<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0224 道行般若经 0446b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 224 道行般若经</font> <font face='Arial'>(卷4)</font> 持品第八 <font face='Arial'>T08, p0446b</h2></font><hr>
<span class='old'>
</a><a name="0446a28" id="0446a28">持是经者。是辈人极尊得大功德。如是舍利</a><a name="0446a29" id="0446a29">弗。怛萨阿竭去后。是般若波罗蜜当在南天</span><a name="0446b01" id="0446b01">竺。其有学已。从南天竺当转至西天竺。其有</a><a name="0446b02" id="0446b02">学已。当从西天竺转至到北天竺。其有学者</a><a name="0446b03" id="0446b03">当学之。佛语舍利弗。却后经法且欲断绝</a><a name="0446b04" id="0446b04">时。我悉知持般若波罗蜜者。若最后有书者</a><a name="0446b05" id="0446b05">佛悉豫见其人称誉说之。舍利弗问佛。最后</a><a name="0446b06" id="0446b06">世时是般若波罗蜜。当到北天竺耶。佛言。</a><a name="0446b07" id="0446b07">当到北天竺。其在彼者当闻般若波罗蜜复</a><a name="0446b08" id="0446b08">行问之。当知是菩萨摩诃萨作衍已来大久</a><a name="0446b09" id="0446b09">远。以故复受般若波罗蜜。舍利弗言。北天竺</a><a name="0446b10" id="0446b10">当有几所菩萨摩诃萨学般若波罗蜜者。佛</a><a name="0446b11" id="0446b11">语舍利弗。北天竺亦甚多菩萨摩诃萨。少有</a><a name="0446b12" id="0446b12">学般若波罗蜜者。若有说者。闻之不恐不难</a><a name="0446b13" id="0446b13">不畏。是人前世时闻怛萨阿竭阿罗呵三耶</a><a name="0446b14" id="0446b14">三佛。以是菩萨至德之人持净戒完具。欲为</a><a name="0446b15" id="0446b15">一切人作本多所度脱。是辈人索佛道者我</a><a name="0446b16" id="0446b16">知。是善男子善女人今近萨芸若作是学者</a><a name="0446b17" id="0446b17">在所生处常学是法。便行阿耨多罗三耶三</a><a name="0446b18" id="0446b18">菩。是善男子善女人为极尊贵。魔终无那</a><a name="0446b19" id="0446b19">何。不能动还令舍阿耨多罗三耶三菩。是善</a><a name="0446b20" id="0446b20">男子善女人闻是波罗蜜者。以得极尊。劝乐</a><a name="0446b21" id="0446b21">摩诃衍功德。还近阿耨多罗三耶三菩。是善</a><a name="0446b22" id="0446b22">男子善女人虽不见我。后世得深般若波罗</a><a name="0446b23" id="0446b23">蜜者。为已面见佛。说是语无异。是为菩萨行。</a><a name="0446b24" id="0446b24">当所施行。其有若干百人若干千人。索阿耨</a><a name="0446b25" id="0446b25">多罗三耶三菩者。当共教之。当共劝乐之。当</a><a name="0446b26" id="0446b26">为说法皆令欢喜学佛道。佛语舍利弗。我劝</a><a name="0446b27" id="0446b27">助是善男子善女人。至德学菩萨道。有作是</a><a name="0446b28" id="0446b28">教者。心心展转相明。是善男子善女人有代</a><a name="0446b29" id="0446b29">劝助者。是辈欲行菩萨道者。若干百人若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080446a.htm'><img src='up.gif' border=0></a>
<a href='T080446c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>