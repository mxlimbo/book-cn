<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0951c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷571)</font> 第六会 第六分证劝品第十 <font face='Arial'>T07, p0951c</h2></font><hr>
<span class='old'>
</a><a name="0951b28" id="0951b28">勿着五欲。何以故。一切异生于欲无厌。得圣</a><a name="0951b29" id="0951b29">智者则能舍之。人身无常寿量短促。大王。今</span><a name="0951c01" id="0951c01">者应善了知。厌离世间求出世道。大王。应以</a><a name="0951c02" id="0951c02">供养如来所获善根回向四事。一者自在无</a><a name="0951c03" id="0951c03">尽二者正法无尽。三者妙智无尽。四者辩才</a><a name="0951c04" id="0951c04">无尽。此四回向与深般若波罗蜜多同皆无</a><a name="0951c05" id="0951c05">尽。大王当知。诸菩萨摩诃萨行深般若波罗</a><a name="0951c06" id="0951c06">蜜多方便善巧。应净修持身语意戒。何以故。</a><a name="0951c07" id="0951c07">为欲引发闻思修故。以方便力化诸有情。以</a><a name="0951c08" id="0951c08">般若力降伏众魔。成就愿力行不违言。时转</a><a name="0951c09" id="0951c09">轮王闻佛所说甚深般若波罗蜜多。欢喜踊</a><a name="0951c10" id="0951c10">跃得未曾有。即取宝冠自解璎珞。长跪敬捧</a><a name="0951c11" id="0951c11">供养如来。舍四大洲皆以奉佛。愿以此福常</a><a name="0951c12" id="0951c12">修梵行。学深般若波罗蜜多。以决定心为有</a><a name="0951c13" id="0951c13">情类。趣向无上正等菩提。王宫女人闻佛说</a><a name="0951c14" id="0951c14">法。皆生欢喜发菩提心。各脱上衣解宝璎珞。</a><a name="0951c15" id="0951c15">奉施功德宝王如来。王以宝台师子座等。又</a><a name="0951c16" id="0951c16">奉上佛而求出家。时彼如来赞治世曰。王能</a><a name="0951c17" id="0951c17">如是甚为善哉。今者所行不违昔愿。应勤修</a><a name="0951c18" id="0951c18">习布施净戒安忍精进静虑般若。过去诸佛</a><a name="0951c19" id="0951c19">修此法故。得成无上正等菩提。未来诸佛亦</a><a name="0951c20" id="0951c20">复如是。尔时治世复白佛言。诸菩萨摩诃萨</a><a name="0951c21" id="0951c21">修行布施。与深般若波罗蜜多为异不异。佛</a><a name="0951c22" id="0951c22">告治世。夫布施者若无般若波罗蜜多。但得</a><a name="0951c23" id="0951c23">施名非到彼岸。要由般若波罗蜜多乃得名</a><a name="0951c24" id="0951c24">为施到彼岸。净戒忍辱精进静虑般若亦尔。</a><a name="0951c25" id="0951c25">何以故。甚深般若波罗蜜多性平等故。彼佛</a><a name="0951c26" id="0951c26">说此甚深法时。王便证得无生法忍。佛告最</a><a name="0951c27" id="0951c27">胜。天王当知。诸菩萨摩诃萨行深般若波罗</a><a name="0951c28" id="0951c28">蜜多。应如彼王勤求正法。时彼轮王即然灯</a><a name="0951c29" id="0951c29">佛千子。即是贤劫千佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070951b.htm'><img src='up.gif' border=0></a>
<a href='T070952a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>