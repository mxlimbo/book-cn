<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0407b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷25)</font> 具足品第八十一 <font face='Arial'>T08, p0407b</h2></font><hr>
<span class='old'>
</a><a name="0407a28" id="0407a28">善远离十不善道。是诸众生持诸戒不破戒</a><a name="0407a29" id="0407a29">不缺戒不浊戒不杂戒不取戒。渐以三乘而</span><a name="0407b01" id="0407b01">得尽苦。尸罗波罗蜜为首。如檀那波罗蜜</a><a name="0407b02" id="0407b02">说。余四波罗蜜亦如是</a><a name="0407b03" id="0407b03"><p class='juan'>
摩诃般若波罗蜜经卷第二十五</p>
</a><a name="0407b04" id="0407b04"></a><a name="0407b05" id="0407b05"></a><a name="0407b06" id="0407b06"><p class='juan'>
摩诃般若波罗蜜经卷第二十六</p>
</a><a name="0407b07" id="0407b07"></a><a name="0407b08" id="0407b08"><p><span class='byline'>　　　　后秦龟兹国三藏鸠摩罗什译</span><br></a><a name="0407b09" id="0407b09"><p><b>　　<A NAME="n259"></A>净土品第八十二(丹本净佛国品)</b></a><a name="0407b10" id="0407b10"><p>尔时须菩提作是念。何等是菩萨摩诃萨道。</a><a name="0407b11" id="0407b11">菩萨住是道能作如是大誓庄严。佛知须</a><a name="0407b12" id="0407b12">菩提心所念。告须菩提。六波罗蜜是菩萨摩</a><a name="0407b13" id="0407b13">诃萨道。三十七助道法是菩萨摩诃萨道。十</a><a name="0407b14" id="0407b14">八空是菩萨摩诃萨道。八解脱九次第定是</a><a name="0407b15" id="0407b15">菩萨摩诃萨道。佛十力乃至十八不共法是</a><a name="0407b16" id="0407b16">菩萨摩诃萨道。一切法亦是菩萨摩诃萨道。</a><a name="0407b17" id="0407b17">须菩提。于汝意云何。颇有法菩萨所不学。</a><a name="0407b18" id="0407b18">能得阿耨多罗三藐三菩提不。须菩提。无</a><a name="0407b19" id="0407b19">有法菩萨所不应学者。何以故。若菩萨</a><a name="0407b20" id="0407b20">不学一切法。不能得一切种智。须菩提白</a><a name="0407b21" id="0407b21">佛言。世尊。若一切法空。云何言菩萨学一</a><a name="0407b22" id="0407b22">切法。将无世尊无戏论中作戏论耶。所谓</a><a name="0407b23" id="0407b23">是法是非法。是世间法是出世间法。是有</a><a name="0407b24" id="0407b24">漏是无漏。是有为是无为。是凡夫人法是阿</a><a name="0407b25" id="0407b25">罗汉法。是辟支佛法是佛法。佛告须菩提。如</a><a name="0407b26" id="0407b26">是如是。一切法实空。须菩提。若一切法不空</a><a name="0407b27" id="0407b27">者。菩萨摩诃萨不得阿耨多罗三藐三菩</a><a name="0407b28" id="0407b28">提。须菩提。今一切法实空故。菩萨摩诃萨能</a><a name="0407b29" id="0407b29">得阿耨多罗三藐三菩提。须菩提。如汝所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080407a.htm'><img src='up.gif' border=0></a>
<a href='T080407c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>