<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0224 道行般若经 0425b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 224 道行般若经</font> <font face='Arial'>(卷1)</font> 序 <font face='Arial'>T08, p0425b</h2></font><hr>
<span class='old'>
</a><a name="0425a28" id="0425a28">其理者。昏其趣者也。察句以验其义者。迷其</a><a name="0425a29" id="0425a29">旨者也。何则考文则异同每为辞。寻句则触</span><a name="0425b01" id="0425b01">类每为旨。为辞则丧其卒成之致。为旨则忽</a><a name="0425b02" id="0425b02">其始拟之义矣。若率初以要其终。或忘文以</a><a name="0425b03" id="0425b03">全其质者。则大智玄通居可知也。从始发意</a><a name="0425b04" id="0425b04">逮一切智。曲成决着八地无染。谓之智也。</a><a name="0425b05" id="0425b05">故曰远离也。三脱照空四非明有。统鉴诸法因</a><a name="0425b06" id="0425b06">后成用。药病双亡。谓之观也。明此二行。于三</a><a name="0425b07" id="0425b07">十万言。其如视诸掌乎。颠沛草次。无起无</a><a name="0425b08" id="0425b08">此也。佛泥曰后。外国高士。抄九十章。为道行</a><a name="0425b09" id="0425b09">品。桓灵之世。朔佛赍诣京师。译为汉文。因本</a><a name="0425b10" id="0425b10">顺旨转音如已。敬顺圣言。了不加饰也。然经</a><a name="0425b11" id="0425b11">既抄撮合成音投。音殊俗异。译人口传。自非</a><a name="0425b12" id="0425b12">三达。胡能一一得本缘故乎。由是道行颇有</a><a name="0425b13" id="0425b13">首尾隐者。古贤论之。往往有滞。仕行耻此寻</a><a name="0425b14" id="0425b14">求其本。到于阗乃得。送诣仓垣。出为放光品。</a><a name="0425b15" id="0425b15">斥重省删。务令婉便。若其悉文。将过三倍。善</a><a name="0425b16" id="0425b16">出无生。论空持巧。传译如是。难为继矣。二家</a><a name="0425b17" id="0425b17">所出。足令大智焕尔阐幽。支谶全本。其亦应</a><a name="0425b18" id="0425b18">然。何者抄经删削。所害必多。委本从圣。乃佛</a><a name="0425b19" id="0425b19">之至戒也。安不量末学庶几斯心。载咏载玩。</a><a name="0425b20" id="0425b20">未坠于地。检其所出。事本终始。犹令折伤玷</a><a name="0425b21" id="0425b21">缺[<a href='javascript:showpic("images/067866.gif")'>病-丙+((曰/月)*戈)</a>]然无际。假无放光。何由解斯经乎。永</a><a name="0425b22" id="0425b22">谢先哲所蒙多矣。今集所见为解句下。始况</a><a name="0425b23" id="0425b23">现首终隐现尾。出经见异铨其得否。举本证</a><a name="0425b24" id="0425b24">抄敢增损也。幸我同好饰其瑕[<a href='javascript:showpic("images/036091.gif")'>言*适</a>]也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080425a.htm'><img src='up.gif' border=0></a>
<a href='T080425c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>