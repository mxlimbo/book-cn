<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0374c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷21)</font> 三慧品第七十 <font face='Arial'>T08, p0374c</h2></font><hr>
<span class='old'>
</a><a name="0374b28" id="0374b28">一义。世尊。非住第一义。得阿耨多罗三藐</a><a name="0374b29" id="0374b29">三菩提耶。佛言不也。世尊。住颠倒得阿耨</span><a name="0374c01" id="0374c01">多罗三藐三菩提耶。佛言不也。世尊。若不</a><a name="0374c02" id="0374c02">住第一义中得。亦不住颠倒中得。将无</a><a name="0374c03" id="0374c03">世尊不得阿耨多罗三藐三菩提耶。佛言不</a><a name="0374c04" id="0374c04">也。我实得阿耨多罗三藐三菩提。无所住</a><a name="0374c05" id="0374c05">若有为相。若无为相。须菩提。譬如佛所化</a><a name="0374c06" id="0374c06">人。不住有为相不住无为相。化人亦有来</a><a name="0374c07" id="0374c07">有去亦坐亦立。须菩提。是化人若行檀那</a><a name="0374c08" id="0374c08">波罗蜜。行尸罗波罗蜜羼提波罗蜜毗梨耶</a><a name="0374c09" id="0374c09">波罗蜜禅那波罗蜜般若波罗蜜。行四禅四</a><a name="0374c10" id="0374c10">无量心四无色定五神通。行四念处乃至行</a><a name="0374c11" id="0374c11">八圣道分。入空三昧无相三昧无作三昧。行</a><a name="0374c12" id="0374c12">内空乃至无法有法空。行八背舍九次第定</a><a name="0374c13" id="0374c13">佛十力四无所畏四无碍智大慈大悲。得阿</a><a name="0374c14" id="0374c14">耨多罗三藐三菩提转法轮。是化人化作无</a><a name="0374c15" id="0374c15">量众生有三聚。须菩提。于汝意云何。是化</a><a name="0374c16" id="0374c16">人有行檀那波罗蜜。乃至有三聚众生不。</a><a name="0374c17" id="0374c17">须菩提言不也。须菩提。佛亦如是。知诸法</a><a name="0374c18" id="0374c18">如化如化人度化众生。无有实众生可度。</a><a name="0374c19" id="0374c19">如是须菩提。菩萨摩诃萨行般若波罗蜜。</a><a name="0374c20" id="0374c20">如佛所化人行。须菩提白佛言。世尊。若一</a><a name="0374c21" id="0374c21">切法如化。佛与化人有何等差别。佛告须</a><a name="0374c22" id="0374c22">菩提。佛与化人无有差别。何以故。佛能有</a><a name="0374c23" id="0374c23">所作。化人亦能有所作。世尊。若无佛化独</a><a name="0374c24" id="0374c24">能有所作不。佛言。能有所作。须菩提言。世</a><a name="0374c25" id="0374c25">尊。云何无佛化能有所作。须菩提。譬如过</a><a name="0374c26" id="0374c26">去有佛名须扇多。为欲度菩萨故化作</a><a name="0374c27" id="0374c27">佛而自灭度。是化佛住半劫作佛事。授</a><a name="0374c28" id="0374c28">应菩萨行者记已灭度。一切世间众生谓</a><a name="0374c29" id="0374c29">佛实灭度。须菩提。化人实无生无灭。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080374b.htm'><img src='up.gif' border=0></a>
<a href='T080375a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>