<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0847a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷552)</font> 第四会 第四分迅速品第二十五之一 <font face='Arial'>T07, p0847a</h2></font><hr>
<span class='old'>
</a><a name="0846c28" id="0846c28">疮病。复次善现。若菩萨摩诃萨如是学时。生</a><a name="0846c29" id="0846c29">生常得眷属圆满。诸根圆满支体圆满。音声</span><a name="0847a01" id="0847a01">清亮形貌端严。言词威肃众人爱敬。复次善</a><a name="0847a02" id="0847a02">现。若菩萨摩诃萨如是学时。所生之处离害</a><a name="0847a03" id="0847a03">生命。离不与取。离欲邪行。离虚诳语。离粗恶</a><a name="0847a04" id="0847a04">语。离离间语。离杂秽语。亦离贪欲嗔恚邪</a><a name="0847a05" id="0847a05">见。终不摄受虚妄邪法。不以邪法而自活命。</a><a name="0847a06" id="0847a06">亦不摄受破戒恶见谤法有情以为亲友。复</a><a name="0847a07" id="0847a07">次善现。若菩萨摩诃萨如是学时。终不生于</a><a name="0847a08" id="0847a08">耽乐少慧长寿天处。所以者何。是菩萨摩诃</a><a name="0847a09" id="0847a09">萨成就方便善巧势力。由此方便善巧势力。</a><a name="0847a10" id="0847a10">虽能数入静虑无量及无色定。而不随彼势</a><a name="0847a11" id="0847a11">力受生。甚深般若波罗蜜多所摄受故。成就</a><a name="0847a12" id="0847a12">如是方便善巧。于诸定中虽常获得入出自</a><a name="0847a13" id="0847a13">在。而不随彼诸定势力生长寿天废修菩萨</a><a name="0847a14" id="0847a14">摩诃萨行。复次善现。若菩萨摩诃萨如是学</a><a name="0847a15" id="0847a15">时。得清净力。清净无畏。清净佛法。具寿善</a><a name="0847a16" id="0847a16">现便白佛言。若一切法本性清净。云何菩萨</a><a name="0847a17" id="0847a17">摩诃萨众如是学时。复能证得清净诸力。清</a><a name="0847a18" id="0847a18">净无畏。清净佛法。佛告善现。如是如是。如</a><a name="0847a19" id="0847a19">汝所说。诸法本来自性清净。是菩萨摩诃萨</a><a name="0847a20" id="0847a20">于一切法本性净中。精勤修学甚深般若波</a><a name="0847a21" id="0847a21">罗蜜多方便善巧。如实通达心不沉没亦无</a><a name="0847a22" id="0847a22">滞碍。远离一切烦恼染着故。说菩萨如是学</a><a name="0847a23" id="0847a23">时。于一切法复得清净。由此因缘得清净力。</a><a name="0847a24" id="0847a24">清净无畏。清净佛法。复次善现。虽一切法本</a><a name="0847a25" id="0847a25">性清净。而诸异生不知见觉。是菩萨摩诃萨</a><a name="0847a26" id="0847a26">为欲令彼知见觉故。发勤精进修行般若波</a><a name="0847a27" id="0847a27">罗蜜多方便善巧。作如是念。我于诸法本性</a><a name="0847a28" id="0847a28">清净知见觉已。如实开悟一切有情。令于诸</a><a name="0847a29" id="0847a29">法本性清净亦知见觉。是菩萨摩诃萨如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070846c.htm'><img src='up.gif' border=0></a>
<a href='T070847b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>