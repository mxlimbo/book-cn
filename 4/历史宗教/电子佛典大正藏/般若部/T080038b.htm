<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0038b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷6)</font> 无住品第二十八 <font face='Arial'>T08, p0038b</h2></font><hr>
<span class='old'>
</a><a name="0038a28" id="0038a28">倍巨亿万倍。诸天光明及阎浮檀宝之光明</a><a name="0038a29" id="0038a29">悉不现也。诸天在佛边其形体光明如烧炷。</span><a name="0038b01" id="0038b01">是故诸天光明即不复现。释提桓因白尊者</a><a name="0038b02" id="0038b02">须菩提。今是三千大千刹土诸四天王诸首</a><a name="0038b03" id="0038b03">陀会天。欲听须菩提说般若波罗蜜教菩萨。</a><a name="0038b04" id="0038b04">云何住般若波罗蜜。何等为菩萨摩诃萨般</a><a name="0038b05" id="0038b05">若波罗蜜。当云何行般若波罗蜜。须菩提报</a><a name="0038b06" id="0038b06">释提桓因言。拘翼。今当承佛威神。为诸菩</a><a name="0038b07" id="0038b07">萨说般若波罗蜜。当为菩萨如所应住说。是</a><a name="0038b08" id="0038b08">诸天子未发意者今当应发菩萨心。已住于</a><a name="0038b09" id="0038b09">道捡者。力不堪发阿耨多罗三耶三菩意。何</a><a name="0038b10" id="0038b10">以故。为生死界作障隔故。假令是辈能发阿</a><a name="0038b11" id="0038b11">耨多罗三耶三菩意者。我亦代其欢喜从上</a><a name="0038b12" id="0038b12">转尊。我终不中道断其功德。拘翼。何等为</a><a name="0038b13" id="0038b13">般若波罗蜜。菩萨摩诃萨当持应萨云若意。</a><a name="0038b14" id="0038b14">当念色无常苦空非身。老病忧患恼结裁聚</a><a name="0038b15" id="0038b15">转变坏败恐畏斗讼不可恃怙。菩萨当念是</a><a name="0038b16" id="0038b16">亦无所倚。痛想行识六情六性。皆当念是</a><a name="0038b17" id="0038b17">苦。净亦无所倚。当念五阴净。当念六情六</a><a name="0038b18" id="0038b18">性净寂。以萨云若意当知从痴有爱习。十二</a><a name="0038b19" id="0038b19">因缘亦无所倚。当复念灭痴爱十二因缘得</a><a name="0038b20" id="0038b20">灭。众苦亦无所倚。复次拘翼。菩萨摩诃萨以</a><a name="0038b21" id="0038b21">萨云若意当念三十七品亦无所倚。亦当念</a><a name="0038b22" id="0038b22">乃至佛十八法亦无所倚。复次拘翼。菩萨摩</a><a name="0038b23" id="0038b23">诃萨以萨云若意。行檀波罗蜜尸波罗蜜羼</a><a name="0038b24" id="0038b24">波罗蜜惟逮波罗蜜禅波罗蜜亦无所倚。如</a><a name="0038b25" id="0038b25">是拘翼。菩萨行般若波罗蜜作是观。使法法</a><a name="0038b26" id="0038b26">相续法法相得。皆使具足。菩萨于念亦无吾</a><a name="0038b27" id="0038b27">我。若作异念不应道念。拘翼。以不等念意。于</a><a name="0038b28" id="0038b28">道亦不可见亦不可得。道无意念意亦不可</a><a name="0038b29" id="0038b29">得亦不可见。拘翼。菩萨行般若波罗蜜。当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080038a.htm'><img src='up.gif' border=0></a>
<a href='T080038c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>