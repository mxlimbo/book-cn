<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1092a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷597)</font> 第十六会般若波罗蜜多分 第十六般若波罗蜜多分之一 <font face='Arial'>T07, p1092a</h2></font><hr>
<span class='old'>
</a><a name="1091c28" id="1091c28">诸菩萨摩诃萨修行般若波罗蜜多。于一切</a><a name="1091c29" id="1091c29">法都无所行。何以故。善勇猛。以一切法皆</span><a name="1092a01" id="1092a01">是颠倒之所等起。非实非有邪伪虚妄。又善</a><a name="1092a02" id="1092a02">勇猛。譬如于法有所行者。皆行颠倒皆行不</a><a name="1092a03" id="1092a03">实。如是菩萨若有所行应行颠倒应行不实。</a><a name="1092a04" id="1092a04">非诸菩萨是颠倒行及不实行之所显了。亦</a><a name="1092a05" id="1092a05">非菩萨行颠倒行及不实行能行般若波罗蜜</a><a name="1092a06" id="1092a06">多。又善勇猛。颠倒不实则非所行。是故菩</a><a name="1092a07" id="1092a07">萨不于中行。又善勇猛。言颠倒者即是虚妄。</a><a name="1092a08" id="1092a08">愚夫异生之所执着。如是诸法不如是有。如</a><a name="1092a09" id="1092a09">是所执不如其相。是故说名颠倒不实。故诸</a><a name="1092a10" id="1092a10">菩萨不行颠倒不行不实。由此菩萨名实语</a><a name="1092a11" id="1092a11">者。亦得说名无倒行者。若实无倒则无所行</a><a name="1092a12" id="1092a12">故。说菩萨行无所行一切行断名菩萨行。此</a><a name="1092a13" id="1092a13">菩萨行不可显示。是此由此。在此从此。非诸</a><a name="1092a14" id="1092a14">菩萨行所显了。何以故。善勇猛。以诸菩萨</a><a name="1092a15" id="1092a15">息一切行行菩萨行。谓息异生声闻独觉有</a><a name="1092a16" id="1092a16">取着行行菩萨行。又善勇猛。如是菩萨于诸</a><a name="1092a17" id="1092a17">佛法亦复不行亦不执着。此是佛法。由此佛</a><a name="1092a18" id="1092a18">法。在此佛法。属此佛法。如是菩萨亦复不</a><a name="1092a19" id="1092a19">行一切分别异分别行。谓诸菩萨不行分别</a><a name="1092a20" id="1092a20">及异分别。一切分别异分别断名菩萨行。善</a><a name="1092a21" id="1092a21">勇猛。分别者谓于诸法分别自性。异分别者</a><a name="1092a22" id="1092a22">谓于诸法分别差别。非一切法可得分别及</a><a name="1092a23" id="1092a23">异分别。以一切法不可分别异分别故。若分</a><a name="1092a24" id="1092a24">别法则于诸法作异分别。然一切法远离分</a><a name="1092a25" id="1092a25">别及异分别。又善勇猛。言分别者是谓一边。</a><a name="1092a26" id="1092a26">异分别者是第二边。非诸菩萨行边无边。若</a><a name="1092a27" id="1092a27">诸菩萨于边无边俱无所行。是诸菩萨亦不</a><a name="1092a28" id="1092a28">见中。若见中者则行于中。若行中者则行于</a><a name="1092a29" id="1092a29">边。非中有行有显有示离行相故。又善勇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071091c.htm'><img src='up.gif' border=0></a>
<a href='T071092b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>