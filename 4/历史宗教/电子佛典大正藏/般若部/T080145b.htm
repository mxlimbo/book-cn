<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0145b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷20)</font> 法上品第八十九 <font face='Arial'>T08, p0145b</h2></font><hr>
<span class='old'>
</a><a name="0145a28" id="0145a28">想。追逐疲劳竟不得水。诸有起想。谓诸如来</a><a name="0145a29" id="0145a29">有往来者。亦是凡夫与彼无异。所以者何。莫</span><a name="0145b01" id="0145b01">以色身而观如来。如来者法性。法性者亦不</a><a name="0145b02" id="0145b02">来亦不去。诸如来亦如是无来无去。善男子。</a><a name="0145b03" id="0145b03">譬如幻师化作象马车乘。谓呼是幻有来往</a><a name="0145b04" id="0145b04">者皆是愚夫。谓诸如来有来往者亦是凡夫。</a><a name="0145b05" id="0145b05">所以者何。法性者亦无来亦无去。萨陀波伦</a><a name="0145b06" id="0145b06">白法上言。梦幻所见悉空无实皆无所有。法</a><a name="0145b07" id="0145b07">上报言。善男子。如来无所著等正觉说言。诸</a><a name="0145b08" id="0145b08">法皆亦如梦有。于梦幻法有实相者。不知如</a><a name="0145b09" id="0145b09">来但入如来名色身耳。便作如来来往之相。</a><a name="0145b10" id="0145b10">是辈皆是无智凡夫。是辈凡夫于生死道当</a><a name="0145b11" id="0145b11">有反数。离般若波罗蜜大远。于诸佛法亦</a><a name="0145b12" id="0145b12">远。于诸梦幻法。知诸法如梦幻者为识如来。</a><a name="0145b13" id="0145b13">于诸法不求有来往之相。亦不求诸如来有</a><a name="0145b14" id="0145b14">生有灭。诸有知如来无来无往不生不灭者。</a><a name="0145b15" id="0145b15">为近阿耨多罗三耶三菩不久。是为行般若</a><a name="0145b16" id="0145b16">波罗蜜。是则为佛之弟子。是辈人应食国中</a><a name="0145b17" id="0145b17">施为世间之福田。善男子。譬如大海所有名</a><a name="0145b18" id="0145b18">宝。不从十方国土而来。以人福故海生此宝</a><a name="0145b19" id="0145b19">不为无缘。因缘故生是宝。灭时亦复不至十</a><a name="0145b20" id="0145b20">方。从因缘起从因缘灭。亦不从十方有来有</a><a name="0145b21" id="0145b21">往者。善男子。诸佛身者有行因缘便得合成。</a><a name="0145b22" id="0145b22">本行所致亦不用行往至十方。若使无行无</a><a name="0145b23" id="0145b23">因缘合者。若无因缘亦无有身也。善男子。譬</a><a name="0145b24" id="0145b24">如箜篌以因缘故有弦有柱。有人鼓之音声</a><a name="0145b25" id="0145b25">来往。声音断时亦无来往。是声出时亦无从</a><a name="0145b26" id="0145b26">来。灭亦无所至。欲知佛身亦复如是。有无量</a><a name="0145b27" id="0145b27">之德不以一事成皆有因缘而共合成。不离</a><a name="0145b28" id="0145b28">因缘而有去来。善男子。当知诸佛亦无来往。</a><a name="0145b29" id="0145b29">一切诸法皆复如是亦不生灭。汝知是已必<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080145a.htm'><img src='up.gif' border=0></a>
<a href='T080145c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>