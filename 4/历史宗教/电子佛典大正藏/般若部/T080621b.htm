<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0621b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷9)</font> 赞持品第十之一 <font face='Arial'>T08, p0621b</h2></font><hr>
<span class='old'>
</a><a name="0621a28" id="0621a28">渐近阿耨多罗三藐三菩提果。诸求菩提者</a><a name="0621a29" id="0621a29">亦复如是。若得闻此般若波罗蜜多法门随</span><a name="0621b01" id="0621b01">喜信受。当知是人久已安住大乘法中成熟</a><a name="0621b02" id="0621b02">善根。决定当得授菩提记。何况有能读诵思</a><a name="0621b03" id="0621b03">惟为人演说如理修行者。当知是人决定速</a><a name="0621b04" id="0621b04">证阿耨多罗三藐三菩提果。何以故。世尊。有</a><a name="0621b05" id="0621b05">诸众生以业障故背如实智。是故远离此般</a><a name="0621b06" id="0621b06">若波罗蜜多法门。不能发生清净信解。由是</a><a name="0621b07" id="0621b07">不能成熟善根。有诸众生久于此法。听受信</a><a name="0621b08" id="0621b08">解安住实际成熟善根。世尊。当知是人住如</a><a name="0621b09" id="0621b09">实际不复退转。渐近阿耨多罗三藐三菩提</a><a name="0621b10" id="0621b10">果</a><a name="0621b11" id="0621b11"><p>世尊。又如有人欲过百由旬乃至五百由旬</a><a name="0621b12" id="0621b12">旷野险路。于其路中若进若退怖畏疑惑是</a><a name="0621b13" id="0621b13">人渐行欲出险路。忽见有诸守牛羊人。即知</a><a name="0621b14" id="0621b14">此去城邑不远。是人即时心得安隐。无复起</a><a name="0621b15" id="0621b15">诸盗贼等怖。何以故。是人得见守牛羊者。即</a><a name="0621b16" id="0621b16">知渐近城邑聚落。世尊。求菩提者亦复如是。</a><a name="0621b17" id="0621b17">若得闻此般若波罗蜜多法门。当知渐近阿</a><a name="0621b18" id="0621b18">耨多罗三藐三菩提果。不久得授大菩提记。</a><a name="0621b19" id="0621b19">不复堕于声闻缘觉之地。何以故。得闻般若</a><a name="0621b20" id="0621b20">波罗蜜多法门瞻礼信受为前相故。是故诸</a><a name="0621b21" id="0621b21">菩萨摩诃萨。应当于此般若波罗蜜多法门。</a><a name="0621b22" id="0621b22">尊重恭敬如理修行</a><a name="0621b23" id="0621b23"><p class='juan'>
佛说佛母出生三法藏般若波罗蜜多经卷</a><a name="0621b24" id="0621b24">第九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080621a.htm'><img src='up.gif' border=0></a>
<a href='T080621c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>