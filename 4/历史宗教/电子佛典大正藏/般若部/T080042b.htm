<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0042b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷6)</font> 雨法雨品第三十 <font face='Arial'>T08, p0042b</h2></font><hr>
<span class='old'>
</a><a name="0042a28" id="0042a28">所求般若波罗蜜。亦不于五阴中求亦不离</a><a name="0042a29" id="0042a29">五阴中求。何以故。拘翼。般若波罗蜜五阴</span><a name="0042b01" id="0042b01">是法亦不同亦不异。亦无有形亦不可见。亦</a><a name="0042b02" id="0042b02">无有碍一相。一相者则无相。复次拘翼。菩</a><a name="0042b03" id="0042b03">萨摩诃萨求般若波罗蜜。亦不离萨云若求。</a><a name="0042b04" id="0042b04">亦不于萨云若求。何以故。般若波罗蜜萨云</a><a name="0042b05" id="0042b05">若及所求者。亦不同亦不异亦无形亦不见。</a><a name="0042b06" id="0042b06">亦不碍一相。一相所谓无相。何以故。般若波</a><a name="0042b07" id="0042b07">罗蜜亦非五阴亦不离五阴。般若波罗蜜亦</a><a name="0042b08" id="0042b08">非萨云若亦不离萨云若。五阴如亦非般若</a><a name="0042b09" id="0042b09">波罗蜜。般若波罗蜜亦不离五阴如。般若波</a><a name="0042b10" id="0042b10">罗蜜亦非五阴法亦不离五阴法。般若波罗</a><a name="0042b11" id="0042b11">蜜亦非萨云若法亦不离萨云若法。何以故。</a><a name="0042b12" id="0042b12">拘翼。是诸法亦不有亦不可得。以诸法不可</a><a name="0042b13" id="0042b13">得故。五阴非般若波罗蜜。般若波罗蜜亦不</a><a name="0042b14" id="0042b14">离五阴。般若波罗蜜亦非五阴法亦不离五</a><a name="0042b15" id="0042b15">阴法。般若波罗蜜亦非五阴如亦不离五阴</a><a name="0042b16" id="0042b16">如。般若波罗蜜亦非萨云若亦不离萨云若。</a><a name="0042b17" id="0042b17">亦非萨云若如亦不离萨云若如。亦非萨云</a><a name="0042b18" id="0042b18">若法亦不离萨云若法。释提桓因言。摩诃波</a><a name="0042b19" id="0042b19">罗蜜是菩萨摩诃萨之大度。波罗蜜者。是诸</a><a name="0042b20" id="0042b20">菩萨无量无限之大度。于是中学得须陀洹。</a><a name="0042b21" id="0042b21">斯陀含。阿那含。阿罗汉。辟支佛。于中学成菩</a><a name="0042b22" id="0042b22">萨净佛国土教化众生。成得阿耨多罗三耶</a><a name="0042b23" id="0042b23">三佛。须菩提言。拘翼。如是如是。如释提桓</a><a name="0042b24" id="0042b24">因所言无异。已得者甫当得者。皆当从般若</a><a name="0042b25" id="0042b25">波罗蜜中成阿惟三佛。以五阴大故。般若波</a><a name="0042b26" id="0042b26">罗蜜亦广大。拘翼。五阴亦无前亦无后。亦</a><a name="0042b27" id="0042b27">无中亦无边际。至萨云若亦如是。拘翼。是</a><a name="0042b28" id="0042b28">为菩萨摩诃萨之大度。以五阴无有量。是故</a><a name="0042b29" id="0042b29">菩萨摩诃萨无量之度。何以故。五阴不可量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080042a.htm'><img src='up.gif' border=0></a>
<a href='T080042c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>