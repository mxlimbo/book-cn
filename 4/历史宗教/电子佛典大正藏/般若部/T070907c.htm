<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0907c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷563)</font> 第五会 第五分姊妹品第十八 <font face='Arial'>T07, p0907c</h2></font><hr>
<span class='old'>
</a><a name="0907b28" id="0907b28">熟。便证实际得大菩提。是故菩萨行深般若</a><a name="0907b29" id="0907b29">波罗蜜多。方便善巧皆应如是。于深法性审</span><a name="0907c01" id="0907c01">谛观察。若诸佛法未极圆满不应作证。尔时</a><a name="0907c02" id="0907c02">善现便白佛言。甚奇世尊。希有善逝。是诸菩</a><a name="0907c03" id="0907c03">萨能为难事。虽学深法而不作证。佛告善现。</a><a name="0907c04" id="0907c04">如是如是。此诸菩萨誓不弃舍一切有情能</a><a name="0907c05" id="0907c05">办斯事。谓诸菩萨发广大心。为脱有情生死</a><a name="0907c06" id="0907c06">苦故。虽数引发三解脱门。而于中道不证实</a><a name="0907c07" id="0907c07">际。所以者何。所欲度脱不应舍故。方便善巧</a><a name="0907c08" id="0907c08">所护持故。不应中间证于实际。复次善现。若</a><a name="0907c09" id="0907c09">诸菩萨于甚深处。欲以般若波罗蜜多审谛</a><a name="0907c10" id="0907c10">观察。谓空无相无愿等持三解脱门所行之</a><a name="0907c11" id="0907c11">处。是诸菩萨应作是念。有情长夜起有情想。</a><a name="0907c12" id="0907c12">执有所得引生种种邪恶见趣。轮回生死受</a><a name="0907c13" id="0907c13">苦无穷。我为断彼邪恶见趣。应求无上正等</a><a name="0907c14" id="0907c14">菩提。为诸有情说深空法。令断彼执出生死</a><a name="0907c15" id="0907c15">苦。是故虽学空解脱门。而于中间不证实际。</a><a name="0907c16" id="0907c16">是诸菩萨由起此念方便善巧。虽于中间不</a><a name="0907c17" id="0907c17">证实际。而不退失慈悲喜舍四种胜定。所以</a><a name="0907c18" id="0907c18">者何。是诸菩萨甚深般若波罗蜜多方便善</a><a name="0907c19" id="0907c19">巧所摄受故。倍增白法诸根渐利。力觉道</a><a name="0907c20" id="0907c20">支转复增益。复次善现。是诸菩萨应作是念。</a><a name="0907c21" id="0907c21">有情长夜行诸相中起种种执。由斯轮转受</a><a name="0907c22" id="0907c22">苦无穷。我为断彼诸相执故。应求无上正等</a><a name="0907c23" id="0907c23">菩提。为诸有情说无相法。令断相执出生死</a><a name="0907c24" id="0907c24">苦。由斯数入无相等持。是诸菩萨由先成就</a><a name="0907c25" id="0907c25">方便善巧及所起念。虽数现入无相等持。而</a><a name="0907c26" id="0907c26">于中间不证实际。虽于中间不证实际。而不</a><a name="0907c27" id="0907c27">退失四无量定。所以者何。是诸菩萨甚深般</a><a name="0907c28" id="0907c28">若波罗蜜多方便善巧所摄受故。倍增白法</a><a name="0907c29" id="0907c29">诸根渐利力觉道支转复增益。复次善现。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070907b.htm'><img src='up.gif' border=0></a>
<a href='T070908a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>