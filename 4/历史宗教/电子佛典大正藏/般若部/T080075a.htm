<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0075a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷11)</font> 不和合品第四十八 <font face='Arial'>T08, p0075a</h2></font><hr>
<span class='old'>
</a><a name="0074c28" id="0074c28">和合是为魔事。须菩提。受经之人欲书般若</a><a name="0074c29" id="0074c29">波罗蜜以为经卷。为法师者而不肯与。为法</span><a name="0075a01" id="0075a01">师者适欲与经。受法之人不欲书写。亦不和</a><a name="0075a02" id="0075a02">合是为魔事。须菩提。为法师者五阴盖所见</a><a name="0075a03" id="0075a03">缠裹。受经之人无有覆盖志不和合。若受经</a><a name="0075a04" id="0075a04">者迷于五蔽。为法师者阴盖已尽。两不和合</a><a name="0075a05" id="0075a05">是为魔事。须菩提。书是般若波罗蜜时。或</a><a name="0075a06" id="0075a06">有人来说三恶趣苦难之剧。语其人言。我能</a><a name="0075a07" id="0075a07">使卿离勤苦事。用是阿耨多罗三耶三菩学</a><a name="0075a08" id="0075a08">为。是为魔事。须菩提。书般若波罗蜜。若欲</a><a name="0075a09" id="0075a09">说时。反有人来称誉天上欲天快乐。五欲自</a><a name="0075a10" id="0075a10">恣饮食服御伎乐自然色天所有以禅为乐为</a><a name="0075a11" id="0075a11">食。无色天以寂为食为乐。从四王天至无有</a><a name="0075a12" id="0075a12">思想。无有思想慧天。三界虽乐是亦无常苦</a><a name="0075a13" id="0075a13">空无我。皆当灭尽不得久立。不如更受罗</a><a name="0075a14" id="0075a14">汉辟支佛法。莫乐三界受是生死。是为菩</a><a name="0075a15" id="0075a15">萨魔事。为法师者欲得寂志独处。其受经法</a><a name="0075a16" id="0075a16">者多将人众乐在愦闹。若法师者意乐人众。</a><a name="0075a17" id="0075a17">而受经者更乐寂独。亦不和同当觉魔事。若</a><a name="0075a18" id="0075a18">法师者意乐人众多畜弟子。受经之人不同</a><a name="0075a19" id="0075a19">比辈欲得独尔。若受法者欲乐多辈。法师欲</a><a name="0075a20" id="0075a20">寂。亦不和合是为魔事。为法师者而自尊重</a><a name="0075a21" id="0075a21">欲得恭敬。受经者慢意无恭敬。若法师者无</a><a name="0075a22" id="0075a22">欲于时不喜顺敬。然受法者好行恭敬。亦不</a><a name="0075a23" id="0075a23">和合是为魔事。若法师者书般若波罗蜜时</a><a name="0075a24" id="0075a24">意欲受取。受经之人永无与心意不和合是</a><a name="0075a25" id="0075a25">为魔事。若受经者书般若波罗蜜时。念欲</a><a name="0075a26" id="0075a26">转从般若波罗蜜。于中起意欲得财利。是为</a><a name="0075a27" id="0075a27">魔事。若法师者欲至危命谷贵之处。受经者</a><a name="0075a28" id="0075a28">不乐不能随从亦不和同是为魔事。法师之</a><a name="0075a29" id="0075a29">人欲至丰乐谷贱之处。其受经者皆悉乐从。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080074c.htm'><img src='up.gif' border=0></a>
<a href='T080075b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>