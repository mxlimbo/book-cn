<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0419c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷27)</font> 常啼品第八十八 <font face='Arial'>T08, p0419c</h2></font><hr>
<span class='old'>
</a><a name="0419b28" id="0419b28">幡盖衣服金银琉璃颇梨真珠琥珀珊瑚。及</a><a name="0419b29" id="0419b29">诸伎乐供养之具。亦听我身及五百侍女先</span><a name="0419c01" id="0419c01">所给使。共萨陀波仑菩萨到昙无竭菩萨</a><a name="0419c02" id="0419c02">所。为供养般若波罗蜜故。昙无竭菩萨当</a><a name="0419c03" id="0419c03">为我等说法。我当如说行当得诸佛法。</a><a name="0419c04" id="0419c04">女父母语女言。萨陀波仑菩萨是何等人。女</a><a name="0419c05" id="0419c05">言。是人今在门外。是善男子。以深心求阿</a><a name="0419c06" id="0419c06">耨多罗三藐三菩提。欲度一切众生无量生</a><a name="0419c07" id="0419c07">死苦。是善男子。为法故自卖其身供养般</a><a name="0419c08" id="0419c08">若波罗蜜。般若波罗蜜名菩萨所学道。为</a><a name="0419c09" id="0419c09">供养般若波罗蜜。及供养昙无竭菩萨故。</a><a name="0419c10" id="0419c10">在市肆上高声唱言。谁欲须人。谁欲须</a><a name="0419c11" id="0419c11">人。谁欲买人。卖身不售。在一面立。忧</a><a name="0419c12" id="0419c12">愁啼哭。是时释提桓因化作婆罗门。来欲试</a><a name="0419c13" id="0419c13">之。问言。善男子。何以忧愁啼哭在一面</a><a name="0419c14" id="0419c14">立。答言。婆罗门。我欲卖身为供养般若波</a><a name="0419c15" id="0419c15">罗蜜及昙无竭菩萨摩诃萨故。而我薄福卖</a><a name="0419c16" id="0419c16">身不售。婆罗门语是善男子。我不须人。我</a><a name="0419c17" id="0419c17">欲祀天。当用人心人血人髓。汝能卖不。</a><a name="0419c18" id="0419c18">是时是善男子。不复忧愁其心和悦语是婆</a><a name="0419c19" id="0419c19">罗门。如汝之所须我尽相与。婆罗门言。</a><a name="0419c20" id="0419c20">汝须何价。答言。随汝意与我。即时是善男</a><a name="0419c21" id="0419c21">子。右手执利刀刺左臂出血。割右髀肉</a><a name="0419c22" id="0419c22">复欲破骨出髓。我在阁上遥见是事。我</a><a name="0419c23" id="0419c23">尔时作是念。是人何故困苦其身。我当往</a><a name="0419c24" id="0419c24">问。我即下阁往问。善男子。汝何因缘故自</a><a name="0419c25" id="0419c25">困苦其身。是善男子。答我言。姊我为法故</a><a name="0419c26" id="0419c26">欲供养般若波罗蜜及昙无竭菩萨说法者。</a><a name="0419c27" id="0419c27">我贫穷无所有。无金银琉璃砗磲码瑙珊瑚</a><a name="0419c28" id="0419c28">琥珀颇梨真珠华香伎乐。姊我为供养法</a><a name="0419c29" id="0419c29">故自卖其身。今得买者须人心人血人髓。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080419b.htm'><img src='up.gif' border=0></a>
<a href='T080420a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>