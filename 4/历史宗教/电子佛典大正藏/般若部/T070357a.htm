<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0357a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷466)</font> 第二会 第二分渐次品第七十三之一 <font face='Arial'>T07, p0357a</h2></font><hr>
<span class='old'>
</a><a name="0356c28" id="0356c28">菩萨摩诃萨行深般若波罗蜜多时。应如是</a><a name="0356c29" id="0356c29">修学法随念。若如是修学法随念。是为作渐</span><a name="0357a01" id="0357a01">次业修渐次学行渐次行。若菩萨摩诃萨能</a><a name="0357a02" id="0357a02">如是作渐次业修渐次学行渐次行时。则能</a><a name="0357a03" id="0357a03">圆满四念住广说乃至一切相智。由此证得</a><a name="0357a04" id="0357a04">一切智智。善现。是菩萨摩诃萨以一切法无</a><a name="0357a05" id="0357a05">性为性方便力故。觉一切法皆无自性。其中</a><a name="0357a06" id="0357a06">无有想亦复无无想。善现。诸菩萨摩诃萨应</a><a name="0357a07" id="0357a07">如是修学法随念。谓一切法无性性中。法尚</a><a name="0357a08" id="0357a08">不可得。况有法随念。善现。云何菩萨摩诃萨</a><a name="0357a09" id="0357a09">修学僧随念。谓菩萨摩诃萨修学僧随念时</a><a name="0357a10" id="0357a10">应作是念。佛弟子众具净戒蕴定蕴慧蕴解</a><a name="0357a11" id="0357a11">脱蕴解脱智见蕴。四双八<span class='corr'>只</span>补特伽罗一切</a><a name="0357a12" id="0357a12">皆是无为所显。皆以无性而为自性。由此因</a><a name="0357a13" id="0357a13">缘不应思惟。何以故。如是善士皆无自性。若</a><a name="0357a14" id="0357a14">法无自性则不可念不可思惟。所以者何。若</a><a name="0357a15" id="0357a15">无念无思惟是为僧随念。善现。诸菩萨摩诃</a><a name="0357a16" id="0357a16">萨行深般若波罗蜜多时。应如是修学僧随</a><a name="0357a17" id="0357a17">念。若如是修学僧随念是为作渐次业修渐</a><a name="0357a18" id="0357a18">次学行渐次行。若菩萨摩诃萨能如是作渐</a><a name="0357a19" id="0357a19">次业修渐次学行渐次行时。则能圆满四念</a><a name="0357a20" id="0357a20">住广说乃至一切相智。由此证得一切智智。</a><a name="0357a21" id="0357a21">善现。是菩萨摩诃萨以一切法无性为性方</a><a name="0357a22" id="0357a22">便力故。觉一切法皆无自性。其中无有想亦</a><a name="0357a23" id="0357a23">复无无想。善现。诸菩萨摩诃萨应如是修学</a><a name="0357a24" id="0357a24">僧随念。谓一切法无性性中。僧尚不可得。况</a><a name="0357a25" id="0357a25">有僧随念。善现。云何菩萨摩诃萨修学戒随</a><a name="0357a26" id="0357a26">念。谓菩萨摩诃萨修学戒随念时。从初发心</a><a name="0357a27" id="0357a27">应念圣戒。无缺无隙无瑕无秽无所取着应</a><a name="0357a28" id="0357a28">受供养智者所赞妙善受持妙善究竟随顺胜</a><a name="0357a29" id="0357a29">定。思惟此戒无性为性。由是因缘不应思惟。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070356c.htm'><img src='up.gif' border=0></a>
<a href='T070357b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>