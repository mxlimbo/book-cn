<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0422a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷478)</font> 第二会 第二分无事品第八十三 <font face='Arial'>T07, p0422a</h2></font><hr>
<span class='old'>
</a><a name="0421c28" id="0421c28">净亦非实有。所以者何。住我我所诸有情类</a><a name="0421c29" id="0421c29">虚妄分别。谓有杂染及清净者。由此因缘谓</span><a name="0422a01" id="0422a01">有杂染及有清净。非见实者。谓有杂染及</a><a name="0422a02" id="0422a02">清净者如实见者。知无杂染及清净者。如</a><a name="0422a03" id="0422a03">是亦无杂染清净实事可得。以一切法毕竟</a><a name="0422a04" id="0422a04">空故</a><a name="0422a05" id="0422a05"><p><b>　　<A NAME="n221"></A>第二分实说品第八十四</b></a><a name="0422a06" id="0422a06"><p>尔时具寿善现白佛言。世尊。诸见实者既无</a><a name="0422a07" id="0422a07">杂染及无清净。不见实者亦无杂染及无清</a><a name="0422a08" id="0422a08">净。所以者何。以一切法无所有故。世尊。诸实</a><a name="0422a09" id="0422a09">说者既无杂染及无清净。不实说者亦无杂</a><a name="0422a10" id="0422a10">染及无清净。所以者何。以一切法无自性故。</a><a name="0422a11" id="0422a11">世尊。无自性法既无杂染及无清净。有自性</a><a name="0422a12" id="0422a12">法亦无杂染及无清净。诸有自性无自性法。</a><a name="0422a13" id="0422a13">亦无杂染及无清净。所以者何。以一切法</a><a name="0422a14" id="0422a14">皆用无性为自性故。世尊。若见实者及实</a><a name="0422a15" id="0422a15">说者无染无净。不见实者不实说者亦无染</a><a name="0422a16" id="0422a16">净。云何世尊。有时说有清净法耶。佛告善现。</a><a name="0422a17" id="0422a17">我说一切法平等性为<span class='corr'>清</span>净法。具寿善现复</a><a name="0422a18" id="0422a18">白佛言。何谓一切法平等性。佛告善现。诸法</a><a name="0422a19" id="0422a19">真如法界法性不虚妄性不变异性平等性离</a><a name="0422a20" id="0422a20">生性法定法住实际虚空界不思议界。若佛</a><a name="0422a21" id="0422a21">出世若不出世性相常住。是名一切法平等</a><a name="0422a22" id="0422a22">性。此平等性名清净法。此依世俗说为清净。</a><a name="0422a23" id="0422a23">不依胜义。所以者何。胜义谛中既无分别亦</a><a name="0422a24" id="0422a24">无戏论。一切名字言语道断。具寿善现复白</a><a name="0422a25" id="0422a25">佛言。若一切法如梦像响焰影幻化及寻香</a><a name="0422a26" id="0422a26">城。虽现似有而无实事。诸菩萨摩诃萨。云何</a><a name="0422a27" id="0422a27">依此非实有法发趣无上正等觉心。作是誓</a><a name="0422a28" id="0422a28">言。我当圆满布施波罗蜜多乃至般若波罗</a><a name="0422a29" id="0422a29">蜜多。我当圆满殊胜神通波罗蜜多。我当圆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070421c.htm'><img src='up.gif' border=0></a>
<a href='T070422b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>