<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0803b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷545)</font> 第四会 第四分清净品第八 <font face='Arial'>T07, p0803b</h2></font><hr>
<span class='old'>
</a><a name="0803a28" id="0803a28">复次善现。诸菩萨摩诃萨若不行色不圆满</a><a name="0803a29" id="0803a29">相是行般若波罗蜜多。若不行受想行识不</span><a name="0803b01" id="0803b01">圆满相是行般若波罗蜜多。所以者何。色不</a><a name="0803b02" id="0803b02">圆满即非色。受想行识不圆满即非受想行</a><a name="0803b03" id="0803b03">识。若不如是行是行般若波罗蜜多。尔时善</a><a name="0803b04" id="0803b04">现便白佛言。希有世尊。甚奇善逝。于诸着中</a><a name="0803b05" id="0803b05">说无著相。佛告善现。诸菩萨摩诃萨若不行</a><a name="0803b06" id="0803b06">色无所著相是行般若波罗蜜多。若不行受</a><a name="0803b07" id="0803b07">想行识无所著相是行般若波罗蜜多。善现</a><a name="0803b08" id="0803b08">当知。诸菩萨摩诃萨若能如是行深般若波</a><a name="0803b09" id="0803b09">罗蜜多。于色不生着。于受想行识不生着。于</a><a name="0803b10" id="0803b10">预流果不生着。于一来不还阿罗汉果不生</a><a name="0803b11" id="0803b11">着。于独觉菩提不生着。于佛无上正等菩提</a><a name="0803b12" id="0803b12">不生着。于萨婆若亦不生着。所以者何。无著</a><a name="0803b13" id="0803b13">无缚超过一切名萨婆若。如是善现。诸菩萨</a><a name="0803b14" id="0803b14">摩诃萨超一切着行深般若波罗蜜多。具寿</a><a name="0803b15" id="0803b15">善现便白佛言。希有世尊。甚奇善逝。如是般</a><a name="0803b16" id="0803b16">若波罗蜜多所证法性最为甚深。若说不说</a><a name="0803b17" id="0803b17">俱无增减。佛告善现。如是如是。如汝所说。譬</a><a name="0803b18" id="0803b18">如虚空假使诸佛尽其寿量或赞或毁。而彼</a><a name="0803b19" id="0803b19">虚空无增无减。甚深法性亦复如是。若说不</a><a name="0803b20" id="0803b20">说俱无增减。复次善现。譬如幻士于赞毁时。</a><a name="0803b21" id="0803b21">无喜无忧不增不减。甚深法性亦复如是。若</a><a name="0803b22" id="0803b22">说不说如本无异。具寿善现复白佛言。诸菩</a><a name="0803b23" id="0803b23">萨摩诃萨行深般若波罗蜜多甚为难事。谓</a><a name="0803b24" id="0803b24">深般若波罗蜜多。若修不修无增无减无进</a><a name="0803b25" id="0803b25">无退。诸菩萨摩诃萨修行般若波罗蜜多。如</a><a name="0803b26" id="0803b26">修虚空都无所有。谓于此中无法可得而勤修</a><a name="0803b27" id="0803b27">学。乃至无上正等菩提常无退转。世尊。诸菩</a><a name="0803b28" id="0803b28">萨摩诃萨我等有情皆应敬礼。能被如是大</a><a name="0803b29" id="0803b29">功德铠。所以者何。诸菩萨摩诃萨为度有情<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070803a.htm'><img src='up.gif' border=0></a>
<a href='T070803c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>