<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0241a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷444)</font> 第二会 第二分船等喻品第四十九之一 <font face='Arial'>T07, p0241a</h2></font><hr>
<span class='old'>
</a><a name="0240c28" id="0240c28">觉地。若菩萨乘诸善男子善女人等。有于大</a><a name="0240c29" id="0240c29">乘成就圆满信敬爱乐。若能书写受持读诵</span><a name="0241a01" id="0241a01">思惟修习为他演说甚深般若波罗蜜多为所</a><a name="0241a02" id="0241a02">依附。当知如是住菩萨乘诸善男子善女人</a><a name="0241a03" id="0241a03">等。终不中道退入声闻或独觉地。定证无上</a><a name="0241a04" id="0241a04">正等菩提。复次善现。如人欲度险恶旷野。若</a><a name="0241a05" id="0241a05">不摄受资粮器具。不能达到安乐国土。于其</a><a name="0241a06" id="0241a06">中道遭苦失命。如是善现。若菩萨乘诸善男</a><a name="0241a07" id="0241a07">子善女人等。设于无上正等菩提。有信有忍。</a><a name="0241a08" id="0241a08">有清净心。有胜意乐。有欲胜解。有舍精进。</a><a name="0241a09" id="0241a09">若不摄受甚深般若波罗蜜多及余功德。当</a><a name="0241a10" id="0241a10">知如是住菩萨乘诸善男子善女人等。中道</a><a name="0241a11" id="0241a11">衰败不证无上正等菩提。退入声闻或独觉</a><a name="0241a12" id="0241a12">地。善现当知。如人欲度险恶旷野。若能摄</a><a name="0241a13" id="0241a13">受资粮器具。必当达到安乐国土。终不中</a><a name="0241a14" id="0241a14">道遭苦舍命。如是善现。若菩萨乘诸善男子</a><a name="0241a15" id="0241a15">善女人等。已于无上正等菩提。有信有忍。有</a><a name="0241a16" id="0241a16">清净心。有胜意乐。有欲胜解。有舍精进。复</a><a name="0241a17" id="0241a17">能摄受甚深般若波罗蜜多及余功德。当知</a><a name="0241a18" id="0241a18">如是住菩萨乘诸善男子善女人等。终不中</a><a name="0241a19" id="0241a19">道损耗退败。超声闻地及独觉地。成熟有情</a><a name="0241a20" id="0241a20">严净佛土。疾证无上正等菩提</a><a name="0241a21" id="0241a21"><p>复次善现。譬如男子及诸女人。执持坏瓶诣</a><a name="0241a22" id="0241a22">河取水。若池若井若泉若渠。当知此瓶不久</a><a name="0241a23" id="0241a23">烂坏。何以故。是瓶未熟不堪盛水终归地故。</a><a name="0241a24" id="0241a24">如是善现。有菩萨乘诸善男子善女人等。设</a><a name="0241a25" id="0241a25">于无上正等菩提。有信有忍。有清净心。有</a><a name="0241a26" id="0241a26">胜意乐。有欲胜解。有舍精进。若不摄受甚</a><a name="0241a27" id="0241a27">深般若波罗蜜多方便善巧。则便远离般若</a><a name="0241a28" id="0241a28">静虑精进安忍净戒布施波罗蜜多。亦复远</a><a name="0241a29" id="0241a29">离内空外空内外空空空大空胜义空有为空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070240c.htm'><img src='up.gif' border=0></a>
<a href='T070241b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>