<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0415b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷26)</font> 平等品第八十六 <font face='Arial'>T08, p0415b</h2></font><hr>
<span class='old'>
</a><a name="0415a28" id="0415a28">地至一地。若不从一地至一地不能入</a><a name="0415a29" id="0415a29">菩萨位。不能入菩萨位故不能过声闻辟</span><a name="0415b01" id="0415b01">支佛地。不能过声闻辟支佛地故不能</a><a name="0415b02" id="0415b02">具足神通波罗蜜。不具足神通波罗蜜故</a><a name="0415b03" id="0415b03">不能具足檀那波罗蜜。乃至不能具足</a><a name="0415b04" id="0415b04">般若波罗蜜从一佛国至一佛国供养诸</a><a name="0415b05" id="0415b05">佛。于诸佛所种善根。用是善根能成</a><a name="0415b06" id="0415b06">就众生净佛国土。佛告须菩提。如汝所</a><a name="0415b07" id="0415b07">问。是诸法相亦是凡夫人亦是须陀洹乃至</a><a name="0415b08" id="0415b08">佛。世尊。是诸法各各相。所谓色相异乃至有</a><a name="0415b09" id="0415b09">为无为法相异。云何菩萨摩诃萨观一切</a><a name="0415b10" id="0415b10">相不作分别。须菩提。于汝意云何。是色</a><a name="0415b11" id="0415b11">相空不。乃至诸佛相空不。世尊实空。须菩</a><a name="0415b12" id="0415b12">提。空中各各相法可得不。所谓色相乃至诸</a><a name="0415b13" id="0415b13">佛相。须菩提言。不可得。佛言。以是因缘</a><a name="0415b14" id="0415b14">故。当知诸法平等中。非凡夫人亦不离</a><a name="0415b15" id="0415b15">凡夫人。乃至非佛亦不离佛。须菩提白</a><a name="0415b16" id="0415b16">佛言。世尊。是平等为是有为法为是无为</a><a name="0415b17" id="0415b17">法。佛言。非有为法非无为法。何以故。离</a><a name="0415b18" id="0415b18">有为法无为法不可得。离无为法有为法</a><a name="0415b19" id="0415b19">不可得。须菩提。是有为性无为性。是二法</a><a name="0415b20" id="0415b20">不合不散。无色无形无对一相。所谓无相。</a><a name="0415b21" id="0415b21">佛亦以世谛故说非以第一义。何以故。第</a><a name="0415b22" id="0415b22">一义中无身行无口行无意行。亦不离身</a><a name="0415b23" id="0415b23">口意行得第一义。是诸有为法无为法。平</a><a name="0415b24" id="0415b24">等相即是第一义。菩萨摩诃萨行般若波罗</a><a name="0415b25" id="0415b25">蜜时。第一义中不动。而行菩萨事饶益众</a><a name="0415b26" id="0415b26">生</a><a name="0415b27" id="0415b27"><p><b>　　<A NAME="n264"></A>摩诃般若波罗蜜经如化品第八十七</b></a><a name="0415b28" id="0415b28"><p>须菩提白佛言。世尊。若诸法平等无可为</a><a name="0415b29" id="0415b29">作。云何菩萨摩诃萨行般若波罗蜜。于平<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080415a.htm'><img src='up.gif' border=0></a>
<a href='T080415c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>