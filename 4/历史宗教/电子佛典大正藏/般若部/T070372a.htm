<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0372a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷469)</font> 第二会 第二分众德相品第七十六之一 <font face='Arial'>T07, p0372a</h2></font><hr>
<span class='old'>
</a><a name="0371c28" id="0371c28">四念住乃至八圣道支而摄受之。应以空无</a><a name="0371c29" id="0371c29">相无愿三摩地而摄受者。则以空无相无愿</span><a name="0372a01" id="0372a01">三摩地而摄受之。应以诸余善法而摄受者。</a><a name="0372a02" id="0372a02">则以诸余善法而摄受之。具寿善现复白佛</a><a name="0372a03" id="0372a03">言。云何菩萨摩诃萨行深般若波罗蜜多</a><a name="0372a04" id="0372a04">时。安住异熟波罗蜜多五神通等无量功德。</a><a name="0372a05" id="0372a05">以布施等摄诸有情。佛告善现。诸菩萨摩诃</a><a name="0372a06" id="0372a06">萨行深般若波罗蜜多时。施诸有情所须之</a><a name="0372a07" id="0372a07">物。谓须饮食施与饮食。若须衣服施与衣服。</a><a name="0372a08" id="0372a08">若须车乘施与车乘。若须华香施与华香。若</a><a name="0372a09" id="0372a09">须卧具施与卧具。若须舍宅施与舍宅。若须</a><a name="0372a10" id="0372a10">灯明施与灯明。若须医药施与医药。若须诸</a><a name="0372a11" id="0372a11">余种种资具。悉皆施与令无匮乏。或施声闻</a><a name="0372a12" id="0372a12">独觉菩萨诸佛世尊。衣服饮食卧具医药房</a><a name="0372a13" id="0372a13">舍资具。诸妙华香宝幢幡盖伎乐灯明及苏</a><a name="0372a14" id="0372a14">油等诸余供具。如是施时。其心平等无差别</a><a name="0372a15" id="0372a15">想而行布施。如施持戒犯戒亦尔。如施人趣</a><a name="0372a16" id="0372a16">非人亦尔。如施内道外道亦尔。如施诸圣异</a><a name="0372a17" id="0372a17">生亦尔。如施尊贵下贱亦尔。上从诸佛下至</a><a name="0372a18" id="0372a18">傍生。平等平等无所分别。不观施田胜劣</a><a name="0372a19" id="0372a19">有异。所以者何。诸菩萨摩诃萨了达一切自</a><a name="0372a20" id="0372a20">相皆空。空中都无上下差别故。无异想无所</a><a name="0372a21" id="0372a21">分别而行布施。是菩萨摩诃萨由无异想无</a><a name="0372a22" id="0372a22">所分别而行布施。当得无异无分别法。谓得</a><a name="0372a23" id="0372a23">圆满一切相智及余无量诸佛功德。善现当知。</a><a name="0372a24" id="0372a24">若菩萨摩诃萨见傍生等有所求乞。便起是</a><a name="0372a25" id="0372a25">心。此来乞者。若是如来应正等觉真福田故</a><a name="0372a26" id="0372a26">我应施之。若非如来应正等觉。是傍生等非</a><a name="0372a27" id="0372a27">福田故不应施与所须资具。是菩萨摩诃萨。</a><a name="0372a28" id="0372a28">起如是心越菩萨法。所以者何。诸菩萨摩诃</a><a name="0372a29" id="0372a29">萨。要净自心福田方净。见求乞者不应念言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070371c.htm'><img src='up.gif' border=0></a>
<a href='T070372b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>