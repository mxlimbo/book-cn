<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0538c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷1)</font> 初品第一 <font face='Arial'>T08, p0538c</h2></font><hr>
<span class='old'>
</a><a name="0538b28" id="0538b28">不异受想行识。识不异幻。幻即是识识即是</a><a name="0538b29" id="0538b29">幻。须菩提。于意云何。五受阴名为菩萨不。如</span><a name="0538c01" id="0538c01">是世尊。佛告须菩提。菩萨学阿耨多罗三藐三</a><a name="0538c02" id="0538c02">菩提。当如幻人学。何以故。当知五阴即是幻</a><a name="0538c03" id="0538c03">人。所以者何。说色如幻。说受想行识如幻。</a><a name="0538c04" id="0538c04">识是六情五阴。世尊。新发意菩萨闻是说者</a><a name="0538c05" id="0538c05">将无惊怖退没耶。佛告须菩提。若新发意菩</a><a name="0538c06" id="0538c06">萨随恶知识。则惊怖退没。若随善知识闻是</a><a name="0538c07" id="0538c07">说者。则无惊怖没退。须菩提言。世尊。何等</a><a name="0538c08" id="0538c08">是菩萨恶知识。佛言。教令远离般若波罗蜜。</a><a name="0538c09" id="0538c09">使不乐菩提。又教令学取相分别严饰文颂。</a><a name="0538c10" id="0538c10">又教学杂声闻辟支佛经法。又与作魔事因</a><a name="0538c11" id="0538c11">缘。是名菩萨恶知识。世尊。何等为菩萨善知</a><a name="0538c12" id="0538c12">识。若教令学般若波罗蜜。为说魔事说魔过</a><a name="0538c13" id="0538c13">恶。令知魔事魔过恶已。教令远离。须菩提。是</a><a name="0538c14" id="0538c14">名发大乘心大庄严菩萨摩诃萨善知识。须</a><a name="0538c15" id="0538c15">菩提白佛言。世尊。所言菩萨。菩萨有何义。佛</a><a name="0538c16" id="0538c16">告须菩提。为学一切法无障碍。亦如实知一切</a><a name="0538c17" id="0538c17">法。是名菩萨义。须菩提白佛言。世尊。若知一</a><a name="0538c18" id="0538c18">切法名为菩萨义。复以何义。名为摩诃萨。佛</a><a name="0538c19" id="0538c19">言。当为大众作上首。名为摩诃萨义。舍利弗</a><a name="0538c20" id="0538c20">白佛言。世尊。我亦乐说所以为摩诃萨义。佛</a><a name="0538c21" id="0538c21">言。乐说便说。舍利弗白佛言。世尊。菩萨为断</a><a name="0538c22" id="0538c22">我见众生见寿者见人见有见无见断见常</a><a name="0538c23" id="0538c23">见等而为说法。是名摩诃萨义。于是中心无</a><a name="0538c24" id="0538c24">所著。亦名摩诃萨义。舍利弗问须菩提。何故</a><a name="0538c25" id="0538c25">于是中心无所著。须菩提言。无心故于是中</a><a name="0538c26" id="0538c26">心无所著。富楼那弥多罗尼子白佛言。世尊。</a><a name="0538c27" id="0538c27">菩萨发大庄严乘大乘故。是名摩诃萨义。须</a><a name="0538c28" id="0538c28">菩提白佛言。世尊。所言菩萨发大庄严。云何</a><a name="0538c29" id="0538c29">名为发大庄严。佛言。菩萨作是念。我应度无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080538b.htm'><img src='up.gif' border=0></a>
<a href='T080539a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>