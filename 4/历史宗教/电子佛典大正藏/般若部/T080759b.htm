<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0236b 金刚般若波罗蜜经 0759b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 236b 金刚般若波罗蜜经</font> <font face='Arial'>(卷1)</font> <font face='Arial'>T08, p0759b</h2></font><hr>
<span class='old'>
</a><a name="0759a28" id="0759a28">以故。须菩提。昔时我为迦陵伽王。斩</a><a name="0759a29" id="0759a29">斫身体骨肉离碎。我于尔时。无有我想</span><a name="0759b01" id="0759b01">众生想寿者想受者想无想非无想。何以</a><a name="0759b02" id="0759b02">故。须菩提。我于尔时。若有我想众生想寿</a><a name="0759b03" id="0759b03">者想受者想。是时则应生嗔恨想。须菩提。</a><a name="0759b04" id="0759b04">我忆过去五百生中。作大仙人名曰说忍。</a><a name="0759b05" id="0759b05">于尔生中心无我想众生想寿者想受者</a><a name="0759b06" id="0759b06">想。是故须菩提。菩萨摩诃萨舍离一切想。</a><a name="0759b07" id="0759b07">于无上菩提应发起心。不应生住色心。不</a><a name="0759b08" id="0759b08">应生住声香味触心。不应生住法心。不应</a><a name="0759b09" id="0759b09">生住非法心。不应生有所住心。何以故。若</a><a name="0759b10" id="0759b10">心有住则为非住。故如来说。菩萨无所住</a><a name="0759b11" id="0759b11">心应行布施。复次须菩提。菩萨应如是行</a><a name="0759b12" id="0759b12">施。为利益一切众生。此众生想即是非想。</a><a name="0759b13" id="0759b13">如是一切众生。如来说即非众生。何以故。</a><a name="0759b14" id="0759b14">诸佛世尊远离一切想故。须菩提。如来说</a><a name="0759b15" id="0759b15">实说谛说如说非虚妄。复次须菩提。是法</a><a name="0759b16" id="0759b16">如来所觉。是法如来所说。是法非实非虚。</a><a name="0759b17" id="0759b17">须菩提。譬如有人在于盲。如是当知菩</a><a name="0759b18" id="0759b18">萨堕相行堕相施。须菩提。如人有目夜已</a><a name="0759b19" id="0759b19">晓时。昼日光照见种种色。如是当知菩萨</a><a name="0759b20" id="0759b20">不堕于相行无相施。复次须菩提。于未来</a><a name="0759b21" id="0759b21">世若有善男子善女人。受持读诵修行。为</a><a name="0759b22" id="0759b22">他正说如是经典。如来悉知是人悉见是</a><a name="0759b23" id="0759b23">人。生长无量福德之聚。复次须菩提。若有</a><a name="0759b24" id="0759b24">善男子善女人。于日前分布施身命。如上</a><a name="0759b25" id="0759b25">所说诸河沙数。于日中分布施身命。于日</a><a name="0759b26" id="0759b26">后分布施身命。皆如上说诸河沙数。如是</a><a name="0759b27" id="0759b27">无量百千万亿劫以身命布施。若复有人</a><a name="0759b28" id="0759b28">闻此经典不起诽谤。以是因缘生福德多</a><a name="0759b29" id="0759b29">彼无数无量。何况有人书写受持读诵。教<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080759a.htm'><img src='up.gif' border=0></a>
<a href='T080759c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>