<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1039b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷587)</font> 第十二会戒波罗蜜多分 第十二净戒波罗蜜多分之一 <font face='Arial'>T07, p1039b</h2></font><hr>
<span class='old'>
</a><a name="1039a22" id="1039a22">证所求无上正等菩提</a><a name="1039a23" id="1039a23"><p class='juan'>
大般若波罗蜜多经卷第五百八十七</p>
</span><a name="1039b01" id="1039b01"></a><a name="1039b02" id="1039b02"><p class='juan'>
大般若波罗蜜多经卷第五百八</a><a name="1039b03" id="1039b03">十八</a><a name="1039b04" id="1039b04"></a><a name="1039b05" id="1039b05"><p><span class='byline'>　　　　三藏法师玄奘奉　诏译</span><br></a><a name="1039b06" id="1039b06"><p><b>　　<A NAME="n536"></A>第十二净戒波罗蜜多分之五</b></p>
</a><a name="1039b07" id="1039b07"><p>尔时世尊告舍利子。汝能如是安住妙智。谓</a><a name="1039b08" id="1039b08">如实知如是菩萨取着净戒有所毁犯。如是</a><a name="1039b09" id="1039b09">菩萨不取着戒无所毁犯。时舍利子便白佛</a><a name="1039b10" id="1039b10">言。我信如来应正等觉所说妙法起如是智。</a><a name="1039b11" id="1039b11">非我自能作如是说。如我解佛所说义者。诸</a><a name="1039b12" id="1039b12">菩萨众若暂起心。欣赞声闻或独觉地。应知</a><a name="1039b13" id="1039b13">毁犯菩萨净戒。诸菩萨众若暂起心。厌毁声</a><a name="1039b14" id="1039b14">闻或独觉地。应知毁犯菩萨净戒。所以者何。</a><a name="1039b15" id="1039b15">若诸菩萨欣赞声闻或独觉地。便于彼地心</a><a name="1039b16" id="1039b16">生爱着。不能趣求一切智智。于菩萨戒有所</a><a name="1039b17" id="1039b17">毁犯。若诸菩萨厌毁声闻或独觉地。便于彼</a><a name="1039b18" id="1039b18">地心生轻蔑。即障所求一切智智。于菩萨戒</a><a name="1039b19" id="1039b19">有所毁犯。是故菩萨于二乘地。不应欣赞亦</a><a name="1039b20" id="1039b20">不厌毁。若诸菩萨于二乘地。心不恭敬或生</a><a name="1039b21" id="1039b21">爱着。当知皆是行于非处。若诸菩萨行于非</a><a name="1039b22" id="1039b22">处。应知名为犯戒菩萨。亦名取着净戒相者。</a><a name="1039b23" id="1039b23">不能证得一切智智。是故菩萨于二乘地。但</a><a name="1039b24" id="1039b24">应远离不应赞毁。若诸菩萨于二乘地不远</a><a name="1039b25" id="1039b25">离者。定不能得所求无上正等菩提。复次世</a><a name="1039b26" id="1039b26">尊。若诸菩萨缘五欲境起味着心。虽复名为</a><a name="1039b27" id="1039b27">非理作意。而不甚碍无上菩提。所以者何。</a><a name="1039b28" id="1039b28">非理作意堕烦恼数。由彼烦恼令诸菩萨受</a><a name="1039b29" id="1039b29">彼彼生。若时若时诸菩萨众于彼彼趣受彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071039a.htm'><img src='up.gif' border=0></a>
<a href='T071039c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>