<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0944b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷570)</font> 第六会 第六分平等品第七 <font face='Arial'>T07, p0944b</h2></font><hr>
<span class='old'>
</a><a name="0944a28" id="0944a28">六种变动。诸天伎乐不鼓自鸣。散众天花以</a><a name="0944a29" id="0944a29">供养佛及大菩萨最胜天王。时彼天王从空</span><a name="0944b01" id="0944b01">而下。礼佛双足退坐一面</a><a name="0944b02" id="0944b02"><p><b>　　<A NAME="n481"></A>第六分现相品第八</b></a><a name="0944b03" id="0944b03"><p>时舍利子问最胜言。菩萨修行甚深般若波</a><a name="0944b04" id="0944b04">罗蜜多。方便善巧通达法性。尔时即应坐菩</a><a name="0944b05" id="0944b05">提座。证得无上正等菩提。转妙法轮度有情</a><a name="0944b06" id="0944b06">众。何缘先现苦行六年。降伏天魔后成正觉。</a><a name="0944b07" id="0944b07">最胜答曰。大德当知。菩萨修行甚深般若波</a><a name="0944b08" id="0944b08">罗蜜多。方便善巧通达法性。实无苦行。为伏</a><a name="0944b09" id="0944b09">外道故示现之。而彼天魔是欲界主。禀性调</a><a name="0944b10" id="0944b10">善实不应坏。为化有情故示降伏。谓诸外道</a><a name="0944b11" id="0944b11">自称能修苦行第一。是故菩萨示现能修过</a><a name="0944b12" id="0944b12">彼苦行。谓诸有情或见菩萨屈一膝立。或见</a><a name="0944b13" id="0944b13">菩萨举两手立。或见菩萨视日而立。或见菩</a><a name="0944b14" id="0944b14">萨五热炙身。或见菩萨倒悬其身。或见菩萨</a><a name="0944b15" id="0944b15">卧于棘刺。或卧牛粪或坐于石。或复卧地或</a><a name="0944b16" id="0944b16">卧其板。或卧杵上或卧灰土。或见菩萨唯着</a><a name="0944b17" id="0944b17">板衣。或着芒衣或着草衣。或着树皮或着茅</a><a name="0944b18" id="0944b18">衣。或复露形。或面向日随日而转。或见菩萨</a><a name="0944b19" id="0944b19">唯食稗子。或复食麦或食草根。或食树叶或</a><a name="0944b20" id="0944b20">花或果。或食薯蓣或芋或藕。或豆或谷或麻</a><a name="0944b21" id="0944b21">或米。或六日一食。或饮水度日。或于一日</a><a name="0944b22" id="0944b22">食一滴酥。或一滴蜜或一滴乳。或无所食。或</a><a name="0944b23" id="0944b23">恒熟眠。现如是等种种苦行。经于六年一无</a><a name="0944b24" id="0944b24">亏失。然实菩萨无斯苦行。应度有情。而自见</a><a name="0944b25" id="0944b25">有菩萨如是现苦行。时有六十那庾多诸天</a><a name="0944b26" id="0944b26">人众。因见此事安住三乘。复有天人宿善根</a><a name="0944b27" id="0944b27">力深乐大乘。则见菩萨坐七宝台。身心不动</a><a name="0944b28" id="0944b28">舒颜含笑入胜等持。时经六年方从定起。有</a><a name="0944b29" id="0944b29">天人众深乐大乘欲听闻者。则见菩萨端坐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070944a.htm'><img src='up.gif' border=0></a>
<a href='T070944c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>