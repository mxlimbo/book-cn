<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0699c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷2)</font> 念处品第四 <font face='Arial'>T08, p0699c</h2></font><hr>
<span class='old'>
</a><a name="0699b28" id="0699b28">实修行供养如来。利益安乐一切众生。守护</a><a name="0699b29" id="0699b29">一切众生善法。随顺众生善能教化。行菩萨</span><a name="0699c01" id="0699c01">道行不违言。心无疲倦求阿耨多罗三藐三</a><a name="0699c02" id="0699c02">菩提。若能如是乃得名为供养诸佛。不以资</a><a name="0699c03" id="0699c03">生而为供养。何以故。大王。法是佛身。若供</a><a name="0699c04" id="0699c04">养法即供养佛。大王。诸佛世尊。皆从如实</a><a name="0699c05" id="0699c05">修行而来。悉为利益安乐众生。护其善法随</a><a name="0699c06" id="0699c06">顺众生。若不尔者违本誓愿。懈怠懒惰不</a><a name="0699c07" id="0699c07">能成就菩提之心。何以故。菩萨摩诃萨。阿耨</a><a name="0699c08" id="0699c08">多罗三藐三菩提与众生共。若无众生菩萨</a><a name="0699c09" id="0699c09">云何能得菩提。大王。菩萨摩诃萨行般若波</a><a name="0699c10" id="0699c10">罗蜜。以法供养如来名真供养如是供养拔</a><a name="0699c11" id="0699c11">除我慢。远离俗务剃落须发于其父母兄弟</a><a name="0699c12" id="0699c12">亲戚。不复相关犹如已死。形状衣服相貌异</a><a name="0699c13" id="0699c13">常。执持钵器游入城郭。至其亲里若旃陀罗</a><a name="0699c14" id="0699c14">家。下意乞食作是思念。我命属他由彼食</a><a name="0699c15" id="0699c15">活。以是因缘能除我慢。复作念言。我今应</a><a name="0699c16" id="0699c16">取师僧尊长。及同学意令彼欢喜。昔未闻法</a><a name="0699c17" id="0699c17">为得闻故。若见他人嗔恚斗诤。即应忍辱下</a><a name="0699c18" id="0699c18">意避之。大王。菩萨摩诃萨。如是行般若波</a><a name="0699c19" id="0699c19">罗蜜拔除我慢。大王。菩萨摩诃萨行般若波</a><a name="0699c20" id="0699c20">罗蜜生坚正信。何以故。多诸功德宿世所</a><a name="0699c21" id="0699c21">种。善根力强具足善因。正见成就不信外道。</a><a name="0699c22" id="0699c22">内心清净不依余师。心行调直远离谄曲。诸</a><a name="0699c23" id="0699c23">根聪利具足般若。离诸盖障其心清净。远恶</a><a name="0699c24" id="0699c24">知识亲近善友。寻求善言不生懈怠。所闻说</a><a name="0699c25" id="0699c25">法知佛功德。胜天王白佛言。世尊。唯愿大慈。</a><a name="0699c26" id="0699c26">哀愍为说如来功德大威神力。佛告胜天王</a><a name="0699c27" id="0699c27">言。大王。谛听谛听。善思念之。我当为王宣</a><a name="0699c28" id="0699c28">说如来神德少分。善哉世尊。唯然愿闻。佛言</a><a name="0699c29" id="0699c29">大王。如来具足无边大慈遍照众生。众生所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080699b.htm'><img src='up.gif' border=0></a>
<a href='T080700a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>