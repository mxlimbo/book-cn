<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1072c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷594)</font> 第十六会般若波罗蜜多分 第十六般若波罗蜜多分之一 <font face='Arial'>T07, p1072c</h2></font><hr>
<span class='old'>
</a><a name="1072b28" id="1072b28">解。于此深法能随顺行。于此深法能深证</a><a name="1072b29" id="1072b29">会。复次庆喜。若诸菩萨远离众相安住无</span><a name="1072c01" id="1072c01">相行无差别。于甚深法毕竟出离种种疑网</a><a name="1072c02" id="1072c02">分别执着。随其所欲皆能成办。于心菩提</a><a name="1072c03" id="1072c03">俱无所得。于诸法性无差别解。亦复不起</a><a name="1072c04" id="1072c04">差别之行。随有所趣皆能悟入。彼于如是</a><a name="1072c05" id="1072c05">甚深法门。皆能受持心无疑惑。所以者何。</a><a name="1072c06" id="1072c06">彼于诸法皆随顺住无所违逆。若有于法起</a><a name="1072c07" id="1072c07">彼彼问。皆能随顺作彼彼答。和会此彼令</a><a name="1072c08" id="1072c08">不相违。佛为彼故说此深法</a><a name="1072c09" id="1072c09"><p>尔时佛告具寿庆喜。汝应受持舍利子说</a><a name="1072c10" id="1072c10">彼如是说与我无异。庆喜当知。增上慢者于</a><a name="1072c11" id="1072c11">此法教不能悟入。以非彼境非彼地故。庆</a><a name="1072c12" id="1072c12">喜当知。如是法教顺诸法性顺佛菩提。于佛</a><a name="1072c13" id="1072c13">菩提能为助伴。下劣信解诸有情类。于此甚</a><a name="1072c14" id="1072c14">深广大佛法。心不悟入不能受行。庆喜当</a><a name="1072c15" id="1072c15">知。下劣信解增上慢者。于佛菩提及甚深</a><a name="1072c16" id="1072c16">法违逆而住。诸有所为随增上慢。不能信受</a><a name="1072c17" id="1072c17">此甚深法。庆喜当知。今此众会最胜清净远</a><a name="1072c18" id="1072c18">离杂染。曾多佛所发弘誓愿。种植无量殊</a><a name="1072c19" id="1072c19">胜善根。奉事无边过去诸佛。于甚深法久</a><a name="1072c20" id="1072c20">生信解。于甚深行已熟修行。故今如来应</a><a name="1072c21" id="1072c21">正等觉。委信此众无所猜疑。所说法门皆悉</a><a name="1072c22" id="1072c22">明了。无所护惜为说法要。庆喜当知。今此</a><a name="1072c23" id="1072c23">众会坚固清净。无如瓦砾碱卤等者。已曾</a><a name="1072c24" id="1072c24">供养多百千佛。于诸佛法坚固安住。庆喜当</a><a name="1072c25" id="1072c25">知。如瓦砾者即是愚夫异生增语。于甚深法</a><a name="1072c26" id="1072c26">无容纳义。碱卤等者当知显示诸增上慢有</a><a name="1072c27" id="1072c27">情增语。不能生长甚深行故。庆喜当知。今</a><a name="1072c28" id="1072c28">此众会离增上慢广大善根之所集起是深法</a><a name="1072c29" id="1072c29">器<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071072b.htm'><img src='up.gif' border=0></a>
<a href='T071073a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>