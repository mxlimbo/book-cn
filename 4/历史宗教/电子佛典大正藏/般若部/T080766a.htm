<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0237 金刚般若波罗蜜经 0766a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 237 金刚般若波罗蜜经</font> <font face='Arial'>(卷1)</font> <font face='Arial'>T08, p0766a</h2></font><hr>
<span class='old'>
</a><a name="0765c29" id="0765c29">言。如我解佛所说义。不以具足相应观如来</a><a name="0765c30" id="0765c30">佛言。如是须菩提。如是不以具足相应观如</span><a name="0766a01" id="0766a01">来。何以故。若以具足相观如来者。转轮圣</a><a name="0766a02" id="0766a02">王应是如来。是故不以具足相应观如来。是</a><a name="0766a03" id="0766a03">时世尊而说偈言<p class='lg'></a><br><a name="0766a04" id="0766a04">　　若以色见我　　　以音声求我</a><br><a name="0766a05" id="0766a05">　　是人行邪道　　　不应得见我</a><br><a name="0766a06" id="0766a06">　　由法应见佛　　　调御法为身</a><br><a name="0766a07" id="0766a07">　　此法非识境　　　法如深难见　</p></a><a name="0766a08" id="0766a08"><p>须菩提。汝意云何。如来可以具足相得阿耨</a><a name="0766a09" id="0766a09">多罗三藐三菩提不。须菩提。汝今不应作如</a><a name="0766a10" id="0766a10">是见。如来以具足相得阿耨多罗三藐三菩</a><a name="0766a11" id="0766a11">提。何以故。须菩提。如来不由具足相得阿</a><a name="0766a12" id="0766a12">耨多罗三藐三菩提。须菩提。若汝作是念。如</a><a name="0766a13" id="0766a13">来有是说行菩萨乘人有法可灭。须菩提。汝</a><a name="0766a14" id="0766a14">莫作此见。何以故。如来不说行菩萨乘人有</a><a name="0766a15" id="0766a15">法可灭及以永断。须菩提。若有善男子善女</a><a name="0766a16" id="0766a16">人。以满恒伽沙等世界七宝。持用布施。若</a><a name="0766a17" id="0766a17">有菩萨于一切法无我无生。得无生忍。以是</a><a name="0766a18" id="0766a18">因缘所得福德最多于彼。须菩提。行大乘人</a><a name="0766a19" id="0766a19">不应执取福德之聚。须菩提言。此福德聚可</a><a name="0766a20" id="0766a20">摄持不。佛言。须菩提。此福德聚可得摄持</a><a name="0766a21" id="0766a21">不可执取。是故说此福德之聚应可摄持</a><a name="0766a22" id="0766a22"><p>须菩提。若有人言如来行住坐卧。是人不解</a><a name="0766a23" id="0766a23">我所说义。何以故。须菩提。如来者无所行</a><a name="0766a24" id="0766a24">去亦无所从来。是故名如来应供正遍觉</a><a name="0766a25" id="0766a25">知。须菩提。若善男子善女人。以三千大千</a><a name="0766a26" id="0766a26">世界地大微尘。烧成灰末。合为墨丸。如微</a><a name="0766a27" id="0766a27">尘聚。须菩提。汝意云何。是邻虚聚宁为多</a><a name="0766a28" id="0766a28">不。须菩提言。彼邻虚聚。甚多世尊。何以故</a><a name="0766a29" id="0766a29">世尊。若邻虚聚是实有者。世尊则不应说名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080765c.htm'><img src='up.gif' border=0></a>
<a href='T080766b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>