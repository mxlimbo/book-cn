<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0910c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷564)</font> 第五会 第五分胜意乐品第二十 <font face='Arial'>T07, p0910c</h2></font><hr>
<span class='old'>
</a><a name="0910b28" id="0910b28">有情疑。欲满一切有情愿。应学如是甚深般</a><a name="0910b29" id="0910b29">若波罗蜜多。具寿善现便白佛言。甚深般若</span><a name="0910c01" id="0910c01">波罗蜜多以何为相。佛告善现。甚深般若波</a><a name="0910c02" id="0910c02">罗蜜多无碍为相。尔时善现复白佛言。颇有</a><a name="0910c03" id="0910c03">因缘甚深般若波罗蜜多无碍之相。余一切</a><a name="0910c04" id="0910c04">法亦得有耶。佛告善现。有因缘故甚深般若</a><a name="0910c05" id="0910c05">波罗蜜多无碍之相。余一切法亦可说有。所</a><a name="0910c06" id="0910c06">以者何。以一切法无不皆如甚深般若波罗</a><a name="0910c07" id="0910c07">蜜多是空远离。具寿善现复白佛言。若一切</a><a name="0910c08" id="0910c08">法皆空远离。云何有情有染有净。所以者何。</a><a name="0910c09" id="0910c09">非空远离法可说有染净。非空远离能证菩</a><a name="0910c10" id="0910c10">提。非离空远离有别法可得。云何令我解如</a><a name="0910c11" id="0910c11">是义。佛告善现。于意云何。有情长夜有我等</a><a name="0910c12" id="0910c12">心执我等不。善现对曰。如是世尊。佛告善现。</a><a name="0910c13" id="0910c13">于意云何。有情所执我及我所空远离不。善</a><a name="0910c14" id="0910c14">现对曰。如是世尊。佛告善现。于意云何。岂</a><a name="0910c15" id="0910c15">不有情由我我所流转生死。善现对曰。如是</a><a name="0910c16" id="0910c16">世尊。佛告善现。如是有情流转生死。施设杂</a><a name="0910c17" id="0910c17">染及清净者。由诸有情虚妄执着。我及我所</a><a name="0910c18" id="0910c18">说有杂染。而于其中无杂染者。由诸有情不</a><a name="0910c19" id="0910c19">妄执着我及我所说有清净。而于其中无清</a><a name="0910c20" id="0910c20">净者。是故善现。虽一切法皆空远离。而诸有</a><a name="0910c21" id="0910c21">情亦可施设有染有净。若诸菩萨能如是行。</a><a name="0910c22" id="0910c22">名行般若波罗蜜多。具寿善现便白佛言。希</a><a name="0910c23" id="0910c23">有世尊。虽一切法皆空远离。而诸有情有染</a><a name="0910c24" id="0910c24">有净。若诸菩萨能如是行。则不行色受想行</a><a name="0910c25" id="0910c25">识。世间天人阿素洛等。皆不能伏普胜一切</a><a name="0910c26" id="0910c26">声闻独觉所行之行至无胜处。是诸菩萨由</a><a name="0910c27" id="0910c27">此般若波罗蜜多相应作意。昼夜安住方便</a><a name="0910c28" id="0910c28">善巧。趣向无上正等菩提。疾证无上正等菩</a><a name="0910c29" id="0910c29">提。佛告善现。如是如是。复次善现。于意云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070910b.htm'><img src='up.gif' border=0></a>
<a href='T070911a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>