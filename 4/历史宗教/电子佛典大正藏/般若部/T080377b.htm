<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0377b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷22)</font> 道树品第七十一 <font face='Arial'>T08, p0377b</h2></font><hr>
<span class='old'>
</a><a name="0377a28" id="0377a28">是菩萨摩诃萨不得众生实法。而度众生</a><a name="0377a29" id="0377a29">令离我颠倒着。作是念。一切诸法中无众</span><a name="0377b01" id="0377b01">生我所。为众生求一切种智。是众生实不</a><a name="0377b02" id="0377b02">可得。须菩提白佛言。世尊。当知是菩萨为</a><a name="0377b03" id="0377b03">如佛。所以者何。是菩萨因缘故。断一切地</a><a name="0377b04" id="0377b04">狱种一切畜生种一切饿鬼种。断一切诸难。</a><a name="0377b05" id="0377b05">断一切贫穷下贱道。断一切欲界色界无色</a><a name="0377b06" id="0377b06">界。佛言。如是如是。须菩提。当知是菩萨摩</a><a name="0377b07" id="0377b07">诃萨如佛。须菩提。若菩萨摩诃萨不发心</a><a name="0377b08" id="0377b08">求阿耨多罗三藐三菩提。世间则无过去未</a><a name="0377b09" id="0377b09">来现在诸佛。世间亦无辟支佛阿罗汉阿那</a><a name="0377b10" id="0377b10">含斯陀含须陀洹。三恶趣及三界亦无断时。</a><a name="0377b11" id="0377b11">须菩提。汝所说。是菩萨摩诃萨当知如佛。</a><a name="0377b12" id="0377b12">如是如是。须菩提。当知是菩萨实如佛。何</a><a name="0377b13" id="0377b13">以故。以如故说如来。以如故说愿支佛阿</a><a name="0377b14" id="0377b14">罗汉一切贤圣。以如故说为色乃至识。以</a><a name="0377b15" id="0377b15">如故说一切法乃至有为性无为性。是诸如</a><a name="0377b16" id="0377b16">如实无异。以是故说名为如。诸菩萨摩诃</a><a name="0377b17" id="0377b17">萨学是如得一切种智得名如来。以是因</a><a name="0377b18" id="0377b18">缘故说菩萨摩诃萨当知如佛以如相故</a><a name="0377b19" id="0377b19">如是须菩提。菩萨摩诃萨应学如般若波</a><a name="0377b20" id="0377b20">罗蜜。菩萨学如般若波罗蜜则能学一</a><a name="0377b21" id="0377b21">切法如。学一切法如则得具足一切法如。</a><a name="0377b22" id="0377b22">具足一切法如已。住一切法如得自在。住</a><a name="0377b23" id="0377b23">一切法如得自在已。善知一切众生根。善</a><a name="0377b24" id="0377b24">知一切众生根已。知一切众生根具足。知</a><a name="0377b25" id="0377b25">一切众生根具足已。亦知一切众生业因缘。</a><a name="0377b26" id="0377b26">知一切众生业因缘已。得愿智具足。得愿</a><a name="0377b27" id="0377b27">智具足已净三世慧。净三世慧已饶益一</a><a name="0377b28" id="0377b28">切众生。饶益一切众生已净佛国土。净佛</a><a name="0377b29" id="0377b29">国土已得一切种智。得一切种智已。转法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080377a.htm'><img src='up.gif' border=0></a>
<a href='T080377c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>