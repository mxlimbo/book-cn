<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0940c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷569)</font> 第六会 第六分法性品第六 <font face='Arial'>T07, p0940c</h2></font><hr>
<span class='old'>
</a><a name="0940b28" id="0940b28">退一切恶魔不能倾动。安住佛法通达一切</a><a name="0940b29" id="0940b29">空平等理。不信外缘。如是安住佛法智慧。不</span><a name="0940c01" id="0940c01">与声闻独觉等共。超过世间住无生忍。是诸</a><a name="0940c02" id="0940c02">菩萨能如实知一切有情贪嗔痴品上中下</a><a name="0940c03" id="0940c03">异。亦如实知善及坚固心品差别。如实知已</a><a name="0940c04" id="0940c04">各各为说诸对治门如是善能化有情类。是</a><a name="0940c05" id="0940c05">诸菩萨若有有情应见佛身而得度者。即现</a><a name="0940c06" id="0940c06">佛身而为说法。见菩萨身而得度者。现菩萨</a><a name="0940c07" id="0940c07">身而为说法。见独觉身而得度者。现独觉身</a><a name="0940c08" id="0940c08">而为说法。见声闻身而得度者。现声闻身而</a><a name="0940c09" id="0940c09">为说法。若见释梵婆罗门刹帝利长者居士</a><a name="0940c10" id="0940c10">等身而得度者。即皆现之而为说法。菩萨如</a><a name="0940c11" id="0940c11">是行深般若波罗蜜多。方便善巧化诸有情</a><a name="0940c12" id="0940c12">令得度脱。是诸菩萨心性慈和正直软善。无</a><a name="0940c13" id="0940c13">诸谄曲嫉妒垢秽。心常清净离粗恶语。多行</a><a name="0940c14" id="0940c14">忍辱亲狎有情。菩萨如是行深般若波罗蜜</a><a name="0940c15" id="0940c15">多在处安乐所以者何。具足正见及清净见</a><a name="0940c16" id="0940c16">清净之行。所行境界与心相应。若心相违恶</a><a name="0940c17" id="0940c17">不善法境界秽处斯则不行。是诸菩萨<span class='corr'>见</span>同</a><a name="0940c18" id="0940c18">学人深心欢喜。若财若法皆共受用唯行佛</a><a name="0940c19" id="0940c19">道唯佛为师。菩萨如是在处安乐。具诸摄法</a><a name="0940c20" id="0940c20">而摄有情。以利益施若安乐施若无尽施摄</a><a name="0940c21" id="0940c21">诸有情。以利益语若有义语若如法语若不</a><a name="0940c22" id="0940c22">异语摄诸有情。以财利益平等若身利益平</a><a name="0940c23" id="0940c23">等若命利益平等若资具利益平等摄诸有</a><a name="0940c24" id="0940c24">情。天王当知。利益施者即是法施。安乐施者</a><a name="0940c25" id="0940c25">即是财施。无尽施者即示正道。利益语者令</a><a name="0940c26" id="0940c26">生善法。有义语者令见正理。如法语者随顺</a><a name="0940c27" id="0940c27">佛教。不异语者说如实法。财利益平等者谓</a><a name="0940c28" id="0940c28">可饮食及衣服等。身利益平等者如以摄卫</a><a name="0940c29" id="0940c29">利益己身令他亦尔。命利益平等者谓诸珍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070940b.htm'><img src='up.gif' border=0></a>
<a href='T070941a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>