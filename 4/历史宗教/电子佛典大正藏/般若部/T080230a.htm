<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0230a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷2)</font> 叹度品第五 <font face='Arial'>T08, p0230a</h2></font><hr>
<span class='old'>
</a><a name="0229c28" id="0229c28">行此般若波罗蜜。当作无等等布施。乃至</a><a name="0229c29" id="0229c29">当转无等等法轮。以是故。世尊。菩萨摩诃</span><a name="0230a01" id="0230a01">萨欲度一切彼岸。当习行般若波罗蜜。</a><a name="0230a02" id="0230a02">世尊。是行般若波罗蜜菩萨摩诃萨。一切</a><a name="0230a03" id="0230a03">世间天及人阿修罗应当礼敬供养。佛告众</a><a name="0230a04" id="0230a04">弟子及诸菩萨摩诃萨。如是如是。诸善男子。</a><a name="0230a05" id="0230a05">是行般若波罗蜜者。一切世间天及人阿修</a><a name="0230a06" id="0230a06">罗。应当作礼恭敬供养。何以故。因菩萨</a><a name="0230a07" id="0230a07">来故。出生人道天道刹利大姓。婆罗门</a><a name="0230a08" id="0230a08">大姓。居士大家。转轮圣王四天王天。乃至</a><a name="0230a09" id="0230a09">阿迦尼吒天。出生须陀洹乃至阿罗汉辟支</a><a name="0230a10" id="0230a10">佛诸佛。因菩萨来故。世间便有饮食衣服</a><a name="0230a11" id="0230a11">卧具房舍灯烛摩尼真珠颇梨琉璃珊瑚金</a><a name="0230a12" id="0230a12">银等诸宝物生。舍利弗。世间所有乐具。若</a><a name="0230a13" id="0230a13">人中若天上若离欲乐。是一切乐具皆由菩</a><a name="0230a14" id="0230a14">萨有。何以故。舍利弗。菩萨摩诃萨行菩萨</a><a name="0230a15" id="0230a15">道时。住六波罗蜜自行布施。亦以布施</a><a name="0230a16" id="0230a16">成就众生。乃至自行般若波罗蜜。亦以般</a><a name="0230a17" id="0230a17">若波罗蜜成就众生。舍利弗。是故菩萨摩诃</a><a name="0230a18" id="0230a18">萨为安乐一切众生故。出现于世</a><a name="0230a19" id="0230a19"><p><b>　　<A NAME="n159"></A>摩诃般若波罗蜜经舌相品第六</b></a><a name="0230a20" id="0230a20"><p>尔时世尊出舌相遍覆三千大千世界从</a><a name="0230a21" id="0230a21">其舌相出无数无量色光明。普照十方如恒</a><a name="0230a22" id="0230a22">河沙等诸佛世界。是时东方如恒河沙等世</a><a name="0230a23" id="0230a23">界中无量无数诸菩萨见是大光明。各各白</a><a name="0230a24" id="0230a24">其佛言。世尊。是谁力故有是大光明普照</a><a name="0230a25" id="0230a25">诸佛世界。诸佛告诸菩萨言。诸善男子。西</a><a name="0230a26" id="0230a26">方有世界名娑婆。是中有佛名释迦牟</a><a name="0230a27" id="0230a27">尼。是其舌相出大光明。普照东方如恒河沙</a><a name="0230a28" id="0230a28">等诸佛世界。南西北方四维上下亦复如是。</a><a name="0230a29" id="0230a29">为诸菩萨摩诃萨说般若波罗蜜故。是时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080229c.htm'><img src='up.gif' border=0></a>
<a href='T080230b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>