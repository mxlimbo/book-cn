<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0654c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷19)</font> 善知识品第二十二之一 <font face='Arial'>T08, p0654c</h2></font><hr>
<span class='old'>
</a><a name="0654b28" id="0654b28"><p>佛言。须菩提。于汝意云何。一切众生于长夜</a><a name="0654b29" id="0654b29">中着我我所不。须菩提言。如是世尊。众生长</span><a name="0654c01" id="0654c01">夜着我我所。佛言。须菩提。于汝意云何。我我</a><a name="0654c02" id="0654c02">所空不。须菩提言。如是世尊。我我所空。佛</a><a name="0654c03" id="0654c03">言。须菩提。于汝意云何。众生着我我所故轮</a><a name="0654c04" id="0654c04">转生死不。须菩提言。如是世尊。众生着我</a><a name="0654c05" id="0654c05">我所故轮转生死。佛言。须菩提。当知诸染法</a><a name="0654c06" id="0654c06">者。但随众生所受所著故说名为染。若诸众</a><a name="0654c07" id="0654c07">生不受不着。即无染可得亦无受染者。是故</a><a name="0654c08" id="0654c08">无我我所。以无我我所故说名为净。若诸众</a><a name="0654c09" id="0654c09">生不受不着。亦无净可得亦无受净者。须菩</a><a name="0654c10" id="0654c10">提。以是义故于一切法空中一切法离中。说</a><a name="0654c11" id="0654c11">名为染说名为净。须菩提。诸菩萨摩诃萨行</a><a name="0654c12" id="0654c12">般若波罗蜜多者应如是行。须菩提白佛言。</a><a name="0654c13" id="0654c13">希有世尊。善说斯义。于一切法空中一切法</a><a name="0654c14" id="0654c14">离中。说染说净不受不着。菩萨摩诃萨行般</a><a name="0654c15" id="0654c15">若波罗蜜多者应如是行。世尊。若菩萨摩诃</a><a name="0654c16" id="0654c16">萨如是行者。是为不行色不行受想行识。若</a><a name="0654c17" id="0654c17">菩萨摩诃萨如是行者。普令一切世间天人</a><a name="0654c18" id="0654c18">阿修罗等所共敬伏。不为彼等而能动乱。又</a><a name="0654c19" id="0654c19">菩萨摩诃萨若如是行者。不杂声闻缘觉行。</a><a name="0654c20" id="0654c20">不住声闻缘觉地。何以故。如是行者是无所</a><a name="0654c21" id="0654c21">行而行无所住而住。能入佛性入如来性自</a><a name="0654c22" id="0654c22">然智性一切智性。世尊。如是行者最上无胜。</a><a name="0654c23" id="0654c23">与般若波罗蜜多胜行相应。是故诸菩萨摩</a><a name="0654c24" id="0654c24">诃萨于昼夜中如是勤行。即能近阿耨多罗</a><a name="0654c25" id="0654c25">三藐三菩提。乃至速能成就阿耨多罗三藐</a><a name="0654c26" id="0654c26">三菩提</a><a name="0654c27" id="0654c27"><p class='juan'>
佛说佛母出生三法藏般若波罗蜜多经卷</a><a name="0654c28" id="0654c28">第十九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080654b.htm'><img src='up.gif' border=0></a>
<a href='T080655a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>