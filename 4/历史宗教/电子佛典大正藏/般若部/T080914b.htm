<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0914b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷10)</font> <font face='Arial'>T08, p0914b</h2></font><hr>
<span class='old'>
</a><a name="0914a28" id="0914a28">如是因如是缘如是果报。如是本末皆如实</a><a name="0914a29" id="0914a29">知。随其因缘生善修集而无所失是名菩萨</span><a name="0914b01" id="0914b01">摩诃萨缘起善巧智。复次妄想灭则无明灭。</a><a name="0914b02" id="0914b02">无明灭则行灭。行灭则识灭。识灭则名色灭。</a><a name="0914b03" id="0914b03">名色灭则六入灭。六入灭则触灭。触灭则受</a><a name="0914b04" id="0914b04">灭。受灭则爱灭。爱灭则取灭。取灭则有灭。</a><a name="0914b05" id="0914b05">有灭则生灭。生灭则老死愁叹苦忧恼灭。菩</a><a name="0914b06" id="0914b06">萨摩诃萨以正智慧。了知缘起无生无灭无</a><a name="0914b07" id="0914b07">主无摄。是名缘起善巧智。复次慈氏一切</a><a name="0914b08" id="0914b08">因缘。皆假和合无有自性。不从我人众生寿</a><a name="0914b09" id="0914b09">命而得生长。为是有情说如是法。无量无边</a><a name="0914b10" id="0914b10">无有穷尽。如实了知是名缘起善巧智。复次</a><a name="0914b11" id="0914b11">菩萨摩诃萨了知一切缘生之法。无生无灭</a><a name="0914b12" id="0914b12">无尽之相。此无尽相即菩提相。是名菩萨摩</a><a name="0914b13" id="0914b13">诃萨缘起善巧智。复次云何三世善巧。谓念</a><a name="0914b14" id="0914b14">过去所有善法如实修行。不善之法常当远</a><a name="0914b15" id="0914b15">离。如实知已悉皆回施一切有情。是名菩萨</a><a name="0914b16" id="0914b16">摩诃萨过去善巧智。复念未来所有善根菩</a><a name="0914b17" id="0914b17">提资粮。皆悉回向一切智智。是名菩萨摩诃</a><a name="0914b18" id="0914b18">萨未来善巧智。复次现在所有正念相应善</a><a name="0914b19" id="0914b19">法。不起邪念相应不善。是名菩萨摩诃萨现</a><a name="0914b20" id="0914b20">在善巧智。复次观于过去皆悉是空。现在未</a><a name="0914b21" id="0914b21">来亦复皆空。三世平等住第一义是真解脱。</a><a name="0914b22" id="0914b22">复观过去现在未来。一切诸佛福德智慧生</a><a name="0914b23" id="0914b23">随喜心。是名菩萨摩诃萨三世善巧智。复观</a><a name="0914b24" id="0914b24">过去已灭未来未至现在不住。三世善法所</a><a name="0914b25" id="0914b25">修胜行。悉愿回向无上菩提。现在善法刹那</a><a name="0914b26" id="0914b26">不住。而恒发起菩提之心。是名菩萨摩诃萨</a><a name="0914b27" id="0914b27">三世善巧智。复次过去已灭未来未至现在</a><a name="0914b28" id="0914b28">不住。如是生灭念念不住心常觉悟。是名菩</a><a name="0914b29" id="0914b29">萨摩诃萨三世善巧智。复次菩萨不思议自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080914a.htm'><img src='up.gif' border=0></a>
<a href='T080914c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>