<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0715a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷5)</font> 证劝品第九 <font face='Arial'>T08, p0715a</h2></font><hr>
<span class='old'>
</a><a name="0714c28" id="0714c28">王脱宝冠各脱革屣。至世尊前顶礼佛足。右</a><a name="0714c29" id="0714c29">绕世尊及诸大众。凡七匝已退坐一面。尔时</span><a name="0715a01" id="0715a01">宝庄严王佛。即告之言。圣王。今来听正法</a><a name="0715a02" id="0715a02">乎。尔时治世圣王。即从座起齐整衣服头顶</a><a name="0715a03" id="0715a03">礼足而白佛言。世尊。所说正法何者是乎。尔</a><a name="0715a04" id="0715a04">时世尊赞治世王言。善哉善哉。能为利益无</a><a name="0715a05" id="0715a05">量天人作是深问。如来应供正遍知。当为大</a><a name="0715a06" id="0715a06">王分别解说。治世圣王即白佛言。世尊。唯</a><a name="0715a07" id="0715a07">然愿闻。尔时佛告治世圣王言。大王。菩萨</a><a name="0715a08" id="0715a08">摩诃萨行般若波罗蜜。通达一切法名为正</a><a name="0715a09" id="0715a09">法。所谓四念处四正勤四如意足。五根五力</a><a name="0715a10" id="0715a10">七觉分八圣道分。空无相无愿。通达平等名</a><a name="0715a11" id="0715a11">为正法。治世圣王白佛言。世尊。菩萨摩诃萨。</a><a name="0715a12" id="0715a12">云何行般若波罗蜜。于大乘中恒得胜进而</a><a name="0715a13" id="0715a13">不退堕。佛告治世圣王言。大王。菩萨摩诃</a><a name="0715a14" id="0715a14">萨行般若波罗蜜。因正信故而得胜进。何者</a><a name="0715a15" id="0715a15">正信。知一切法不生不灭自性寂静。常能亲</a><a name="0715a16" id="0715a16">近正行之人。不应作法终不造作。心离散乱</a><a name="0715a17" id="0715a17">听受正法。不见说者不见我听。勤修精进令</a><a name="0715a18" id="0715a18">得神通。身心轻举教化众生。不见我有神通</a><a name="0715a19" id="0715a19">能化众生受化。何以故。大王。菩萨摩诃萨</a><a name="0715a20" id="0715a20">行般若波罗蜜。不见我不见众生二处平等。</a><a name="0715a21" id="0715a21">则得胜进而不退堕。大王。菩萨摩诃萨行般</a><a name="0715a22" id="0715a22">若波罗蜜。摄护诸根不令取着。一切资生起</a><a name="0715a23" id="0715a23">无常想。知法寂静命如假借。大王。菩萨摩</a><a name="0715a24" id="0715a24">诃萨如是行般若波罗蜜。于大乘中心不放</a><a name="0715a25" id="0715a25">逸。大王。菩萨摩诃萨行般若波罗蜜。于其</a><a name="0715a26" id="0715a26">梦中尚不忘失菩提之心。教化众生令修佛</a><a name="0715a27" id="0715a27">道。一切善根回向阿耨多罗三藐三菩提。见</a><a name="0715a28" id="0715a28">佛神力欢喜赞叹。大王。菩萨摩诃萨。如是</a><a name="0715a29" id="0715a29">行般若波罗蜜。则能速成阿耨多罗三藐三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080714c.htm'><img src='up.gif' border=0></a>
<a href='T080715b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>