<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0366c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷20)</font> 摄五品第六十八 <font face='Arial'>T08, p0366c</h2></font><hr>
<span class='old'>
</a><a name="0366b28" id="0366b28">不邪见者。是菩萨行尸罗波罗蜜因缘。不</a><a name="0366b29" id="0366b29">求欲界色界无色界福。不求声闻辟支佛</span><a name="0366c01" id="0366c01">地。持是功德与众生共之。回向阿耨多</a><a name="0366c02" id="0366c02">罗三藐三菩提不生三种心。不见回向</a><a name="0366c03" id="0366c03">者。不见回向法。不见回向处。是为菩萨</a><a name="0366c04" id="0366c04">住毗梨耶波罗蜜取尸罗波罗蜜。世尊。云</a><a name="0366c05" id="0366c05">何菩萨摩诃萨住毗梨耶波罗蜜取羼提波</a><a name="0366c06" id="0366c06">罗蜜。佛言。菩萨住毗梨耶波罗蜜。从初发</a><a name="0366c07" id="0366c07">意乃至坐道场。于其中间若人若非人来节</a><a name="0366c08" id="0366c08">节支解。菩萨作是念。割我者谁截我者谁</a><a name="0366c09" id="0366c09">夺我者谁。复作是念。我大得善利。我为众</a><a name="0366c10" id="0366c10">生故受身。众生还自来取。是时菩萨正忆</a><a name="0366c11" id="0366c11">念诸法实相。持是功德与众生共之。回</a><a name="0366c12" id="0366c12">向阿耨多罗三藐三菩提。不向声闻辟支佛</a><a name="0366c13" id="0366c13">地。是为菩萨住毗梨耶波罗蜜取羼提波</a><a name="0366c14" id="0366c14">罗蜜。世尊。云何菩萨摩诃萨住毗梨耶波罗</a><a name="0366c15" id="0366c15">蜜取禅那波罗蜜。佛言。菩萨住毗梨耶波</a><a name="0366c16" id="0366c16">罗蜜。离欲离恶不善法有觉有观。离生喜</a><a name="0366c17" id="0366c17">乐。入初禅第二第三第四禅。入慈悲喜舍。</a><a name="0366c18" id="0366c18">乃至入非有想非无想处。持是禅无量无</a><a name="0366c19" id="0366c19">色定不受果报。生于利益众生之处。以六</a><a name="0366c20" id="0366c20">波罗蜜成就众生。所谓檀那波罗蜜乃至</a><a name="0366c21" id="0366c21">般若波罗蜜。从一佛国至一佛国。亲近</a><a name="0366c22" id="0366c22">供养诸佛种善根故。是为菩萨住毗梨</a><a name="0366c23" id="0366c23">耶波罗蜜取禅那波罗蜜。世尊。云何菩萨</a><a name="0366c24" id="0366c24">摩诃萨住毗梨耶波罗蜜取般若波罗蜜。佛</a><a name="0366c25" id="0366c25">言。菩萨住毗梨耶波罗蜜。不见檀那波罗</a><a name="0366c26" id="0366c26">蜜法不见檀那波罗蜜相。乃至不见禅</a><a name="0366c27" id="0366c27">那波罗蜜法不见禅那波罗蜜相。四念处</a><a name="0366c28" id="0366c28">乃至一切种智。亦不见法亦不见相。见一</a><a name="0366c29" id="0366c29">切法非法非非法。于法中无所著。是菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080366b.htm'><img src='up.gif' border=0></a>
<a href='T080367a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>