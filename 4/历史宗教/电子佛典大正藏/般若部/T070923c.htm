<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0923c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷566)</font> 第六会 第六分通达品第二 <font face='Arial'>T07, p0923c</h2></font><hr>
<span class='old'>
</a><a name="0923b28" id="0923b28">处起。何因缘生。何因缘灭。如实观察都不见</a><a name="0923b29" id="0923b29">有能生所生能灭所灭。如是忍心相续不断。</span><a name="0923c01" id="0923c01">昼夜诸位尝无间隙。于所忍境无简择心。</a><a name="0923c02" id="0923c02">谓于国王父母师长。我应修忍余可加恶。菩</a><a name="0923c03" id="0923c03">萨行忍不为报恩名利仁义怖畏惭耻。菩萨</a><a name="0923c04" id="0923c04">法尔应行忍故。若他加害挝打骂辱。侵夺欺</a><a name="0923c05" id="0923c05">凌心不倾动。菩萨若处王臣等位。有贫贱人</a><a name="0923c06" id="0923c06">毁骂耻辱。终不卒暴辄示威刑。谓我居尊法</a><a name="0923c07" id="0923c07">应诃罚。但作是念。我于往昔佛世尊所发弘</a><a name="0923c08" id="0923c08">誓愿。一切有情我皆济拔。令得无上正等菩</a><a name="0923c09" id="0923c09">提今若起嗔便违本愿。譬如良医发如是誓。</a><a name="0923c10" id="0923c10">世间盲医我悉疗之。若自失明岂愈他疾。如</a><a name="0923c11" id="0923c11">是菩萨为除他自起嗔恚安能救彼。不见</a><a name="0923c12" id="0923c12">我能忍及可忍。无二无别自性离故。天王。是</a><a name="0923c13" id="0923c13">名诸菩萨摩诃萨修学般若波罗蜜多能通达</a><a name="0923c14" id="0923c14">安忍波罗蜜多。天王。云何诸菩萨摩诃萨修</a><a name="0923c15" id="0923c15">学般若波罗蜜多能通达精进波罗蜜多。天</a><a name="0923c16" id="0923c16">王当知。若菩萨摩诃萨修学般若波罗蜜多</a><a name="0923c17" id="0923c17">则能行精进波罗蜜多。谓诸菩萨未灭令灭。</a><a name="0923c18" id="0923c18">未度令度未脱令脱。未安令安未觉令觉。菩</a><a name="0923c19" id="0923c19">萨如是行精进时。有诸恶魔为作留难。谓菩</a><a name="0923c20" id="0923c20">萨曰。汝善男子莫修此行空受勤苦。何以故。</a><a name="0923c21" id="0923c21">我于往昔曾修此行。未灭令灭未度令度。未</a><a name="0923c22" id="0923c22">脱令脱未安令安。未觉令觉。空受勤苦都无</a><a name="0923c23" id="0923c23">实利。我从昔来多见菩萨。修学此行并皆退</a><a name="0923c24" id="0923c24">转。汝可回心修二乘道。取二乘果而自灭度。</a><a name="0923c25" id="0923c25">菩萨闻已即便觉知。告恶魔言。汝复道去。我</a><a name="0923c26" id="0923c26">心坚固犹若金刚。非汝谬言所能退坏。汝固</a><a name="0923c27" id="0923c27">留难长夜自苦。魔闻此言便没不现。若余菩</a><a name="0923c28" id="0923c28">萨未得般若波罗蜜多。修前五种波罗蜜多</a><a name="0923c29" id="0923c29">经百千劫。菩萨如是行精进时。尚能超过<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070923b.htm'><img src='up.gif' border=0></a>
<a href='T070924a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>