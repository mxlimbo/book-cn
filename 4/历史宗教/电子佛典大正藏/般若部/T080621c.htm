<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0621c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷9)</font> 赞持品第十之一 <font face='Arial'>T08, p0621c</h2></font><hr>
<span class='old'>
</a><a name="0621b23" id="0621b23"><p class='juan'>
佛说佛母出生三法藏般若波罗蜜多经卷</a><a name="0621b24" id="0621b24">第九</p>
</span><a name="0621c01" id="0621c01"></a><a name="0621c02" id="0621c02"></a><a name="0621c03" id="0621c03"><p class='juan'>
佛说佛母出生三法藏般若</a><a name="0621c04" id="0621c04">波罗蜜多经卷第十</a><a name="0621c05" id="0621c05"></a><a name="0621c06" id="0621c06"><p><span class='byline'>　　　　西天译经三藏朝奉大夫试光禄卿</a><a name="0621c07" id="0621c07">传法大师赐紫臣施护奉　诏译</span><br></a><a name="0621c08" id="0621c08"><p><b>　　<A NAME="n436"></A>赞持品第十之二</b></p>
</a><a name="0621c09" id="0621c09"><p>尔时世尊赞尊者舍利子言。善哉善哉。舍利</a><a name="0621c10" id="0621c10">子。如是如是。如汝所说。善引譬喻。汝今以佛</a><a name="0621c11" id="0621c11">神力。复说譬喻而明此义。舍利子白佛言。世</a><a name="0621c12" id="0621c12">尊。又如有人欲见大海渐次而行。若见有树</a><a name="0621c13" id="0621c13">或见树相。若见有山或见山相。当知是人去</a><a name="0621c14" id="0621c14">海尚远。又复前行。若不见树及树相。不见山</a><a name="0621c15" id="0621c15">及山相。当知是人去海渐近。何以故。大海深</a><a name="0621c16" id="0621c16">远广阔无涯。近大海边无有一切山树等相。</a><a name="0621c17" id="0621c17">是人虽未至海。以不见彼山树相故。即知渐</a><a name="0621c18" id="0621c18">次近于大海。世尊。菩萨摩诃萨亦复如是。若</a><a name="0621c19" id="0621c19">得闻此般若波罗蜜多法门瞻礼供养者。是</a><a name="0621c20" id="0621c20">人虽于现在如来应供正等正觉所未得授</a><a name="0621c21" id="0621c21">记。当知渐近阿耨多罗三藐三菩提而将授</a><a name="0621c22" id="0621c22">记。何以故。以闻此般若波罗蜜多法门为前</a><a name="0621c23" id="0621c23">相故。世尊。又如世间有种种树。于其春时枝</a><a name="0621c24" id="0621c24">叶繁茂青润可爱。阎浮提人见是相已皆生</a><a name="0621c25" id="0621c25">欢喜。即作是念。此树不久开华结实。何以故。</a><a name="0621c26" id="0621c26">彼开敷相先已现故。世尊。菩萨摩诃萨亦复</a><a name="0621c27" id="0621c27">如是。若得闻此般若波罗蜜多法门瞻礼供</a><a name="0621c28" id="0621c28">养者。当知是菩萨久已成熟最胜善根。以其</a><a name="0621c29" id="0621c29">宿世善因缘故。今于此般若波罗蜜多正法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080621b.htm'><img src='up.gif' border=0></a>
<a href='T080622a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>