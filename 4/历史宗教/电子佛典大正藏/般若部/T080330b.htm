<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0330b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷15)</font> 譬喻品第五十一 <font face='Arial'>T08, p0330b</h2></font><hr>
<span class='old'>
</a><a name="0330a28" id="0330a28">衰耗失大珍宝。大珍宝者所谓一切种智。</a><a name="0330a29" id="0330a29">衰耗者堕声闻辟支佛地。须菩提。譬如人</span><a name="0330b01" id="0330b01">有智方便装治海边大船然后推着水</a><a name="0330b02" id="0330b02">中。持财物着上上船而去。当知是船不</a><a name="0330b03" id="0330b03">中道没坏。必得安隐到所至处。如是须</a><a name="0330b04" id="0330b04">菩提。善男子善女人为阿耨多罗三藐三菩</a><a name="0330b05" id="0330b05">提有信忍净心深心欲解舍精进。为般若</a><a name="0330b06" id="0330b06">波罗蜜方便力所守护。为禅定精进忍</a><a name="0330b07" id="0330b07">辱持戒布施乃至一切种智所<span class='corr'></span>护故。当</a><a name="0330b08" id="0330b08">知是菩萨得到阿耨多罗三藐三菩提。不</a><a name="0330b09" id="0330b09">中道堕声闻辟支佛地。须菩提。譬如有人</a><a name="0330b10" id="0330b10">年百二十岁年耆根熟。又有风冷热病若</a><a name="0330b11" id="0330b11">杂病。须菩提。于汝意云何。是人能从床</a><a name="0330b12" id="0330b12">起不。须菩提言。不能。佛言。是人或有能</a><a name="0330b13" id="0330b13">起者云何。须菩提言。是人虽能起不能远</a><a name="0330b14" id="0330b14">行若十里若二十里。以其老病故。如是须</a><a name="0330b15" id="0330b15">菩提。善男子善女人虽有为阿耨多罗三</a><a name="0330b16" id="0330b16">藐三菩提心有信忍净心深心欲解舍精进</a><a name="0330b17" id="0330b17">不为般若波罗蜜方便力所守护。乃至不</a><a name="0330b18" id="0330b18">为一切种智所守护故。当知是人中道堕</a><a name="0330b19" id="0330b19">声闻辟支佛地。何以故。不为般若波罗蜜</a><a name="0330b20" id="0330b20">方便力所守护故。须菩提。如向老人百二</a><a name="0330b21" id="0330b21">十岁年耆根熟。又有风冷热病若杂病。是</a><a name="0330b22" id="0330b22">人而欲起行有两健人各扶一掖。语老</a><a name="0330b23" id="0330b23">人言。莫有所难随所欲至我等二人终</a><a name="0330b24" id="0330b24">不相舍。如是须菩提。若善男子善女人为</a><a name="0330b25" id="0330b25">阿耨多罗三藐三菩提。有信忍净心深心欲</a><a name="0330b26" id="0330b26">解舍精进。为般若波罗蜜方便力所护。乃至</a><a name="0330b27" id="0330b27">为一切种智所护。当知是人不中道堕</a><a name="0330b28" id="0330b28">声闻辟支佛地能到是处。所谓阿耨多罗三</a><a name="0330b29" id="0330b29">藐三菩提。尔时佛复赞须菩提言。善哉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080330a.htm'><img src='up.gif' border=0></a>
<a href='T080330c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>