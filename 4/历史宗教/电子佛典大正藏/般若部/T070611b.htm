<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0611b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷511)</font> 第三会 第三分譬喻品第十七 <font face='Arial'>T07, p0611b</h2></font><hr>
<span class='old'>
</a><a name="0611a28" id="0611a28">胜意乐。有欲有胜解。有舍有精进。若不摄受</a><a name="0611a29" id="0611a29">甚深般若波罗蜜多方便善巧广说乃至一切</span><a name="0611b01" id="0611b01">相智。当知如是安住大乘善男子等。中道衰</a><a name="0611b02" id="0611b02">败不证无上正等菩提。退入声闻或独觉地。</a><a name="0611b03" id="0611b03">何以故。以不摄受甚深般若波罗蜜多方便</a><a name="0611b04" id="0611b04">善巧广说乃至一切相智。诸佛菩萨不护</a><a name="0611b05" id="0611b05">念故。善现当知。譬如有人年百二十老耄衰</a><a name="0611b06" id="0611b06">朽。又加众病。谓风热痰或三杂病。是老病</a><a name="0611b07" id="0611b07">人欲从床座起往他处而自不能。有二健人</a><a name="0611b08" id="0611b08">各扶一腋。徐策令起而告之言。勿有所难随</a><a name="0611b09" id="0611b09">意欲往我等两人终不相弃。必达所趣安隐</a><a name="0611b10" id="0611b10">无损。如是善现。有住大乘善男子等。若于无</a><a name="0611b11" id="0611b11">上正等菩提。有信有忍。有清净心。有胜意乐。</a><a name="0611b12" id="0611b12">有欲有胜解。有舍有精进。复能摄受甚深般</a><a name="0611b13" id="0611b13">若波罗蜜多方便善巧广说乃至一切相智。</a><a name="0611b14" id="0611b14">当知如是安住大乘善男子等。终不中道衰</a><a name="0611b15" id="0611b15">耗退败。超诸声闻独觉等地。成熟有情严净</a><a name="0611b16" id="0611b16">佛土。速证无上正等菩提。何以故。以能摄受</a><a name="0611b17" id="0611b17">甚深般若波罗蜜多方便善巧广说乃至一切</a><a name="0611b18" id="0611b18">相智。诸佛菩萨共护念故</a><a name="0611b19" id="0611b19"><p>尔时善现便白佛言。云何大乘善男子等。由</a><a name="0611b20" id="0611b20">不摄受甚深般若波罗蜜多方便善巧广说乃</a><a name="0611b21" id="0611b21">至一切相智。退堕声闻或独觉地。不证无上</a><a name="0611b22" id="0611b22">正等菩提。佛告善现。善哉善哉。能问如来如</a><a name="0611b23" id="0611b23">是要义。汝今谛听当为汝说。有住大乘善男</a><a name="0611b24" id="0611b24">子等。从初发心执我我所。修行布施乃至般</a><a name="0611b25" id="0611b25">若波罗蜜多。此住大乘善男子等。修布施时</a><a name="0611b26" id="0611b26">作如是念。我能行施我施此物彼受我施。修</a><a name="0611b27" id="0611b27">净戒时作如是念。我能持戒我持此戒我具是</a><a name="0611b28" id="0611b28">戒。修安忍时作如是念。我能修忍。我于彼忍</a><a name="0611b29" id="0611b29">我具是忍。修精进时作如是念。我能精进我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070611a.htm'><img src='up.gif' border=0></a>
<a href='T070611c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>