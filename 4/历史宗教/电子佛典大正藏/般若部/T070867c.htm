<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0867c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷556)</font> 第五会 第五分善现品第一 <font face='Arial'>T07, p0867c</h2></font><hr>
<span class='old'>
</a><a name="0867b28" id="0867b28">若波罗蜜多应如是学。若如是学名学般若</a><a name="0867b29" id="0867b29">波罗蜜多。时舍利子便白佛言。若菩萨摩诃</span><a name="0867c01" id="0867c01">萨能如是学名真学般若波罗蜜多耶。佛告</a><a name="0867c02" id="0867c02">舍利子。若菩萨摩诃萨能如是学名真学般</a><a name="0867c03" id="0867c03">若波罗蜜多。时舍利子复白佛言。诸菩萨摩</a><a name="0867c04" id="0867c04">诃萨如是学时于何法学。佛告舍利子。诸菩</a><a name="0867c05" id="0867c05">萨摩诃萨如是学时非于法学。何以故。舍利</a><a name="0867c06" id="0867c06">子。如诸愚夫异生所执。非一切法如是有故。</a><a name="0867c07" id="0867c07">时舍利子复白佛言。若尔诸法如何而有。佛</a><a name="0867c08" id="0867c08">告舍利子。如无所有如是而有。若于如是无</a><a name="0867c09" id="0867c09">所有法不能了达说为无明。愚夫异生于一</a><a name="0867c10" id="0867c10">切法无所有性。无明贪爱增上势力。分别执</a><a name="0867c11" id="0867c11">着断常二边。由此不知不见诸法无所有性</a><a name="0867c12" id="0867c12">分别诸法。由分别故便生执着。由执着故分</a><a name="0867c13" id="0867c13">别诸法无所有性。由此于法不见不知。以于</a><a name="0867c14" id="0867c14">诸法不见不知。分别过去未来现在。由分别</a><a name="0867c15" id="0867c15">故贪著名色。著名色故分别执着无所有法。</a><a name="0867c16" id="0867c16">于无所有法分别执着故。于如实道不知不</a><a name="0867c17" id="0867c17">见。不能出离三界生死。不信谛法不觉实际。</a><a name="0867c18" id="0867c18">是故堕在愚夫数中。由斯菩萨摩诃萨众。于</a><a name="0867c19" id="0867c19">法性相都无执着。时舍利子复白佛言。诸菩</a><a name="0867c20" id="0867c20">萨摩诃萨如是学时。岂不求学一切智智。佛</a><a name="0867c21" id="0867c21">告舍利子。诸菩萨摩诃萨如是学时。亦不求</a><a name="0867c22" id="0867c22">学一切智智。然诸菩萨如是学时。虽无所学</a><a name="0867c23" id="0867c23">而名真学一切智智。速能成办一切智智故。</a><a name="0867c24" id="0867c24">尔时具寿善现便白佛言。世尊。设有人来作</a><a name="0867c25" id="0867c25">如是问。幻士若学一切智智。彼亦能成办一</a><a name="0867c26" id="0867c26">切智智不。我得此问当云何答。佛言善现。我</a><a name="0867c27" id="0867c27">还问汝。随汝意答。于意云何。幻异色受想行</a><a name="0867c28" id="0867c28">识不。善现答言。幻不异色色不异幻。幻即是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070867b.htm'><img src='up.gif' border=0></a>
<a href='T070868a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>