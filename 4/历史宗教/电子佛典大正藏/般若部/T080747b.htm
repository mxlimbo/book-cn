<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0234 佛说濡首菩萨无上清净分卫经 0747b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 234 佛说濡首菩萨无上清净分卫经</font> <font face='Arial'>(卷2)</font> <font face='Arial'>T08, p0747b</h2></font><hr>
<span class='old'>
</a><a name="0747a29" id="0747a29">无色。不处三界亦不离其中。是则诸佛世尊</a><a name="0747a30" id="0747a30">食处。时舍利弗谓濡首曰。善哉善哉。如仁</span><a name="0747b01" id="0747b01">所说吾已饱足。于时是无上食叹之名。况其</a><a name="0747b02" id="0747b02">已食如此食者。曰唯贤者。其食不以肉内</a><a name="0747b03" id="0747b03">外眼见。亦不天眼亦不慧眼处有所见。其食</a><a name="0747b04" id="0747b04">如此乃应等食也。尔时耆年须菩提及舍利</a><a name="0747b05" id="0747b05">弗并诸众生。闻是叹食之说。即于其处寂</a><a name="0747b06" id="0747b06">而灭定。时妙心谓濡首菩萨曰。当以何食食。</a><a name="0747b07" id="0747b07">须菩提舍利弗等。为以何食而三摩越。曰以</a><a name="0747b08" id="0747b08">无漏食。行无倚着食。行无众食。以此行而</a><a name="0747b09" id="0747b09">行。其作此食者。不复于三界食于食也</a><a name="0747b10" id="0747b10"><p>尔时贤者须菩提舍利弗。从灭定寤各行分</a><a name="0747b11" id="0747b11">卫。时须菩提。入大长者家分卫。其长者妇</a><a name="0747b12" id="0747b12">为优婆夷。见须菩提默然而住。即请贤者为</a><a name="0747b13" id="0747b13">何之乎。答曰姊。来求分卫。曰贤者。仁续分</a><a name="0747b14" id="0747b14">卫想。来止了耶。曰姊。吾从本际已了分卫</a><a name="0747b15" id="0747b15">想。曰须菩提。其本际宁有了未了。言从本</a><a name="0747b16" id="0747b16">际已了分卫想乎。曰姊。如本际空未际亦空</a><a name="0747b17" id="0747b17">悉如本空。优婆夷曰。若此贤者。已悉空者奚</a><a name="0747b18" id="0747b18">为复说了不了乎。仁便伸手当施卿分卫。须</a><a name="0747b19" id="0747b19">菩提即自伸手曰贤者。是为罗汉不了其本</a><a name="0747b20" id="0747b20">反取灭证者手非。须菩提曰姊。罗汉手无</a><a name="0747b21" id="0747b21">形不可见亦无屈伸。譬如幻士为幻化人作</a><a name="0747b22" id="0747b22">此言。何所是幻者手乎。复言可伸幻者手耶。</a><a name="0747b23" id="0747b23">曰姊。幻手为可见不。又可伸乎。答曰不也。</a><a name="0747b24" id="0747b24">须菩提曰。若此姊。世尊说一切诸法如幻本</a><a name="0747b25" id="0747b25">空。若是贤者。世尊说一切空。何为贤者续求</a><a name="0747b26" id="0747b26">食。时优婆夷未寻与须菩提分卫。重曰贤者。</a><a name="0747b27" id="0747b27">可前钵。适当前钵。钵忽然不现。时优婆夷。</a><a name="0747b28" id="0747b28">以手索钵钵而无处。手亦不近于须菩提。优</a><a name="0747b29" id="0747b29">婆夷曰。善哉善哉。此则无著清净之身。应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080747a.htm'><img src='up.gif' border=0></a>
<a href='T080747c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>