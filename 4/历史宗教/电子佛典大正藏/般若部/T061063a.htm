<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1063a</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷398)</font> 初分常啼菩萨品第七十七之一 <font face='Arial'>T06, p1063a</h2></font><hr>
<span class='old'>
</a><a name="1062c28" id="1062c28">居士婆罗门等咸不能闻。唯除城中一长者</a><a name="1062c29" id="1062c29">女宿善根力魔不能蔽。常啼菩萨由是因缘。</span><a name="1063a01" id="1063a01">经于久时卖身不售。愁忧苦恼在一处立涕</a><a name="1063a02" id="1063a02">泪而言。我有何罪。为欲供养甚深般若波罗</a><a name="1063a03" id="1063a03">蜜多及说法师法涌菩萨摩诃萨故。虽自卖</a><a name="1063a04" id="1063a04">身而无买者。时天帝释见已念言。此善男子。</a><a name="1063a05" id="1063a05">以为供养甚深般若波罗蜜多及说法师法</a><a name="1063a06" id="1063a06">涌菩萨。爱重法故自卖其身。我当试之为实</a><a name="1063a07" id="1063a07">慕法。为怀谄诈诳惑世间。如是念已即自化</a><a name="1063a08" id="1063a08">作少婆罗门。诣常啼所问言。男子。汝今何</a><a name="1063a09" id="1063a09">缘伫立悲涕愁忧不乐。常啼菩萨答言。儒童</a><a name="1063a10" id="1063a10">我为供养甚深般若波罗蜜多及说法师法涌</a><a name="1063a11" id="1063a11">菩萨。然我贫乏无诸财宝。爱重法故欲自卖</a><a name="1063a12" id="1063a12">身。遍此城中无相问者。自惟薄福住此忧悲。</a><a name="1063a13" id="1063a13">时婆罗门语常啼曰。我于今者正欲祠天。不</a><a name="1063a14" id="1063a14">用人身但须人血人髓人心。颇能卖不。常啼</a><a name="1063a15" id="1063a15">菩萨闻已念言。我于今者定获胜利。所以者</a><a name="1063a16" id="1063a16">何。彼欲买者我皆具有。由斯价直当得供养</a><a name="1063a17" id="1063a17">甚深般若波罗蜜多及说法师法涌菩萨。令</a><a name="1063a18" id="1063a18">我具足甚深般若波罗蜜多方便善巧。疾证</a><a name="1063a19" id="1063a19">无上正等菩提。作是念时欢喜踊跃。以柔软</a><a name="1063a20" id="1063a20">语报婆罗门。仁所买者我悉能卖。婆罗门言。</a><a name="1063a21" id="1063a21">须几价直。常啼报曰。随意相酬。尔时常啼作</a><a name="1063a22" id="1063a22">是语已。即申右手执取利刀。刺己左臂令出</a><a name="1063a23" id="1063a23">其血。复割右髀皮肉置地。破骨出髓与婆罗</a><a name="1063a24" id="1063a24">门。复趣墙边欲剖心出。有长者女处于高阁。</a><a name="1063a25" id="1063a25">先见常啼扬声自卖。后时复见自害其身。作</a><a name="1063a26" id="1063a26">是念言。此善男子。何因缘故困苦其身。我当</a><a name="1063a27" id="1063a27">问之。念已下阁到常啼所。作是问言。汝何因</a><a name="1063a28" id="1063a28">缘。先唱自卖。今出血髓复欲剖心。常啼报</a><a name="1063a29" id="1063a29">曰。姊不知耶。我为供养甚深般若波罗蜜多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T061062c.htm'><img src='up.gif' border=0></a>
<a href='T061063b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>