<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1033c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷586)</font> 第十二会戒波罗蜜多分 第十二净戒波罗蜜多分之一 <font face='Arial'>T07, p1033c</h2></font><hr>
<span class='old'>
</a><a name="1033b28" id="1033b28">堕落。何以故。阿难陀。诸菩萨戒除如来戒。</a><a name="1033b29" id="1033b29">于余净戒若有漏若无漏。为最为胜为尊为</span><a name="1033c01" id="1033c01">高为妙为微妙为上为无上。时舍利子佛神</a><a name="1033c02" id="1033c02">力故。便见东方有一佛土。去此佛土过百千</a><a name="1033c03" id="1033c03">界。其中如来现为无量人天等众宣说正法。</a><a name="1033c04" id="1033c04">尔时佛告舍利子言。汝见东方过百千界有</a><a name="1033c05" id="1033c05">一佛土现有如来为无量众说正法不。舍利</a><a name="1033c06" id="1033c06">子言。唯然已见。未知彼界彼佛何名。尔时世</a><a name="1033c07" id="1033c07">尊告舍利子。彼佛世界名曰明灯。其中如来</a><a name="1033c08" id="1033c08">应正等觉现说法者。号为月光。彼佛有一声</a><a name="1033c09" id="1033c09">闻弟子名为有顶神通第一。以神通力往余</a><a name="1033c10" id="1033c10">世界。右手拔取妙高山王。上升梵世投之于</a><a name="1033c11" id="1033c11">下。彼适投已发诚谛言。若菩萨戒除如来戒。</a><a name="1033c12" id="1033c12">于余净戒若有漏若无漏。为最为胜为尊为</a><a name="1033c13" id="1033c13">高为妙为微妙为上为无上。如是所说不虚</a><a name="1033c14" id="1033c14">妄者。令此山王虚空中住。言已便住更不复</a><a name="1033c15" id="1033c15">下。尔时世尊告舍利子。汝复见彼妙高山王</a><a name="1033c16" id="1033c16">住虚空中更不下不。时舍利子白言。已见世</a><a name="1033c17" id="1033c17">尊。复告舍利子言。今彼山王住虚空者。由依</a><a name="1033c18" id="1033c18">菩萨所有净戒。除如来戒。发诚谛言普胜异</a><a name="1033c19" id="1033c19">生声闻等戒。是故我说决定不虚。彼佛众中</a><a name="1033c20" id="1033c20">声闻弟子。以神通力往余世界。右手拔取妙</a><a name="1033c21" id="1033c21">高山王。上升梵世投之于下。投已复发诚谛</a><a name="1033c22" id="1033c22">之言。言已山王住虚空者。为证我说定不虚</a><a name="1033c23" id="1033c23">妄。时彼如来声闻弟子。依菩萨戒发诚谛言。</a><a name="1033c24" id="1033c24">令彼山王还住本处。时舍利子见已赞言。甚</a><a name="1033c25" id="1033c25">奇世尊。所言诚谛。诸菩萨戒威力难思。一切</a><a name="1033c26" id="1033c26">世间无能及者。时舍利子便白佛言。若有欲</a><a name="1033c27" id="1033c27">胜菩萨戒者。当知彼欲胜如来戒。所以者何。</a><a name="1033c28" id="1033c28">除如来戒定无能胜菩萨戒者。若修菩萨净</a><a name="1033c29" id="1033c29">戒圆满。即名如来应正等觉。是故菩萨戒不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071033b.htm'><img src='up.gif' border=0></a>
<a href='T071034a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>