<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0404c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷25)</font> 具足品第八十一 <font face='Arial'>T08, p0404c</h2></font><hr>
<span class='old'>
</a><a name="0404b28" id="0404b28">耨多罗三藐三菩提。不离方便力故可得。</a><a name="0404b29" id="0404b29">舍利弗。若菩萨摩诃萨行般若波罗蜜。若有</span><a name="0404c01" id="0404c01">一法性可得应当取。若不可得何所取。</a><a name="0404c02" id="0404c02">所谓此是般若波罗蜜。是禅那波罗蜜。是</a><a name="0404c03" id="0404c03">毗梨耶波罗蜜。是羼提波罗蜜尸罗波罗蜜</a><a name="0404c04" id="0404c04">檀那波罗蜜。是色受想行识乃至是阿耨多</a><a name="0404c05" id="0404c05">罗三藐三菩提。舍利弗。是般若波罗蜜不可</a><a name="0404c06" id="0404c06">取相。乃至一切诸佛法不可取相。舍利弗。是</a><a name="0404c07" id="0404c07">名不取般若波罗蜜乃至佛法。是菩萨摩诃</a><a name="0404c08" id="0404c08">萨所应学。菩萨摩诃萨于是中学时。学相</a><a name="0404c09" id="0404c09">亦不可得。何况般若波罗蜜。佛法菩萨法辟</a><a name="0404c10" id="0404c10">支佛法声闻法凡夫人法。何以故。舍利弗。</a><a name="0404c11" id="0404c11">诸法无一法有性。如是无性诸法。何等是</a><a name="0404c12" id="0404c12">凡夫人须陀洹斯陀含阿那含阿罗汉辟支佛</a><a name="0404c13" id="0404c13">菩萨佛。若无是诸贤圣云何有法。以是</a><a name="0404c14" id="0404c14">法故分别说是凡夫人须陀洹斯陀含阿那</a><a name="0404c15" id="0404c15">含阿罗汉辟支佛菩萨佛。舍利弗白佛言。世</a><a name="0404c16" id="0404c16">尊。若诸法无性无实无根本。云何知是凡夫</a><a name="0404c17" id="0404c17">人乃至是佛。佛告舍利弗。凡夫人所著处。色</a><a name="0404c18" id="0404c18">有性有实不。不也世尊。但以颠倒心故。</a><a name="0404c19" id="0404c19">受想行识乃至十八不共法亦如是。舍利弗。</a><a name="0404c20" id="0404c20">菩萨摩诃萨。行般若波罗蜜时。以方便力</a><a name="0404c21" id="0404c21">故。见诸法无性无根本故。能发阿耨多罗</a><a name="0404c22" id="0404c22">三藐三菩提心。舍利弗白佛言。世尊。云何</a><a name="0404c23" id="0404c23">菩萨摩诃萨行般若波罗蜜时。以方便力</a><a name="0404c24" id="0404c24">故。见诸法无性无根本故。能发阿耨多罗</a><a name="0404c25" id="0404c25">三藐三菩提心。佛告舍利弗。菩萨摩诃萨行</a><a name="0404c26" id="0404c26">般若波罗蜜时。不见诸法根本住中退没</a><a name="0404c27" id="0404c27">生懈怠心。舍利弗。今诸法根本。实无我无</a><a name="0404c28" id="0404c28">所有性常空。但颠倒愚痴故众生着阴入界。</a><a name="0404c29" id="0404c29">是菩萨摩诃萨见诸法无所有性常空自相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080404b.htm'><img src='up.gif' border=0></a>
<a href='T080405a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>