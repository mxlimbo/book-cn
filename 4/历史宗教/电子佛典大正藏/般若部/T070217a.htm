<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0217a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷440)</font> 第二会 第二分魔事品第四十四 <font face='Arial'>T07, p0217a</h2></font><hr>
<span class='old'>
</a><a name="0216c28" id="0216c28">经典亦复如是。当知是为菩萨魔事。复次善</a><a name="0216c29" id="0216c29">现。如有工匠或彼弟子。欲造大殿如天帝释</span><a name="0217a01" id="0217a01">殊胜殿量。见彼殿已而反揆模日月宫殿。</a><a name="0217a02" id="0217a02">于意云何。如是工匠或彼弟子。能造大殿量</a><a name="0217a03" id="0217a03">如帝释殊胜殿不。善现对曰。不也世尊。不</a><a name="0217a04" id="0217a04">也善逝。佛言善现。于汝意云何。是人为黠不。</a><a name="0217a05" id="0217a05">善现对曰。是人非黠是愚痴类。佛言善现。</a><a name="0217a06" id="0217a06">于当来世有菩萨乘诸善男子善女人等。欲</a><a name="0217a07" id="0217a07">求无上正等菩提。弃舍如是甚深般若波罗</a><a name="0217a08" id="0217a08">蜜多。求学二乘相应经典亦复如是。彼必不</a><a name="0217a09" id="0217a09">得所求无上正等菩提。当知是为菩萨魔事。</a><a name="0217a10" id="0217a10">复次善现。如人求见转轮圣王。见已不能</a><a name="0217a11" id="0217a11">善取形相。舍至余处见凡小王取其形相。作</a><a name="0217a12" id="0217a12">如是念。转轮圣王形相威德与此何异。于汝</a><a name="0217a13" id="0217a13">意云何。是人为黠不。善现对曰。是人非黠。</a><a name="0217a14" id="0217a14">佛言善现。于当来世有菩萨乘诸善男子善</a><a name="0217a15" id="0217a15">女人等亦复如是。欲求无上正等菩提。弃舍</a><a name="0217a16" id="0217a16">如是甚深般若波罗蜜多。求学二乘相应经</a><a name="0217a17" id="0217a17">典。言此经典与彼无异何用彼为。是善男子</a><a name="0217a18" id="0217a18">善女人等。必定不得所求无上正等菩提。当</a><a name="0217a19" id="0217a19">知是为菩萨魔事。复次善现。如有饥人得百</a><a name="0217a20" id="0217a20">味食。弃而求瞰梯稗等饭。于汝意云何。是</a><a name="0217a21" id="0217a21">人为黠不。善现对曰。是人非黠。佛言善现。于</a><a name="0217a22" id="0217a22">当来世有菩萨乘诸善男子善女人等。弃大</a><a name="0217a23" id="0217a23">般若波罗蜜多甚深经典。求学二乘相应经</a><a name="0217a24" id="0217a24">典。于中欲求一切相智亦复如是。彼善男</a><a name="0217a25" id="0217a25">子善女人等。徒设劬劳定不能得一切相智。</a><a name="0217a26" id="0217a26">当知是为菩萨魔事。复次善现。如有贫人得</a><a name="0217a27" id="0217a27">无价宝。弃而翻取迦遮末尼。于汝意云何。</a><a name="0217a28" id="0217a28">是人为黠不。善现对曰。是人非黠。佛言善</a><a name="0217a29" id="0217a29">现。于当来世有菩萨乘诸善男子善女人等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070216c.htm'><img src='up.gif' border=0></a>
<a href='T070217b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>