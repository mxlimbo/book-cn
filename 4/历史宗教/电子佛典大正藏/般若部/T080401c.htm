<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0401c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷25)</font> 实际品第八十 <font face='Arial'>T08, p0401c</h2></font><hr>
<span class='old'>
</a><a name="0401b28" id="0401b28">菩萨摩诃萨为众生故行是法。众生亦不可</a><a name="0401b29" id="0401b29">得。何以故。一切法离众生相。复次须菩提。</span><a name="0401c01" id="0401c01">菩萨摩诃萨行般若波罗蜜时。方便力故见</a><a name="0401c02" id="0401c02">众生懈怠教令身精进心精进。作是言。诸</a><a name="0401c03" id="0401c03">善男子。诸法性空中。无懈怠法无懈怠者</a><a name="0401c04" id="0401c04">无懈怠事。是一切法性皆空。无过性空者。</a><a name="0401c05" id="0401c05">汝等生身精进心精进。为生善法故莫懈</a><a name="0401c06" id="0401c06">怠。善法者。若布施若持戒若忍辱若精进若</a><a name="0401c07" id="0401c07">禅定若智慧。若诸禅定解脱三昧。若四念处</a><a name="0401c08" id="0401c08">乃至八圣道分。若空解脱门无相无作解脱</a><a name="0401c09" id="0401c09">门乃至十八不共法莫懈怠。诸善男子。是</a><a name="0401c10" id="0401c10">一切法性空中。当知无碍相。无碍法中无懈</a><a name="0401c11" id="0401c11">怠者无懈怠法。如是须菩提。菩萨摩诃萨</a><a name="0401c12" id="0401c12">行般若波罗蜜时。教众生令住性空不</a><a name="0401c13" id="0401c13">堕二法。何以故。是性空中无二无别故。是</a><a name="0401c14" id="0401c14">无二法则无可着处。复次须菩提。菩萨摩</a><a name="0401c15" id="0401c15">诃萨行性空般若波罗蜜时。教众生令精</a><a name="0401c16" id="0401c16">进。作是言。诸善男子。勤精进若布施若持戒</a><a name="0401c17" id="0401c17">若忍辱若精进若禅定若智慧。若禅定解脱</a><a name="0401c18" id="0401c18">三昧。若四念处乃至八圣道分。若空解脱门</a><a name="0401c19" id="0401c19">无相无作解脱门。若佛十力若四无所畏若</a><a name="0401c20" id="0401c20">四无碍智。若十八不共法若大慈大悲。是诸</a><a name="0401c21" id="0401c21">法汝等莫念二相。莫念不二相。何以故。是</a><a name="0401c22" id="0401c22">法性皆空是性空法。不应用二相念。不应</a><a name="0401c23" id="0401c23">用不二相念。如是须菩提。菩萨摩诃萨行</a><a name="0401c24" id="0401c24">般若波罗蜜。以方便力故成就众生。成就</a><a name="0401c25" id="0401c25">众生已。次第教令得须陀洹果斯陀含果阿</a><a name="0401c26" id="0401c26">那含果阿罗汉果辟支佛道菩萨位。令得</a><a name="0401c27" id="0401c27">阿耨多罗三藐三菩提。复次须菩提。菩萨摩</a><a name="0401c28" id="0401c28">诃萨行般若波罗蜜时。见众生乱心。以方</a><a name="0401c29" id="0401c29">便力为利益众生故。作是言。诸善男子。当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080401b.htm'><img src='up.gif' border=0></a>
<a href='T080402a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>