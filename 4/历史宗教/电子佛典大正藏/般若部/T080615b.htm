<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0615b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷8)</font> 地狱缘品第七之一 <font face='Arial'>T08, p0615b</h2></font><hr>
<span class='old'>
</a><a name="0615a28" id="0615a28">亦复从一大地狱至一大地狱。若他方界所</a><a name="0615a29" id="0615a29">有地狱劫火烧时。又复展转于他方界大地</span><a name="0615b01" id="0615b01">狱中。受诸苦恼亦复如是。从一至一。又若彼</a><a name="0615b02" id="0615b02">界劫火烧时此界还成。而复来此大地狱中。</a><a name="0615b03" id="0615b03">亦复从一至一受诸苦恼。如是展转此界他</a><a name="0615b04" id="0615b04">界。一一狱中如前数量。经尔所岁受诸苦恼。</a><a name="0615b05" id="0615b05">乃至最后此界地狱劫火复起。所焚烧时受</a><a name="0615b06" id="0615b06">苦方尽。何以故。须菩提。彼人以语不善业。毁</a><a name="0615b07" id="0615b07">谤甚深般若波罗蜜多法门故获如是果</a><a name="0615b08" id="0615b08"><p>尔时尊者舍利子白佛言。世尊。所有众生造</a><a name="0615b09" id="0615b09">五无间极重罪业。与此谤法罪业而相似耶。</a><a name="0615b10" id="0615b10">佛言舍利子。汝勿谓彼五无间业与此谤法</a><a name="0615b11" id="0615b11">重罪而得相似。舍利子。违背毁谤甚深正法</a><a name="0615b12" id="0615b12">者。其罪甚重过五无间所有罪业。何以故。彼</a><a name="0615b13" id="0615b13">谤法者闻说般若波罗蜜多法门。即作是言</a><a name="0615b14" id="0615b14">此非佛说。我今不能于是中学。彼人自坏净</a><a name="0615b15" id="0615b15">信。复坏他人所有净信。自饮诸毒复令他人</a><a name="0615b16" id="0615b16">亦饮其毒。自所破坏亦复令他作其破坏。自</a><a name="0615b17" id="0615b17">于般若波罗蜜多法门。不信不受不知不解</a><a name="0615b18" id="0615b18">而不修习。复令他人不生信受不正知解亦</a><a name="0615b19" id="0615b19">不修习。舍利子。我说是人为破法者。其性浊</a><a name="0615b20" id="0615b20">黑而不清净。于白法中为羯商摩毁坏净信。</a><a name="0615b21" id="0615b21">又复得名为污法者。舍利子。以是因缘此谤</a><a name="0615b22" id="0615b22">法罪最极深重。五无间业不可等比。舍利子</a><a name="0615b23" id="0615b23">白佛言。世尊。如佛所说。彼谤法人堕大地狱。</a><a name="0615b24" id="0615b24">不知是人当受苦身其量云何。佛言。止舍利</a><a name="0615b25" id="0615b25">子。不须问其受苦身量。何以故。彼人若闻所</a><a name="0615b26" id="0615b26">受苦身大小分量。是时即有热血从口门出</a><a name="0615b27" id="0615b27">将及命终。如是转生忧愁苦恼。身分内外干</a><a name="0615b28" id="0615b28">枯销瘦生大怖畏。是故我今不说彼人受苦</a><a name="0615b29" id="0615b29">身量。舍利子重白佛言。世尊。愿为宣说彼谤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080615a.htm'><img src='up.gif' border=0></a>
<a href='T080615c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>