<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0614a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷7)</font> 地狱缘品第七之一 <font face='Arial'>T08, p0614a</h2></font><hr>
<span class='old'>
</a><a name="0613c28" id="0613c28">众欲有所往而皆不能知所行道。若无导师</a><a name="0613c29" id="0613c29">彼终不能进趣城邑聚落方处。若有目人为</span><a name="0614a01" id="0614a01">作先导。彼诸盲者即能达彼一切方处。x尸</a><a name="0614a02" id="0614a02">迦。所有布施持戒忍辱精进禅定犹如盲人。</a><a name="0614a03" id="0614a03">虽复修习无量福行。欲至一切智果。若不以</a><a name="0614a04" id="0614a04">此般若波罗蜜多而为导首。毕竟不能如实</a><a name="0614a05" id="0614a05">趣向一切智道。况复能得一切智果。若此布</a><a name="0614a06" id="0614a06">施等法。得般若波罗蜜多为导首者。即得智</a><a name="0614a07" id="0614a07">慧之眼。而能照达一切智道。即得趣证一切</a><a name="0614a08" id="0614a08">智果。又复布施持戒忍辱精进禅定。为般若</a><a name="0614a09" id="0614a09">波罗蜜多力所助者。是故此五即得名为波</a><a name="0614a10" id="0614a10">罗蜜多</a><a name="0614a11" id="0614a11"><p>尔时尊者舍利子白佛言。世尊。般若波罗蜜</a><a name="0614a12" id="0614a12">多为何法故生。佛言舍利子。般若波罗蜜多。</a><a name="0614a13" id="0614a13">不见有色不为色故生。不见受想行识。不为</a><a name="0614a14" id="0614a14">受想行识故生。若此五蕴有所生相。即般若</a><a name="0614a15" id="0614a15">波罗蜜多为彼故生。而此五蕴既无所生。是</a><a name="0614a16" id="0614a16">故般若波罗蜜多不为诸法故生。</a><a name="0614a17" id="0614a17"><p>舍利子复白佛言。世尊。若般若波罗蜜多如</a><a name="0614a18" id="0614a18">是生者。当于何法有所成耶。佛言舍利子。般</a><a name="0614a19" id="0614a19">若波罗蜜多。虽如是生无少法可成。由无法</a><a name="0614a20" id="0614a20">成故乃得名为般若波罗蜜多</a><a name="0614a21" id="0614a21"><p>尔时帝释天主。闻是说已即白佛言。世尊。般</a><a name="0614a22" id="0614a22">若波罗蜜多。岂不成于一切智耶。佛言x尸</a><a name="0614a23" id="0614a23">迦。如汝所言。般若波罗蜜多。亦成一切智。然</a><a name="0614a24" id="0614a24">非有所得故成。亦非名相起作故成。帝释天</a><a name="0614a25" id="0614a25">主言。世尊。当云何成。佛言x尸迦。诸法无所</a><a name="0614a26" id="0614a26">成如是成</a><a name="0614a27" id="0614a27"><p>帝释天主复白佛言。希有世尊。今此般若波</a><a name="0614a28" id="0614a28">罗蜜多。无所生无所灭。彼一切法亦无生无</a><a name="0614a29" id="0614a29">灭无住无著。是即般若波罗蜜多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080613c.htm'><img src='up.gif' border=0></a>
<a href='T080614b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>