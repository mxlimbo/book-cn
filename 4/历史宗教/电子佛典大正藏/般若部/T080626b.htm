<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0626b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷11)</font> 恶者障法品第十一之一 <font face='Arial'>T08, p0626b</h2></font><hr>
<span class='old'>
</a><a name="0626a28" id="0626a28">般若波罗蜜多法门时。若进若退其心散乱。</a><a name="0626a29" id="0626a29">一一当知皆是魔事</span><a name="0626b01" id="0626b01"><p>尔时尊者须菩提白佛言。世尊。般若波罗蜜</a><a name="0626b02" id="0626b02">多为可书写耶。佛言。不也须菩提。般若波罗</a><a name="0626b03" id="0626b03">蜜多非文字可得。所有文字但为显示此法</a><a name="0626b04" id="0626b04">门故。而般若波罗蜜多离文字相。毕竟于文</a><a name="0626b05" id="0626b05">字中求不可得。若有人作是言。我书文字即</a><a name="0626b06" id="0626b06">是书写般若波罗蜜多。须菩提。此因缘者。应</a><a name="0626b07" id="0626b07">当觉知是为魔事</a><a name="0626b08" id="0626b08"><p>复次须菩提。若有人书持读诵此般若波罗</a><a name="0626b09" id="0626b09">蜜多法门时。心不专一起诸思念。所谓城邑</a><a name="0626b10" id="0626b10">聚落园林池沼。父母师长及诸亲友。自身他</a><a name="0626b11" id="0626b11">身若内若外。一切所有饮食衣服。卧具医药</a><a name="0626b12" id="0626b12">歌舞戏笑。苦乐忧喜爱非爱境乃至贪嗔痴</a><a name="0626b13" id="0626b13">等。如是种种起思念者。一一当知皆是恶魔</a><a name="0626b14" id="0626b14">作诸障难。使令行者心生散乱。不得于此般</a><a name="0626b15" id="0626b15">若波罗蜜多法门书持读诵。须菩提。此因缘</a><a name="0626b16" id="0626b16">者。应当觉知是为魔事。是故诸菩萨摩诃萨</a><a name="0626b17" id="0626b17">觉已远离。不令诸魔伺得其便</a><a name="0626b18" id="0626b18"><p>又复若人书持读诵此般若波罗蜜多法门时</a><a name="0626b19" id="0626b19">思念王事。以此因缘而为障难。是故不能于</a><a name="0626b20" id="0626b20">此法门书持读诵。应当觉知是为魔事</a><a name="0626b21" id="0626b21"><p>又复若人书持读诵此般若波罗蜜多法门</a><a name="0626b22" id="0626b22">时。筹计财宝资生等物。以此因缘而为障难。</a><a name="0626b23" id="0626b23">是故不能于此法门书持读诵。应当觉知是</a><a name="0626b24" id="0626b24">为魔事</a><a name="0626b25" id="0626b25"><p>又复若人书持读诵此般若波罗蜜多法门</a><a name="0626b26" id="0626b26">时。思念世间语言章句。以此因缘而为障难。</a><a name="0626b27" id="0626b27">是故不能于此法门书持读诵。应当觉知是</a><a name="0626b28" id="0626b28">为魔事</a><a name="0626b29" id="0626b29"><p>复次须菩提。若有人书持读诵此般若波罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080626a.htm'><img src='up.gif' border=0></a>
<a href='T080626c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>