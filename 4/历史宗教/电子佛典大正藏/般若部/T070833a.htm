<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0833a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷550)</font> 第四会 第四分深功德品第十九 <font face='Arial'>T07, p0833a</h2></font><hr>
<span class='old'>
</a><a name="0832c28" id="0832c28">上正等觉时。我佛土中得无一切傍生饿鬼。</a><a name="0832c29" id="0832c29">又舍利子。是诸菩萨若在旷野。有恶贼处亦</span><a name="0833a01" id="0833a01">无怖畏。所以者何。是诸菩萨为欲饶益诸有</a><a name="0833a02" id="0833a02">情故。能舍一切内外所有。乐修诸善于身命财</a><a name="0833a03" id="0833a03">无所顾吝。恒作是念。若诸有情竞来劫夺我</a><a name="0833a04" id="0833a04">诸资具。我当恭敬欢喜施与。或有因斯害我</a><a name="0833a05" id="0833a05">身命。我终于彼不生嗔恨。亦不发生身语意</a><a name="0833a06" id="0833a06">恶。由此因缘令我布施净戒安忍波罗蜜多</a><a name="0833a07" id="0833a07">速得圆满疾近无上正等菩提。我当如是勤修</a><a name="0833a08" id="0833a08">正行。证得无上正等觉时。我佛土中得无一</a><a name="0833a09" id="0833a09">切劫害怨贼。由我佛土极清净故亦无余恶。</a><a name="0833a10" id="0833a10">又舍利子。是诸菩萨若在旷野无水之处亦</a><a name="0833a11" id="0833a11">无怖畏。所以者何。菩萨法尔无诸怖畏。恒作</a><a name="0833a12" id="0833a12">是念。我当求学断诸有情渴爱之法。不应于</a><a name="0833a13" id="0833a13">此而生怖畏。设我由此渴乏命终。于诸有情</a><a name="0833a14" id="0833a14">必不舍离。大悲作意施妙法水。奇哉薄福是</a><a name="0833a15" id="0833a15">诸有情。居在如斯无水世界。我当如是勤修</a><a name="0833a16" id="0833a16">正行。证得无上正等觉时。我佛土中得无如</a><a name="0833a17" id="0833a17">是一切骺史λ旷野。我当方便劝诸有情</a><a name="0833a18" id="0833a18">修胜福业。随所在处皆令具足八功德水。我</a><a name="0833a19" id="0833a19">由如是坚猛精进。方便教化一切有情。由此</a><a name="0833a20" id="0833a20">因缘令我精进波罗蜜多。速得圆满疾近无</a><a name="0833a21" id="0833a21">上正等菩提。又舍利子。是诸菩萨在饥馑国</a><a name="0833a22" id="0833a22">亦无怖畏。所以者何。是诸菩萨被功德铠。勇</a><a name="0833a23" id="0833a23">猛精进严净佛土。作是愿言。当证无上正等</a><a name="0833a24" id="0833a24">觉时。我佛土中得无如是一切饥馑。诸有情</a><a name="0833a25" id="0833a25">类具足快乐。随意所须应念即至。如诸天上</a><a name="0833a26" id="0833a26">所念皆得。我当发起坚猛精进。令诸有情法</a><a name="0833a27" id="0833a27">愿满足。一切时处一切有情。于一切种命缘</a><a name="0833a28" id="0833a28">资具无所乏少。又舍利子。是诸菩萨遇疾疫</a><a name="0833a29" id="0833a29">时亦无怖畏。所以者何。是诸菩萨恒审观察。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070832c.htm'><img src='up.gif' border=0></a>
<a href='T070833b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>