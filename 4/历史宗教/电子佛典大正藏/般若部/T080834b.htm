<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0246 仁王护国般若波罗蜜多经 0834b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 246 仁王护国般若波罗蜜多经</font> <font face='Arial'>(卷1)</font> 大唐新[<a href='javascript:showpic("images/044009.gif")'>番*飞</a>]序 <font face='Arial'>T08, p0834b</h2></font><hr>
<span class='old'>
</a><a name="0834a28" id="0834a28">假心空色空。推之于无。则境智都寂。引之于</a><a name="0834a29" id="0834a29">有。乃津梁不穷。思与黎蒸共臻实相。而缇</span><a name="0834b01" id="0834b01">油贝叶文字参差。东夏西天言音讹谬。致使</a><a name="0834b02" id="0834b02">古今[<a href='javascript:showpic("images/044009.gif")'>番*飞</a>]译。清浊不同。前后参详。轻重匪一。其</a><a name="0834b03" id="0834b03">犹大辂。终继事而增华。譬彼坚冰。始积水而</a><a name="0834b04" id="0834b04">非厉。先之所译语质未融。披读之流临文三</a><a name="0834b05" id="0834b05">覆。凡诸释氏。良用慨然</a><a name="0834b06" id="0834b06"><p>先圣翘诚玉毫。澹虑真境。发挥满教搜缀缺</a><a name="0834b07" id="0834b07">文。诏大德三藏沙门不空。推校详译未周部</a><a name="0834b08" id="0834b08">卷。三藏学究二谛。教传三密。义了宗极伊成</a><a name="0834b09" id="0834b09">字圆。褰裳西指泛杯南海。影与形对勤将岁</a><a name="0834b10" id="0834b10">深。妙印度之声明。洞中华之韵曲。甘露沃朕</a><a name="0834b11" id="0834b11">香风袭予。既而梵夹远赍。洪钟待扣。伫延吹</a><a name="0834b12" id="0834b12">万之籁。率训开三之典。朕哀缠栾棘。悲感霜</a><a name="0834b13" id="0834b13">露。捧戴</a><a name="0834b14" id="0834b14"><p>遗诏。不敢怠遑。延振锡之群英。终为山之九</a><a name="0834b15" id="0834b15">仞。开府朝恩许国以身归佛以命。弼我真教</a><a name="0834b16" id="0834b16">申夫妙门。爰令集京城义学大德良贲等。翰</a><a name="0834b17" id="0834b17">林学士常衮等。于大明宫南桃园。详译护国</a><a name="0834b18" id="0834b18">般若毕。并更写定密严等经。握椠含毫研精</a><a name="0834b19" id="0834b19">赜邃。曩者讹略刊定较然。昔之沉隐钩索焕</a><a name="0834b20" id="0834b20">矣。足可悬诸日月。大烛昏衢。润之云雨。横流</a><a name="0834b21" id="0834b21">动植。伏愿上资仙驾。飞慧云于四天。迥出尘</a><a name="0834b22" id="0834b22">劳。蹑金莲于十地。朕理昧幽关。文惭丽则。见</a><a name="0834b23" id="0834b23">推序述。惋抚空怀。聊纪之于首篇。庶克开</a><a name="0834b24" id="0834b24">于厥后。将发皇永永。可推而行之。时旃蒙</a><a name="0834b25" id="0834b25">岁木槿荣月也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080834a.htm'><img src='up.gif' border=0></a>
<a href='T080834c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>