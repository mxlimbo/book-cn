<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0703a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷3)</font> 法性品第五 <font face='Arial'>T08, p0703a</h2></font><hr>
<span class='old'>
</a><a name="0702c28" id="0702c28">有言说名为世谛此非真实。若无世谛第一</a><a name="0702c29" id="0702c29">义谛则不可说。菩萨摩诃萨行般若波罗蜜。</span><a name="0703a01" id="0703a01">通达世谛不违第一义谛。即通达之。知法无</a><a name="0703a02" id="0703a02">生无灭无坏无此无彼。悉离语言文字戏论。</a><a name="0703a03" id="0703a03">大王。第一义者离言寂静。圣智境界无变坏</a><a name="0703a04" id="0703a04">法。若佛出世若不出世性相常住。是名菩萨</a><a name="0703a05" id="0703a05">通达第一义谛。尔时胜天王白佛言。世尊。若</a><a name="0703a06" id="0703a06">一切诸法不生不灭自性空离。云何有佛出</a><a name="0703a07" id="0703a07">世及转法轮。云何菩萨于无生法而见有生。</a><a name="0703a08" id="0703a08">佛告胜天王言。大王。法不灭故不生。何以</a><a name="0703a09" id="0703a09">故。性不变异故。但以世谛因缘见有生灭。皆</a><a name="0703a10" id="0703a10">是虚妄非真实有。菩萨摩诃萨行般若波罗</a><a name="0703a11" id="0703a11">蜜。善巧方便见因缘法。即知世谛悉空无有</a><a name="0703a12" id="0703a12">不见坚实。似有如影。如炎响幻。不安摇动</a><a name="0703a13" id="0703a13">从因缘生。菩萨摩诃萨以般若波罗蜜。观诸</a><a name="0703a14" id="0703a14">法空乃至从因缘生。作是思惟。此等诸法今</a><a name="0703a15" id="0703a15">见有生有住有灭。何因缘生何因缘灭。即作</a><a name="0703a16" id="0703a16">是知。无明因缘故生诸行。依行生识。识生</a><a name="0703a17" id="0703a17">名色。名色生六入。六入生触。触生受故。凡</a><a name="0703a18" id="0703a18">夫起爱。渴爱生取。以因取故则相续有。由</a><a name="0703a19" id="0703a19">有故生。生则有老。老故有死忧悲苦恼。是</a><a name="0703a20" id="0703a20">故修行为断无明。无明若断余十一分则亦</a><a name="0703a21" id="0703a21">复灭。譬如人身若断命根余根靡用。大王。邪</a><a name="0703a22" id="0703a22">见外道为求解脱。但欲断死不知断生。若法</a><a name="0703a23" id="0703a23">不生则无有灭。譬如有人块掷师子。师子逐</a><a name="0703a24" id="0703a24">人而块自息。菩萨亦尔。但断其生而死自</a><a name="0703a25" id="0703a25">灭。犬唯逐块不知逐人块终不息。外道</a><a name="0703a26" id="0703a26">亦尔不知断生终不离死。大王。菩萨摩诃萨</a><a name="0703a27" id="0703a27">如是行般若波罗蜜。善知因缘诸法生灭。大</a><a name="0703a28" id="0703a28">王。菩萨摩诃萨行般若波罗蜜。知缘生法空</a><a name="0703a29" id="0703a29">无实有不起我慢。若生婆罗门刹利居士长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080702c.htm'><img src='up.gif' border=0></a>
<a href='T080703b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>