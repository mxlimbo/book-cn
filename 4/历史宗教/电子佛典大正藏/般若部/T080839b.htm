<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0246 仁王护国般若波罗蜜多经 0839b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 246 仁王护国般若波罗蜜多经</font> <font face='Arial'>(卷1)</font> 二谛品第四 <font face='Arial'>T08, p0839b</h2></font><hr>
<span class='old'>
</a><a name="0839a28" id="0839a28"><p>大王。菩萨摩诃萨。住胜义谛化诸有情。佛及</a><a name="0839a29" id="0839a29">有情一而无二。何以故有情菩提此二皆空。</span><a name="0839b01" id="0839b01">以有情空得置菩提空。以菩提空得置有情</a><a name="0839b02" id="0839b02">空。以一切法空空故空。何以故般若无相二</a><a name="0839b03" id="0839b03">谛皆空。谓从无明至一切智。无自相无他相。</a><a name="0839b04" id="0839b04">于第一义见无所见。若有修行亦不取着。若</a><a name="0839b05" id="0839b05">不修行亦不取着。非行非不行亦不取着。于</a><a name="0839b06" id="0839b06">一切法皆不取着。菩萨未成佛以菩提为烦</a><a name="0839b07" id="0839b07">恼。菩萨成佛时以烦恼为菩提。何以故于第</a><a name="0839b08" id="0839b08">一义而无二故。诸佛如来与一切法悉皆如</a><a name="0839b09" id="0839b09">故。波斯匿王白佛言。十方诸佛一切菩萨。云</a><a name="0839b10" id="0839b10">何不离文字而行实相。佛言大王文字者。谓</a><a name="0839b11" id="0839b11">契经应颂记别讽诵自说缘起譬喻本事本生</a><a name="0839b12" id="0839b12">方广希有论议。所有宣说音声语言文字章</a><a name="0839b13" id="0839b13">句。一切皆如无非实相。若取文字相者即非</a><a name="0839b14" id="0839b14">实相。大王修实相者如文字修。实相即是诸</a><a name="0839b15" id="0839b15">佛智母。一切有情根本智母。此即名为一切</a><a name="0839b16" id="0839b16">智体。诸佛未成佛与当佛为智母。诸佛已成</a><a name="0839b17" id="0839b17">佛即为一切智未得为性已得为智。三乘般</a><a name="0839b18" id="0839b18">若不生不灭自性常住。一切有情此为觉性。</a><a name="0839b19" id="0839b19">若菩萨不著文字不离文字。无文字相非无</a><a name="0839b20" id="0839b20">文字。能如是修不见修相。是即名为修文字</a><a name="0839b21" id="0839b21">者。而能得于般若真性。是为般若波罗蜜多。</a><a name="0839b22" id="0839b22">大王菩萨摩诃萨护佛果护十地行。护化有</a><a name="0839b23" id="0839b23">情为若此也</a><a name="0839b24" id="0839b24"><p>波斯匿王白佛言。真性是一有情品类根行</a><a name="0839b25" id="0839b25">无量。法门为一为无量耶。佛言大王法门非</a><a name="0839b26" id="0839b26">一亦非无量。何以故由诸有情色法心法。五</a><a name="0839b27" id="0839b27">取蕴相我人知见。种种根行品类无边。法门</a><a name="0839b28" id="0839b28">随根亦有无量。此诸法性非相非无相而非</a><a name="0839b29" id="0839b29">无量。若菩萨随诸有情见一见二。是即不见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080839a.htm'><img src='up.gif' border=0></a>
<a href='T080839c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>