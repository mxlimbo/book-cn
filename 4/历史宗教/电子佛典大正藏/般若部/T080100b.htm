<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0100b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷14)</font> 释提桓因品第六十三 <font face='Arial'>T08, p0100b</h2></font><hr>
<span class='old'>
</a><a name="0100a28" id="0100a28">阿难。行菩萨者不当与声闻家共止。若共止</a><a name="0100a29" id="0100a29">者不当与争。所以者何。当自念言。我不应得</span><a name="0100b01" id="0100b01">与是辈人起恚共争。我当成就阿耨多罗三</a><a name="0100b02" id="0100b02">耶三菩度诸苦厄。阿难白佛言。世尊。菩萨菩</a><a name="0100b03" id="0100b03">萨自共住止其法云何。佛告阿难。菩萨菩萨</a><a name="0100b04" id="0100b04">共止之法。相视当如世尊共止。所以者何。当</a><a name="0100b05" id="0100b05">作念言。是我真伴共乘一船。彼学我学是为</a><a name="0100b06" id="0100b06">同学。共行檀波罗蜜至萨云然。若彼意愦不</a><a name="0100b07" id="0100b07">顺萨云然者我所不应。若彼意定不离萨云</a><a name="0100b08" id="0100b08">然者我亦应尔。菩萨摩诃萨作是学者为共</a><a name="0100b09" id="0100b09">等学</a><a name="0100b10" id="0100b10"><p><b>　　<A NAME="n79"></A>摩诃般若波罗蜜问等学品第六十四</b></a><a name="0100b11" id="0100b11"><p>须菩提白佛言。世尊。何等为菩萨摩诃萨之</a><a name="0100b12" id="0100b12">等所应学者。佛告须菩提。内空外空是菩萨</a><a name="0100b13" id="0100b13">摩诃萨之等。五阴自空。乃至于道道亦自空。</a><a name="0100b14" id="0100b14">须菩提。是空为是菩萨摩诃萨之等。于是等</a><a name="0100b15" id="0100b15">空成阿耨多罗三耶三菩。须菩提言。世尊。菩</a><a name="0100b16" id="0100b16">萨学消五阴为学萨云然。五阴不染为学萨</a><a name="0100b17" id="0100b17">云然。学灭五阴为学萨云然。不生五阴为学</a><a name="0100b18" id="0100b18">萨云然。乃至四无碍学为学萨云然。佛告须</a><a name="0100b19" id="0100b19">菩提。如所言。学消五阴为学萨云然。乃至</a><a name="0100b20" id="0100b20">学无所生为学萨云然。佛言。于须菩提意云</a><a name="0100b21" id="0100b21">何。五阴所有如乃至道如及世尊如。是诸如</a><a name="0100b22" id="0100b22">颇有减尽灭时不。须菩提言。不也世尊。佛</a><a name="0100b23" id="0100b23">言。菩萨如是学。为学如为学萨云然。如亦</a><a name="0100b24" id="0100b24">不尽亦不减亦不灭。如是学为学如为学萨</a><a name="0100b25" id="0100b25">云然。菩萨如是学为学六波罗蜜。为学三十</a><a name="0100b26" id="0100b26">七品。为学佛十八法。为学萨云然。佛告须</a><a name="0100b27" id="0100b27">菩提。菩萨作如是学为度诸学。表为第一学。</a><a name="0100b28" id="0100b28">如是学者诸天及魔不能坏败。作如是学疾</a><a name="0100b29" id="0100b29">近阿惟越致。如是学者为习尊业为习如来。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080100a.htm'><img src='up.gif' border=0></a>
<a href='T080100c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>