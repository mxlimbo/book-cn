<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0592c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷508)</font> 第三会 第三分陀罗尼品第十三之一 <font face='Arial'>T07, p0592c</h2></font><hr>
<span class='old'>
</a><a name="0592b28" id="0592b28">切相智相不起分别无异分别。于一切智性</a><a name="0592b29" id="0592b29">不起分别无异分别。于道相智一切相智性</span><a name="0592c01" id="0592c01">不起分别无异分别。所以者何。以色乃至一</a><a name="0592c02" id="0592c02">切相智皆不可思议故。善现齐此应知。是菩</a><a name="0592c03" id="0592c03">萨摩诃萨久修六种波罗蜜多。久植善根多</a><a name="0592c04" id="0592c04">供养佛事多善友。尔时善现复白佛言。如是</a><a name="0592c05" id="0592c05">般若波罗蜜多最为甚深。佛言如是。色甚深</a><a name="0592c06" id="0592c06">故般若波罗蜜多甚深。受想行识甚深故般</a><a name="0592c07" id="0592c07">若波罗蜜多甚深。广说乃至一切智甚深故</a><a name="0592c08" id="0592c08">般若波罗蜜多甚深。道相智一切相智甚深</a><a name="0592c09" id="0592c09">故般若波罗蜜多甚深。具寿善现复白佛言。</a><a name="0592c10" id="0592c10">如是般若波罗蜜多是大宝聚。佛言如是。能</a><a name="0592c11" id="0592c11">与有情功德宝故。如是般若波罗蜜多大珍</a><a name="0592c12" id="0592c12">宝聚。能与有情十善业道四静虑四无量四</a><a name="0592c13" id="0592c13">无色定五神通宝。能与有情布施等六波罗</a><a name="0592c14" id="0592c14">蜜多广说乃至一切相智宝。能与式滴流</a><a name="0592c15" id="0592c15">果乃至独觉菩提宝。能与有情一切菩萨摩</a><a name="0592c16" id="0592c16">诃萨行诸佛无上正等菩提转法轮宝。是故</a><a name="0592c17" id="0592c17">般若波罗蜜多名大宝聚。具寿善现复白佛</a><a name="0592c18" id="0592c18">言。甚深般若波罗蜜多是清净聚佛言如是。</a><a name="0592c19" id="0592c19">是一切法清净聚故。善现当知。色清净故甚</a><a name="0592c20" id="0592c20">深般若波罗蜜多是清净聚。广说乃至一切</a><a name="0592c21" id="0592c21">相智清净故甚深般若波罗蜜多是清净聚</a><a name="0592c22" id="0592c22"><p>尔时善现复白佛言。希有世尊。甚奇善逝。如</a><a name="0592c23" id="0592c23">是般若波罗蜜多。以最甚深多诸留难。而今</a><a name="0592c24" id="0592c24">广说留难不生。佛告善现如是如是。甚深般</a><a name="0592c25" id="0592c25">若波罗蜜多多诸留难。佛神力故今虽广说</a><a name="0592c26" id="0592c26">留难不生。是故大乘诸善男子善女人等。于</a><a name="0592c27" id="0592c27">此般若波罗蜜多甚深经典。若欲书写受持</a><a name="0592c28" id="0592c28">读诵修习思惟为他演说。应疾书写乃至演</a><a name="0592c29" id="0592c29">说。所以者何。甚深般若波罗蜜多多诸留难。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070592b.htm'><img src='up.gif' border=0></a>
<a href='T070593a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>