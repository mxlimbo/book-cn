<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0661c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷21)</font> 幻喻品第二十六 <font face='Arial'>T08, p0661c</h2></font><hr>
<span class='old'>
</a><a name="0661b28" id="0661b28">影不作是念。影所因者去我近。非所因者去</a><a name="0661b29" id="0661b29">我远。何以故。影无分别故。般若波罗蜜多亦</span><a name="0661c01" id="0661c01">复如是不作是念。阿耨多罗三藐三菩提去</a><a name="0661c02" id="0661c02">我近。声闻缘觉地去我远。何以故。般若波罗</a><a name="0661c03" id="0661c03">蜜多无分别故。又如如来于一切众生无憎</a><a name="0661c04" id="0661c04">无爱。何以故。如来一切憎爱断故。般若波罗</a><a name="0661c05" id="0661c05">蜜多亦复如是无憎无爱。何以故。般若波罗</a><a name="0661c06" id="0661c06">蜜多非憎爱法。又如如来离诸分别。何以故。</a><a name="0661c07" id="0661c07">如来一切分别断故。般若波罗蜜多亦复如</a><a name="0661c08" id="0661c08">是离诸分别。何以故。般若波罗蜜多无分别</a><a name="0661c09" id="0661c09">故。又如佛所化人不作是念。阿耨多罗三藐</a><a name="0661c10" id="0661c10">三菩提去我近。声闻缘觉地去我远。何以故。</a><a name="0661c11" id="0661c11">化人无分别故。般若波罗蜜多亦复如是不</a><a name="0661c12" id="0661c12">作是念。阿耨多罗三藐三菩提去我近。声闻</a><a name="0661c13" id="0661c13">缘觉地去我远。何以故。般若波罗蜜多无分</a><a name="0661c14" id="0661c14">别故。又如佛所化人随所作事悉能成办。虽</a><a name="0661c15" id="0661c15">所成办而无分别。何以故。化人无分别故。般</a><a name="0661c16" id="0661c16">若波罗蜜多亦复如是。若一切法随所修习</a><a name="0661c17" id="0661c17">悉能成办。何以故。般若波罗蜜多无分别故。</a><a name="0661c18" id="0661c18">又如工巧师。以其方便用机关木作男女相。</a><a name="0661c19" id="0661c19">随所作事悉能成办。虽所成办而无分别。何</a><a name="0661c20" id="0661c20">以故。巧幻所作故。世尊。般若波罗蜜多亦</a><a name="0661c21" id="0661c21">复如是。若一切法随所修习悉能成办。虽有</a><a name="0661c22" id="0661c22">所成而无分别。何以故。般若波罗蜜多无分</a><a name="0661c23" id="0661c23">别故</a><a name="0661c24" id="0661c24"><p class='juan'>
佛说佛母出生三法藏般若波罗蜜多经卷</a><a name="0661c25" id="0661c25">第二十一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080661b.htm'><img src='up.gif' border=0></a>
<a href='T080662a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>