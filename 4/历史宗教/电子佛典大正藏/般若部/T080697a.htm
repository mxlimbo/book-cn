<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0697a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷2)</font> 法界品第三 <font face='Arial'>T08, p0697a</h2></font><hr>
<span class='old'>
</a><a name="0696c28" id="0696c28">别。世尊。云何功德而有差别。佛言大王。今</a><a name="0696c29" id="0696c29">当为王譬喻显了。譬如宝珠若有装饰或不</span><a name="0697a01" id="0697a01">装饰其珠何异。佛与菩萨功德有差法身无</a><a name="0697a02" id="0697a02">别。何以故。如来功德一切圆满。尽于十方</a><a name="0697a03" id="0697a03">遍众生界。清净离垢障碍永无。菩萨之身功</a><a name="0697a04" id="0697a04">德未满有余障故。譬如初月十五日。月亏盈</a><a name="0697a05" id="0697a05">有异月性无差。此等诸身皆悉坚固。犹如金</a><a name="0697a06" id="0697a06">刚不可破坏。何以故。三毒不破世法不染。</a><a name="0697a07" id="0697a07">恶趣人间苦不能逼。悉已远离生老病死。能</a><a name="0697a08" id="0697a08">伏外道过魔境界。不向声闻辟支佛乘。以是</a><a name="0697a09" id="0697a09">因缘不可破坏。大王。菩萨摩诃萨行般若波</a><a name="0697a10" id="0697a10">罗蜜。善能将导一切世间天人阿修罗。譬如</a><a name="0697a11" id="0697a11">有人善为将导。若国王等长者居士意咸用</a><a name="0697a12" id="0697a12">之。菩萨亦尔。声闻缘觉菩萨诸佛。咸同用</a><a name="0697a13" id="0697a13">为将导。又如善将导者。世间国王婆罗门</a><a name="0697a14" id="0697a14">长者居士咸共尊重。菩萨亦尔。天龙夜叉</a><a name="0697a15" id="0697a15">有学无学之所供养。又如旷野险难怖畏行</a><a name="0697a16" id="0697a16">人疲倦。遇善将导能令安隐。菩萨亦尔。以</a><a name="0697a17" id="0697a17">方便力于彼生死烦恼贼难。将导众生安隐</a><a name="0697a18" id="0697a18">得出。又如贫人依富长者方出险难。梵志尼</a><a name="0697a19" id="0697a19">干及余外道。于生死中依行般若波罗蜜菩</a><a name="0697a20" id="0697a20">萨。尔乃出离又如大富长者无量赀财为一</a><a name="0697a21" id="0697a21">切人之所受用。行般若波罗蜜菩萨亦复如</a><a name="0697a22" id="0697a22">是。于生死中六道众生之所受用。又如大富</a><a name="0697a23" id="0697a23">长者欲过险难必要多伴。饮食资粮皆悉具</a><a name="0697a24" id="0697a24">足尔乃得过。菩萨亦尔。欲出世间以功德智</a><a name="0697a25" id="0697a25">慧。摄一切众生度生死难至萨婆若。又如人</a><a name="0697a26" id="0697a26">远行多赍宝物。为得利故。菩萨亦尔。从生</a><a name="0697a27" id="0697a27">死海至萨婆若。广修功德智慧。为得一切智</a><a name="0697a28" id="0697a28">故。又如世人求财无厌。菩萨乐法亦无厌心。</a><a name="0697a29" id="0697a29">又如将导。四事胜他。所谓财富最胜。位高<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080696c.htm'><img src='up.gif' border=0></a>
<a href='T080697b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>