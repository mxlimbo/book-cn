<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0340a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷16)</font> 不退品第五十五 <font face='Arial'>T08, p0340a</h2></font><hr>
<span class='old'>
</a><a name="0339c28" id="0339c28">阿惟越致菩萨摩诃萨身无是虫。何以故。</a><a name="0339c29" id="0339c29">是菩萨功德出过世间。以是故。是菩萨</span><a name="0340a01" id="0340a01">无是户虫。是菩萨功德增益。随其功德得</a><a name="0340a02" id="0340a02">身清净。得心清净。须菩提。以是行类相藐。</a><a name="0340a03" id="0340a03">当知是名阿惟越致菩萨摩诃萨。须菩提</a><a name="0340a04" id="0340a04">白佛言。世尊。云何菩萨摩诃萨。得身清</a><a name="0340a05" id="0340a05">净得心清净。佛言。菩萨摩诃萨随其所得</a><a name="0340a06" id="0340a06">增益善根。灭除心曲心邪。须菩提。是名</a><a name="0340a07" id="0340a07">菩萨摩诃萨身清净心清净。以是身心清净</a><a name="0340a08" id="0340a08">故。能过声闻辟支佛地入菩萨位中。须菩</a><a name="0340a09" id="0340a09">提。以是行类相貌。当知是名阿惟越致菩</a><a name="0340a10" id="0340a10">萨摩诃萨。复次须菩提。菩萨摩诃萨不贵</a><a name="0340a11" id="0340a11">利养。虽行十二头陀。不贵阿兰若法。</a><a name="0340a12" id="0340a12">乃至不贵但三衣法。须菩提。以是行类</a><a name="0340a13" id="0340a13">相貌。当知是名阿惟越致菩萨摩诃萨。复</a><a name="0340a14" id="0340a14">次须菩提。菩萨摩诃萨常不生悭贪心。不</a><a name="0340a15" id="0340a15">生破戒心嗔动心懈怠心散乱心。不生愚</a><a name="0340a16" id="0340a16">痴心。不生嫉妒心。须菩提。以是行类相</a><a name="0340a17" id="0340a17">貌。当知是名阿惟越致菩萨摩诃萨。复</a><a name="0340a18" id="0340a18">次须菩提。菩萨摩诃萨心住不动智慧深</a><a name="0340a19" id="0340a19">入。一心听受所从闻法。及世间事皆与</a><a name="0340a20" id="0340a20">般若波罗蜜合。是菩萨摩诃萨不见产业</a><a name="0340a21" id="0340a21">之事不入法性者。是事一切皆见与般若</a><a name="0340a22" id="0340a22">波罗蜜合。以是因缘故须菩提。是名阿</a><a name="0340a23" id="0340a23">惟越致菩萨阿惟越致相。复次须菩提</a><a name="0340a24" id="0340a24">若恶魔于阿惟越致菩萨前化作八大地</a><a name="0340a25" id="0340a25">狱。一一地狱中有千亿万菩萨。皆被烧煮</a><a name="0340a26" id="0340a26">受诸辛酸苦毒。语菩萨言。是诸菩萨皆</a><a name="0340a27" id="0340a27">是阿惟越致。佛所授记堕大地狱中。汝</a><a name="0340a28" id="0340a28">若为佛授阿惟越致记者。当入是大地</a><a name="0340a29" id="0340a29">狱中。佛为授汝地狱记。汝不如还舍菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080339c.htm'><img src='up.gif' border=0></a>
<a href='T080340b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>