<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0856b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷554)</font> 第四会 第四分散花品第二十八 <font face='Arial'>T07, p0856b</h2></font><hr>
<span class='old'>
</a><a name="0856a28" id="0856a28">千世界有情一切皆得阿罗汉果。犹未为我</a><a name="0856a29" id="0856a29">作佛弟子所应作事。汝若能为菩萨乘人宣</span><a name="0856b01" id="0856b01">说一句甚深般若波罗蜜多相应之法。即名</a><a name="0856b02" id="0856b02">为我作佛弟子所应作事。我于此事深生随</a><a name="0856b03" id="0856b03">喜。胜汝教化三千大千世界有情一切皆得</a><a name="0856b04" id="0856b04">阿罗汉果。复次庆喜。假使三千大千世界一</a><a name="0856b05" id="0856b05">切有情由他教力非前非后皆得人身。俱时</a><a name="0856b06" id="0856b06">证得阿罗汉果。是诸阿罗汉所有施性戒性</a><a name="0856b07" id="0856b07">修性诸福业事。于汝意云何。彼福业事宁为</a><a name="0856b08" id="0856b08">多不。庆喜答言。甚多世尊。甚多善逝。彼福业</a><a name="0856b09" id="0856b09">事无量无边。佛告庆喜。若有声闻能为菩萨</a><a name="0856b10" id="0856b10">宣说般若波罗蜜多相应之法。经一日夜所</a><a name="0856b11" id="0856b11">获福聚甚多于彼。庆喜当知。置一日夜但经</a><a name="0856b12" id="0856b12">一日。复置一日但经半日。复置半日但经一</a><a name="0856b13" id="0856b13">时。复置一时但经食顷。复置食顷但经须臾。</a><a name="0856b14" id="0856b14">复置须臾但经俄尔。复置俄尔经弹指顷。是</a><a name="0856b15" id="0856b15">声闻人能为菩萨宣说般若波罗蜜多相应之</a><a name="0856b16" id="0856b16">法。所获福聚甚多于前。何以故。此声闻人所</a><a name="0856b17" id="0856b17">获福聚。超过一切声闻独觉诸善根故。复次</a><a name="0856b18" id="0856b18">庆喜。若菩萨摩诃萨为声闻人宣说种种声</a><a name="0856b19" id="0856b19">闻乘法。假使三千大千世界一切有情由此</a><a name="0856b20" id="0856b20">法故悉皆证得阿罗汉果。皆具种种殊胜功</a><a name="0856b21" id="0856b21">德。于意云何。是菩萨摩诃萨由此因缘所获</a><a name="0856b22" id="0856b22">福聚宁为多不。庆喜答言。甚多世尊。甚多善</a><a name="0856b23" id="0856b23">逝。是菩萨摩诃萨所获福聚无量无边。佛告</a><a name="0856b24" id="0856b24">庆喜。若菩萨摩诃萨为声闻乘善男子等。或</a><a name="0856b25" id="0856b25">独觉乘善男子等。或无上乘善男子等。宣说</a><a name="0856b26" id="0856b26">般若波罗蜜多相应之法。经一日夜所获福</a><a name="0856b27" id="0856b27">聚甚多于前。庆喜当知。置一日夜但经一日。</a><a name="0856b28" id="0856b28">复置一日但经半日。复置半日但经一时。复</a><a name="0856b29" id="0856b29">置一时但经食顷。复置食顷但经须臾。复置<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070856a.htm'><img src='up.gif' border=0></a>
<a href='T070856c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>