<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0935b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷568)</font> 第六会 第六分念住品第五 <font face='Arial'>T07, p0935b</h2></font><hr>
<span class='old'>
</a><a name="0935a28" id="0935a28">波罗蜜多。于如是等毗奈耶法皆悉善知。天</a><a name="0935a29" id="0935a29">王当知。诸菩萨摩诃萨行深般若波罗蜜多。</span><a name="0935b01" id="0935b01">善知一切威仪戒行。善学声闻独觉菩萨所</a><a name="0935b02" id="0935b02">受持戒。既修戒行若见威仪不称众意则应</a><a name="0935b03" id="0935b03">舍离非处不行。若有沙门威仪戒行具足清</a><a name="0935b04" id="0935b04">白即亲近之。若婆罗门异学余行。则劝舍离</a><a name="0935b05" id="0935b05">修毗奈耶。修习如是戒行成满。心无巧伪嫉</a><a name="0935b06" id="0935b06">妒便灭。自行布施亦劝他行。赞叹布施令他</a><a name="0935b07" id="0935b07">修学。见他布施心生随喜。不作是念施我非</a><a name="0935b08" id="0935b08">余。但应思惟。诸有情类多有贫乏饥寒困苦。</a><a name="0935b09" id="0935b09">愿彼得财现世安乐。闻正法故后世安乐。我</a><a name="0935b10" id="0935b10">应今世精勤修道。愿与有情同得出离。是名</a><a name="0935b11" id="0935b11">菩萨无嫉妒心。于诸有情皆得平等。若行布</a><a name="0935b12" id="0935b12">施净戒安忍精进静虑般若乃至一切相智。</a><a name="0935b13" id="0935b13">普为有情其心无二。何以故。所修之法与有</a><a name="0935b14" id="0935b14">情共念为境界令速得道。于生死火自既得</a><a name="0935b15" id="0935b15">出。亦愿有情同得出离。天王。譬如长者六子</a><a name="0935b16" id="0935b16">幼稚。并皆爱念无偏党心。长者在外其宅火</a><a name="0935b17" id="0935b17">起。于意云何。尔时长者颇有是念。于其六子</a><a name="0935b18" id="0935b18">先后救不。不也世尊。何以故。其父于子心平</a><a name="0935b19" id="0935b19">等故。天王当知。菩萨亦尔。愚夫贪着处在六</a><a name="0935b20" id="0935b20">趣。生死火宅不知出离。是诸菩萨以平等心。</a><a name="0935b21" id="0935b21">种种方便诱化令出。皆悉安置圆寂界中。天</a><a name="0935b22" id="0935b22">王当知。诸菩萨摩诃萨行深般若波罗蜜多</a><a name="0935b23" id="0935b23">于法亦等。为护正法供养如来。种种供具供</a><a name="0935b24" id="0935b24">养如来。如实修行供养如来。利益安乐一切</a><a name="0935b25" id="0935b25">有情。守护一切有情善法。随顺有情善能化</a><a name="0935b26" id="0935b26">导。行菩萨道行不违言。心无疲倦求无上觉。</a><a name="0935b27" id="0935b27">若能如是乃得名为供养诸佛不以资财而为</a><a name="0935b28" id="0935b28">供养。何以故。法是佛身。若供养法即供养佛。</a><a name="0935b29" id="0935b29">诸佛世尊皆从如实修行而来。悉为利益安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070935a.htm'><img src='up.gif' border=0></a>
<a href='T070935c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>