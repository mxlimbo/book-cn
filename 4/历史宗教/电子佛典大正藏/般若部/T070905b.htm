<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0905b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷563)</font> 第五会 第五分贪行品第十七之一 <font face='Arial'>T07, p0905b</h2></font><hr>
<span class='old'>
</a><a name="0905a28" id="0905a28">现白言。若诸菩萨能如是行都无行处。所以</a><a name="0905a29" id="0905a29">者何。诸现行法皆不转故。佛告善现。若诸菩</span><a name="0905b01" id="0905b01">萨行深般若波罗蜜多。为行何义谛。善现</a><a name="0905b02" id="0905b02">白言。若诸菩萨行深般若波罗蜜多。行胜义</a><a name="0905b03" id="0905b03">谛。佛告善现。于意云何。若诸菩萨行胜义谛。</a><a name="0905b04" id="0905b04">于胜义谛为取相不。善现对曰。不也世尊。佛</a><a name="0905b05" id="0905b05">告善现。于意云何。是诸菩萨于胜义谛。虽不</a><a name="0905b06" id="0905b06">取相而行相不。善现对曰。不也世尊。佛告善</a><a name="0905b07" id="0905b07">现。于意云何。是诸菩萨于胜义谛既不行相</a><a name="0905b08" id="0905b08">为坏相不。善现对曰。不也世尊。佛告善现。于</a><a name="0905b09" id="0905b09">意云何。是诸菩萨于胜义谛虽不坏相而遣</a><a name="0905b10" id="0905b10">相不。善现对曰。不也世尊。佛告善现。是诸菩</a><a name="0905b11" id="0905b11">萨于胜义相若不坏遣。云何能断取相想耶。</a><a name="0905b12" id="0905b12">善现白言。是诸菩萨不作是念。我今坏相遣</a><a name="0905b13" id="0905b13">相断想亦未修学断想之道。若诸菩萨精进</a><a name="0905b14" id="0905b14">修行断想道者未具佛法。应堕声闻或独觉</a><a name="0905b15" id="0905b15">地。是诸菩萨方便善巧。虽于诸相及取相想。</a><a name="0905b16" id="0905b16">深知过失而不坏遣。速断此想证于无相。何</a><a name="0905b17" id="0905b17">以故。一切佛法未圆满故。佛告善现。如是如</a><a name="0905b18" id="0905b18">是。时舍利子语善现言。若诸菩萨梦中修行</a><a name="0905b19" id="0905b19">三解脱门。于深般若波罗蜜多有增益不。若</a><a name="0905b20" id="0905b20">诸菩萨觉时修行三解脱门。于深般若波罗</a><a name="0905b21" id="0905b21">蜜多既有增益。彼梦中修亦应增益。何以故。</a><a name="0905b22" id="0905b22">式洼觉无差别故。善现报言。若诸菩萨觉</a><a name="0905b23" id="0905b23">时修行甚深般若波罗蜜多。既名安住甚深</a><a name="0905b24" id="0905b24">般若波罗蜜多。是诸菩萨梦中修行甚深般</a><a name="0905b25" id="0905b25">若波罗蜜多。亦名安住甚深般若波罗蜜多</a><a name="0905b26" id="0905b26">三解脱门。于深般若波罗蜜多能为增益亦</a><a name="0905b27" id="0905b27">复如是。若梦若觉义无别故。舍利子言。梦中</a><a name="0905b28" id="0905b28">造业有增益不。佛说诸法不实如梦故。于梦</a><a name="0905b29" id="0905b29">中所造诸业应无增益。要至觉时忆想分别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070905a.htm'><img src='up.gif' border=0></a>
<a href='T070905c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>