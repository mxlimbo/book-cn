<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0670c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷24)</font> 常啼菩萨品第三十之一 <font face='Arial'>T08, p0670c</h2></font><hr>
<span class='old'>
</a><a name="0670b28" id="0670b28">识。愿诸如来示教于我。即时诸佛如来谓言。</a><a name="0670b29" id="0670b29">善男子当知。法上菩萨摩诃萨者是汝善知</span><a name="0670c01" id="0670c01">识。而彼菩萨世世已来常教化汝。今汝通</a><a name="0670c02" id="0670c02">达般若波罗蜜多方便。学诸佛法成就。汝于</a><a name="0670c03" id="0670c03">阿耨多罗三藐三菩提。汝应知彼重恩当念</a><a name="0670c04" id="0670c04">报恩。善男子。汝于法上菩萨摩诃萨欲报恩</a><a name="0670c05" id="0670c05">者。假使一劫百劫。乃至百千劫中恭敬顶戴。</a><a name="0670c06" id="0670c06">以一切乐具。乃至三千大千世界所有上妙</a><a name="0670c07" id="0670c07">色声香味触等而为供养。亦未能报一少分</a><a name="0670c08" id="0670c08">恩。何以故。汝以法上菩萨摩诃萨因缘故。令</a><a name="0670c09" id="0670c09">汝得入诸三摩地门。通达般若波罗蜜多方</a><a name="0670c10" id="0670c10">便是故当知彼恩深重尔时如来作是说已忽</a><a name="0670c11" id="0670c11">然不现。彼常啼菩萨摩诃萨。从三摩地出已。</a><a name="0670c12" id="0670c12">不复见彼诸佛如来。心生悲恼啼泣而住。即</a><a name="0670c13" id="0670c13">作是念。向者如来从何所来去至何所。彼为</a><a name="0670c14" id="0670c14">我说法上菩萨摩诃萨甚为希有。而彼菩萨</a><a name="0670c15" id="0670c15">摩诃萨。已得陀罗尼及五神<span class='corr'>通</span>。已曾供养无</a><a name="0670c16" id="0670c16">量诸佛彼即是我真善知识。世世已来常所</a><a name="0670c17" id="0670c17">教化利益于我。我今于彼益加恭敬尊重爱</a><a name="0670c18" id="0670c18">乐。是故宜应往彼瞻礼亲近供养听受般若</a><a name="0670c19" id="0670c19">波罗蜜多。及问向者如来从何所来去至何</a><a name="0670c20" id="0670c20">所。然我今者自念贫乏一无所有。金银珍宝</a><a name="0670c21" id="0670c21">衣服卧具。幢幡宝盖香华灯涂。如是等物悉</a><a name="0670c22" id="0670c22">不能办。乃至一华亦不能及。当以何物而为</a><a name="0670c23" id="0670c23">供养我若空往心非所安。如是忧愁思惟方</a><a name="0670c24" id="0670c24">计。尔时常啼菩萨摩诃萨。作是念已未即东</a><a name="0670c25" id="0670c25">行。且于中路别入一城。于其城中静住思惟。</a><a name="0670c26" id="0670c26">我欲东行为求法故。供养法上菩萨摩诃萨</a><a name="0670c27" id="0670c27">是大利益。我今宜应自卖其身。随所得价当</a><a name="0670c28" id="0670c28">买香华。自持往彼供养法上菩萨摩诃萨。何</a><a name="0670c29" id="0670c29">以故。我从世世已来。为欲因缘故于轮回中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080670b.htm'><img src='up.gif' border=0></a>
<a href='T080671a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>