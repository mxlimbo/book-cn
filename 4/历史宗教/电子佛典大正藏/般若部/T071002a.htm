<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1002a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷580)</font> 第十一会施波罗蜜多分 第十一布施波罗蜜多分之一 <font face='Arial'>T07, p1002a</h2></font><hr>
<span class='old'>
</a><a name="1001c28" id="1001c28"><p>又满慈子。若诸菩萨知一切法皆非实有远</a><a name="1001c29" id="1001c29">离众相。而行布施波罗蜜多。是诸菩萨得入</span><a name="1002a01" id="1002a01">居顶诸菩萨数。能得如顶一切智智。亦能教</a><a name="1002a02" id="1002a02">化一切有情。令依如是一切智智。发愿趣求</a><a name="1002a03" id="1002a03">亦能证得。又满慈子。若诸有情于无相法不</a><a name="1002a04" id="1002a04">起胜解。则不能发一切智心。若不能发一切</a><a name="1002a05" id="1002a05">智心。则不能修诸菩萨行。若不能修诸菩萨</a><a name="1002a06" id="1002a06">行。则不能得一切智智。若诸有情于无相法</a><a name="1002a07" id="1002a07">能起胜解。则能发起一切智心。若能发起一</a><a name="1002a08" id="1002a08">切智心。则能修行诸菩萨行。若能修行诸菩</a><a name="1002a09" id="1002a09">萨行。则能证得一切智智。又满慈子。若诸菩</a><a name="1002a10" id="1002a10">萨发心趣求一切智已。随所舍事皆能了知空</a><a name="1002a11" id="1002a11">无所有。而行布施波罗蜜多。谓如实知诸所</a><a name="1002a12" id="1002a12">舍事。皆如幻化非如我等。无始时来所取诸</a><a name="1002a13" id="1002a13">相由能知故。于诸所有皆能弃舍不取诸相。</a><a name="1002a14" id="1002a14">诸有情类不如实知诸法非有皆如幻化故。</a><a name="1002a15" id="1002a15">于诸事起坚执着。由坚执着不能弃舍。由不</a><a name="1002a16" id="1002a16">弃舍摄受悭吝。由悭吝故身坏命终。堕诸恶</a><a name="1002a17" id="1002a17">趣受贫穷苦。随有所得不能弃舍。复于其中</a><a name="1002a18" id="1002a18">增长悭吝。由斯复堕诸恶趣中受种种苦。如</a><a name="1002a19" id="1002a19">是受苦皆由取相。若诸菩萨方便善巧。知法</a><a name="1002a20" id="1002a20">非有皆如幻化。既如幻化皆应弃舍。幻化非</a><a name="1002a21" id="1002a21">我及我所故。于一切事皆能弃舍。所以者何</a><a name="1002a22" id="1002a22">我我所事既不可得不应执着。无执着故皆</a><a name="1002a23" id="1002a23">能弃舍。由能弃舍。于佛世尊所说正法深生</a><a name="1002a24" id="1002a24">爱乐。谓作是念。希有世尊。善说诸法皆如幻</a><a name="1002a25" id="1002a25">化。我依佛教一切能舍。谓能弃舍如幻化法。</a><a name="1002a26" id="1002a26">令我当得如幻无相无上菩提。是诸菩萨作</a><a name="1002a27" id="1002a27">如是念。诸佛世尊能作难作。谓教菩萨如实</a><a name="1002a28" id="1002a28">了知诸法非有皆如幻化。由了知故不生执</a><a name="1002a29" id="1002a29">着。少用功力能舍一切。疾证无上正等菩提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071001c.htm'><img src='up.gif' border=0></a>
<a href='T071002b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>