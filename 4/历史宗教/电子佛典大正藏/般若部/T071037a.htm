<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1037a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷587)</font> 第十二会戒波罗蜜多分 第十二净戒波罗蜜多分之一 <font face='Arial'>T07, p1037a</h2></font><hr>
<span class='old'>
</a><a name="1036c28" id="1036c28">皆由菩萨回向趣求一切智智。时满慈子。便</a><a name="1036c29" id="1036c29">问具寿舍利子言。若一切法皆如幻事都非</span><a name="1037a01" id="1037a01">实有。云何菩萨回向趣求一切智智而得成</a><a name="1037a02" id="1037a02">立。舍利子言。若一切法少分实有非如幻事。</a><a name="1037a03" id="1037a03">则诸菩萨毕竟不能回向趣求一切智智。以</a><a name="1037a04" id="1037a04">一切法无少实有非如幻事故。诸菩萨回向</a><a name="1037a05" id="1037a05">趣求一切智智。如是菩萨有所堪能回向趣</a><a name="1037a06" id="1037a06">求一切智智精勤无倦。皆由了达诸法非实</a><a name="1037a07" id="1037a07">如幻如化有所堪能。当知即是菩萨精进波</a><a name="1037a08" id="1037a08">罗蜜多。满慈子言。如是菩萨有所堪能回向</a><a name="1037a09" id="1037a09">趣求一切智智精勤无倦。是何法业而说堪</a><a name="1037a10" id="1037a10">能。即是精进如何修学如是堪能。舍利子言。</a><a name="1037a11" id="1037a11">堪能即是方便善巧之所作业。菩萨要依方</a><a name="1037a12" id="1037a12">便善巧。知一切法皆如幻事。菩萨安住方便</a><a name="1037a13" id="1037a13">善巧。不怖法空不堕实际。譬如有人住高山</a><a name="1037a14" id="1037a14">顶。两手坚执轻固伞盖。临山峰刃翘足引</a><a name="1037a15" id="1037a15">颈。俯观岩下险绝深坑。伞盖承风力所持御。</a><a name="1037a16" id="1037a16">虽临险岸而不堕落。如是菩萨方便善巧</a><a name="1037a17" id="1037a17">大悲般若力所任持。虽如实观诸法如幻虚</a><a name="1037a18" id="1037a18">妄显现本性空寂。而心都无下劣怖畏。于法</a><a name="1037a19" id="1037a19">实际亦不证入。何以故。满慈子。是诸菩萨方</a><a name="1037a20" id="1037a20">便善巧。大悲般若力所任持。不怖法空不证</a><a name="1037a21" id="1037a21">实际。如持伞盖俯峻峰岩观险绝坑无怖无</a><a name="1037a22" id="1037a22">堕。如是菩萨摩诃萨众。被戴坚固甲胄。摄受</a><a name="1037a23" id="1037a23">方便善巧。成就第一圆满净戒波罗蜜多为</a><a name="1037a24" id="1037a24">所依止。虽求无上正等菩提。而不见法已</a><a name="1037a25" id="1037a25">正当证应知如是菩萨净戒波罗蜜多。一切</a><a name="1037a26" id="1037a26">皆由方便善巧所摄受故。能至无上正等菩</a><a name="1037a27" id="1037a27">提。如是菩萨方便善巧所摄受故。常不远离</a><a name="1037a28" id="1037a28">所学六种波罗蜜多。是诸菩萨由不远离所</a><a name="1037a29" id="1037a29">学六种波罗蜜多。渐次邻近一切智智。超胜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071036c.htm'><img src='up.gif' border=0></a>
<a href='T071037b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>