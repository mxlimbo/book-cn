<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0875c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷557)</font> 第五会 第五分神咒品第四 <font face='Arial'>T07, p0875c</h2></font><hr>
<span class='old'>
</a><a name="0875b28" id="0875b28">及。定是恶魔之所化作。恶魔长夜伺求佛短。</a><a name="0875b29" id="0875b29">坏诸有情所修善业。我当诵念从佛所受甚</span><a name="0875c01" id="0875c01">深般若波罗蜜多。令彼恶魔复道而去。时天</a><a name="0875c02" id="0875c02">帝释。念已便诵甚深般若波罗蜜多。于是恶</a><a name="0875c03" id="0875c03">魔渐退而去。甚深般若波罗蜜多大神咒王</a><a name="0875c04" id="0875c04">威力逼故。时有无量三十三天。俱时化作天</a><a name="0875c05" id="0875c05">妙音华。踊身空中而散佛上。合掌恭敬同白</a><a name="0875c06" id="0875c06">佛言。愿此般若波罗蜜多在赡部洲人中久</a><a name="0875c07" id="0875c07">住。乃至般若波罗蜜多在赡部洲人间流布。</a><a name="0875c08" id="0875c08">当知是处佛法僧宝常不灭没饶益世间。令</a><a name="0875c09" id="0875c09">获殊胜利益安乐。时彼诸天复各化作天妙</a><a name="0875c10" id="0875c10">音华而散佛上。重白佛言。若诸有情修行般</a><a name="0875c11" id="0875c11">若波罗蜜多。一切恶魔及彼眷属。伺求其短</a><a name="0875c12" id="0875c12">不能得便。时天帝释便白佛言。若诸有情但</a><a name="0875c13" id="0875c13">闻般若波罗蜜多功德名字。当知如是诸有</a><a name="0875c14" id="0875c14">情类。已曾供养无量诸佛。于诸佛所发弘誓</a><a name="0875c15" id="0875c15">愿。多集善根能成是事。非从少小善根中来。</a><a name="0875c16" id="0875c16">况能听闻受持读诵。精勤修学如理思惟。转</a><a name="0875c17" id="0875c17">为有情书写解说。供养恭敬尊重赞叹。所以</a><a name="0875c18" id="0875c18">者何。欲求诸佛一切智智。应于般若波罗蜜</a><a name="0875c19" id="0875c19">多理趣中求。如有情类欲求大宝。应于大海</a><a name="0875c20" id="0875c20">方便勤求。尔时佛告天帝释言。如是如是。如</a><a name="0875c21" id="0875c21">汝所说。诸佛所得一切智智。皆依般若波罗</a><a name="0875c22" id="0875c22">蜜多而得成办。尔时庆喜便白佛言。如来何</a><a name="0875c23" id="0875c23">缘不赞布施乃至静虑波罗蜜多。唯赞般若</a><a name="0875c24" id="0875c24">波罗蜜多。佛告庆喜。由此般若波罗蜜多能</a><a name="0875c25" id="0875c25">与前五波罗蜜多为尊为导故我偏赞。复次</a><a name="0875c26" id="0875c26">庆喜于意云何。若不回向一切智智。而修布</a><a name="0875c27" id="0875c27">施乃至般若。此可名为真修布施乃至般若</a><a name="0875c28" id="0875c28">波罗蜜多不。庆喜对曰。不也世尊。佛告庆喜。</a><a name="0875c29" id="0875c29">于意云何。若离般若波罗蜜多。为能真回向<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070875b.htm'><img src='up.gif' border=0></a>
<a href='T070876a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>