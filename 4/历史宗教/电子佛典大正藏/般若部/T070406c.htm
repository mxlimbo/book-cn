<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0406c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷475)</font> 第二会 第二分无阙品第七十九之一 <font face='Arial'>T07, p0406c</h2></font><hr>
<span class='old'>
</a><a name="0406b28" id="0406b28">行布施者。善现。是菩萨摩诃萨如是施已。或</a><a name="0406b29" id="0406b29">生刹帝利大族。或生婆罗门大族。或生长者</span><a name="0406c01" id="0406c01">大族。或生居士大族丰饶财宝。或作小王于</a><a name="0406c02" id="0406c02">小国土富贵自在。或作大王于大国土富贵</a><a name="0406c03" id="0406c03">自在。或作轮王于四洲界富贵自在。是菩萨</a><a name="0406c04" id="0406c04">摩诃萨生如是等诸尊贵处。以四摄事摄诸</a><a name="0406c05" id="0406c05">有情。先教有情安住布施。由施因缘其心调</a><a name="0406c06" id="0406c06">善。渐次令住戒忍精进静虑般若。复令安住</a><a name="0406c07" id="0406c07">四静虑四无量四无色定。复令安住四念住</a><a name="0406c08" id="0406c08">乃至八圣道支。复令安住空无相无愿解脱</a><a name="0406c09" id="0406c09">门。是菩萨摩诃萨令诸有情住如是等诸善</a><a name="0406c10" id="0406c10">法已。或令趣入正性离生。得预流果乃至令</a><a name="0406c11" id="0406c11">得阿罗汉果。或令趣入正性离生。渐次证得</a><a name="0406c12" id="0406c12">独觉菩提。或令趣入正性离生。渐次修学诸</a><a name="0406c13" id="0406c13">菩萨地。速趣无上正等菩提。复告彼言。诸善</a><a name="0406c14" id="0406c14">男子。当发大愿速趣无上正等菩提。作诸有</a><a name="0406c15" id="0406c15">情饶益胜事。诸有情类虚妄分别。所执诸法</a><a name="0406c16" id="0406c16">都无自性。但由颠倒妄执为有。是故汝等常</a><a name="0406c17" id="0406c17">当精勤自除颠倒亦劝他断。自脱生死亦令</a><a name="0406c18" id="0406c18">他脱。自获大利亦令他得。善现。诸菩萨摩诃</a><a name="0406c19" id="0406c19">萨常应如是修行布施波罗蜜多。由此布施</a><a name="0406c20" id="0406c20">波罗蜜多。从初发心乃至究竟不堕恶趣贫</a><a name="0406c21" id="0406c21">贱边鄙。为欲饶益诸有情故。多生人趣作转</a><a name="0406c22" id="0406c22">轮王。富贵自在多所饶益。所以者何。随业威</a><a name="0406c23" id="0406c23">势获如是果。谓彼菩萨作轮王时。见乞者来</a><a name="0406c24" id="0406c24">便作是念。我为何事流转生死作转轮王。岂</a><a name="0406c25" id="0406c25">我不为饶益有情。住生死中受斯胜果不为</a><a name="0406c26" id="0406c26">余事。作是念已告乞者言。随汝所须皆当施</a><a name="0406c27" id="0406c27">与。汝取物时如取己物勿作他想。所以者何。</a><a name="0406c28" id="0406c28">我为汝等得饶益故。而受此身积聚财物。故</a><a name="0406c29" id="0406c29">此财物是汝等有。随汝自取若自受用。若转<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070406b.htm'><img src='up.gif' border=0></a>
<a href='T070407a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>