<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0674a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷25)</font> 法上菩萨品第三十一 <font face='Arial'>T08, p0674a</h2></font><hr>
<span class='old'>
</a><a name="0673c28" id="0673c28">染法无来无去无染法即是如来。寂灭无来</a><a name="0673c29" id="0673c29">无去。寂灭即是如来。虚空无来无去。虚空即</span><a name="0674a01" id="0674a01">是如来。善男子。离如是等法无别有法可名</a><a name="0674a02" id="0674a02">如来。此复云何。所谓如来真如。一切法真如。</a><a name="0674a03" id="0674a03">同是一真如。是如无分别无二亦无三。善男</a><a name="0674a04" id="0674a04">子。譬如春末夏初。于日中分阳焰动发。若时</a><a name="0674a05" id="0674a05">有人于中求水于汝意云何。彼水从何所来。</a><a name="0674a06" id="0674a06">为从东海来耶。南西北海来耶。其去亦然。常</a><a name="0674a07" id="0674a07">啼菩萨言。彼阳焰中无水可得。况复有来及</a><a name="0674a08" id="0674a08">有去耶。但是愚痴无智虚妄所见。法上菩萨</a><a name="0674a09" id="0674a09">言。善男子。一切如来亦复如是。若人着于色</a><a name="0674a10" id="0674a10">相及以音声。观诸如来若来若去起分别者。</a><a name="0674a11" id="0674a11">当知是人愚痴无智虚妄所见。何以故。如来</a><a name="0674a12" id="0674a12">者是即法身。非色身可见。善男子。法性无来</a><a name="0674a13" id="0674a13">无去。一切如来亦复如是无来无去。又如幻</a><a name="0674a14" id="0674a14">师幻化所作象兵马兵车兵步兵。如是四兵</a><a name="0674a15" id="0674a15">幻所作故无来无去。一切如来亦复如是无</a><a name="0674a16" id="0674a16">来无去。又如有人于其梦中。或见一佛二佛</a><a name="0674a17" id="0674a17">三四五佛乃至百千诸佛。善男子。而彼诸佛</a><a name="0674a18" id="0674a18">从何所来去至何所。常啼菩萨言。大士。梦所</a><a name="0674a19" id="0674a19">不实无决定法。于是法中何有去来。法上菩</a><a name="0674a20" id="0674a20">萨言。一切如来亦复如是。如佛所说。一切法</a><a name="0674a21" id="0674a21">如梦。有人不能如实了知一切法如梦故。即</a><a name="0674a22" id="0674a22">以色相音声语言名字。执着分别诸佛如来</a><a name="0674a23" id="0674a23">若来若去。善男子。若于是法中不如实知虚</a><a name="0674a24" id="0674a24">妄分别者。当知是等名愚异生。受生死身轮</a><a name="0674a25" id="0674a25">转诸趣。远离般若波罗蜜多。远离一切佛法。</a><a name="0674a26" id="0674a26">善男子。若人如实了知。如佛所说一切法如</a><a name="0674a27" id="0674a27">梦。于是法中即无有法若来若去。是故无所</a><a name="0674a28" id="0674a28">分别。如实了知一切如来无来无去不生不</a><a name="0674a29" id="0674a29">灭。如是知者。是为见法。是为知法。是人即近<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080673c.htm'><img src='up.gif' border=0></a>
<a href='T080674b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>