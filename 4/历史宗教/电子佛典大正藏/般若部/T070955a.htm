<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0955a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷572)</font> 第六会 第六分现化品第十二 <font face='Arial'>T07, p0955a</h2></font><hr>
<span class='old'>
</a><a name="0954c28" id="0954c28">无隐灭。善思菩萨复问天王。更何等人能护</a><a name="0954c29" id="0954c29">正法。最胜答言。若不违逆一切法者能护正</span><a name="0955a01" id="0955a01">法。所以者何。不违正理常无诤论名护正法。</a><a name="0955a02" id="0955a02">善思复问。云何名为不违正理常无诤论名</a><a name="0955a03" id="0955a03">护正法。最胜答曰。若顺文字不违正理。常无</a><a name="0955a04" id="0955a04">诤论名护正法。何以故。世间愚夫皆着诸见。</a><a name="0955a05" id="0955a05">顺正理者则常说空。是故世间共兴诤论。如</a><a name="0955a06" id="0955a06">是愚夫爱重有法。顺正理者于有则轻世间说</a><a name="0955a07" id="0955a07">有常乐我净。顺正理者说无常苦无我不净</a><a name="0955a08" id="0955a08">是故世间共兴诤论。诸愚夫类顺世间流。顺</a><a name="0955a09" id="0955a09">正理者逆世间流。是故世间共兴诤论。世间</a><a name="0955a10" id="0955a10">愚夫着蕴界处。顺正理者都无所著。是故世</a><a name="0955a11" id="0955a11">间共兴诤论。顺世愚夫不行正理。顺正理者</a><a name="0955a12" id="0955a12">与世相违。故常无诤名护正法。善思菩萨复</a><a name="0955a13" id="0955a13">问最胜。今者天王为何所取。最胜答曰。善思</a><a name="0955a14" id="0955a14">当知。我不取我亦不取法。善思又问。云何不</a><a name="0955a15" id="0955a15">取。最胜答言。我自性离有情及法自性亦离。</a><a name="0955a16" id="0955a16">如是诸离亦不可得。过去自性离未来现在</a><a name="0955a17" id="0955a17">自性亦离。如是诸离亦不可得。诸佛自性非</a><a name="0955a18" id="0955a18">离诸佛自性非不离。诸佛土自性非离诸佛</a><a name="0955a19" id="0955a19">土自性非不离。诸法自性非离诸法自性非</a><a name="0955a20" id="0955a20">不离。善思当知。如是之行名顺正理。无取不</a><a name="0955a21" id="0955a21">取能护正法。尔时善思菩萨赞最胜天王言。</a><a name="0955a22" id="0955a22">善哉善哉。大士正士。能如是说甚深般若波</a><a name="0955a23" id="0955a23">罗蜜多。无取无著无文无字。灭诸戏论离能</a><a name="0955a24" id="0955a24">分别及所分别。尔时众中有一天子。名曰贤</a><a name="0955a25" id="0955a25">德。从座而起顶礼佛足偏覆左肩右膝着地。</a><a name="0955a26" id="0955a26">合掌恭敬而白佛言。世尊。最胜天王所说无</a><a name="0955a27" id="0955a27">分别者为是何法。佛告贤德。天子当知。无分</a><a name="0955a28" id="0955a28">别者是寂静法。所以者何。能取所取俱不可</a><a name="0955a29" id="0955a29">得不生不灭离我我所。如是名为无分别法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070954c.htm'><img src='up.gif' border=0></a>
<a href='T070955b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>