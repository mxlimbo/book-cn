<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0675b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷25)</font> 法上菩萨品第三十一 <font face='Arial'>T08, p0675b</h2></font><hr>
<span class='old'>
</a><a name="0675a28" id="0675a28">菩萨摩诃萨。亦于七岁中。若行若立未尝坐</a><a name="0675a29" id="0675a29">卧。不念饮食不生疲倦。但念法上菩萨摩诃</span><a name="0675b01" id="0675b01">萨。当于何时出三摩地还登法座。令我得闻</a><a name="0675b02" id="0675b02">般若波罗蜜多。是时常啼菩萨于法座所散</a><a name="0675b03" id="0675b03">种种华。彼长者女及五百侍女。亦学常啼菩</a><a name="0675b04" id="0675b04">萨。于七岁中若行若立未尝坐卧。不念饮食</a><a name="0675b05" id="0675b05">不生疲倦。亦复一心待彼菩萨出三摩地。尔</a><a name="0675b06" id="0675b06">时常啼菩萨摩诃萨。以乐法心勤精进故。忽</a><a name="0675b07" id="0675b07">闻空中有声告曰。法上菩萨后当七日出三</a><a name="0675b08" id="0675b08">摩地。常啼菩萨闻是空中声已。心大庆快踊</a><a name="0675b09" id="0675b09">跃欢喜。于法座所。与长者女并五百侍女。以</a><a name="0675b10" id="0675b10">种种宝清净严饰。时长者女等各各脱身所</a><a name="0675b11" id="0675b11">着妙衣积以为座。当令法上菩萨摩诃萨安</a><a name="0675b12" id="0675b12">处其座。尔时常啼菩萨即于是处周行求水</a><a name="0675b13" id="0675b13">为洒其地。是时诸魔隐蔽诸水悉令不现。魔</a><a name="0675b14" id="0675b14">作是念。常啼菩萨求水不得心当生苦。心生</a><a name="0675b15" id="0675b15">苦故退失道意善根不增。尔时常啼菩萨摩</a><a name="0675b16" id="0675b16">诃萨。知是魔力所隐蔽已即作是念。我今应</a><a name="0675b17" id="0675b17">自破身出血。于法座所为洒其地。何以故。尘</a><a name="0675b18" id="0675b18">土坌污菩萨当座非所清净。我今为求无上</a><a name="0675b19" id="0675b19">法故。设破己身何所吝惜。又复我从世世已</a><a name="0675b20" id="0675b20">来。以欲因缘受生死身轮转诸趣。唐捐其功</a><a name="0675b21" id="0675b21">终无利益。不曾为此清净法故舍自身命。是</a><a name="0675b22" id="0675b22">故今时宜应精进。作是念已即执利刀破身</a><a name="0675b23" id="0675b23">出血而洒其地。彼长者女并五百侍女。亦学</a><a name="0675b24" id="0675b24">常啼菩萨。破身出血而洒其地。彼常啼菩萨</a><a name="0675b25" id="0675b25">并长者女等勇猛坚固。作是事已善根增长。</a><a name="0675b26" id="0675b26">彼诸恶魔不得其便。尔时帝释天主。以其天</a><a name="0675b27" id="0675b27">眼观是事已即作是念。常啼菩萨摩诃萨。甚</a><a name="0675b28" id="0675b28">为希有。发大勇猛被坚固铠不惜身命。为求</a><a name="0675b29" id="0675b29">法故。为欲成就阿耨多罗三藐三菩提。广度<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080675a.htm'><img src='up.gif' border=0></a>
<a href='T080675c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>