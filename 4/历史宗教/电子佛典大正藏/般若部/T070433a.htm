<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0433a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷480)</font> 第三会 第三分舍利子品第二之一 <font face='Arial'>T07, p0433a</h2></font><hr>
<span class='old'>
</a><a name="0432c28" id="0432c28">凶党损减。使诸天众眷属增益。是时三千大</a><a name="0432c29" id="0432c29">千世界梵众天。乃至大梵天。光天乃至极光</span><a name="0433a01" id="0433a01">净天。净天乃至遍净天。广天乃至广果天。无</a><a name="0433a02" id="0433a02">繁天乃至色究竟天。欢喜悦豫作是思惟。我</a><a name="0433a03" id="0433a03">等应请如是菩萨疾证无上正等菩提。转妙</a><a name="0433a04" id="0433a04">法轮饶益一切。复次舍利子。若菩萨摩诃萨</a><a name="0433a05" id="0433a05">修行般若波罗蜜多。增益布施净戒安忍精</a><a name="0433a06" id="0433a06">进静虑般若波罗蜜多及余善法。时彼世界</a><a name="0433a07" id="0433a07">诸善男子善女人等。欢喜踊跃作是思惟。我</a><a name="0433a08" id="0433a08">等当为如是菩萨作父母兄弟妻子眷属知识</a><a name="0433a09" id="0433a09">朋友。时彼世界四大王众天。乃至他化自在</a><a name="0433a10" id="0433a10">天。梵众天乃至大梵天。光天乃至极光净天。</a><a name="0433a11" id="0433a11">净天乃至遍净天。广天乃至广果天。无繁</a><a name="0433a12" id="0433a12">天乃至色究竟天。欢喜悦豫作是思惟。我等</a><a name="0433a13" id="0433a13">当设种种方便。令是菩萨离淫欲法。从初发</a><a name="0433a14" id="0433a14">心乃至证得所求无上正等菩提常修梵行。</a><a name="0433a15" id="0433a15">于顺结法不生贪染。所以者何。行非梵行。于</a><a name="0433a16" id="0433a16">生梵天尚能为碍。况证无上正等菩提。是故</a><a name="0433a17" id="0433a17">菩萨断欲出家修梵行者。能得无上正等菩</a><a name="0433a18" id="0433a18">提。非不出家行非梵行</a><a name="0433a19" id="0433a19"><p>尔时舍利子白佛言。世尊。诸菩萨摩诃萨为</a><a name="0433a20" id="0433a20">要当有父母妻子诸亲友耶。佛言。舍利子。或</a><a name="0433a21" id="0433a21">有菩萨具有父母妻子眷属。而修菩萨摩诃</a><a name="0433a22" id="0433a22">萨行。或有菩萨无有妻子。从初发心乃至成</a><a name="0433a23" id="0433a23">佛。常修梵行不坏童真。或有菩萨方便善巧。</a><a name="0433a24" id="0433a24">先现受用五妙欲境。后方厌舍勤修梵行。乃</a><a name="0433a25" id="0433a25">得无上正等菩提。舍利子。如工幻师或彼弟</a><a name="0433a26" id="0433a26">子善幻术者。化作种种五妙欲具。于中自恣</a><a name="0433a27" id="0433a27">欢娱受乐。于意云何。彼幻所作为有实不。舍</a><a name="0433a28" id="0433a28">利子言。不也世尊。佛言。舍利子。菩萨摩诃</a><a name="0433a29" id="0433a29">萨亦复如是。方便善巧为欲成熟诸有情故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070432c.htm'><img src='up.gif' border=0></a>
<a href='T070433b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>