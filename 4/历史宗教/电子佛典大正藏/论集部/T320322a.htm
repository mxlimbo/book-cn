<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0322a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷10)</font> 杂烦恼品第一百三十六 <font face='Arial'>T32, p0322a</h2></font><hr>
<span class='old'>
</a><a name="0321c28" id="0321c28">又所应作者是人已作。故心不悔。若贪着</a><a name="0321c29" id="0321c29">者。则不能成在家及出家法。是故不应</span><a name="0322a01" id="0322a01">贪着小利。七使。问曰。诸烦恼何故名使。答</a><a name="0322a02" id="0322a02">曰。生死相续中常随众生。故名为使。犹如</a><a name="0322a03" id="0322a03">乳母常随小儿。如疟病未脱。如负债日息。</a><a name="0322a04" id="0322a04">如鼠毒未除。如热铁黑相。如谷子牙。如</a><a name="0322a05" id="0322a05">自要奴券。如断事证人。如智慧渐积。如业</a><a name="0322a06" id="0322a06">常集。如焰常续。如是次第相续增长。故名</a><a name="0322a07" id="0322a07">为使。问曰。是使为心相应。为不相应。答曰。</a><a name="0322a08" id="0322a08">心相应。所以者何。所说贪等使相。是诸使相</a><a name="0322a09" id="0322a09">与喜相应。若喜心不相应。是事不然。是喜</a><a name="0322a10" id="0322a10">若在乐受中名为贪使。又贪名染着。心不</a><a name="0322a11" id="0322a11">相应中无染着义。故知诸使与心相应。问</a><a name="0322a12" id="0322a12">曰。不然。诸使非心相应。所以者何。经中说。</a><a name="0322a13" id="0322a13">小儿淫心尚无。况能淫欲。亦为欲使所使。</a><a name="0322a14" id="0322a14">又说。不思不分别。亦有缘识住故。又经中</a><a name="0322a15" id="0322a15">说。身见断时诸使俱断。又圣道烦恼不得</a><a name="0322a16" id="0322a16">一时。是故圣道生心不相应使断。若不尔者。</a><a name="0322a17" id="0322a17">圣道何所断耶。又若无心不相应使。凡夫学</a><a name="0322a18" id="0322a18">人若在善心无记心时。便应是阿罗汉。又使</a><a name="0322a19" id="0322a19">为缠因。从使生缠。得缠则使炽盛。故知</a><a name="0322a20" id="0322a20">诸使非心相应。又若人在善无记心。亦名</a><a name="0322a21" id="0322a21">有使。若无心不相应使者。何故名有使耶。</a><a name="0322a22" id="0322a22">故知诸使非心相应。答曰。不然。汝言小儿</a><a name="0322a23" id="0322a23">无欲亦有贪使。是事不然。小儿未得除贪</a><a name="0322a24" id="0322a24">药。故贪欲未断故为贪使使。如鬼病人</a><a name="0322a25" id="0322a25">虽不发时。亦名鬼病人。所以者何。以其未</a><a name="0322a26" id="0322a26">得咒术药草断病法故。亦如四日疟病虽</a><a name="0322a27" id="0322a27">二日不发。亦名疟病人。亦如鼠毒未差除。</a><a name="0322a28" id="0322a28">故雷声则发。如是于何心中未得除使药。</a><a name="0322a29" id="0322a29">故名为不断。余问亦以总答。汝言不思<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320321c.htm'><img src='up.gif' border=0></a>
<a href='T320322b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>