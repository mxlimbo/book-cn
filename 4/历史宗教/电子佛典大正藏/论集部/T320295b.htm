<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0295b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷7)</font> 三业品第一百 <font face='Arial'>T32, p0295b</h2></font><hr>
<span class='old'>
</a><a name="0295a28" id="0295a28">己利今利当利。皆以善心为本。若人损他</a><a name="0295a29" id="0295a29">己损今损当损。皆以不善心为本。又行慈</span><a name="0295b01" id="0295b01">者以慈心果报饶益一切。谓风雨随时。日</a><a name="0295b02" id="0295b02">月星宿不失常度。大海不溢大火不烧大风</a><a name="0295b03" id="0295b03">不坏。此皆慈果报力。如经中说若一切世</a><a name="0295b04" id="0295b04">间皆行慈心。则所欲自然。汝言劫夺塔寺</a><a name="0295b05" id="0295b05">不应罪者。是人以众生心而劫夺之。随是</a><a name="0295b06" id="0295b06">何塔为劫夺此。以是因缘故若能为损。若</a><a name="0295b07" id="0295b07">不能为损。皆为主故得罪。若汝心谓于</a><a name="0295b08" id="0295b08">佛不能生恼故无罪者。以恶口等加阿</a><a name="0295b09" id="0295b09">罗汉。不能生苦亦应无罪。汝言不现前</a><a name="0295b10" id="0295b10">骂应无罪者。是事不然。是人以恶心加</a><a name="0295b11" id="0295b11">彼。以恶心故彼虽不闻。若闻必当生苦。</a><a name="0295b12" id="0295b12">是以得罪。汝言若生恶心不起身口不</a><a name="0295b13" id="0295b13">应有罪者。是亦不然。是浊恶心为恼他</a><a name="0295b14" id="0295b14">故生。若他觉知必生苦恼。如贼来夺人物。</a><a name="0295b15" id="0295b15">虽不觉知亦为恼人故。汝言自杀自骂亦</a><a name="0295b16" id="0295b16">得罪者。是事不然。若自苦身而得罪者。则</a><a name="0295b17" id="0295b17">无有人得生好处。所以者何。人于四威仪</a><a name="0295b18" id="0295b18">中常苦其身。然则一切常应得罪如恼</a><a name="0295b19" id="0295b19">他人。是故无有得生好处。此事不然。当</a><a name="0295b20" id="0295b20">知不从自身有罪福也。为道因缘故。比</a><a name="0295b21" id="0295b21">尼中结此戒。若人恶心自杀以烦恼故得</a><a name="0295b22" id="0295b22">罪。无记业者。若业非善不善。于他众生无</a><a name="0295b23" id="0295b23">益无损。是名无记。问曰。何故名无记。答</a><a name="0295b24" id="0295b24">曰。此是业名字。若业非善非不善者。名</a><a name="0295b25" id="0295b25">曰无记。又善不善业皆能得报。此业不能</a><a name="0295b26" id="0295b26">生报故名无记。所以者何。善不善业坚强。</a><a name="0295b27" id="0295b27">是业力劣弱。譬如败种不能生牙。又报</a><a name="0295b28" id="0295b28">有二种。善得爱报不善得不爱报无记无报。</a><a name="0295b29" id="0295b29">问曰。有此中取非爱非憎。是无记报有何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320295a.htm'><img src='up.gif' border=0></a>
<a href='T320295c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>