<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0634b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷5)</font> 释摩诃衍论序 <font face='Arial'>T32, p0634b</h2></font><hr>
<span class='old'>
</a><a name="0634a28" id="0634a28">若念。或为眷属父母诸亲。或为给使。或为</a><a name="0634a29" id="0634a29">知友。或为怨家。或起四摄。乃至一切所作</span><a name="0634b01" id="0634b01">无量行缘。以起大悲熏习之力。能令众生</a><a name="0634b02" id="0634b02">增长善根。若见若闻得利益故。此缘有二</a><a name="0634b03" id="0634b03">种。云何为二。一者近缘。速得度故。二者远</a><a name="0634b04" id="0634b04">缘。久远得度故。是近远二缘分别复有二种。</a><a name="0634b05" id="0634b05">云何为二。一者增长行缘。二者受道缘。平等</a><a name="0634b06" id="0634b06">缘者。一切诸佛菩萨皆愿度脱一切众生。自</a><a name="0634b07" id="0634b07">然熏习恒常不舍。以同体智力故。随应见</a><a name="0634b08" id="0634b08">闻而现作业。所谓众生依于三昧。乃得平</a><a name="0634b09" id="0634b09">等见诸佛故。此体用熏习分别复有二种。</a><a name="0634b10" id="0634b10">云何为二。一者未相应。谓凡夫二乘初发意</a><a name="0634b11" id="0634b11">菩萨等。以意意识熏习。依信力故而修行。</a><a name="0634b12" id="0634b12">未得无分别心与体相应故。未得自在业</a><a name="0634b13" id="0634b13">修行与用相应故。二者已相应。谓法身菩萨</a><a name="0634b14" id="0634b14">得无分别心。与诸佛智用相应。唯依法力</a><a name="0634b15" id="0634b15">自然修行。熏习真如灭无明故。复次染法</a><a name="0634b16" id="0634b16">从无始已来熏习不断。乃至得佛后即有</a><a name="0634b17" id="0634b17">断。净法熏习即无有断尽于未来。此义云</a><a name="0634b18" id="0634b18">何。以真如法常熏习故。妄心即灭法身显</a><a name="0634b19" id="0634b19">现。起用熏习故无有断</a><a name="0634b20" id="0634b20"><p>论曰。即此文中自有五门。云何为五。一者</a><a name="0634b21" id="0634b21">总标纲要门。二者立名略示门。三者通释熏</a><a name="0634b22" id="0634b22">习门。四者分剖散说门。五者尽不尽别门。</a><a name="0634b23" id="0634b23">第一门中自有六意。云何为六。一者相待相</a><a name="0634b24" id="0634b24">成似有意。谓欲显示染净诸法。皆悉相待而</a><a name="0634b25" id="0634b25">得成立。无有唯自建立法故。二者本无性</a><a name="0634b26" id="0634b26">空非有意。谓欲显示染净诸法种种名字。</a><a name="0634b27" id="0634b27">于本无中权假建立。一切皆悉非自名故。</a><a name="0634b28" id="0634b28">三者相待相成显空意。谓欲显示染净诸法</a><a name="0634b29" id="0634b29">由相观故。从本已来无有自体自性空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320634a.htm'><img src='up.gif' border=0></a>
<a href='T320634c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>