<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1680 一百五十赞佛颂 0758c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1680 一百五十赞佛颂</font> <font face='Arial'>(卷1)</font> <font face='Arial'>T32, p0758c</h2></font><hr>
<span class='old'>
</a><br><a name="0758b28" id="0758b28">　　唯佛可归依　　　可赞可承事</a><br><a name="0758b29" id="0758b29">　　如理思惟者　　　宜应住此教</span><br><a name="0758c01" id="0758c01">　　诸恶烦恼习　　　护世者已除</a><br><a name="0758c02" id="0758c02">　　福智二俱圆　　　唯尊不退没</a><br><a name="0758c03" id="0758c03">　　纵生恶见者　　　于尊起嫌恨</a><br><a name="0758c04" id="0758c04">　　伺求身语业　　　无能得瑕隙</a><br><a name="0758c05" id="0758c05">　　记我得人身　　　闻法生欢喜</a><br><a name="0758c06" id="0758c06">　　譬如巨海内　　　盲龟遇楂穴</a><br><a name="0758c07" id="0758c07">　　忘念恒随逐　　　惑业堕深坑</a><br><a name="0758c08" id="0758c08">　　故我以言词　　　叹佛实功德</a><br><a name="0758c09" id="0758c09">　　牟尼无量境　　　圣德无边际</a><br><a name="0758c10" id="0758c10">　　为求自利故　　　我今赞少分</a><br><a name="0758c11" id="0758c11">　　敬礼无师智　　　希有众事性</a><br><a name="0758c12" id="0758c12">　　福慧及威光　　　谁能知数量</a><br><a name="0758c13" id="0758c13">　　如来德无限　　　无等无能说</a><br><a name="0758c14" id="0758c14">　　我今求福利　　　假赞以名言</a><br><a name="0758c15" id="0758c15">　　我智力微浅　　　佛德无崖际</a><br><a name="0758c16" id="0758c16">　　唯愿大慈悲　　　拯我无归处</a><br><a name="0758c17" id="0758c17">　　怨亲悉平等　　　无缘起大悲</a><br><a name="0758c18" id="0758c18">　　普于众生界　　　恒作真善友</a><br><a name="0758c19" id="0758c19">　　内财尚能舍　　　何况于外财</a><br><a name="0758c20" id="0758c20">　　尊无吝惜心　　　求者满其愿</a><br><a name="0758c21" id="0758c21">　　以身护彼身　　　以命赎他命</a><br><a name="0758c22" id="0758c22">　　全躯救一鸽　　　欢喜无悭吝</a><br><a name="0758c23" id="0758c23">　　尊不畏恶道　　　亦不贪善趣</a><br><a name="0758c24" id="0758c24">　　但为心澄洁　　　尸罗由此成</a><br><a name="0758c25" id="0758c25">　　常离诸邪曲　　　恒亲质直者</a><br><a name="0758c26" id="0758c26">　　诸业本性空　　　唯居第一义</a><br><a name="0758c27" id="0758c27">　　众苦逼其身　　　尊能善安虑</a><br><a name="0758c28" id="0758c28">　　正智断诸惑　　　有过悉兴悲</a><br><a name="0758c29" id="0758c29">　　殉命济他难　　　生无量欢喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320758b.htm'><img src='up.gif' border=0></a>
<a href='T320759a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>