<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1635 大乘宝要义论 0051c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1635 大乘宝要义论</font> <font face='Arial'>(卷1)</font> <font face='Arial'>T32, p0051c</h2></font><hr>
<span class='old'>
</a><a name="0051b28" id="0051b28">胜行现成正觉。于此应生信解。是故当知。一</a><a name="0051b29" id="0051b29">切有情若发菩提心。此为难得</span><a name="0051c01" id="0051c01"><p>问发菩提心实为难得。此复云何得发起邪。</a><a name="0051c02" id="0051c02">答多有经说。且依华严经云。世间有情若发</a><a name="0051c03" id="0051c03">阿耨多罗三藐三菩提心。实为难得。当知菩</a><a name="0051c04" id="0051c04">提心如世间种子。以世间一切善法悉种植</a><a name="0051c05" id="0051c05">故。如一切佛法境界。一切恶作能尽烧故。犹</a><a name="0051c06" id="0051c06">如劫火。一切不善法能销坏故。犹如大地。一</a><a name="0051c07" id="0051c07">切义能成就故。如摩尼宝王。一切意乐悉圆</a><a name="0051c08" id="0051c08">满故。犹如贤瓶。拔出生死流故。如胜钩饵。一</a><a name="0051c09" id="0051c09">切世间天人阿修罗乃至一切佛法一切佛功</a><a name="0051c10" id="0051c10">德。皆悉称赞彼菩提心功德故。如佛塔庙。何</a><a name="0051c11" id="0051c11">以故。此中具有诸菩萨行胜境界故。又复此</a><a name="0051c12" id="0051c12">菩提心出生过去未来现在一切诸佛。善男</a><a name="0051c13" id="0051c13">子。譬如有药名铁金光。是药一两能化铁千</a><a name="0051c14" id="0051c14">两悉使成金。非彼千两铁而能坏此一两圣</a><a name="0051c15" id="0051c15">药。发菩提心者亦复如是。若能一发。一切智</a><a name="0051c16" id="0051c16">心微妙圣药善根回向智所摄受。能令一切</a><a name="0051c17" id="0051c17">业烦恼障悉成一切法一切智金。非彼一切</a><a name="0051c18" id="0051c18">业烦恼障而能染污一切智心。善男子。又如</a><a name="0051c19" id="0051c19">秉一灯炬入于暗室。随入室中彼百千年</a><a name="0051c20" id="0051c20">积集暗瞑。皆悉破灭洞然明照。发菩提心亦</a><a name="0051c21" id="0051c21">复如是。秉一切智心大光明炬。入于有情心</a><a name="0051c22" id="0051c22">意暗室。随入其中彼不可说百千劫已来积</a><a name="0051c23" id="0051c23">集一切业烦恼障。无明黑暗皆悉销除。以大</a><a name="0051c24" id="0051c24">智光出生明照。善男子。又如大龙王顶大如</a><a name="0051c25" id="0051c25">意妙宝王冠。不为他怨敢来侵怖。诸菩萨摩</a><a name="0051c26" id="0051c26">诃萨亦复如是。顶菩提心及大悲心妙宝王</a><a name="0051c27" id="0051c27">冠。不为一切恶趣诸恶敢来侵怖。又如日月</a><a name="0051c28" id="0051c28">净圆光中极所照曜。是中应现所有一切金</a><a name="0051c29" id="0051c29">银珍宝华N衣服胜妙乐具。总集彼等一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320051b.htm'><img src='up.gif' border=0></a>
<a href='T320052a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>