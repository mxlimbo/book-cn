<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1635 大乘宝要义论 0053b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1635 大乘宝要义论</font> <font face='Arial'>(卷2)</font> <font face='Arial'>T32, p0053b</h2></font><hr>
<span class='old'>
</a><a name="0053a28" id="0053a28">以大悲心而为先导。而诸菩萨然后发菩提</a><a name="0053a29" id="0053a29">心。是故当知。大菩提心者大悲为先导。此何</span><a name="0053b01" id="0053b01">能知邪。如菩萨藏经云。若诸菩萨欲求菩提</a><a name="0053b02" id="0053b02">应以大悲而为先导。譬如士夫所有命根以</a><a name="0053b03" id="0053b03">出入息而为先导。诸菩萨摩诃萨亦复如是。</a><a name="0053b04" id="0053b04">于所集大乘法中以大悲心而为先导。又如</a><a name="0053b05" id="0053b05">转轮圣王于诸宝中以其轮宝而为先导。菩</a><a name="0053b06" id="0053b06">萨摩诃萨亦复如是。于一切佛法中以大悲</a><a name="0053b07" id="0053b07">心而为先导。又云。诸菩萨于己过失常行伺</a><a name="0053b08" id="0053b08">察。于他过失悲心护念。无畏授所问大乘经</a><a name="0053b09" id="0053b09">云。佛言。长者。若诸菩萨为欲成就大菩提者。</a><a name="0053b10" id="0053b10">当于一切有情起大悲心。于自身命不生爱</a><a name="0053b11" id="0053b11">着。乃至一切财谷舍宅妻子饮食衣服乘舆</a><a name="0053b12" id="0053b12">床座香华涂香等一切乐具。悉不应着。何以</a><a name="0053b13" id="0053b13">故。长者。多诸有情于身命等皆生爱着。以爱</a><a name="0053b14" id="0053b14">着故广造罪业堕恶趣中。若复有情起大悲</a><a name="0053b15" id="0053b15">已。于身命等不生爱着。以不着故生于善趣。</a><a name="0053b16" id="0053b16">复能于彼一切有情。运心广行布施等行。一</a><a name="0053b17" id="0053b17">切善法相应而作。修菩萨者以大悲心而成</a><a name="0053b18" id="0053b18">其身。此云何知。如宝云经云。佛言。善男子。</a><a name="0053b19" id="0053b19">若诸菩萨具十法者。是为大悲所成其身。何</a><a name="0053b20" id="0053b20">等为十。一者见一切有情为苦逼迫无救无</a><a name="0053b21" id="0053b21">依无归趣者。见已应发大菩提心为作依怙。</a><a name="0053b22" id="0053b22">二者发菩提心已令彼有情得法成就。三者</a><a name="0053b23" id="0053b23">随所得法为诸有情作大利益。四者悭吝有</a><a name="0053b24" id="0053b24">情令住布施。五者若毁禁戒令修净戒。六者</a><a name="0053b25" id="0053b25">若多忿恚令住忍辱。七者若多懈怠令发精</a><a name="0053b26" id="0053b26">进。八者若多散乱令修静虑。九者诸无智慧</a><a name="0053b27" id="0053b27">令得胜慧。十者一切有情极苦所逼。菩萨普</a><a name="0053b28" id="0053b28">为息除令于菩提不为障难。如是名为十法。</a><a name="0053b29" id="0053b29">总持自在王问经云。菩萨或见一类有情贪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320053a.htm'><img src='up.gif' border=0></a>
<a href='T320053c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>