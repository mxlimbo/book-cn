<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1634 入大乘论 0043a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1634 入大乘论</font> <font face='Arial'>(卷2)</font> 讥论空品第二 <font face='Arial'>T32, p0043a</h2></font><hr>
<span class='old'>
</a><a name="0042c28" id="0042c28">名欢喜地。出过凡夫。得不思议出世间惯。心</a><a name="0042c29" id="0042c29">生欢喜故。名欢喜地。云何名为离垢地。离破</span><a name="0043a01" id="0043a01">戒垢故。名为离垢地。云何名明地。依十二门</a><a name="0043a02" id="0043a02">禅。得明智慧故。名为明地。云何名焰地。得</a><a name="0043a03" id="0043a03">增上觉意分别道品。烧烦恼薪。功德炽然。故</a><a name="0043a04" id="0043a04">名焰地。云何名难胜地。修习十智。虽伏烦恼。</a><a name="0043a05" id="0043a05">未能胜故。名为难胜地。云何名现前地。能逆</a><a name="0043a06" id="0043a06">顺观十二因缘。得法现前故。名为现前地。云</a><a name="0043a07" id="0043a07">何名深远地。爱佛功德智慧次第不间余心</a><a name="0043a08" id="0043a08">深入法相故。名深远地。云何名不动地。离色</a><a name="0043a09" id="0043a09">等相坚固难动故。名为不动地。云何名善慧</a><a name="0043a10" id="0043a10">地。入四辩才。解一切音声。随其所问。于一刹</a><a name="0043a11" id="0043a11">那顷。悉皆能答故。名善慧地。云何名法云地。</a><a name="0043a12" id="0043a12">能受一切佛法。犹如大云。能注法雨故。名法</a><a name="0043a13" id="0043a13">云地。是名菩萨具足十地。如是十地。是菩萨</a><a name="0043a14" id="0043a14">安住行处。亦能满足一切智慧。如十地经中</a><a name="0043a15" id="0043a15">之所广说。若能如是知菩萨十地者。是名善</a><a name="0043a16" id="0043a16">知安住行处。亦名善知菩萨广大功德处所。</a><a name="0043a17" id="0043a17">亦能善知如来无量功德广大处所。若不能</a><a name="0043a18" id="0043a18">如是知者。我今立决定誓。当知是人于菩萨</a><a name="0043a19" id="0043a19">法。及如来法。皆悉不了。菩萨摩诃萨。从初发</a><a name="0043a20" id="0043a20">意。乃至十地。常修四行。如宝顶经中说。善</a><a name="0043a21" id="0043a21">知无明行。诸波罗蜜行。分别道品行。成熟众</a><a name="0043a22" id="0043a22">生行。如是四行。总入二轮。所谓福轮。智轮。</a><a name="0043a23" id="0043a23">菩萨诸地。悉具二种智果福果。问曰。云何成</a><a name="0043a24" id="0043a24">就二果。答曰。初地福果。为阎浮提王。第二地</a><a name="0043a25" id="0043a25">福果。为转轮圣王。主四天下。第三地福果。</a><a name="0043a26" id="0043a26">为天帝释。第四地福果。为焰魔天王。第五</a><a name="0043a27" id="0043a27">地福果。为兜率陀天王。第六地福果。为化乐</a><a name="0043a28" id="0043a28">天王。第七地福果。为他化自在天王。第八地</a><a name="0043a29" id="0043a29">福果。为千世界梵。第九地福果。为二千世界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320042c.htm'><img src='up.gif' border=0></a>
<a href='T320043b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>