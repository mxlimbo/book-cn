<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1666 大乘起信论 0579c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1666 大乘起信论</font> <font face='Arial'>(卷1)</font> 序 <font face='Arial'>T32, p0579c</h2></font><hr>
<span class='old'>
</a><a name="0579b28" id="0579b28">应常能住持不毁不失。如是功德皆因诸</a><a name="0579b29" id="0579b29">波罗蜜等无漏行熏。及不思议熏之所成就。</span><a name="0579c01" id="0579c01">具足无量乐相故。说为报身。又为凡夫所</a><a name="0579c02" id="0579c02">见者是其粗色。随于六道各见不同。种种</a><a name="0579c03" id="0579c03">异类非受乐相故。说为应身</a><a name="0579c04" id="0579c04"><p>复次初发意菩萨等所见者。以深信真如</a><a name="0579c05" id="0579c05">法故少分而见。知彼色相庄严等事。无来</a><a name="0579c06" id="0579c06">无去离于分齐。唯依心现不离真如。然此</a><a name="0579c07" id="0579c07">菩萨犹自分别。以未入法身位故。若得净</a><a name="0579c08" id="0579c08">心所见微妙其用转胜。乃至菩萨地尽见</a><a name="0579c09" id="0579c09">之究竟。若离业识则无见相。以诸佛法身</a><a name="0579c10" id="0579c10">无有彼此色相迭相见故</a><a name="0579c11" id="0579c11"><p>问曰。若诸佛法身离于色相者。云何能现</a><a name="0579c12" id="0579c12">色相</a><a name="0579c13" id="0579c13"><p>答曰。即此法身是色体故能现于色。所谓从</a><a name="0579c14" id="0579c14">本已来色心不二。以色性即智故色体无</a><a name="0579c15" id="0579c15">形。说名智身。以智性即色故。说名法身</a><a name="0579c16" id="0579c16">遍一切处。所现之色无有分齐。随心能示</a><a name="0579c17" id="0579c17">十方世界。无量菩萨无量报身。无量庄严各</a><a name="0579c18" id="0579c18">各差别。皆无分齐而不相妨。此非心识分</a><a name="0579c19" id="0579c19">别能知。以真如自在用义故</a><a name="0579c20" id="0579c20"><p>复次显示从生灭门即入真如门。所谓推</a><a name="0579c21" id="0579c21">求五阴色之与心。六尘境界毕竟无念。以</a><a name="0579c22" id="0579c22">心无形相十方求之终不可得。如人迷故</a><a name="0579c23" id="0579c23">谓东为西方实不转。众生亦尔。无明迷故</a><a name="0579c24" id="0579c24">谓心为念心实不动。若能观察知心无念。</a><a name="0579c25" id="0579c25">即得随顺入真如门故</a><a name="0579c26" id="0579c26"><p>对治邪执者。一切邪执皆依我见。若离于</a><a name="0579c27" id="0579c27">我则无邪执。是我见有二种。云何为二。一</a><a name="0579c28" id="0579c28">者人我见。二者法我见。人我见者。依诸凡</a><a name="0579c29" id="0579c29">夫说有五种。云何为五。一者闻修多罗说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320579b.htm'><img src='up.gif' border=0></a>
<a href='T320580a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>