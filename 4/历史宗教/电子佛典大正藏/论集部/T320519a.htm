<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0519a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷1)</font> <font face='Arial'>T32, p0519a</h2></font><hr>
<span class='old'>
</a><a name="0518c28" id="0518c28">故。般若波罗蜜为菩提初资粮</a><a name="0518c29" id="0518c29"><p>问何故般若波罗蜜。得为菩萨母</span><a name="0519a01" id="0519a01"><p>答以能生故。方便所摄般若生诸菩萨。令求</a><a name="0519a02" id="0519a02">无上菩提。不求声闻独觉。以是生佛体因故。</a><a name="0519a03" id="0519a03">般若波罗蜜为菩萨母。又置于五波罗蜜中</a><a name="0519a04" id="0519a04">故。如言冥钵腻波低也。冥为性。钵腻</a><a name="0519a05" id="0519a05">波低为诵。即此性相是为摩多(摩多翻为母于字声论中摩多字从</a><a name="0519a06" id="0519a06">冥钵腻波低语中出冥是摩多体性钵腻波低是诵摩多义钵腻波低正翻为置故以置为母义)</a><a name="0519a07" id="0519a07"><p>譬如母生子。时或置床敷。或置地上。般若</a><a name="0519a08" id="0519a08">波罗蜜亦如是。生彼求菩提菩萨时。置于施</a><a name="0519a09" id="0519a09">等五波罗蜜中。以能置求菩提菩萨故。说般</a><a name="0519a10" id="0519a10">若波罗蜜为菩萨母。又以量故。如言茫摩泥</a><a name="0519a11" id="0519a11">也。茫为性摩泥为诵。即此性相是为摩多</a><a name="0519a12" id="0519a12">(于字声论中摩多字又从茫摩泥语中出茫亦是体性摩泥是诵其义摩泥正翻为量故以量为母义)。譬如</a><a name="0519a13" id="0519a13">母生子已随时筹量。如是我子以此食故身</a><a name="0519a14" id="0519a14">增。以此故损减。菩萨亦如是。以般若波罗</a><a name="0519a15" id="0519a15">蜜自量其身。我应如是布施。我应如是持戒</a><a name="0519a16" id="0519a16">等。以是自量因缘故。说般若波罗蜜为菩萨</a><a name="0519a17" id="0519a17">母。又以斟量故。譬如量物有钵逻萨他。有</a><a name="0519a18" id="0519a18">阿宅迦。有突。有依娴椎(如此间合升斗斛之类)斟</a><a name="0519a19" id="0519a19">量诸菩萨亦如是。此初发心。此修行。此得</a><a name="0519a20" id="0519a20">忍等。以斟量因缘故。说般若波罗蜜为菩萨</a><a name="0519a21" id="0519a21">母。又以修多罗中诵故。所谓于诸经中作母</a><a name="0519a22" id="0519a22">名诵。彼等经中有名称遍诸佛国菩萨。名毗</a><a name="0519a23" id="0519a23">摩罗吉利帝。说伽他言(旧云维摩诘者不正)</a><a name="0519a24" id="0519a24"><p class='lg'>　　般若波罗蜜　　　菩萨仁者母</a><br><a name="0519a25" id="0519a25">　　善方便为父　　　慈悲以为女　</p></a><a name="0519a26" id="0519a26"><p>复有余经。亦如是诵。以修多罗量故说。般若</a><a name="0519a27" id="0519a27">波罗蜜为菩萨母</a><a name="0519a28" id="0519a28"><p>问何故般若波罗蜜。亦为诸佛母</a><a name="0519a29" id="0519a29"><p>答以出生及显示无障碍智故。过去未来现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320518c.htm'><img src='up.gif' border=0></a>
<a href='T320519b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>