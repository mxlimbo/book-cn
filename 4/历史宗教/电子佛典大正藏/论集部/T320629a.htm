<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0629a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷4)</font> 释摩诃衍论序 <font face='Arial'>T32, p0629a</h2></font><hr>
<span class='old'>
</a><a name="0628c28" id="0628c28">句已焉。自此已下直释因缘</a><a name="0628c29" id="0628c29"><p>本曰。复次生灭因缘者。所谓众生依心意</span><a name="0629a01" id="0629a01">意识转故。此义云何。以依阿梨耶识说。有</a><a name="0629a02" id="0629a02">无明不觉而起。能见能现能取境界起念相</a><a name="0629a03" id="0629a03">续。故说为意。此意复有五种名。云何为五。</a><a name="0629a04" id="0629a04">一者名为业识。谓无明力不觉心动故。二者</a><a name="0629a05" id="0629a05">名为转识。谓依于动心能见相故。三者名</a><a name="0629a06" id="0629a06">为现识。所谓能现一切境界。犹如明镜现</a><a name="0629a07" id="0629a07">于色像。现识亦尔。随其五尘对至即现无</a><a name="0629a08" id="0629a08">有前后。以一切时任运而起常在前故。四</a><a name="0629a09" id="0629a09">者名为智识。谓分别染净法故。五者名为</a><a name="0629a10" id="0629a10">相续识。以念相应不断故</a><a name="0629a11" id="0629a11"><p>论曰。即此文中自有二门。云何为二。一者</a><a name="0629a12" id="0629a12">摄义显宗生解门。二者随文散说决疑门。初</a><a name="0629a13" id="0629a13">门云何。此中因缘有其二重。云何为二。一</a><a name="0629a14" id="0629a14">者不相应生灭因缘。二者相应生灭因缘。初</a><a name="0629a15" id="0629a15">重因缘其相云何。颂曰</a><a name="0629a16" id="0629a16"><p class='lg'>　　彼根本无明　　　是随缘本觉</a><br><a name="0629a17" id="0629a17">　　各因缘具足　　　为三不相应</a><br><a name="0629a18" id="0629a18">　　正作因缘故　　　细生灭因缘</a><br><a name="0629a19" id="0629a19">　　更作意观察　　　应审其义理　</p></a><a name="0629a20" id="0629a20"><p>论曰。根本无明随缘本觉。各各因缘二义具</a><a name="0629a21" id="0629a21">足。能为三种不相应染。正作因缘。是故说</a><a name="0629a22" id="0629a22">言微细生灭之因缘门。具足形相散说门中</a><a name="0629a23" id="0629a23">其理自明。次重因缘其相云何。颂曰</a><a name="0629a24" id="0629a24"><p class='lg'>　　现镜识自体　　　六尘境界相</a><br><a name="0629a25" id="0629a25">　　为三种相应　　　能作因缘故　</p></a><a name="0629a26" id="0629a26"><p>论曰。现镜识体六尘境界。如其次第。为彼</a><a name="0629a27" id="0629a27">三种相应染法能作因缘。是故说言粗重生</a><a name="0629a28" id="0629a28">灭之因缘门。现识体中又有缘义。应审思</a><a name="0629a29" id="0629a29">惟。复次更有二重因缘。云何为二。一者本<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320628c.htm'><img src='up.gif' border=0></a>
<a href='T320629b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>