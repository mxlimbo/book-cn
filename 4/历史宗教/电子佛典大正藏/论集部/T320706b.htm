<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0706b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷1)</font> <font face='Arial'>T32, p0706b</h2></font><hr>
<span class='old'>
</a><a name="0706a28" id="0706a28">问何所为那先者。那先问王言名车何所为车</a><a name="0706a29" id="0706a29">者轴为车耶。王言轴不为车。那先言辋为车</span><a name="0706b01" id="0706b01">耶。王言辋不为车。那先言辐为车耶。王言辐</a><a name="0706b02" id="0706b02">不为车。那先言毂为车耶。王言毂不为车。那</a><a name="0706b03" id="0706b03">先言辕为车耶。王言辕不为车。那先言轭为</a><a name="0706b04" id="0706b04">车耶。王言轭不为车。那先言舆为车耶。王言</a><a name="0706b05" id="0706b05">舆不为车。那先言扛为车耶。王言扛不为车。</a><a name="0706b06" id="0706b06">那先言盖为车耶。王言盖不为车。那先言合</a><a name="0706b07" id="0706b07">聚是诸材木着一面宁为车耶。王言合聚是诸</a><a name="0706b08" id="0706b08">材木着一面不为车也。那先言假令不合聚</a><a name="0706b09" id="0706b09">是诸材木宁为车耶。王言不合聚是诸材木</a><a name="0706b10" id="0706b10">不为车。那先言音声为车耶。王言音声不为</a><a name="0706b11" id="0706b11">车。那先言何所为车者。王便默然不语。那先</a><a name="0706b12" id="0706b12">言佛经说之如合聚。是诸材木用作车因得</a><a name="0706b13" id="0706b13">车。人亦如是。合聚头面耳鼻口颈项肩臂骨</a><a name="0706b14" id="0706b14">肉手足肝肺心脾肾肠胃颜色声响喘息苦乐</a><a name="0706b15" id="0706b15">善恶合聚名为人。王言善哉善哉。王复问那</a><a name="0706b16" id="0706b16">先能与我共难经说惯不。那先言如使王持</a><a name="0706b17" id="0706b17">智慧与我相问者能相难王持骄贵者意不能</a><a name="0706b18" id="0706b18">相难。王问那先言智者诸何等类。那先言智</a><a name="0706b19" id="0706b19">者谈极相诘语相解语相上语相下语有胜有</a><a name="0706b20" id="0706b20">负正语不正语自知是非是。为最智智者不</a><a name="0706b21" id="0706b21">用作嗔怒智者如是。王复问那先言王者语</a><a name="0706b22" id="0706b22">何等类。那先言王者语自放恣敢有违戾不</a><a name="0706b23" id="0706b23">如王语者王即强诛罚之王者语如是。王言</a><a name="0706b24" id="0706b24">愿用智者语不用王者语。莫复持对王者意</a><a name="0706b25" id="0706b25">与我语与我语。当如与诸沙门语。当如与诸</a><a name="0706b26" id="0706b26">弟子语。当如与诸优婆塞语。当以与众沙门</a><a name="0706b27" id="0706b27">给使者语。无得怀恐怖极正心。当相开悟。那</a><a name="0706b28" id="0706b28">先言大善。王言我欲有所问。那先言王便问。</a><a name="0706b29" id="0706b29">王言我已问。那先言我已答。王言答我何等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320706a.htm'><img src='up.gif' border=0></a>
<a href='T320706c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>