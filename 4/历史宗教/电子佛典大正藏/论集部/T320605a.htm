<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0605a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷2)</font> 释摩诃衍论序 <font face='Arial'>T32, p0605a</h2></font><hr>
<span class='old'>
</a><a name="0604c28" id="0604c28"><p>分流楞伽契经中作如是说</a><a name="0604c29" id="0604c29"><p class='lg'>　　十地为初地　　　初地为八地</span><br><a name="0605a01" id="0605a01">　　九地为七地　　　七地为八地</a><br><a name="0605a02" id="0605a02">　　二地为三地　　　四地为五地</a><br><a name="0605a03" id="0605a03">　　三地为六地　　　寂灭有何次　</p></a><a name="0605a04" id="0605a04"><p>真修契经中作如是说</a><a name="0605a05" id="0605a05"><p class='lg'>　　一岁母一时　　　生五十岁儿</a><br><a name="0605a06" id="0605a06">　　彼五十岁儿　　　怀妊一岁母</a><br><a name="0605a07" id="0605a07">　　生五十一岁　　　大丈夫男子</a><br><a name="0605a08" id="0605a08">　　或岂如是有　　　或岂如是无　</p></a><a name="0605a09" id="0605a09"><p>如是等诸经依心。真如门建立其位地。于</a><a name="0605a10" id="0605a10">真如门唯有一向杂乱住位无有余位。是</a><a name="0605a11" id="0605a11">故颂曰唯乱。余契经中次第往向种种位</a><a name="0605a12" id="0605a12">地。依生灭门而所安立。应审观察。于生灭</a><a name="0605a13" id="0605a13">门有二种位。云何为二。一者向上门。二者</a><a name="0605a14" id="0605a14">向下门。如是两门生灭决择自当显说。心</a><a name="0605a15" id="0605a15">生灭门正智所证性真如理何门所摄。生灭</a><a name="0605a16" id="0605a16">门所摄。非真如门。分界别故。二门真如复</a><a name="0605a17" id="0605a17">有何别。真如门理理自理故。生灭门理智</a><a name="0605a18" id="0605a18">自理故。二门位地以何义故其理各别。无障</a><a name="0605a19" id="0605a19">有障故。举是一隅随应应观。已说建立</a><a name="0605a20" id="0605a20">四种法相门。是二种门皆各总摄。一切法者。</a><a name="0605a21" id="0605a21">即是法门该摄圆满门。谓以真如门摄一切</a><a name="0605a22" id="0605a22">法。无一一法而非真如。以生灭门摄一</a><a name="0605a23" id="0605a23">切法。无一一法而非生灭故。然真如门。不</a><a name="0605a24" id="0605a24">能摄生灭门一切诸法。又生灭门。不能摄</a><a name="0605a25" id="0605a25">真如门一切诸法。而言总摄一切法者。总</a><a name="0605a26" id="0605a26">摄生灭一切法故。总摄真如一切法故。所</a><a name="0605a27" id="0605a27">以者何。如是二门皆悉平等各各别故。已说</a><a name="0605a28" id="0605a28">法门该摄圆满门。此义云何。以是二门不相</a><a name="0605a29" id="0605a29">离故者。即是发起问答显因门。谓直表问故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320604c.htm'><img src='up.gif' border=0></a>
<a href='T320605b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>