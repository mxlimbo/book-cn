<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0630b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷4)</font> 释摩诃衍论序 <font face='Arial'>T32, p0630b</h2></font><hr>
<span class='old'>
</a><a name="0630a28" id="0630a28"><p>论曰。此相续识即有三义。云何为三。一者</a><a name="0630a29" id="0630a29">摄前不失义。二者感果成就义。三者妄虑遍</span><a name="0630b01" id="0630b01">缘义。初义云何。此相续识而能发起润业烦</a><a name="0630b02" id="0630b02">恼。住持过去无明所起。一切种种善不善业。</a><a name="0630b03" id="0630b03">而能令作成果力用故。如本住持过去无</a><a name="0630b04" id="0630b04">量世等善恶之业令不失故。中义云何。此相</a><a name="0630b05" id="0630b05">续识又能发起润生烦恼。而能令使已成辨</a><a name="0630b06" id="0630b06">业。决定果报安立属当故。如本复能成就</a><a name="0630b07" id="0630b07">现在未来苦乐等报无差违故。后义云何。</a><a name="0630b08" id="0630b08">此相续识攀缘转广分别更强。缘已知境发</a><a name="0630b09" id="0630b09">乐不乐之心。对现前境增爱不爱之心。缘</a><a name="0630b10" id="0630b10">未知境不了妄计故。如本能令现在已经之</a><a name="0630b11" id="0630b11">事忽然而念未来之事不觉妄虑故。如是</a><a name="0630b12" id="0630b12">此识连续生死令不断绝。是故名为相续</a><a name="0630b13" id="0630b13">识焉</a><a name="0630b14" id="0630b14"><p>已说相续业用差别门。次说唯心回转诸</a><a name="0630b15" id="0630b15">法门</a><a name="0630b16" id="0630b16"><p>本曰。是故三界虚伪唯心所作。离心则无</a><a name="0630b17" id="0630b17">六尘境界。此义云何。以一切法皆从心起</a><a name="0630b18" id="0630b18">妄念而生。一切分别即分别自心。心不见</a><a name="0630b19" id="0630b19">心无相可得。当知世间一切境界。皆依众</a><a name="0630b20" id="0630b20">生无明妄心而得住持。是故一切法。如镜</a><a name="0630b21" id="0630b21">中像无体可得。唯心虚妄。以心生则种种</a><a name="0630b22" id="0630b22">法生。心灭则种种法灭故</a><a name="0630b23" id="0630b23"><p>论曰。此文为明何义。为欲显示一切诸法</a><a name="0630b24" id="0630b24">唯心回转无余法故。所以者何。随心有无</a><a name="0630b25" id="0630b25">诸差别法有无有故。诸法唯心此心有耶。如</a><a name="0630b26" id="0630b26">是心法亦不可得故。若尔唯是心义。云何成</a><a name="0630b27" id="0630b27">立。此亦心故。以何现知。经文明故。云何说</a><a name="0630b28" id="0630b28">耶。谓分流楞伽契经中作如是说。无心之心</a><a name="0630b29" id="0630b29">量我说为心量故。复次由心不可得之句<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320630a.htm'><img src='up.gif' border=0></a>
<a href='T320630c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>