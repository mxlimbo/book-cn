<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0733a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷7)</font> <font face='Arial'>T32, p0733a</h2></font><hr>
<span class='old'>
</a><a name="0732c28" id="0732c28">清净。又彼施者。见有人来。从己求索。当起迎</a><a name="0732c29" id="0732c29">劳。先意问讯。奉众香水。以净其手。然后如法</span><a name="0733a01" id="0733a01">设诸饮食。随彼所求。皆能与之。乃至所有娱</a><a name="0733a02" id="0733a02">乐境界。心无吝惜。欢喜奉之。如是施已。彼能</a><a name="0733a03" id="0733a03">弃背一切障累。复能摄取一切善根。舍是身</a><a name="0733a04" id="0733a04">已。中有明利。决定往生知足天上。第一快</a><a name="0733a05" id="0733a05">乐安隐之处。时彼天宫。有劫波树。翠叶郁茂。</a><a name="0733a06" id="0733a06">放妙光明。宝花开敷。皆悉周遍。复生种种上</a><a name="0733a07" id="0733a07">妙天衣。被诸天人。随意而取。复有广大清净</a><a name="0733a08" id="0733a08">宫殿。众宝所成。黄金间错。无数宝瓶。周匝行</a><a name="0733a09" id="0733a09">列。众妙缯幡。随风宛转。复有无数百千天女。</a><a name="0733a10" id="0733a10">形体姝丽。端正无比。上妙花N。交饰其服。众</a><a name="0733a11" id="0733a11">宝束带。以系其身。臂钏耳。珂佩璎珞。徐步</a><a name="0733a12" id="0733a12">和鸣。甚可爱乐。如是天女。充满其中。时彼最</a><a name="0733a13" id="0733a13">胜第一天女。知有天子。新生此间。与诸眷属。</a><a name="0733a14" id="0733a14">作众伎乐。诣天城门。躬往迎接。是时众中。新</a><a name="0733a15" id="0733a15">生天子。威德特尊。形色殊异。绀发柔软。右旋</a><a name="0733a16" id="0733a16">润泽。一切尘垢。所不能染。目净修广。如青</a><a name="0733a17" id="0733a17">莲叶。唇色赤好。如频婆果。齿白齐密。犹若珂</a><a name="0733a18" id="0733a18">雪。身出光明。与面相照。修短得中。见者忻</a><a name="0733a19" id="0733a19">乐。时彼最胜第一天女。白天子言。今此天</a><a name="0733a20" id="0733a20">中。殊妙快乐。更无过者。唯愿仁者。与我为</a><a name="0733a21" id="0733a21">夫。久住于此。共相娱弃。即以金瓶。注水盥</a><a name="0733a22" id="0733a22">掌。及天宝冠。种种璎珞。严身之具。而以奉</a><a name="0733a23" id="0733a23">献。复有天女。手执白拂。以为前导。至宝花</a><a name="0733a24" id="0733a24">林。作众歌舞。奏诸音乐。两相瞻视。受妙欲</a><a name="0733a25" id="0733a25">乐。复升天中微妙楼观。游行宴处。随意自在。</a><a name="0733a26" id="0733a26">或于宝池。共为游戏。彼诸天女竞采莲花。各</a><a name="0733a27" id="0733a27">各奉上新生天子。或作散花。以布其地。各生</a><a name="0733a28" id="0733a28">欲想。咸来亲近。复有一天。来相庆慰。汝昔人</a><a name="0733a29" id="0733a29">间。修瑜伽行。破坏贪欲不净因缘。今得生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320732c.htm'><img src='up.gif' border=0></a>
<a href='T320733b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>