<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0741a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷11)</font> <font face='Arial'>T32, p0741a</h2></font><hr>
<span class='old'>
</a><a name="0740c28" id="0740c28"><p>是时会中。尊者阿难即从座起。前白佛言。云</a><a name="0740c29" id="0740c29">何世尊。于弟子中毁犯戒者。不为宣说甚深</span><a name="0741a01" id="0741a01">法要。不复摄受。而见摈斥。咸谓如来非大悲</a><a name="0741a02" id="0741a02">者。佛告阿难。我于世间一切众生。平等怜愍。</a><a name="0741a03" id="0741a03">于所说法。心无吝惜。由彼非器。不能堪任。故</a><a name="0741a04" id="0741a04">不为说。非如世间智者说法。于诸众生。有违</a><a name="0741a05" id="0741a05">顺相。若相违者。不为宣说。如拳握物。秘之不</a><a name="0741a06" id="0741a06">与。如有国王。作大施会。召诸沙门。婆罗门</a><a name="0741a07" id="0741a07">等。所须之物。皆给与之。有婆罗门。从余方</a><a name="0741a08" id="0741a08">来。住立王前。多乞诸物。王闻语已。悉不与</a><a name="0741a09" id="0741a09">之。时有近臣。劝王随意施婆罗门。王乃答</a><a name="0741a10" id="0741a10">曰。非有所吝。此人无德。故不与也。佛言。阿</a><a name="0741a11" id="0741a11">难。我亦如是。由彼破戒。非是法器。故不为</a><a name="0741a12" id="0741a12">说。设为彼说。不能领受。如器有窍。不堪贮</a><a name="0741a13" id="0741a13">水。纵使昼夜勤力添汲。寻复漏失。是破戒者。</a><a name="0741a14" id="0741a14">不能容受功德法水。亦复如是。设使少分违</a><a name="0741a15" id="0741a15">犯禁戒。是人亦于菩提分等。种种法宝。不能</a><a name="0741a16" id="0741a16">成办。当知是人。所持净戒。不名圆满。不复</a><a name="0741a17" id="0741a17">增长。如是戒行。不增长故。于解脱法。亦不</a><a name="0741a18" id="0741a18">增长。于解脱法。不增长故。彼所获得。非寂静</a><a name="0741a19" id="0741a19">道。但得名为相似解脱。若于戒法。坚持不</a><a name="0741a20" id="0741a20">犯。是人则于菩提分等。种种法财。各各入解。</a><a name="0741a21" id="0741a21">如理思惟。得安隐住。汝等比丘。于此经典。常</a><a name="0741a22" id="0741a22">乐受持。为人演说施戒功德。得成福盖</a><a name="0741a23" id="0741a23"><p>若诸比丘。住正思惟。亲近善友。乐闻正法。能</a><a name="0741a24" id="0741a24">除世间忧畏热恼。遮遣恶法。不令生起。如灭</a><a name="0741a25" id="0741a25">炽火。使无遗余。若诸比丘。住邪思惟。引生放</a><a name="0741a26" id="0741a26">逸。令心散乱。则唯摄取五欲因缘。是诸有情</a><a name="0741a27" id="0741a27">生烦恼处。决定失坏诸功德法。如非时雹。伤</a><a name="0741a28" id="0741a28">其苗稼。能招世间种种灾难。常怀谄曲。无有</a><a name="0741a29" id="0741a29">惭耻。为彼白衣。讥毁轻慢。此非法人。志意下<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320740c.htm'><img src='up.gif' border=0></a>
<a href='T320741b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>