<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0408b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷2)</font> 觅善知识品第五 <font face='Arial'>T32, p0408b</h2></font><hr>
<span class='old'>
</a><a name="0408a28" id="0408a28"><p><b>　　<A NAME="n421"></A>觅善知识品第五</b></a><a name="0408a29" id="0408a29"><p>问尔时何以起定。答若初坐禅人欲生禅定。</span><a name="0408b01" id="0408b01">当觅胜善知识。何以故。初坐禅欲生禅定</a><a name="0408b02" id="0408b02">得最胜定。若离善知识。成不住分。如经中</a><a name="0408b03" id="0408b03">说。有云比丘成于退分。如人独游远国。无侣</a><a name="0408b04" id="0408b04">开示随意自行。如象无钩。若坐禅人所修之</a><a name="0408b05" id="0408b05">行。得善知识说法教诫。令其摄受。示除过</a><a name="0408b06" id="0408b06">患使得善法。从教修行精勤苦行得最胜定。</a><a name="0408b07" id="0408b07">如富商主众所敬贵。如亲善人。如亲父母。善</a><a name="0408b08" id="0408b08">知识者。如象所系令不动故。如御车人使随</a><a name="0408b09" id="0408b09">去住故。如人执拖为得善道。如医治病为消</a><a name="0408b10" id="0408b10">苦楚。犹如天雨润益诸种。如母养儿。如父教</a><a name="0408b11" id="0408b11">子。如亲无难。如友饶益。如师教诫。一切善法</a><a name="0408b12" id="0408b12">依是成满。是故世尊教于难陀。一切梵行所</a><a name="0408b13" id="0408b13">谓善知识。是故当觅胜善之人为善朋友。云</a><a name="0408b14" id="0408b14">何是胜善知识。谓有所成就明了修多罗毗</a><a name="0408b15" id="0408b15">昙毗尼。是谓所得成就。明了业种。得善神通。</a><a name="0408b16" id="0408b16">得见四谛。此二种人功德成就。是所当觅。</a><a name="0408b17" id="0408b17">若不得二种功德成就人。以七分成就善知</a><a name="0408b18" id="0408b18">识。是亦当觅。云何七分。可敬爱可重可贵。</a><a name="0408b19" id="0408b19">能说忍辱说深语不安非处。云何可敬爱。依</a><a name="0408b20" id="0408b20">二种行者善说共住乐心解不难。是谓可敬</a><a name="0408b21" id="0408b21">爱。可重者。戒行寂静守念成就。不贪欲多</a><a name="0408b22" id="0408b22">语。是谓可重。可贵者。闻慧功德成就知坐</a><a name="0408b23" id="0408b23">禅可重。是为可贵。能说者。我言可爱可重</a><a name="0408b24" id="0408b24">可贵。有果如是思惟饶益彼故。尊重法故。于</a><a name="0408b25" id="0408b25">非可作制伏摄受终不弃舍。是谓能说。忍辱</a><a name="0408b26" id="0408b26">者。能令无滞绮语总语相。如贤圣故。是谓</a><a name="0408b27" id="0408b27">忍辱。深语者。通达业处。若分别。想念作意</a><a name="0408b28" id="0408b28">安着皆。由执相善说如法。不如法烦恼取相。</a><a name="0408b29" id="0408b29">能令灭尽。是说深语。不安非处者。若于姓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320408a.htm'><img src='up.gif' border=0></a>
<a href='T320408c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>