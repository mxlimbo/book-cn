<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1666 大乘起信论 0576b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1666 大乘起信论</font> <font face='Arial'>(卷1)</font> 序 <font face='Arial'>T32, p0576b</h2></font><hr>
<span class='old'>
</a><a name="0576a28" id="0576a28">故。谓离一切法差别之相。以无虚妄心念</a><a name="0576a29" id="0576a29">故。当知真如自性。非有相非无相。非非</span><a name="0576b01" id="0576b01">有相非非无相。非有无俱相。非一相非异</a><a name="0576b02" id="0576b02">相。非非一相非非异相。非一异俱相。乃至</a><a name="0576b03" id="0576b03">总说。依一切众生以有妄心念念分别。皆</a><a name="0576b04" id="0576b04">不相应故。说为空。若离妄心实无可空</a><a name="0576b05" id="0576b05">故。所言不空者。已显法体空无妄故。即是</a><a name="0576b06" id="0576b06">真心常恒不变净法满足。故名不空。亦无</a><a name="0576b07" id="0576b07">有相可取。以离念境界唯证相应故。心生</a><a name="0576b08" id="0576b08">灭者。依如来藏故有生灭心。所谓不生不</a><a name="0576b09" id="0576b09">灭与生灭和合非一非异。名为阿梨耶识。</a><a name="0576b10" id="0576b10">此识有二种义。能摄一切法生一切法。云</a><a name="0576b11" id="0576b11">何为二。一者觉义。二者不觉义。所言觉义</a><a name="0576b12" id="0576b12">者。谓心体离念。离念相者等虚空界无所</a><a name="0576b13" id="0576b13">不遍。法界一相即是如来平等法身。依此</a><a name="0576b14" id="0576b14">法身说名本觉。何以故。本觉义者。对始觉</a><a name="0576b15" id="0576b15">义说。以始觉者即同本觉。始觉义者。依本</a><a name="0576b16" id="0576b16">觉故而有不觉。依不觉故说有始觉。又以</a><a name="0576b17" id="0576b17">觉心源故名究竟觉。不觉心源故非究</a><a name="0576b18" id="0576b18">竟觉。此义云何。如凡夫人觉知前念起恶</a><a name="0576b19" id="0576b19">故。能止后念令其不起。虽复名觉即是不</a><a name="0576b20" id="0576b20">觉故。如二乘观智初发意菩萨等。觉于念</a><a name="0576b21" id="0576b21">异念无异相。以舍粗分别执着相故。名相</a><a name="0576b22" id="0576b22">似觉。如法身菩萨等。觉于念住念无住相。</a><a name="0576b23" id="0576b23">以离分别粗念相故。名随分觉。如菩萨</a><a name="0576b24" id="0576b24">地尽。满足方便一念相应。觉心初起心无</a><a name="0576b25" id="0576b25">初相。以远离微细念故。得见心性。心即</a><a name="0576b26" id="0576b26">常住名究竟觉。是故修多罗说。若有众生</a><a name="0576b27" id="0576b27">能观无念者。则为向佛智故。又心起者。无</a><a name="0576b28" id="0576b28">有初相可知。而言知初相者。即谓无念。</a><a name="0576b29" id="0576b29">是故一切众生不名为觉。以从本来念念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320576a.htm'><img src='up.gif' border=0></a>
<a href='T320576c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>