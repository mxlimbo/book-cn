<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0732b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷7)</font> <font face='Arial'>T32, p0732b</h2></font><hr>
<span class='old'>
</a><a name="0732a28" id="0732a28">皆令离苦。以我布施所获果报。不求世间五</a><a name="0732a29" id="0732a29">欲快乐。亦不爱乐尊荣豪富。愿超轮回。毕竟</span><a name="0732b01" id="0732b01">解脱。此名施已回向清净</a><a name="0732b02" id="0732b02"><p>佛言。如是所作清净施已。往昔因缘。我今略</a><a name="0732b03" id="0732b03">说。乃往过去无量世时。国名善声。王曰善胜。</a><a name="0732b04" id="0732b04">富贵自在。多诸眷属。人民充满。安隐丰乐。</a><a name="0732b05" id="0732b05">互相爱敬。无有诤讼。不闻恶言。无诸疾疫。</a><a name="0732b06" id="0732b06">林木郁茂。果z甘美。地唯沃壤。不生荆棘。资</a><a name="0732b07" id="0732b07">生之具。皆悉充足。彼至治世。禀性仁贤。等视</a><a name="0732b08" id="0732b08">黎民。犹若一子。爱乐正法。未曾暂舍。决定大</a><a name="0732b09" id="0732b09">悲。怜愍一切。厌离有为。了达无我。是大丈</a><a name="0732b10" id="0732b10">夫。众所称赞。住广大施。心无吝惜。一切所</a><a name="0732b11" id="0732b11">有。彼皆能舍。每至明旦。入施场中。诸来</a><a name="0732b12" id="0732b12">乞者。善言安慰。或须饮<span class='corr'>食</span>。即与美味。或求</a><a name="0732b13" id="0732b13">衣者。即与妙服。乃至金银琉璃。[<a href='javascript:showpic("images/067331.gif")'>王*车</a>]磲玛瑙。真</a><a name="0732b14" id="0732b14">珠摩尼。仓库诸物。随其所欲。皆给与之。如是</a><a name="0732b15" id="0732b15">施已。王入后宫。召诸嫔嫱。童男童女。大臣官</a><a name="0732b16" id="0732b16">长。各各施与。咸令满足。种种所有。尽舍无</a><a name="0732b17" id="0732b17">余。唯有所著严身之服。时善胜王作是思惟。</a><a name="0732b18" id="0732b18">今此城中。一切人民。我已周给。皆得富饶。唯</a><a name="0732b19" id="0732b19">诸细虫。未曾沾惠。思以何物。而能济之。时王</a><a name="0732b20" id="0732b20">即至多蚊虻处。脱所著衣。令彼[<a href='javascript:showpic("images/003382.gif")'>口*(一/巾)</a>]食。皆得饱</a><a name="0732b21" id="0732b21">足。心无劳苦。是时帝释。下观人世。见是事</a><a name="0732b22" id="0732b22">已。怪未曾有。彼善胜王。能发如是广大悲</a><a name="0732b23" id="0732b23">心。利益安乐一切有情。我当自往。验其诚实。</a><a name="0732b24" id="0732b24">时彼帝释。化一鹫鸟。羽翮kl。爪喙利。飞</a><a name="0732b25" id="0732b25">至其前。欲啄二目。王积慈忍。殊无惊慑。返以</a><a name="0732b26" id="0732b26">爱眼。顾其鹫曰。今我身肉。恣汝所啖。禽急俯</a><a name="0732b27" id="0732b27">身。忽然不现。于时帝释。复变其身。作婆罗</a><a name="0732b28" id="0732b28">门。来诣王前。亲近恭敬。唯愿大王。施我二</a><a name="0732b29" id="0732b29">眼。王即语曰。大婆罗门。汝诚要者。当自取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320732a.htm'><img src='up.gif' border=0></a>
<a href='T320732c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>