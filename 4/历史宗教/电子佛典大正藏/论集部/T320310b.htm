<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0310b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷9)</font> 贪因品第一百二十三 <font face='Arial'>T32, p0310b</h2></font><hr>
<span class='old'>
</a><a name="0310a28" id="0310a28">尽爱缘现前。于中生邪忆念。如是等因缘</a><a name="0310a29" id="0310a29">则贪欲生</span><a name="0310b01" id="0310b01"><p><b>　　<A NAME="n316"></A>贪过品第一百二十四</b></a><a name="0310b02" id="0310b02"><p>问曰。贪欲有何过故欲断耶。答曰。贪欲实</a><a name="0310b03" id="0310b03">苦。凡夫颠倒妄生乐想。智者见苦。见苦则</a><a name="0310b04" id="0310b04">断。又受欲无厌。如饮碱水随增其渴。以</a><a name="0310b05" id="0310b05">增渴故何得有乐。又受欲故诸恶并集。以</a><a name="0310b06" id="0310b06">刀杖等皆由贪故。又经说。贪罪轻而难</a><a name="0310b07" id="0310b07">舍于嗔恚。故名为轻罪。其实是重。又贪为</a><a name="0310b08" id="0310b08">后身因缘。如说爱因缘取乃至大苦聚集。</a><a name="0310b09" id="0310b09">又说。苦因为爱。又说。比丘应深思惟。所</a><a name="0310b10" id="0310b10">有诸苦何由而有。当知皆以身为因缘。身</a><a name="0310b11" id="0310b11">因于爱。又说。揣食中有喜有贪。是故识于</a><a name="0310b12" id="0310b12">中生。当知爱为受身因缘。又是贪常于</a><a name="0310b13" id="0310b13">不净中行。如女人等。是女人身心不净。如</a><a name="0310b14" id="0310b14">粪涂毒蛇能螫能污。又此贪欲常痴中行。</a><a name="0310b15" id="0310b15">如经中说。譬如狗咬血涂枯骨m唾合故</a><a name="0310b16" id="0310b16">想谓为美。贪者亦尔。于无味欲中。邪倒力</a><a name="0310b17" id="0310b17">故谓为受味。又如段肉等七种譬喻。有</a><a name="0310b18" id="0310b18">人或于去来事中而生贪欲。故知常痴中行。</a><a name="0310b19" id="0310b19">又众生以贪欲因缘乐少苦多。所以者何。</a><a name="0310b20" id="0310b20">如富贵处少散坏时多。又爱欲者为乐因</a><a name="0310b21" id="0310b21">故备受诸苦。谓求时苦守护时苦用时亦苦。</a><a name="0310b22" id="0310b22">如稼穑商贾征伐仕进等。是求时苦守时恐</a><a name="0310b23" id="0310b23">怖畏失故苦。现在无厌故苦。又欢爱会少</a><a name="0310b24" id="0310b24">别离苦多。故知欲为多过。又如佛说爱欲</a><a name="0310b25" id="0310b25">有五种患。一味少过多。二诸结炽盛。三至</a><a name="0310b26" id="0310b26">死无厌。四圣所呵弃。五无恶不造。又此贪</a><a name="0310b27" id="0310b27">欲常令众生顺生死流远离泥洹。有如是</a><a name="0310b28" id="0310b28">等无量过患。当知欲为多过。又诸烦恼生皆</a><a name="0310b29" id="0310b29">因于贪。如贪身故起诸烦恼。又爱使不拔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320310a.htm'><img src='up.gif' border=0></a>
<a href='T320310c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>