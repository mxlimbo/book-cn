<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0722a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷2)</font> <font face='Arial'>T32, p0722a</h2></font><hr>
<span class='old'>
</a><a name="0721c28" id="0721c28">施持戒等行。常当受持甚深经典</a><a name="0721c29" id="0721c29"><p>又彼人身。极为难得。譬如盲龟。遇浮木孔。勤</span><a name="0722a01" id="0722a01">修十善。求离苦际。纵得人身。不生中国。诸根</a><a name="0722a02" id="0722a02">不具。或于佛法。心不爱乐。或复生彼无佛世</a><a name="0722a03" id="0722a03">界。或由恶业。受喑哑报。口不能宣诸佛正</a><a name="0722a04" id="0722a04">法。于佛功德。不能了知。又诸众生。愚痴所</a><a name="0722a05" id="0722a05">覆。邪见惑心。背善知识。坏正法船。摧法宝</a><a name="0722a06" id="0722a06">山。伐智林木。逃解脱城。辟三恶道。不能入</a><a name="0722a07" id="0722a07">解净心信索。不能建立真实法幢。则为焚烧</a><a name="0722a08" id="0722a08">天中宫殿。积聚世间广大珍财。自恃豪富。</a><a name="0722a09" id="0722a09">起大我慢。无智愚痴。不善观察。不修惠施。</a><a name="0722a10" id="0722a10">亦不受用。为彼悭曜之所执持。不悟此身。老</a><a name="0722a11" id="0722a11">病死苦。常所随逐。造诸恶业。不能发露。彼盛</a><a name="0722a12" id="0722a12">年时。色力充实。身形光泽。濯去诸垢。常生爱</a><a name="0722a13" id="0722a13">乐。及其衰老。身肢颤动。皮肤缓皱。多生黑</a><a name="0722a14" id="0722a14">点。唇口干焦。气息喘迫。发白稀少。牙齿疏</a><a name="0722a15" id="0722a15">落。体生疮癣。肌肉消瘦。诸根暗塞。筋急拘</a><a name="0722a16" id="0722a16">牵。头足相近。行步迟留。一切身分。犹如执</a><a name="0722a17" id="0722a17">缚。意欲所至。须假扶掖。歌舞嬉戏。不复思</a><a name="0722a18" id="0722a18">惟。上妙美味。无复能食。设欲饮啖。喉不能</a><a name="0722a19" id="0722a19">咽。目视文字。不能辩了。意欲所嘱。言不分</a><a name="0722a20" id="0722a20">明。出入息微。气不相续。涎涕流落。便利污</a><a name="0722a21" id="0722a21">身。腹胀绞痛。呻吟远彻。唯有皮骨。偃卧在</a><a name="0722a22" id="0722a22">床。面现丑状。生大恐怖。是时有风。触肢节</a><a name="0722a23" id="0722a23">间。犹如针刺。痛不可忍。一切医师。舍之而</a><a name="0722a24" id="0722a24">去。无量忧恼之所烧煮。一切爱乐悉为他有。</a><a name="0722a25" id="0722a25">一切珍财。咸尽弃舍。如霹雳火。破坏无余。无</a><a name="0722a26" id="0722a26">所觉知。奄然长逝。刹那变异。令人怖惧。父</a><a name="0722a27" id="0722a27">母妻子。内外亲属。悲哽流泪。心腑痛裂。迭</a><a name="0722a28" id="0722a28">相号呼。舍我何去。于彼他世。独一而往。犹如</a><a name="0722a29" id="0722a29">幼商无其侔侣。入大黑暗。趣大险难。堕大深<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320721c.htm'><img src='up.gif' border=0></a>
<a href='T320722b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>