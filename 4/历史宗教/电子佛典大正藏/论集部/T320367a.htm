<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0367a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷16)</font> <font face='Arial'>T32, p0367a</h2></font><hr>
<span class='old'>
</a><a name="0366c28" id="0366c28">法名闻慧。正忆念名思慧。随法行名修慧。</a><a name="0366c29" id="0366c29">又五解脱门中。从所尊闻法是名闻慧。</span><a name="0367a01" id="0367a01">通达语义是名思慧。生欢喜等名为修慧。</a><a name="0367a02" id="0367a02">又经中言。佛所说法三时善等。善男子若长</a><a name="0367a03" id="0367a03">若幼闻法生念。在家愦闹出家闲静。若不</a><a name="0367a04" id="0367a04">出家则不能净修善法。即舍所有亲属财</a><a name="0367a05" id="0367a05">物。出家持戒守护诸根。威仪详审独处思</a><a name="0367a06" id="0367a06">惟。远离五盖得初禅等乃至漏尽。于此</a><a name="0367a07" id="0367a07">中长幼闻法是名闻慧。念在家愦闹出家</a><a name="0367a08" id="0367a08">闲静是名思慧。远离五盖乃至漏尽是名</a><a name="0367a09" id="0367a09">修慧。又经中说。二因缘故能生正见。从他</a><a name="0367a10" id="0367a10">闻法自正忆念。从他闻法名闻慧。自正忆</a><a name="0367a11" id="0367a11">念名思慧。能生正见名修慧。又偈中说。当</a><a name="0367a12" id="0367a12">习近善人听受正法。乐于独处调伏其心。</a><a name="0367a13" id="0367a13">是中习近善人听受正法是名闻慧。乐于</a><a name="0367a14" id="0367a14">独处是名思慧。调伏其心是名修慧。又佛</a><a name="0367a15" id="0367a15">教诸比丘。汝所说时当说四谛。所思惟时</a><a name="0367a16" id="0367a16">当思四谛。是中若说四谛名闻慧。思惟四</a><a name="0367a17" id="0367a17">谛名思慧。得四谛名修慧。如是等处处经</a><a name="0367a18" id="0367a18">中佛说三慧。问曰。是三慧几欲界几色界几</a><a name="0367a19" id="0367a19">无色界。答曰。欲色界一切。如手居士生</a><a name="0367a20" id="0367a20">无热天彼中说法。若人说法必思其义。故</a><a name="0367a21" id="0367a21">知色界亦有思慧。无色界中唯有修慧。问</a><a name="0367a22" id="0367a22">曰。有人言。欲界无修慧色界无思慧。是事</a><a name="0367a23" id="0367a23">云何。答曰。何因缘故欲界无修慧。问曰。以</a><a name="0367a24" id="0367a24">欲界道不能断诸盖障诸缠令欲界缠不</a><a name="0367a25" id="0367a25">现在前。答曰。佛法中无有此语。以欲界道</a><a name="0367a26" id="0367a26">不能断诸盖障诸缠令欲界缠不现在前。</a><a name="0367a27" id="0367a27">又说以欲界道能破烦恼。何者欲界有不</a><a name="0367a28" id="0367a28">净观等。如经中说善修不净观能破贪欲。</a><a name="0367a29" id="0367a29">慈等亦尔。问曰。是欲界不净观等不能永<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320366c.htm'><img src='up.gif' border=0></a>
<a href='T320367b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>