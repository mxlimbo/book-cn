<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0293c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷7)</font> 三业品第一百 <font face='Arial'>T32, p0293c</h2></font><hr>
<span class='old'>
</a><a name="0293b28" id="0293b28">天祠故听令杀羊。答曰。此非善人。善人者</a><a name="0293b29" id="0293b29">常求利他。修慈悲心怨亲同等。如是人者。</span><a name="0293c01" id="0293c01">岂当听杀生也。是人贪恚浊心故造此经。</a><a name="0293c02" id="0293c02">求生天上。咒他众生以福力故能成是</a><a name="0293c03" id="0293c03">事。又此杀等得解脱者之所不为。故知不</a><a name="0293c04" id="0293c04">善。问曰。得解脱者亦不作余事。谓过中食</a><a name="0293c05" id="0293c05">等是事亦可是不善耶。答曰。是罪因缘故善</a><a name="0293c06" id="0293c06">人亦舍。若法无过不应舍离过中食等能</a><a name="0293c07" id="0293c07">害梵行。是故亦舍。有法以体性不善故舍。</a><a name="0293c08" id="0293c08">如杀盗等。有法为不善因缘故亦舍。如</a><a name="0293c09" id="0293c09">饮酒过中食等故知杀生体性不善。又杀生</a><a name="0293c10" id="0293c10">者多人憎恶如师子虎狼及诸怨贼旃陀罗</a><a name="0293c11" id="0293c11">等。若以此法因缘人所憎恶。岂非不善。</a><a name="0293c12" id="0293c12">又若不杀者为多人所爱。如行慈悲诸贤</a><a name="0293c13" id="0293c13">圣人。故知杀为不善。问曰。有杀生者。</a><a name="0293c14" id="0293c14">以勇健故为人所爱。如人为王杀诸怨</a><a name="0293c15" id="0293c15">贼则为王所爱。答曰。以因缘故非深爱</a><a name="0293c16" id="0293c16">也。如说若人以恶业令主心欢喜。主若生</a><a name="0293c17" id="0293c17">厌心反还疑此人。若以恶事生疑云何名</a><a name="0293c18" id="0293c18">爱。又行不善者。尚不自爱况他人乎。故知</a><a name="0293c19" id="0293c19">杀生是不善法。又杀等法是打害系缚等诸</a><a name="0293c20" id="0293c20">苦恼因。故知不善。问曰。不杀等法亦有苦</a><a name="0293c21" id="0293c21">因。如王敕人令杀怨贼。若不杀者王必</a><a name="0293c22" id="0293c22">害之。答曰。若以不杀便被害者。诸不杀者</a><a name="0293c23" id="0293c23">皆当应死。是人自以违王教故。若知此</a><a name="0293c24" id="0293c24">人深心不杀。则不加害反应供养。故知杀</a><a name="0293c25" id="0293c25">等。是苦因缘。非不杀等。又行杀者死时生</a><a name="0293c26" id="0293c26">悔。故知不善。又行杀等故人所不信。于</a><a name="0293c27" id="0293c27">同类中尚不相信。何况善人。有行杀等者</a><a name="0293c28" id="0293c28">尚为同类所讥。况余人乎。有行杀等者。</a><a name="0293c29" id="0293c29">善人舍远如旃陀罗屠猎师等。有行杀等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320293b.htm'><img src='up.gif' border=0></a>
<a href='T320294a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>