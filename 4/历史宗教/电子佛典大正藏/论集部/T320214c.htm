<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0214c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷8)</font> 地狱品第二十三 第十阎罗地狱品 <font face='Arial'>T32, p0214c</h2></font><hr>
<span class='old'>
</a><a name="0214b28" id="0214b28">狱已见剑叶林。求觅依止救济出离向林疾</a><a name="0214b29" id="0214b29">走。于其路中种种锵刺破裂身脚。次入剑</span><a name="0214c01" id="0214c01">林。时有热风吹动剑树。风触如火举体焦烂。</a><a name="0214c02" id="0214c02">剑林复雨种种器仗斫刺身体。随所著处皮</a><a name="0214c03" id="0214c03">肉无余。受此残害无数千载恒大叫唤。乃至</a><a name="0214c04" id="0214c04">恶业未尽求死不得。复有种种禽兽食啖其</a><a name="0214c05" id="0214c05">身并如前说。出此狱已见热灰汁河溢满沸</a><a name="0214c06" id="0214c06">涌。求觅依止救济出离。驰走入河宛转颠倒</a><a name="0214c07" id="0214c07">犹如煮豆。边有狱卒执持铁网。料出罪人</a><a name="0214c08" id="0214c08">贮赤铁岸。狱卒问言。罪人汝何所须。罪人</a><a name="0214c09" id="0214c09">言。我今饥不可忍是时狱卒即以铁钳。格开</a><a name="0214c10" id="0214c10">其口投热铁丸。随丸所至唇舌心胸肠胃五</a><a name="0214c11" id="0214c11">藏。皆悉焦烂丸直下出。渴饮铁汁亦复如是。</a><a name="0214c12" id="0214c12">无数千年恒大叫唤受此困苦。乃至恶业未</a><a name="0214c13" id="0214c13">尽求死不得。出此狱已见中间巷狱。犹如大</a><a name="0214c14" id="0214c14">市是中树林名浮梨。中有狱卒执罪人臂。</a><a name="0214c15" id="0214c15">牵上牵下并如前说。复有铁镬铁汁沸满。狱</a><a name="0214c16" id="0214c16">卒捉人掷置镬中。人中岁数满五百年方得</a><a name="0214c17" id="0214c17">暂出。时裁得唤何不展唤。每复沉没是中。</a><a name="0214c18" id="0214c18">复有罪人或仰或覆。以赤铁钉遍钉其身着</a><a name="0214c19" id="0214c19">热铁地。或牵罪人舌如牛皮大。及身布贮地</a><a name="0214c20" id="0214c20">上以无数赤钉钉之。复有罪人通身被斫如甘</a><a name="0214c21" id="0214c21">蔗节。复有罪人狱卒斩斫。下剑头断举剑头</a><a name="0214c22" id="0214c22">生。由此杀故头聚如山手足亦尔。复有罪人</a><a name="0214c23" id="0214c23">褫皮布地。剑割其肉聚置皮上。复有罪人</a><a name="0214c24" id="0214c24">满铁艚中。狱卒捉杵舂捣令碎。复有罪人狩</a><a name="0214c25" id="0214c25">头人身。或牵车等具如前说。复有无数罪人。</a><a name="0214c26" id="0214c26">为诸狱卒捉仗围绕犹如捕猎。是谓罪人受</a><a name="0214c27" id="0214c27">是残害。上上品苦难可堪忍。极坚极强最为</a><a name="0214c28" id="0214c28">痛剧。乃至恶业未尽求死不得。昔行何业受</a><a name="0214c29" id="0214c29">此罪报。昔在人中造作十恶。以轻品故不感<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320214b.htm'><img src='up.gif' border=0></a>
<a href='T320215a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>