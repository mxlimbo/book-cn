<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1659 发菩提心经论 0512a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1659 发菩提心经论</font> <font face='Arial'>(卷1)</font> 尸罗波罗蜜品第五 <font face='Arial'>T32, p0512a</h2></font><hr>
<span class='old'>
</a><a name="0511c28" id="0511c28">见。常修软心不作过罪。信是罪业得恶果报。</a><a name="0511c29" id="0511c29">思惟力故不造诸恶。于轻罪中生极重想。设</span><a name="0512a01" id="0512a01">误作者恐怖忧悔。于众生所不起嗔恼。见众</a><a name="0512a02" id="0512a02">生已生爱念心。知恩报恩心无悭吝。乐作福</a><a name="0512a03" id="0512a03">德常以化人。常修慈心怜愍一切。是名心戒。</a><a name="0512a04" id="0512a04">是十善业戒。有五事利益。一者能制恶行。二</a><a name="0512a05" id="0512a05">者能作善心。三者能遮烦恼。四者成就净心。</a><a name="0512a06" id="0512a06">五者能增长戒。若人善修不放逸行。具足正</a><a name="0512a07" id="0512a07">念分别善恶。当知是人决定能修十善业戒。</a><a name="0512a08" id="0512a08">八万四千无量戒品。悉皆摄在十善戒中。是</a><a name="0512a09" id="0512a09">十善戒能为一切善戒根本。断身口意恶。能</a><a name="0512a10" id="0512a10">制一切不善之法。故名为戒。戒有五种。一者</a><a name="0512a11" id="0512a11">波罗提木叉戒。二者定共戒。三者无漏戒。四</a><a name="0512a12" id="0512a12">者摄根戒。五者无作戒。白四羯磨从师而</a><a name="0512a13" id="0512a13">受。名波罗提木叉戒。根本四禅四未到禅。是</a><a name="0512a14" id="0512a14">名定共戒。根本四禅初禅未到。名无漏戒</a><a name="0512a15" id="0512a15">收摄诸根修正念心。见闻觉知色声香味触</a><a name="0512a16" id="0512a16">不生放逸。名摄根戒。舍身后世更不作恶。名</a><a name="0512a17" id="0512a17">无作戒。菩萨修戒不与声闻辟支佛共。以不</a><a name="0512a18" id="0512a18">共故名善持戒。善持戒故则能利益一切众</a><a name="0512a19" id="0512a19">生。持慈心戒。救护众生令安乐故。持悲心</a><a name="0512a20" id="0512a20">戒。忍受诸苦拔危难故。持喜心戒。欢乐修</a><a name="0512a21" id="0512a21">善不懈怠故。持舍心戒。怨亲平等离爱恚故。</a><a name="0512a22" id="0512a22">持惠施戒。教化调伏诸众生故持忍辱戒。心</a><a name="0512a23" id="0512a23">常柔软无恚碍故。持精进戒。善业日增不退</a><a name="0512a24" id="0512a24">还故。持禅定戒。离欲不善长禅支故。持智</a><a name="0512a25" id="0512a25">慧戒。多闻善根无厌足故。持亲近善知识戒。</a><a name="0512a26" id="0512a26">助成菩提无上道故。持远离恶知识戒。舍</a><a name="0512a27" id="0512a27">离三恶八难处故。菩萨之人持净戒者。不依</a><a name="0512a28" id="0512a28">欲界不近色界不住无色界是清净戒。舍离</a><a name="0512a29" id="0512a29">欲尘除嗔恚碍灭无明障是清净戒。离断常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320511c.htm'><img src='up.gif' border=0></a>
<a href='T320512b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>