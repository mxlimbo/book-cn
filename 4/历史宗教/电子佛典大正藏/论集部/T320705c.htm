<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0705c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷1)</font> <font face='Arial'>T32, p0705c</h2></font><hr>
<span class='old'>
</a><a name="0705b28" id="0705b28">我除头须被袈裟作沙门。王问野和罗言有</a><a name="0705b29" id="0705b29">人白衣有妻子。于家有妻子行忠政。于今世</span><a name="0705c01" id="0705c01">得其福不后世亦得其福不。野和罗言白衣</a><a name="0705c02" id="0705c02">于家有妻子。有行忠政。于今世得福于后世</a><a name="0705c03" id="0705c03">亦得其福。王言白衣于家有妻子有行忠政。</a><a name="0705c04" id="0705c04">于今世后世同得其福。卿无故而弃妻子除</a><a name="0705c05" id="0705c05">头须被袈裟作沙门为。野和罗便默然无以</a><a name="0705c06" id="0705c06">报王。傍臣白言是沙门大明健有智迫。促未</a><a name="0705c07" id="0705c07">及说耳。王傍臣举手言王得胜王得胜。野和</a><a name="0705c08" id="0705c08">罗便默然受负。王即左右顾视诸优婆塞。诸</a><a name="0705c09" id="0705c09">优婆塞面亦不惭。王念是诸优婆塞面亦难</a><a name="0705c10" id="0705c10">惭者。独复有明经健沙门。能与我相难者耳。</a><a name="0705c11" id="0705c11">王语沾弥利宁复有明慧沙门。能与共难经说</a><a name="0705c12" id="0705c12">道者。无时那先者诸沙门师。常与诸沙门俱</a><a name="0705c13" id="0705c13">出入。诸沙门皆使说经。那先时皆知诸经要</a><a name="0705c14" id="0705c14">难。能说十二部经。说经而种种别异章断句</a><a name="0705c15" id="0705c15">解已。知泥洹之道。无有能穷者无有能得胜</a><a name="0705c16" id="0705c16">者。能解诸疑能明思者。所言智如江海能伏</a><a name="0705c17" id="0705c17">九十六种道。为佛四辈弟子所敬。为诸智者</a><a name="0705c18" id="0705c18">所归仰。常以经道教授人。那先来到舍竭国。</a><a name="0705c19" id="0705c19">其所相随弟子皆复高明。那先如猛师子。沾</a><a name="0705c20" id="0705c20">弥利白王有异沙门。字那先智慧深妙明诸经</a><a name="0705c21" id="0705c21">要。能解诸疑无所不通。能与王共难经道。王</a><a name="0705c22" id="0705c22">问沾弥利审能与我共难经道不。沾弥利应</a><a name="0705c23" id="0705c23">唯然能与王共难经道。尚能与第七梵天共</a><a name="0705c24" id="0705c24">难经道。何况于人王。即敕沾弥利便行请那</a><a name="0705c25" id="0705c25">先来。沾弥利即往到那先所白言。大王欲相</a><a name="0705c26" id="0705c26">见。那先即与诸弟子相随到王所。王虽未尝</a><a name="0705c27" id="0705c27">与那先相见。那先在众人中被服行步。与人</a><a name="0705c28" id="0705c28">绝异。王遥见阴知是那先。王自说言我前</a><a name="0705c29" id="0705c29">后所见人众大多。入大座中大多。未尝自觉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320705b.htm'><img src='up.gif' border=0></a>
<a href='T320706a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>