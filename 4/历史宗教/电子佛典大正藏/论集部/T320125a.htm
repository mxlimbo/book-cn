<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0125a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷18)</font> 自性清净品第十四 <font face='Arial'>T32, p0125a</h2></font><hr>
<span class='old'>
</a><a name="0124c28" id="0124c28">色。痴迷不了造痴业行。余如前说。复次大王。</a><a name="0124c29" id="0124c29">譬如梦中得闻众人美妙歌声箜篌弦管诸音</span><a name="0125a01" id="0125a01">乐等。大王。于意云何。是人觉已。忆念梦中</a><a name="0125a02" id="0125a02">所有歌乐。为实尔不。王曰。不也世尊。佛言。</a><a name="0125a03" id="0125a03">大王。于意云何。是人所梦执谓为实。是为智</a><a name="0125a04" id="0125a04">不。不也世尊。何以故。梦中众人尚不可得。何</a><a name="0125a05" id="0125a05">况美妙诸乐音声。是人徒自疲劳毕竟无有。</a><a name="0125a06" id="0125a06">佛言。大王。如是如是。愚痴异生闻可意声。</a><a name="0125a07" id="0125a07">闻已适悦复生乐着造贪业行。如是香等各</a><a name="0125a08" id="0125a08">各三种。准前应知。乃至大王。于此法中善自</a><a name="0125a09" id="0125a09">安意应作是念。我当云何于人天中为作眼目</a><a name="0125a10" id="0125a10">为大灯炬而作照明。为作船师令渡彼岸。为</a><a name="0125a11" id="0125a11">大商主引至宝处。未解脱者令得解脱。未安</a><a name="0125a12" id="0125a12">隐者令其安隐。未涅盘者令证涅盘。大王</a><a name="0125a13" id="0125a13">当知。诸根如幻境界如梦。凡夫缚着无有厌</a><a name="0125a14" id="0125a14">足。乃往过去无量世时。有转轮王名无量称。</a><a name="0125a15" id="0125a15">威德名闻富贵自在。统四大洲独为尊胜。随</a><a name="0125a16" id="0125a16">所意乐而得受用。一切林树常有花果。时世人</a><a name="0125a17" id="0125a17">民安隐无恼。复能降雨众妙香水。金银珍宝</a><a name="0125a18" id="0125a18">种种资具。诸有所须普皆充足。忽于一时升</a><a name="0125a19" id="0125a19">忉利天。帝释天主分座令坐。贪欲无厌欲侵</a><a name="0125a20" id="0125a20">其位。作是念已即便退没。群臣围绕咸共见</a><a name="0125a21" id="0125a21">之。譬如生酥置热沙中不得久住。将趣命终。</a><a name="0125a22" id="0125a22">尔时有王名曰作爱。见是事已而作是言。我</a><a name="0125a23" id="0125a23">当云何于诸世间善说斯事。时无量称语作</a><a name="0125a24" id="0125a24">爱言。汝于未来当如是说。彼无量称贪无厌</a><a name="0125a25" id="0125a25">故自取命终。乃至是故大王。诸根如幻境界</a><a name="0125a26" id="0125a26">如梦。当自安意勿生信顺。身如阳焰自性无</a><a name="0125a27" id="0125a27">有。色受想行自性不实亦复如是</a><a name="0125a28" id="0125a28"><p class='juan'>
大乘集菩萨学论卷第十八</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320124c.htm'><img src='up.gif' border=0></a>
<a href='T320125b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>