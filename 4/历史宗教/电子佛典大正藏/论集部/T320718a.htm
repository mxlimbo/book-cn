<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0718a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷3)</font> <font face='Arial'>T32, p0718a</h2></font><hr>
<span class='old'>
</a><a name="0717c28" id="0717c28">学知道。那先言用七事学知道。何等为七。一</a><a name="0717c29" id="0717c29">者念善恶之事。二者精进。三者乐道。四者伏</span><a name="0718a01" id="0718a01">意为善。五者念道。六者一心。七者适遇无所</a><a name="0718a02" id="0718a02">憎爱。王复问那先。人用此七事学知道耶。那</a><a name="0718a03" id="0718a03">先言不悉用七事学知道。智者持智别知善</a><a name="0718a04" id="0718a04">恶。用是一事别知耳。王复问那先。假令用一</a><a name="0718a05" id="0718a05">事知者何为说七事。那先问王。如人持刀着</a><a name="0718a06" id="0718a06">鞘中倚壁。刀宁能自有所割截不。王言不能有</a><a name="0718a07" id="0718a07">所割截。那先言人心虽明。会当得是六事共</a><a name="0718a08" id="0718a08">成智耳。王言善哉。王复问那先。人家作善得</a><a name="0718a09" id="0718a09">福大耶。作恶得殃大耶。那先言人作善得福</a><a name="0718a10" id="0718a10">大。作恶得殃小。人家作恶日自悔过。是故其</a><a name="0718a11" id="0718a11">过日小。人家作善日夜自念欢喜。是故得福</a><a name="0718a12" id="0718a12">大。那先言。昔者佛在时其国中有人杌无手</a><a name="0718a13" id="0718a13">足而取莲华持上佛。佛即告诸比丘言。此杌</a><a name="0718a14" id="0718a14">手足儿却后九十一劫不复堕入泥犁中畜生</a><a name="0718a15" id="0718a15">薜荔道中。得生天上。天上寿终复还作人。是</a><a name="0718a16" id="0718a16">故我知人作小善得福大。作恶其人自悔过</a><a name="0718a17" id="0718a17">日消灭而尽。是故我知人作过其殃小。王言</a><a name="0718a18" id="0718a18">善哉。王复问。那先。智者作恶愚人作恶。此两</a><a name="0718a19" id="0718a19">人殃咎谁得多者。那先言。愚人作恶得殃大。</a><a name="0718a20" id="0718a20">智人作恶得殃小。王言不如。那先言。王言我</a><a name="0718a21" id="0718a21">国治法大臣有过则罪之重。愚民有过则罪</a><a name="0718a22" id="0718a22">之轻。是故智者作恶得殃大。愚者作恶得殃</a><a name="0718a23" id="0718a23">小。那先问王。譬如烧铁在地。一人知为烧铁。</a><a name="0718a24" id="0718a24">一人不知。两人俱前取烧铁谁烂手大者耶。</a><a name="0718a25" id="0718a25">王言。不知者烂手大。那先言。愚者作恶不能</a><a name="0718a26" id="0718a26">自悔故其殃大。智者作恶知不当所为。日自</a><a name="0718a27" id="0718a27">悔过故其殃少。王言善哉。王复问。那先。人有</a><a name="0718a28" id="0718a28">能持此身飞行上至第七梵天上及至郁单越</a><a name="0718a29" id="0718a29">地及所欲至处者不。那先言能。王言。奈何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320717c.htm'><img src='up.gif' border=0></a>
<a href='T320718b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>