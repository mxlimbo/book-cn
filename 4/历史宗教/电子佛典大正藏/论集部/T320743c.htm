<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0743c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷12)</font> <font face='Arial'>T32, p0743c</h2></font><hr>
<span class='old'>
</a><a name="0743b28" id="0743b28">族。多闻论议。或于非时。为他说法。虽有少</a><a name="0743b29" id="0743b29">德。为贪利故。彼闻法者。多不信受。闻有人</span><a name="0743c01" id="0743c01">言。于某方所。有婆罗门大族长者。施诸衣服</a><a name="0743c02" id="0743c02">种种资具。即至彼所。谓长者言。我为耆德。当</a><a name="0743c03" id="0743c03">以最上奇妙之物。愿先见施。是时长者恐生</a><a name="0743c04" id="0743c04">竞。不违其意。而给与之。仆吏见已。咸生轻</a><a name="0743c05" id="0743c05">毁。所施不与。摈遣令去。时彼比丘。心生忧</a><a name="0743c06" id="0743c06">恼。于长者前。而作是言。我先不欲诣劣种</a><a name="0743c07" id="0743c07">姓。求诸所须。今既无得。住亦无愧。彼虽下</a><a name="0743c08" id="0743c08">族。亦能喜舍。如是比丘。巧言诡诈。以多求</a><a name="0743c09" id="0743c09">故。心常热恼</a><a name="0743c10" id="0743c10"><p>云何名为失安隐乐。彼持戒者。当应安住不</a><a name="0743c11" id="0743c11">苦不乐处中之行。非如外道尼干子等。坐卧</a><a name="0743c12" id="0743c12">棘刺。五热炙身。虚受勤苦。一无果利。若着</a><a name="0743c13" id="0743c13">于乐。亦无所证。但增放逸。后招苦报</a><a name="0743c14" id="0743c14"><p>云何名为寡闻不学。外虽防恶。内无明慧。一</a><a name="0743c15" id="0743c15">向颛愚。不能咨问</a><a name="0743c16" id="0743c16"><p>云何名为废忘习诵。但思饱食。不能进修。充</a><a name="0743c17" id="0743c17">饫肠胃。不净流溢。实非沙门。自称梵行。犹如</a><a name="0743c18" id="0743c18">鸣螺。但驰虚声。如是十缘。随具一种。此则名</a><a name="0743c19" id="0743c19">为不清净持戒。诸修行者。应当了知</a><a name="0743c20" id="0743c20"><p>若人深心决定信解。乃至小罪。生大怖畏。当</a><a name="0743c21" id="0743c21">知是人。善住净戒。如律中说。有一长者。市得</a><a name="0743c22" id="0743c22">一仆。既幼且贫。卖身自济。然彼内心受持佛</a><a name="0743c23" id="0743c23">戒。忽尔长者使令杀生仆即白言。长者正人。</a><a name="0743c24" id="0743c24">云何遣人而为杀业。于善不善。要当分别。为</a><a name="0743c25" id="0743c25">持佛戒。弗敢从命。长者感悟。乃止其杀</a><a name="0743c26" id="0743c26"><p>复有国王。名计罗迦。常以严刑。而治于世。若</a><a name="0743c27" id="0743c27">彼民庶。有诸过咎。摄属官者。悉当诛戮。时有</a><a name="0743c28" id="0743c28">一人。临当被害。彼旃陀罗稽首王前。我今发</a><a name="0743c29" id="0743c29">心。始受佛戒。于诸罪人。誓不行杀。乃至蝼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320743b.htm'><img src='up.gif' border=0></a>
<a href='T320744a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>