<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0091a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷5)</font> 空品第四 <font face='Arial'>T32, p0091a</h2></font><hr>
<span class='old'>
</a><a name="0090c28" id="0090c28">不善相。于畜生道欲心附近。满腹炽焰为彼</a><a name="0090c29" id="0090c29">烧煮。经百千岁。乃至广说。复次邪欲。强逼净</span><a name="0091a01" id="0091a01">戒比丘尼等。毁坏正行堕大地狱。广如彼说。</a><a name="0091a02" id="0091a02">复次邪行非道行欲。自欲炽盛侵暴他属。或</a><a name="0091a03" id="0091a03">由近住。或称师教。毁坏正行堕大地狱。无量</a><a name="0091a04" id="0091a04">极苦过于前说。七种合集经说。如是婆罗</a><a name="0091a05" id="0091a05">门于一类同梵行者云。我知彼与是里舍二根</a><a name="0091a06" id="0091a06">和合。或彼里舍观瞩境界。去来住立而起爱</a><a name="0091a07" id="0091a07">着。此说婆罗门梵行合集非离和合法。然修</a><a name="0091a08" id="0091a08">梵行而不清净。如是里舍。或共戏笑。若意乐</a><a name="0091a09" id="0091a09">着。说此梵行而不清净。如是里舍。爱乐承事。</a><a name="0091a10" id="0091a10">有庄严具歌舞等声。来两壁间而起乐着。是</a><a name="0091a11" id="0091a11">名和合。如是五欲乐中于他观察而生爱着。</a><a name="0091a12" id="0091a12">回向梵行愿生天处。是名合集非离和合法</a><a name="0091a13" id="0091a13"><p>论曰。若思念如是趣欲境界是难。诃欲经云。</a><a name="0091a14" id="0091a14">佛言。比丘。应怖此道断彼欲心。起极怖惧如</a><a name="0091a15" id="0091a15">彼榛棘。此二种道是极险恶。彼不善人之所</a><a name="0091a16" id="0091a16">亲近于如是道。为诸正士之所远离。汝勿如</a><a name="0091a17" id="0091a17">是思惟少分着欲。世尊说此多苦多难及多</a><a name="0091a18" id="0091a18">罪垢。讥毁<span class='corr'>凌</span>蔑。佛言。比丘。又此欲者如病痈</a><a name="0091a19" id="0091a19">疽中含毒秽。如财利钩。为诸罪本。欲如梦寐。</a><a name="0091a20" id="0091a20">是虚妄法。是死。是空。是无常。是过失。云何</a><a name="0091a21" id="0091a21">愚夫于此乐着。乃至如鹿缚围。如鱼缚网。如</a><a name="0091a22" id="0091a22">蛾缚焰。如猴缚粪。如婆罗门缚诸戒线。其欲</a><a name="0091a23" id="0091a23">如是。又总略云。寻求欲者。譬若群兽行长夜</a><a name="0091a24" id="0091a24">中赴师子口。不知限量。牛死虎口不知限量。</a><a name="0091a25" id="0091a25">乃至虾蟆赴百蛇口。不知限量。又长夜中窥</a><a name="0091a26" id="0091a26">近欲事如行贼道执缚断首。不知限量。强侵</a><a name="0091a27" id="0091a27">他属攻伐聚落杀害人民。乃至笼系执缚断</a><a name="0091a28" id="0091a28">首。不知限量。受极艰苦涌血漫流。如四大海</a><a name="0091a29" id="0091a29">其水尚少。以要言之。况此身者而多讥毁。筋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320090c.htm'><img src='up.gif' border=0></a>
<a href='T320091b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>