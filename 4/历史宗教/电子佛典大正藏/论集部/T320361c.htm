<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0361c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷15)</font> <font face='Arial'>T32, p0361c</h2></font><hr>
<span class='old'>
</a><a name="0361b28" id="0361b28">用断等漏因名漏。又说。以食为命。草为牛</a><a name="0361b29" id="0361b29">羊。亦说衣食等物皆是外命。若夺人财即</span><a name="0361c01" id="0361c01">是夺命。此皆说因为果。如是智因说智故</a><a name="0361c02" id="0361c02">无咎也。问曰。诸念处及暖等中。心能缘</a><a name="0361c03" id="0361c03">实法是无漏耶。答曰。无漏心能破假名。是</a><a name="0361c04" id="0361c04">故随心能破假名。从此以来名为无漏。</a><a name="0361c05" id="0361c05">问曰。齐何处心能破假名。答曰。随能具足</a><a name="0361c06" id="0361c06">见五阴生灭相。尔时得无常想。无常想能</a><a name="0361c07" id="0361c07">令行者具无我想。如说圣弟子以无常想</a><a name="0361c08" id="0361c08">修心。则能住无我想。以无我想修心能速</a><a name="0361c09" id="0361c09">得解脱贪恚痴等。所以者何。若无我想修</a><a name="0361c10" id="0361c10">心则能住苦想。以我想故虽苦不觉。是故</a><a name="0361c11" id="0361c11">若法无常无我亦苦。智者则能深生恶厌。</a><a name="0361c12" id="0361c12">故无我想能具苦想。问曰。汝何故坏次第</a><a name="0361c13" id="0361c13">说。经中说。若无常即是苦。苦即是无我。故无</a><a name="0361c14" id="0361c14">常想能具苦想。苦想能具无我想。答曰。经</a><a name="0361c15" id="0361c15">中说。无常想修。圣弟子心能住无我想。故无</a><a name="0361c16" id="0361c16">常想能具足无我想。又如是说亦有道理。</a><a name="0361c17" id="0361c17">所以者何。说我者为成后世故说我是常。</a><a name="0361c18" id="0361c18">是故若见五阴无常。即知无我。如经中说。</a><a name="0361c19" id="0361c19">若人说眼是我则无道理。所以者何。眼有</a><a name="0361c20" id="0361c20">生灭。若眼是我我即生灭有如是过。问曰。</a><a name="0361c21" id="0361c21">此二经当云何通。答曰。苦想二种。一从无</a><a name="0361c22" id="0361c22">常想生名坏苦想。一从无我想生名行苦</a><a name="0361c23" id="0361c23">想。是故二经亦不相违。问曰。若尔者念处</a><a name="0361c24" id="0361c24">暖等法中有无常想。此法皆应是无漏答</a><a name="0361c25" id="0361c25">曰。念处等中若是无漏有何咎耶。问曰。</a><a name="0361c26" id="0361c26">凡夫心不应是无漏。亦凡夫心有妄念等。</a><a name="0361c27" id="0361c27">云何当是无漏。答曰。此人非直是凡夫。</a><a name="0361c28" id="0361c28">是人名行须陀洹果。问曰。行须陀洹果在</a><a name="0361c29" id="0361c29">见谛道中。念处等法不名见谛。答曰。行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320361b.htm'><img src='up.gif' border=0></a>
<a href='T320362a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>