<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0420c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷5)</font> 行门品第八之一 <font face='Arial'>T32, p0420c</h2></font><hr>
<span class='old'>
</a><a name="0420b28" id="0420b28">不覆处。如是比丘以清白心。令满一切身分。</a><a name="0420b29" id="0420b29">以清白心无所不着。譬如有人白叠自覆。是</span><a name="0420c01" id="0420c01">坐禅人亦复如是。离一切上烦恼。在第四禅</a><a name="0420c02" id="0420c02">可知。如以白叠覆身。从头至足不寒不热时</a><a name="0420c03" id="0420c03">节调和身心清净。如是入第四禅不苦不乐。</a><a name="0420c04" id="0420c04">是为舍乐。令满于身修定果报。如是天居</a><a name="0420c05" id="0420c05">生果实天功德。修第四禅命终凡夫。生果实</a><a name="0420c06" id="0420c06">天。若心厌患生无想天。寿命五十劫。若沙</a><a name="0420c07" id="0420c07">门或生果实天。或生五净居处。如是果实功</a><a name="0420c08" id="0420c08">德。问何故于三禅处下中上。说果地胜不说</a><a name="0420c09" id="0420c09">第四禅。答依三禅所得有粗有妙。是故以胜</a><a name="0420c10" id="0420c10">枝说果地胜。此第四禅已到妙枝彼岸。从</a><a name="0420c11" id="0420c11">此更无妙枝。是故于此无胜果地念四禅过。</a><a name="0420c12" id="0420c12">尔时坐禅人。于第四禅已得自在乐。游虚</a><a name="0420c13" id="0420c13">空定越于色界。复更思惟。色定粗虚空定细。</a><a name="0420c14" id="0420c14">彼坐禅人见色过患。复见虚空定功德。云何</a><a name="0420c15" id="0420c15">色过患。如取器仗相打斗诤。两舌妄语截手</a><a name="0420c16" id="0420c16">脚等。种种诸事。眼痛疾患寒热饥渴诸苦。是</a><a name="0420c17" id="0420c17">谓色欲过患。云何第四禅过患。此近喜成怨</a><a name="0420c18" id="0420c18">依于色事。是名为粗。于是着乐不成胜分。依</a><a name="0420c19" id="0420c19">虚空寂寂解脱。于此定成粗。于色见第四禅</a><a name="0420c20" id="0420c20">过患。见虚空定功德。是其对治。彼坐禅人如</a><a name="0420c21" id="0420c21">是已见于色。及见第四禅过患。已见虚空定</a><a name="0420c22" id="0420c22">功德。念入第四禅明无边虚空定。从此定起</a><a name="0420c23" id="0420c23">除地一切入相。修虚空定地相成失。于虚空</a><a name="0420c24" id="0420c24">所作事无边作意。若如此现作意不久地相成</a><a name="0420c25" id="0420c25">失。从地相心起成越于虚空。以虚空入相自</a><a name="0420c26" id="0420c26">在心得安。彼坐禅人已起。一切色相有对想</a><a name="0420c27" id="0420c27">灭。于种种想不作意故。正受入住无边空处。</a><a name="0420c28" id="0420c28">一切者。说于无余起。色相者。云何色相。入色</a><a name="0420c29" id="0420c29">界定想智正智。此谓色相。越者。从此起有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320420b.htm'><img src='up.gif' border=0></a>
<a href='T320421a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>