<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0590a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷2)</font> 新译大乘起信论序 <font face='Arial'>T32, p0590a</h2></font><hr>
<span class='old'>
</a><a name="0589c28" id="0589c28"><p>又此菩萨福德智慧二种庄严悉圆满已。于</a><a name="0589c29" id="0589c29">色究竟得一切世间最尊胜身。以一念相应</span><a name="0590a01" id="0590a01">慧。顿拔无明根。具一切种智。任运而有不思</a><a name="0590a02" id="0590a02">议业。于十方无量世界普化众生</a><a name="0590a03" id="0590a03"><p>问虚空无边故世界无边。世界无边故众生</a><a name="0590a04" id="0590a04">无边。众生无边故心行差别亦复无边。如</a><a name="0590a05" id="0590a05">是境界无有齐限难知难解。若无明断永无</a><a name="0590a06" id="0590a06">心相。云何能了一切种。成一切种智</a><a name="0590a07" id="0590a07"><p>答一切妄境从本已来理实唯一心为性。一</a><a name="0590a08" id="0590a08">切众生执着妄境。不能得知一切诸法第一</a><a name="0590a09" id="0590a09">义性。诸佛如来无有执着。则能现见诸法实</a><a name="0590a10" id="0590a10">性。而有大智显照一切染净差别。以无量无</a><a name="0590a11" id="0590a11">边善巧方便。随其所应利乐众生。是故妄念</a><a name="0590a12" id="0590a12">心灭。了一切种成一切种智</a><a name="0590a13" id="0590a13"><p>问若诸佛有无边方便。能于十方任运利益</a><a name="0590a14" id="0590a14">诸众生者。何故众生不常见佛。或睹神变。或</a><a name="0590a15" id="0590a15">闻说法</a><a name="0590a16" id="0590a16"><p>答如来实有如是方便。但要待众生其心清</a><a name="0590a17" id="0590a17">净。乃为现身。如镜有垢色像不现。垢除则现。</a><a name="0590a18" id="0590a18">众生亦尔。心未离垢。法身不现。离垢则现。云</a><a name="0590a19" id="0590a19">何修习信分。此依未入正定众生说。何者为</a><a name="0590a20" id="0590a20">信心。云何而修习。信有四种。一信根本。谓乐</a><a name="0590a21" id="0590a21">念真如法故。二信佛具足无边功德。谓常乐</a><a name="0590a22" id="0590a22">顶礼恭敬供养。听闻正法如法修行。回向一</a><a name="0590a23" id="0590a23">切智故。三信法有大利益。谓常乐修行诸波</a><a name="0590a24" id="0590a24">罗蜜故。四信正行僧。谓常供养诸菩萨众正</a><a name="0590a25" id="0590a25">修自利利他行故。修五门行。能成此信。所谓</a><a name="0590a26" id="0590a26">施门。戒门。忍门。精进门。止观门。云何修施</a><a name="0590a27" id="0590a27">门。谓若见众生来从乞求。以己资财随力施</a><a name="0590a28" id="0590a28">与。舍自悭著令其欢喜。若见众生危难逼迫。</a><a name="0590a29" id="0590a29">方便救济令无怖畏。若有众生而来求法。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320589c.htm'><img src='up.gif' border=0></a>
<a href='T320590b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>