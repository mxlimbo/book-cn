<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0534b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷5)</font> <font face='Arial'>T32, p0534b</h2></font><hr>
<span class='old'>
</a><a name="0534a28" id="0534a28">意业。于中杀生不与取非净行等三种身恶</a><a name="0534a29" id="0534a29">行。应当清净。与此相违三种身善行。应当受</span><a name="0534b01" id="0534b01">之。妄语破坏语粗恶语杂戏语等四种口恶</a><a name="0534b02" id="0534b02">行。应当清净。与此相违四种口善行。应当</a><a name="0534b03" id="0534b03">受之。贪嗔邪见等三种意恶行。应当清净。与</a><a name="0534b04" id="0534b04">此相违三种意善行。应当受之。诸波罗帝摹</a><a name="0534b05" id="0534b05">叉学句。亦当受而随转。于彼学句。无有知而</a><a name="0534b06" id="0534b06">故破。若缺漏戒者。于修念中。心则不定</a><a name="0534b07" id="0534b07"><p class='lg'>　　安住于正念　　　摄缘独静思</a><br><a name="0534b08" id="0534b08">　　用念为护己　　　心得无障心　</p></a><a name="0534b09" id="0534b09"><p>如是于戒正清净已。断除五盖。于空闲净洁</a><a name="0534b10" id="0534b10">离众之处。少声少喧少蚊虻蛇虎贼等。不甚</a><a name="0534b11" id="0534b11">寒热不置卧床。若立若经行若结加坐。或</a><a name="0534b12" id="0534b12">于鼻端或于额分。回念安住随于一缘善摄</a><a name="0534b13" id="0534b13">作已。若于境界有躁动心。则用念为守门。如</a><a name="0534b14" id="0534b14">是置守护已。远离障碍贼心。独在一处无散</a><a name="0534b15" id="0534b15">乱意。而修习思惟</a><a name="0534b16" id="0534b16"><p class='lg'>　　若起分别时　　　当觉善不善</a><br><a name="0534b17" id="0534b17">　　应舍诸不善　　　多修诸善分　</p></a><a name="0534b18" id="0534b18"><p>于思惟时若起分别。即于起时觉此分别。若</a><a name="0534b19" id="0534b19">是不善即应舍离勿令复增。若是善分唯当</a><a name="0534b20" id="0534b20">数数多作。不应散乱。如室中灯不闭风道</a><a name="0534b21" id="0534b21"><p class='lg'>　　缘境心若散　　　应当专念知</a><br><a name="0534b22" id="0534b22">　　还于彼境中　　　随动即令住　</p></a><a name="0534b23" id="0534b23"><p>于中修定比丘。心思惟时专意莫乱。若心离</a><a name="0534b24" id="0534b24">境即应觉知。乃至不令离境远去。还摄其心</a><a name="0534b25" id="0534b25">安住境中。如绳系猿猴系着于柱。唯得绕柱</a><a name="0534b26" id="0534b26">不能余去。如是应以念绳系心猿猴系着境</a><a name="0534b27" id="0534b27">柱。唯得数数绕于境柱。不能余去</a><a name="0534b28" id="0534b28"><p class='lg'>　　不应缓恶取　　　而修于精进</a><br><a name="0534b29" id="0534b29">　　以不能持定　　　是故应常修　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320534a.htm'><img src='up.gif' border=0></a>
<a href='T320534c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>