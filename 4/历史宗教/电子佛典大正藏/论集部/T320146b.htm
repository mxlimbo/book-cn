<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1637 集大乘相论 0146b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1637 集大乘相论</font> <font face='Arial'>(卷1)</font> <font face='Arial'>T32, p0146b</h2></font><hr>
<span class='old'>
</a><a name="0146a28" id="0146a28">法施无妄施慈施。戒有三种。谓摄律仪戒摄</a><a name="0146a29" id="0146a29">善法戒饶益有情戒。忍辱三种。谓谛察法忍</span><a name="0146b01" id="0146b01">耐怨害忍安受苦忍。精进三种。谓被甲精进</a><a name="0146b02" id="0146b02">加行精进毕竟成就精进。定有三种。谓离过</a><a name="0146b03" id="0146b03">失定引发定办事定。慧有三种。谓闻所成慧</a><a name="0146b04" id="0146b04">思所成慧修所成慧。方便三种。谓离过方便</a><a name="0146b05" id="0146b05">拯济方便速证乐方便。愿有三种。谓自行成</a><a name="0146b06" id="0146b06">就愿解众生缚愿清净佛土愿。力有三种。谓</a><a name="0146b07" id="0146b07">成办事业力灭除烦恼力降伏魔怨力。智有</a><a name="0146b08" id="0146b08">三种。谓无分别智分别平等觉了智灭众生</a><a name="0146b09" id="0146b09">罪智。如是施等诸波罗蜜多。以菩提心为先。</a><a name="0146b10" id="0146b10">于一切众生起慈心观。而此诸波罗蜜多。于</a><a name="0146b11" id="0146b11">诸世间所行无有行相亦无所得。于出世蕴</a><a name="0146b12" id="0146b12">等是即无我解脱相。真实所证如理而观</a><a name="0146b13" id="0146b13"><p>所言地者。即彼十地。所谓欢喜地修施波罗</a><a name="0146b14" id="0146b14">蜜多。离垢地修戒波罗蜜多发光地修忍辱</a><a name="0146b15" id="0146b15">波罗蜜多。焰慧地修精进波罗蜜多。难胜地</a><a name="0146b16" id="0146b16">修定波罗蜜多。现前地修慧波罗蜜多。远行</a><a name="0146b17" id="0146b17">地修方便波罗蜜多。不动地修愿波罗蜜多。</a><a name="0146b18" id="0146b18">善慧地修力波罗蜜多。法云地修智波罗蜜</a><a name="0146b19" id="0146b19">多。如是诸地所得法无我理。皆慈心所证悉</a><a name="0146b20" id="0146b20">无差别。而彼所修施等诸波罗蜜多。安住清</a><a name="0146b21" id="0146b21">净胜上所得。广大愿力普遍成就。不共一切</a><a name="0146b22" id="0146b22">声闻等故。是诸波罗蜜多。于所缘相而无差</a><a name="0146b23" id="0146b23">别。若人若法离相空故</a><a name="0146b24" id="0146b24"><p>所言空者。即十八空。谓眼等空是名内空。色</a><a name="0146b25" id="0146b25">等空是名外空。眼等色等智观平等名内外</a><a name="0146b26" id="0146b26">空。方等诸分器世间相。各各观察一一皆空。</a><a name="0146b27" id="0146b27">是名大空。于诸分别离取舍性。说名为空。此</a><a name="0146b28" id="0146b28">空复空。是名空空。于胜义谛观不可得。名胜</a><a name="0146b29" id="0146b29">义空。于施等行诸有为法皆悉平等。名有为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320146a.htm'><img src='up.gif' border=0></a>
<a href='T320146c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>