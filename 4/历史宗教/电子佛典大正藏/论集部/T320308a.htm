<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0308a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷9)</font> 三业轻重品第一百一十九 <font face='Arial'>T32, p0308a</h2></font><hr>
<span class='old'>
</a><a name="0307c28" id="0307c28">胜。又诸利益皆由行慈心者。所以者何。</a><a name="0307c29" id="0307c29">以行慈力故。风雨顺时百谷成熟。如劫</span><a name="0308a01" id="0308a01">初时粳米自生。至十岁人时是事皆无。云</a><a name="0308a02" id="0308a02">何言慈心无利益耶。又行慈者。能尽一切</a><a name="0308a03" id="0308a03">不善业根。由不善业有诸衰恼。云何言行</a><a name="0308a04" id="0308a04">慈无大利益。若一切众生行慈心者尽生</a><a name="0308a05" id="0308a05">善处。一切自然不须加功。故知慈福最为</a><a name="0308a06" id="0308a06">深厚。又或时以慈布施利益众生。或但以</a><a name="0308a07" id="0308a07">慈利。又行慈者。众生若触其身若入影</a><a name="0308a08" id="0308a08">中皆得快乐。当知慈福胜于施等。汝言衰</a><a name="0308a09" id="0308a09">利太甚。是先已答。谓以意力损益众生。故</a><a name="0308a10" id="0308a10">知意业为重。汝言久集戒等无所益者。是</a><a name="0308a11" id="0308a11">亦不然。以意净故则持戒净。若意不净戒</a><a name="0308a12" id="0308a12">亦不净。如七种淫经中说。又戒清净得大</a><a name="0308a13" id="0308a13">果报。如经说持戒者所愿随意。谓戒净故。</a><a name="0308a14" id="0308a14">又若净持戒得安隐心非余法也。汝言身</a><a name="0308a15" id="0308a15">口业粗故先断。是事不然。以微细善得大</a><a name="0308a16" id="0308a16">果报。如禅定中思。汝言若发淫心便应犯</a><a name="0308a17" id="0308a17">戒。是事不然。若人意业不净则戒亦不净。又</a><a name="0308a18" id="0308a18">得罪福异结戒法异。汝言所起作业由身</a><a name="0308a19" id="0308a19">口者。皆以总答。谓身口业法异。意业法异。</a><a name="0308a20" id="0308a20">身口业要由作成。如以四因缘成杀生</a><a name="0308a21" id="0308a21">罪。不离心业。又世间众生谓身口业恶。意</a><a name="0308a22" id="0308a22">业不尔。又意业不加于人。亦不可得有。</a><a name="0308a23" id="0308a23">又先说罪福相。以是故但意业重非身口</a><a name="0308a24" id="0308a24">也</a><a name="0308a25" id="0308a25"><p><b>　　<A NAME="n312"></A>明业因品第一百二十</b></a><a name="0308a26" id="0308a26"><p>论者言。已略说诸业。业是受身因缘。身为</a><a name="0308a27" id="0308a27">苦性。故应灭之。欲灭此身当断其业。以</a><a name="0308a28" id="0308a28">因灭故果亦灭。故知因形有影形灭则影</a><a name="0308a29" id="0308a29">灭。是故若欲灭苦当勤精进断此业因。问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320307c.htm'><img src='up.gif' border=0></a>
<a href='T320308b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>