<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0076a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷1)</font> 集布施学品第一之一 <font face='Arial'>T32, p0076a</h2></font><hr>
<span class='old'>
</a><a name="0075c28" id="0075c28">最殊胜。即为诸佛常护念。若为诸佛常护念。</a><a name="0075c29" id="0075c29">则能发起菩提心。若能发起菩提心。于佛功</span><a name="0076a01" id="0076a01">德勤修习。若佛功德勤修习。则得生在如来</a><a name="0076a02" id="0076a02">家。若得生在如来家。于着无著俱解脱。于着</a><a name="0076a03" id="0076a03">无著解脱已。则得深心信清净。若得深心信</a><a name="0076a04" id="0076a04">清净。则得最上最殊胜。若得最上殊胜已。常</a><a name="0076a05" id="0076a05">行深妙波罗蜜。若行深妙波罗蜜。则能悟入</a><a name="0076a06" id="0076a06">摩诃衍。若能悟入摩诃衍。则知如法供养佛。</a><a name="0076a07" id="0076a07">若知如法供养佛。则得念佛心无动。若得念</a><a name="0076a08" id="0076a08">佛心无动。则常观佛不思议。若常观佛不思</a><a name="0076a09" id="0076a09">议。于佛无生无所住。若佛无生无所住。则知</a><a name="0076a10" id="0076a10">是法永不灭</a><a name="0076a11" id="0076a11"><p>论曰。是中初发信根功德广大无量。于总聚</a><a name="0076a12" id="0076a12">中少略而说。又诸有情异生生身等。于如是</a><a name="0076a13" id="0076a13">法难生信解。若深心清净植福资粮。是信因</a><a name="0076a14" id="0076a14">力得住十佛刹微尘数众生劫。受诸妙乐胜</a><a name="0076a15" id="0076a15">善福报。于如是法当生信解。如十法经所说</a><a name="0076a16" id="0076a16">偈云。信为最胜乘。运载成正觉。是故信等</a><a name="0076a17" id="0076a17">事。智者应亲近。若人无信根。不生诸白法。譬</a><a name="0076a18" id="0076a18">如焦谷种。亦不生芽茎。又大善诱经云。尔时</a><a name="0076a19" id="0076a19">如来敕阿难言。于信法中如其了知。应当奉</a><a name="0076a20" id="0076a20">行</a><a name="0076a21" id="0076a21"><p>论曰。行是信者于刹那顷得信根坚固。即菩</a><a name="0076a22" id="0076a22">提心坚固而能摄受一切福报。如师子王所</a><a name="0076a23" id="0076a23">问经云。尔时星贺那太子白佛言。世尊。云</a><a name="0076a24" id="0076a24">何令诸众生在所生处常得爱乐摄受诸法。</a><a name="0076a25" id="0076a25">佛言。欲解脱诸众生者。常生谦敬发菩提心。</a><a name="0076a26" id="0076a26">是则名为常得爱乐摄受诸法。又如华严经</a><a name="0076a27" id="0076a27">云。善男子。菩提心者犹如种子。能生一切</a><a name="0076a28" id="0076a28">诸佛法故。菩提心者犹如良田。能长众生白</a><a name="0076a29" id="0076a29">净法故。犹如大地。一切世间所依持故。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320075c.htm'><img src='up.gif' border=0></a>
<a href='T320076b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>