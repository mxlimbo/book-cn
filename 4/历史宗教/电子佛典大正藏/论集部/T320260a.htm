<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0260a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷3)</font> 有我无我品第三十五 <font face='Arial'>T32, p0260a</h2></font><hr>
<span class='old'>
</a><a name="0259c28" id="0259c28">实牛。亦不应有罪。又如小儿以名字物</a><a name="0259c29" id="0259c29">施。皆有果报。大人持施亦应得报。而实</span><a name="0260a01" id="0260a01">不然。又但名字故无而说有者。圣人应有</a><a name="0260a02" id="0260a02">妄语。以实语故名为圣人。故知有我。又若</a><a name="0260a03" id="0260a03">圣人见实无我。而随俗故说有我者则是</a><a name="0260a04" id="0260a04">倒见。以异说故。又若随俗无而说有。则</a><a name="0260a05" id="0260a05">不应复说经中实义十二因缘三解脱门无</a><a name="0260a06" id="0260a06">我法等。若人谓有后世随而言有。若人谓</a><a name="0260a07" id="0260a07">无随人言无。又诸世间万物皆从自在天</a><a name="0260a08" id="0260a08">生。如是种种邪见经书。皆应随说。是事不</a><a name="0260a09" id="0260a09">可。是故汝所引经。皆已总破。故非无我。答</a><a name="0260a10" id="0260a10">曰。汝先言以置答故知有我者。是事不然。</a><a name="0260a11" id="0260a11">所以者何。此不可说法。后灭谛聚中当广分</a><a name="0260a12" id="0260a12">别。故无实我及不可说者。但假名说非实</a><a name="0260a13" id="0260a13">有也。又汝法中我以六识识。如汝经说。因</a><a name="0260a14" id="0260a14">眼所见色故我坏。是则眼识所识。则不应</a><a name="0260a15" id="0260a15">言非色非非色。声等亦尔。复次若我六识</a><a name="0260a16" id="0260a16">所识则与经相违。经中说。五情不能互</a><a name="0260a17" id="0260a17">取五尘所伺异故。若我可六识识则六根</a><a name="0260a18" id="0260a18">互用。又汝所言前后相违。眼识所识则不</a><a name="0260a19" id="0260a19">名为色。又汝言无我是邪见者。经中佛自</a><a name="0260a20" id="0260a20">告诸比丘。虽无有我。因诸行相续故说</a><a name="0260a21" id="0260a21">有生死。我以天眼。见诸众生生时死时。亦</a><a name="0260a22" id="0260a22">不说是我。又汝自法中有过。汝法中言我</a><a name="0260a23" id="0260a23">不生。若不生则无父母。无父母则无逆罪。</a><a name="0260a24" id="0260a24">亦无诸余罪业。是故汝法即是邪见。又汝言</a><a name="0260a25" id="0260a25">有本生者。因五阴故。名喜见王。即彼阴</a><a name="0260a26" id="0260a26">相续故名佛。故说我是彼王。汝法中我是</a><a name="0260a27" id="0260a27">一。故不应差别。又汝言为善两喜者。经中</a><a name="0260a28" id="0260a28">佛自遮是事。言我不说有。舍此五阴。受</a><a name="0260a29" id="0260a29">彼阴者。但以五阴相续不异故言两喜。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320259c.htm'><img src='up.gif' border=0></a>
<a href='T320260b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>