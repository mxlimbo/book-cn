<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1666 大乘起信论 0577c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1666 大乘起信论</font> <font face='Arial'>(卷1)</font> 序 <font face='Arial'>T32, p0577c</h2></font><hr>
<span class='old'>
</a><a name="0577b28" id="0577b28">无明熏习所起识者。非凡夫能知。亦非二</a><a name="0577b29" id="0577b29">乘智慧所觉。谓依菩萨。从初正信发心观</span><a name="0577c01" id="0577c01">察。若证法身得少分知。乃至菩萨究竟地</a><a name="0577c02" id="0577c02">不能知尽。唯佛穷了。何以故。是心从本已</a><a name="0577c03" id="0577c03">来自性清净。而有无明。为无明所染。有其</a><a name="0577c04" id="0577c04">染心。虽有染心而常恒不变。是故此义唯</a><a name="0577c05" id="0577c05">佛能知。所谓心性常无念。故名为不变。以</a><a name="0577c06" id="0577c06">不达一法界故心不相应忽然念起名为</a><a name="0577c07" id="0577c07">无明。染心者有六种。云何为六。一者执相</a><a name="0577c08" id="0577c08">应染。依二乘解脱及信相应地远离故。二</a><a name="0577c09" id="0577c09">者不断相应染。依信相应地修学方便渐</a><a name="0577c10" id="0577c10">渐能舍。得净心地究竟离故。三者分别智相</a><a name="0577c11" id="0577c11">应染。依具戒地渐离。乃至无相方便地究竟</a><a name="0577c12" id="0577c12">离故。四者现色不相应染依色自在地能离</a><a name="0577c13" id="0577c13">故。五者能见心不相应染。依心自在地能离</a><a name="0577c14" id="0577c14">故。六者根本业不相应染。依菩萨尽地得</a><a name="0577c15" id="0577c15">入如来地能离故。不了一法界义者。从</a><a name="0577c16" id="0577c16">信相应地观察学断。入净心地随分得离。</a><a name="0577c17" id="0577c17">乃至如来地能究竟离故。言相应义者。谓</a><a name="0577c18" id="0577c18">心念法异。依染净差别。而知相缘相同故。不</a><a name="0577c19" id="0577c19">相应义者。谓即心不觉常无别异。不同知</a><a name="0577c20" id="0577c20">相缘相故。又染心义者。名为烦恼碍。能障</a><a name="0577c21" id="0577c21">真如根本智故。无明义者。名为智碍。能障</a><a name="0577c22" id="0577c22">世间自然业智故。此义云何。以依染心能</a><a name="0577c23" id="0577c23">见能现。妄取境界违平等性故。以一切法</a><a name="0577c24" id="0577c24">常静无有起相。无明不觉妄与法违故。不</a><a name="0577c25" id="0577c25">能得随顺世间一切境界种种智故</a><a name="0577c26" id="0577c26"><p>复次分别生灭相者有二种。云何为二。一</a><a name="0577c27" id="0577c27">者粗。与心相应故。二者细。与心不相应</a><a name="0577c28" id="0577c28">故。又粗中之粗凡夫境界。粗中之细及细中</a><a name="0577c29" id="0577c29">之粗菩萨境界。细中之细是佛境界。此二种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320577b.htm'><img src='up.gif' border=0></a>
<a href='T320578a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>