<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1662 菩提行经 0557a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1662 菩提行经</font> <font face='Arial'>(卷4)</font> 菩提心般若波罗蜜多品第七 <font face='Arial'>T32, p0557a</h2></font><hr>
<span class='old'>
</a><br><a name="0556c28" id="0556c28">　　知佛真如故　　　说法而智慧</a><br><a name="0556c29" id="0556c29">　　彼世间凡夫　　　见二种相应</span><br><a name="0557a01" id="0557a01">　　害及胜害等　　　乃世相应事</a><br><a name="0557a02" id="0557a02">　　彼二事见已　　　见之乃为智</a><br><a name="0557a03" id="0557a03">　　智见世间性　　　是喻于真如</a><br><a name="0557a04" id="0557a04">　　此说无去来　　　智者无不见</a><br><a name="0557a05" id="0557a05">　　色等甚分明　　　乃世相应事</a><br><a name="0557a06" id="0557a06">　　不净而为净　　　智者喻有利</a><br><a name="0557a07" id="0557a07">　　为知世间故　　　是说世间性</a><br><a name="0557a08" id="0557a08">　　为见于真如　　　见以刹那住</a><br><a name="0557a09" id="0557a09">　　世间行相应　　　此行无过失</a><br><a name="0557a10" id="0557a10">　　知女人不净　　　异世诸害事</a><br><a name="0557a11" id="0557a11">　　谓佛福虚幻　　　使我云何信</a><br><a name="0557a12" id="0557a12">　　有情若幻境　　　云何复生灭</a><br><a name="0557a13" id="0557a13">　　彼因集和合　　　乃得于幻缘</a><br><a name="0557a14" id="0557a14">　　有情种子生　　　云何有真实</a><br><a name="0557a15" id="0557a15">　　杀彼虚幻人　　　无心性等罪</a><br><a name="0557a16" id="0557a16">　　平等心虚幻　　　罪福得生起</a><br><a name="0557a17" id="0557a17">　　真言力等持　　　幻境心无著</a><br><a name="0557a18" id="0557a18">　　以彼种种幻　　　种种因业生</a><br><a name="0557a19" id="0557a19">　　何有于一人　　　得于一切力</a><br><a name="0557a20" id="0557a20">　　若住于真如　　　或住于净戒</a><br><a name="0557a21" id="0557a21">　　如是即佛行　　　谁云菩提行</a><br><a name="0557a22" id="0557a22">　　因缘当断尽　　　幻化不可得</a><br><a name="0557a23" id="0557a23">　　因缘若断尽　　　无生而自得</a><br><a name="0557a24" id="0557a24">　　若不住疑妄　　　幻境而不立</a><br><a name="0557a25" id="0557a25">　　幻境若彼无　　　一切不可得</a><br><a name="0557a26" id="0557a26">　　如是即真如　　　得现于心体</a><br><a name="0557a27" id="0557a27">　　心如是若分　　　虚幻何由见</a><br><a name="0557a28" id="0557a28">　　心不自见心　　　世尊之所说</a><br><a name="0557a29" id="0557a29">　　如剑刃虽利　　　虽利不自断<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320556c.htm'><img src='up.gif' border=0></a>
<a href='T320557b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>