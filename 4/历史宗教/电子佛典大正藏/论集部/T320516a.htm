<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1659 发菩提心经论 0516a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1659 发菩提心经论</font> <font face='Arial'>(卷2)</font> 如实法门品第十 <font face='Arial'>T32, p0516a</h2></font><hr>
<span class='old'>
</a><a name="0515c28" id="0515c28">了无众生。于所习喜了无有命。于所习舍了</a><a name="0515c29" id="0515c29">无有人。虽行布施不见施物。虽行持戒不见</span><a name="0516a01" id="0516a01">净心。虽行忍辱不见众生。虽行精进无离欲</a><a name="0516a02" id="0516a02">心。虽行禅学无除恶心。虽行智慧心无所行。</a><a name="0516a03" id="0516a03">于一切缘皆是智慧。而不着智慧。不得智慧。</a><a name="0516a04" id="0516a04">不见智慧。行者如是修行智慧。而无所修亦</a><a name="0516a05" id="0516a05">无不修。为化众生现行六度而内清净。行者</a><a name="0516a06" id="0516a06">如是善修其心。于一念顷所种善根。福德果</a><a name="0516a07" id="0516a07">报无量无边。百千万亿阿僧o劫不可穷尽。</a><a name="0516a08" id="0516a08">自然得近阿耨多罗三藐三菩提</a><a name="0516a09" id="0516a09"><p><b>　　<A NAME="n498"></A>发菩提心经论空无相品第十一</b></a><a name="0516a10" id="0516a10"><p>往昔一时佛在迦兰陀竹林。与诸大众无量</a><a name="0516a11" id="0516a11">集会。尔时世尊斑宣正法。告诸大众。如来</a><a name="0516a12" id="0516a12">所说诸法无性空无所有。一切世间所难信</a><a name="0516a13" id="0516a13">解。何以故。色无缚无解。受想行识无缚无</a><a name="0516a14" id="0516a14">解。色无相离诸相。受想行识无相离诸相。色</a><a name="0516a15" id="0516a15">无念离诸念。受想行识无念离诸念。眼色耳</a><a name="0516a16" id="0516a16">声鼻香舌味身触意法亦复如是。无取无舍</a><a name="0516a17" id="0516a17">无垢无净。无去无来无向无背。无无明无</a><a name="0516a18" id="0516a18">痴无慧。非此岸非彼岸非中流。是名无缚。无</a><a name="0516a19" id="0516a19">缚故空。空名无相。无相亦空。是名为空。空</a><a name="0516a20" id="0516a20">名无念。无念亦空。是名为空。空念亦空。是</a><a name="0516a21" id="0516a21">名为空。空中无善无恶。乃至亦无空相。是</a><a name="0516a22" id="0516a22">故名空。菩萨若如是知阴界入性。即不取着。</a><a name="0516a23" id="0516a23">是名法忍。菩萨如是忍故。得授记忍。诸</a><a name="0516a24" id="0516a24">佛子。譬如菩萨仰书虚空。悉写如来十二部</a><a name="0516a25" id="0516a25">经。经无量劫佛法已灭。求法之人无所见闻。</a><a name="0516a26" id="0516a26">众生颠倒造恶无边复有他方净智慧人。怜</a><a name="0516a27" id="0516a27">愍众生广求佛法。行到于此见空中字。文画</a><a name="0516a28" id="0516a28">分明即便识之。读诵受持如所说行。广演分</a><a name="0516a29" id="0516a29">别利益众生。此书空者识空字人可思议不。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320515c.htm'><img src='up.gif' border=0></a>
<a href='T320516b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>