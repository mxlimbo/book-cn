<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670A 那先比丘经 0695c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670A 那先比丘经</font> <font face='Arial'>(卷1)</font> <font face='Arial'>T32, p0695c</h2></font><hr>
<span class='old'>
</a><a name="0695b28" id="0695b28">野和罗言。我曹学佛道行中正。于今世得其</a><a name="0695b29" id="0695b29">福。于后世亦得其福。用是故我剃头须被袈</span><a name="0695c01" id="0695c01">裟作沙门。王问野和罗。若有白衣居家。有妻</a><a name="0695c02" id="0695c02">子行中正。于今世得其福。于后世亦得其福</a><a name="0695c03" id="0695c03">不。野和罗言。白衣居家有妻子行中正。于今</a><a name="0695c04" id="0695c04">世得其福。于后世亦得其福。王言。卿空弃家</a><a name="0695c05" id="0695c05">捐妻子。剃头须被袈裟作沙门为。野和罗默</a><a name="0695c06" id="0695c06">然无以报王。王傍臣白言。是沙门大明达有</a><a name="0695c07" id="0695c07">智者。迫促不及言耳。王傍臣皆举手言。王得</a><a name="0695c08" id="0695c08">胜。野和罗默然受负。王左右顾视。优婆塞面</a><a name="0695c09" id="0695c09">亦不惭。王自念。是诸优婆塞面不惭者。复有</a><a name="0695c10" id="0695c10">明健沙门能与我共相难者耳。王语傍臣沾</a><a name="0695c11" id="0695c11">弥利。宁复有明智沙门能与我共难经道者</a><a name="0695c12" id="0695c12">无。那先者诸沙门师。知诸经要难。巧说十</a><a name="0695c13" id="0695c13">二品经。种种别异章断句解。知泥洹之道。无</a><a name="0695c14" id="0695c14">有能穷者。无能胜者。智如江海。能伏九十六</a><a name="0695c15" id="0695c15">种道。为佛弟子所敬爱。以经道教授。那先来</a><a name="0695c16" id="0695c16">到舍竭国。其所相随弟子皆复高明。那先如</a><a name="0695c17" id="0695c17">猛师子。沾弥利白王。有沙门字那先。智慧微</a><a name="0695c18" id="0695c18">妙诸经道。要。能解人所疑无所不通。能与王</a><a name="0695c19" id="0695c19">难经说惯。王问沾弥利。审能与我共难经道</a><a name="0695c20" id="0695c20">不。沾弥利言。唯然常与第七梵天共难经说</a><a name="0695c21" id="0695c21">道。何况于人王。即敕沾弥利。便行请那先来。</a><a name="0695c22" id="0695c22">沾弥利即到那先所白言。大王欲相见。那先</a><a name="0695c23" id="0695c23">言大善。即与弟子相随行到王所。王虽未尝</a><a name="0695c24" id="0695c24">见。那先在众人中披服行步。与人有绝异。王</a><a name="0695c25" id="0695c25">遥见隐知那先。王自说言。我前后所更见众</a><a name="0695c26" id="0695c26">大多。入大坐中大多。未尝自觉恐怖。如今日</a><a name="0695c27" id="0695c27">见那先。今日那先定胜我。我心惶惶不安。沾</a><a name="0695c28" id="0695c28">弥利居前白王言。那先以发旦到。王即问沾</a><a name="0695c29" id="0695c29">弥利。何所是那先者。沾弥利白。因指示王。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320695b.htm'><img src='up.gif' border=0></a>
<a href='T320696a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>