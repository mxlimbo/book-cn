<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0615a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷3)</font> 释摩诃衍论序 <font face='Arial'>T32, p0615a</h2></font><hr>
<span class='old'>
</a><a name="0614c28" id="0614c28"><p class='lg'>　　虚空有十义　　　体虽同义事</a><br><a name="0614c29" id="0614c29">　　各各差别故　　　谓无碍等义　</p></span><a name="0615a01" id="0615a01"><p>论曰。性虚空理有十种义。云何为十。一者</a><a name="0615a02" id="0615a02">无障碍义。诸色法中无障碍故二者周遍义。</a><a name="0615a03" id="0615a03">无所不至故。三者平等义。无简择故。四者</a><a name="0615a04" id="0615a04">广大义。无分际故。五者无相义。绝色相故。</a><a name="0615a05" id="0615a05">六者清净义。无尘累故。七者不动义。无成</a><a name="0615a06" id="0615a06">坏故。八者有空义。灭有量故。九者空空义。</a><a name="0615a07" id="0615a07">离空着故。十者无得义。不能执故。是名为</a><a name="0615a08" id="0615a08">十。如是十事义用差别。若据其体无别而</a><a name="0615a09" id="0615a09">已。此虚空理二种净智亲所内证。相应俱有</a><a name="0615a10" id="0615a10">不相舍离。二虚空中当何虚空。谓清净虚</a><a name="0615a11" id="0615a11">空非染净虚空。染净虚空字事差别其相云</a><a name="0615a12" id="0615a12">何。颂曰</a><a name="0615a13" id="0615a13"><p class='lg'>　　清净虚空理　　　不守自性故</a><br><a name="0615a14" id="0615a14">　　而能受染熏　　　名染净虚空　</p></a><a name="0615a15" id="0615a15"><p>论曰。清净虚空具足十德。亦无染相亦无</a><a name="0615a16" id="0615a16">净相。而虚空性不守自性故。能受染熏</a><a name="0615a17" id="0615a17">随缘流转。是故名为染净虚空。能熏所熏</a><a name="0615a18" id="0615a18">建立诽谤等种种门。至广说分其理具显。已</a><a name="0615a19" id="0615a19">说字事门。次说随释门。所言觉义者者。即</a><a name="0615a20" id="0615a20">是总句。从此自下皆是别句。总者通表一</a><a name="0615a21" id="0615a21">切觉故。别者各各差别说故。就别句中先</a><a name="0615a22" id="0615a22">说清净本觉清净始觉。次说染净本觉染净</a><a name="0615a23" id="0615a23">始觉。如其次第说相可见。谓心体离念相</a><a name="0615a24" id="0615a24">者。即是清净本觉。心谓即是自性清净心。体</a><a name="0615a25" id="0615a25">谓即是本有法身体。如是心体即名本觉。离</a><a name="0615a26" id="0615a26">念相者。即是显示清净之义。所谓远离大无</a><a name="0615a27" id="0615a27">明念故言离念。远离四种无常之相故言</a><a name="0615a28" id="0615a28">离相。过于恒沙烦恼眷属。此五有为以为</a><a name="0615a29" id="0615a29">根本。是故举本无。示眷属皆空。离念相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320614c.htm'><img src='up.gif' border=0></a>
<a href='T320615b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>