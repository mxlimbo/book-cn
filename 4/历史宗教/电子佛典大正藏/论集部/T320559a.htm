<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1662 菩提行经 0559a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1662 菩提行经</font> <font face='Arial'>(卷4)</font> 菩提心般若波罗蜜多品第七 <font face='Arial'>T32, p0559a</h2></font><hr>
<span class='old'>
</a><br><a name="0558c28" id="0558c28">　　因嗔而苦生　　　既生而有灭</a><br><a name="0558c29" id="0558c29">　　若于定有见　　　于生自不受</span><br><a name="0559a01" id="0559a01">　　如是而既知　　　如是观因果</a><br><a name="0559a02" id="0559a02">　　禅爱或相应　　　得生彼疑地</a><br><a name="0559a03" id="0559a03">　　善根之所利　　　皆为于何人</a><br><a name="0559a04" id="0559a04">　　彼此何和合　　　和合而何得</a><br><a name="0559a05" id="0559a05">　　人喻于虚空　　　虽合而无入</a><br><a name="0559a06" id="0559a06">　　无入而非合　　　是无分别行</a><br><a name="0559a07" id="0559a07">　　不求和合名　　　若见而无见</a><br><a name="0559a08" id="0559a08">　　和合彼不求　　　云何名得生</a><br><a name="0559a09" id="0559a09">　　有物非和合　　　如导而先知</a><br><a name="0559a10" id="0559a10">　　而彼识无相　　　不住于和合</a><br><a name="0559a11" id="0559a11">　　彼触法如是　　　何受而得生</a><br><a name="0559a12" id="0559a12">　　我今何所为　　　而得于苦害</a><br><a name="0559a13" id="0559a13">　　若不得所受　　　苦害而不觉</a><br><a name="0559a14" id="0559a14">　　此位彼得见　　　何爱不远离</a><br><a name="0559a15" id="0559a15">　　今见此梦触　　　自心之幻化</a><br><a name="0559a16" id="0559a16">　　既见彼触性　　　彼受汝亦得</a><br><a name="0559a17" id="0559a17">　　先世与后世　　　念念而无受</a><br><a name="0559a18" id="0559a18">　　若此观自身　　　受亦无所得</a><br><a name="0559a19" id="0559a19">　　所受既不实　　　彼即知无有</a><br><a name="0559a20" id="0559a20">　　若此无自身　　　云何如是害</a><br><a name="0559a21" id="0559a21">　　色性之自住　　　无根无中间</a><br><a name="0559a22" id="0559a22">　　无内无外色　　　别处亦不得</a><br><a name="0559a23" id="0559a23">　　身若无异处　　　无合无分别</a><br><a name="0559a24" id="0559a24">　　有情之自性　　　寂静彼无所</a><br><a name="0559a25" id="0559a25">　　智者若先知　　　云何而有着</a><br><a name="0559a26" id="0559a26">　　智者同智故　　　彼生何得着</a><br><a name="0559a27" id="0559a27">　　是智是后得　　　是智云何得</a><br><a name="0559a28" id="0559a28">　　如是一切法　　　虽生而无得</a><br><a name="0559a29" id="0559a29">　　如是法若无　　　是法云何二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320558c.htm'><img src='up.gif' border=0></a>
<a href='T320559b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>