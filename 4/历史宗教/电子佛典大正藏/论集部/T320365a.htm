<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0365a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷15)</font> <font face='Arial'>T32, p0365a</h2></font><hr>
<span class='old'>
</a><a name="0364c28" id="0364c28">见色。以无我想故。诸法一相。故知无我</a><a name="0364c29" id="0364c29">缘一切法。非但缘苦。答曰。一切二种。一</span><a name="0365a01" id="0365a01">摄一切。二摄一分。摄一切者。如佛说我</a><a name="0365a02" id="0365a02">是一切智人一切名十二入。摄一分者。如</a><a name="0365a03" id="0365a03">说一切然。而无漏无为不可得然。又如来</a><a name="0365a04" id="0365a04">品中。说如来是一切舍者一切胜者。不可</a><a name="0365a05" id="0365a05">舍持戒等法。但为恶法说一切舍。不可</a><a name="0365a06" id="0365a06">胜余诸佛。但为余众生故说一切胜。又说。</a><a name="0365a07" id="0365a07">云何比丘名一切智。谓如实知六触入生</a><a name="0365a08" id="0365a08">灭。是名总相知一切法。非别相智。佛总别</a><a name="0365a09" id="0365a09">悉知名一切智。是比丘总知诸法无常等。</a><a name="0365a10" id="0365a10">故名一切智其名虽同而实有异名摄一</a><a name="0365a11" id="0365a11">分。又佛言。若法入修多罗随顺比尼不</a><a name="0365a12" id="0365a12">违法相。是法应受。又说。若人言此是佛</a><a name="0365a13" id="0365a13">语。是人语正而义非。智者于中应说正义。</a><a name="0365a14" id="0365a14">语此比丘。是语应与何义相称。复有说者</a><a name="0365a15" id="0365a15">义正而语非。是正义中应置正语。如是等</a><a name="0365a16" id="0365a16">经佛悉听之。又有了义不了义经。此是不了</a><a name="0365a17" id="0365a17">义经。何故于一事而说一切名。应知其</a><a name="0365a18" id="0365a18">意。又世间人于一事中亦说一切。如言为</a><a name="0365a19" id="0365a19">一切祠一切与食。亦说此人一切皆食。故</a><a name="0365a20" id="0365a20">知虽说一切无我。当知但为五受阴说。</a><a name="0365a21" id="0365a21">非一切法。汝说十空。此中不得有无为</a><a name="0365a22" id="0365a22">空。所以者何。无人于无为中生我想。故</a><a name="0365a23" id="0365a23">设有余空亦无所害。汝亦以苦智与空相</a><a name="0365a24" id="0365a24">应。是故空非一切法缘。问曰。世间空缘一</a><a name="0365a25" id="0365a25">切法。非无漏空。答曰。无世间空。一切空皆</a><a name="0365a26" id="0365a26">是无漏。又问。法印经中说。空是世间空。答</a><a name="0365a27" id="0365a27">曰。是出世间空。非世间空。又问。是中说知</a><a name="0365a28" id="0365a28">见未净。故知是世间空。答曰。我先说无漏</a><a name="0365a29" id="0365a29">心能破假名。是故从破假名来。名无漏心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320364c.htm'><img src='up.gif' border=0></a>
<a href='T320365b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>