<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0653b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷8)</font> 释摩诃衍论序 <font face='Arial'>T32, p0653b</h2></font><hr>
<span class='old'>
</a><a name="0653a28" id="0653a28">僧能正修行自利利他常乐亲近诸菩萨众</a><a name="0653a29" id="0653a29">求学如实行故故</span><a name="0653b01" id="0653b01"><p>已说信心品类分剖门。次说修行方便善巧</a><a name="0653b02" id="0653b02">门</a><a name="0653b03" id="0653b03"><p>本曰。修行有五门能成此信。云何为五。</a><a name="0653b04" id="0653b04">一者施门。二者戒门。三者忍门。四者进门。五</a><a name="0653b05" id="0653b05">者止观门。云何修行施门。若见一切来求</a><a name="0653b06" id="0653b06">索者。所有财物随力施与。以自舍悭贪令</a><a name="0653b07" id="0653b07">彼欢喜。若见厄难恐怖危逼。随己堪任施</a><a name="0653b08" id="0653b08">与无畏。若有众生来求法者。随己能解方</a><a name="0653b09" id="0653b09">便为说。不应贪求名利恭敬。唯念自利利</a><a name="0653b10" id="0653b10">他回向菩提故。云何修行戒门。所谓不杀</a><a name="0653b11" id="0653b11">不盗不淫。不两舌不恶口不妄言不绮语。远</a><a name="0653b12" id="0653b12">离贪嫉欺诈谄曲嗔恚邪见。若出家者为折</a><a name="0653b13" id="0653b13">伏烦恼故。亦应远离愦闹常处寂静。修习</a><a name="0653b14" id="0653b14">少欲知足头陀等行。乃至小罪心生怖畏惭</a><a name="0653b15" id="0653b15">愧改悔。不得轻于如来所制禁戒。当护讥</a><a name="0653b16" id="0653b16">嫌不令众生妄起过罪故。云何修行忍</a><a name="0653b17" id="0653b17">门。所谓应忍他人之恼心不怀报。亦当</a><a name="0653b18" id="0653b18">忍于利衰毁誉称讥苦乐等法故。云何修</a><a name="0653b19" id="0653b19">行进门。所谓于诸善事心不懈退。立志坚</a><a name="0653b20" id="0653b20">强远离怯弱。当念过去久远已来。虚受一</a><a name="0653b21" id="0653b21">切身心大苦无有利益。是故应勤修诸功</a><a name="0653b22" id="0653b22">德。自利利他速离众苦。复次若人虽修行信</a><a name="0653b23" id="0653b23">心。以从先世来多有重罪恶业障故。为</a><a name="0653b24" id="0653b24">魔邪诸鬼之所恼乱。或为世间事务种种</a><a name="0653b25" id="0653b25">牵缠。或为病苦所恼。有如是等众多障碍。</a><a name="0653b26" id="0653b26">是故应当勇猛精进。昼夜六时礼拜诸佛。</a><a name="0653b27" id="0653b27">诚心忏悔劝请随喜。回向菩提常不休废。</a><a name="0653b28" id="0653b28">得免诸障善根增长故。云何修行止观门。</a><a name="0653b29" id="0653b29">所言止者。谓止一切境界相随顺奢摩他<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320653a.htm'><img src='up.gif' border=0></a>
<a href='T320653c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>