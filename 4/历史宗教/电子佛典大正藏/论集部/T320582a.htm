<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1666 大乘起信论 0582a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1666 大乘起信论</font> <font face='Arial'>(卷1)</font> 序 <font face='Arial'>T32, p0582a</h2></font><hr>
<span class='old'>
</a><a name="0581c28" id="0581c28">令众生妄起过罪故。云何修行忍门。所谓</a><a name="0581c29" id="0581c29">应忍他人之恼心不怀报。亦当忍于利衰</span><a name="0582a01" id="0582a01">毁誉称讥苦乐等法故。云何修行进门。所</a><a name="0582a02" id="0582a02">谓于诸善事心不懈退。立志坚强远离</a><a name="0582a03" id="0582a03">怯弱。当念过去久远已来。虚受一切身心</a><a name="0582a04" id="0582a04">大苦无有利益。是故应勤修诸功德。自</a><a name="0582a05" id="0582a05">利利他速离众苦</a><a name="0582a06" id="0582a06"><p>复次若人虽修行信心。以从先世来多</a><a name="0582a07" id="0582a07">有重罪恶业障故。为魔邪诸鬼之所恼</a><a name="0582a08" id="0582a08">乱。或为世间事务种种牵缠。或为病苦所</a><a name="0582a09" id="0582a09">恼。有如是等众多障碍。是故应当勇猛精</a><a name="0582a10" id="0582a10">勤。昼夜六时礼拜诸佛。诚心忏悔劝请随</a><a name="0582a11" id="0582a11">喜回向菩提。常不休废。得免诸障善根</a><a name="0582a12" id="0582a12">增长故。云何修行止观门。所言止者。谓止</a><a name="0582a13" id="0582a13">一切境界相。随顺奢摩他观义故。所言观</a><a name="0582a14" id="0582a14">者。谓分别因缘生灭相。随顺毗钵舍那观</a><a name="0582a15" id="0582a15">义故。云何随顺。以此二义渐渐修习不相舍</a><a name="0582a16" id="0582a16">离双现前故。若修止者。住于静处端坐正</a><a name="0582a17" id="0582a17">意。不依气息不依形色。不依于空不</a><a name="0582a18" id="0582a18">依地水火风。乃至不依见闻觉知。一切诸</a><a name="0582a19" id="0582a19">想随念皆除。亦遣除想。以一切法本来无</a><a name="0582a20" id="0582a20">相。念念不生念念不灭。亦不得随心外</a><a name="0582a21" id="0582a21">念境界后以心除心。心若驰散。即当摄来</a><a name="0582a22" id="0582a22">住于正念。是正念者。当知唯心无外境界。</a><a name="0582a23" id="0582a23">既复此心亦无自相。念念不可得。若从坐</a><a name="0582a24" id="0582a24">起去来进止有所施作。于一切时常念</a><a name="0582a25" id="0582a25">方便随顺观察。久习淳熟其心得住。以心</a><a name="0582a26" id="0582a26">住故渐渐猛利。随顺得入真如三昧。深伏</a><a name="0582a27" id="0582a27">烦恼信心增长速成不退。唯除疑惑不信诽</a><a name="0582a28" id="0582a28">谤重罪业障我慢懈怠。如是等人所不能</a><a name="0582a29" id="0582a29">入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320581c.htm'><img src='up.gif' border=0></a>
<a href='T320582b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>