<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0404a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷1)</font> 分别戒品第二 <font face='Arial'>T32, p0404a</h2></font><hr>
<span class='old'>
</a><a name="0403c28" id="0403c28">四事可知。此谓修行四事戒。于是律仪戒者。</a><a name="0403c29" id="0403c29">以深信应令满。命清净戒者。以深精进应令</span><a name="0404a01" id="0404a01">满。根威仪戒者。以深信应令满。修行四事</a><a name="0404a02" id="0404a02">者。以深慧应令满。于此命清净戒。是随从律</a><a name="0404a03" id="0404a03">仪。何以故。不为寿命。而断诸事安者。所作得</a><a name="0404a04" id="0404a04">身口业威仪。此二种戒是随从根威仪。何以</a><a name="0404a05" id="0404a05">故。谓于善以守护心。善守护身口业。修行四</a><a name="0404a06" id="0404a06">事。是根威仪。何以故。已知集相依处。违厌正</a><a name="0404a07" id="0404a07">念正定如此。世尊所说。若有比丘。能知揣</a><a name="0404a08" id="0404a08">食。及知五欲。具足于此律仪及命清净。是戒</a><a name="0404a09" id="0404a09">阴所摄。根律仪戒。是定阴所摄。修行四事戒。</a><a name="0404a10" id="0404a10">是慧阴所摄。何者令受戒清净。若比丘初受</a><a name="0404a11" id="0404a11">禅法。于七聚中观于自身。若具犯波罗夷。断</a><a name="0404a12" id="0404a12">比丘法住不具足戒。若住具足戒。当得胜法。</a><a name="0404a13" id="0404a13">是先师所说。若见犯僧伽婆尸沙。以众事忏</a><a name="0404a14" id="0404a14">悔。若见犯余罪。于其所犯向一人忏。若见犯</a><a name="0404a15" id="0404a15">邪命。于其所犯作相应忏。如此悔已我不更</a><a name="0404a16" id="0404a16">作。见如是受持犯根威仪。及修行四事。我不</a><a name="0404a17" id="0404a17">更作。若受持者当得未来胜上威仪。彼人如</a><a name="0404a18" id="0404a18">是从清净戒。所有身口业可作现作。当观彼</a><a name="0404a19" id="0404a19">彼作善除恶。当观朝夕住清净戒。若如是者</a><a name="0404a20" id="0404a20">令戒清净。何戒清净相者。成相应及诸烦恼</a><a name="0404a21" id="0404a21">不起退悔。得定成满。谓清净相戒。几行住</a><a name="0404a22" id="0404a22">者。以二戒住。一称量犯戒过患。二称量戒功</a><a name="0404a23" id="0404a23">德。何等称量过患。若人犯戒成非功德。成诸</a><a name="0404a24" id="0404a24">恶处畏于四众。疑难智人有戒弃避。不可教</a><a name="0404a25" id="0404a25">禅。天人鄙秽。众所憎薄。思所犯戒。见人赞</a><a name="0404a26" id="0404a26">叹持戒功德。心悔不信。于四众中每生忿诤。</a><a name="0404a27" id="0404a27">于其亲友多起嫌怨。背有戒人成恶朋党。不</a><a name="0404a28" id="0404a28">复堪得殊胜定法。虽假严饰而故丑陋。犹如</a><a name="0404a29" id="0404a29">屎尿人所憎恶。如模范等鲜有所堪。如瘀泥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320403c.htm'><img src='up.gif' border=0></a>
<a href='T320404b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>