<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0407a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷2)</font> 分别定品第四 <font face='Arial'>T32, p0407a</h2></font><hr>
<span class='old'>
</a><a name="0406c28" id="0406c28">光焰不动。如阿毗昙说。若心正住无所攀缘。</a><a name="0406c29" id="0406c29">亦不动乱。寂静无著。正定定根定力。此</span><a name="0407a01" id="0407a01">谓为定。云何相何味何起何处。心住是相伏</a><a name="0407a02" id="0407a02">怨是味。寂静是起。于染不着心得解脱。是</a><a name="0407a03" id="0407a03">名为处。何人受定。谓受心数等方便定等。如</a><a name="0407a04" id="0407a04">手执称。令心心数等。如钵中油。念与精进等</a><a name="0407a05" id="0407a05">行为定。犹如四马齐力牵车。思惟等为定。如</a><a name="0407a06" id="0407a06">彼箭师注心调直。以除怨故。如药消毒。如毗</a><a name="0407a07" id="0407a07">昙说。敛摄是定义。从是定义满是定义。禅者</a><a name="0407a08" id="0407a08">四禅。谓初禅等。解脱者。谓八解脱。内有色</a><a name="0407a09" id="0407a09">想外观色等。定者三定。谓有觉有观等。正</a><a name="0407a10" id="0407a10">受者。谓九次第正受。云何为禅。思惟事故。思</a><a name="0407a11" id="0407a11">惟怨故。心喜乐故。离障解脱故。令平等故。方</a><a name="0407a12" id="0407a12">便发定故。得自在故。不以一义住正受故。</a><a name="0407a13" id="0407a13">乐起定故。解脱正受者。几功德令定得。起见</a><a name="0407a14" id="0407a14">四功德令定得起。云何为四。现见法乐乐住。</a><a name="0407a15" id="0407a15">以观乐事。神通现证有具足。何者现见法乐</a><a name="0407a16" id="0407a16">乐住。谓人得定。能生无漏。心起悦味。受出世</a><a name="0407a17" id="0407a17">乐。现见法乐乐住。是故世尊说。彼此身从</a><a name="0407a18" id="0407a18">静生喜。使得清凉。令渐圆满具足成就等。</a><a name="0407a19" id="0407a19">如佛告比丘。我先作尼干。七日七夜身不动</a><a name="0407a20" id="0407a20">摇。口不言说默然端住。一向受乐。是谓于</a><a name="0407a21" id="0407a21">圣法现见法乐乐住。以观乐事者。谓坐禅人</a><a name="0407a22" id="0407a22">得心定事。无有盖缠。调柔堪受持。观见阴</a><a name="0407a23" id="0407a23">入界等。自性安乐。是故世尊教诸比丘。应当</a><a name="0407a24" id="0407a24">修行。如是一切以心依如实知。神通现证者。</a><a name="0407a25" id="0407a25">已得定人依证五通。谓如意天耳他心宿命</a><a name="0407a26" id="0407a26">天眼。是故世尊说。已得心定随宜转变。如是</a><a name="0407a27" id="0407a27">一切令得如意。有具足者。已得定人未到无</a><a name="0407a28" id="0407a28">学。终令不退。由定得报。得色无色有具足。如</a><a name="0407a29" id="0407a29">佛所说。少修初禅得梵天眷属。如是种类一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320406c.htm'><img src='up.gif' border=0></a>
<a href='T320407b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>