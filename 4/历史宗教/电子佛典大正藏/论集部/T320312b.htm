<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0312b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷9)</font> 嗔恚品第一百二十六 <font face='Arial'>T32, p0312b</h2></font><hr>
<span class='old'>
</a><a name="0312a28" id="0312a28">害人。而返自害。所有身口加恶于人。自所</a><a name="0312a29" id="0312a29">得恶过百千倍。故知嗔为大自损减。是故</span><a name="0312b01" id="0312b01">智者欲令自他得免大苦及大罪者应当</a><a name="0312b02" id="0312b02">行忍。问曰。云何能忍呵骂等苦。答曰。若人</a><a name="0312b03" id="0312b03">善修无常了达诸法念念生灭。骂者受者皆</a><a name="0312b04" id="0312b04">念念灭。是中何处应生嗔也。又善修空心</a><a name="0312b05" id="0312b05">故能忍辱。作如是念。诸法实空谁是骂者谁</a><a name="0312b06" id="0312b06">受骂者。又事若实则应忍受。我实有过。前</a><a name="0312b07" id="0312b07">人实语何故嗔耶。若事不实。彼人自当得妄</a><a name="0312b08" id="0312b08">语报。我何故嗔。又若闻恶骂当作是念。</a><a name="0312b09" id="0312b09">一切世间皆随业受报。我昔必当集此恶</a><a name="0312b10" id="0312b10">业。今应偿之。何故嗔耶。又若闻恶骂当自</a><a name="0312b11" id="0312b11">观其过。由我受身身为苦器。故应受骂。</a><a name="0312b12" id="0312b12">又行忍者作如是念。万物皆从众因缘生。</a><a name="0312b13" id="0312b13">是恶骂苦。从耳识意识音声等生。我于此</a><a name="0312b14" id="0312b14">中自有二分。他人唯有音声。是则我罪分</a><a name="0312b15" id="0312b15">多。何故嗔耶。又我于此声取相分别。故生</a><a name="0312b16" id="0312b16">忧恼即是我咎。又忍辱者不咎他人。所以</a><a name="0312b17" id="0312b17">者何。是嗔等过非众生咎。众生心病发故。</a><a name="0312b18" id="0312b18">不得自在。如治鬼师治鬼著者。但嗔于鬼</a><a name="0312b19" id="0312b19">不嗔病人。又是人勤行精进贪集善法。故</a><a name="0312b20" id="0312b20">不计他语。又念。诸佛及众贤圣尚不免骂。</a><a name="0312b21" id="0312b21">如巧骂婆罗门等种种骂佛。如舍利弗等</a><a name="0312b22" id="0312b22">为婆罗门加诸毁辱。何况我等薄福人耶。</a><a name="0312b23" id="0312b23">又作此念。世间多恶不夺我命。已为大幸。</a><a name="0312b24" id="0312b24">况打骂耶。又作是念。此恶骂等于我无苦。</a><a name="0312b25" id="0312b25">易可忍受。如佛教比丘。若铁锯解身尚应</a><a name="0312b26" id="0312b26">忍受。何况骂耶。又此行者常厌生死。若得</a><a name="0312b27" id="0312b27">毁骂则证验明了。转增厌离舍恶行善。又</a><a name="0312b28" id="0312b28">是人。知不忍辱后受苦报。作如是念。宁</a><a name="0312b29" id="0312b29">受轻骂勿堕地狱。又是人深怀惭愧我为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320312a.htm'><img src='up.gif' border=0></a>
<a href='T320312c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>