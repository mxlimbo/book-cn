<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0742a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷11)</font> <font face='Arial'>T32, p0742a</h2></font><hr>
<span class='old'>
</a><a name="0741c28" id="0741c28">调御丈夫。天人师。佛世尊。时彼龙王。于佛法</a><a name="0741c29" id="0741c29">中。出家修道。作三藏比丘。厌怖烦恼。修远</span><a name="0742a01" id="0742a01">离行。于空闲处。习奢摩他。从定出已。日已过</a><a name="0742a02" id="0742a02">中。入彼聚落。而行乞食。或有所得。或无所</a><a name="0742a03" id="0742a03">得。为人所呵。生诸烦恼。出其聚落。至阿兰</a><a name="0742a04" id="0742a04">若。伊罗树下。往返游行。因以两手。而取其</a><a name="0742a05" id="0742a05">叶。如是数四。摘已复摘。碎以弃之。时佛知</a><a name="0742a06" id="0742a06">已。呵彼比丘。为说戒相。俾令悔谢。彼不信</a><a name="0742a07" id="0742a07">受。而作是言。此无情物。何咎之有。由二因</a><a name="0742a08" id="0742a08">缘。受斯苦报。过时乞食。生于龙中。由不信</a><a name="0742a09" id="0742a09">故。生伊罗树</a><a name="0742a10" id="0742a10"><p>佛语诸比丘。彼伊罗叶龙王。作少恶因。今受</a><a name="0742a11" id="0742a11">多苦。自作其因。自受其果。非外地界水火风</a><a name="0742a12" id="0742a12">界。而能招集。皆由内心之所造作</a><a name="0742a13" id="0742a13"><p>若诸有情。毕竟乐作非法黑业。于恶趣中。定</a><a name="0742a14" id="0742a14">受苦报。若诸有情。毕竟乐作清净白业。于人</a><a name="0742a15" id="0742a15">天中。定受乐报。若诸有情。所作之业。善恶</a><a name="0742a16" id="0742a16">相参。杂受其报。是故比丘。于彼黑业。毕竟</a><a name="0742a17" id="0742a17">莫造。于彼白业。决定修作。果报卒至。犹如</a><a name="0742a18" id="0742a18">瀑流。善恶之业。影响无差。如有颂云</a><a name="0742a19" id="0742a19"><p class='lg'>　　设经无量劫　　　彼业不能坏</a><br><a name="0742a20" id="0742a20">　　果报成熟时　　　众生决定受　</p></a><a name="0742a21" id="0742a21"><p>佛言。汝等比丘。当依佛语。如理思惟。于诸禁</a><a name="0742a22" id="0742a22">戒。不应少犯。是故我今委细分别毁戒过患。</a><a name="0742a23" id="0742a23">为令有情。深生怖畏。永断诸恶。勤行众善。汝</a><a name="0742a24" id="0742a24">等比丘。于此经典。为人演说。成就福盖</a><a name="0742a25" id="0742a25"><p>是时会中尊者阿难陀白言。世尊。是持戒相。</a><a name="0742a26" id="0742a26">云何了知。佛告阿难。欲入佛法。先持五戒。</a><a name="0742a27" id="0742a27">谓不杀生。离不与取。远欲邪行。断虚妄语。饮</a><a name="0742a28" id="0742a28">酒放逸。如是行相。各各了知。阿难。在在处</a><a name="0742a29" id="0742a29">处。城邑聚落。有诸善人清信士女。依止善法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320741c.htm'><img src='up.gif' border=0></a>
<a href='T320742b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>