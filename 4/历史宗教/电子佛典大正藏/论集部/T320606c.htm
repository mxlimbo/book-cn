<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0606c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷2)</font> 释摩诃衍论序 <font face='Arial'>T32, p0606c</h2></font><hr>
<span class='old'>
</a><a name="0606b28" id="0606b28">言说之极因言遣言者。直示真如无相之因</a><a name="0606b29" id="0606b29">缘。谓诸言说极于真如更莫超过。既绝言</span><a name="0606c01" id="0606c01">说。岂得有相无言。故得因言遣言而已。</a><a name="0606c02" id="0606c02">于是能遣如如如说。所遣四种虚妄言说。大</a><a name="0606c03" id="0606c03">本维摩诘契经中作如是说。尔时文殊师利</a><a name="0606c04" id="0606c04">菩萨摩诃萨。语鸠那阿筏陀多言。我等诸大</a><a name="0606c05" id="0606c05">众。皆悉各各随所自乐。宣说八千一种向</a><a name="0606c06" id="0606c06">不二门。如宜维摩诘为我等大众。离言说</a><a name="0606c07" id="0606c07">言说说非不二不二。除遣假说之垢。于是</a><a name="0606c08" id="0606c08">维摩诘默然无所说。尔时文殊赞维摩言。</a><a name="0606c09" id="0606c09">善哉善哉居士。如言说如如耳听如。善哉</a><a name="0606c10" id="0606c10">善哉斯乃真实不二法门。斯乃真实不二法</a><a name="0606c11" id="0606c11">体故。已说直诠真体门。次说解释名字门。</a><a name="0606c12" id="0606c12">此真如体无有可遣以一切法悉皆真故者。</a><a name="0606c13" id="0606c13">约真释名。亦无可立。以一切法皆同如故</a><a name="0606c14" id="0606c14">者。约如释名。此文明何义。所谓显示无</a><a name="0606c15" id="0606c15">有断证智故。此义云何。谓断道起必因治</a><a name="0606c16" id="0606c16">障。不能自起。而真体中。无有染法而可除</a><a name="0606c17" id="0606c17">遣故。无有能治之断道。所以者何。以无</a><a name="0606c18" id="0606c18">有一一法而非真体故。复次若有障智随</a><a name="0606c19" id="0606c19">心高下。应可建立一切位地。而如体中。无</a><a name="0606c20" id="0606c20">有分位而可建立故。无有能立之方便所</a><a name="0606c21" id="0606c21">以者何。以无有一一法而非如体故。当知</a><a name="0606c22" id="0606c22">一切法不可说不可念故名为真如者。总结</a><a name="0606c23" id="0606c23">所上说故</a><a name="0606c24" id="0606c24"><p>已说根本体性真如门。次说发起问答决疑</a><a name="0606c25" id="0606c25">门</a><a name="0606c26" id="0606c26"><p>问曰。若如是义者诸众生等云何随顺而能</a><a name="0606c27" id="0606c27">得入者。生疑致问。问者依何等句发何等</a><a name="0606c28" id="0606c28">疑。所谓依不可说不可念句故。发难随顺</a><a name="0606c29" id="0606c29">之疑。依第二转言句故。发难得入之疑。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320606b.htm'><img src='up.gif' border=0></a>
<a href='T320607a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>