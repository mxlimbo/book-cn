<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0068 赖吒和罗经 0871c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 68 赖吒和罗经</font> <font face='Arial'>(卷1)</font> <font face='Arial'>T01, p0871c</h2></font><hr>
<span class='old'>
</a><a name="0871b28" id="0871b28">宁人民炽盛五谷丰熟。王言有是。赖吒和罗</a><a name="0871b29" id="0871b29">言。若有人从东方来至诚语王。王亦当信</span><a name="0871c01" id="0871c01">其所言。我从东方来见有大国。国中丰熟人</a><a name="0871c02" id="0871c02">民炽盛。我识道径。能持王兵往攻取其国。王</a><a name="0871c03" id="0871c03">闻是语。宁欲使人往取其国不。王言然。贪其</a><a name="0871c04" id="0871c04">利入犹欲取之。赖吒和罗言。若复有人从</a><a name="0871c05" id="0871c05">方来西方来北方来者。道说有国如东方</a><a name="0871c06" id="0871c06">者。王宁欲取之不。王言然。贪其利入犹欲取</a><a name="0871c07" id="0871c07">之。赖吒和罗言。若复有人从海一边渡来至</a><a name="0871c08" id="0871c08">诚语王。王亦信其所言。言海一边有大国。</a><a name="0871c09" id="0871c09">国中五谷丰熟人民炽盛。我识道径。能持王</a><a name="0871c10" id="0871c10">兵往攻其国。王闻是语。宁欲使人取其国不。</a><a name="0871c11" id="0871c11">王言然。贪其利入犹欲取之。赖吒和罗言。</a><a name="0871c12" id="0871c12">佛见是事。知人苦贪无厌足也。是为四事。我</a><a name="0871c13" id="0871c13">用是故作沙门。佛见是四事用教诫人。王</a><a name="0871c14" id="0871c14">言。佛说是事。实奇实善入我心中。王言。佛豫</a><a name="0871c15" id="0871c15">知去来现在之事。善乃如是耶。赖吒和罗言。</a><a name="0871c16" id="0871c16">王自有国及四方国常不厌足。复望海外</a><a name="0871c17" id="0871c17">国。佛见世间人有财宝者。皆坚藏守之。不肯</a><a name="0871c18" id="0871c18">布施与人悭贪藏之。更复求索。帝王及人民</a><a name="0871c19" id="0871c19">皆不知厌足。至于死不弃爱欲。会当舍其</a><a name="0871c20" id="0871c20">死所有财宝皆置空去。当趣所作善恶道。善</a><a name="0871c21" id="0871c21">恶随人如影随人。人死后家室宗亲啼哭悲</a><a name="0871c22" id="0871c22">哀。棺敛葬埋。人生独生死亦独死。身作善恶</a><a name="0871c23" id="0871c23">身独当之无有人代者。饮食金银珍宝。不能</a><a name="0871c24" id="0871c24">令人得道。财富不能救护人命令不老死。人</a><a name="0871c25" id="0871c25">之所思念多端。人之所爱乐也。人志意数转</a><a name="0871c26" id="0871c26">不能专一。佛言。人坐恣意故以致凶变怨偶</a><a name="0871c27" id="0871c27">恐惧。譬如穿盗者之所念也。人从后得之。</a><a name="0871c28" id="0871c28">身所作恶自陷其死。如世间人作恶。死后当</a><a name="0871c29" id="0871c29">入泥犁畜生薜荔中。譬如树木生华叶成实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010871b.htm'><img src='up.gif' border=0></a>
<a href='T010872a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>