<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0584b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷8)</font> 安般品第十七之一 （六） <font face='Arial'>T02, p0584b</h2></font><hr>
<span class='old'>
</a><a name="0584a28" id="0584a28">计。我今当往领彼天宫。以法治化。<p>尔时。阿</a><a name="0584a29" id="0584a29">难。顶生圣王适生斯念。将四部兵。从郁单</span><a name="0584b01" id="0584b01">越没。便往至三十三天上。尔时。天帝释遥</a><a name="0584b02" id="0584b02">见顶生圣王来。便作是说。善来。大王。可</a><a name="0584b03" id="0584b03">就此坐。尔时。阿难。顶生圣王即共释提桓</a><a name="0584b04" id="0584b04">因一处坐。二人共坐。不可分别。颜貌举动。</a><a name="0584b05" id="0584b05">言语声响。一而不异。尔时。阿难。顶生圣王</a><a name="0584b06" id="0584b06">在彼。乃经数千百岁已。便生此念。我今</a><a name="0584b07" id="0584b07">有此阎浮地。人民炽盛。多诸珍宝。亦雨七</a><a name="0584b08" id="0584b08">宝。乃至于膝。亦有瞿耶尼。亦复有弗于</a><a name="0584b09" id="0584b09">逮。亦复有郁单越。人民炽盛。多诸珍宝。</a><a name="0584b10" id="0584b10">我今至此三十三天。我今宜可害此天帝</a><a name="0584b11" id="0584b11">释。便于此间独王诸天。尔时。阿难。顶生</a><a name="0584b12" id="0584b12">圣王适生此念。即于座上而自退堕。至阎</a><a name="0584b13" id="0584b13">浮里地。及四部兵皆悉落堕。尔时。亦失轮</a><a name="0584b14" id="0584b14">宝。莫知所在。象宝．马宝同时命终。珠宝自</a><a name="0584b15" id="0584b15">灭。玉女宝．居士宝．典兵宝斯皆命终<p>尔时。顶</a><a name="0584b16" id="0584b16">生圣王身得重病。诸宗族亲属普悉运集。</a><a name="0584b17" id="0584b17">问讯王病。云何。大王。若使大王命终之后。</a><a name="0584b18" id="0584b18">有人来问此义。顶生大王临命终时。有何</a><a name="0584b19" id="0584b19">言教。设有此问。当何以报之。顶生圣王报</a><a name="0584b20" id="0584b20">曰。若使我命终。命终之后有人问者。以此</a><a name="0584b21" id="0584b21">报之。顶生王者。领此四天下而无厌足。复</a><a name="0584b22" id="0584b22">至三十三天。在彼经数百千岁。意犹生</a><a name="0584b23" id="0584b23">贪。欲害天帝。便自堕落。即取命终<p>汝今。阿</a><a name="0584b24" id="0584b24">难。勿怀狐疑。尔时。顶生王者岂异人乎。莫</a><a name="0584b25" id="0584b25">作是观。所以然者。时顶生王者即我身是。</a><a name="0584b26" id="0584b26">尔时。我领此四天下。及至三十三天。于五</a><a name="0584b27" id="0584b27">欲中。无有厌足。阿难。当以此方便。证知</a><a name="0584b28" id="0584b28">所趣。兴贪欲心。倍增其想。于爱欲中而无</a><a name="0584b29" id="0584b29">厌足。欲求厌足。当从圣贤智慧中求<p>尔时。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020584a.htm'><img src='up.gif' border=0></a>
<a href='T020584c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>