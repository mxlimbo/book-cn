<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0007 大般涅经 0199c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 7 大般涅经</font> <font face='Arial'>(卷2)</font> <font face='Arial'>T01, p0199c</h2></font><hr>
<span class='old'>
</a><a name="0199b28" id="0199b28">比丘。礼拜供养。听受经法。从今永失如此</a><a name="0199b29" id="0199b29">福利。尔时如来告阿难言。若比丘比丘尼优</span><a name="0199c01" id="0199c01">婆塞优婆夷。于我灭后。能故发心。往我四</a><a name="0199c02" id="0199c02">处。所获功德不可称计。所生之处。常在人</a><a name="0199c03" id="0199c03">天。受乐果报。无有穷尽。何等为四。一者如</a><a name="0199c04" id="0199c04">来为菩萨时。在迦比罗旆兜国蓝毗尼园所</a><a name="0199c05" id="0199c05">生之处。二者于摩竭提国。我初坐于菩提树</a><a name="0199c06" id="0199c06">下。得成阿耨多罗三藐三菩提处。三者波</a><a name="0199c07" id="0199c07">罗奈国鹿野苑中仙人所住转法轮处。四者</a><a name="0199c08" id="0199c08">鸠尸那国力士生地熙连河侧娑罗林中双树</a><a name="0199c09" id="0199c09">之间般涅处。是为四处。若比丘比丘尼优</a><a name="0199c10" id="0199c10">婆塞优婆夷。并及余人外道徒众。发心欲往</a><a name="0199c11" id="0199c11">到彼礼拜。所获功德。悉如上说。尔时阿难</a><a name="0199c12" id="0199c12">闻佛此语白言。世尊。我从今者当普宣告</a><a name="0199c13" id="0199c13">诸四部众知此四处。若往礼拜。功德如是。尔</a><a name="0199c14" id="0199c14">时阿难复白佛言。若有善心诸优婆夷。善持</a><a name="0199c15" id="0199c15">戒行。乐听经法。欲见比丘。我等从今当云何</a><a name="0199c16" id="0199c16">耶。佛言。汝等从今勿与相见。阿难言。若脱遇</a><a name="0199c17" id="0199c17">会与之相逢。当复云何。佛言。勿与共语。阿</a><a name="0199c18" id="0199c18">难言。若不共语。其脱咨请。欲闻经法。当复</a><a name="0199c19" id="0199c19">云何。佛言。应为说法。但当善摄汝身口意。</a><a name="0199c20" id="0199c20">尔时阿难而白佛言。我等从今如是奉行</a><a name="0199c21" id="0199c21"><p>尔时阿难而白佛言。世尊。入于般涅后。</a><a name="0199c22" id="0199c22">供养之法。当云何耶。佛言。汝今不应逆忧</a><a name="0199c23" id="0199c23">此事。但自思惟。于我灭后护持正法。以昔</a><a name="0199c24" id="0199c24">所闻。乐为人说。所以者何。诸天自当供养</a><a name="0199c25" id="0199c25">我身。又婆罗门及以诸王。长者居士。此等</a><a name="0199c26" id="0199c26">自当供养我身。阿难言。虽复天人自兴供养。</a><a name="0199c27" id="0199c27">然我不知应依何法。佛言。阿难。供养我身。</a><a name="0199c28" id="0199c28">依转轮圣王。阿难又问。供养转轮圣王。其</a><a name="0199c29" id="0199c29">法云何。佛言。阿难。供养转轮圣王之法。用<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010199b.htm'><img src='up.gif' border=0></a>
<a href='T010200a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>