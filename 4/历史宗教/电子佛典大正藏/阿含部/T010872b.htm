<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0069 护国经 0872b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 69 护国经</font> <font face='Arial'>(卷1)</font> <font face='Arial'>T01, p0872b</h2></font><hr>
<span class='old'>
</a><a name="0872a28" id="0872a28">魔。梵沙门婆罗门人及非人等界。以自行愿</a><a name="0872a29" id="0872a29">成等正觉。流大悲心宣说正法。初善中善后</span><a name="0872b01" id="0872b01">善。文义深远纯一无杂。具足圆满梵行之相。</a><a name="0872b02" id="0872b02">如是具足最尊最上。我等若见共获善利。是</a><a name="0872b03" id="0872b03">故我等。当诣佛所瞻礼称赞。众共议已同往</a><a name="0872b04" id="0872b04">佛会。到佛所已有礼佛者。有但合掌者。有种</a><a name="0872b05" id="0872b05">种称赞者。如是之众礼赞既已。各坐一面。</a><a name="0872b06" id="0872b06">尔时世尊为众说法。令众心悦发大道意。时</a><a name="0872b07" id="0872b07">彼婆罗门大长者等。听受法已咸皆忻悦发</a><a name="0872b08" id="0872b08">大道心。即从座起合掌向佛。种种称赞礼佛</a><a name="0872b09" id="0872b09">而退</a><a name="0872b10" id="0872b10"><p>尔时会中有大长者名曰护国。恋慕佛故不</a><a name="0872b11" id="0872b11">离法会。作如是念。我所闻法堪可依凭必成</a><a name="0872b12" id="0872b12">正觉。我若在家永处轮回。佛难值遇。以信出</a><a name="0872b13" id="0872b13">家为求出离。是故我今离诸放逸发大精进。</a><a name="0872b14" id="0872b14">依佛出家净修梵行。我当志愿剃除须发而</a><a name="0872b15" id="0872b15">被法服。是时护国长者作是念已。即从座起</a><a name="0872b16" id="0872b16">前诣佛所。头面礼足合掌向佛而白佛言。我</a><a name="0872b17" id="0872b17">从世尊获闻正法。厌轮回苦起信乐心。是故</a><a name="0872b18" id="0872b18">我今求佛出家。唯愿世尊。摄受于我。佛言护</a><a name="0872b19" id="0872b19">国。汝信出家父母听不。护国答言。不也世</a><a name="0872b20" id="0872b20">尊。父母不听。佛言护国。父母不听不得出家。</a><a name="0872b21" id="0872b21">护国复白佛言。世尊。虽父母未听。我当求请</a><a name="0872b22" id="0872b22">坚令听许。佛告护国。如汝所愿今正是时</a><a name="0872b23" id="0872b23"><p>尔时护国长者禀承佛旨礼佛而退。还归其</a><a name="0872b24" id="0872b24">舍白父母言。父母慈念愿听我言。我于佛会</a><a name="0872b25" id="0872b25">闻佛说法。其所闻法我悉了知。即起正信乐</a><a name="0872b26" id="0872b26">欲出家。唯愿父母当听许我。是时父母告护</a><a name="0872b27" id="0872b27">国言。汝乐出家当求何利。复有何得而求出</a><a name="0872b28" id="0872b28">家。汝若出家勿为求丐而活命耶。汝应当知。</a><a name="0872b29" id="0872b29">我今财贿珍宝无量。汝但在家舍财作福。当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010872a.htm'><img src='up.gif' border=0></a>
<a href='T010872c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>