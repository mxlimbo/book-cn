<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0741a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷50)</font> 大品第二 （一九二）加楼乌陀夷经第一 <font face='Arial'>T01, p0741a</h2></font><hr>
<span class='old'>
</a><a name="0740c28" id="0740c28">乌陀夷独在靖处燕坐思惟。心作是念。</a><a name="0740c29" id="0740c29">世尊为我等多所饶益。善逝为我等多</span><a name="0741a01" id="0741a01">所安隐。世尊于我除众苦法。增益乐法。世</a><a name="0741a02" id="0741a02">尊于我除无量恶不善之法。增益无量诸善</a><a name="0741a03" id="0741a03">妙法<p>尊者乌陀夷则于晡时从燕坐起。往</a><a name="0741a04" id="0741a04">诣佛所。稽首佛足。却坐一面。世尊告曰。乌</a><a name="0741a05" id="0741a05">陀夷。无有所乏。安隐快乐。气力如常耶<p>尊</a><a name="0741a06" id="0741a06">者乌陀夷白曰。唯然。世尊。我无所乏。安隐快</a><a name="0741a07" id="0741a07">乐。气力如常<p>世尊复问曰。乌陀夷。云何汝</a><a name="0741a08" id="0741a08">无所乏。安隐快乐。气力如常耶<p>尊者乌陀夷</a><a name="0741a09" id="0741a09">答曰。世尊。我独在靖处燕坐思惟。心作</a><a name="0741a10" id="0741a10">是念。世尊为我等多所饶益。善逝为我</a><a name="0741a11" id="0741a11">等多所安隐。世尊于我除众苦法。增益</a><a name="0741a12" id="0741a12">乐法。世尊于我除无量恶不善之法。增益</a><a name="0741a13" id="0741a13">无量诸善妙法。世尊昔时告诸比丘。汝等</a><a name="0741a14" id="0741a14">断过中食。世尊。我等闻已。不堪不忍。不欲不</a><a name="0741a15" id="0741a15">乐。若有信梵志．居士往至众园。广施作福。</a><a name="0741a16" id="0741a16">我等自手受食。而世尊今教我断是。善逝</a><a name="0741a17" id="0741a17">教我绝是。复作是说。此大沙门不能消食。</a><a name="0741a18" id="0741a18">然我等于世尊威神妙德敬重不堪。是故我</a><a name="0741a19" id="0741a19">等断中后食<p>复次。昔时世尊告诸比丘。汝等</a><a name="0741a20" id="0741a20">断夜食。世尊。我等闻已。不堪不忍。不欲不乐。</a><a name="0741a21" id="0741a21">于二食中最上．最妙．最胜．最美者。而世尊今</a><a name="0741a22" id="0741a22">教我断是。善逝教我绝是。复作是说。此大</a><a name="0741a23" id="0741a23">沙门不能消食。世尊。昔时有一居士。多持</a><a name="0741a24" id="0741a24">种种净妙食饮。还归其家。敕内人曰。汝等</a><a name="0741a25" id="0741a25">受此举着一处。我当尽共集会夜食。不为</a><a name="0741a26" id="0741a26">朝中。世尊。若于诸家施设极妙最上食者。</a><a name="0741a27" id="0741a27">唯有夜食。我为朝中。而世尊今教我断是。</a><a name="0741a28" id="0741a28">善逝教我绝是。复作是说。此大沙门不能</a><a name="0741a29" id="0741a29">消食。然我等于世尊威神妙德敬重不堪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010740c.htm'><img src='up.gif' border=0></a>
<a href='T010741b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>