<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0163c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷1)</font> <font face='Arial'>T01, p0163c</h2></font><hr>
<span class='old'>
</a><a name="0163b28" id="0163b28">佛从喜豫聚。至维耶梨国。未至七里。佛止</a><a name="0163b29" id="0163b29">奈园中。有淫女人。字奈女。有五百淫女弟</span><a name="0163c01" id="0163c01">子。于城中闻佛以来在奈园中。皆敕五百</a><a name="0163c02" id="0163c02">淫女弟子。令好庄衣严车。从城中出。至佛</a><a name="0163c03" id="0163c03">所欲见佛。为佛跪拜。时佛在奈园中。与</a><a name="0163c04" id="0163c04">千比丘俱。为诸比丘说经。佛见奈女。与五</a><a name="0163c05" id="0163c05">百淫弟子俱。皆好庄衣。佛敕诸比丘。汝曹</a><a name="0163c06" id="0163c06">见奈女。与五百淫弟子俱。皆低头。端若心。</a><a name="0163c07" id="0163c07">虽好庄衣来。譬如画瓶。外有好画。中但有不</a><a name="0163c08" id="0163c08">净。封结不可发解。解者不净臭。即至奈女。</a><a name="0163c09" id="0163c09">皆是瓶辈。其有比丘当见力。何等为见力。</a><a name="0163c10" id="0163c10">去恶就善。不听淫态。宁自破骨破心燔烧身</a><a name="0163c11" id="0163c11">体。终不随心作恶。不但力士为多力。能自</a><a name="0163c12" id="0163c12">端心。胜于力士。佛与心诤以来。其劫无数。</a><a name="0163c13" id="0163c13">不听随心。勤力精进。自致作佛。比丘可自</a><a name="0163c14" id="0163c14">齐端其心。心久在不净中。今亦可自拔擢。</a><a name="0163c15" id="0163c15">自思惟身体五藏。亦可齐止。生死之法。视</a><a name="0163c16" id="0163c16">外亦苦。视中亦苦。端若心。奈女到下车至</a><a name="0163c17" id="0163c17">佛所。为佛作礼却坐一面。诸比丘皆低头。</a><a name="0163c18" id="0163c18">佛言若何缘来。奈女言。我数闻佛尊于诸</a><a name="0163c19" id="0163c19">天。故来跪拜。佛言奈女。若乐作女人耶。</a><a name="0163c20" id="0163c20">奈女言。天使我作女人耳。我不乐也。佛言。</a><a name="0163c21" id="0163c21">汝不乐作女人者。谁使汝畜五百淫弟子者。</a><a name="0163c22" id="0163c22">奈女言。是皆贫民。我养护之。佛言不然。</a><a name="0163c23" id="0163c23">若不厌女人之病。月期不净。拘绊捶杖。不</a><a name="0163c24" id="0163c24">得自在。不厌汝身。反更从五百人。奈女言。</a><a name="0163c25" id="0163c25">我痴所致。慧者不为是。佛言。审如是者善。</a><a name="0163c26" id="0163c26">奈女即长跪白佛。明日请佛及比丘僧。佛默</a><a name="0163c27" id="0163c27">然不应。奈女大喜。即起为佛作礼而去。去</a><a name="0163c28" id="0163c28">未久。维耶离豪姓诸理家。闻佛比丘僧俱来。</a><a name="0163c29" id="0163c29">去城七里。在奈园中。即乘王威。皆严驾乘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010163b.htm'><img src='up.gif' border=0></a>
<a href='T010164a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>