<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0226c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷32)</font> （九○六） （四五五） <font face='Arial'>T02, p0226c</h2></font><hr>
<span class='old'>
</a><a name="0226b28" id="0226b28">足。退坐一面。白佛言。世尊。何因何缘。世尊</a><a name="0226b29" id="0226b29">先为诸声闻少制戒时。多有比丘心乐习</span><a name="0226c01" id="0226c01">学。今多为声闻制戒。而诸比丘少乐习学<p>佛</a><a name="0226c02" id="0226c02">言。如是。迦叶。命浊．烦恼浊．劫浊．众生浊．见</a><a name="0226c03" id="0226c03">浊。众生善法退减故。大师为诸声闻多制</a><a name="0226c04" id="0226c04">禁戒。少乐习学。迦叶。譬如劫欲坏时。真宝</a><a name="0226c05" id="0226c05">未灭。有诸相似伪宝出于世间。伪宝出已。</a><a name="0226c06" id="0226c06">真宝则没。如是。迦叶。如来正法欲灭之时。有</a><a name="0226c07" id="0226c07">相似像法生。相似像法出世间已。正法则</a><a name="0226c08" id="0226c08">灭。譬如大海中。船载多珍宝。则顿沉没。如来</a><a name="0226c09" id="0226c09">正法则不如是渐渐消灭。如来正法不为</a><a name="0226c10" id="0226c10">地界所坏。不为水．火．风界所坏。乃至恶众</a><a name="0226c11" id="0226c11">生出世。乐行诸恶．欲行诸恶．成就诸恶。非</a><a name="0226c12" id="0226c12">法言法．法言非法．非律言律．律言非律。以</a><a name="0226c13" id="0226c13">相似法。句味炽然。如来正法于此则没<p>迦</a><a name="0226c14" id="0226c14">叶。有五因缘能令如来正法沉没。何等为</a><a name="0226c15" id="0226c15">五。若比丘于大师所。不敬不重。不下意供</a><a name="0226c16" id="0226c16">养。于大师所。不敬不重。不下意供养已。然</a><a name="0226c17" id="0226c17">复依猗而住。若法．若学．若随顺教．若诸梵</a><a name="0226c18" id="0226c18">行。大师所称叹者。不敬不重。不下意供养。</a><a name="0226c19" id="0226c19">而依止住。是名。迦叶。五因缘故。如来正法于</a><a name="0226c20" id="0226c20">此沉没<p>迦叶。有五因缘令如来法．律不没．</a><a name="0226c21" id="0226c21">不忘．不退。何等为五。若比丘于大师所。恭</a><a name="0226c22" id="0226c22">敬尊重。下意供养。依止而住。若法．若学．若</a><a name="0226c23" id="0226c23">随顺教．若诸梵行。大师所称叹者。恭敬尊</a><a name="0226c24" id="0226c24">重。下意供养。依止而住。迦叶。是名五因缘</a><a name="0226c25" id="0226c25">如来法．律不没．不忘．不退。是故。迦叶。当如</a><a name="0226c26" id="0226c26">是学。于大师所。当修恭敬尊重。下意供养。</a><a name="0226c27" id="0226c27">依止而住。若法．若学．若随顺教．若诸梵行。大</a><a name="0226c28" id="0226c28">师所赞叹者。恭敬尊重。下意供养。依止而</a><a name="0226c29" id="0226c29">住<p>佛说是经已。尊者摩诃迦叶欢喜随喜。作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020226b.htm'><img src='up.gif' border=0></a>
<a href='T020227a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>