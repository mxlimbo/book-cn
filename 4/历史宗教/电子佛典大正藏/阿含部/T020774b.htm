<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0774b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷41)</font> 马王品第四十五 （七） <font face='Arial'>T02, p0774b</h2></font><hr>
<span class='old'>
</a><a name="0774a28" id="0774a28">佛言。愿世尊莫至彼长者家。又彼人作大</a><a name="0774a29" id="0774a29">火坑。兼作毒食<p>佛告之曰。诸人勿怀恐怖。</span><a name="0774b01" id="0774b01">如来终不为他所害。正使阎浮里内火至梵</a><a name="0774b02" id="0774b02">天。犹不能烧吾。何况此小火欲害如来。终</a><a name="0774b03" id="0774b03">无此理。优婆塞知。吾无复害心<p>尔时。世</a><a name="0774b04" id="0774b04">尊比丘僧。前后围绕。入罗阅城。至长者家。</a><a name="0774b05" id="0774b05">尔时。世尊告诸比丘。汝等勿先入长者家。</a><a name="0774b06" id="0774b06">亦莫先食。要须如来食。然后乃食<p>尔时。世</a><a name="0774b07" id="0774b07">尊适举足门阈上。尔时火坑自然化作浴池。</a><a name="0774b08" id="0774b08">极为清凉。众华满其中。亦生莲花。大如车</a><a name="0774b09" id="0774b09">轮。七宝为茎。亦生余莲华。蜜蜂王游戏其</a><a name="0774b10" id="0774b10">中。尔时。释提桓因．梵天王．及四天王．及干</a><a name="0774b11" id="0774b11">沓和．阿须轮．及诸阅叉．鬼神等。见火坑中</a><a name="0774b12" id="0774b12">生此莲华。各各称庆。异音同声。各各说曰。便</a><a name="0774b13" id="0774b13">为如来胜中第一<p>尔时。彼长者家有种种外</a><a name="0774b14" id="0774b14">道异学。集在其家。尔时。优婆塞．优婆夷见</a><a name="0774b15" id="0774b15">如来变化已。欢喜踊跃。不能自胜。外道异</a><a name="0774b16" id="0774b16">学见如来变化已。甚怀愁忧。上虚空中诸</a><a name="0774b17" id="0774b17">尊神天。散种种名华于如来身上<p>尔时。世尊</a><a name="0774b18" id="0774b18">履虚去地四寸。至长者家。如来举足之处。</a><a name="0774b19" id="0774b19">便生莲华。大如车轮。尔时。世尊右回告诸</a><a name="0774b20" id="0774b20">比丘。汝等。悉皆蹈此莲花上<p>时。诸声闻皆从</a><a name="0774b21" id="0774b21">莲华上至长者家。尔时。世尊便说古昔之</a><a name="0774b22" id="0774b22">喻说。我过去来。供养恒沙诸佛。承事．礼敬。</a><a name="0774b23" id="0774b23">未失圣意。持是至诚之誓。使此诸坐。皆悉</a><a name="0774b24" id="0774b24">牢固<p>尔时。世尊告诸比丘。我今听诸比丘。</a><a name="0774b25" id="0774b25">先以手凭座。然后乃坐。此是我之教也。尔</a><a name="0774b26" id="0774b26">时。世尊及诸比丘僧皆悉就座。是座下皆</a><a name="0774b27" id="0774b27">生莲华。极为芬香<p>是时。尸利掘见如来</a><a name="0774b28" id="0774b28">如斯变化。便生斯念。吾为外道异学所</a><a name="0774b29" id="0774b29">误。失我人中之行。永失天路。心意愦然。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020774a.htm'><img src='up.gif' border=0></a>
<a href='T020774c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>