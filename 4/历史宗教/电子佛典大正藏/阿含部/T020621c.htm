<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0621c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷15)</font> 高幢品第二十四之一 （五） <font face='Arial'>T02, p0621c</h2></font><hr>
<span class='old'>
</a><a name="0621b28" id="0621b28">此衣。时树神知我心中所念。便垂此树枝</a><a name="0621b29" id="0621b29">耳<p>是时。迦叶复作是念。此沙门瞿昙虽神。故</span><a name="0621c01" id="0621c01">不如我得道真<p>是时。世尊食已。还于彼宿。</a><a name="0621c02" id="0621c02">是时。夜半有大黑云起而作大雨。连若大</a><a name="0621c03" id="0621c03">河。极为瀑溢。是时。迦叶复作是念。此河瀑</a><a name="0621c04" id="0621c04">溢。沙门必当为水所漂。我今看之。是时。</a><a name="0621c05" id="0621c05">迦叶及五百弟子往至河所。尔时世尊在水</a><a name="0621c06" id="0621c06">上行。脚不为水所渍。是时。迦叶遥见世尊</a><a name="0621c07" id="0621c07">在水上行<p>是时。迦叶便作是念。甚奇。甚特。</a><a name="0621c08" id="0621c08">沙门瞿昙乃能在水上行。我亦能在水上</a><a name="0621c09" id="0621c09">行。但不能使脚不污耳。此沙门虽神。故不</a><a name="0621c10" id="0621c10">如我得道真<p>是时。世尊语迦叶言。汝亦非</a><a name="0621c11" id="0621c11">阿罗汉。复不知阿罗汉道。汝尚不识阿罗</a><a name="0621c12" id="0621c12">汉名。况得道乎。汝是盲人。目无所睹。如来</a><a name="0621c13" id="0621c13">现尔许变化。故言。不如我得道真。汝方作</a><a name="0621c14" id="0621c14">是语。吾能在水上行。今正是时。可共在水</a><a name="0621c15" id="0621c15">上行耶。汝今可舍邪见之心。无令长夜</a><a name="0621c16" id="0621c16">受此苦恼<p>是时。迦叶闻世尊语已。便前头</a><a name="0621c17" id="0621c17">面礼足。我今悔过。深知非法。乃触如来。唯</a><a name="0621c18" id="0621c18">愿受悔。如是再三<p>世尊告曰。听汝改过。</a><a name="0621c19" id="0621c19">乃能自知触扰如来<p>是时。迦叶告五百弟</a><a name="0621c20" id="0621c20">子曰。汝等各随所宜。我今自归沙门瞿昙</a><a name="0621c21" id="0621c21"><p>是时。五百弟子白迦叶言。我等先亦有心</a><a name="0621c22" id="0621c22">于沙门瞿昙。当降龙时。寻欲归命。若师自</a><a name="0621c23" id="0621c23">归瞿昙者。我等五百弟子尽自归于瞿昙</a><a name="0621c24" id="0621c24">所<p>迦叶报言。今正是时。然复我心执此愚</a><a name="0621c25" id="0621c25">痴。见尔许变化。意由不解。故自称言。我道</a><a name="0621c26" id="0621c26">真正<p>是时。迦叶将五百弟子。前后围绕。至世</a><a name="0621c27" id="0621c27">尊所。头面礼足。在一面立。白世尊曰。唯愿</a><a name="0621c28" id="0621c28">世尊听我等得作沙门。修清净行<p>诸佛常</a><a name="0621c29" id="0621c29">法。若称。善来。比丘。便成沙门。是时。世尊告<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020621b.htm'><img src='up.gif' border=0></a>
<a href='T020622a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>