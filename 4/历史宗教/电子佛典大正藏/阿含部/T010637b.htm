<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0637b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷33)</font> 大品第一 （一三四）释问经第十八 <font face='Arial'>T01, p0637b</h2></font><hr>
<span class='old'>
</a><a name="0637a28" id="0637a28">夜有疑惑刺。世尊今日而拔出之。所以者</a><a name="0637a29" id="0637a29">何。谓如来．无所著．等正觉故<p>世尊问曰。拘翼。</span><a name="0637b01" id="0637b01">汝颇忆昔时曾问余沙门．梵志如此事耶</a><a name="0637b02" id="0637b02"><p>时。天王释答曰。世尊。唯大仙人自当知之。</a><a name="0637b03" id="0637b03">大仙人。三十三天集在法堂。各怀愁戚。数</a><a name="0637b04" id="0637b04">数叹说。我等若值如来．无所著。等正觉者。必</a><a name="0637b05" id="0637b05">当往见。大仙人。然我等不得值如来．无所</a><a name="0637b06" id="0637b06">着．等正觉已。便行具足五欲功德。大仙人。</a><a name="0637b07" id="0637b07">我等放逸。行放逸已。大威德天子于极妙</a><a name="0637b08" id="0637b08">处。即便命终。大仙人。我见大威德天子于</a><a name="0637b09" id="0637b09">极妙处。即命终时。便生极厌。身毛皆竖。莫</a><a name="0637b10" id="0637b10">令我于此处速命终<p>大仙人。我因此厌．因</a><a name="0637b11" id="0637b11">此忧戚故。若见余沙门．梵志在无事处山林</a><a name="0637b12" id="0637b12">树下。乐居高岩。寂无音声。远离。无恶。无有</a><a name="0637b13" id="0637b13">人民。随顺燕坐。彼乐远离。燕坐安隐。快乐</a><a name="0637b14" id="0637b14">游行。我见彼已。便谓是如来．无所著．等正</a><a name="0637b15" id="0637b15">觉。即往奉见。彼不识我。而问我言。汝为是</a><a name="0637b16" id="0637b16">谁。我时答彼。大仙人。我是天王释。大仙人。</a><a name="0637b17" id="0637b17">我是天王释。彼复问我。我曾见释。亦见释</a><a name="0637b18" id="0637b18">种姓。以何等故名为释。以何等故为释种</a><a name="0637b19" id="0637b19">姓。我便答彼。大仙人。若有来问我事者。我</a><a name="0637b20" id="0637b20">便随所能．随其力而答彼。是故我名为释。</a><a name="0637b21" id="0637b21">彼作是说。我等若随其事以问释者。释亦</a><a name="0637b22" id="0637b22">随其事答我。彼问我事。我不问彼。彼归</a><a name="0637b23" id="0637b23">命我。我不归命彼。大仙人。从彼沙门．梵志</a><a name="0637b24" id="0637b24">竟不得威仪法教。况复得如是问耶<p>时。</a><a name="0637b25" id="0637b25">丑漏曰</a><a name="0637b26" id="0637b26"><p class='lg'>　　释往释往已　　　释今作是说</a><br><a name="0637b27" id="0637b27">　　远离意所念　　　除疑诸犹豫</a><br><a name="0637b28" id="0637b28">　　久远行于世　　　推求索如来</a><br><a name="0637b29" id="0637b29">　　见沙门梵志　　　在远离燕坐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010637a.htm'><img src='up.gif' border=0></a>
<a href='T010637c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>