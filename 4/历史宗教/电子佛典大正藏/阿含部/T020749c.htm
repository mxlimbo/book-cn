<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0749c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷36)</font> 八难品第四十二之一 （三） <font face='Arial'>T02, p0749c</h2></font><hr>
<span class='old'>
</a><a name="0749b28" id="0749b28"><p>世尊告曰。吾今当与汝引譬。智者以譬</a><a name="0749b29" id="0749b29">喻自解。童子当知。十骆驼之力。不如一凡</span><a name="0749c01" id="0749c01">象力。又复十骆驼及一凡象之力。不如</a><a name="0749c02" id="0749c02">一迦罗勒象力。又复十骆驼及一凡象力并</a><a name="0749c03" id="0749c03">迦罗勒象力。不如一鸠陀延象力也。正使</a><a name="0749c04" id="0749c04">十骆驼．一凡象力。乃至鸠陀延象力。不如</a><a name="0749c05" id="0749c05">一婆摩那象力也。复计此象之力。不如</a><a name="0749c06" id="0749c06">一迦泥留象力也。复计诸象之力。复不</a><a name="0749c07" id="0749c07">如一优钵象力也。复计尔许象之力。</a><a name="0749c08" id="0749c08">复不如一钵头摩象力也。复计尔许</a><a name="0749c09" id="0749c09">象力。复不如一拘牟陀象力也。复取计</a><a name="0749c10" id="0749c10">之。复不如一分陀利象力也。复取计</a><a name="0749c11" id="0749c11">校。复不如一香象之力。复取计之。</a><a name="0749c12" id="0749c12">复不如一摩呵那极之力。复计之。复</a><a name="0749c13" id="0749c13">不如一那罗延之力。复取计之。复不如</a><a name="0749c14" id="0749c14">一转轮圣王之力。复取计之。不如一</a><a name="0749c15" id="0749c15">阿维越致之力。复取计之。不如一补</a><a name="0749c16" id="0749c16">处菩萨之力。复取计之。复不如一道树</a><a name="0749c17" id="0749c17">下坐菩萨之力。复取计之。复不如一</a><a name="0749c18" id="0749c18">如来父母遗体之力。吾今以父母之力安处</a><a name="0749c19" id="0749c19">此石<p>尔时。五百童子复白世尊言。如来神</a><a name="0749c20" id="0749c20">足力者。其事云何<p>世尊告曰。吾昔有弟</a><a name="0749c21" id="0749c21">子名目犍连。神足之中最为第一。尔</a><a name="0749c22" id="0749c22">时。共游在毗罗若竹园村中。尔时。国土至俭。</a><a name="0749c23" id="0749c23">人民相食。白骨盈路。然出家学士乞求难</a><a name="0749c24" id="0749c24">得。圣众羸瘦。气力虚竭。又复村中生民之类。</a><a name="0749c25" id="0749c25">皆怀饥色。无复聊赖。是时。大目犍连来</a><a name="0749c26" id="0749c26">至我所。而白我言。今此毗罗若极为饥俭。</a><a name="0749c27" id="0749c27">乞求无处。生民困悴。无复生路。我亦躬从</a><a name="0749c28" id="0749c28">如来受此言教。今此地下有自然地肥。极</a><a name="0749c29" id="0749c29">为香美。唯愿世尊听许弟子。反此地肥令</a><a name="0749c30" id="0749c30">在上。使此人民得食啖之。又使圣众得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020749b.htm'><img src='up.gif' border=0></a>
<a href='T020750a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>