<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0527c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷16)</font> （七一）蜱肆经第七 <font face='Arial'>T01, p0527c</h2></font><hr>
<span class='old'>
</a><a name="0527b28" id="0527b28">复再三报曰。我今怀妊。若生男者。汝应与</a><a name="0527b29" id="0527b29">分。若生女者。物尽属汝。于是。小母愚痴不</span><a name="0527c01" id="0527c01">达。不善晓解。无有智慧。欲求存命而反自</a><a name="0527c02" id="0527c02">害。即入室中。便取利刀自决其腹。看为</a><a name="0527c03" id="0527c03">是男。为是女耶。彼愚痴不达。不善晓解。无</a><a name="0527c04" id="0527c04">有智慧。欲求存命而反自害及<span class='corr'>腹</span>中子<p>当</a><a name="0527c05" id="0527c05">知蜱肆亦复如是愚痴不达。不善晓解。无</a><a name="0527c06" id="0527c06">有智慧。欲求存命。反作是念。迦叶。若知</a><a name="0527c07" id="0527c07">我知我亲亲妙行精进。精勤不懈。无有嫉</a><a name="0527c08" id="0527c08">妒。亦不悭贪。舒手。庶几。开意放舍。给诸孤</a><a name="0527c09" id="0527c09">穷。常乐施与。不着财物。彼因缘此。身坏命</a><a name="0527c10" id="0527c10">终。必升善处。生天上者。我今便应即行布</a><a name="0527c11" id="0527c11">施。修诸福业。奉斋守戒已。以刀自杀。或服</a><a name="0527c12" id="0527c12">毒药。或投坑井。或自缢死。沙门鸠摩罗迦</a><a name="0527c13" id="0527c13">叶。精进不应比我如彼盲人。蜱肆。若精进</a><a name="0527c14" id="0527c14">人长寿者。便得大福。若得大福者。便得生</a><a name="0527c15" id="0527c15">天长寿。蜱肆。汝应如是观于后世。莫如肉</a><a name="0527c16" id="0527c16">眼之所见也。蜱肆。若有沙门．梵志断绝离</a><a name="0527c17" id="0527c17">欲。趣向离欲。断绝离恚。趣向离恚。断绝离</a><a name="0527c18" id="0527c18">痴。趣向离痴。彼以清净天眼出过于人。见</a><a name="0527c19" id="0527c19">此众生死时．生时。好色．恶色。或妙．不妙。往来</a><a name="0527c20" id="0527c20">善处及不善处。随此众生之所作业。见其如</a><a name="0527c21" id="0527c21">真<p>蜱肆王复言。沙门鸠摩罗迦叶虽作是说。</a><a name="0527c22" id="0527c22">但我如是见。如是说。无有后世。无众生生</a><a name="0527c23" id="0527c23"><p>尊者鸠摩罗迦叶告曰。蜱肆。复更有恶而过</a><a name="0527c24" id="0527c24">此耶<p>蜱肆答曰。如是。迦叶。复更有恶。迦叶。</a><a name="0527c25" id="0527c25">我有亲亲疾病困笃。我往彼所。慰劳看彼。</a><a name="0527c26" id="0527c26">彼亦慰劳视我。彼若命终。我复诣彼慰劳看</a><a name="0527c27" id="0527c27">彼。彼亦不复慰劳视我。我亦不复慰劳看</a><a name="0527c28" id="0527c28">彼。迦叶。以此事故。我作是念。无众生生<p>尊</a><a name="0527c29" id="0527c29">者鸠摩罗迦叶告曰。蜱肆。复听我说喻。慧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010527b.htm'><img src='up.gif' border=0></a>
<a href='T010528a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>