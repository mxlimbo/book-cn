<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0465b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷7)</font> 舍梨子相应品第三 （三○）象迹喻经第十 <font face='Arial'>T01, p0465b</h2></font><hr>
<span class='old'>
</a><a name="0465a28" id="0465a28">脓．血．肪．髓．涎．胆．小便。如是比此身中余在。内</a><a name="0465a29" id="0465a29">所摄水。水性润。内之所受。诸贤。是谓内水</span><a name="0465b01" id="0465b01">界。诸贤。外水界者。谓大是。净是。不憎恶是。</a><a name="0465b02" id="0465b02">诸贤。有时火灾。是时灭外水界<p>诸贤。此外</a><a name="0465b03" id="0465b03">水界极大。极净。极不憎恶。是无常法．尽法．衰</a><a name="0465b04" id="0465b04">法．变易之法。况复此身暂住。为爱所受。谓不</a><a name="0465b05" id="0465b05">多闻愚痴凡夫而作此念。是我。是我所。我是</a><a name="0465b06" id="0465b06">彼所。多闻圣弟子不作此念。是我。是我所。我</a><a name="0465b07" id="0465b07">是彼所。彼云何作是念。若有他人骂詈．捶打．</a><a name="0465b08" id="0465b08">嗔恚责数者。便作是念。我生此苦。从因缘</a><a name="0465b09" id="0465b09">生。非无因缘。云何为缘。缘苦更乐。彼观此</a><a name="0465b10" id="0465b10">更乐无常。观觉．想．行．识无常。彼心缘界住。</a><a name="0465b11" id="0465b11">止合一心。定不移动。彼于后时。他人来语</a><a name="0465b12" id="0465b12">柔辞软言者。彼作是念。我生此乐。从因缘</a><a name="0465b13" id="0465b13">生。非无因缘。云何为缘。缘乐更乐。彼观此</a><a name="0465b14" id="0465b14">更乐无常。观觉．想．行．识无常。彼心缘界住。</a><a name="0465b15" id="0465b15">止合一心。定不移动。彼于后时。若幼少．中</a><a name="0465b16" id="0465b16">年．长老来行不可事。或以拳叉。或以石掷。</a><a name="0465b17" id="0465b17">或刀杖加。彼作是念。我受此身。色法粗质。</a><a name="0465b18" id="0465b18">四大之种。从父母生。饮食长养。常衣被覆。坐</a><a name="0465b19" id="0465b19">卧按摩。澡浴强忍。是破坏法。是灭尽法。离散</a><a name="0465b20" id="0465b20">之法。我因此身致拳叉．石掷及刀杖加。由</a><a name="0465b21" id="0465b21">是之故。彼极精勤而不懈怠。正身正念。不</a><a name="0465b22" id="0465b22">忘不痴。安定一心。彼作是念。我极精勤而不</a><a name="0465b23" id="0465b23">懈怠。正身正念。不忘不痴。安定一心。我受</a><a name="0465b24" id="0465b24">此身应致拳叉．石掷及刀杖加。但当精勤</a><a name="0465b25" id="0465b25">学世尊法<p>诸贤。世尊亦如是说。若有贼来。</a><a name="0465b26" id="0465b26">以利刀锯。节节解身。若汝为贼以利刀锯</a><a name="0465b27" id="0465b27">节节解身时。或心变易。或恶语言者。汝则衰</a><a name="0465b28" id="0465b28">退。汝当作是念。若有贼来。以利刀锯节节</a><a name="0465b29" id="0465b29">解我身者。因此令我心不变易。不恶语言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010465a.htm'><img src='up.gif' border=0></a>
<a href='T010465c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>