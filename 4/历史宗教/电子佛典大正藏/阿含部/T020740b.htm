<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0740b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷34)</font> 七日品第四十之一 （六） <font face='Arial'>T02, p0740b</h2></font><hr>
<span class='old'>
</a><a name="0740a28" id="0740a28">名为净诸漏法。汝等善思念之<p>比丘对曰。</a><a name="0740a29" id="0740a29">如是。世尊。是时。诸比丘从佛受教<p>世尊告</span><a name="0740b01" id="0740b01">曰。彼云何名为净诸漏法。或有有漏缘见</a><a name="0740b02" id="0740b02">得断。或有有漏亲近得断。或有有漏远</a><a name="0740b03" id="0740b03">离得断。或有有漏娱乐得断。或有有漏威</a><a name="0740b04" id="0740b04">仪得断。或有有漏思惟得断<p>彼云何有漏</a><a name="0740b05" id="0740b05">由见得断。于是。凡夫之人不睹圣人。不</a><a name="0740b06" id="0740b06">顺从如来之法。不能拥护贤圣之法。不</a><a name="0740b07" id="0740b07">亲近善知识。不与善知识从事。其闻法所</a><a name="0740b08" id="0740b08">应思惟法者亦不分别。不应思惟者而</a><a name="0740b09" id="0740b09">思惟之。未生欲漏而生。已生欲漏便增多。未</a><a name="0740b10" id="0740b10">生有漏而生。已生有漏便增多。未生无明漏</a><a name="0740b11" id="0740b11">而生。已生无明漏便增多。此法不应思惟</a><a name="0740b12" id="0740b12">而思惟之<p>彼云何法应思惟。然不思惟此</a><a name="0740b13" id="0740b13">法。所言思惟法者。未生欲漏使不生。已生</a><a name="0740b14" id="0740b14">欲漏而灭之。未生有漏令不生。已生有漏而</a><a name="0740b15" id="0740b15">灭之。未生无明漏令不生。已生无明漏而</a><a name="0740b16" id="0740b16">灭之。是谓此法应可思惟而不思惟。所不</a><a name="0740b17" id="0740b17">应思惟者便思惟之。应思惟者复不思</a><a name="0740b18" id="0740b18">惟之。未生欲漏而生。已生欲漏而增多。未生</a><a name="0740b19" id="0740b19">有漏而生。已生有漏而增多。未生无明漏而</a><a name="0740b20" id="0740b20">生。已生无明漏而增多。彼人作如是思惟。</a><a name="0740b21" id="0740b21">云何有过去久远。我今当有过去久远。或</a><a name="0740b22" id="0740b22">复思惟。无过去久远。云何当有过去久远。</a><a name="0740b23" id="0740b23">为谁有过去久远。云何复有当来久远。我</a><a name="0740b24" id="0740b24">今当有将来久远。或复言。无将来久远。云</a><a name="0740b25" id="0740b25">何当有将来久远。为谁有将来久远。云何</a><a name="0740b26" id="0740b26">有此众生久远。此众生久远为从何来。从</a><a name="0740b27" id="0740b27">此命终当生何处。彼人起此不祥之念。便</a><a name="0740b28" id="0740b28">兴六见。展转生耶想。有我见审有此见。</a><a name="0740b29" id="0740b29">无有我见审兴此见。有我见无我见于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020740a.htm'><img src='up.gif' border=0></a>
<a href='T020740c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>