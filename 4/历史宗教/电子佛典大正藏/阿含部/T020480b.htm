<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0480b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷15)</font> （三一七） <font face='Arial'>T02, p0480b</h2></font><hr>
<span class='old'>
</a><a name="0480a29" id="0480a29">别亦阙不书)</a><a name="0480a30" id="0480a30"><p>(此下丹本第十二卷初)</span><a name="0480b01" id="0480b01"><p><b>　　<A NAME="n1751"></A>（三一八）</b><p>如是我闻。一时佛游摩竭提国。将欲</a><a name="0480b02" id="0480b02">向彼崛默夜叉宫中。时崛默夜叉往诣佛所。</a><a name="0480b03" id="0480b03">顶礼佛足在一面坐。白佛言。世尊。唯愿如</a><a name="0480b04" id="0480b04">来及比丘僧。于今日夜在我宫宿。尔时世尊</a><a name="0480b05" id="0480b05">默然许之。时崛默夜叉为欲安置佛徒众故。</a><a name="0480b06" id="0480b06">即时化作五百宫殿。床敷卧具皆悉备足。又</a><a name="0480b07" id="0480b07">复化作五百火炉。中火炽然都无烟气。请</a><a name="0480b08" id="0480b08">佛诣宫奉以上房。五百比丘以次取房。尔时</a><a name="0480b09" id="0480b09">如来入房坐已。崛默夜叉在一面立。而说偈</a><a name="0480b10" id="0480b10">言</a><a name="0480b11" id="0480b11"><p class='lg'>　　得正忆念乐　　　忆念正亦乐</a><br><a name="0480b12" id="0480b12">　　志念常不忘　　　正念得安眠</a><br><a name="0480b13" id="0480b13">　　正念得贤乐　　　不害不杖捶</a><br><a name="0480b14" id="0480b14">　　不胜亦不负　　　于一切众生</a><br><a name="0480b15" id="0480b15">　　普皆生慈愍　　　离一切怨憎</a><br><a name="0480b16" id="0480b16">　　斯乃为大乐　　　更无有过者　</p></a><a name="0480b17" id="0480b17"><p>时崛默夜叉说此偈已。欢喜顶礼而还</a><a name="0480b18" id="0480b18"><p><b>　　<A NAME="n1752"></A>（三一九）</b><p>如是我闻。一时佛在白山。尔时尊者</a><a name="0480b19" id="0480b19">象护为佛侍者。于时世尊夜中经行。天降微</a><a name="0480b20" id="0480b20">雨电光晃曜。时天帝释即便化作琉璃宝堂</a><a name="0480b21" id="0480b21">以覆佛上。作是事已。来诣佛所顶礼佛足。如</a><a name="0480b22" id="0480b22">来经行犹未休止。时彼国人若小儿啼泣不</a><a name="0480b23" id="0480b23">时止者。辄以薄俱罗鬼而以恐之。然诸佛常</a><a name="0480b24" id="0480b24">法。师不入室。弟子不得在前入房而先眠睡。</a><a name="0480b25" id="0480b25">尔时象护作是心念。今夜既久世尊不眠。我</a><a name="0480b26" id="0480b26">当作薄俱罗鬼恐其令眠。作斯念已。寻便反</a><a name="0480b27" id="0480b27">被俱执至经行道头。而语佛言。沙门沙门。</a><a name="0480b28" id="0480b28">薄俱罗鬼来。尔时佛告象护。汝甚愚痴。以薄</a><a name="0480b29" id="0480b29">俱罗鬼恐怖于我。汝宁不知如来久断惊惧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020480a.htm'><img src='up.gif' border=0></a>
<a href='T020480c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>