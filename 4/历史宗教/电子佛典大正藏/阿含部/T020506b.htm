<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0113 佛说难提释经 0506b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 113 佛说难提释经</font> <font face='Arial'>(卷1)</font> <font face='Arial'>T02, p0506b</h2></font><hr>
<span class='old'>
</a><a name="0506a28" id="0506a28">不可犯不可轻不可毁不可弄不可试。慧者</a><a name="0506a29" id="0506a29">从戒得定。从定便离爱。意不着世间。譬如</span><a name="0506b01" id="0506b01">石破终不复合。难提。是时慧弟子意不着贪</a><a name="0506b02" id="0506b02">欲。不着嗔恚。不着愚痴。便为直意。慧弟子意</a><a name="0506b03" id="0506b03">已直已直意。便得义便得法便见法便大乐</a><a name="0506b04" id="0506b04">喜。已喜便生乐。从乐便身灭。身已灭便得</a><a name="0506b05" id="0506b05">安隐意。从安隐便得定。从定便如知如见。是</a><a name="0506b06" id="0506b06">为苦谛。是为习。是为尽。是为苦灭向道者</a><a name="0506b07" id="0506b07">谛。难提。若慧弟子在邪中为直念。有恨意便</a><a name="0506b08" id="0506b08">为舍。意有所著便不受。是为慧弟子乐道迹。</a><a name="0506b09" id="0506b09">为常念戒德。难提。若慧弟子自念施与之德。</a><a name="0506b10" id="0506b10">快哉我已得作人。于悭贪之中能自拔。无有</a><a name="0506b11" id="0506b11">嫉之意。为常乐与为信所与。后必当得少施</a><a name="0506b12" id="0506b12">所得无量从施得无为。难提。是时慧弟子意</a><a name="0506b13" id="0506b13">不着贪欲。不着嗔恚。不着愚痴。便为直意。</a><a name="0506b14" id="0506b14">慧弟子意已直已直意。便得义便得法便见</a><a name="0506b15" id="0506b15">法便大乐喜。已喜便生乐。从乐便身灭。身</a><a name="0506b16" id="0506b16">已灭便得安隐意。从安隐便得定。从定便如</a><a name="0506b17" id="0506b17">知如见。是为苦谛。是为习。是为尽。是为苦</a><a name="0506b18" id="0506b18">灭向道者谛。难提。若慧弟子在邪中为直念。</a><a name="0506b19" id="0506b19">有恨意便为舍。意有所著便不受。是为慧弟</a><a name="0506b20" id="0506b20">子乐道迹。为常念施与之德</a><a name="0506b21" id="0506b21"><p>难提。若慧弟子念诸天德。第一照头摩赖。第</a><a name="0506b22" id="0506b22">二忉利。第三艳。第四兜术。第五泥慢罗提。</a><a name="0506b23" id="0506b23">第六般泥迷陀和舍和提。若从信若从清净</a><a name="0506b24" id="0506b24">若从闻若从施若从慧。各有行得上是六天。</a><a name="0506b25" id="0506b25">我亦能行五法。若信戒闻施慧。从是因缘得</a><a name="0506b26" id="0506b26">生天上。难提。是时慧弟子意。不着贪欲。不着</a><a name="0506b27" id="0506b27">嗔恚。不着愚痴。便为直意。慧弟子意已直。已</a><a name="0506b28" id="0506b28">直意便得义便得法便见法便大乐喜。已喜</a><a name="0506b29" id="0506b29">便生乐。从乐便身灭。身已灭便得安隐意。从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020506a.htm'><img src='up.gif' border=0></a>
<a href='T020506c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>