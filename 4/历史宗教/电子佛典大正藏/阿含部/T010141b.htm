<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0141b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷21)</font> 第四分 世记经 <font face='Arial'>T01, p0141b</h2></font><hr>
<span class='old'>
</a><a name="0141a28" id="0141a28">等今往与彼共战。若得胜者。捉释提桓因。</a><a name="0141a29" id="0141a29">以五系系缚。将诣七叶讲堂。吾欲观之。时。</span><a name="0141b01" id="0141b01">诸阿须伦受毗摩质多阿须伦教已。各自庄</a><a name="0141b02" id="0141b02">严<p>于是。诸天．阿须伦众遂共战斗。诸天得</a><a name="0141b03" id="0141b03">胜。阿须伦退。时。忉利诸天捉阿须伦王。以</a><a name="0141b04" id="0141b04">五系系缚。将诣善法堂所。示天帝释。时。阿</a><a name="0141b05" id="0141b05">须伦王见天上快乐。生慕乐心。即自念言。</a><a name="0141b06" id="0141b06">此处殊胜。即可居止。用复还归阿须伦宫</a><a name="0141b07" id="0141b07">为。发此念时。五系即得解。五乐在前。若阿</a><a name="0141b08" id="0141b08">须伦生念欲还诣本宫殿。五系还缚。五乐自</a><a name="0141b09" id="0141b09">去。时。阿须伦所被系缚。转更牢固。魔所系</a><a name="0141b10" id="0141b10">缚复过于是。计吾我人为魔所缚。不计</a><a name="0141b11" id="0141b11">吾我人魔缚得解。爱我为缚。爱爱为缚。</a><a name="0141b12" id="0141b12">我当有为缚。我当无为缚。有色为缚。无色</a><a name="0141b13" id="0141b13">为缚。有色无色为缚。我有想为缚。无想为</a><a name="0141b14" id="0141b14">缚。有想无想为缚。我为大患．为痈．为刺。</a><a name="0141b15" id="0141b15">是故。贤圣弟子知我为大患．为痈．为刺。</a><a name="0141b16" id="0141b16">舍吾我想。修无我行。观彼我为重担．</a><a name="0141b17" id="0141b17">为放逸．为有。当有我是有为。当有无</a><a name="0141b18" id="0141b18">我是有为。有色是有为。无色是有为。有色无</a><a name="0141b19" id="0141b19">色是有为。有想是有为。无想是有为。有想</a><a name="0141b20" id="0141b20">无想是有为。有为为大患．为<span class='corr'>刺</span>．为疮。是</a><a name="0141b21" id="0141b21">故。贤圣弟子知有为为大患．为<span class='corr'>刺</span>．为疮</a><a name="0141b22" id="0141b22">故。舍有为。为无为行<p>佛告比丘。昔者。诸天</a><a name="0141b23" id="0141b23">子与阿须伦共斗。时。释提桓因命忉利</a><a name="0141b24" id="0141b24">天而告之曰。汝等今往与阿须伦共斗。</a><a name="0141b25" id="0141b25">若得胜者。捉毗摩质多罗阿须伦。以五</a><a name="0141b26" id="0141b26">系系缚。将诣善法讲堂。吾欲观之。时。忉</a><a name="0141b27" id="0141b27">利诸天受帝释教已。各即自庄严。时。毗摩</a><a name="0141b28" id="0141b28">质多阿须伦复命诸阿须伦而告之曰。汝</a><a name="0141b29" id="0141b29">等今往与彼共战。若得胜者。捉释提桓因。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010141a.htm'><img src='up.gif' border=0></a>
<a href='T010141c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>