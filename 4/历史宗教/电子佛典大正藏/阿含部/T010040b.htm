<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0040b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷6)</font> 第二分 （六）第二分转轮圣王修行经第二 <font face='Arial'>T01, p0040b</h2></font><hr>
<span class='old'>
</a><a name="0040a28" id="0040a28">离于本处。时。王闻已即自念言。我曾于先宿</a><a name="0040a29" id="0040a29">耆旧所闻。若转轮圣王轮宝移者。王寿未几。</span><a name="0040b01" id="0040b01">我今已受人中福乐。宜更方便受天福乐。</a><a name="0040b02" id="0040b02">当立太子领四天下。别封一邑与下发师。</a><a name="0040b03" id="0040b03">令下须发。服三法衣。出家修道<p>时。王即命</a><a name="0040b04" id="0040b04">太子而告之曰。卿为知不。吾曾从先宿耆</a><a name="0040b05" id="0040b05">旧所闻。若转轮圣王金轮宝离本处者。王</a><a name="0040b06" id="0040b06">寿未几。吾今已受人中福乐。当设方便迁</a><a name="0040b07" id="0040b07">受天乐。今欲剃除须发。服三法衣。出家修</a><a name="0040b08" id="0040b08">道。以四天下委付于汝。宜自勉力。存恤民</a><a name="0040b09" id="0040b09">物。尔时。太子受王教已。王即剃除须发。服</a><a name="0040b10" id="0040b10">三法衣。出家修道。时。王出家过七日已。其金</a><a name="0040b11" id="0040b11">轮宝忽然不现。典金轮者往白王言。大王。当</a><a name="0040b12" id="0040b12">知今者轮宝忽然不现。时王闻已。不以为忧。</a><a name="0040b13" id="0040b13">亦复不往问父王意。时。彼父王忽然命终</a><a name="0040b14" id="0040b14"><p>自此以前。六转轮王皆展转相承。以正法治。</a><a name="0040b15" id="0040b15">唯此一王自用治国。不承旧法。其政不平。</a><a name="0040b16" id="0040b16">天下怨诉。国土损减。人民凋落。时。有一婆罗</a><a name="0040b17" id="0040b17">门大臣往白王言。大王。当知今者国土损</a><a name="0040b18" id="0040b18">减。人民凋落。转不如常。王今国内多有知识。</a><a name="0040b19" id="0040b19">聪慧博达。明于古今。备知先王治政之法。</a><a name="0040b20" id="0040b20">何不命集问其所知。彼自当答。时。王即召</a><a name="0040b21" id="0040b21">群臣。问其先王治政之道。时。诸智臣具以事</a><a name="0040b22" id="0040b22">答。王闻其言。即行旧政。以法护世。而由</a><a name="0040b23" id="0040b23">不能拯济孤老。施及下穷<p>时。国人民转至</a><a name="0040b24" id="0040b24">贫困。遂相侵夺。盗贼滋甚。伺察所得。将诣</a><a name="0040b25" id="0040b25">王所白言。此人为贼。愿王治之。王即问言。</a><a name="0040b26" id="0040b26">汝实为贼耶。答曰。实尔。我贫穷饥饿。不能</a><a name="0040b27" id="0040b27">自存。故为贼耳。时。王即出库物以供给之。</a><a name="0040b28" id="0040b28">而告之曰。汝以此物供养父母。并恤亲族。</a><a name="0040b29" id="0040b29">自今已后。勿复为贼。余人转闻有作贼者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010040a.htm'><img src='up.gif' border=0></a>
<a href='T010040c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>