<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0023 大楼炭经 0299b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 23 大楼炭经</font> <font face='Arial'>(卷4)</font> 忉利天品第九 <font face='Arial'>T01, p0299b</h2></font><hr>
<span class='old'>
</a><a name="0299a28" id="0299a28">波罗天。维阿天。波利多维天。阿波摩维呵</a><a name="0299a29" id="0299a29">天。维呵天。维阿钵天。阿答和天。善见天。</span><a name="0299b01" id="0299b01">色天。阿迦尼吒天。是为十八色行天。无色</a><a name="0299b02" id="0299b02">行天有四。何等为四。一者虚空智天。二者识</a><a name="0299b03" id="0299b03">智天。三者阿竭然<span class='corr'>天</span>。四者无思想亦有思想</a><a name="0299b04" id="0299b04">天。是为四无色天。佛告诸比丘言。昔者持地</a><a name="0299b05" id="0299b05">大天神。发起是恶见言。但有地无有水。亦无</a><a name="0299b06" id="0299b06">有火无有风</a><a name="0299b07" id="0299b07"><p>佛言。我尔时往至持地大神所。告持地天神</a><a name="0299b08" id="0299b08">言。汝为实发起是恶见。言地无有水火风不。</a><a name="0299b09" id="0299b09">天言唯然世尊。佛言。天莫说地无水火风。</a><a name="0299b10" id="0299b10">所以者何。地有水火风。地里数最深。佛言。我</a><a name="0299b11" id="0299b11">能知持地大神发起恶见。我便以法劝助。令</a><a name="0299b12" id="0299b12">意开解欢喜即立。远尘离垢诸法法眼生。譬</a><a name="0299b13" id="0299b13">如白缯净好持着染中则受染色好。佛言如</a><a name="0299b14" id="0299b14">是。持地大神立远尘离垢诸法法眼生。尔时</a><a name="0299b15" id="0299b15">持地大神。见在得法行断狐疑。白佛言。我</a><a name="0299b16" id="0299b16">从今已往尽形寿。归命佛归命法归命比丘</a><a name="0299b17" id="0299b17">僧。受持优婆夷戒。常有慈心于人及蜚蠕</a><a name="0299b18" id="0299b18">动之类也。佛告比丘。昔者持水大神。发是恶</a><a name="0299b19" id="0299b19">见言。但有水无有地。亦无火风。我尔时往</a><a name="0299b20" id="0299b20">至持水大神所。问持水大神言。汝实为发起</a><a name="0299b21" id="0299b21">恶见。言但有水无有地火风耶。神言。唯然世</a><a name="0299b22" id="0299b22">尊。佛言。大神莫得说是语。所以者何。有水亦</a><a name="0299b23" id="0299b23">有火地风。但水里数大深。水神即弃捐恶见。</a><a name="0299b24" id="0299b24">我但以法劝助。令意开解欢喜即立远尘离</a><a name="0299b25" id="0299b25">垢诸法法眼生。譬如白缯净好持着染中便</a><a name="0299b26" id="0299b26">受好色。持水大神亦如是。现在得法行。无有</a><a name="0299b27" id="0299b27">狐疑。即白佛言。我从今已往尽形寿。归命佛</a><a name="0299b28" id="0299b28">归命法。归命比丘僧。受戒。常慈心于人及</a><a name="0299b29" id="0299b29">蜚蠕动之类<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010299a.htm'><img src='up.gif' border=0></a>
<a href='T010299c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>