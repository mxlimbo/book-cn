<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0457c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷6)</font> 舍梨子相应品第三 （二七）梵志陀然经第七 <font face='Arial'>T01, p0457c</h2></font><hr>
<span class='old'>
</a><a name="0457b28" id="0457b28">向尊者舍梨子白曰。舍梨子。我有爱妇。名</a><a name="0457b29" id="0457b29">曰端正。我惑彼故。而为放逸。大作罪业。舍</span><a name="0457c01" id="0457c01">梨子。我从今日始。舍端正妇。自归尊者舍</a><a name="0457c02" id="0457c02">梨子<p>尊者舍梨子答曰。陀然。汝莫归我。我</a><a name="0457c03" id="0457c03">所归佛汝应自归<p>梵志陀然白曰。尊者舍</a><a name="0457c04" id="0457c04">梨子。我从今日自归于佛．法及比丘众。唯</a><a name="0457c05" id="0457c05">愿尊者舍梨子受我为佛优婆塞。终身自归。</a><a name="0457c06" id="0457c06">乃至命尽<p>于是。尊者舍梨子为梵志陀然说</a><a name="0457c07" id="0457c07">法。劝发渴仰。成就欢喜。无量方便为彼说</a><a name="0457c08" id="0457c08">法。劝发渴仰。成就欢喜已。从坐起去。游</a><a name="0457c09" id="0457c09">王舍城。住经数日。摄衣持钵。从王舍城出。</a><a name="0457c10" id="0457c10">往诣南山。住南山村北尸摄和林中<p>彼时。有</a><a name="0457c11" id="0457c11">一比丘游王舍城。住经数日。摄衣持钵。从</a><a name="0457c12" id="0457c12">王舍城出。亦至南山。住南山村北尸摄和</a><a name="0457c13" id="0457c13">林中<p>于是。彼一比丘往诣尊者舍梨子所。稽</a><a name="0457c14" id="0457c14">首礼足。却坐一面<p>尊者舍梨子问曰。贤者从</a><a name="0457c15" id="0457c15">何处来。何处游行<p>比丘答曰。尊者舍梨子。我</a><a name="0457c16" id="0457c16">从王舍城来。游行王舍城<p>复问。贤者。知王</a><a name="0457c17" id="0457c17">舍城有一梵志。名曰陀然。是我昔日未出</a><a name="0457c18" id="0457c18">家友耶<p>答曰。知也<p>复问。贤者。梵志陀然住</a><a name="0457c19" id="0457c19">王舍城。身体康强。安快无病。起居轻便。气力</a><a name="0457c20" id="0457c20">如常。欲数见佛。乐闻法耶<p>答曰。尊者舍梨</a><a name="0457c21" id="0457c21">子。梵志陀然欲数见佛。欲数闻法。但不安</a><a name="0457c22" id="0457c22">快。气力转衰。所以者何。尊者舍梨子。梵志陀</a><a name="0457c23" id="0457c23">然今者疾病。极困危笃。或能因此而至命终</a><a name="0457c24" id="0457c24"><p>尊者舍梨子闻是语已。即摄衣持钵。从南</a><a name="0457c25" id="0457c25">山出。至王舍城。住竹林加兰哆园<p>于是。尊</a><a name="0457c26" id="0457c26">者舍梨子过夜平旦。着衣持钵。往诣梵志</a><a name="0457c27" id="0457c27">陀然家。梵志陀然遥见尊者舍梨子来。见已</a><a name="0457c28" id="0457c28">便欲从床而起。尊者舍梨子见梵志陀然</a><a name="0457c29" id="0457c29">欲从床起。便止彼曰。梵志陀然。汝卧勿起。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010457b.htm'><img src='up.gif' border=0></a>
<a href='T010458a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>