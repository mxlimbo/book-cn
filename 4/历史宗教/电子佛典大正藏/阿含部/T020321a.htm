<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0321a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷44)</font> （一一八四） （四五五） <font face='Arial'>T02, p0321a</h2></font><hr>
<span class='old'>
</a><a name="0320c28" id="0320c28">祠火。望息灾怪。见已。即说偈言</a><a name="0320c29" id="0320c29"><p class='lg'>　　婆罗门祠火　　　焚烧干草木</span><br><a name="0321a01" id="0321a01">　　莫呼是净道　　　能却诸灾患</a><br><a name="0321a02" id="0321a02">　　此则恶供养　　　而谓为黠慧</a><br><a name="0321a03" id="0321a03">　　作如是因缘　　　外道取修净</a><br><a name="0321a04" id="0321a04">　　汝今弃薪火　　　起内火炽然</a><br><a name="0321a05" id="0321a05">　　常修不放逸　　　常富于供养</a><br><a name="0321a06" id="0321a06">　　处处兴净信　　　广施设大会</a><br><a name="0321a07" id="0321a07">　　心意为束薪　　　嗔恚黑烟起</a><br><a name="0321a08" id="0321a08">　　妄语为尘味　　　口舌为木杓</a><br><a name="0321a09" id="0321a09">　　胸怀燃火处　　　欲火常炽然</a><br><a name="0321a10" id="0321a10">　　当善自调伏　　　消灭士夫火</a><br><a name="0321a11" id="0321a11">　　正信为大河　　　净戒为度济</a><br><a name="0321a12" id="0321a12">　　澄净清流水　　　智者之所叹</a><br><a name="0321a13" id="0321a13">　　人中净天德　　　当于中洗浴</a><br><a name="0321a14" id="0321a14">　　涉水不着身　　　安乐度彼岸</a><br><a name="0321a15" id="0321a15">　　正法为深渊　　　福德为下济</a><br><a name="0321a16" id="0321a16">　　澄净水充满　　　智者所赞叹</a><br><a name="0321a17" id="0321a17">　　人中天净德　　　当于中洗浴</a><br><a name="0321a18" id="0321a18">　　涉水不着身　　　安乐度彼岸</a><br><a name="0321a19" id="0321a19">　　真谛善调御　　　摄护修梵行</a><br><a name="0321a20" id="0321a20">　　慈悲为苦行　　　真实心清净</a><br><a name="0321a21" id="0321a21">　　沐浴以正法　　　智者所称叹　</p></a><a name="0321a22" id="0321a22"><p>尔时。孙陀利河侧婆罗门闻佛所说。欢喜随</a><a name="0321a23" id="0321a23">喜。复道而去</a><a name="0321a24" id="0321a24"><p><b>　　<A NAME="n1227"></A>（一一八五）</b><p>如是我闻<p>一时。佛住拘萨罗人间慢</a><a name="0321a25" id="0321a25">行。住孙陀利河侧丛林中<p>时。有孙陀利河</a><a name="0321a26" id="0321a26">侧住止婆罗门来诣佛所。面相问讯慰劳已。</a><a name="0321a27" id="0321a27">退坐一面。问佛言。瞿昙。至孙陀利河中洗</a><a name="0321a28" id="0321a28">浴不<p>佛告婆罗门。何用于孙陀利河中洗</a><a name="0321a29" id="0321a29">浴为<p>婆罗门白佛。瞿昙。孙陀利河是济度<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020320c.htm'><img src='up.gif' border=0></a>
<a href='T020321b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>