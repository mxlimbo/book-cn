<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0422b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷1)</font> 七法品第一 （二）昼度树经第二 <font face='Arial'>T01, p0422b</h2></font><hr>
<span class='old'>
</a><a name="0422a28" id="0422a28">复次。三十三天昼度树已生如鸟喙。是时。三</a><a name="0422a29" id="0422a29">十三天悦乐欢喜。昼度树不久当开如钵。</span><a name="0422b01" id="0422b01">复次。三十三天昼度树已开如钵。是时。三十</a><a name="0422b02" id="0422b02">三天悦乐欢喜。昼度树不久当尽敷开。若</a><a name="0422b03" id="0422b03">昼度树已尽敷开。光所照。色所映。香所熏。</a><a name="0422b04" id="0422b04">周百由延。是时。三十三天于中夏四月。以</a><a name="0422b05" id="0422b05">天五欲功德具足而自娱乐。是谓三十三天</a><a name="0422b06" id="0422b06">于昼度树下集会娱乐也<p>如是义。圣弟子</a><a name="0422b07" id="0422b07">亦复尔。思念出家。是时圣弟子名为叶黄。</a><a name="0422b08" id="0422b08">犹三十三天昼度树叶萎黄也。复次。圣弟</a><a name="0422b09" id="0422b09">子剃除须发。着袈裟衣。至信．舍家．无家．</a><a name="0422b10" id="0422b10">学道。是时圣弟子名为叶落。犹三十三天</a><a name="0422b11" id="0422b11">昼度树叶落也。复次。圣弟子离欲．离恶不</a><a name="0422b12" id="0422b12">善之法。有觉．有观。离生喜．乐。得初禅成就</a><a name="0422b13" id="0422b13">游。是时。圣弟子名叶还生。犹三十三天昼度</a><a name="0422b14" id="0422b14">树叶还生也。复次。圣弟子觉．观已息。内静．</a><a name="0422b15" id="0422b15">一心。无觉．无观。定生喜．乐。得第二禅成就</a><a name="0422b16" id="0422b16">游。是时。圣弟子名为生网。犹三十三天昼度</a><a name="0422b17" id="0422b17">树生网也。复次。圣弟子离于喜欲。舍无求</a><a name="0422b18" id="0422b18">游。正念正智而身觉乐。谓圣所说．圣所舍．念．</a><a name="0422b19" id="0422b19">乐住．空。得第三禅成就游。是时。圣弟子名</a><a name="0422b20" id="0422b20">生如鸟喙。犹三十三天昼度树如鸟喙也。复</a><a name="0422b21" id="0422b21">次。圣弟子乐灭．苦灭。喜．忧本已灭。不苦不乐．</a><a name="0422b22" id="0422b22">舍．念．清净。得第四禅成就游。是时。圣弟子</a><a name="0422b23" id="0422b23">名生如钵。犹三十三天昼度树如钵也<p>复</a><a name="0422b24" id="0422b24">次。圣弟子诸漏已尽。心解脱．慧解脱。于现</a><a name="0422b25" id="0422b25">法中自知自觉。自作证成就游。生已尽。梵</a><a name="0422b26" id="0422b26">行已立。所作已办。不更受有。知如真。是时。</a><a name="0422b27" id="0422b27">圣弟子名尽敷开。犹三十三天昼度树尽敷</a><a name="0422b28" id="0422b28">开也。彼为漏尽阿罗诃比丘。三十三天集</a><a name="0422b29" id="0422b29">在善法正殿。咨嗟称叹。某尊弟子于某村<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010422a.htm'><img src='up.gif' border=0></a>
<a href='T010422c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>