<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0064 瞻婆比丘经 0862c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 64 瞻婆比丘经</font> <font face='Arial'>(卷1)</font> <font face='Arial'>T01, p0862c</h2></font><hr>
<span class='old'>
</a><a name="0862b28" id="0862b28">如其像三昧正受。以三昧意观诸比丘意之</a><a name="0862b29" id="0862b29">所念。尊者大目干连即便知之。世尊所为比</span><a name="0862c01" id="0862c01">丘。于是尊者大目干连从三昧起。便至彼比</a><a name="0862c02" id="0862c02">丘所。到已牵彼比丘臂将出门外。汝愚人去。</a><a name="0862c03" id="0862c03">汝不应在此宿。无有比丘共汝住者。汝今</a><a name="0862c04" id="0862c04">为比丘外。于是尊者大目干连牵彼比丘</a><a name="0862c05" id="0862c05">臂将出门外。反闭门。闭门已。至世尊所。</a><a name="0862c06" id="0862c06">到已礼世尊足。却坐一面。尊者大目干连</a><a name="0862c07" id="0862c07">却一面已白世尊曰。世尊。所说比丘者。言</a><a name="0862c08" id="0862c08">众中有不净。我已牵彼比丘臂将出门外。汝</a><a name="0862c09" id="0862c09">愚人去。汝不应在此宿。无有比丘共住汝。今</a><a name="0862c10" id="0862c10">比丘为是外。唯世尊。已过夜初分。已过夜</a><a name="0862c11" id="0862c11">半。已过夜半后夜。已欲晓明星出时。明星</a><a name="0862c12" id="0862c12">不久当出。世尊。比丘僧坐已久。愿世尊。</a><a name="0862c13" id="0862c13">当说戒。汝目干连。彼愚痴人为多受罪。</a><a name="0862c14" id="0862c14">而触娆世尊及比丘僧。若目干连。众中有</a><a name="0862c15" id="0862c15">不净比丘。如来说戒者。彼愚人头当破为七</a><a name="0862c16" id="0862c16">分。是故汝目干连。从今日始汝等当共说</a><a name="0862c17" id="0862c17">戒。如来不复来说戒。何以故。目干连。此</a><a name="0862c18" id="0862c18">一愚人如是过已。过观而观屈申卷舒持</a><a name="0862c19" id="0862c19">僧伽梨衣钵。而于他梵行者自言是梵行。</a><a name="0862c20" id="0862c20">此目干连。若人言是梵行者。若人作是念。</a><a name="0862c21" id="0862c21">沙门为幻。沙门为粗。沙门为刺。沙门非言。如</a><a name="0862c22" id="0862c22">是知已便弃着外。何以故。恐坏余净比丘故。</a><a name="0862c23" id="0862c23">犹若目干连。成就稻田麦田。若中有恶草</a><a name="0862c24" id="0862c24">生。彼草根如麦根。枝节叶实亦如是。未成其</a><a name="0862c25" id="0862c25">子当弃之。目干连。若成子已。彼田居士便</a><a name="0862c26" id="0862c26">作是念。此为是坏麦子之草。麦之刺麦之粗。</a><a name="0862c27" id="0862c27">彼便拔弃着外。何以故。恐坏余净麦故。如是</a><a name="0862c28" id="0862c28">目干连。若有一愚人作是念过已。过观而观</a><a name="0862c29" id="0862c29">屈申卷舒持僧伽梨衣钵。而于余梵行者自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010862b.htm'><img src='up.gif' border=0></a>
<a href='T010863a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>