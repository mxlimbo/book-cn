<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0372c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷2)</font> 转轮王品第三 <font face='Arial'>T01, p0372c</h2></font><hr>
<span class='old'>
</a><a name="0372b28" id="0372b28"><p>尔时灌顶察帝利转轮王。欲得试彼天轮宝</a><a name="0372b29" id="0372b29">故。即令严备四种分力身兵。所谓象身马身</span><a name="0372c01" id="0372c01">车身步身。四种分力身严备已。即时诣向天</a><a name="0372c02" id="0372c02">金轮边。到已偏露右臂。在于金轮前。右膝</a><a name="0372c03" id="0372c03">着地。以右手扪彼天轮宝。作如是言。谓天</a><a name="0372c04" id="0372c04">轮宝。我今若是转轮王者。未降伏地为我降</a><a name="0372c05" id="0372c05">伏。其天轮宝。应时便转。为欲降伏诸未伏</a><a name="0372c06" id="0372c06">故。诸比丘。是时灌顶察帝利王。既见彼天</a><a name="0372c07" id="0372c07">轮宝转已。其转轮王。即便严驾。向东方行。</a><a name="0372c08" id="0372c08">彼天轮宝。及四种分象马身兵。一时皆从。</a><a name="0372c09" id="0372c09">诸比丘。其轮宝前后。复有四大天身而行。</a><a name="0372c10" id="0372c10">其天轮宝所到他方住止之处。其转轮王。</a><a name="0372c11" id="0372c11">及四分力象马身兵。皆于彼中停住止宿</a><a name="0372c12" id="0372c12"><p>尔时东方。所有一切诸国王等。各取金器盛</a><a name="0372c13" id="0372c13">满银粟。或以银器盛满金粟。如是具已。皆</a><a name="0372c14" id="0372c14">前诣向转轮王所。到已启白转轮王言。大王</a><a name="0372c15" id="0372c15">善来。此是天物。东方人民。丰熟安乐。无怖</a><a name="0372c16" id="0372c16">无畏。多有人民。甚可爱乐。唯愿大天。垂哀</a><a name="0372c17" id="0372c17">受取。怜愍我等微细诸王。我等今日。承奉</a><a name="0372c18" id="0372c18">天王。一无有二。时转轮王。告诸王言。汝等</a><a name="0372c19" id="0372c19">诚心。若能尔者。汝等各各于自境界。如法</a><a name="0372c20" id="0372c20">治化。莫令国土有不如法。所以者何。汝等</a><a name="0372c21" id="0372c21">若令我之国内有诸非法恶行显现。我当治</a><a name="0372c22" id="0372c22">汝。今教汝等。当断杀生。教人不杀。不与</a><a name="0372c23" id="0372c23">勿取。邪淫妄语。乃至邪见。皆不应为。若汝</a><a name="0372c24" id="0372c24">等辈。断于杀生。教人不杀。不与勿取。不行</a><a name="0372c25" id="0372c25">邪淫。实语正见者。我即当知。汝等诸王。国</a><a name="0372c26" id="0372c26">土降伏</a><a name="0372c27" id="0372c27"><p>尔时东方诸国王等。闻彼转轮王如是敕已。</a><a name="0372c28" id="0372c28">一时同受十善业行。受已遵承。各各国土。</a><a name="0372c29" id="0372c29">如法治化。是转轮王。自在力故。所向之处。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010372b.htm'><img src='up.gif' border=0></a>
<a href='T010373a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>