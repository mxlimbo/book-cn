<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0023 大楼炭经 0291c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 23 大楼炭经</font> <font face='Arial'>(卷3)</font> 高善士品第七之一 <font face='Arial'>T01, p0291c</h2></font><hr>
<span class='old'>
</a><a name="0291b28" id="0291b28">越罗王有七宝如是。王有四事。与凡人有异。</a><a name="0291b29" id="0291b29">何等为四。一者年寿无央数。人中无有寿如</span><a name="0291c01" id="0291c01">遮迦越罗王者。二者常安隐。未尝有病。饮</a><a name="0291c02" id="0291c02">食皆消。身体寒温。时适八中安隐无过遮迦</a><a name="0291c03" id="0291c03">越罗王者。三者端正无比。过于世间人。但不</a><a name="0291c04" id="0291c04">如天人。四者万姓皆爱王。视皆如父母。王</a><a name="0291c05" id="0291c05">爱万姓。如父母爱其子。正偶出到诸署别观。</a><a name="0291c06" id="0291c06">万姓谓王御者言。令车徐行。我欲视王。无厌</a><a name="0291c07" id="0291c07">极也。祝愿王令寿无极。王复语御车者。徐</a><a name="0291c08" id="0291c08">行我欲见我国人民。使子寿无极。遮迦越罗</a><a name="0291c09" id="0291c09">王有是四事。凡人所无。王有五愿。愿所思常</a><a name="0291c10" id="0291c10">在前。心所喜舌所喜。目所喜。所好所爱皆在</a><a name="0291c11" id="0291c11">前。耳所闻声歌乐善声。鼻所闻香。腹中所喜。</a><a name="0291c12" id="0291c12">鼻闻芬芳。皆在前。口所嗜碱酢甘甜。诸美</a><a name="0291c13" id="0291c13">物皆在前。名清净细靡。所喜皆在前。是遮迦</a><a name="0291c14" id="0291c14">越罗王。五所思也。王目未曾见恶。耳未曾</a><a name="0291c15" id="0291c15">闻恶。鼻未曾闻臭处。口未曾食不甘之物。身</a><a name="0291c16" id="0291c16">未曾衣粗恶之衣。佛告诸沙门。如是遮迦越</a><a name="0291c17" id="0291c17">罗王。有七宝奇物。有四特异之相。有五种</a><a name="0291c18" id="0291c18">之思。汝以王为心喜乐之不。诸沙门对曰。王</a><a name="0291c19" id="0291c19">但有一宝。心喜乐之。何况有七宝乎。佛持一</a><a name="0291c20" id="0291c20">小石着手中。问诸沙门。我手中石为大耶山</a><a name="0291c21" id="0291c21">为大乎。诸沙门言。佛手中石小。小奈何比山</a><a name="0291c22" id="0291c22">乎。百倍千倍万倍亿倍。尚不如山大也。佛言。</a><a name="0291c23" id="0291c23">如我手中小石。大不如山大也。百倍千倍万</a><a name="0291c24" id="0291c24">倍亿倍千万倍亿万倍。尚不如太山大也。</a><a name="0291c25" id="0291c25">遮迦越罗王。虽有七宝四异相。有五种所</a><a name="0291c26" id="0291c26">思。不如天上乐。百倍千倍万倍亿倍千万亿</a><a name="0291c27" id="0291c27">倍。譬如佛手中小石与太山。佛言。高善士。</a><a name="0291c28" id="0291c28">于世间心念善口言善至诚身行善。于世间</a><a name="0291c29" id="0291c29">寿命尽。死后皆上第二忉利天上。生作天人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010291b.htm'><img src='up.gif' border=0></a>
<a href='T010292a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>