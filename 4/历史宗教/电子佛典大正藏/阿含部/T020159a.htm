<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0159a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷22)</font> （五九三） （四五五） <font face='Arial'>T02, p0159a</h2></font><hr>
<span class='old'>
</a><br><a name="0158c28" id="0158c28">　　比于如来智　　　十六不及一　</p></a><a name="0158c29" id="0158c29"><p>佛说此经已。诸比丘闻佛所说。欢喜奉行</span><a name="0159a01" id="0159a01"><p><b>　　<A NAME="n618"></A>（五九四）</b><p>如是我闻<p>一时。佛住旷野精舍<p>时。有</a><a name="0159a02" id="0159a02">旷野长者疾病命终。生无热天。生彼天已。</a><a name="0159a03" id="0159a03">即作是念。我今不应久于此住不见世尊。</a><a name="0159a04" id="0159a04">作是念已。如力士屈申臂顷。从无热天</a><a name="0159a05" id="0159a05">没。现于佛前<p>时。彼天子天身委地。不能自</a><a name="0159a06" id="0159a06">立。犹如酥油委地。不能自立。如是。彼天子</a><a name="0159a07" id="0159a07">天身细软。不自持立<p>尔时。世尊告彼天子。</a><a name="0159a08" id="0159a08">汝当变化作此粗身。而立于地<p>时。彼天子</a><a name="0159a09" id="0159a09">即自化形。作此粗身。而立于地。于是。天子</a><a name="0159a10" id="0159a10">前礼佛足。退坐一面<p>尔时。世尊告手天子。</a><a name="0159a11" id="0159a11">汝手天子。本于此间为人身时。所受经法。</a><a name="0159a12" id="0159a12">今故忆念不悉忘耶<p>手天子白佛言。世尊。</a><a name="0159a13" id="0159a13">本所受持。今悉不忘。本人间时。有所闻</a><a name="0159a14" id="0159a14">法。不尽得者。今亦忆念。如世尊善说。世</a><a name="0159a15" id="0159a15">尊说言。若人安乐处。能忆持法。非为苦处。</a><a name="0159a16" id="0159a16">此说真实。如世尊在阎浮提。种种杂类。四</a><a name="0159a17" id="0159a17">众围绕。而为说法。彼诸四众闻佛所说。皆</a><a name="0159a18" id="0159a18">悉奉行。我亦如是。于无热天上。为诸天</a><a name="0159a19" id="0159a19">人大会说法。彼诸天众悉受修学<p>佛告</a><a name="0159a20" id="0159a20">手天子。汝于此人间时。于几法无厌足</a><a name="0159a21" id="0159a21">故。而得生彼无热天中<p>手天子白佛。世尊。</a><a name="0159a22" id="0159a22">我于三法无厌足故。身坏命终。生无热</a><a name="0159a23" id="0159a23">天。何等三法。我于见佛无厌故。身坏命</a><a name="0159a24" id="0159a24">终生无热天。我于佛法无厌足故。生无</a><a name="0159a25" id="0159a25">热天。供养众僧无厌足故。身坏命终。生无</a><a name="0159a26" id="0159a26">热天。时。手天子即说偈言</a><a name="0159a27" id="0159a27"><p class='lg'>　　见佛无厌足　　　闻法亦无厌</a><br><a name="0159a28" id="0159a28">　　供养于众僧　　　亦未曾知足</a><br><a name="0159a29" id="0159a29">　　受持贤圣法　　　调伏悭着垢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020158c.htm'><img src='up.gif' border=0></a>
<a href='T020159b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>