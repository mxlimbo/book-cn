<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0361a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷10)</font> 最胜品第十二之一 <font face='Arial'>T01, p0361a</h2></font><hr>
<span class='old'>
</a><a name="0360c28" id="0360c28">此因缘。受无量种身心快乐。譬如空闲山泽</a><a name="0360c29" id="0360c29">旷野碛中。有一池水。凉冷轻美。无诸浊秽。</span><a name="0361a01" id="0361a01">是时有人。远行疲乏。饥渴热逼。入此池中</a><a name="0361a02" id="0361a02">澡浴饮水。除一切苦。受无量乐。如是如是。</a><a name="0361a03" id="0361a03">以上因缘。生在月天宫殿之中。受乐果报。</a><a name="0361a04" id="0361a04">亦复如是。诸比丘。或复有人。断于杀生。乃</a><a name="0361a05" id="0361a05">至断酒及放逸行。供养承事诸仙有德。则得</a><a name="0361a06" id="0361a06">生月宫殿中。照四洲界。或复有人。断于杀</a><a name="0361a07" id="0361a07">生。乃至正见故。得速疾空行宫殿。此等名为</a><a name="0361a08" id="0361a08">诸善业道。又何因缘。月天宫殿。渐渐现也。</a><a name="0361a09" id="0361a09">诸比丘。此有三因缘。何等为三。一者背相</a><a name="0361a10" id="0361a10">转出。二者青身诸天。形服璎珞。一切悉青。</a><a name="0361a11" id="0361a11">常半月中隐覆其宫。以隐覆故。彼时月形渐</a><a name="0361a12" id="0361a12">渐而现。三者从日天宫殿。有六十光明。一</a><a name="0361a13" id="0361a13">时流出。障彼月轮。以是因缘渐渐而现。复次</a><a name="0361a14" id="0361a14">以何因缘。是月宫殿圆净满足。如是显现。</a><a name="0361a15" id="0361a15">诸比丘。亦三因缘故令如是。一者尔时月</a><a name="0361a16" id="0361a16">天宫殿。面相转出。以是义故。圆满而现。复</a><a name="0361a17" id="0361a17">次青色诸天。衣服璎珞。一切皆青。常半月</a><a name="0361a18" id="0361a18">中隐月宫殿。然此月宫。于逋沙他十五日时。</a><a name="0361a19" id="0361a19">形最圆满。光明炽盛。譬如于多油中然大炽</a><a name="0361a20" id="0361a20">炬。诸小灯明悉皆隐翳。如是如是。月天宫</a><a name="0361a21" id="0361a21">殿。十五日时。能覆诸光。亦复如是。复次日</a><a name="0361a22" id="0361a22">天宫殿。六十光明。一时流出。障月轮者。此</a><a name="0361a23" id="0361a23">月宫殿。于逋沙他十五日时。圆满具足。于</a><a name="0361a24" id="0361a24">一切处。皆离翳障。是时日光。不能隐覆。复</a><a name="0361a25" id="0361a25">次有何因缘。月天宫殿。于黑月分第十五</a><a name="0361a26" id="0361a26">日。一切不现。诸比丘。此月宫殿。于黑月分</a><a name="0361a27" id="0361a27">第十五日。最近日宫。由彼日光所覆翳故。</a><a name="0361a28" id="0361a28">一切不现。复次有何因缘。月天宫殿。名为</a><a name="0361a29" id="0361a29">月也。诸比丘。此月宫殿。于黑月分。一日已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010360c.htm'><img src='up.gif' border=0></a>
<a href='T010361b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>