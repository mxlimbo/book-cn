<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0136a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷20)</font> 第四分 世记经 <font face='Arial'>T01, p0136a</h2></font><hr>
<span class='old'>
</a><a name="0135c28" id="0135c28">二。一者地狱。二者畜生。三者饿鬼。四者人。</a><a name="0135c29" id="0135c29">五者阿须伦。六者四天王。七者忉利天。八者</span><a name="0136a01" id="0136a01">焰摩天。九者兜率天。十者化自在天。十一者</a><a name="0136a02" id="0136a02">他化自在天。十二者魔天。色界众生有二十</a><a name="0136a03" id="0136a03">二种。一者梵身天。二者梵辅天。三者梵众天。</a><a name="0136a04" id="0136a04">四者大梵天。五者光天。六者少光天。七者无</a><a name="0136a05" id="0136a05">量光天。八者光音天。九者净天。十者少净天。</a><a name="0136a06" id="0136a06">十一者无量净天。十二者遍净天。十三者严</a><a name="0136a07" id="0136a07">饰天。十四者小严饰天。十五者无量严饰天。</a><a name="0136a08" id="0136a08">十六者严饰果实天。十七者无想天。十八者</a><a name="0136a09" id="0136a09">无造天。十九者无热天。二十者善见天。二十</a><a name="0136a10" id="0136a10">一者大善见天。二十二者阿迦尼吒天。无色</a><a name="0136a11" id="0136a11">界众生有四种。何等为四。一者空智天。二</a><a name="0136a12" id="0136a12">者识智天。三者无所有智天。四者有想无想</a><a name="0136a13" id="0136a13">智天</a><a name="0136a14" id="0136a14"><p>佛告比丘。有四大天神。何等为四。一者地</a><a name="0136a15" id="0136a15">神。二者水神。三者风神。四者火神。昔者。地神</a><a name="0136a16" id="0136a16">生恶见言。地中无水．火．风。时。我知此地神</a><a name="0136a17" id="0136a17">所念。即往语言。汝当生念言。地中无水．火．</a><a name="0136a18" id="0136a18">风耶。地神报言。地中实无水．火．风也。我时</a><a name="0136a19" id="0136a19">语言。汝勿生此念。谓地中无水．火．风。所以</a><a name="0136a20" id="0136a20">者何。地中有水．火．风。但地大多故。地大得</a><a name="0136a21" id="0136a21">名<p>佛告比丘。我时为彼地神次第说法。除</a><a name="0136a22" id="0136a22">其恶见。示教利喜。施论．戒论．生天之论。欲为</a><a name="0136a23" id="0136a23">不净。上漏为患。出要为上。敷演开示。清净</a><a name="0136a24" id="0136a24">梵行。我时知其心净。柔软欢喜。无有阴盖。</a><a name="0136a25" id="0136a25">易可开化。如诸佛常法。说苦圣谛．苦集谛．</a><a name="0136a26" id="0136a26">苦灭谛．苦出要谛。演布开示。尔时。地神即于</a><a name="0136a27" id="0136a27">座上远尘离垢。得法眼净。譬如净洁白衣。</a><a name="0136a28" id="0136a28">易为受色。彼亦如是。信心清净。遂得</a><a name="0136a29" id="0136a29">法眼。无有狐疑。见法决定。不堕恶趣。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010135c.htm'><img src='up.gif' border=0></a>
<a href='T010136b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>