<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0162c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷1)</font> <font face='Arial'>T01, p0162c</h2></font><hr>
<span class='old'>
</a><a name="0162b28" id="0162b28">时有悔。四者丑名恶声。远闻天下。五者死</a><a name="0162b29" id="0162b29">入地狱三恶道中。人能伏心。不自放恣者。</span><a name="0162c01" id="0162c01">即有五善。何等为五。一者财产日增。二者</a><a name="0162c02" id="0162c02">有道行。三者众人所敬。至死无悔。四者好</a><a name="0162c03" id="0162c03">名善誉。远闻天下。五者死生上福德之处。</a><a name="0162c04" id="0162c04">不自放恣。有是五善。汝等自思惟之。佛为</a><a name="0162c05" id="0162c05">逝心理家。说经竟。皆欢喜为佛作礼而去。</a><a name="0162c06" id="0162c06">佛起到阿卫聚。坐一树下。持道眼见上诸天。</a><a name="0162c07" id="0162c07">使贤善神营护此地。佛从宴坐起。出阿卫</a><a name="0162c08" id="0162c08">聚。更坐一处。贤者阿难。正服从坐起。稽首</a><a name="0162c09" id="0162c09">毕一面住。佛问阿难。谁图此巴邻聚。起城</a><a name="0162c10" id="0162c10">郭者。对曰摩竭大臣雨舍公。图起此城。欲</a><a name="0162c11" id="0162c11">以遏绝越只。佛言善哉阿难。雨舍公之贤。乃</a><a name="0162c12" id="0162c12">知图此。吾见忉利天上诸神妙天。共护此地。</a><a name="0162c13" id="0162c13">其有土地。为天上诸神所护持者。其地</a><a name="0162c14" id="0162c14">必安且贵。又此地者。天之中也。主此四分</a><a name="0162c15" id="0162c15">野之天。名曰仁意。仁意所护者。其国久而</a><a name="0162c16" id="0162c16">益胜。必多圣贤智谋之人。余国不及。亦无</a><a name="0162c17" id="0162c17">有能坏者。是巴邻城。欲坏时。当以三事。一</a><a name="0162c18" id="0162c18">者大火。二者大水。三者中人与外人谋乃坏</a><a name="0162c19" id="0162c19">此城。大臣雨舍。闻佛与比丘众。从摩竭国。</a><a name="0162c20" id="0162c20">转游到此。即乘王威严车五百乘。出巴邻聚</a><a name="0162c21" id="0162c21">往到佛所。前为佛作礼。却坐一面。前白佛。</a><a name="0162c22" id="0162c22">明日宁可与诸比丘俱于舍小食。佛默然不</a><a name="0162c23" id="0162c23">应。雨舍公言如是者三。佛法默然者如言可。</a><a name="0162c24" id="0162c24">雨舍公即去严舍中。为佛及诸比丘僧。施设</a><a name="0162c25" id="0162c25">床座。然灯火。饭食具。明日雨舍公。往请佛。</a><a name="0162c26" id="0162c26">佛时与比丘僧千二百五十人俱。往饭食讫</a><a name="0162c27" id="0162c27">竟。佛即咒愿言。使若得道莫乐国公位。虽</a><a name="0162c28" id="0162c28">今世不得离于县官者。若今饭佛及比丘僧。</a><a name="0162c29" id="0162c29">使若后世脱于县官。世有明者。当饭食贤善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010162b.htm'><img src='up.gif' border=0></a>
<a href='T010163a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>