<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0627c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷16)</font> 高幢品第二十四之一 （八） <font face='Arial'>T02, p0627c</h2></font><hr>
<span class='old'>
</a><a name="0627b28" id="0627b28">乃明吾语耳。诸贤当知。以我一夫之力。</a><a name="0627b29" id="0627b29">足能坏此百万之众。然我复作是念。此众</span><a name="0627c01" id="0627c01">生类死者难数。不可以我一身之故。历世</a><a name="0627c02" id="0627c02">受罪。怨怨不休息。自古有此法。无怨能</a><a name="0627c03" id="0627c03">胜怨。此法终不朽<p>时。彼诸臣将长寿王及</a><a name="0627c04" id="0627c04">夫人身。到四衢道头。分作四分。即而舍</a><a name="0627c05" id="0627c05">去。各还所在。时。长生太子向暮收拾薪草。</a><a name="0627c06" id="0627c06">耶维父母而去<p>尔时。梵摩达王在高楼上。</a><a name="0627c07" id="0627c07">遥见有小儿耶维长寿王及夫人身。见已。</a><a name="0627c08" id="0627c08">敕左右曰。此必是长寿王亲里汝催收捉</a><a name="0627c09" id="0627c09">来。时。诸臣民即往诣彼。未到之顷。儿已走</a><a name="0627c10" id="0627c10">去<p>时。长生太子便作是念。此梵摩达王杀我</a><a name="0627c11" id="0627c11">父母。又住我国中。我今当报父母之怨。是</a><a name="0627c12" id="0627c12">时。长生太子便往至弹琴师所。到已。便作是</a><a name="0627c13" id="0627c13">说。我今欲学弹琴。时琴师问曰。今汝姓谁。</a><a name="0627c14" id="0627c14">父母为所在。小儿对曰。我无父母。我本住</a><a name="0627c15" id="0627c15">此舍卫城中。父母早死。琴师报曰。欲学者便</a><a name="0627c16" id="0627c16">学之<p>比丘当知。尔时。长生太子便学弹琴</a><a name="0627c17" id="0627c17">歌曲。时。长生太子素自聪明。未经数日。便能</a><a name="0627c18" id="0627c18">弹琴歌曲。无事不知。是时。长生太子抱琴</a><a name="0627c19" id="0627c19">诣梵摩达王所。在象厩中。非人之时而独</a><a name="0627c20" id="0627c20">弹琴。并复清歌。尔时。梵摩达王在高楼上。</a><a name="0627c21" id="0627c21">闻弹琴歌曲之声。便问敕左右人曰。此</a><a name="0627c22" id="0627c22">何人在象厩中。而独弹琴歌戏。臣佐报曰。</a><a name="0627c23" id="0627c23">此舍卫城中有小儿。而独弹琴歌戏。时。</a><a name="0627c24" id="0627c24">王告侍者曰。汝可约敕使此小儿来在</a><a name="0627c25" id="0627c25">此戏。吾欲见之。时。彼使人唤此小儿。</a><a name="0627c26" id="0627c26">来至王所。是时。梵摩达王问小儿。汝昨夜</a><a name="0627c27" id="0627c27">在象厩中弹琴乎。对曰。如是。大王。梵摩达</a><a name="0627c28" id="0627c28">曰。汝今可在吾侧。弹琴歌舞。我当供给</a><a name="0627c29" id="0627c29">衣被．饭食<p>比丘当知。尔时。长生太子在梵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020627b.htm'><img src='up.gif' border=0></a>
<a href='T020628a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>