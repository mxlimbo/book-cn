<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0130 佛说给孤长者女得度因缘经 0846a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 130 佛说给孤长者女得度因缘经</font> <font face='Arial'>(卷1)</font> <font face='Arial'>T02, p0846a</h2></font><hr>
<span class='old'>
</a><a name="0845c28" id="0845c28">外道。于诸外道深生敬信。即不能知有佛世</a><a name="0845c29" id="0845c29">尊最上最胜。世尊所有最上法门亦复不闻。</span><a name="0846a01" id="0846a01">神通变化殊胜事业昔所未见。是诸外道散</a><a name="0846a02" id="0846a02">居异处。或在遨哩迦聚落。或在福增大城。或</a><a name="0846a03" id="0846a03">在作贤大城。是时有一外道。先在福增城中。</a><a name="0846a04" id="0846a04">来诣牛授童子所。谓童子言。汝今何故而不</a><a name="0846a05" id="0846a05">纳妻。牛授答言。世间若有色相端严与我等</a><a name="0846a06" id="0846a06">者。我当娶彼。时外道言。童子当知。舍卫国中</a><a name="0846a07" id="0846a07">给孤独长者有一童女。上色端严殊妙无比。</a><a name="0846a08" id="0846a08">人所瞻者无不爱乐。汝今宜应求彼为妻。牛</a><a name="0846a09" id="0846a09">授闻已心生欢喜。即如其言。易自常服着外</a><a name="0846a10" id="0846a10">道衣。持钵往诣舍卫国中。到已次第持钵乞</a><a name="0846a11" id="0846a11">食。至给孤独长者住舍门外。时善无毒女闻</a><a name="0846a12" id="0846a12">乞食声。即持饮食出行布施。其女出已。时牛</a><a name="0846a13" id="0846a13">授童子。得睹其相即生爱乐。彼善无毒女。以</a><a name="0846a14" id="0846a14">宿因缘力亦相顾视。然彼善无毒女。见牛授</a><a name="0846a15" id="0846a15">童子是外道相。即时微笑作是告言。汝是不</a><a name="0846a16" id="0846a16">正知者。外道异学。何故住此持钵乞食。牛授</a><a name="0846a17" id="0846a17">童子闻是语已。亦复微笑不取其食离舍而</a><a name="0846a18" id="0846a18">去。还归福增城中白父母言。父母当知。舍卫</a><a name="0846a19" id="0846a19">国中给孤独长者有一童女名善无毒。愿今</a><a name="0846a20" id="0846a20">与我求彼为妻。尔时谟尸罗长者闻是语已。</a><a name="0846a21" id="0846a21">即诣舍卫国中给孤独长者所。具以此缘而</a><a name="0846a22" id="0846a22">相告语。给孤独长者言。我虽相许。然当俟我。</a><a name="0846a23" id="0846a23">问佛世尊。佛若听许斯为甚善。时给孤独长</a><a name="0846a24" id="0846a24">者即自往诣佛世尊所。礼佛足已具陈上事。</a><a name="0846a25" id="0846a25">佛言。长者。汝女不应剃发出家。当听往彼乃</a><a name="0846a26" id="0846a26">为甚善。彼女若至福增城中。而能广大施作</a><a name="0846a27" id="0846a27">佛事最上吉祥。是时给孤独长者。即如佛敕</a><a name="0846a28" id="0846a28">还自舍中。乃出种种珍宝等物。备诸所用依</a><a name="0846a29" id="0846a29">世法仪。以善无毒女。适牛授童子。乃至后时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020845c.htm'><img src='up.gif' border=0></a>
<a href='T020846b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>