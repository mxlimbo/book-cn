<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0068 赖吒和罗经 0871b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 68 赖吒和罗经</font> <font face='Arial'>(卷1)</font> <font face='Arial'>T01, p0871b</h2></font><hr>
<span class='old'>
</a><a name="0871a28" id="0871a28">有能避于病者。身无有代人死者。三者人死</a><a name="0871a29" id="0871a29">空身。不能赍持财产去。四者人至死无有能</span><a name="0871b01" id="0871b01">厌于爱欲及财产者。人皆为财产爱欲作奴</a><a name="0871b02" id="0871b02">婢。佛为我说是四事。我心信之故作沙门。王</a><a name="0871b03" id="0871b03">言。卿说是四事征促。我意不解。愿更为我广</a><a name="0871b04" id="0871b04">说之。赖吒和罗言。我自问王。王当以诚报我。</a><a name="0871b05" id="0871b05">王年二十三十至四十时。气力射戏上象骗</a><a name="0871b06" id="0871b06">马行步m走。当尔时自视宁有双无。王言。</a><a name="0871b07" id="0871b07">实如赖吒和罗言。我年二十三十至四十时</a><a name="0871b08" id="0871b08">自视无双。如我射戏上象骗马行步m走。</a><a name="0871b09" id="0871b09">今年长老气力衰微坐起苦难。意欲有所越</a><a name="0871b10" id="0871b10">蹈不能越度。赖吒和罗言。佛说是一事。我用</a><a name="0871b11" id="0871b11">是故剃头须作沙门。王言。佛说是事。实奇实</a><a name="0871b12" id="0871b12">善入我心中。赖吒和罗问王言。国中宁有傍</a><a name="0871b13" id="0871b13">臣百官仰王生活者不。王言然有是。赖吒和</a><a name="0871b14" id="0871b14">罗言。王曾被病困劣着床时不。王言然有是。</a><a name="0871b15" id="0871b15">赖吒和罗言。被病着床时。王呼傍臣百官仰</a><a name="0871b16" id="0871b16">王生活者教敕言。今我被病困剧。汝曹共分</a><a name="0871b17" id="0871b17">取我病去。王虽有是教臣下宁能共分王病</a><a name="0871b18" id="0871b18">持去不。王言不也。身会当自受之。傍臣不能</a><a name="0871b19" id="0871b19">代。赖吒和罗言。佛说是。是为二事。我用是故</a><a name="0871b20" id="0871b20">作沙门。王言。实奇实善入我心中。赖吒和罗</a><a name="0871b21" id="0871b21">问王言。若人寿终欲尽且死时。人之意所不</a><a name="0871b22" id="0871b22">喜也。虽不喜亦不能得离于死。赖吒和罗言。</a><a name="0871b23" id="0871b23">人自知当死。何以故。不豫持珍宝着当所生</a><a name="0871b24" id="0871b24">处。王言。不能持珍宝豫着当所生处也。皆</a><a name="0871b25" id="0871b25">当弃空去耳。赖吒和罗言。佛说是。是为三事。</a><a name="0871b26" id="0871b26">我用是故作沙门。王言。佛说是事。实奇实善</a><a name="0871b27" id="0871b27">入我心中。赖吒和罗问王言。王宁有国中安</a><a name="0871b28" id="0871b28">宁人民炽盛五谷丰熟。王言有是。赖吒和罗</a><a name="0871b29" id="0871b29">言。若有人从东方来至诚语王。王亦当信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010871a.htm'><img src='up.gif' border=0></a>
<a href='T010871c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>