<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0378b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷1)</font> 初诵 （一五） <font face='Arial'>T02, p0378b</h2></font><hr>
<span class='old'>
</a><a name="0378a28" id="0378a28"><p><b>　　<A NAME="n1428"></A>（一五）</b><p>如是我闻。一时佛在王舍城迦兰陀竹</a><a name="0378a29" id="0378a29">林。尔时陀骠比丘往诣佛所。于大众中。顶礼</span><a name="0378b01" id="0378b01">佛足。白佛言。世尊。我于今者欲入涅。唯愿</a><a name="0378b02" id="0378b02">世尊。听我灭度。如是三请。佛告陀骠。汝入涅</a><a name="0378b03" id="0378b03">。我不遮汝。时陀骠比丘于如来前。作十八</a><a name="0378b04" id="0378b04">种变。踊身虚空。即于东方。现四威仪。青黄赤</a><a name="0378b05" id="0378b05">白。种种色像。或现为水。或现火聚。身上出</a><a name="0378b06" id="0378b06">水。身下出火。身上出火。身下出水。或现大</a><a name="0378b07" id="0378b07">身。满虚空中。或复现小。履水如地。履地如</a><a name="0378b08" id="0378b08">水。南西北方。亦复如是。作是事已。即于空</a><a name="0378b09" id="0378b09">中。入火光三昧。火炎炽然。如大火聚。即入涅</a><a name="0378b10" id="0378b10">。无有遗烬。犹如酥油一时融尽。尔时世</a><a name="0378b11" id="0378b11">尊即说偈言</a><a name="0378b12" id="0378b12"><p class='lg'>　　譬如热铁　　　椎打星流　　　散已寻灭</a><br><a name="0378b13" id="0378b13">　　莫知所至　　　得正解脱　　　亦复如是</a><br><a name="0378b14" id="0378b14">　　已出烦恼　　　诸欲淤泥　　　莫能知彼</a><br><a name="0378b15" id="0378b15">　　所趣方所　</p></a><a name="0378b16" id="0378b16"><p>佛说是已。诸比丘闻佛所说。欢喜奉行</a><a name="0378b17" id="0378b17"><p><b>　　<A NAME="n1429"></A>（一六）</b><p>如是我闻。一时佛游化摩竭陀国桃河</a><a name="0378b18" id="0378b18">树林。见放牧人。称此林中有鸯掘魔罗贼。或</a><a name="0378b19" id="0378b19">伤害人。佛告牧人言。彼贼或能不见伤害。即</a><a name="0378b20" id="0378b20">便前进。复见牧人。亦作是语。佛如前答。至</a><a name="0378b21" id="0378b21">于再三。佛故答言。彼恶人者。或不见害。佛到</a><a name="0378b22" id="0378b22">林中。鸯掘魔罗遥见佛来。左手持鞘。右手拔</a><a name="0378b23" id="0378b23">刀。腾跃而来。彼虽奔走。如来徐步。不能得</a><a name="0378b24" id="0378b24">及。鸯掘魔罗极走力尽。而语佛言。住住沙门。</a><a name="0378b25" id="0378b25">佛语之言。我今常住汝自不住。鸯掘魔罗即</a><a name="0378b26" id="0378b26">说偈言</a><a name="0378b27" id="0378b27"><p class='lg'>　　沙门行不止　　　自言我常住</a><br><a name="0378b28" id="0378b28">　　我今实自住　　　今言我不住</a><br><a name="0378b29" id="0378b29">　　云何尔言住　　　道我行不住　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020378a.htm'><img src='up.gif' border=0></a>
<a href='T020378c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>