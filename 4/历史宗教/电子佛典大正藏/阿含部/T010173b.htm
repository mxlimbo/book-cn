<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0173b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷2)</font> <font face='Arial'>T01, p0173b</h2></font><hr>
<span class='old'>
</a><a name="0173a28" id="0173a28">七日。理家俱启王。吾等欲棺敛天尊圣体。</a><a name="0173a29" id="0173a29">愿王临之。王曰敬诺。理家俱举佛黄金床。</span><a name="0173b01" id="0173b01">却还从城西门入。于城中央至七日。得三十</a><a name="0173b02" id="0173b02">万众。皆共棺敛。民众皆持十二部乐。昼夜</a><a name="0173b03" id="0173b03">燃灯。灯火去城。面十二里。步步有之。第二</a><a name="0173b04" id="0173b04">帝释。将十万众。天人来下。持十二部天名</a><a name="0173b05" id="0173b05">乐来。华香众宝。悬在空中。去地三里。帝释</a><a name="0173b06" id="0173b06">独下。问阿那律。佛有何令。阿那律具以佛</a><a name="0173b07" id="0173b07">教告释。释曰。以具众宝伎乐华香葬具。吾</a><a name="0173b08" id="0173b08">欲殡葬。其宜可乎。答曰。吾当质之。阿那律</a><a name="0173b09" id="0173b09">具以释意向阿难说。阿难答曰。佛在时不</a><a name="0173b10" id="0173b10">有令乎诸天及王。无令棺敛。敕令逝心理</a><a name="0173b11" id="0173b11">家殡葬。谢诸梵释。愿明佛意即还。具以阿</a><a name="0173b12" id="0173b12">难意告诸天。诸天曰。吾上帝葬具。不如民</a><a name="0173b13" id="0173b13">间乎。答曰。斯何言与。世尊疏逝有重贵令。</a><a name="0173b14" id="0173b14">慎无相非。逝心理家即曰。举佛舍利床。欲</a><a name="0173b15" id="0173b15">从城西门入。床为不举。理家俱曰。床不动</a><a name="0173b16" id="0173b16">摇。从得出城乎。阿难问阿那律。床何以不</a><a name="0173b17" id="0173b17">摇。答曰。诸天欲得棺敛故。令床不举。阿那</a><a name="0173b18" id="0173b18">律曰。吾方上晓梵释诸天。即上告梵释曰。</a><a name="0173b19" id="0173b19">阿难谢诸天葬仪之趣。自是佛意。梵释诸天</a><a name="0173b20" id="0173b20">曰。吾等以持葬具来至此。宁可令吾等于床</a><a name="0173b21" id="0173b21">右面。国王黎民于床左也。伎乐华香。送世</a><a name="0173b22" id="0173b22">尊乎。答曰。吾当还报。阿那律还以天意具</a><a name="0173b23" id="0173b23">报阿难。阿难曰。欲棺敛者。上违佛教。为孝</a><a name="0173b24" id="0173b24">送者可。即报梵释。其事见听。诸天咸喜。皆</a><a name="0173b25" id="0173b25">下在佛金床右面。王及民众。在床左面。理</a><a name="0173b26" id="0173b26">家问曰。可举佛床出西城门去。阿难曰可。</a><a name="0173b27" id="0173b27">帝释前以手持床右面前足。梵王持床右面</a><a name="0173b28" id="0173b28">后足。阿难持床左面前足。国王持床左面后</a><a name="0173b29" id="0173b29">足。逝心理家。以缯缚床前两足。天人哀恸。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010173a.htm'><img src='up.gif' border=0></a>
<a href='T010173c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>