<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0400b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷7)</font> 三十三天品第八上 <font face='Arial'>T01, p0400b</h2></font><hr>
<span class='old'>
</a><a name="0400a28" id="0400a28"><p>诸比丘。论其人间。萤火之明则不如彼灯火</a><a name="0400a29" id="0400a29">之明。灯火之明又不如彼炬火之明。其炬火</span><a name="0400b01" id="0400b01">明又不如彼火聚之明。其火聚明不及诸天</a><a name="0400b02" id="0400b02">星宿光明。其星宿明又不及彼月宫殿明。月</a><a name="0400b03" id="0400b03">宫殿明又不及日宫殿光明。其日宫殿照耀</a><a name="0400b04" id="0400b04">光明又不及彼四天王天墙壁宫殿身璎珞</a><a name="0400b05" id="0400b05">明。四天王天诸有光明。则又不及三十三</a><a name="0400b06" id="0400b06">天所有光明。其三十三天诸有光明。则又</a><a name="0400b07" id="0400b07">不及夜摩诸天墙壁宫殿璎珞光明。其夜摩</a><a name="0400b08" id="0400b08">天所有诸光。则不及彼兜率陀天所有光明。</a><a name="0400b09" id="0400b09">兜率陀天所有诸明。则又不及化乐天明。其</a><a name="0400b10" id="0400b10">化乐天所有光明。则不及彼他化自在诸天</a><a name="0400b11" id="0400b11">光明。他化自在所有光明。则又不及魔身天</a><a name="0400b12" id="0400b12">明。其魔身天墙壁宫殿璎珞身光。比于在下。</a><a name="0400b13" id="0400b13">最胜最妙。殊特无过</a><a name="0400b14" id="0400b14"><p>诸比丘。其魔身天。比梵身天。则又不及其</a><a name="0400b15" id="0400b15">梵身天。比光忆念天。则又不及其光忆念</a><a name="0400b16" id="0400b16">天。比遍净天。则又不及其遍净天。比广果</a><a name="0400b17" id="0400b17">天光则不及彼广果天。如是略说。无恼热</a><a name="0400b18" id="0400b18">天。善见。善现。阿迦腻吒天等。唯除璎珞。</a><a name="0400b19" id="0400b19">余如上说。应如是知。诸比丘。若天世界。及</a><a name="0400b20" id="0400b20">诸魔梵。沙门婆罗门人等。世间所有光明。</a><a name="0400b21" id="0400b21">欲比如来阿罗诃三藐三佛陀光明。百千万</a><a name="0400b22" id="0400b22">亿恒河沙数。不可为比。此如来光。最胜最</a><a name="0400b23" id="0400b23">妙。殊特第一。所以者何。诸比丘。其如来</a><a name="0400b24" id="0400b24">身。戒行无量。三摩提般若解脱解脱知见。</a><a name="0400b25" id="0400b25">神通及神通行。教化及教化轮。说处及说处</a><a name="0400b26" id="0400b26">轮等。并各无量无边。诸比丘。如来如是无</a><a name="0400b27" id="0400b27">量功德。一切诸法。皆悉具足。以是义故。如</a><a name="0400b28" id="0400b28">来光明。最胜无上。当如是持</a><a name="0400b29" id="0400b29"><p>诸比丘。一切众生。有四种食。以资诸大得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010400a.htm'><img src='up.gif' border=0></a>
<a href='T010400c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>