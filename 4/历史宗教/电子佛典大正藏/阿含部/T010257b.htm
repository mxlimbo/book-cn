<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0018 信佛功德经 0257b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 18 信佛功德经</font> <font face='Arial'>(卷1)</font> <font face='Arial'>T01, p0257b</h2></font><hr>
<span class='old'>
</a><a name="0257a28" id="0257a28"><p>复次世尊。若有沙门婆罗门等。在于深山。</a><a name="0257a29" id="0257a29">住等引心。以自通力。知八十增减劫事。彼</span><a name="0257b01" id="0257b01">作是念。所有过去未来增减等事。我悉能</a><a name="0257b02" id="0257b02">知。世尊彼沙门婆罗门。唯今现世所有边</a><a name="0257b03" id="0257b03">际。而不能知。唯佛世尊一一了知三世边</a><a name="0257b04" id="0257b04">际。是即名为了知第三不究竟法。如是世尊</a><a name="0257b05" id="0257b05">以清净天眼过于肉眼。悉见众生生灭之法。</a><a name="0257b06" id="0257b06">乃至生于天界。是即名为佛最胜法</a><a name="0257b07" id="0257b07"><p>复次我佛世尊有最胜法。谓佛世尊以调伏</a><a name="0257b08" id="0257b08">法。了知诸补特伽罗心所乐法。从应为说</a><a name="0257b09" id="0257b09">是补特伽罗。既了知已。如理修行。断三烦恼。</a><a name="0257b10" id="0257b10">不久证于须陀洹果。逆生死流。七往天上。七</a><a name="0257b11" id="0257b11">来人间。尽苦边际。如是世尊皆悉了知。又</a><a name="0257b12" id="0257b12">复世尊。知彼补特伽罗意乐之法。如理修行。</a><a name="0257b13" id="0257b13">断三烦恼。及断贪嗔痴。不久证于斯陀含果。</a><a name="0257b14" id="0257b14">一来人间。尽苦边际。如是世尊悉皆了知。又</a><a name="0257b15" id="0257b15">复世尊。善知补特伽罗意乐之法。如理修行。</a><a name="0257b16" id="0257b16">断五烦恼及随烦恼。不久证于阿那含果。</a><a name="0257b17" id="0257b17">如是世尊悉皆了知。又复世尊。善知补特伽</a><a name="0257b18" id="0257b18">罗。如理修行。非久漏尽。证解脱法。我生</a><a name="0257b19" id="0257b19">已尽梵行已立。所作已办。不受后有。如是</a><a name="0257b20" id="0257b20">等法。世尊一一皆悉了知。是即名为佛最胜</a><a name="0257b21" id="0257b21">法</a><a name="0257b22" id="0257b22"><p>复次我佛世尊有最胜法。谓佛世尊善能了</a><a name="0257b23" id="0257b23">知四种胎藏。一者不知入胎。亦复不知住出。</a><a name="0257b24" id="0257b24">二者有知入胎。不知住出。三者有知入住。</a><a name="0257b25" id="0257b25">不知出胎。四者有入住出皆悉了知。如是</a><a name="0257b26" id="0257b26">四种。知有差别。唯佛世尊。一一了知。是</a><a name="0257b27" id="0257b27">即名为佛最胜法</a><a name="0257b28" id="0257b28"><p>复次我佛世尊有最胜法。谓佛世尊。善能了</a><a name="0257b29" id="0257b29">知诸补特伽罗。随所断障而证圣果。如是等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010257a.htm'><img src='up.gif' border=0></a>
<a href='T010257c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>