<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0701b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷27)</font> 邪聚品第三十五 （九） <font face='Arial'>T02, p0701b</h2></font><hr>
<span class='old'>
</a><a name="0701a28" id="0701a28"><p class='lg'>　　念佛无贪欲　　　度彼欲难陀</a><br><a name="0701a29" id="0701a29">　　睹天现地狱　　　制意离五趣　</p></span><a name="0701b01" id="0701b01"><p>是时。多耆奢闻尊者阿难语已。便作是说。止。</a><a name="0701b02" id="0701b02">止。阿难。俱乞食讫。还至世尊所<p>是时。彼女人</a><a name="0701b03" id="0701b03">遥见多耆奢便笑。时。多耆奢遥见女人笑。</a><a name="0701b04" id="0701b04">便生此想念。汝今形体骨立皮缠。亦如画</a><a name="0701b05" id="0701b05">瓶。内盛不净。诳惑世人。令发乱想。尔时。尊</a><a name="0701b06" id="0701b06">者多耆奢观彼女人。从头至足。此形体中</a><a name="0701b07" id="0701b07">有何可贪。三十六物皆悉不净。今此诸物</a><a name="0701b08" id="0701b08">为从何生。是时。尊者多耆奢复作是念。我</a><a name="0701b09" id="0701b09">今观他形。为不如自观身中。此欲为从何</a><a name="0701b10" id="0701b10">生。为从地种生耶。水．火．风种生耶。设从地</a><a name="0701b11" id="0701b11">种生。地种坚强不可沮坏。设从水种生。水</a><a name="0701b12" id="0701b12">种极濡不可获持。设从火种生。火种不</a><a name="0701b13" id="0701b13">可获持。设从风种生。风种无形而不可</a><a name="0701b14" id="0701b14">获持。是时。尊者便作是念。此欲者。但从思</a><a name="0701b15" id="0701b15">想生<p>尔时。便说此偈(上文火种类余应少二字本同未详)</a><a name="0701b16" id="0701b16"><p class='lg'>　　欲我知汝本　　　但以思想生</a><br><a name="0701b17" id="0701b17">　　非我思想汝　　　则汝而不有　</p></a><a name="0701b18" id="0701b18"><p>尔时。尊者多耆奢又说此偈。如思惟不净</a><a name="0701b19" id="0701b19">之想。即于彼处有漏心得解脱<p>时。阿难及</a><a name="0701b20" id="0701b20">多耆奢出罗阅城至世尊所。头面礼足。</a><a name="0701b21" id="0701b21">在一面坐。是时。多耆奢白世尊言。我今快</a><a name="0701b22" id="0701b22">得善利以有所觉<p>世尊告曰。汝今云何自</a><a name="0701b23" id="0701b23">觉<p>多耆奢白佛言。色者无牢。亦不坚固。不</a><a name="0701b24" id="0701b24">可睹见。幻伪不真。痛者无牢。亦不坚固。亦</a><a name="0701b25" id="0701b25">如水上泡。幻伪不真。想者无牢。亦不坚固。</a><a name="0701b26" id="0701b26">幻伪不真。亦如野马。行亦无牢。亦不坚固。</a><a name="0701b27" id="0701b27">亦如芭蕉之树。而无有实。识者无牢。亦不</a><a name="0701b28" id="0701b28">坚固。幻伪不真。重白佛言。此五盛阴无牢。</a><a name="0701b29" id="0701b29">亦不坚固。幻伪不真<p>是时。尊者多耆奢便</a><a name="0701b30" id="0701b30">说此偈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020701a.htm'><img src='up.gif' border=0></a>
<a href='T020701c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>