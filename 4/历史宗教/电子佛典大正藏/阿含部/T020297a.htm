<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0297a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷40)</font> （一一二○） （四五五） <font face='Arial'>T02, p0297a</h2></font><hr>
<span class='old'>
</a><a name="0296c28" id="0296c28">报加恼于彼。时。毗摩质多罗阿修罗王闻天</a><a name="0296c29" id="0296c29">帝释受如是戒。乃至佛法住世。尽其形寿。</span><a name="0297a01" id="0297a01">有恼我者。我不反报加恼于彼。闻已。执持</a><a name="0297a02" id="0297a02">利剑。逆道而来<p>时。天帝释遥见毗摩质多</a><a name="0297a03" id="0297a03">罗阿修罗王执持利剑。逆道而来。即遥告</a><a name="0297a04" id="0297a04">言。阿修罗。住。缚汝勿动<p>毗摩质多罗阿修</a><a name="0297a05" id="0297a05">罗王即不得动。语帝释言。汝今岂不受如</a><a name="0297a06" id="0297a06">是戒。若佛法住世。尽其形寿。有恼我者。</a><a name="0297a07" id="0297a07">必不还报耶。天帝释答言。我实受如是</a><a name="0297a08" id="0297a08">戒。但汝息住受缚。阿修罗言。今且放我。</a><a name="0297a09" id="0297a09">帝释答言。汝若约誓不作乱者。然后放汝。</a><a name="0297a10" id="0297a10">阿修罗言。放我当如法作。帝释答言。先如</a><a name="0297a11" id="0297a11">法作。然后放汝<p>时。毗摩质多罗阿修罗王即</a><a name="0297a12" id="0297a12">说偈言</a><a name="0297a13" id="0297a13"><p class='lg'>　　贪欲之所趣　　　及嗔恚所趣</a><br><a name="0297a14" id="0297a14">　　妄语之所趣　　　谤毁贤圣趣</a><br><a name="0297a15" id="0297a15">　　我若娆乱者　　　趣同彼趣趣　</p></a><a name="0297a16" id="0297a16"><p>释提桓因复告言。放汝令去。随汝所安<p>尔</a><a name="0297a17" id="0297a17">时。天帝释令阿修罗王作约誓已。往诣佛</a><a name="0297a18" id="0297a18">所。稽首佛足。退坐一面。白佛言。世尊。我</a><a name="0297a19" id="0297a19">于佛前受如是戒。乃至佛法住世。尽其形</a><a name="0297a20" id="0297a20">寿。有恼我者。我不反报。毗摩质多罗阿修</a><a name="0297a21" id="0297a21">罗王闻我受戒。手执利剑。随路而来。我遥</a><a name="0297a22" id="0297a22">见已。语言。阿修罗。住。住。缚汝勿动。彼阿</a><a name="0297a23" id="0297a23">修罗言。汝不受戒耶。我即答言。我实受戒。</a><a name="0297a24" id="0297a24">且汝今住。缚汝勿动。彼即求脱。我告彼言。</a><a name="0297a25" id="0297a25">若作约誓不作乱者当令汝脱。阿修罗</a><a name="0297a26" id="0297a26">言。且当放我。当说约誓。我即告言。先说</a><a name="0297a27" id="0297a27">约誓。然后放汝。彼即说偈。作约誓言</a><a name="0297a28" id="0297a28"><p class='lg'>　　贪欲之所趣　　　及嗔恚所趣</a><br><a name="0297a29" id="0297a29">　　妄语之所趣　　　谤毁贤圣趣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020296c.htm'><img src='up.gif' border=0></a>
<a href='T020297b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>