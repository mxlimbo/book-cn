<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0790c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷45)</font> 十不善品第四十八 （四） <font face='Arial'>T02, p0790c</h2></font><hr>
<span class='old'>
</a><a name="0790b28" id="0790b28"><p class='lg'>　　如初诸三佛　　　出于瞿昙种</a><br><a name="0790b29" id="0790b29">　　后三至迦叶　　　出于迦叶姓</span><br><a name="0790c01" id="0790c01">　　如我今现在　　　天人所奉敬</a><br><a name="0790c02" id="0790c02">　　诸根而淡泊　　　出于瞿昙姓　</p></a><a name="0790c03" id="0790c03"><p>比丘当知。毗婆尸如来姓拘邻若。式诘如</a><a name="0790c04" id="0790c04">来亦出拘邻若。毗舍罗婆如来亦出拘邻</a><a name="0790c05" id="0790c05">若。拘屡孙如来出婆罗堕。拘那含牟尼如来</a><a name="0790c06" id="0790c06">亦出婆罗堕。迦叶如来亦出婆罗堕。如</a><a name="0790c07" id="0790c07">我今如来．至真．等正觉出于拘邻若<p>尔时。</a><a name="0790c08" id="0790c08">世尊便说此偈</a><a name="0790c09" id="0790c09"><p class='lg'>　　如初诸三佛　　　出于拘邻若</a><br><a name="0790c10" id="0790c10">　　后三至迦叶　　　出于婆罗堕</a><br><a name="0790c11" id="0790c11">　　如我今现在　　　天人所奉敬</a><br><a name="0790c12" id="0790c12">　　诸根而淡泊　　　出于拘邻若　</p></a><a name="0790c13" id="0790c13"><p>毗婆尸如来坐波罗利华树下而成佛道。</a><a name="0790c14" id="0790c14">式诘如来坐分陀利树下而成佛道。毗</a><a name="0790c15" id="0790c15">舍罗婆如来坐波罗树下而成佛道。拘屡</a><a name="0790c16" id="0790c16">孙如来坐尸利沙树下而成佛道。拘那</a><a name="0790c17" id="0790c17">含牟尼如来坐优头跋罗树下而成佛</a><a name="0790c18" id="0790c18">道。迦叶如来坐尼拘留树下而成道果。如</a><a name="0790c19" id="0790c19">我今日如来坐吉祥树下而成佛道<p>尔时。</a><a name="0790c20" id="0790c20">世尊便说此偈</a><a name="0790c21" id="0790c21"><p class='lg'>　　初一成佛道　　　波罗利树下</a><br><a name="0790c22" id="0790c22">　　式坐分陀利　　　毗舍坐波罗</a><br><a name="0790c23" id="0790c23">　　拘孙坐尸利　　　拘那跋罗下</a><br><a name="0790c24" id="0790c24">　　迦叶拘留树　　　吉祥我成道</a><br><a name="0790c25" id="0790c25">　　七佛天中天　　　照明于世间</a><br><a name="0790c26" id="0790c26">　　因缘坐诸树　　　各成其道果　</p></a><a name="0790c27" id="0790c27"><p>毗婆尸如来弟子有十六万八千之众。式诘</a><a name="0790c28" id="0790c28">如来弟子之众有十六万。毗舍罗婆如来弟</a><a name="0790c29" id="0790c29">子之众十万。拘屡孙如来弟子之众有八万<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020790b.htm'><img src='up.gif' border=0></a>
<a href='T020791a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>