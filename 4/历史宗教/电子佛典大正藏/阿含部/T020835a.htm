<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0127 佛说四人出现世间经 0835a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 127 佛说四人出现世间经</font> <font face='Arial'>(卷1)</font> <font face='Arial'>T02, p0835a</h2></font><hr>
<span class='old'>
</a><a name="0834c28" id="0834c28">无恭敬心亦不礼事。亦不与言论。彼若见供</a><a name="0834c29" id="0834c29">养者。见已便起嫉妒心。此是邪见。犹豫见所</span><a name="0835a01" id="0835a01">摄此便有邪见。无施亦无福亦无受者。亦无</a><a name="0835a02" id="0835a02">善恶行。亦无今世后世。无父无母。世无阿罗</a><a name="0835a03" id="0835a03">汉等修妙行者疾得证通而娱乐中。彼以有</a><a name="0835a04" id="0835a04">此成就恶邪见。若命终时生三恶趣狱中。犹</a><a name="0835a05" id="0835a05">如彼人从讲堂转下至象项。从象至马。从马</a><a name="0835a06" id="0835a06">至大床。从大床至小床。从小床首足堕地。由</a><a name="0835a07" id="0835a07">是故我说彼人先妙后丑。如是彼人先妙后</a><a name="0835a08" id="0835a08">丑。彼云何人先丑后丑。或有人生卑贱家。或</a><a name="0835a09" id="0835a09">旃陀罗家。或魁脍家。或工巧家。或剔须发家。</a><a name="0835a10" id="0835a10">及余贫贱无有饮食。虽复得食臭秽难尝。生</a><a name="0835a11" id="0835a11">如此家。彼身行恶口行恶意行恶。彼已身行</a><a name="0835a12" id="0835a12">恶口行恶意行恶。若见沙门婆罗门诸尊长</a><a name="0835a13" id="0835a13">者。亦不恭敬亦不礼事。亦不与共言论。彼是</a><a name="0835a14" id="0835a14">邪见与犹豫见相应。彼便有是见。无施无福</a><a name="0835a15" id="0835a15">亦无受者。亦无善恶行报。亦无今世后世。无</a><a name="0835a16" id="0835a16">父无母。世无沙门婆罗门等行业者。无阿罗</a><a name="0835a17" id="0835a17">汉于今世后世疾得证通娱乐其中。彼与恶</a><a name="0835a18" id="0835a18">见相应。命终时生三趣入地狱中。譬如人从</a><a name="0835a19" id="0835a19">冥至冥从暗至暗。由是故说此人先丑后丑。</a><a name="0835a20" id="0835a20">如是彼人先丑后丑。彼云何人先妙后妙。若</a><a name="0835a21" id="0835a21">有人生豪尊家。生刹利大姓家。或婆罗门大</a><a name="0835a22" id="0835a22">姓家。或长者大姓家。或王家。或太子家。大臣</a><a name="0835a23" id="0835a23">家。极富饶财多宝。彼人极端正无比。色如桃</a><a name="0835a24" id="0835a24">华。彼身修善行口修善行意修善行。彼身已</a><a name="0835a25" id="0835a25">修善行。口已修善行。意已修善行。彼若见沙</a><a name="0835a26" id="0835a26">门婆罗门诸尊长者。若见便恭敬礼事供养</a><a name="0835a27" id="0835a27">供给。若见有人来供养承事礼敬。便发欢喜。</a><a name="0835a28" id="0835a28">彼与等见相应无颠倒相。彼有是见。有施有</a><a name="0835a29" id="0835a29">福有受者。有善恶行。有今世后世。有父有母。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020834c.htm'><img src='up.gif' border=0></a>
<a href='T020835b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>