<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0402a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷7)</font> 三十三天品第八上 <font face='Arial'>T01, p0402a</h2></font><hr>
<span class='old'>
</a><a name="0401c28" id="0401c28">欲爱之缚。诸比丘。此则名为三种善行。诸</a><a name="0401c29" id="0401c29">比丘。一月之中。有六乌晡沙他(乌晡沙他隋言受斋亦云增长)。</span><a name="0402a01" id="0402a01">白月半助。有十五日。黑月半助。亦十五日。</a><a name="0402a02" id="0402a02">如此白黑二月。各有三受斋日。何等白月三</a><a name="0402a03" id="0402a03">受斋日。所谓月八日十四日十五日。黑月亦</a><a name="0402a04" id="0402a04">有三受斋日。如白月数。云何名为白黑二月。</a><a name="0402a05" id="0402a05">各有三日。受于斋戒。诸比丘。白黑二月。各</a><a name="0402a06" id="0402a06">有八日。当于是日。四天大王。集其眷属而告</a><a name="0402a07" id="0402a07">之言。汝等可往普观四方。颇有人辈。于世间</a><a name="0402a08" id="0402a08">中。多行孝顺。供养父母。恭敬沙门婆罗门不。</a><a name="0402a09" id="0402a09">于诸尊长崇重以不。修行布施受禁戒不。守</a><a name="0402a10" id="0402a10">摄八关持六斋不。时四天王。如是教敕其使</a><a name="0402a11" id="0402a11">者已。而彼使者如天王命。承奉而行。即下</a><a name="0402a12" id="0402a12">遍观一切人世。是谁家中。孝养父母。有何</a><a name="0402a13" id="0402a13">族姓。恭敬沙门婆罗门等。谁家男女。敬事</a><a name="0402a14" id="0402a14">尊长。谁行布施。谁受六斋。谁持八禁。谁守</a><a name="0402a15" id="0402a15">戒德。尔时使者。如是遍历世间观察。见于人</a><a name="0402a16" id="0402a16">中。孝顺供奉父母者少。承事尊重沙门者</a><a name="0402a17" id="0402a17">少。只敬宿旧婆罗门于诸长者崇敬亦少。布</a><a name="0402a18" id="0402a18">施微薄。受斋稀疏。护戒不全。禁守多缺。是时</a><a name="0402a19" id="0402a19">天使。如是见已。即便往到四大王所。而启</a><a name="0402a20" id="0402a20">白言。天王当知。其诸世间。一切人辈。无</a><a name="0402a21" id="0402a21">多孝养事父母者。亦无有多恭敬沙门婆罗</a><a name="0402a22" id="0402a22">门者。亦无有多敬重尊长耆旧德者。亦无有</a><a name="0402a23" id="0402a23">多修行布施持六斋者。亦无有多奉持禁戒</a><a name="0402a24" id="0402a24">守八关者</a><a name="0402a25" id="0402a25"><p>尔时四大天王。闻诸使者如是语已。意中惨</a><a name="0402a26" id="0402a26">然不甚欢悦。报使者言。彼等世间。若实然</a><a name="0402a27" id="0402a27">者。其诸人辈。甚为不善。所以者何。人辈寿</a><a name="0402a28" id="0402a28">命。极成短促。止少时活。应修诸善。至彼后</a><a name="0402a29" id="0402a29">世。可得安乐。云何今者彼世间人。无有多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010401c.htm'><img src='up.gif' border=0></a>
<a href='T010402b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>