<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0318c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷2)</font> 转轮圣王品第三 <font face='Arial'>T01, p0318c</h2></font><hr>
<span class='old'>
</a><a name="0318b28" id="0318b28">雨。重云黑。电光出时。转轮圣王取此珠宝。</a><a name="0318b29" id="0318b29">悬置幢上。出游苑中。何以故。意欲游观验珠</span><a name="0318c01" id="0318c01">德故。诸比丘。此摩尼宝在高幢上。普照四方。</a><a name="0318c02" id="0318c02">及四种兵悉皆明了。光明周遍如日照世。尔</a><a name="0318c03" id="0318c03">时彼地所有一切婆罗门居士等。皆谓天明</a><a name="0318c04" id="0318c04">日光已出。并即惊起。作诸事业。以是因缘。转</a><a name="0318c05" id="0318c05">轮圣王。受大欢喜。踊跃无量。念言。此宝为我</a><a name="0318c06" id="0318c06">出生。诸比丘。转轮圣王。有如是等珠宝具足</a><a name="0318c07" id="0318c07"><p>诸比丘。何等名为转轮圣王女宝具足。诸比</a><a name="0318c08" id="0318c08">丘。转轮王。世出生女宝。不粗不细。不长</a><a name="0318c09" id="0318c09">不短。不白不黑。最胜最妙。进止姝妍。色貌</a><a name="0318c10" id="0318c10">具足。令人见之乐观无厌。又此女宝。热时身</a><a name="0318c11" id="0318c11">凉。寒时身暖。于其体上出妙香气。犹若旃</a><a name="0318c12" id="0318c12">檀。口中恒出优钵罗香。为轮王故。晚卧早</a><a name="0318c13" id="0318c13">起。勤谨恭敬。凡有所作无失王心。此女意中</a><a name="0318c14" id="0318c14">尚无恶念。况其身口而有过失。以是因缘。</a><a name="0318c15" id="0318c15">转轮圣王受大欢喜。踊跃无量。心自念言。此</a><a name="0318c16" id="0318c16">已为我生女宝耶。诸比丘。转轮圣王有如是</a><a name="0318c17" id="0318c17">等女宝具足。诸比丘。何等名为转轮圣王主</a><a name="0318c18" id="0318c18">藏臣宝威力具足</a><a name="0318c19" id="0318c19"><p>诸比丘。转轮王出世生主藏臣宝。大富饶财</a><a name="0318c20" id="0318c20">多有功德。报得天眼。洞见地中有主无主</a><a name="0318c21" id="0318c21">一切伏藏。皆为其眼之所鉴识。若水若陆</a><a name="0318c22" id="0318c22">若远若近。于中所有珍奇宝物。此主藏臣皆</a><a name="0318c23" id="0318c23">为作护。如法守视不令毁失。无主之物应</a><a name="0318c24" id="0318c24">时收取。拟为轮王资须受用。尔时藏臣即</a><a name="0318c25" id="0318c25">自往诣转轮王所。到已启言。大圣天王。若</a><a name="0318c26" id="0318c26">天所须资财宝物。惟愿勿忧。臣力能办。</a><a name="0318c27" id="0318c27">天所用者皆令具足。时转轮王为欲验试主</a><a name="0318c28" id="0318c28">藏臣宝。乘船入水中流而住。敕藏臣曰。汝</a><a name="0318c29" id="0318c29">藏臣来。我须财宝。宜速备具。宜速备具。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010318b.htm'><img src='up.gif' border=0></a>
<a href='T010319a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>