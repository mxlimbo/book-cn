<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0766a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷13)</font> 舍利弗品 <font face='Arial'>T24, p0766a</h2></font><hr>
<span class='old'>
</a><a name="0765c28" id="0765c28">神力無異。是時世尊見當來世。此善男子所</a><a name="0765c29" id="0765c29">願果得成遂不。世尊觀來世已。語沓婆摩羅</span><a name="0766a01" id="0766a01">子言。汝從此百千劫已。有佛號釋迦牟</a><a name="0766a02" id="0766a02">尼。汝年七歲得出家。剃髮落地即成羅漢。</a><a name="0766a03" id="0766a03">名沓婆摩羅子。汝具六神通必得此願。沓</a><a name="0766a04" id="0766a04">婆摩羅子從此以後。布施持戒得生天上。</a><a name="0766a05" id="0766a05">天上命終下生人間。如是展轉乃至釋迦出</a><a name="0766a06" id="0766a06">世。從天上下生人間。出家得道。從禪定</a><a name="0766a07" id="0766a07">起。而作是念。作是念已。往至佛所頭面禮</a><a name="0766a08" id="0766a08">足。而白佛言。今從世尊乞二種願。一者</a><a name="0766a09" id="0766a09">為諸眾僧分布房舍。二者差會分布飲食。</a><a name="0766a10" id="0766a10">於是世尊答言。善哉。汝貪瞋既盡。堪為此</a><a name="0766a11" id="0766a11">事。汝當為眾僧分布床席及諸飲食。此沓</a><a name="0766a12" id="0766a12">婆摩羅子。何以故。從世尊乞如是願。答</a><a name="0766a13" id="0766a13">曰。為止未來諸誹謗故。於是沓婆摩羅</a><a name="0766a14" id="0766a14">子。受世尊敕已。還所住處。世尊見未來。</a><a name="0766a15" id="0766a15">慈地比丘。因沓婆摩羅子差會分房。必生</a><a name="0766a16" id="0766a16">誹謗。為止誹謗故。語諸比丘。汝當請沓</a><a name="0766a17" id="0766a17">婆摩羅子為眾僧差會分房。請竟應作白</a><a name="0766a18" id="0766a18">二羯磨差。同學者。同一法事也。亦言同一</a><a name="0766a19" id="0766a19">法學。若比丘共學修多羅者。為敷床座同</a><a name="0766a20" id="0766a20">在一處。若學阿毘曇者毘曇者共。若學毘</a><a name="0766a21" id="0766a21">尼毘尼者共。若說法者說法者共。若坐禪</a><a name="0766a22" id="0766a22">者坐禪者共。何以故。為避諠鬧故。無業無</a><a name="0766a23" id="0766a23">記語者共。無記語者。不修三業食已而眠。</a><a name="0766a24" id="0766a24">眠起洗浴共論世間無記之語。令身體肥壯。</a><a name="0766a25" id="0766a25">問曰。沓婆摩羅子。何以使無業好語者共在</a><a name="0766a26" id="0766a26">一處耶。答曰。使其得住安心道故。因樂</a><a name="0766a27" id="0766a27">道故。得生天上。入火光三昧者。此是第</a><a name="0766a28" id="0766a28">四禪定。從禪定起已。放右手第二指。以為</a><a name="0766a29" id="0766a29">光明。須臾名聞滿閻浮利地。諸比丘從遠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240765c.htm'><img src='up.gif' border=0></a>
<a href='T240766b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>