<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0348a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷15)</font> 明單提九十二事法之一 <font face='Arial'>T22, p0348a</h2></font><hr>
<span class='old'>
</a><a name="0347c28" id="0347c28">家人云何乃作此非法事。甚為可恥。善生</a><a name="0347c29" id="0347c29">比丘尼即瞋恚言。奇哉奇哉。是我親里比丘</span><a name="0348a01" id="0348a01">時時來看我。若我不與共相娛樂者。誰復</a><a name="0348a02" id="0348a02">應爾。是我家法有何可怪如是諸比丘尼一</a><a name="0348a03" id="0348a03">一難詰。是善生比丘尼辯才能一一答。諸比</a><a name="0348a04" id="0348a04">丘尼即以是事白大愛道。大愛道即白世尊。</a><a name="0348a05" id="0348a05">佛言呼優陀夷來。即便呼來。佛問優陀夷。</a><a name="0348a06" id="0348a06">汝實爾不。答言實爾。佛言。此是惡事。汝常</a><a name="0348a07" id="0348a07">不聞我無量方便。讚歎梵行毀呰婬欲耶。汝</a><a name="0348a08" id="0348a08">云何作是惡不善法。此非法非律不如佛教。</a><a name="0348a09" id="0348a09">不可以是長養善法。佛告諸比丘。依止舍衛</a><a name="0348a10" id="0348a10">城住者盡集。以十利故與諸比丘制戒。乃</a><a name="0348a11" id="0348a11">至已聞者當重聞。若比丘與一比丘尼共空</a><a name="0348a12" id="0348a12">屏處坐者。波夜提。比丘者如上說。一者一</a><a name="0348a13" id="0348a13">比丘一比丘尼。雖有人若狂癡心亂眠非人</a><a name="0348a14" id="0348a14">畜生。雖有如是比人。故名無人。空屏者僻</a><a name="0348a15" id="0348a15">靜處坐者共坐。波夜提者如上說。若比丘尼</a><a name="0348a16" id="0348a16">請一比丘食。一比丘尼共比丘坐。一比丘尼</a><a name="0348a17" id="0348a17">來往益食。益食比丘尼去時。比丘隨一一時</a><a name="0348a18" id="0348a18">得波夜提。若比丘尼坐者。比丘爾時應起。不</a><a name="0348a19" id="0348a19">得默然而起。使比丘尼疑欲作非法事。應當</a><a name="0348a20" id="0348a20">語言我欲起。若比丘尼問言。何以故起。應答</a><a name="0348a21" id="0348a21">言。世尊制戒不得與比丘尼共坐。若比丘尼</a><a name="0348a22" id="0348a22">言。尊者但坐我當起。比丘爾時坐者無罪。</a><a name="0348a23" id="0348a23">乃至沙彌尼。若在閣道板蹬上坐。移一一蹬</a><a name="0348a24" id="0348a24">上坐。比丘爾時隨一一移坐波夜提。若沙彌</a><a name="0348a25" id="0348a25">尼乃至減七歲。亦犯波夜提。比丘與比丘尼</a><a name="0348a26" id="0348a26">獨屏處坐波夜提。若精舍戶向道。若行人不</a><a name="0348a27" id="0348a27">斷。一切如與女人說法中廣說。是罪是覆處</a><a name="0348a28" id="0348a28">非是露處。亦是夜亦是晝。是一人非眾多。是</a><a name="0348a29" id="0348a29">近非是遠。是故說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220347c.htm'><img src='up.gif' border=0></a>
<a href='T220348b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>