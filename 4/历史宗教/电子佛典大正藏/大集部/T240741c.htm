<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0741c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷10)</font> 舍利弗品 <font face='Arial'>T24, p0741c</h2></font><hr>
<span class='old'>
</a><a name="0741b28" id="0741b28">應還。若不還犯罪。野豬被罥三四日不得</a><a name="0741b29" id="0741b29">食。體羸不能動。比丘盜心以飲食與之。</span><a name="0741c01" id="0741c01">食罷體健。比丘作大叫聲。豬聞之驚怖。</a><a name="0741c02" id="0741c02">牽罥突走。比丘犯重罪。若慈心作不犯。應</a><a name="0741c03" id="0741c03">還主直。比丘見野豬著罥。盜心割繩留</a><a name="0741c04" id="0741c04">少許不斷。比丘作大叫聲。豬聞驚怖突罥</a><a name="0741c05" id="0741c05">走去。如前所說。比丘見豬著罥起盜心。或</a><a name="0741c06" id="0741c06">安刀劍近繩。或繩邊燃火。欲使豬牽繩</a><a name="0741c07" id="0741c07">突刀。或火燒豬脫走去。犯不犯如前所說。</a><a name="0741c08" id="0741c08">若人故掘地作坑。擬取豬鹿麈獐等眾獸。</a><a name="0741c09" id="0741c09">若比丘盜心。壞坑及諸張具物過不得。比</a><a name="0741c10" id="0741c10">丘犯重。若眾生不過無罪。若人近寺邊安</a><a name="0741c11" id="0741c11">罥捕諸眾生。比丘語此人。莫近寺安罥</a><a name="0741c12" id="0741c12">取豬鹿。若此人不從。比丘向地主言。若地</a><a name="0741c13" id="0741c13">主教壞不犯。若人作田為獐鹿所食。張罥</a><a name="0741c14" id="0741c14">防護。捕鹿得鹿便食肉。若守護竟主捨心。</a><a name="0741c15" id="0741c15">後壞若解不犯。法師曰。句次易解。若人安</a><a name="0741c16" id="0741c16">魚笱捕魚。若盜心開放。隨直多少結罪。若</a><a name="0741c17" id="0741c17">先穿魚笱作孔。打水驚魚令出者犯。若</a><a name="0741c18" id="0741c18">不出者不犯如前。又盜心合魚笱將去離</a><a name="0741c19" id="0741c19">水。隨直多少犯。又飲食於笱外餌魚。魚</a><a name="0741c20" id="0741c20">見飲食突出。若主責應還直。若空魚笱。</a><a name="0741c21" id="0741c21">比丘盜心若開若破。魚從中往還。主責直應</a><a name="0741c22" id="0741c22">還。若比丘取魚笱移擲他處。犯不犯亦</a><a name="0741c23" id="0741c23">如前說。偷閻浮子及酥油器。如前所說。</a><a name="0741c24" id="0741c24">若比丘盜心取酥未滿一分。然後生悔心。</a><a name="0741c25" id="0741c25">後我不更作。至明更偷心。取不滿一分。復</a><a name="0741c26" id="0741c26">悔心後誓不作。如是展轉偷盡一器。不犯</a><a name="0741c27" id="0741c27">重。得突吉羅偷蘭遮。又有比丘如是偷</a><a name="0741c28" id="0741c28">酥。日日止取一匙。而不捨心取滿一分。</a><a name="0741c29" id="0741c29">便犯重。相要偷者。食堂有二種殘食。次閻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240741b.htm'><img src='up.gif' border=0></a>
<a href='T240742a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>