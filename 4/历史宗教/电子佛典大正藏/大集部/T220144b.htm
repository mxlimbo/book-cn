<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0144b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷21)</font> 第三分之六皮革法 <font face='Arial'>T22, p0144b</h2></font><hr>
<span class='old'>
</a><a name="0144a28" id="0144a28">已到迦旃延所。頭面禮足白求詣佛。迦旃延</a><a name="0144a29" id="0144a29">言甚善。吾隨汝喜宜知是時。可以吾名問訊</span><a name="0144b01" id="0144b01">世尊。復以五法白佛。一阿濕波阿雲頭國無</a><a name="0144b02" id="0144b02">有十眾。億耳作沙彌經歷六年不得受具足</a><a name="0144b03" id="0144b03">戒。迦旃延以神通力於餘國集僧然後得受。</a><a name="0144b04" id="0144b04">願世尊聽此國不滿十眾得受具足戒。又此</a><a name="0144b05" id="0144b05">國多有沙石棘刺。願聽此國比丘畜重底革</a><a name="0144b06" id="0144b06">屣。又此國皆以皮敷地作坐臥具。願聽此國</a><a name="0144b07" id="0144b07">比丘以皮敷地。又此國人日日洗浴。願聽此</a><a name="0144b08" id="0144b08">國比丘日日洗浴。又有比丘寄衣與餘方比</a><a name="0144b09" id="0144b09">丘。衣未至有比丘語所與比丘。比丘生疑恐</a><a name="0144b10" id="0144b10">犯長衣。願為除其此疑。於是億耳受教而去。</a><a name="0144b11" id="0144b11">既到佛所稽首佛足宣和尚問訊。佛語阿難。</a><a name="0144b12" id="0144b12">汝為此客比丘敷臥具。阿難念言。佛欲與此</a><a name="0144b13" id="0144b13">比丘共宿故。令我為敷臥具。即於佛房而為</a><a name="0144b14" id="0144b14">敷之。佛與億耳共一房宿。初夜中夜默然無</a><a name="0144b15" id="0144b15">言。至後夜時佛作是念。此族姓子威儀調伏。</a><a name="0144b16" id="0144b16">當令說法。便語言。汝可說法。億耳受教。即</a><a name="0144b17" id="0144b17">說十六義品經。說已默然而住。佛言善哉。</a><a name="0144b18" id="0144b18">彼國人語皆如此不。答言有勝我者。又問。汝</a><a name="0144b19" id="0144b19">何以久住彼國不來見我。答言。我早知欲</a><a name="0144b20" id="0144b20">之過患。有因緣故不得早來。爾時世尊因說</a><a name="0144b21" id="0144b21">偈言</a><a name="0144b22" id="0144b22"><p class='lg'>　　見世之過患　　　身自依法行</a><br><a name="0144b23" id="0144b23">　　賢者不樂惡　　　為惡不樂善　</p></a><a name="0144b24" id="0144b24"><p>於是億耳作是念。和尚敕我以五法白佛。今</a><a name="0144b25" id="0144b25">正是時。便以白佛。佛過夜已集比丘僧告億</a><a name="0144b26" id="0144b26">耳。汝可更說迦旃延所白五法。億耳即更</a><a name="0144b27" id="0144b27">說之佛種種讚歎少欲知足讚戒讚持戒。已</a><a name="0144b28" id="0144b28">告諸比丘從今聽阿濕波阿雲頭國及一切邊</a><a name="0144b29" id="0144b29">地少比丘處持律五人授具足戒。亦聽有沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220144a.htm'><img src='up.gif' border=0></a>
<a href='T220144c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>