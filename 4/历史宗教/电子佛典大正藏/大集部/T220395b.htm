<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0395b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷21)</font> 明單提九十二事法之一 <font face='Arial'>T22, p0395b</h2></font><hr>
<span class='old'>
</a><a name="0395a28" id="0395a28"><p>佛住舍衛城。廣說如上。時有比丘乞食時</a><a name="0395a29" id="0395a29">到。著衣持缽。入城次行乞食到一家。婦人言。</span><a name="0395b01" id="0395b01">尊者我至某日當飯僧并施衣。比丘答言。善</a><a name="0395b02" id="0395b02">哉優婆夷。當及時為於身命財修三堅法。</a><a name="0395b03" id="0395b03">常修習行勿令留難。乞食比丘還精舍已。語</a><a name="0395b04" id="0395b04">諸比丘。長老。我語汝善事。問何等善事。答</a><a name="0395b05" id="0395b05">言。某甲家到彼日當飯僧并施衣。時難陀優</a><a name="0395b06" id="0395b06">波難陀去不遠。聞語聲即問。彼家在何處姓</a><a name="0395b07" id="0395b07">字何等門戶那向具問知已。明日晨朝往到其</a><a name="0395b08" id="0395b08">家。謂優婆夷。我聞好聲。尊者聞何等聲聞。</a><a name="0395b09" id="0395b09">汝欲飯僧施衣為實爾不。答言。始有是心。</a><a name="0395b10" id="0395b10">但恐中間有留難。知當果不。優波難陀語優</a><a name="0395b11" id="0395b11">婆夷曰。汝可持是衣施與。難陀答言。我家</a><a name="0395b12" id="0395b12">更無餘物。正有是衣。本欲施僧。今不可迴</a><a name="0395b13" id="0395b13">轉。優婆難陀即毀呰言。何等是僧。老烏亦</a><a name="0395b14" id="0395b14">僧。老鴟亦僧。僧如穿臼漏槽不可滿足。僧</a><a name="0395b15" id="0395b15">於汝有何利益。能為汝活男活女。能至王家</a><a name="0395b16" id="0395b16">斷理官事那。難陀能為汝作多利益事。但</a><a name="0395b17" id="0395b17">持是衣施與難陀。優婆夷答辭如初。時難陀</a><a name="0395b18" id="0395b18">復勸與優波難陀。如上說。優婆夷猶言。我家</a><a name="0395b19" id="0395b19">更無餘物。適欲迴施尊者。然先以許僧不可</a><a name="0395b20" id="0395b20">迴轉。優波難陀言。與以不與任汝意。作是語</a><a name="0395b21" id="0395b21">已。即便捨去。時優婆夷作是念。此衣適欲與</a><a name="0395b22" id="0395b22">難陀。然僧是良福田。適欲施僧。然難陀有大</a><a name="0395b23" id="0395b23">力勢。恐與我作不饒益事。思惟是已。遂不復</a><a name="0395b24" id="0395b24">施。諸比丘聞已。以是因緣。往白世尊。佛言。</a><a name="0395b25" id="0395b25">呼優波難陀來。來已佛具問上事。汝實爾不。</a><a name="0395b26" id="0395b26">答言實爾。佛言。癡人。作此三惡事施者失福。</a><a name="0395b27" id="0395b27">受者失利。輕毀眾僧。佛語優婆難陀。汝常</a><a name="0395b28" id="0395b28">不聞。我以無量方便。讚歎少欲毀呰多欲耶。</a><a name="0395b29" id="0395b29">此非法非律非如佛教。不可以是長養善法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220395a.htm'><img src='up.gif' border=0></a>
<a href='T220395c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>