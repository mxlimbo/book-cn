<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0267a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷14)</font> 第三門第四子攝頌之餘 <font face='Arial'>T24, p0267a</h2></font><hr>
<span class='old'>
</a><a name="0266c28" id="0266c28">生老死無憂悲苦。具一切智於一切境皆得</a><a name="0266c29" id="0266c29">自在。於法尊重讚歎。正法未為希有。汝等</span><a name="0267a01" id="0267a01">當知我於往昔。具染瞋癡未離生老病死現有</a><a name="0267a02" id="0267a02">憂悲苦惱。為法因緣捨自身命。汝今善聽我</a><a name="0267a03" id="0267a03">當為說。乃往古昔婆羅[<a href='javascript:showpic("images/022129.gif")'>病-丙+尼</a>]斯城中。王名梵授。</a><a name="0267a04" id="0267a04">以法化世。人民熾盛安隱豐樂。廣說如餘</a><a name="0267a05" id="0267a05"><p>時梵授王深信正法。稟性賢善自利利他。憐</a><a name="0267a06" id="0267a06">愍一切常行惠施。有大慈悲離染著心。曾無</a><a name="0267a07" id="0267a07">吝惜。後於異時王大夫人忽然有娠。便生異</a><a name="0267a08" id="0267a08">念求聞妙法。夫人白王。王命相師問其所以。</a><a name="0267a09" id="0267a09">彼白王言由大夫人所孕聖胎遂生是念。爾</a><a name="0267a10" id="0267a10">時大王即為求法。便敕大臣盛金滿箱。周遍</a><a name="0267a11" id="0267a11">國界奉金求法竟未遂心。月滿生子顏容超</a><a name="0267a12" id="0267a12">絕眾相具足廣說如餘。王作是念。此兒端正</a><a name="0267a13" id="0267a13">人所樂觀。未生之時已希妙法。宗親共集與</a><a name="0267a14" id="0267a14">作何名。大臣白言王子未生已希妙法。應與</a><a name="0267a15" id="0267a15">立字名求妙法。王令八母乳養供承廣如餘</a><a name="0267a16" id="0267a16">說。乃至如蓮出水。年漸長大常求妙法竟未</a><a name="0267a17" id="0267a17">遂心。王崩之後自紹王位告諸群臣。卿當為</a><a name="0267a18" id="0267a18">我求於妙法。群臣受敕即持金箱遍贍部內。</a><a name="0267a19" id="0267a19">處處求訪無法可得。臣白王言在處遍求無</a><a name="0267a20" id="0267a20">法可得。時求法王不滿所願常懷憂惱。時天</a><a name="0267a21" id="0267a21">帝釋觀知王心為求法故而懷憂惱。即作是</a><a name="0267a22" id="0267a22">念。王雖如此真偽未知我應往試。遂即變身</a><a name="0267a23" id="0267a23">為大藥叉。舉手張目形容可畏。至王前立便</a><a name="0267a24" id="0267a24">說漏曰</a><a name="0267a25" id="0267a25"><p class='lg'>　　常修於善法　　　不作諸惡行</a><br><a name="0267a26" id="0267a26">　　此世及後生　　　寤寐常安樂　</p></a><a name="0267a27" id="0267a27"><p>王聞此頌心大歡喜。告藥叉曰仁者當重為</a><a name="0267a28" id="0267a28">我說此伽他。時彼藥叉即報王曰。王用我語</a><a name="0267a29" id="0267a29">我當為說。王曰唯然願為宣說隨意無違。時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240266c.htm'><img src='up.gif' border=0></a>
<a href='T240267b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>