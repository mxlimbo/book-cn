<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0957b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷52)</font> 雜揵度之一 <font face='Arial'>T22, p0957b</h2></font><hr>
<span class='old'>
</a><a name="0957a28" id="0957a28">莫太直身令世尊不安。復白佛言。小兒</a><a name="0957a29" id="0957a29">剃髮好不。佛言。善能剃髮。而入息太麤。父</span><a name="0957b01" id="0957b01">母語言。汝莫麤入息令佛不安。復白佛</a><a name="0957b02" id="0957b02">言。小兒剃髮好不。佛言。善能剃髮而出息太</a><a name="0957b03" id="0957b03">麤。父母語言。汝莫麤出息令佛不安。時小</a><a name="0957b04" id="0957b04">兒優波離入出息盡入第四禪。爾時世尊</a><a name="0957b05" id="0957b05">告阿難言。優波離已入第四禪。汝取彼手</a><a name="0957b06" id="0957b06">中刀。阿難受教即取刀。是時阿難持故盛</a><a name="0957b07" id="0957b07">髮器收世尊髮。佛言。不應以故器盛如</a><a name="0957b08" id="0957b08">來髮。應用新器若新衣若繒綵若缽肆酖嵐</a><a name="0957b09" id="0957b09">婆衣若頭頭羅衣裹盛。時有王子瞿婆離將</a><a name="0957b10" id="0957b10">軍。欲往西方有所征討。來索世尊鬚髮。</a><a name="0957b11" id="0957b11">諸比丘白佛。佛言聽與。彼得已不知云何</a><a name="0957b12" id="0957b12">安處。佛言。聽安金塔中若銀塔若寶塔若雜</a><a name="0957b13" id="0957b13">寶塔繒綵若缽肆酖嵐婆衣頭頭羅衣裹。不</a><a name="0957b14" id="0957b14">知云何持。佛言。聽象馬車乘若輦轝若頭</a><a name="0957b15" id="0957b15">上若肩上擔。時王子持世尊髮去所往征討</a><a name="0957b16" id="0957b16">得勝。時彼王子還國為世尊起髮塔。此是</a><a name="0957b17" id="0957b17">世尊在世時塔。諸比丘作如是言。若世尊</a><a name="0957b18" id="0957b18">聽我等擔世尊髮行。我等當持行。諸比丘</a><a name="0957b19" id="0957b19">白佛。佛言聽。不知云何安處。佛言。聽安</a><a name="0957b20" id="0957b20">著金塔若銀塔若寶塔若雜寶塔若缽肆酖嵐</a><a name="0957b21" id="0957b21">婆衣若頭頭羅衣裹。不知云何持行。佛言。</a><a name="0957b22" id="0957b22">象馬車乘輦轝若肩上若頭上擔戴。彼腋下</a><a name="0957b23" id="0957b23">挾世尊塔。佛言不應爾。彼反抄衣纏頸裹</a><a name="0957b24" id="0957b24">頭通肩被衣若著革屣擔世尊塔。佛言不</a><a name="0957b25" id="0957b25">應爾。應偏露右肩脫革屣若頭戴若肩上</a><a name="0957b26" id="0957b26">擔世尊塔行。彼持世尊塔往大小便處。佛</a><a name="0957b27" id="0957b27">言不應爾。應清淨持。彼不洗大小便處</a><a name="0957b28" id="0957b28">持世尊塔。佛言不應爾。應令淨者持。彼</a><a name="0957b29" id="0957b29">安如來塔置不好房中。已在上好房中宿。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220957a.htm'><img src='up.gif' border=0></a>
<a href='T220957c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>