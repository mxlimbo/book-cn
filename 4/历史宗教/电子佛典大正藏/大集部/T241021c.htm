<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩薩瓔珞本業經 1021c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩薩瓔珞本業經</font> <font face='Arial'>(卷2)</font> 大眾受學品第七 <font face='Arial'>T24, p1021c</h2></font><hr>
<span class='old'>
</a><a name="1021b28" id="1021b28">起受持佛戒。其名梵陀首王共無數天子修</a><a name="1021b29" id="1021b29">十戒滿足。入初住位</span><a name="1021c01" id="1021c01"><p>佛子。復從是住修行百法觀門所謂十信十</a><a name="1021c02" id="1021c02">進十發趣十乘十金剛十隨喜十戒十願十護</a><a name="1021c03" id="1021c03">十迴向。以是百法觀達三界空假名皆空。一</a><a name="1021c04" id="1021c04">切法無我無人無受無因皆無定性。即滅十</a><a name="1021c05" id="1021c05">三縛。所謂七見六著。如實相入初行位。佛子。</a><a name="1021c06" id="1021c06">復從是行觀修千法明門。所謂十信乃至十</a><a name="1021c07" id="1021c07">向。轉轉入法。法無我法集法起法道法滅皆</a><a name="1021c08" id="1021c08">無人受法法如虛空如幻如城如焰。一切</a><a name="1021c09" id="1021c09">法無相百千生滅皆不可得。入初迴向位。佛</a><a name="1021c10" id="1021c10">子。復從是向明明轉照。照智學相似平等</a><a name="1021c11" id="1021c11">觀。觀名無得。無得假得。喻如然燈有炷。非</a><a name="1021c12" id="1021c12">初焰者非初焰有時中有燒。非離初焰者非</a><a name="1021c13" id="1021c13">初焰無。時中有燒。後亦如之。直以有為諸</a><a name="1021c14" id="1021c14">法二諦皆迭遷。假號故燒故知始焰非今。今</a><a name="1021c15" id="1021c15">燋非始。今燋非始故。於今方有。始焰非今</a><a name="1021c16" id="1021c16">故。於今無燒。無燒於今今燒假燒得平等觀</a><a name="1021c17" id="1021c17">亦復如是。非初心有中有得。亦非初心無中</a><a name="1021c18" id="1021c18">有得。後心亦然。是故始心非今心。今起非始</a><a name="1021c19" id="1021c19">起。今起非始起故。於今方有。始心非今心故。</a><a name="1021c20" id="1021c20">於今無得。無得於今。今得假得。中道第一義</a><a name="1021c21" id="1021c21">諦心。念念寂滅入萬法明門。從十信乃至十</a><a name="1021c22" id="1021c22">向。自然流入平等道。無得一相真實觀。一</a><a name="1021c23" id="1021c23">照相入初地道</a><a name="1021c24" id="1021c24"><p>佛子。復從是地正觀一照智中。入百萬阿僧</a><a name="1021c25" id="1021c25">祇功德門。於一相觀中一時行。乃至第十</a><a name="1021c26" id="1021c26">地。心心寂滅自然流入無垢地。佛子。復從</a><a name="1021c27" id="1021c27">是地以一照智。了一切業因業果法界無不</a><a name="1021c28" id="1021c28">一觀。以智知一切眾生識始起一相住於緣。</a><a name="1021c29" id="1021c29">順第一義諦起名善背第一義諦起名惑。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241021b.htm'><img src='up.gif' border=0></a>
<a href='T241022a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>