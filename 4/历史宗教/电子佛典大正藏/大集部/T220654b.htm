<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0654b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷13)</font> 九十單提法之一 <font face='Arial'>T22, p0654b</h2></font><hr>
<span class='old'>
</a><a name="0654a28" id="0654a28">去不。答言可爾。爾時尊者阿那律。便與</a><a name="0654a29" id="0654a29">此婦女同一道行。爾時婦女夫主先行不在。</span><a name="0654b01" id="0654b01">後日還家不見其婦。即問母言。我婦為所</a><a name="0654b02" id="0654b02">在耶。其母報言與我鬥竟便逃走去不知</a><a name="0654b03" id="0654b03">所在。爾時夫主速疾往逐之。於道路得</a><a name="0654b04" id="0654b04">婦。將詣阿那律所語言。何故將我婦逃走</a><a name="0654b05" id="0654b05">耶。時阿那律答言。止止莫作此語。我等不</a><a name="0654b06" id="0654b06">爾。長者語言。云何言不爾。汝今現與同道</a><a name="0654b07" id="0654b07">行。其婦語夫主言。我與此尊者行如兄弟</a><a name="0654b08" id="0654b08">相逐無他過惡。夫主報言。此人今日將汝</a><a name="0654b09" id="0654b09">逃走。豈可不作此言耶。爾時其人即打</a><a name="0654b10" id="0654b10">阿那律垂斷命根。爾時尊者阿那律。即</a><a name="0654b11" id="0654b11">下道在一靜處結加趺坐。直身正意繫念</a><a name="0654b12" id="0654b12">在前入火光三昧。時長者見已便生善心。長</a><a name="0654b13" id="0654b13">者念言。若此阿那律從三昧起者。我當禮</a><a name="0654b14" id="0654b14">拜懺悔。時尊者阿那律從三昧覺已。長者</a><a name="0654b15" id="0654b15">即便懺悔。唯願大德。受我懺悔。阿那律受</a><a name="0654b16" id="0654b16">其懺悔。爾時長者禮足已在一面坐。爾時</a><a name="0654b17" id="0654b17">阿那律。為長者說種種微妙法令發歡喜</a><a name="0654b18" id="0654b18">心。與說法已即從坐起而去。爾時阿那律</a><a name="0654b19" id="0654b19">食已。往到僧伽藍中。以此因緣具向諸比</a><a name="0654b20" id="0654b20">丘說。爾時諸比丘聞。其中有少欲知足行</a><a name="0654b21" id="0654b21">頭陀樂學戒知慚愧者。嫌責阿那律。云何</a><a name="0654b22" id="0654b22">阿那律。獨與婦女共一道行。諸比丘往世</a><a name="0654b23" id="0654b23">尊所。頭面禮足在一面坐。以此因緣具白</a><a name="0654b24" id="0654b24">世尊。世尊爾時即集比丘僧。知而故問阿那</a><a name="0654b25" id="0654b25">律言。汝實共婦女同一道行耶。答言實爾。</a><a name="0654b26" id="0654b26">爾時世尊。以無數方便呵責阿那律言。汝</a><a name="0654b27" id="0654b27">所為非。非威儀非沙門法非淨行非隨順</a><a name="0654b28" id="0654b28">行。所不應為。汝今云何與婦人共同一道</a><a name="0654b29" id="0654b29">行耶。爾時世尊。以無數方便呵責阿那律<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220654a.htm'><img src='up.gif' border=0></a>
<a href='T220654c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>