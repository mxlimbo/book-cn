<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0134a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷7)</font> <font face='Arial'>T24, p0134a</h2></font><hr>
<span class='old'>
</a><a name="0133c28" id="0133c28">優樓頻螺迦攝修道所。到已於其側近。乃見</a><a name="0133c29" id="0133c29">優樓頻螺迦攝被僧伽胝除棄鬚髮於大沙</span><a name="0134a01" id="0134a01">門所住一面坐聽受妙法。見已向優樓頻螺</a><a name="0134a02" id="0134a02">迦攝作如是言。具壽。此出家法勝舊法不。答</a><a name="0134a03" id="0134a03">言。勝彼。爾時那提迦攝伽耶迦攝作如是念。</a><a name="0134a04" id="0134a04">今此大沙門有大神力。必應更有勝妙上法。</a><a name="0134a05" id="0134a05">若不爾者。優樓頻螺迦攝耆年宿德。過百二</a><a name="0134a06" id="0134a06">十。摩揭陀國人尊重瞻仰。大眾咸謂是阿羅</a><a name="0134a07" id="0134a07">漢。今者棄本所學依大沙門出家修道。我等</a><a name="0134a08" id="0134a08">亦應隨大沙門出家學道。如是念已。即共合</a><a name="0134a09" id="0134a09">掌頂禮佛足。唯願聽我於大沙門法律中出</a><a name="0134a10" id="0134a10">家受具足戒成苾芻性。令我於大沙門法中</a><a name="0134a11" id="0134a11">修習梵行。世尊告曰。若欲出家。汝弟子眾知</a><a name="0134a12" id="0134a12">汝等不。那提迦攝伽耶迦攝答言。彼皆不知。</a><a name="0134a13" id="0134a13">世尊告曰。汝等名稱遠聞眾所知識智慧具</a><a name="0134a14" id="0134a14">足。是故應當告汝弟子。若聽汝者隨意所樂。</a><a name="0134a15" id="0134a15">那提迦攝等聞佛語已。便即往至本所住處。</a><a name="0134a16" id="0134a16">告諸弟子。汝等當知。我欲於大沙門喬答摩</a><a name="0134a17" id="0134a17">法律中出家受具足戒。汝等意者所欲云何。</a><a name="0134a18" id="0134a18">彼眾答曰。我等所學本依鄔波馱耶。今若去</a><a name="0134a19" id="0134a19">者。我等大眾悉願隨從修習梵行。迦攝報曰。</a><a name="0134a20" id="0134a20">汝等若能隨學我者。所著鹿皮樹皮錫杖祭</a><a name="0134a21" id="0134a21">器。悉能棄擲尼連禪河中者。當隨意去。諸弟</a><a name="0134a22" id="0134a22">子等聞是語已。所有衣服祭器等物。悉皆棄</a><a name="0134a23" id="0134a23">置尼連禪河中。擲是物已。還鄔波馱耶所便</a><a name="0134a24" id="0134a24">作是言。悉令棄者今皆已捨。應作何事。唯願</a><a name="0134a25" id="0134a25">指授。爾時那提迦攝伽耶迦攝。共將弟子五</a><a name="0134a26" id="0134a26">百人俱往詣佛所。而作是言。大沙門。我告弟</a><a name="0134a27" id="0134a27">子悉已聽許。唯願度我。於善法律中。出家受</a><a name="0134a28" id="0134a28">具足戒。成苾芻性。於大沙門處修習梵行。世</a><a name="0134a29" id="0134a29">尊告曰。那提迦攝伽耶迦攝。善來應修梵行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240133c.htm'><img src='up.gif' border=0></a>
<a href='T240134b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>