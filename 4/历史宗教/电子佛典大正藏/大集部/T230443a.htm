<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0443a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷59)</font> 僧伽婆尸沙初 <font face='Arial'>T23, p0443a</h2></font><hr>
<span class='old'>
</a><a name="0442c28" id="0442c28">長老迦留陀夷。作是念生疑。我多時出精。不</a><a name="0442c29" id="0442c29">知何時是先是不先。是事白佛。佛言。未結</span><a name="0443a01" id="0443a01">戒前善男子迦留陀夷一切時出精不犯。故</a><a name="0443a02" id="0443a02">言先作無罪。一比丘身不動便出精。心生疑。</a><a name="0443a03" id="0443a03">我將無得僧伽婆尸沙耶。是事問佛。佛言。</a><a name="0443a04" id="0443a04">無罪。毘舍佉鹿子母。信眾僧兩手接足頭面</a><a name="0443a05" id="0443a05">作禮。次到迦留陀夷接足作禮。迦留陀夷即</a><a name="0443a06" id="0443a06">失精墮其頭上。優婆夷小卻兩手拭精。歡喜</a><a name="0443a07" id="0443a07">唱言。我得大利。我諸同學。有如是多婬欲</a><a name="0443a08" id="0443a08">人。亦能斷欲修梵行。迦留陀夷生疑。我將</a><a name="0443a09" id="0443a09">無得僧迦婆尸沙耶。是事白佛。佛言。無罪</a><a name="0443a10" id="0443a10">若有如是多欲比丘。應當裹繫。有一比丘</a><a name="0443a11" id="0443a11">洗浴時失精。心生疑。我將無得僧伽婆尸沙</a><a name="0443a12" id="0443a12">耶。是事白佛。佛言。無罪。有比丘。洗浴時</a><a name="0443a13" id="0443a13">餘比丘與摩身即時失精。心生疑。我將無得</a><a name="0443a14" id="0443a14">僧伽婆尸沙耶。佛言。無罪。有一比丘。摩觸</a><a name="0443a15" id="0443a15">男根時失精。心生疑。我將無得僧伽婆尸沙</a><a name="0443a16" id="0443a16">耶。佛言。若逆摩失精。得僧伽婆尸沙。若</a><a name="0443a17" id="0443a17">順摩為覆故失精無罪。有一比丘。邪念故</a><a name="0443a18" id="0443a18">失精。心生疑。我將無得僧伽婆尸沙耶。佛</a><a name="0443a19" id="0443a19">言。無罪。有一比丘見端正女色便失精。心</a><a name="0443a20" id="0443a20">生疑。我將無得僧伽婆尸沙耶。佛言。無罪。</a><a name="0443a21" id="0443a21">有比丘。若為女人捉手捉腳捉膝捉[<a href='javascript:showpic("images/065770.gif")'>跳-兆+尃</a>]故</a><a name="0443a22" id="0443a22">比丘失精心生疑。我將無得僧伽婆尸沙耶。</a><a name="0443a23" id="0443a23">佛言。無罪。有比丘。為母抱捉鳴說邪語。</a><a name="0443a24" id="0443a24">是比丘失精。心生疑。我將無得僧伽婆尸沙</a><a name="0443a25" id="0443a25">耶。佛言。不得僧伽婆尸沙。得突吉羅。姊妹</a><a name="0443a26" id="0443a26">本二先私通婦亦如是。有比丘。於新死女</a><a name="0443a27" id="0443a27">人脹女人青瘀女人臭爛女人噉殘女人血塗</a><a name="0443a28" id="0443a28">女人乾枯女人脹壞女人骨女人身上出精。</a><a name="0443a29" id="0443a29">得僧伽婆尸沙(初僧伽婆尸沙竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230442c.htm'><img src='up.gif' border=0></a>
<a href='T230443b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>