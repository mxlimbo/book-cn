<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1053a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷1)</font> <font face='Arial'>T23, p1053a</h2></font><hr>
<span class='old'>
</a><a name="1052c28" id="1052c28">具。所謂羊毛羊皮。鹿牛羖羊等皮。以為臥具。</a><a name="1052c29" id="1052c29">有苾芻遣信與苾芻衣。聞有衣來。其衣未至。</span><a name="1053a01" id="1053a01">便過十日。恐犯捨墮。不知云何。爾時世尊。以</a><a name="1053a02" id="1053a02">此因緣。告諸苾芻曰。從今已後。聽諸苾芻。於</a><a name="1053a03" id="1053a03">邊方國。持律苾芻五人。得為近圓。邊方地土</a><a name="1053a04" id="1053a04">惡處。開著一重革屣。不得二重三重。底若穿</a><a name="1053a05" id="1053a05">破應補。若苾芻遣信送衣。與餘苾芻。彼未得</a><a name="1053a06" id="1053a06">衣。無犯捨罪。時具壽鄔波離在於眾中。從座</a><a name="1053a07" id="1053a07">而起整理衣服。合掌白佛言。世尊大德。向開</a><a name="1053a08" id="1053a08">邊方持律五人近圓。不知從何處以來。是邊</a><a name="1053a09" id="1053a09">方處。佛言。從此東方。有奔荼林。彼有水。名</a><a name="1053a10" id="1053a10">曰奔荼。從此已去。名為邊國。南方有國。名攝</a><a name="1053a11" id="1053a11">伐羅佛底。有水亦名攝伐羅佛底。從此已外。</a><a name="1053a12" id="1053a12">亦名邊方。西方有國。名窣吐奴。鄔波窣吐奴</a><a name="1053a13" id="1053a13">婆羅門村。此外名邊方。北方有山。名嗢尸羅。</a><a name="1053a14" id="1053a14">此山之外。名曰邊方。諸苾芻等生疑。白佛言。</a><a name="1053a15" id="1053a15">世尊此億耳苾芻。曾作何業。生大富貴家。財</a><a name="1053a16" id="1053a16">寶無量。於母胎中。耳上自然有此妙寶耳璫。</a><a name="1053a17" id="1053a17">價直無量。復得出家近圓不見世尊。得無學</a><a name="1053a18" id="1053a18">果。斷除煩惱。佛告諸苾芻。此億耳苾芻。先所</a><a name="1053a19" id="1053a19">作業。自作自受。因緣會遇。如暴水流。決定須</a><a name="1053a20" id="1053a20">受。今始會遇。合受斯報。亦非地水火風。能令</a><a name="1053a21" id="1053a21">有壞果報。身必自受。如有頌云</a><a name="1053a22" id="1053a22"><p class='lg'>　　假令經百劫　　　所作業不亡</a><br><a name="1053a23" id="1053a23">　　因緣會遇時　　　果報還自受　</p></a><a name="1053a24" id="1053a24"><p>告諸苾芻曰。乃往過去。於此賢劫中。人壽二</a><a name="1053a25" id="1053a25">萬歲時。有佛出世。號迦攝波如來。十號具足。</a><a name="1053a26" id="1053a26">住波羅[<a href='javascript:showpic("images/022129.gif")'>病-丙+尼</a>]斯國。仙人墮處。施鹿林中。其國有</a><a name="1053a27" id="1053a27">王。名訖里伽。而為王化。人民熾盛。飲食豐</a><a name="1053a28" id="1053a28">足。無諸衰患。悉皆安樂。無賊無畏。一切具</a><a name="1053a29" id="1053a29">足。無所乏少。以法治世。彼王有子。名曰善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231052c.htm'><img src='up.gif' border=0></a>
<a href='T231053b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>