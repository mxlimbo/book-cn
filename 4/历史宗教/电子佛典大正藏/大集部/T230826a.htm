<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0826a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷36)</font> 九十波逸底迦法 不受食學處第三十九 <font face='Arial'>T23, p0826a</h2></font><hr>
<span class='old'>
</a><a name="0825c28" id="0825c28">芻不知如何成受。佛言。有五種受。一身與身</a><a name="0825c29" id="0825c29">受。二身與物受。三物與身受。四物與物受。五</span><a name="0826a01" id="0826a01">置地受。云何身與身受。謂他手授以手受取。</a><a name="0826a02" id="0826a02">云何身與物受。謂他以手授以缽受取。云何</a><a name="0826a03" id="0826a03">物與身受。謂他以缽授以手受取。云何物與</a><a name="0826a04" id="0826a04">物受。謂他以缽授以缽受取。云何置地受。汝</a><a name="0826a05" id="0826a05">等苾芻應知。有一邊國人多惡賤。乃至父母</a><a name="0826a06" id="0826a06">兄弟姊妹。情多嫌惡不用相近。若苾芻至此</a><a name="0826a07" id="0826a07">國時。可於巷陌乞食之處作小曼荼羅壇。應</a><a name="0826a08" id="0826a08">置缽已在一邊住。心緣於缽。有施食者令著</a><a name="0826a09" id="0826a09">缽中。即名為受。又有五種受。或床或座或枮</a><a name="0826a10" id="0826a10">或衣或缽。苾芻應可用心。仰手承其一邊。令</a><a name="0826a11" id="0826a11">彼懸放。皆名為受。有五種不成受食。云何為</a><a name="0826a12" id="0826a12">五。謂在界外。或見遠處障處。或在傍邊。或居</a><a name="0826a13" id="0826a13">背後。或時合手。是謂五種不成受食。有五成</a><a name="0826a14" id="0826a14">受。反上應知。時有淨信婆羅門居士。以諸好</a><a name="0826a15" id="0826a15">果供養苾芻。苾芻不受。諸人報曰。若佛未出</a><a name="0826a16" id="0826a16">世。我等皆以外道而為福田。既出世間。我等</a><a name="0826a17" id="0826a17">以仁為福田處。我有所施仁不受者。我等豈</a><a name="0826a18" id="0826a18">可捨善資糧欲行他世。幸願慈悲為我受取。</a><a name="0826a19" id="0826a19">時諸苾芻以緣白佛。佛言。應為受取作淨應</a><a name="0826a20" id="0826a20">食。苾芻不知如何作淨。佛言。有五種作淨。云</a><a name="0826a21" id="0826a21">何為五。謂火淨刀淨爪淨蔫乾淨鳥啄淨。是</a><a name="0826a22" id="0826a22">謂為五。復有五種作淨。謂拔根淨手折淨截</a><a name="0826a23" id="0826a23">斷淨劈破淨無子淨。云何火淨。謂以火觸著。</a><a name="0826a24" id="0826a24">云何刀淨。謂以刀損壞云何爪淨。謂以爪甲</a><a name="0826a25" id="0826a25">傷損。云何蔫乾淨。謂自蔫乾不堪為種。云何</a><a name="0826a26" id="0826a26">鳥啄淨。謂鳥[<a href='javascript:showpic("images/073137.gif")'>此/束</a>]啄損。次五易知。如佛所教作</a><a name="0826a27" id="0826a27">淨應食。苾芻即便一一作淨。遂至過中不得</a><a name="0826a28" id="0826a28">噉食。佛言。所有果等應為一聚。應以火刀於</a><a name="0826a29" id="0826a29">三四處而觸損之。此名為淨。如世尊說受果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230825c.htm'><img src='up.gif' border=0></a>
<a href='T230826b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>