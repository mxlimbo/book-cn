<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0084a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷12)</font> 第二分之三尼律捨墮法 <font face='Arial'>T22, p0084a</h2></font><hr>
<span class='old'>
</a><a name="0083c28" id="0083c28">應如是說。若比丘尼先乞是既得不用更乞</a><a name="0083c29" id="0083c29">餘物尼薩耆波逸提。隨更乞多少一一尼薩耆</span><a name="0084a01" id="0084a01">波逸提。式叉摩那沙彌尼突吉羅</a><a name="0084a02" id="0084a02"><p>爾時諸比丘尼非時衣作時衣受。諸客比丘</a><a name="0084a03" id="0084a03">尼便不能得衣。諸長老比丘尼見。種種訶責</a><a name="0084a04" id="0084a04">以事白佛。佛以是事集二部漪。問諸比丘尼。</a><a name="0084a05" id="0084a05">汝等實爾不。答言。實爾世尊。佛種種訶責已</a><a name="0084a06" id="0084a06">告諸比丘。今為諸比丘尼結戒。從今是戒應</a><a name="0084a07" id="0084a07">如是說。若比丘尼非時衣作時衣受尼薩耆</a><a name="0084a08" id="0084a08">波逸提。此衣應捨與僧。不應捨與一二三比</a><a name="0084a09" id="0084a09">丘尼。式叉摩那沙彌尼突吉羅</a><a name="0084a10" id="0084a10"><p>爾時有一下坐比丘尼少於知識。得未成衣</a><a name="0084a11" id="0084a11">不知作之。持至諸比丘尼所語言。我最下坐</a><a name="0084a12" id="0084a12">少於知識。願為我作。諸比丘尼言。我事務多。</a><a name="0084a13" id="0084a13">不得為汝作。汝可至偷羅難陀所問之。彼多</a><a name="0084a14" id="0084a14">成衣。或與汝貿易。彼比丘尼即持往問偷羅</a><a name="0084a15" id="0084a15">難陀。便以成衣易之。彼比丘尼得已還到所</a><a name="0084a16" id="0084a16">住處。諸比丘尼問言。汝得衣不。答言得。又</a><a name="0084a17" id="0084a17">問從誰得。答言。偷羅難陀。諸比丘尼言。取來</a><a name="0084a18" id="0084a18">共看。便出衣示。諸比丘尼言。此衣勝汝衣數</a><a name="0084a19" id="0084a19">倍。由來無人能得彼利。汝今忽得甚為希有。</a><a name="0084a20" id="0084a20">時偷羅難陀隔壁聞。便語彼比丘尼。還我衣</a><a name="0084a21" id="0084a21">來不與汝貿。諸長老比丘尼聞。種種訶責。乃</a><a name="0084a22" id="0084a22">至今為諸比丘尼結戒。亦如上說。從今是戒</a><a name="0084a23" id="0084a23">應如是說。若比丘尼。與比丘尼貿衣。後悔還</a><a name="0084a24" id="0084a24">索得者尼薩耆波逸提。式叉摩那沙彌尼突</a><a name="0084a25" id="0084a25">吉羅。若兩悔若得衣。不如本要還取不犯</a><a name="0084a26" id="0084a26"><p>爾時毘舍佉母。請比丘尼僧與遮月水衣。遣</a><a name="0084a27" id="0084a27">信索身量。即皆與之。唯偷羅難陀不與。更</a><a name="0084a28" id="0084a28">遣信索。答言。我已離欲無復月水不須此</a><a name="0084a29" id="0084a29">衣。毘舍佉母作衣竟。遣信白諸比丘尼。衣已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220083c.htm'><img src='up.gif' border=0></a>
<a href='T220084b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>