<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1441 薩婆多部毘尼摩得勒伽 0596b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1441 薩婆多部毘尼摩得勒伽</font> <font face='Arial'>(卷5)</font> 毘尼摩得勒伽雜事 <font face='Arial'>T23, p0596b</h2></font><hr>
<span class='old'>
</a><a name="0596a28" id="0596a28"><p>云何出罪。汝長老犯如是。如是罪當發露懺</a><a name="0596a29" id="0596a29">悔。莫覆藏。是名出罪</span><a name="0596b01" id="0596b01"><p>云何憶罪。長老汝犯如是。如是罪當憶念</a><a name="0596b02" id="0596b02"><p>云何鬥諍。若見聞疑罪不共語。是名鬥諍</a><a name="0596b03" id="0596b03"><p>云何止鬥諍。以五因緣。何等五。我語汝我說</a><a name="0596b04" id="0596b04">汝。我出汝罪。我令汝憶。汝聽我。是名止鬥</a><a name="0596b05" id="0596b05">諍</a><a name="0596b06" id="0596b06"><p>云何求出罪。如前說。是名求出罪</a><a name="0596b07" id="0596b07"><p>云何遮布薩。十種遮布薩。廣說如毘尼</a><a name="0596b08" id="0596b08"><p>云何遮自恣。有四非法四如法。非法者。無根</a><a name="0596b09" id="0596b09">戒。不淨人。惡威儀人。邪命人。與上相違。名</a><a name="0596b10" id="0596b10">如法遮自恣</a><a name="0596b11" id="0596b11"><p>云何內宿食。若界內不結淨地食。在界內比</a><a name="0596b12" id="0596b12">丘不得食。是名內宿。若結淨地食。在淨地得</a><a name="0596b13" id="0596b13">食</a><a name="0596b14" id="0596b14"><p>云何內熟。若比丘界內不結淨地。界內熟食。</a><a name="0596b15" id="0596b15">比丘不得食。是名內熟</a><a name="0596b16" id="0596b16"><p>云何自熟。爾時毘耶離飢儉諸居士。欲與諸</a><a name="0596b17" id="0596b17">比丘作食。便作是言。我等若使人作者。當多</a><a name="0596b18" id="0596b18">有人食。此食及親里等來索。見諸比丘道業</a><a name="0596b19" id="0596b19">不就。語諸比丘言。此米使淨人作食竟。食諸</a><a name="0596b20" id="0596b20">比丘不好看撿。諸客比丘來者當相分。與</a><a name="0596b21" id="0596b21">諸比丘食少身體羸瘦。乃至佛言。聽諸比丘</a><a name="0596b22" id="0596b22">界內結淨地已作食。諸比丘結已。使淨人作</a><a name="0596b23" id="0596b23">食。淨人沙彌自食已。少與諸比丘。諸比丘食</a><a name="0596b24" id="0596b24">少故。身體羸瘦。乃至佛言。如是飢儉時。聽諸</a><a name="0596b25" id="0596b25">比丘自作食。捨二處內宿內熟。乃至儉時未</a><a name="0596b26" id="0596b26">過自作食</a><a name="0596b27" id="0596b27"><p>云何捉食。比丘無慚愧故。捉食</a><a name="0596b28" id="0596b28"><p>云何受食。若比丘從男女黃門二根等受</a><a name="0596b29" id="0596b29"><p>云何惡捉。自手捉食已。復從他受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230596a.htm'><img src='up.gif' border=0></a>
<a href='T230596c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>