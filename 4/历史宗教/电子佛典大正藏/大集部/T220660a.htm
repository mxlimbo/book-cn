<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0660a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷14)</font> 九十單提法之一 <font face='Arial'>T22, p0660a</h2></font><hr>
<span class='old'>
</a><a name="0659c28" id="0659c28">者慎勿持還。我已持三缽來。若比丘無病。</a><a name="0659c29" id="0659c29">於彼家過兩三缽受食。還出彼門波逸</span><a name="0660a01" id="0660a01">提。若一足在門內一足在門外。方便欲去</a><a name="0660a02" id="0660a02">還住者一切突吉羅。若不問歸婦食賈客道</a><a name="0660a03" id="0660a03">路糧而取食者突吉羅。若持至僧伽藍中</a><a name="0660a04" id="0660a04">不分與餘比丘而獨食者突吉羅。若不語</a><a name="0660a05" id="0660a05">餘比丘突吉羅。比丘尼波逸提。式叉摩那沙</a><a name="0660a06" id="0660a06">彌沙彌尼突吉羅。是謂為犯。不犯者兩三缽</a><a name="0660a07" id="0660a07">受食。病者過受食。問歸婦商客道路糧。還</a><a name="0660a08" id="0660a08">至僧伽藍中分與比丘共食。白餘比丘使</a><a name="0660a09" id="0660a09">知村處。若彼自送至僧伽藍中得受。若復</a><a name="0660a10" id="0660a10">送至比丘尼寺中亦得受無犯。無犯者。</a><a name="0660a11" id="0660a11">最初未制戒。癡狂心亂痛惱所纏(三十四竟)</a><a name="0660a12" id="0660a12"><p>爾時佛在舍衛國祇樹給孤獨園。爾時世</a><a name="0660a13" id="0660a13">尊。與諸比丘說一食法讚歎一食法。爾時</a><a name="0660a14" id="0660a14">諸比丘。聞世尊說一食法歎譽一食法。時</a><a name="0660a15" id="0660a15">諸比丘。食佉闍尼食。若食五種正食。若飲</a><a name="0660a16" id="0660a16">漿若服藥。便當一食更不食。令形體枯</a><a name="0660a17" id="0660a17">燥顏色燋悴。爾時世尊知而故問阿難言。此</a><a name="0660a18" id="0660a18">諸比丘。何故形體枯燥顏色燋悴。阿難白</a><a name="0660a19" id="0660a19">佛言。世尊。無數方便與諸比丘說一食法</a><a name="0660a20" id="0660a20">歎譽一食法。而諸比丘聞已。即一座上噉</a><a name="0660a21" id="0660a21">佉闍尼食。若食五種食。若飲漿若服藥便</a><a name="0660a22" id="0660a22">當一食更不食。以是故形體枯燥顏色燋</a><a name="0660a23" id="0660a23">悴。佛告阿難。自今已去聽諸比丘於一坐</a><a name="0660a24" id="0660a24">上食令飽滿。諸比丘聞世尊聽於一坐</a><a name="0660a25" id="0660a25">上食乃至飽滿。時諸比丘。若食佉闍尼。若</a><a name="0660a26" id="0660a26">食五種食。若飲漿若服藥。便令飽足更不</a><a name="0660a27" id="0660a27">復食。諸比丘形體枯燥顏色燋悴。爾時世尊</a><a name="0660a28" id="0660a28">知而故問阿難言。此諸比丘何故形體枯燥</a><a name="0660a29" id="0660a29">顏色燋悴。爾時阿難白佛言。諸比丘聞世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220659c.htm'><img src='up.gif' border=0></a>
<a href='T220660b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>