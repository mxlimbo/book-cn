<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0579a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷9)</font> <font face='Arial'>T24, p0579a</h2></font><hr>
<span class='old'>
</a><a name="0578c28" id="0578c28">自濟給供侍人。若用僧伽敷具有損壞者。不</a><a name="0578c29" id="0578c29">應默然。捨不料理有破穿處。應須縫補。若斷</span><a name="0579a01" id="0579a01">壞者應為連接。若不堪修補者。用充燈炷。或</a><a name="0579a02" id="0579a02">為拂掃。或斬為泥及和牛糞。用塗牆壁。或</a><a name="0579a03" id="0579a03">填孔隙。令施福增。門人弟子每於月八日十</a><a name="0579a04" id="0579a04">五日二十三日月盡日。應觀師主臥具拂拭</a><a name="0579a05" id="0579a05">曬曝。若不為者。咸得惡作。若無門徒自須料</a><a name="0579a06" id="0579a06">理。有賊等怖僧伽衣物不應輕棄。堪受用物</a><a name="0579a07" id="0579a07">應持將去。持者自用。若後怖除。應還本處。敷</a><a name="0579a08" id="0579a08">臥具處先灑次掃。令其淨潔。復以故衣更須</a><a name="0579a09" id="0579a09">拂拭。先安席已。方置氈褥[<a href='javascript:showpic("images/067321.gif")'>毯-炎+瞿</a>]毹等物。應用敷</a><a name="0579a10" id="0579a10">座及敷經行。應數補洗。為護經行物故。修定</a><a name="0579a11" id="0579a11">苾芻其足三日一度塗油。少年苾芻染衣之</a><a name="0579a12" id="0579a12">時。坐眾枯座。老者來至不應令起。恐廢事故。</a><a name="0579a13" id="0579a13">又眾食處他人先至。已坐受食不應令起。下</a><a name="0579a14" id="0579a14">至請鹽及取草葉。即名受食。亦復不應非其</a><a name="0579a15" id="0579a15">坐次輒便受食。若客創至不應准其大小。令</a><a name="0579a16" id="0579a16">主人起而論次第。若於坐處起經行時。應以</a><a name="0579a17" id="0579a17">僧腳崎。或將偃帶而記其處。僧伽所有編織</a><a name="0579a18" id="0579a18">坐床。求寂不應輒坐。以物覆者聽。若善用心</a><a name="0579a19" id="0579a19">無覆應坐。凡聽法時。苾芻尼來編織坐床。亦</a><a name="0579a20" id="0579a20">不令坐。若離欲者夜聽法時。應與令坐。諸苾</a><a name="0579a21" id="0579a21">芻夜聽法時。不應與尼及俗人求寂。同一氈</a><a name="0579a22" id="0579a22">席相近而坐。授學之人亦不同座。有難緣者</a><a name="0579a23" id="0579a23">非犯。無夏苾芻不應共三夏者同座而坐。一</a><a name="0579a24" id="0579a24">夏者不與四夏者同座。若二夏已去共大三</a><a name="0579a25" id="0579a25">夏者皆得同座。若白衣舍處所迮時。雖鄔波</a><a name="0579a26" id="0579a26">馱耶同座非犯。於一床上乃至三人亦聽同</a><a name="0579a27" id="0579a27">坐。若大木枯聽二人同座。小方座者但一人</a><a name="0579a28" id="0579a28">坐。在道路行借得臥具。咸應均分。理無獨</a><a name="0579a29" id="0579a29">用。若多得者別別與之。若一被者隨彼眠人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240578c.htm'><img src='up.gif' border=0></a>
<a href='T240579b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>