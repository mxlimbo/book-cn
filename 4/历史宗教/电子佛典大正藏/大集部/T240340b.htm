<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0340b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷28)</font> 第六門第四子攝頌大藥之餘 <font face='Arial'>T24, p0340b</h2></font><hr>
<span class='old'>
</a><a name="0340a28" id="0340a28">羞恥。因何造次求毘舍佉。此女儀容與天仙</a><a name="0340a29" id="0340a29">相似。即宜遠去離我城隅。若更重來令狗食</span><a name="0340b01" id="0340b01">汝。時婆羅門既乖所望。還至毘舍佉所。女遙</a><a name="0340b02" id="0340b02">見已遂唱善來。是時大藥具陳上事。向問諸</a><a name="0340b03" id="0340b03">人幾不被打。女曰。君作非理是無智計。求</a><a name="0340b04" id="0340b04">親之法不應如是。大藥曰。如何應作。女曰。先</a><a name="0340b05" id="0340b05">且相識次當親附。後可延請設諸美食。有所</a><a name="0340b06" id="0340b06">陳者方具說之。既聞告已。乃至設食。次第皆</a><a name="0340b07" id="0340b07">作。後求毘舍佉。諸人告曰。當隨汝意。論此事</a><a name="0340b08" id="0340b08">時。父母來至。大藥遂與城主共到彼家。告其</a><a name="0340b09" id="0340b09">父母婚媾之事。答曰。君等且住待我思量。諸</a><a name="0340b10" id="0340b10">人告曰無宜更思。此婆羅門少年端正博綜經</a><a name="0340b11" id="0340b11">書。四明五論無不通達。徒延歲月此輩難逢。</a><a name="0340b12" id="0340b12">即可娉與無宜更住。是時諸人既對大藥。誠</a><a name="0340b13" id="0340b13">言與女即以為定。於其父母奉以上衣。毘舍</a><a name="0340b14" id="0340b14">佉。亦留禮贈還向鞞醯城。欲詣中興王處。</a><a name="0340b15" id="0340b15">於其中路遇他設會。得糠麥一升裹在衣裾。</a><a name="0340b16" id="0340b16">往先投宿婆羅門處扣門而喚。其婦出問。汝</a><a name="0340b17" id="0340b17">是何人。答曰。是汝夫友。婦曰。我夫不在不納</a><a name="0340b18" id="0340b18">外人。可向餘家以求宿處。大藥便念。此有何</a><a name="0340b19" id="0340b19">事不容我宿。未及遠去見有餘人進入其宅。</a><a name="0340b20" id="0340b20">大藥又念。由有外人不令我入。如是躊躇其</a><a name="0340b21" id="0340b21">夫遂至即喚開門。婦聞婿聲魂神驚懾不知</a><a name="0340b22" id="0340b22">何計。遂以私人安小[<a href='javascript:showpic("images/026255.gif")'>竺-二+耑</a>]內。夫與大藥同時入</a><a name="0340b23" id="0340b23">門。大藥告曰。我此糠麥何處得安。婦曰。可</a><a name="0340b24" id="0340b24">瀉于地。答曰。恐鼠侵食。遂觀屋角及於床</a><a name="0340b25" id="0340b25">下一無所見。傍有小[<a href='javascript:showpic("images/026255.gif")'>竺-二+耑</a>]大藥思量人定在此。</a><a name="0340b26" id="0340b26">告其婦曰。麥置[<a href='javascript:showpic("images/026255.gif")'>竺-二+耑</a>]中。婦曰。我家所有並安</a><a name="0340b27" id="0340b27">於此。如其著麥物欲如何。夫曰。此儜婦女</a><a name="0340b28" id="0340b28">何不出物安麥[<a href='javascript:showpic("images/026255.gif")'>竺-二+耑</a>]中。彼便逆拒不許近前。婦</a><a name="0340b29" id="0340b29">知意止無奈之何。遂便驚怖計無所出。報<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240340a.htm'><img src='up.gif' border=0></a>
<a href='T240340c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>