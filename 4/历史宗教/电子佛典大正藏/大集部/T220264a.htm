<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0264a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷5)</font> 明僧殘戒之一 <font face='Arial'>T22, p0264a</h2></font><hr>
<span class='old'>
</a><a name="0263c28" id="0263c28">丘入聚落。見他男女行婬。見已欲心起失不</a><a name="0263c29" id="0263c29">淨者。是應責心。若復為樂故。更逐往看令失</span><a name="0264a01" id="0264a01">者僧伽婆尸沙。若比丘見男子造婬女家。便</a><a name="0264a02" id="0264a02">作是念。此中更無餘事。正當作婬欲。而自欲</a><a name="0264a03" id="0264a03">心起失不淨者。是應責心。為樂故。更往看令</a><a name="0264a04" id="0264a04">失者僧伽婆尸沙。若比丘見女人裸身洗浴。</a><a name="0264a05" id="0264a05">見已欲心起失不淨者。是應責心。若為樂故。</a><a name="0264a06" id="0264a06">逐往看令出者僧伽婆尸沙。若見男子裸</a><a name="0264a07" id="0264a07">身亦復如是。若比丘行道中欲心自起而</a><a name="0264a08" id="0264a08">失不淨者。是應責心。行時故作方便令出。出</a><a name="0264a09" id="0264a09">者僧伽婆尸沙。如行住坐臥亦如是。若因塗</a><a name="0264a10" id="0264a10">油洗浴失者。是應責心。若故作方便。塗油洗</a><a name="0264a11" id="0264a11">浴令失者。僧伽婆尸沙。是故世尊說。故弄</a><a name="0264a12" id="0264a12">失精。除夢中僧伽婆尸沙(一戒竟)</a><a name="0264a13" id="0264a13"><p>佛住王舍城迦蘭陀竹園。廣說如上。時優缽</a><a name="0264a14" id="0264a14">羅比丘尼。有沙彌尼字支梨。優缽羅比丘尼。</a><a name="0264a15" id="0264a15">遣沙彌尼支梨。持衣與優陀夷。時優陀夷</a><a name="0264a16" id="0264a16">於自房前縫衣。支梨禮優陀夷足於前而住。</a><a name="0264a17" id="0264a17">白優陀夷言。我師優缽羅。遣我持衣與長</a><a name="0264a18" id="0264a18">老。答言。好持著房中。時優陀夷。尋後逐入</a><a name="0264a19" id="0264a19">房內。便手把持抱適意已須臾放去。支梨行</a><a name="0264a20" id="0264a20">涕還師優缽羅問言。汝何以涕。答言。長老</a><a name="0264a21" id="0264a21">優陀夷。隨我入房把持抱弄。極惱觸我。優</a><a name="0264a22" id="0264a22">缽羅言。汝莫涕也。我當白佛令罰優陀夷</a><a name="0264a23" id="0264a23"><p>復次佛住舍衛城。廣說如上。長老優陀夷。</a><a name="0264a24" id="0264a24">時到著入聚落衣持缽入城次行乞食。入一</a><a name="0264a25" id="0264a25">家見一女人磨豆。便捉髮編舉案牽推。手捉</a><a name="0264a26" id="0264a26">抱弄適意已須臾放去。彼便嫌責言。此非</a><a name="0264a27" id="0264a27">法非善。優陀夷。汝呼我家是婬女家耶。當</a><a name="0264a28" id="0264a28">以是事白諸比丘。優陀夷言。白與不白當</a><a name="0264a29" id="0264a29">隨汝意。便出而去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220263c.htm'><img src='up.gif' border=0></a>
<a href='T220264b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>