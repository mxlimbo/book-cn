<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0001b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷1)</font> 第一分初波羅夷法 <font face='Arial'>T22, p0001b</h2></font><hr>
<span class='old'>
</a><a name="0001a28" id="0001a28">復憶請佛及僧。爾時彼國信向邪道。邑里未</a><a name="0001a29" id="0001a29">有精舍講堂。城北有山林流清淨。佛與大眾</span><a name="0001b01" id="0001b01">即而安居。時世飢饉乞求難得。入里分衛都</a><a name="0001b02" id="0001b02">無所獲。時波利國。有販馬師。驅五百匹馬。夏</a><a name="0001b03" id="0001b03">初來至。熱時已到。見此邑清涼水草豐茂。便</a><a name="0001b04" id="0001b04">共停止。養食諸馬。時諸比丘。至馬師所默然</a><a name="0001b05" id="0001b05">而立。時彼馬師信佛心淨。愍念比丘乞求無</a><a name="0001b06" id="0001b06">獲。便作是言。正有馬麥。若能食者。當減半分</a><a name="0001b07" id="0001b07">一升相與。足以支身可以行道。諸比丘言。佛</a><a name="0001b08" id="0001b08">未聽我食於馬分。以是白佛。佛以是事集比</a><a name="0001b09" id="0001b09">丘僧。種種讚歎少欲知足。告諸比丘。自今已</a><a name="0001b10" id="0001b10">後。聽食馬分。時阿難。即取佛分。倩人為糗</a><a name="0001b11" id="0001b11">供養世尊。諸比丘眾舂煮而食</a><a name="0001b12" id="0001b12"><p>時尊者目犍連。在靜處作是念。今此國中乞</a><a name="0001b13" id="0001b13">食難得。我今當與得神通者到鬱單越食自</a><a name="0001b14" id="0001b14">然粳米。念已即從坐起至佛所。頂禮佛足卻</a><a name="0001b15" id="0001b15">住一面。白佛言。世尊。我向作是念。今此國中</a><a name="0001b16" id="0001b16">乞食難得。當與得神通者到鬱單越食自然</a><a name="0001b17" id="0001b17">粳米。佛告目連。汝等可爾。凡夫比丘當如之</a><a name="0001b18" id="0001b18">何。目連白佛。我當以神力接之。佛言。止止。</a><a name="0001b19" id="0001b19">汝雖有是神力。宿對因緣欲置何所。又奈將</a><a name="0001b20" id="0001b20">來諸凡夫何。目連受教。默然而止</a><a name="0001b21" id="0001b21"><p>時尊者舍利弗。在靜處作是念。過去諸佛。</a><a name="0001b22" id="0001b22">何佛梵行不久住。何佛梵行久住。念已即從</a><a name="0001b23" id="0001b23">坐起至佛所。頂禮佛足卻住一面。白佛言。我</a><a name="0001b24" id="0001b24">向作是念。過去諸佛。何佛梵行不久住。何佛</a><a name="0001b25" id="0001b25">梵行久住。爾時佛讚舍利弗言。善哉善哉。汝</a><a name="0001b26" id="0001b26">所念善。所問亦善。舍利弗。維衛佛尸葉佛</a><a name="0001b27" id="0001b27">隨葉佛梵行不久住。拘樓孫佛拘那含</a><a name="0001b28" id="0001b28">牟尼佛迦葉佛梵行久住。舍利弗白佛言。世</a><a name="0001b29" id="0001b29">尊。以何因緣。三佛梵行不久住。三佛梵行久<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220001a.htm'><img src='up.gif' border=0></a>
<a href='T220001c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>