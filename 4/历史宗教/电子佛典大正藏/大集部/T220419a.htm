<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0419a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷23)</font> 明雜誦跋渠法之一 四提舍尼初 <font face='Arial'>T22, p0419a</h2></font><hr>
<span class='old'>
</a><a name="0418c28" id="0418c28">盲者。佛住舍衛城。廣說如上。爾時有比丘度</a><a name="0418c29" id="0418c29">盲人出家。牽臂將行。為世人所譏。云何沙門</span><a name="0419a01" id="0419a01">釋子度盲人出家。不能自行。捉手牽之。出</a><a name="0419a02" id="0419a02">家之人宜當諸根具足。此壞敗人何道之有。</a><a name="0419a03" id="0419a03">諸比丘以是因緣。往白世尊。佛言。喚是比</a><a name="0419a04" id="0419a04">丘來。來已佛問比丘。汝實爾不。答言。實爾。</a><a name="0419a05" id="0419a05">佛言。從今日後。盲人不應與出家。盲者眼一</a><a name="0419a06" id="0419a06">切不見色。若見手掌文者。若雀目不得與出</a><a name="0419a07" id="0419a07">家。若已出家不應驅出。若與出家受具足者。</a><a name="0419a08" id="0419a08">越比尼罪。是名盲。聾者。佛住舍衛城。廣說</a><a name="0419a09" id="0419a09">如上。爾時比丘度聾人出家。為世人所譏。云</a><a name="0419a10" id="0419a10">何沙門釋子度聾人出家不聞善惡語言。何</a><a name="0419a11" id="0419a11">能聽法。此壞敗人何道之有。諸比丘以是因</a><a name="0419a12" id="0419a12">緣。往白世尊。乃至佛言。從今日後。聾人不應</a><a name="0419a13" id="0419a13">與出家。聾者不聞一切聲。若聞高聲者。得與</a><a name="0419a14" id="0419a14">出家。乃至是名聾。盲聾者。佛住舍衛城。廣說</a><a name="0419a15" id="0419a15">如上。爾時有比丘度盲聾之人出家。為世人</a><a name="0419a16" id="0419a16">所譏。云何沙門釋子度盲聾之人出家。不</a><a name="0419a17" id="0419a17">能見聞。出家之人宜當諸根具足。盲者尚</a><a name="0419a18" id="0419a18">不得。況復盲聾。此壞敗人何道之有。諸比丘</a><a name="0419a19" id="0419a19">以是因緣往白世尊。乃至佛言。從今日後盲</a><a name="0419a20" id="0419a20">聾人不應與出家。乃至是名盲。聾啞者。佛</a><a name="0419a21" id="0419a21">住舍衛城。廣說如上。爾時比丘度啞人出家。</a><a name="0419a22" id="0419a22">手作相語。為世人所譏。云何沙門釋子度啞</a><a name="0419a23" id="0419a23">人出家。不能語言。而作手相語。此壞敗人</a><a name="0419a24" id="0419a24">何道之有。諸比丘以是因緣。往白世尊。乃至</a><a name="0419a25" id="0419a25">佛言。從今日後啞人不應與出家。啞者不能</a><a name="0419a26" id="0419a26">語用。手示語。相不應與出家。若已出家者。</a><a name="0419a27" id="0419a27">不應驅出。乃至是名啞。躄者。佛住舍衛城。</a><a name="0419a28" id="0419a28">廣說如上。爾時比丘度躄人出家。為世人所</a><a name="0419a29" id="0419a29">譏。云何沙門釋子度躄不能行人出家。此壞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220418c.htm'><img src='up.gif' border=0></a>
<a href='T220419b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>