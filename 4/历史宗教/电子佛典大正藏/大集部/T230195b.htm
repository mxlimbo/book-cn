<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0195b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷27)</font> <font face='Arial'>T23, p0195b</h2></font><hr>
<span class='old'>
</a><a name="0195a28" id="0195a28">衣。四土衣。何等塚間衣。有衣裹死人棄塚間。</a><a name="0195a29" id="0195a29">是為塚間衣。何等出來衣。裹死人衣。持來施</span><a name="0195b01" id="0195b01">比丘。是為出來衣。何等無主衣。若聚落中若</a><a name="0195b02" id="0195b02">空地衣不屬他。若男子若女人若黃門若二</a><a name="0195b03" id="0195b03">根。是為無主衣。何等為土衣。有巷陌中若塚</a><a name="0195b04" id="0195b04">間。若糞掃中有棄弊物。是為土衣。若比</a><a name="0195b05" id="0195b05">丘得塚間新衣。應兩重作僧伽梨。一重鬱多</a><a name="0195b06" id="0195b06">羅僧。一重安陀會。二重尼師檀。復次欲作</a><a name="0195b07" id="0195b07">三重僧伽梨三重尼師檀。若比丘得塚間</a><a name="0195b08" id="0195b08">故衣。應四重作僧伽梨。二重鬱多羅僧。二重</a><a name="0195b09" id="0195b09">安陀會。四重作尼師檀。出來衣無主衣亦如</a><a name="0195b10" id="0195b10">是。土衣聽隨意作重</a><a name="0195b11" id="0195b11"><p>佛在舍衛國。有摩伽羅母。名毘舍佉。詣佛所</a><a name="0195b12" id="0195b12">頭面禮足卻坐一面。佛以種種因緣說法示</a><a name="0195b13" id="0195b13">教利喜已默然。知佛說法示教利喜默然已。</a><a name="0195b14" id="0195b14">從坐起偏袒著衣合掌白佛言。世尊。願佛及</a><a name="0195b15" id="0195b15">僧受我明日請。佛默然受。知佛默然受已。</a><a name="0195b16" id="0195b16">頭面禮佛足右繞而去。還舍通夜辦種種多</a><a name="0195b17" id="0195b17">美飲食。佛是初夜共阿難露地經行。佛看星</a><a name="0195b18" id="0195b18">宿相語阿難言。若今有人問知宿星相者。何</a><a name="0195b19" id="0195b19">時當雨。彼必言七歲當雨。佛語阿難。初夜過</a><a name="0195b20" id="0195b20">已中夜至。是星相滅更有異星相出。若爾時</a><a name="0195b21" id="0195b21">有人問知相者。何時當雨。彼必言過七月當</a><a name="0195b22" id="0195b22">雨。又語阿難。中夜過已至後夜。是星相滅更</a><a name="0195b23" id="0195b23">有異星相出。若爾時問知相者。何時當雨。彼</a><a name="0195b24" id="0195b24">必言七日當雨。是夜過地了時東方有雲出。</a><a name="0195b25" id="0195b25">形如圓碗遍滿空中。是雲能作大雨滿諸坑</a><a name="0195b26" id="0195b26">坎。爾時佛告阿難。語諸比丘。是碗雲雨有功</a><a name="0195b27" id="0195b27">德。能除病。若諸比丘欲洗浴者露地立洗。阿</a><a name="0195b28" id="0195b28">難受教語諸比丘。是碗雲雨有功德能除病。</a><a name="0195b29" id="0195b29">諸比丘欲洗浴者露地立洗。時諸比丘隨意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230195a.htm'><img src='up.gif' border=0></a>
<a href='T230195c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>