<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0237a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷7)</font> 第二門第二子攝頌之餘 <font face='Arial'>T24, p0237a</h2></font><hr>
<span class='old'>
</a><a name="0236c28" id="0236c28">之時我當為說</a><a name="0236c29" id="0236c29"><p class='juan'>
根本說一切有部毘奈耶雜事卷第七</p>
</span><a name="0237a01" id="0237a01"></a><a name="0237a02" id="0237a02"><p class='juan'>
根本說一切有部毘奈耶雜事</a><a name="0237a03" id="0237a03">卷第八</p>
</a><a name="0237a04" id="0237a04"></a><a name="0237a05" id="0237a05"><p><span class='byline'>　　　　三藏法師義淨奉　制譯</span><br></a><a name="0237a06" id="0237a06"><p><b>　　<A NAME="n62"></A>第二門第四子攝頌之餘(說勝光王信佛因緣及惡生誅釋種等事)</b></a><a name="0237a07" id="0237a07"><p>後於異時惡生太子興逆害心。遂與諸臣竊</a><a name="0237a08" id="0237a08">為謀搆。王有大臣五百咸共隨從。唯一大臣</a><a name="0237a09" id="0237a09">名曰長行。王所愛重不順其計。於後惡生謂</a><a name="0237a10" id="0237a10">長行曰。汝豈不欲我登王位耶。答言。太子</a><a name="0237a11" id="0237a11">何故作此非法之語。父王年老不久將崩。太</a><a name="0237a12" id="0237a12">子自當合受王位。何為坐圖逆害以陷惡名。</a><a name="0237a13" id="0237a13">臣雖愚鈍竊為不可。惡生曰。我試汝心故作</a><a name="0237a14" id="0237a14">斯語。汝當禁口莫使人聞。長行曰。不敢違</a><a name="0237a15" id="0237a15">命。後時勝光王共長行大臣。不將徒從遊</a><a name="0237a16" id="0237a16">諸聚落。既到彼已。王乃見有好蘭若處。曠</a><a name="0237a17" id="0237a17">望清閑無諸雜穢。堪得修定養神進業。便告</a><a name="0237a18" id="0237a18">長行曰。如是勝處世尊大師可住於此。云何</a><a name="0237a19" id="0237a19">降屈親近供養。未審調御今何所在。對曰。</a><a name="0237a20" id="0237a20">臣聞世尊。在吉祥聚落釋種住處。王曰去</a><a name="0237a21" id="0237a21">斯遠近。對曰。去此有三拘盧舍。王曰。我今欲</a><a name="0237a22" id="0237a22">往親奉世尊。長行曰。敬隨王意。便即迴駕詣</a><a name="0237a23" id="0237a23">吉祥園。既至于彼下車步進。欲申禮謁。爾</a><a name="0237a24" id="0237a24">時如來在彼堂中閉戶入定。有苾芻輩於外</a><a name="0237a25" id="0237a25">經行。王見苾芻即前敬問。佛何所在。答曰。</a><a name="0237a26" id="0237a26">佛在堂中閉戶靜慮。大王若欲見世尊者。宜</a><a name="0237a27" id="0237a27">可就堂徐徐扣戶。佛自知時。王有五種勝妙</a><a name="0237a28" id="0237a28">嚴飾之具。一者寶冠。二者寶傘。三者寶劍。</a><a name="0237a29" id="0237a29">四者寶拂。五者寶履。時王意欲去此盛飾奉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240236c.htm'><img src='up.gif' border=0></a>
<a href='T240237b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>