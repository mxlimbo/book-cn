<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0270a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷37)</font> <font face='Arial'>T23, p0270a</h2></font><hr>
<span class='old'>
</a><a name="0269c28" id="0269c28">中。露缽著箱中相觸作聲。佛言。聽以弊納</a><a name="0269c29" id="0269c29">裹著箱中。長老疑離越比丘。洗瓦缽置日</span><a name="0270a01" id="0270a01">中日炙津出。語諸比丘。瓦缽不淨有膩。比丘</a><a name="0270a02" id="0270a02">不應用食。諸比丘不知云何。是事白佛。佛知</a><a name="0270a03" id="0270a03">故問疑離越。汝實洗瓦缽置日中日炙津出</a><a name="0270a04" id="0270a04">語諸比丘瓦缽津膩不淨比丘不應用食。答</a><a name="0270a05" id="0270a05">言。實爾世尊。佛言。從今洗瓦缽已。不應著日</a><a name="0270a06" id="0270a06">中炙。著日中者突吉羅。爾時比丘有貴價</a><a name="0270a07" id="0270a07">衣。水中浣淨欲裁作衣。以齒齧邊若共挽裂</a><a name="0270a08" id="0270a08">此衣處處縱橫破裂。佛言。從今聽畜月頭刀</a><a name="0270a09" id="0270a09">子用裁衣。爾時以雞毛鳥毛縫衣縫已易壞</a><a name="0270a10" id="0270a10">褰縮。佛言。聽用二種針鐵針銅針尖鼻圓鼻</a><a name="0270a11" id="0270a11">方鼻。時諸比丘以衣著膝上縫。縫時皺。佛</a><a name="0270a12" id="0270a12">言。敷地縫。諸比丘敷地縫時土著。佛言。當以</a><a name="0270a13" id="0270a13">牛屎塗地。時或有不正。佛言。聽繩綴四邊。綴</a><a name="0270a14" id="0270a14">已或有不直。佛言。處處拼拼。時或有不</a><a name="0270a15" id="0270a15">均。佛言。刻木為準。縫時針難得前。指頭傷</a><a name="0270a16" id="0270a16">破。佛言。聽著指[<a href='javascript:showpic("images/012185.gif")'>打-丁+沓</a>]。爾時鍼刀指[<a href='javascript:showpic("images/012185.gif")'>打-丁+沓</a>]木準。</a><a name="0270a17" id="0270a17">各著異處求覓難得。佛言。聽以物盛著一處。</a><a name="0270a18" id="0270a18">綴衣縫時喜壞衣緣。佛言。聽著偽緣。此衣舒</a><a name="0270a19" id="0270a19">在外邊喜失。佛言。聽卷疊。卷時喜舒。佛言。</a><a name="0270a20" id="0270a20">以繩繫。或時風雨污衣。佛言。聽著覆處。在覆</a><a name="0270a21" id="0270a21">處著地有虫噉。佛言。聽打撅著壁上。時撅</a><a name="0270a22" id="0270a22">頭滑衣墮地。佛言。聽作曲頭撅。諸比丘身</a><a name="0270a23" id="0270a23">有長短。有短比丘。截縫衣床就身。有長比丘。</a><a name="0270a24" id="0270a24">更處處覓求長床。佛言。聽鑿作孔盈兩頭出</a><a name="0270a25" id="0270a25">令得共用。佛在王舍城。爾時六群比丘以鏡</a><a name="0270a26" id="0270a26">照面。佛言。不聽照面。照面者突吉羅。爾時</a><a name="0270a27" id="0270a27">六群比丘。或以缽中照面。或水中照面。佛</a><a name="0270a28" id="0270a28">言。若缽中水中照面者突吉羅。若照看面瘡</a><a name="0270a29" id="0270a29">者不犯佛在王舍城。爾時六群比丘。以梳梳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230269c.htm'><img src='up.gif' border=0></a>
<a href='T230270b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>