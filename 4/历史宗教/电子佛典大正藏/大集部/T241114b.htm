<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1501 菩薩戒本 1114b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1501 菩薩戒本</font> <font face='Arial'>(卷1)</font> <font face='Arial'>T24, p1114b</h2></font><hr>
<span class='old'>
</a><a name="1114a28" id="1114a28">勝定。若自了知上品愚鈍。其慧鈍濁於所聞</a><a name="1114a29" id="1114a29">法難受難持。難於所緣攝心令定。不往聽者。</span><a name="1114b01" id="1114b01">皆無違犯</a><a name="1114b02" id="1114b02"><p>若諸菩薩。安住菩薩淨戒律儀。於說法師故</a><a name="1114b03" id="1114b03">思輕毀。不深恭敬嗤笑調弄。但依於文不</a><a name="1114b04" id="1114b04">依於義。是名有犯有所違越。是染違犯</a><a name="1114b05" id="1114b05"><p>若諸菩薩。安住菩薩淨戒律儀。於諸有情所</a><a name="1114b06" id="1114b06">應作事。懷嫌恨心懷恚惱心不為助伴。謂於</a><a name="1114b07" id="1114b07">能辦所應作事。或於道路若往若來。或於正</a><a name="1114b08" id="1114b08">說事業加行。或於掌護所有財寶。或於和好</a><a name="1114b09" id="1114b09">乖離諍訟。或於吉會或於福業不為助伴。是</a><a name="1114b10" id="1114b10">名有犯有所違越。是染違犯。若為嬾墮懈怠</a><a name="1114b11" id="1114b11">所蔽不為助伴。非染違犯。無違犯者。若有疹</a><a name="1114b12" id="1114b12">疾。若無氣力。若了知彼自能成辦。若知求者</a><a name="1114b13" id="1114b13">自有依怙。若知所作能引非義能引非法。若</a><a name="1114b14" id="1114b14">欲方便調彼伏彼。廣說如前。若先許餘為作</a><a name="1114b15" id="1114b15">助伴。若轉請他有力者助。若於善品正勤修</a><a name="1114b16" id="1114b16">習不欲暫廢。若性愚鈍於所聞法難受難持。</a><a name="1114b17" id="1114b17">如前廣說。若為將護多有情意。若護僧制不</a><a name="1114b18" id="1114b18">為助伴。皆無違犯</a><a name="1114b19" id="1114b19"><p>若諸菩薩。安住菩薩淨戒律儀。見諸有情遭</a><a name="1114b20" id="1114b20">重疾病。懷嫌恨心懷恚惱心不往供事。是名</a><a name="1114b21" id="1114b21">有犯有所違越。是染違犯。若為嬾墮懈怠所</a><a name="1114b22" id="1114b22">蔽不往供事。非染違犯。無違犯者。若自有病。</a><a name="1114b23" id="1114b23">若無氣力。若轉請他有力隨順令往供事。若</a><a name="1114b24" id="1114b24">知病者有依有怙。若知病者自有勢力能自</a><a name="1114b25" id="1114b25">供事。若了知彼長病所觸堪自支持。若為勤</a><a name="1114b26" id="1114b26">修廣大無上殊勝善品。若欲護持所修善品</a><a name="1114b27" id="1114b27">令無間缺。若自了知上品愚鈍。其慧鈍濁於</a><a name="1114b28" id="1114b28">所聞法難受難持。難於所緣攝心令定。若先</a><a name="1114b29" id="1114b29">許餘為作供事。如於病者於有苦者。為作助<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241114a.htm'><img src='up.gif' border=0></a>
<a href='T241114c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>