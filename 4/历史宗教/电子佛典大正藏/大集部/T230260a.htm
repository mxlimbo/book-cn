<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0260a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷36)</font> <font face='Arial'>T23, p0260a</h2></font><hr>
<span class='old'>
</a><a name="0259c28" id="0259c28">怛缽那。諸有上座長老比丘。得佛法味久修</a><a name="0259c29" id="0259c29">梵行。是諸比丘入城乞食。得宿冷飯或不得。</span><a name="0260a01" id="0260a01">或得臭糗或不得。如是麤食或飽不飽。種種</a><a name="0260a02" id="0260a02">因緣訶已向佛廣說。佛以是事集比丘僧。知</a><a name="0260a03" id="0260a03">而故問。汝實作是事不。答言。實作世尊。佛以</a><a name="0260a04" id="0260a04">種種因緣訶責。云何名比丘。自共百人二百</a><a name="0260a05" id="0260a05">三百四百五百比丘恭敬圍繞。別受供養前</a><a name="0260a06" id="0260a06">食後食怛缽那。諸上座長老比丘。得佛法味</a><a name="0260a07" id="0260a07">久修梵行。是諸比丘入城乞食。得宿冷飯或</a><a name="0260a08" id="0260a08">不得。或得臭糗或不得。如是麤食或飽不飽。</a><a name="0260a09" id="0260a09">種種因緣訶已語諸比丘。從今以二利因緣</a><a name="0260a10" id="0260a10">故遮別眾食。聽三人共食。一利者。守護檀越。</a><a name="0260a11" id="0260a11">以憐愍故。二利者。破諸惡欲比丘力勢故。莫</a><a name="0260a12" id="0260a12">令惡欲人別作眾別作法與僧共諍</a><a name="0260a13" id="0260a13"><p>佛在王舍城耆闍崛山上。欽婆羅夜叉石窟</a><a name="0260a14" id="0260a14">中住。早起著衣持缽入王舍城乞食。食後還</a><a name="0260a15" id="0260a15">耆闍崛山。入欽婆羅夜叉石窟中坐禪。爾時</a><a name="0260a16" id="0260a16">調達。勤作方便欲害佛。即雇四惡健人。往</a><a name="0260a17" id="0260a17">上耆闍崛山。共持大石。到欽婆羅夜叉石窟</a><a name="0260a18" id="0260a18">上。待佛經行時。佛晡時從石窟出。在石窟前</a><a name="0260a19" id="0260a19">陰中經行。時四惡人共調達。推石欲擲佛上。</a><a name="0260a20" id="0260a20">爾時欽婆羅夜叉深敬念佛。見已以兩手接</a><a name="0260a21" id="0260a21">石擲著餘處。有碎石迸來向佛。佛欲令眾生</a><a name="0260a22" id="0260a22">生厭畏心。及示諸業不失果報。以是因緣故。</a><a name="0260a23" id="0260a23">入定於經行頭沒現於東方。碎石隨去。南西</a><a name="0260a24" id="0260a24">北方亦復如是。佛爾時沒大海水中。碎石亦</a><a name="0260a25" id="0260a25">隨。佛復入須彌山中。石亦隨逐。到四天王</a><a name="0260a26" id="0260a26">上。石亦隨逐。佛從四天王上至忉利天炎摩</a><a name="0260a27" id="0260a27">天兜率陀天化樂天他化自在天。復至梵眾</a><a name="0260a28" id="0260a28">天梵輔天大梵天少光天無量光天光曜天少</a><a name="0260a29" id="0260a29">淨天無量淨天遍淨天阿那婆訶天福德天廣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230259c.htm'><img src='up.gif' border=0></a>
<a href='T230260b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>