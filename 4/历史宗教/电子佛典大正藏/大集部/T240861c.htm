<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0861c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷3)</font> 僧殘法之一 <font face='Arial'>T24, p0861c</h2></font><hr>
<span class='old'>
</a><a name="0861b28" id="0861b28">語諸比丘。常無畏處安隱處。而更大有恐畏。</a><a name="0861b29" id="0861b29">諸比丘問有何恐畏。即以所見事具白諸比</span><a name="0861c01" id="0861c01">丘。諸比丘不知。當何報。往詣世尊具白此事。</a><a name="0861c02" id="0861c02">世尊知而問尊者優陀夷。審為此事耶。時</a><a name="0861c03" id="0861c03">優陀夷內懷慚愧外則恥眾。偏袒右肩右膝</a><a name="0861c04" id="0861c04">著地。合掌向佛白世尊言。審爾世尊。世尊告</a><a name="0861c05" id="0861c05">曰。云何我前不為癡人無數方便說婬不淨。</a><a name="0861c06" id="0861c06">向婬念婬婬意熾盛婬之惡露。云何憂陀</a><a name="0861c07" id="0861c07">夷。我前不向憂填王說婬不淨耶。王憂</a><a name="0861c08" id="0861c08">填問我。瞿曇。此諸比丘年少端正新來入法</a><a name="0861c09" id="0861c09">鼻奈。諸根善具眼鼻充澤。皮濡如桃花。安</a><a name="0861c10" id="0861c10">詳不犯他婦女。盡命淨修梵行。爾時我語</a><a name="0861c11" id="0861c11">王。諸比丘其像母者。當呼言母。其像姊妹者。</a><a name="0861c12" id="0861c12">當呼言姊妹。像女者。亦當呼言女。以是義</a><a name="0861c13" id="0861c13">理故。大王使諸比丘年少端正者乃至不犯</a><a name="0861c14" id="0861c14">女色。盡形命得修梵行。王復問。世尊。人心</a><a name="0861c15" id="0861c15">多想。設使我等像母言母。乃至像女言女。</a><a name="0861c16" id="0861c16">心故走世法。頗更有餘義。使諸年少比丘盡</a><a name="0861c17" id="0861c17">命淨修梵行不。世尊告曰。我以語諸比丘。大</a><a name="0861c18" id="0861c18">王。諸比丘當觀此身。從足拇指上至髮際。</a><a name="0861c19" id="0861c19">觀種種惡露不淨。此身中有髮毛爪齒塵垢</a><a name="0861c20" id="0861c20">皮肉血筋脈骨髓心肝脾腎肺腸胃腹屎溺肪</a><a name="0861c21" id="0861c21">膏膽涕唾涎腦膜以是義故。大王使諸年少</a><a name="0861c22" id="0861c22">比丘盡命得修梵行。王復問。世尊。此心多想。</a><a name="0861c23" id="0861c23">說使我等觀此惡露。故謂是淨頗更有餘義。</a><a name="0861c24" id="0861c24">使諸年少比丘盡命得修梵行不。世尊告曰。</a><a name="0861c25" id="0861c25">我前以說大王。諸比丘當閉諸根門。守念不</a><a name="0861c26" id="0861c26">忘。意不分散。設眼見色心不染著。設眼見色</a><a name="0861c27" id="0861c27">有染著者。心念無明憂惱不善之法使不近</a><a name="0861c28" id="0861c28">者。則守念眼根。如是耳鼻舌身意法無有染</a><a name="0861c29" id="0861c29">著。假有染著意心念無明憂惱不善之法。使<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240861b.htm'><img src='up.gif' border=0></a>
<a href='T240862a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>