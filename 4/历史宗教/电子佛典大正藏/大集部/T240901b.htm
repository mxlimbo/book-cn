<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1465 舍利弗問經 0901b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1465 舍利弗問經</font> <font face='Arial'>(卷1)</font> <font face='Arial'>T24, p0901b</h2></font><hr>
<span class='old'>
</a><a name="0901a28" id="0901a28">謂犯律。往至佛所慇懃悔過。佛為說法。聞</a><a name="0901a29" id="0901a29">已歡喜得羅漢道。佛言。酒有多失開放逸門。</span><a name="0901b01" id="0901b01">飲如葶藶子。犯罪已積。若消病若非先所</a><a name="0901b02" id="0901b02">斷。舍利弗又白佛言。云何如來常言。不得殺</a><a name="0901b03" id="0901b03">眾生乃至蟻子。而以臘月八日。於舍衛國長</a><a name="0901b04" id="0901b04">水河邊。與輸麗外道捔術。先逼以神通力</a><a name="0901b05" id="0901b05">令墮負處。其生慚羞投水自盡。眼視沈沒而</a><a name="0901b06" id="0901b06">不拯救。不亦殺乎。方復告眾言。輸麗持此惡</a><a name="0901b07" id="0901b07">法惑亂眾生。前世善熟滅此惡身轉生善見</a><a name="0901b08" id="0901b08">不亦快乎。我諸弟子。當於此日設清淨浴洗。</a><a name="0901b09" id="0901b09">浣身垢念除倒見身。若清淨心亦清淨。似結</a><a name="0901b10" id="0901b10">使人無有慈悲。佛言。大智。汝能為諸未通達</a><a name="0901b11" id="0901b11">者。問斯誠要。輸麗外道。於無量世中積習邪</a><a name="0901b12" id="0901b12">見。誓障正法。往昔燈明佛時。我行菩薩道。</a><a name="0901b13" id="0901b13">遇一村落。人多癘病。死者縱橫。我採眾藥</a><a name="0901b14" id="0901b14">隨宜救濟皆得除愈。其中一人名曰不戴(吳音)</a><a name="0901b15" id="0901b15">是梵志學自負多能。不肯信服。臨欲終時方</a><a name="0901b16" id="0901b16">復求我。我語之云。汝先可治與藥不取。今將</a><a name="0901b17" id="0901b17">氣盡方復有求。如汝即時非藥能治。不戴曰。</a><a name="0901b18" id="0901b18">我今不能復判優劣。願未來世共決勝負。我</a><a name="0901b19" id="0901b19">若負者當殺身。求生為汝弟子。汝若不如為</a><a name="0901b20" id="0901b20">我走使。時我報云。善哉善哉。故今生此土與</a><a name="0901b21" id="0901b21">我相值。臨終善熟共契所會。發言失據恥其</a><a name="0901b22" id="0901b22">眷屬。投水自害。身雖死亡。心發善故。生我法</a><a name="0901b23" id="0901b23">中。有勝進故我不救也。舍利弗言。云何於訓</a><a name="0901b24" id="0901b24">戒中。令弟子偏袒右肩。又為迦葉村人說城</a><a name="0901b25" id="0901b25">喻經云。我諸弟子當正被袈裟。俱覆兩肩勿</a><a name="0901b26" id="0901b26">露肌肉。使上下齊平現福田相行步庠序。又</a><a name="0901b27" id="0901b27">言。勿現胸臆。於此二言云何奉持。佛言。修</a><a name="0901b28" id="0901b28">供養時。應須偏袒。以便作事。作福田時。應覆</a><a name="0901b29" id="0901b29">兩肩。現田文相。云何修供養。如見佛時問訊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240901a.htm'><img src='up.gif' border=0></a>
<a href='T240901c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>