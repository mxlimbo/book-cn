<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0444a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷59)</font> 僧伽婆尸沙初 <font face='Arial'>T23, p0444a</h2></font><hr>
<span class='old'>
</a><a name="0443c28" id="0443c28">法已斷不復出入。而未唱言非我婦。爾時比</a><a name="0443c29" id="0443c29">丘和合。得偷蘭遮。是三種婦。若已作<span class='corr'>券</span>言</span><a name="0444a01" id="0444a01">非我婦。禮法已斷不復出入。已唱言非我婦。</a><a name="0444a02" id="0444a02">爾時比丘媒合。得僧伽婆尸沙。一比丘常</a><a name="0444a03" id="0444a03">入出一家。是比丘中前著衣持缽到居士舍。</a><a name="0444a04" id="0444a04">與坐處坐已共相問訊。居士小默然已語比</a><a name="0444a05" id="0444a05">丘言。汝能語某甲婬女來不。比丘言。我當</a><a name="0444a06" id="0444a06">語。即往語是婬女來向居士。道中為餘人將</a><a name="0444a07" id="0444a07">去。是比丘生疑。我將無得僧伽婆尸沙耶。</a><a name="0444a08" id="0444a08">是事白佛。佛言。不得僧伽婆尸沙。得偷蘭</a><a name="0444a09" id="0444a09">遮。有一比丘。常入出一居士家。是比丘中</a><a name="0444a10" id="0444a10">前著衣持缽到居士舍。與坐處坐已共相問</a><a name="0444a11" id="0444a11">訊。居士小默然已語比丘言。汝能語某甲女</a><a name="0444a12" id="0444a12">人來不。比丘言能。即往語。是女人莊嚴身</a><a name="0444a13" id="0444a13">欲往。夫即來入。以是因緣不得去。比丘生</a><a name="0444a14" id="0444a14">疑。我將無得僧伽婆尸沙耶。是事白佛。佛</a><a name="0444a15" id="0444a15">言。不得僧伽婆尸沙。得偷蘭遮。有一比丘。入</a><a name="0444a16" id="0444a16">出一家。是比丘中前著衣持缽到是居士舍。</a><a name="0444a17" id="0444a17">與坐處坐已共相問訊居士小默然已語比丘</a><a name="0444a18" id="0444a18">言。汝能語某甲女人來不。比丘言能。即往</a><a name="0444a19" id="0444a19">語。女人便許。是女人生念。我至彼必不得睡。</a><a name="0444a20" id="0444a20">今先睡已當往。女人睡至地了。竟不得去。比</a><a name="0444a21" id="0444a21">丘生疑。我將無得僧伽婆尸沙耶。是事白佛。</a><a name="0444a22" id="0444a22">佛言。不得僧伽婆尸沙。得偷蘭遮。有一居士。</a><a name="0444a23" id="0444a23">貪著一女人。至此女人所言。聽我作婬欲。</a><a name="0444a24" id="0444a24">女人答言。我今懅。居士言。我云何知汝閑</a><a name="0444a25" id="0444a25">時。女人言。有一比丘。常入出我舍。我遣</a><a name="0444a26" id="0444a26">是比丘打汝背。當知我閑。是比丘中前著衣</a><a name="0444a27" id="0444a27">持缽至其舍。與坐處坐已共相問訊。女人語</a><a name="0444a28" id="0444a28">比丘言。往打某甲居士背。比丘言。何以故。</a><a name="0444a29" id="0444a29">女人言。但往打莫問。比丘即往以拳打居<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230443c.htm'><img src='up.gif' border=0></a>
<a href='T230444b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>