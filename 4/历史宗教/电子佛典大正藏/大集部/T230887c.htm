<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0887c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷47)</font> 九十波逸底迦法 入王宮門學處第八十二之一 <font face='Arial'>T23, p0887c</h2></font><hr>
<span class='old'>
</a><a name="0887b28" id="0887b28">皆不令食。奇妙瓔珞以為嚴飾。譬如天女遊</a><a name="0887b29" id="0887b29">歡喜園。乃至未誕以來居止床座足不履地。</span><a name="0887c01" id="0887c01">目不觀惡色。耳不聽惡聲。時經九月便誕一</a><a name="0887c02" id="0887c02">男。顏貌端正見者歡喜。身色如金頂圓若蓋。</a><a name="0887c03" id="0887c03">垂手過膝目若青蓮。額廣眉長鼻高修直。眾</a><a name="0887c04" id="0887c04">相圓滿人所稱歎。經三七日已集諸親族。商</a><a name="0887c05" id="0887c05">主以兒告諸親曰。此兒今者當作何字。眾共</a><a name="0887c06" id="0887c06">議曰。此是商主師子之兒。可名師子胤。其父</a><a name="0887c07" id="0887c07">以兒授八乳母。二供乳哺二作褓持二為洗沐</a><a name="0887c08" id="0887c08">二共歡戲。此子既為八母供承無所乏少。常</a><a name="0887c09" id="0887c09">以乳酪生酥熟酥醍醐。及餘上妙甘美飲</a><a name="0887c10" id="0887c10">食。而用資養。速能長大如蓮出池。漸至童年</a><a name="0887c11" id="0887c11">學諸技藝算數書印。取與出納皆盡其妙。辯</a><a name="0887c12" id="0887c12">說開解智識聰明。於八種術善能瞻相。所謂</a><a name="0887c13" id="0887c13">男女象馬寶衣木宅。其父爾時於春夏冬。為</a><a name="0887c14" id="0887c14">造三殿并三苑園。置三婇女。謂上中下。昇</a><a name="0887c15" id="0887c15">妙樓觀奏諸伎樂而娛樂之。商王師子。於日</a><a name="0887c16" id="0887c16">日中自知家務。日旰忘食。其子見父躬自勤</a><a name="0887c17" id="0887c17">勞白言。日晚何不時食。父便告曰。豈常受樂</a><a name="0887c18" id="0887c18">辦家業耶。子聞此語作如是念。我父年尊自</a><a name="0887c19" id="0887c19">知家務。寧得閑縱貪為逸樂。宜自經求以濟</a><a name="0887c20" id="0887c20">生業。即白父言。口腹之重須自馳求。坐食父</a><a name="0887c21" id="0887c21">財是事不可。我今欲往入大海中求覓珍寶。</a><a name="0887c22" id="0887c22">父告子曰。汝今不應辛苦自作馳求。今我庫</a><a name="0887c23" id="0887c23">藏中多有財物。金銀寶貨隨汝受用。假使日</a><a name="0887c24" id="0887c24">日費用米麥亦不能盡。乃至我存任情取用。</a><a name="0887c25" id="0887c25">我過世後隨意經求。子頻啟父。我欲汎舶暫</a><a name="0887c26" id="0887c26">至寶洲。父見慇懃從其所願。告言。隨汝意去。</a><a name="0887c27" id="0887c27">可於苦事當忍受之。其父即便擊鼓宣令。普</a><a name="0887c28" id="0887c28">告城邑遠近商客。諸君當知。欲求珍寶者可</a><a name="0887c29" id="0887c29">與商主師子胤同入大海。所在經過不輸稅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230887b.htm'><img src='up.gif' border=0></a>
<a href='T230888a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>