<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0137a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷20)</font> 第三分之五衣法上 <font face='Arial'>T22, p0137a</h2></font><hr>
<span class='old'>
</a><a name="0136c28" id="0136c28">已死非是汝衣便強奪取。死人大喚逐到僧</a><a name="0136c29" id="0136c29">坊。諸善鬼神不聽入。便住門外見出入比丘</span><a name="0137a01" id="0137a01">語言。有一比丘奪我衣來。可令見還。諸比丘</a><a name="0137a02" id="0137a02">入問。外有一人云。有比丘奪其衣來。誰持來</a><a name="0137a03" id="0137a03">者。得衣比丘言。此是死屍非生人也。諸比</a><a name="0137a04" id="0137a04">丘以是白佛。佛言。若新死身未有壞處。起</a><a name="0137a05" id="0137a05">屍鬼猶著。不應取其衣。可以還之。若取未傷</a><a name="0137a06" id="0137a06">壞死人衣突吉羅。彼比丘即以衣還之。死屍</a><a name="0137a07" id="0137a07">得衣便倒地。彼比丘以是白佛。佛言可持著</a><a name="0137a08" id="0137a08">塚間。比丘即持衣行。死屍彼起逐後。既到</a><a name="0137a09" id="0137a09">塚間以衣著地。屍復還倒。有一比丘往塚間。</a><a name="0137a10" id="0137a10">見一人著新欽婆羅臥塚蔭中。謂是死人作</a><a name="0137a11" id="0137a11">是念。佛不聽我取未傷壞死人衣。便打其頭</a><a name="0137a12" id="0137a12">破。彼即驚起言。大德有何相犯打我頭破。答</a><a name="0137a13" id="0137a13">言。謂汝是死人。彼言汝豈不知有喘息耶。如</a><a name="0137a14" id="0137a14">何為衣欲斷我命。諸比丘以是白佛。佛言。</a><a name="0137a15" id="0137a15">不應自打若使人打死屍令傷壞。犯者突吉</a><a name="0137a16" id="0137a16">羅</a><a name="0137a17" id="0137a17"><p>時諸比丘得劫貝衣不截頭鬚而著。諸居士</a><a name="0137a18" id="0137a18">見譏訶言。沙門釋子亦著此衣。與我何異。</a><a name="0137a19" id="0137a19">諸比丘以是白佛。佛言不應著。犯者突吉</a><a name="0137a20" id="0137a20">羅</a><a name="0137a21" id="0137a21"><p>爾時世尊。與大比丘僧千二百五十人俱遊</a><a name="0137a22" id="0137a22">行南方人間。從山上下見有水田善作畦畔。</a><a name="0137a23" id="0137a23">作是念。我諸比丘應作如此衣。即問阿難。</a><a name="0137a24" id="0137a24">汝見此田不。答言已見。又告阿難。諸比丘宜</a><a name="0137a25" id="0137a25">著如此衣。汝能作不。答言能。即受教自作。亦</a><a name="0137a26" id="0137a26">教諸比丘作。或一長一短。或兩長一短。或三</a><a name="0137a27" id="0137a27">長一短。左條葉左靡。右條葉右靡。中條葉兩</a><a name="0137a28" id="0137a28">向靡。作竟著之極是所宜。佛見已告諸比丘。</a><a name="0137a29" id="0137a29">阿難有大智慧。聞我略說作便如法。此名為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220136c.htm'><img src='up.gif' border=0></a>
<a href='T220137b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>