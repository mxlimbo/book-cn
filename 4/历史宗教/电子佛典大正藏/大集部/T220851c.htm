<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0851c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷39)</font> 衣揵度 <font face='Arial'>T22, p0851c</h2></font><hr>
<span class='old'>
</a><a name="0851b28" id="0851b28">者婦。但聽我治。若差者隨意與我物。時守</a><a name="0851b29" id="0851b29">門人復為白之。醫作如是言。但聽我治。</span><a name="0851c01" id="0851c01">若差隨意與我物。長者婦聞之。自念言。若</a><a name="0851c02" id="0851c02">如是無所損。敕守門人。喚入。時耆婆入。詣</a><a name="0851c03" id="0851c03">長者婦所問言。何所患苦。答言。患如是如</a><a name="0851c04" id="0851c04">是。復問。病從何起。答言。從如是如是起。</a><a name="0851c05" id="0851c05">復問。病來久近。答言。病來爾許時。彼問已語</a><a name="0851c06" id="0851c06">言。我治汝病。彼即取好藥以酥煎之。灌</a><a name="0851c07" id="0851c07">長者婦鼻。病者口中酥唾俱出。時病人即器</a><a name="0851c08" id="0851c08">承之。酥便收取。唾別棄之。時耆婆童子。見</a><a name="0851c09" id="0851c09">已心懷愁惱。如是少酥不淨。猶尚慳惜況能</a><a name="0851c10" id="0851c10">報我。病者見已。問耆婆言。汝愁惱耶。答言</a><a name="0851c11" id="0851c11">實爾。問言。何故愁惱。答言。我自念言。此少酥</a><a name="0851c12" id="0851c12">不淨。猶尚慳惜。況能報我以是故愁耳。長</a><a name="0851c13" id="0851c13">者婦答言。為家不易。棄之何益。可用然燈。</a><a name="0851c14" id="0851c14">是故收取。汝但治病。何憂如是。彼即治之。</a><a name="0851c15" id="0851c15">後病得差。時長者婦。與四十萬兩金并奴婢</a><a name="0851c16" id="0851c16">車馬。時耆婆得此物已還王舍城。詣無畏</a><a name="0851c17" id="0851c17">王子門。語守門人言。汝往。白王言。耆婆在</a><a name="0851c18" id="0851c18">外。守門人即入白王。王敕守門人喚入。耆</a><a name="0851c19" id="0851c19">婆入已。前頭面禮足在一面住。以前因</a><a name="0851c20" id="0851c20">緣。具白無畏王子言。以今所得物盡用</a><a name="0851c21" id="0851c21">上王。王子言。且止不須。便為供養已。汝自</a><a name="0851c22" id="0851c22">用之。此時耆婆童子最初治病</a><a name="0851c23" id="0851c23"><p class='juan'>
四分律卷第三十九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220851b.htm'><img src='up.gif' border=0></a>
<a href='T220852a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>