<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0458c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷1)</font> <font face='Arial'>T24, p0458c</h2></font><hr>
<span class='old'>
</a><a name="0458b28" id="0458b28"><p>次說四墮落法。汝某甲聽。有此四法。是諸世</a><a name="0458b29" id="0458b29">尊如知應正等覺所知所見。為諸苾芻受近</span><a name="0458c01" id="0458c01">圓者。說墮落法。苾芻於此四中。隨一一事。</a><a name="0458c02" id="0458c02">若有犯者隨當犯時。便非苾芻。非沙門。非釋</a><a name="0458c03" id="0458c03">迦子。失苾芻性。此便墮落斷沒輪迴。為他所</a><a name="0458c04" id="0458c04">勝不可重收。譬如斬截多羅樹頭。更不能生</a><a name="0458c05" id="0458c05">增長高大。苾芻亦爾。云何為四。汝某甲聽。是</a><a name="0458c06" id="0458c06">諸世尊如知應正等覺所知所見。以無量門</a><a name="0458c07" id="0458c07">毀諸欲法。說欲是染。欲是潤澤。欲是愛著。</a><a name="0458c08" id="0458c08">欲是居家。欲是羈絆。欲是耽樂。是可斷除。是</a><a name="0458c09" id="0458c09">可吐盡。可厭息滅。是冥闇事。汝某甲始從</a><a name="0458c10" id="0458c10">今日。不應輒以染心視諸女人。何況共行不</a><a name="0458c11" id="0458c11">淨行事。具壽。如世尊說。若復苾芻與諸苾芻</a><a name="0458c12" id="0458c12">同得學處。不捨學處。學羸不自說。作不淨行</a><a name="0458c13" id="0458c13">兩交會法。乃至共傍生。於如是事苾芻犯者。</a><a name="0458c14" id="0458c14">隨當作時。便非苾芻。非沙門。非釋迦子。失</a><a name="0458c15" id="0458c15">苾芻性。此便墮落斷沒輪迴。為他所勝不可</a><a name="0458c16" id="0458c16">重收。汝從今日於此欲法。不應故犯。當生厭</a><a name="0458c17" id="0458c17">離慇重防護。起怖畏心諦察勤修。作不放</a><a name="0458c18" id="0458c18">逸。汝於是事能不作不。答言。不作</a><a name="0458c19" id="0458c19"><p>汝某甲聽。是諸世尊如知應正等覺所知所</a><a name="0458c20" id="0458c20">見。以無量門。毀不與取離不與取稱揚讚歎</a><a name="0458c21" id="0458c21">是勝妙事。汝某甲始從今日。乃至麻糠他</a><a name="0458c22" id="0458c22">不與物。不以賊心而故竊取。何況五磨灑。若</a><a name="0458c23" id="0458c23">過五磨灑(西方撿問諸部律中皆同此名。斷其重罪。不云五錢。此是貝齒。計八十箇名一磨灑</a><a name="0458c24" id="0458c24">大數總有。四百貝齒。一時離處方是犯盜。元不據錢。若譯為五錢者。全乖本文。故存梵語。通塞廣如餘說)</a><a name="0458c25" id="0458c25"><p>具壽。如世尊說。若復苾芻若在聚落。若空閑</a><a name="0458c26" id="0458c26">處。他不與物以盜心取。如是盜時。若王若大</a><a name="0458c27" id="0458c27">臣。若捉若殺。若縛驅擯。若訶責言。咄男子。</a><a name="0458c28" id="0458c28">汝是賊癡無所知。作如是盜。於如是事苾芻</a><a name="0458c29" id="0458c29">犯者。隨當作時。便非苾芻。非沙門。非釋迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240458b.htm'><img src='up.gif' border=0></a>
<a href='T240459a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>