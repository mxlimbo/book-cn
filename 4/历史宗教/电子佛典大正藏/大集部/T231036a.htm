<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1036a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷4)</font> <font face='Arial'>T23, p1036a</h2></font><hr>
<span class='old'>
</a><a name="1035c28" id="1035c28">大德。由何業力。來至此間。受如斯苦。苾芻告</a><a name="1035c29" id="1035c29">曰。眾生難信。答言。我自親見。何得不信。僧</span><a name="1036a01" id="1036a01">護當知。我於迦攝波佛所。而為聲聞。每至食</a><a name="1036a02" id="1036a02">時。得諸上妙酥等美食。于時有客苾芻。我等</a><a name="1036a03" id="1036a03">慳食。便作是念。待彼客去。後當共食。時值天</a><a name="1036a04" id="1036a04">雨。乃經七日。客為泥雨。不得進途。乃至七日</a><a name="1036a05" id="1036a05">不行斯食。並皆臭壞。不堪充供。便將送棄。由</a><a name="1036a06" id="1036a06">受信施。不平均食。輒將棄擲。由斯業故。生於</a><a name="1036a07" id="1036a07">別獄。且受輕苦。受已命終。墮大地獄。告言。</a><a name="1036a08" id="1036a08">僧護。汝報人間苾芻。勿為斯事。若爾當招大</a><a name="1036a09" id="1036a09">地獄苦。聞是語已。即辭而去。漸次前行。又見</a><a name="1036a10" id="1036a10">一寺。嚴麗如前。有諸苾芻。見食時至。同前而</a><a name="1036a11" id="1036a11">坐。其寺火起。猛焰熾盛。諸苾芻眾。悉皆被</a><a name="1036a12" id="1036a12">燒。食時既過。寺還如故。其苾芻眾。諸根調</a><a name="1036a13" id="1036a13">伏。依次而坐。僧護同前問答。告言。善聽。我</a><a name="1036a14" id="1036a14">於往昔迦攝波佛所。而作聲聞。便即破戒。僧</a><a name="1036a15" id="1036a15">擯我出。遂於他處。與同類之人共住。後於異</a><a name="1036a16" id="1036a16">時。有一苾芻。持戒精進。來至此處。又於異</a><a name="1036a17" id="1036a17">時。復有苾芻。持戒無缺。亦來此處。整理僧</a><a name="1036a18" id="1036a18">徒。呵責我等。遂生不忍。後於異時。至食時</a><a name="1036a19" id="1036a19">間。大眾欲食。遂即同心。放火燒寺。乃至燒</a><a name="1036a20" id="1036a20">盡。由彼業力。來生此中。且受別苦。於斯受盡。</a><a name="1036a21" id="1036a21">墮大地獄。汝當為報贍部苾芻。勿為斯事。若</a><a name="1036a22" id="1036a22">作此者。還如我等。受如斯苦。又復別見有情。</a><a name="1036a23" id="1036a23">形體如壁。或如大樹。或有如葉。或復如花。或</a><a name="1036a24" id="1036a24">有如果。亦有如柱。此等有情總以繩繫。挽令</a><a name="1036a25" id="1036a25">斷絕。爾時僧護漸次前行。至一住處。有五百</a><a name="1036a26" id="1036a26">仙人。見僧護來。各相謂曰。此沙門釋子。多</a><a name="1036a27" id="1036a27">言多語。汝等不應與彼言談。作是語已。嘿</a><a name="1036a28" id="1036a28">然而住。是時僧護到彼告諸仙曰。宜應與我</a><a name="1036a29" id="1036a29">安置住處。諸仙嘿然。無人共語。眾中有一仙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231035c.htm'><img src='up.gif' border=0></a>
<a href='T231036b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>