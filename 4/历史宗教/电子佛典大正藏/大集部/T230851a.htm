<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0851a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷41)</font> 九十波逸底迦法 恐怖苾芻學處第六十六 <font face='Arial'>T23, p0851a</h2></font><hr>
<span class='old'>
</a><a name="0850c28" id="0850c28">波逸底迦罪。若苾芻作恐怖他意。便作種種</a><a name="0850c29" id="0850c29">可畏諸聲。所謂師子虎豹及諸鬼神等聲。云</span><a name="0851a01" id="0851a01">來食汝。餘並同前。若苾芻作恐怖他意。便作</a><a name="0851a02" id="0851a02">種種可畏諸氣。所謂大小便氣或鬼神等氣。</a><a name="0851a03" id="0851a03">云此諸物欲來害汝。餘並同前。若苾芻作恐</a><a name="0851a04" id="0851a04">怖他意。作不可意觸。所謂麤[<a href='javascript:showpic("images/042838.gif")'>革*更</a>]席薦及諸鬼</a><a name="0851a05" id="0851a05">神惡觸之事。云來害汝。餘並同前。若苾芻作</a><a name="0851a06" id="0851a06">恐怖他意。便作種種可愛之色。所謂國王大</a><a name="0851a07" id="0851a07">臣長者居士天神等像。云此來害汝。隨彼苾</a><a name="0851a08" id="0851a08">芻怖與不怖。得惡作罪。若作可愛聲。所謂琵</a><a name="0851a09" id="0851a09">琶笙笛天龍等聲。云此諸聲欲來害汝。若作</a><a name="0851a10" id="0851a10">可愛氣。所謂栴檀沈水龍腦鬱金天龍等氣。</a><a name="0851a11" id="0851a11">欲來害汝。若作可愛觸。謂繒綵細疊等上妙</a><a name="0851a12" id="0851a12">諸觸。及天龍等觸。云此諸觸欲來害汝。隨彼</a><a name="0851a13" id="0851a13">苾芻怖與不怖。皆得惡作罪。若欲令前人生</a><a name="0851a14" id="0851a14">厭離心。為說捺洛迦傍生餓鬼人天諸趣所</a><a name="0851a15" id="0851a15">有苦樂之事。令發怖心者。此皆無犯。又無犯</a><a name="0851a16" id="0851a16">者。謂最初犯人。廣說如上</a><a name="0851a17" id="0851a17"><p><b>　　<A NAME="n605"></A>藏他苾芻等衣缽學處第六十七</b></a><a name="0851a18" id="0851a18"><p>佛在室羅伐城逝多林給孤獨園。時有長者。</a><a name="0851a19" id="0851a19">請佛及僧就舍而食。諸苾芻赴請。世尊不去。</a><a name="0851a20" id="0851a20">六眾苾芻與十七眾在後徐行至一池所。六眾</a><a name="0851a21" id="0851a21">即便告十七眾曰。具壽。未須急去。且共入池</a><a name="0851a22" id="0851a22">徐徐澡浴。既入池已告十七眾曰。共汝俱沒</a><a name="0851a23" id="0851a23">誰後出頭。十七眾既沒。六眾即便疾出。取</a><a name="0851a24" id="0851a24">彼衣裳藏草叢下急行而去。十七眾良久方</a><a name="0851a25" id="0851a25">始出頭。四顧瞻望不見衣服。各處而住。時尊</a><a name="0851a26" id="0851a26">者舍利子及大目乾連。人間慢行迴至於此。</a><a name="0851a27" id="0851a27">諸人遙見知是其師。白言鄔波馱耶。我等俱</a><a name="0851a28" id="0851a28">被六眾藏置衣裳。無緣得往俗家受供。我等</a><a name="0851a29" id="0851a29">今者知欲云何。時大目連即為觀察。見其衣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230850c.htm'><img src='up.gif' border=0></a>
<a href='T230851b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>