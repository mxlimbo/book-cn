<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0828c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷37)</font> 九十波逸底迦法 受用蟲水學處第四十一 <font face='Arial'>T23, p0828c</h2></font><hr>
<span class='old'>
</a><a name="0828b28" id="0828b28">或他告。水有蟲者蟲有二種。一謂纔觀即見。</a><a name="0828b29" id="0828b29">二羅漉方見。水謂諸水。用水有二。一謂內受</span><a name="0828c01" id="0828c01">用。二謂外受用。云何內受用。謂是內身所有</a><a name="0828c02" id="0828c02">受用。洗浴飲噉或嚼齒木。或洗手足。云何</a><a name="0828c03" id="0828c03">外受用。謂於身外所有受用。謂洗濯衣缽。</a><a name="0828c04" id="0828c04">若浣染衣。若灑地。若牛糞塗拭等。波逸底迦。</a><a name="0828c05" id="0828c05">釋義如上。此中犯相其事云何。苾芻用蟲水</a><a name="0828c06" id="0828c06">作有蟲想及疑。皆得波逸底迦。若水無蟲作</a><a name="0828c07" id="0828c07">有蟲想。疑得惡作罪。餘二無犯。若苾芻知糗</a><a name="0828c08" id="0828c08">蜜糖油醋水漿及醋乳酪餅果等有蟲而受用</a><a name="0828c09" id="0828c09">者。皆得墮罪。又無犯者。謂最初犯人。或癡狂</a><a name="0828c10" id="0828c10">心亂痛惱所纏</a><a name="0828c11" id="0828c11"><p><b>　　<A NAME="n576"></A>知有食家強坐學處第四十二</b></a><a name="0828c12" id="0828c12"><p>佛在室羅伐城逝多林給孤獨園。爾時具壽鄔</a><a name="0828c13" id="0828c13">陀夷。解俗法術預知他事。時鄔陀夷晨朝著</a><a name="0828c14" id="0828c14">衣持缽入城乞食。時此城中有一賣香少年。</a><a name="0828c15" id="0828c15">初為婚娶。至香鋪所纔始開鋪便生邪念。欲</a><a name="0828c16" id="0828c16">還舍內與婦交歡。還閉香鋪時鄔陀夷見而</a><a name="0828c17" id="0828c17">生念。自餘諸鋪今始開張。此一少年何因掩</a><a name="0828c18" id="0828c18">閉。即以他心道術而觀察之。知其欲歸共婦</a><a name="0828c19" id="0828c19">歡戲。我今宜可廢彼欲情。即在少年前往其</a><a name="0828c20" id="0828c20">宅內。就座而坐。告彼婦曰。汝來此坐我為說</a><a name="0828c21" id="0828c21">法。婦便敬禮聽受法義。正說法時少年來至。</a><a name="0828c22" id="0828c22">告其婦曰。汝宜取食與聖者鄔陀夷令其歸</a><a name="0828c23" id="0828c23">寺。時鄔陀夷報少年曰。賢首。我廢善品來汝</a><a name="0828c24" id="0828c24">宅中。令增信心為汝說法。汝不樂聽欲何所</a><a name="0828c25" id="0828c25">為。即強喚坐令其聽法。既久聽已欲念便歇。</a><a name="0828c26" id="0828c26">鄔陀夷知已從座而去。時彼少年極生嫌賤作</a><a name="0828c27" id="0828c27">如是語。云何苾芻知他俗人有欲樂意。故相</a><a name="0828c28" id="0828c28">惱亂使失望心。令於己妻不得自在。此則何</a><a name="0828c29" id="0828c29">有沙門之法。少欲苾芻聞是語已咸生嫌恥。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230828b.htm'><img src='up.gif' border=0></a>
<a href='T230829a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>