<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0022b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷3)</font> 第一分之二僧殘法 <font face='Arial'>T22, p0022b</h2></font><hr>
<span class='old'>
</a><a name="0022a28" id="0022a28">比丘行惡行污他家。行惡行皆見聞知。污</a><a name="0022a29" id="0022a29">他家亦見聞知。僧今驅出此邑。若僧時到僧</span><a name="0022b01" id="0022b01">忍聽。白如是。大德僧聽。此某甲比丘。行惡行</a><a name="0022b02" id="0022b02">污他家。行惡行皆見聞知。污他家亦見聞知。</a><a name="0022b03" id="0022b03">僧今驅出此邑。誰諸長老忍默然不忍者說。</a><a name="0022b04" id="0022b04">如是第二第三。僧已驅出某甲竟。僧忍默然</a><a name="0022b05" id="0022b05">故是事如是持。阿難受教。將五百比丘往到</a><a name="0022b06" id="0022b06">彼邑。諸居士聞阿難與五百比丘來。出迎問</a><a name="0022b07" id="0022b07">訊頭面禮足。卻坐一面。阿難即集眾乃至羯</a><a name="0022b08" id="0022b08">磨。羯磨竟。彼二比丘猶故不去。諸比丘問。汝</a><a name="0022b09" id="0022b09">何故不去。答言。阿難等隨愛恚癡畏。是故不</a><a name="0022b10" id="0022b10">去。何以故。有如是等同罪比丘。有驅者有不</a><a name="0022b11" id="0022b11">驅者。諸比丘言。汝莫說阿難等隨愛恚癡畏。</a><a name="0022b12" id="0022b12">有如是等同罪比丘。有驅者有不驅者。汝等</a><a name="0022b13" id="0022b13">行惡行污他家。行惡行皆見聞知。污他家亦</a><a name="0022b14" id="0022b14">見聞知。汝出去不應住此。諸比丘如是諫。堅</a><a name="0022b15" id="0022b15">持不捨。以是事白佛。佛以是事集比丘僧。種</a><a name="0022b16" id="0022b16">種遙責彼比丘已語諸比丘。應差一與彼親厚</a><a name="0022b17" id="0022b17">比丘往諫如上。次眾多比丘次僧。諸比丘受</a><a name="0022b18" id="0022b18">教。三反不受。以是白佛。佛以是事集比丘僧。</a><a name="0022b19" id="0022b19">重遙責已告諸比丘。以十利故。為諸比丘結</a><a name="0022b20" id="0022b20">戒。從今是戒應如是說。若比丘依聚落住。行</a><a name="0022b21" id="0022b21">惡行污他家。行惡行皆見聞知。污他家亦見</a><a name="0022b22" id="0022b22">聞知。諸比丘語彼比丘。汝行惡行污他家。行</a><a name="0022b23" id="0022b23">惡行皆見聞知。污他家亦見聞知。汝出去不</a><a name="0022b24" id="0022b24">應此中住。彼比丘言。諸大德。隨愛恚癡畏。何</a><a name="0022b25" id="0022b25">以故。有如是等同罪比丘。有驅者有不驅者。</a><a name="0022b26" id="0022b26">諸比丘復語言。汝莫作是語。諸大德隨愛恚</a><a name="0022b27" id="0022b27">癡畏。有如是等同罪比丘。有驅者有不驅者。</a><a name="0022b28" id="0022b28">汝行惡行污他家。行惡行皆見聞知。污他家</a><a name="0022b29" id="0022b29">亦見聞知。汝捨是隨愛恚癡畏語。汝出去不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220022a.htm'><img src='up.gif' border=0></a>
<a href='T220022c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>