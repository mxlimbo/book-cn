<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0331a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷13)</font> 明單提九十二事法之一 <font face='Arial'>T22, p0331a</h2></font><hr>
<span class='old'>
</a><a name="0330c28" id="0330c28"><p>佛住舍衛城。廣說如上。時城中有大富婬</a><a name="0330c29" id="0330c29">女家。多饒財寶種種成就。庫藏盈溢守備牢</span><a name="0331a01" id="0331a01">固。外賊伺求無能得者。時有一賊主。善作方</a><a name="0331a02" id="0331a02">便。遣使語婬女言。我等欲詣某池上。多請婬</a><a name="0331a03" id="0331a03">女設種種飲食。自恣娛樂。汝便可好自莊嚴。</a><a name="0331a04" id="0331a04">詣彼池上勿令不好。為彼所嗤。女人之心以</a><a name="0331a05" id="0331a05">妒勝為先。名衣上服珠璣瓔珞。盡以嚴身。種</a><a name="0331a06" id="0331a06">種莊飾光焰曜目。往赴彼請。時此賊主方便</a><a name="0331a07" id="0331a07">誘導。將詣避隱深邃之處。婬女問言。向請諸</a><a name="0331a08" id="0331a08">女今何所在。答言。須臾當至。且作歡樂。彼時</a><a name="0331a09" id="0331a09">婬女便作是念。今觀此人是賊無疑。何以知</a><a name="0331a10" id="0331a10">之。此非本期處。又諸女悉皆不來。日遂向暮。</a><a name="0331a11" id="0331a11">婬女便言。我欲還家。賊主報言。且相娛樂。何</a><a name="0331a12" id="0331a12">乃匆匆。時女思惟。此定作賊。必為彼所困。我</a><a name="0331a13" id="0331a13">有妙術六十四種。今正是時。若不用者。何以</a><a name="0331a14" id="0331a14">免濟。爾時此女偽現姿媚愛相。與賊交杯。</a><a name="0331a15" id="0331a15">似自飲酒。勸賊令盡。外現慇懃。妖媚親附。內</a><a name="0331a16" id="0331a16">心與隔。使彼賊心耽惑悅樂。不復有疑。時賊</a><a name="0331a17" id="0331a17">主獨將婬女。至一屏處。酒勢遂發。醉無所覺。</a><a name="0331a18" id="0331a18">此女徐自歛身離賊。收襆嚴飾。向舍衛城。</a><a name="0331a19" id="0331a19">城門已閉。迴向祇洹寺門亦閉。爾時門外有</a><a name="0331a20" id="0331a20">一長老比丘。字迦盧。去門不遠。在一屏處。敷</a><a name="0331a21" id="0331a21">繩床而坐。衣四垂下。此婬女於恐怖中來趣</a><a name="0331a22" id="0331a22">安隱處。即入長老床下。迦盧爾時入三昧。不</a><a name="0331a23" id="0331a23">察床下。賊夜半後醉醒。欲剝婬女。覓而不見。</a><a name="0331a24" id="0331a24">賊帥問諸伴言。汝等見此女人不。皆言。不見。</a><a name="0331a25" id="0331a25">各各把火求覓。都不知處。復相謂言。若如</a><a name="0331a26" id="0331a26">是不得者。當求腳跡。即尋跡到舍衛城門。門</a><a name="0331a27" id="0331a27">閉復尋跡遂至祇洹門下。便失其跡。不知所</a><a name="0331a28" id="0331a28">向。賊雖見是比丘。無有疑心。爾時天遂向曉。</a><a name="0331a29" id="0331a29">舍衛城中已打明鼓。復聞象馬雞狗之聲。爾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220330c.htm'><img src='up.gif' border=0></a>
<a href='T220331b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>