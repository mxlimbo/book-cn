<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0351b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷15)</font> 明單提九十二事法之一 <font face='Arial'>T22, p0351b</h2></font><hr>
<span class='old'>
</a><br><a name="0351a21" id="0351a21">　　作衣讚歎食　　　第三跋渠竟　</p></a><a name="0351a22" id="0351a22"><p class='juan'>
摩訶僧祇律卷第十五</p>
</span><a name="0351b01" id="0351b01"></a><a name="0351b02" id="0351b02"><p class='juan'>
摩訶僧祇律卷第十六</a><a name="0351b03" id="0351b03"></a><a name="0351b04" id="0351b04"><p><span class='byline'>　　　　東晉天竺三藏佛陀跋陀羅</a><a name="0351b05" id="0351b05">共法顯譯</span><br></a><a name="0351b06" id="0351b06"><p><b>　　<A NAME="n120"></A>明單提九十二事法之五</b></p>
</a><a name="0351b07" id="0351b07"><p>佛住舍衛城。廣說如上。時有比丘。在聚落中</a><a name="0351b08" id="0351b08">安居竟。來向舍衛城。欲禮覲世尊。時有居士。</a><a name="0351b09" id="0351b09">在聚落中作福舍。施四方僧一食。此比丘來。</a><a name="0351b10" id="0351b10">居士見已。歡喜言。善來大德。即敷床褥與水</a><a name="0351b11" id="0351b11">洗腳。給塗足油及非時飲。夜燃燈明敷置臥</a><a name="0351b12" id="0351b12">具。安隱令寢。晨起又給楊枝淨水。施以適身</a><a name="0351b13" id="0351b13">美食。比丘食已。便作是念。我遠來飢乏。今日</a><a name="0351b14" id="0351b14">得如是適身飲食。且可小停消息四大。然後</a><a name="0351b15" id="0351b15">當往奉覲世尊。如是念已。晝在阿練若處住。</a><a name="0351b16" id="0351b16">暮則還舍。檀越見之如前。歡喜如是。乃至</a><a name="0351b17" id="0351b17">三日。檀越問言。大德。今日在何處食。答言此</a><a name="0351b18" id="0351b18">間又問。昨日何處。亦言此間。又問先日何處。</a><a name="0351b19" id="0351b19">又言此間。檀越嫌言。我家窮儉自力於此為</a><a name="0351b20" id="0351b20">四方僧。作一食施處。大德不應久停。若我家</a><a name="0351b21" id="0351b21">豐饒當自恣施一切僧。比丘念言。檀越出此</a><a name="0351b22" id="0351b22">恨聲。我自當去。於是漸行前至佛所。稽首禮</a><a name="0351b23" id="0351b23">足。卻住一面。佛知而故問。汝在何處安居。答</a><a name="0351b24" id="0351b24">言。在某聚落。發來幾時。答言爾許。時佛問</a><a name="0351b25" id="0351b25">比丘。有何因緣道里不遠。來日經久。比丘即</a><a name="0351b26" id="0351b26">以上事。具白世尊。佛言此事不可。汝云何以</a><a name="0351b27" id="0351b27">身口故。為檀越所嫌。從今日施一食處。比丘</a><a name="0351b28" id="0351b28">不得過一食</a><a name="0351b29" id="0351b29"><p>復次佛住舍衛城。爾時有比丘在聚落中夏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220351a.htm'><img src='up.gif' border=0></a>
<a href='T220351c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>