<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0015a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷3)</font> 明十三僧殘法之初 <font face='Arial'>T23, p0015a</h2></font><hr>
<span class='old'>
</a><a name="0014c28" id="0014c28">喜者默然。有不喜者。即出房外語諸比丘。大</a><a name="0014c29" id="0014c29">德法應爾耶。此安隱處更有恐怖諸比丘言。</span><a name="0015a01" id="0015a01">云何安隱處更有恐怖。眾女人廣說上事。諸</a><a name="0015a02" id="0015a02">比丘言。如汝所說。安隱處更有恐怖。時諸比</a><a name="0015a03" id="0015a03">丘種種因緣為眾女人說法示教利喜。頭面</a><a name="0015a04" id="0015a04">禮足還去。不久諸比丘詣佛所。頭面禮足在</a><a name="0015a05" id="0015a05">一面坐。向佛廣說。佛以是事集比丘僧。知而</a><a name="0015a06" id="0015a06">故問迦留陀夷。汝實作是事不。答言。實作世</a><a name="0015a07" id="0015a07">尊。佛以種種因緣呵責迦留陀夷。汝所作事</a><a name="0015a08" id="0015a08">非沙門法。不隨順道不清淨行。出家之人所</a><a name="0015a09" id="0015a09">不應作。汝癡人不知。我以種種因緣呵欲欲</a><a name="0015a10" id="0015a10">想。種種因緣稱讚離欲除滅欲想。我常說法</a><a name="0015a11" id="0015a11">教人離欲。汝尚不應生心。何況乃作起欲恚</a><a name="0015a12" id="0015a12">癡結縛根本不淨惡業。佛種種因緣呵已語</a><a name="0015a13" id="0015a13">諸比丘。以十利故與諸比丘結戒。從今是戒</a><a name="0015a14" id="0015a14">應如是說。若比丘欲盛變心故觸女身。若捉</a><a name="0015a15" id="0015a15">手臂頭髮。一一身分上下摩觸。僧伽婆尸沙。</a><a name="0015a16" id="0015a16">欲盛者。即名變心。亦名貪心染心繫心。或有</a><a name="0015a17" id="0015a17">變心。非欲盛心。亦非貪心染心繫心。如狂癡</a><a name="0015a18" id="0015a18">人亂心人病壞心人。是名變心。非欲盛心染</a><a name="0015a19" id="0015a19">心繫心。女人者。有大有中有小。童女非童女</a><a name="0015a20" id="0015a20">堪作婬欲。觸身者。共在一處。手者。從腕及</a><a name="0015a21" id="0015a21">指。臂者。從腕至肩。髮者。頭髮若劫貝毳納頭</a><a name="0015a22" id="0015a22">髾。一一身分者。眼耳鼻等。是中犯者有九種。</a><a name="0015a23" id="0015a23">上摩下摩若抱若捉若牽若推若舉若下若</a><a name="0015a24" id="0015a24">摩大小便處。若比丘欲盛變心上下摩觸無</a><a name="0015a25" id="0015a25">衣女人頭僧伽婆尸沙。若摩面咽胸腹肋脊</a><a name="0015a26" id="0015a26">臍腰大小便處髀膝[跳-兆+專]僧伽婆尸沙。如是抱</a><a name="0015a27" id="0015a27">捉牽推舉下摩觸大小便處亦如是。若比丘</a><a name="0015a28" id="0015a28">從地。舉無衣女人。著土埵上。土埵上著踞床</a><a name="0015a29" id="0015a29">上。踞床上著獨坐床上。獨坐床上著大床上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230014c.htm'><img src='up.gif' border=0></a>
<a href='T230015b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>