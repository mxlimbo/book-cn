<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0808b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0808b</h2></font><hr>
<span class='old'>
</a><a name="0808a28" id="0808a28">待須我白父母。優波離童子。即往父母所</a><a name="0808a29" id="0808a29">白言。我今欲出家為道。願見聽許。父母報</span><a name="0808b01" id="0808b01">言。我等唯有汝一子。心甚愛念。乃至不欲</a><a name="0808b02" id="0808b02">令死別。況當生別。優波離童子如是再三</a><a name="0808b03" id="0808b03">白父母言。願聽我出家。父母亦如是報言。</a><a name="0808b04" id="0808b04">我等唯有汝一子。心甚愛念。乃至不欲令</a><a name="0808b05" id="0808b05">死別。況當生別。爾時父母。得優波離童子</a><a name="0808b06" id="0808b06">再三慇懃。作如是念。我等先已有此意。當</a><a name="0808b07" id="0808b07">教此兒學何技術。我等死後。令兒快得生</a><a name="0808b08" id="0808b08">活。無所乏短。令身力不疲苦。即作是念。</a><a name="0808b09" id="0808b09">若教學書乃至畫像。我等死後快得生活</a><a name="0808b10" id="0808b10">無所乏短。令身力不疲苦。而恐勞兒身力</a><a name="0808b11" id="0808b11">眼力以致疲苦。念言。唯有沙門釋子。善自</a><a name="0808b12" id="0808b12">養身無眾苦惱。若令此兒在中出家。快得</a><a name="0808b13" id="0808b13">生活無有眾苦。時父母報兒言。今正是時。</a><a name="0808b14" id="0808b14">聽汝出家。時優波離。還至十七群童子所</a><a name="0808b15" id="0808b15">語言。我父母已聽我出家。汝等欲去者今</a><a name="0808b16" id="0808b16">正是時。時諸童子。即往僧伽藍中。白諸比</a><a name="0808b17" id="0808b17">丘言。大德。我欲出家學道。願諸大德。見與</a><a name="0808b18" id="0808b18">出家為道。爾時諸比丘。即與出家受具足</a><a name="0808b19" id="0808b19">戒。諸童子小來習樂。不堪一食。至於中夜</a><a name="0808b20" id="0808b20">患飢。高聲大喚言。與我食與我食。諸比丘</a><a name="0808b21" id="0808b21">語言。汝小待須天明。若眾僧有食。當共汝</a><a name="0808b22" id="0808b22">食。若無當共汝乞食。何以故。此中先都</a><a name="0808b23" id="0808b23">無作食處。爾時世尊。夜在靜處思惟。聞小</a><a name="0808b24" id="0808b24">兒啼聲。知而故問阿難。中夜何等小兒啼聲。</a><a name="0808b25" id="0808b25">阿難以此因緣具白世尊。世尊告阿難。不</a><a name="0808b26" id="0808b26">應授年未滿二十者具足戒。何以故。若年</a><a name="0808b27" id="0808b27">未滿二十。不堪忍寒熱飢渴風雨蚊虻毒虫。</a><a name="0808b28" id="0808b28">及不忍惡言。若身有種種苦痛不堪忍。</a><a name="0808b29" id="0808b29">又不堪持戒及一食。若度令出家受具足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220808a.htm'><img src='up.gif' border=0></a>
<a href='T220808c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>