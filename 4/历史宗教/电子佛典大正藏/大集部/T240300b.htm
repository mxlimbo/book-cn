<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0300b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷20)</font> 第三門第四子攝頌之餘 <font face='Arial'>T24, p0300b</h2></font><hr>
<span class='old'>
</a><a name="0300a28" id="0300a28">便行告太子曰。何不警覺。答曰我為警覺。後</a><a name="0300a29" id="0300a29">遂不能便白王曰。若常令我為警覺者。便廢</span><a name="0300b01" id="0300b01">王業此非我事。王曰。誰復應為。答言大臣應</a><a name="0300b02" id="0300b02">作王即便行告大臣曰。何不警覺。答曰我為</a><a name="0300b03" id="0300b03">警覺。後遂不能便白王曰。若常令我為警覺</a><a name="0300b04" id="0300b04">者。誰輔佐王如法化世此非我事。王曰誰復</a><a name="0300b05" id="0300b05">應為。答言散兵應作。王即便行詣散兵所。告</a><a name="0300b06" id="0300b06">言我自警覺汝等何因不為警覺。後遂不能</a><a name="0300b07" id="0300b07">便白王曰。若常令我為警覺者。如何為王共</a><a name="0300b08" id="0300b08">他交戰此非我事。王曰誰復應為。答言百姓</a><a name="0300b09" id="0300b09">應作。王即便行詣百姓所同前問答。時彼國</a><a name="0300b10" id="0300b10">人番次守更而為警覺。時賣香童子當其番</a><a name="0300b11" id="0300b11">次。念王暴惡或當殺我。遂於夜中掌頰懷憂。</a><a name="0300b12" id="0300b12">時彼知識見而問曰。仁何故憂。彼即以事具</a><a name="0300b13" id="0300b13">答知識。彼便報白。汝家不遠有人名曰健陀</a><a name="0300b14" id="0300b14">羅。何不相求為警覺事。童子報曰。如我惜命</a><a name="0300b15" id="0300b15">彼寧肯為。設使見求定不能作告言與其錢</a><a name="0300b16" id="0300b16">物必當為作。即往相求彼人報曰。若能與我</a><a name="0300b17" id="0300b17">五百金錢我當為作。即便許彼。健陀羅曰。</a><a name="0300b18" id="0300b18">且當與半若我命存相還未晚。如其身死此</a><a name="0300b19" id="0300b19">即屬君隨情所用。即便與半。彼得錢已多買</a><a name="0300b20" id="0300b20">酒肉及諸餅果。王執杖人並皆命食咸令</a><a name="0300b21" id="0300b21">飽足。報諸人曰。王令警覺我當番次。問諸人</a><a name="0300b22" id="0300b22">曰。大王如何作警覺事。彼皆具報所有因緣</a><a name="0300b23" id="0300b23">健陀羅曰。幸願君等為我思量。答曰。我等蒙</a><a name="0300b24" id="0300b24">君所賜美膳。在腹未消云何不為。問曰我等</a><a name="0300b25" id="0300b25">為君欲作何事。答曰若王來問誰警覺時喚</a><a name="0300b26" id="0300b26">我令覺。答言如是。時健陀羅。即於中夜。以毛</a><a name="0300b27" id="0300b27">毯縈膝坐而暫睡。王於初夜與宮人戲笑。於</a><a name="0300b28" id="0300b28">中夜時觀諸象馬。便於後夜問守更人。諸人</a><a name="0300b29" id="0300b29">告曰健陀羅。汝覺勿睡大王欲來。彼遂警覺。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240300a.htm'><img src='up.gif' border=0></a>
<a href='T240300c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>