<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0949a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷1)</font> <font face='Arial'>T24, p0949a</h2></font><hr>
<span class='old'>
</a><a name="0948c28" id="0948c28">精進誠感應時。佛知沙彌尼至誠有信。佛語</a><a name="0948c29" id="0948c29">阿難。汝見是沙彌尼瑞應百鳥侍之不也。阿</span><a name="0949a01" id="0949a01">難對曰。蒙佛恩。時沙彌尼復來到佛所。稽首</a><a name="0949a02" id="0949a02">作禮卻住一面。須臾前叉手頭腦著佛足下。</a><a name="0949a03" id="0949a03">復白佛言。佛道恩慈多所過道。前受佛十戒</a><a name="0949a04" id="0949a04">為沙彌尼。次行十事悉具足。不審如行不也。</a><a name="0949a05" id="0949a05">佛言。大愛道。汝自當知之。大佳耳。大愛道復</a><a name="0949a06" id="0949a06">白佛言。人命無常恍惚之間。如大愛道輩。旦</a><a name="0949a07" id="0949a07">日當過去。恐不及佛時。願佛愍念。授我大戒。</a><a name="0949a08" id="0949a08">令至無上之覺一切蒙度也</a><a name="0949a09" id="0949a09"><p>佛告沙彌尼裘曇彌。汝欲受具足戒大善。爾</a><a name="0949a10" id="0949a10">時大愛道便更正衣服。叉手作禮遶佛十匝</a><a name="0949a11" id="0949a11">卻住一面。爾時佛便授大愛道裘曇彌大具</a><a name="0949a12" id="0949a12">足戒。為比丘尼奉行法律。遂得應真道。且睹</a><a name="0949a13" id="0949a13">生死本際。所見已諦。眼能徹視。耳能通聽。鼻</a><a name="0949a14" id="0949a14">能禪息。心知他人意所念。身能飛行。然後大</a><a name="0949a15" id="0949a15">愛道比丘尼與諸長老比丘尼俱。行詣佛賢</a><a name="0949a16" id="0949a16">者阿難。而問言。阿難。是諸長老比丘尼。受大</a><a name="0949a17" id="0949a17">戒皆已久矣。勤修梵行且已見諦。云何阿難。</a><a name="0949a18" id="0949a18">甫當使我為新受大戒幼少比丘作禮也。阿</a><a name="0949a19" id="0949a19">難言。小住且待。須我問之。須臾阿難即入稽</a><a name="0949a20" id="0949a20">首佛足下白佛言。大愛道比丘尼言。是諸長</a><a name="0949a21" id="0949a21">老比丘尼皆久修梵行。且以見諦。云何甫使</a><a name="0949a22" id="0949a22">當為新受大戒幼少比丘作禮也</a><a name="0949a23" id="0949a23"><p>佛言。止止阿難。當慎此言。勿得說。是汝所知。</a><a name="0949a24" id="0949a24">何以薄少也。汝尚未知一焉能知二。汝所知</a><a name="0949a25" id="0949a25">似不如我知諦耶。若使女人不於我道作沙門</a><a name="0949a26" id="0949a26">者。外諸梵志及諸居士。皆當以衣被用持布</a><a name="0949a27" id="0949a27">施。以頭腦著地求哀於諸沙門。當言。賢者有</a><a name="0949a28" id="0949a28">淨戒志。願以足行此衣上。令我長夜得其福</a><a name="0949a29" id="0949a29">德。不可稱量皆從心計。如其所願皆得其證。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240948c.htm'><img src='up.gif' border=0></a>
<a href='T240949b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>