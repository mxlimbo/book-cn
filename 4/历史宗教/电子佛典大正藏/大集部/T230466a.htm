<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0466a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷61)</font> 因緣品第四 <font face='Arial'>T23, p0466a</h2></font><hr>
<span class='old'>
</a><a name="0465c28" id="0465c28"><p>憍薩羅國有一住處。僧得衣物施。非一切處</a><a name="0465c29" id="0465c29">在。羯磨比丘不知當云何。便白佛。佛言。是</span><a name="0466a01" id="0466a01">衣物應作二分。如是言。是分屬上座。是分屬</a><a name="0466a02" id="0466a02">下座。如是言。是分屬下座。是分屬上座。作</a><a name="0466a03" id="0466a03">竟即應羯磨竟。異比丘來。不欲與不應與。</a><a name="0466a04" id="0466a04">若不作如上法。不應受。若受得突吉羅罪。若</a><a name="0466a05" id="0466a05">不如是作出界。得突吉羅罪。亦應共異比丘</a><a name="0466a06" id="0466a06">分。是衣物中應作價數。如是分我應取。餘殘</a><a name="0466a07" id="0466a07">屬汝我如是分。我應受。若作如上法。應羯</a><a name="0466a08" id="0466a08">磨竟。異比丘來。不欲與不應與。若不如是</a><a name="0466a09" id="0466a09">作。應與餘比丘分。若不如上法。不應受出</a><a name="0466a10" id="0466a10">界。得突吉羅罪。若一比丘言取是衣。中一衣</a><a name="0466a11" id="0466a11">言我分。足餘殘屬汝等。如是作應羯磨法竟。</a><a name="0466a12" id="0466a12">餘法如上。是衣物。應與一比丘作羯磨。云何</a><a name="0466a13" id="0466a13">應與。一心會僧。應一比丘眾中唱。大德僧聽。</a><a name="0466a14" id="0466a14">是衣物。是住處現前僧應分。若僧時到僧忍</a><a name="0466a15" id="0466a15">聽。比丘某甲僧羯磨與。如是白。白四羯磨。僧</a><a name="0466a16" id="0466a16">某甲比丘羯磨與衣物竟。僧忍默然故。是事</a><a name="0466a17" id="0466a17">如是持。是比丘受衣竟。不肯還歸。作是言。何</a><a name="0466a18" id="0466a18">處善法善言善施法與。都是僧中我何以還</a><a name="0466a19" id="0466a19">歸。諸比丘不知當云何。便白佛。佛言。清淨故</a><a name="0466a20" id="0466a20">與。如是言。是比丘還歸便好。不歸應強奪。是</a><a name="0466a21" id="0466a21">比丘應教突吉羅罪懺悔</a><a name="0466a22" id="0466a22"><p>優波離問佛。佛聽諸比丘所著衣。覆身衣拭</a><a name="0466a23" id="0466a23">身巾拭腳巾拭面巾僧祇枝泥洹僧。是衣名</a><a name="0466a24" id="0466a24">何等。佛言。名波迦羅(晉言助身衣也)</a><a name="0466a25" id="0466a25"><p>優波離問。是衣云何受。答言。是衣如是言。</a><a name="0466a26" id="0466a26">是波迦羅衣我受用故。何等人邊應受。佛</a><a name="0466a27" id="0466a27">言。五眾邊應受</a><a name="0466a28" id="0466a28"><p>優波離問佛。上座比丘不聰明。作非法遮。如</a><a name="0466a29" id="0466a29">是成遮不。佛言。不成。復問。持戒作非法非善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230465c.htm'><img src='up.gif' border=0></a>
<a href='T230466b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>