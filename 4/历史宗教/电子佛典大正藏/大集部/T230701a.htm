<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0701a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷14)</font> 故泄精學處第一 破僧違諫學處第十 <font face='Arial'>T23, p0701a</h2></font><hr>
<span class='old'>
</a><a name="0700c28" id="0700c28">已不勞辛苦能伏多人。復生是念。此未生怨</a><a name="0700c29" id="0700c29">太子父亡之後。當為國王有大自在。我今宜</span><a name="0701a01" id="0701a01">應先化此人。不勞艱苦能伏多人。時提婆達</a><a name="0701a02" id="0701a02">多即便化作上妙象身。從太子後門安詳而</a><a name="0701a03" id="0701a03">入。從前大門出。從前大門入。從後門出。或作</a><a name="0701a04" id="0701a04">上馬同前出入。或作苾芻剃除鬚髮。披僧伽</a><a name="0701a05" id="0701a05">胝手中持缽同前出入。時未生怨太子作如是</a><a name="0701a06" id="0701a06">念。此是提婆達多現神變事。時提婆達多遂</a><a name="0701a07" id="0701a07">即變身為童兒形。具諸瓔珞便向太子懷中</a><a name="0701a08" id="0701a08">宛轉而住。是時太子遂捉童兒抱持嗚唼。便</a><a name="0701a09" id="0701a09">以洟唾內其口中。時提婆達多為貪利養。纏</a><a name="0701a10" id="0701a10">繞心故遂咽其唾。是時太子因斯發起惡邪</a><a name="0701a11" id="0701a11">之心。作如是念。奇哉提婆達多。比佛大師其</a><a name="0701a12" id="0701a12">德殊勝。轉深信敬欲申供養。是時太子於旦</a><a name="0701a13" id="0701a13">暮二時。每痡q以五百寶車。往提婆達多所</a><a name="0701a14" id="0701a14">而為禮敬。每於食時奉五百釜上妙飲食。時</a><a name="0701a15" id="0701a15">提婆達多為上首。五百苾芻受斯供養。時有</a><a name="0701a16" id="0701a16">眾多苾芻。於晨朝時入王舍城次行乞食。聞</a><a name="0701a17" id="0701a17">提婆達多自受如是勝妙供養。未生怨太子</a><a name="0701a18" id="0701a18">於旦暮二時。每痡q以五百寶車。往提婆達</a><a name="0701a19" id="0701a19">多所而申禮敬。每於食時以五百釜上妙飲</a><a name="0701a20" id="0701a20">食而供養之。提婆達多為其上首。與五百諸</a><a name="0701a21" id="0701a21">苾芻受斯供養。時諸苾芻聞是事已。還至本</a><a name="0701a22" id="0701a22">處飯食訖。於食後時收舉衣缽。洗足已往世</a><a name="0701a23" id="0701a23">尊所。禮佛雙足在一面坐。時諸苾芻白佛言。</a><a name="0701a24" id="0701a24">世尊。我諸苾芻。於晨朝時入城乞食。聞提婆</a><a name="0701a25" id="0701a25">達多乃至與五百苾芻受斯供養。具陳其事。</a><a name="0701a26" id="0701a26">世尊告曰。汝諸苾芻勿愛樂彼提婆達多受</a><a name="0701a27" id="0701a27">斯供養。何以故。提婆達多今被供養之所殺</a><a name="0701a28" id="0701a28">害。如芭蕉著子如竹葦生實。如騾懷妊皆自</a><a name="0701a29" id="0701a29">害軀。提婆達多亦復如是。受他供養必自害<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230700c.htm'><img src='up.gif' border=0></a>
<a href='T230701b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>