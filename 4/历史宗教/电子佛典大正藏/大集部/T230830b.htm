<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0830b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷37)</font> 九十波逸底迦法 與無衣外道男女食學處第四十四 <font face='Arial'>T23, p0830b</h2></font><hr>
<span class='old'>
</a><br><a name="0830a28" id="0830a28">　　彼定證得一切智　　　於友非友心平等</a><br><a name="0830a29" id="0830a29">　　汝等外道可惡人　　　尚亦相依蒙濟給</span><br><a name="0830b01" id="0830b01">　　若人不識恩與義　　　當知此類不如狗</a><br><a name="0830b02" id="0830b02">　　狗於人處解施恩　　　汝似惡蛇常吐毒　</p></a><a name="0830b03" id="0830b03"><p>時彼露形外道說伽他已捨之而去。此是緣</a><a name="0830b04" id="0830b04">起尚未制戒。爾時世尊。於憍薩羅國人間慢</a><a name="0830b05" id="0830b05">行。漸至室羅伐城。時此城中於一園處有五</a><a name="0830b06" id="0830b06">百女人。依此園林撚劫貝線以自活命。時諸</a><a name="0830b07" id="0830b07">女人。見佛世尊三十二相八十種好。諸功德</a><a name="0830b08" id="0830b08">法悉皆顯現。身如火聚放大光明。亦如金輪</a><a name="0830b09" id="0830b09">映發燈炬。尊重徐進如移寶山。又如金幢莊</a><a name="0830b10" id="0830b10">以雜寶。光明清淨智無所畏。時諸女人既見</a><a name="0830b11" id="0830b11">佛已心大歡喜。譬如有人於十二年中勤修</a><a name="0830b12" id="0830b12">妙定。忽然通悟心生悅樂。如貧窮人遇珍寶</a><a name="0830b13" id="0830b13">藏。如無子人獲得子息。如求王者得灌頂位。</a><a name="0830b14" id="0830b14">女人歡喜復過於此。時諸女人便詣佛所。頂</a><a name="0830b15" id="0830b15">禮佛足退坐一面。爾時世尊。為彼女人演說</a><a name="0830b16" id="0830b16">妙法。示教利喜。既說法已默然而住。時諸女</a><a name="0830b17" id="0830b17">人更相謂曰。若佛世尊入王城已。暫求禮敬</a><a name="0830b18" id="0830b18">亦無由得。我等宜可即於今時。請佛及僧為</a><a name="0830b19" id="0830b19">受微供。作是議已俱從座起。各禮佛足白佛</a><a name="0830b20" id="0830b20">言。唯願世尊及苾芻眾。明當受我所設供養。</a><a name="0830b21" id="0830b21">于時世尊默然而受。時諸女人見佛受已</a><a name="0830b22" id="0830b22">辭佛而去。諸女即便詣尊者阿難陀所。禮足</a><a name="0830b23" id="0830b23">已白言。王子。供佛僧眾可費幾多。阿難陀曰。</a><a name="0830b24" id="0830b24">可用五百金錢。時彼女人各留一錢以充供</a><a name="0830b25" id="0830b25">直。作如是語。王子。我等貧人無有器具及諸</a><a name="0830b26" id="0830b26">座席。唯願王子。為辦供設及諸所須。我等至</a><a name="0830b27" id="0830b27">時手自行食。阿難陀報曰。我當為作。時諸女</a><a name="0830b28" id="0830b28">人留錢而去。時給孤獨長者聞佛世尊遊化</a><a name="0830b29" id="0830b29">至此。往詣佛所禮佛足已在一面坐。佛為說法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230830a.htm'><img src='up.gif' border=0></a>
<a href='T230830c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>