<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0010b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷2)</font> 第一分初波羅夷法 <font face='Arial'>T22, p0010b</h2></font><hr>
<span class='old'>
</a><a name="0010a28" id="0010a28">吉羅。比丘尼亦如是。式叉摩那沙彌沙彌尼</a><a name="0010a29" id="0010a29">突吉羅。不犯者實語(第四戒竟)</span><a name="0010b01" id="0010b01"><p><b>　　<A NAME="n6"></A>五分律第一分之二僧殘法</b></a><a name="0010b02" id="0010b02"><p>佛在舍衛城。爾時長老優陀夷。為欲火所</a><a name="0010b03" id="0010b03">燒。身體羸瘦纔有氣息。以手出不淨得安</a><a name="0010b04" id="0010b04">樂住。有異比丘亦復羸瘦。優陀夷問。汝何故</a><a name="0010b05" id="0010b05">爾。答言長老。我為欲火所燒。是故如是。優陀</a><a name="0010b06" id="0010b06">夷言。我先亦爾。以手出不淨得安樂住。汝若</a><a name="0010b07" id="0010b07">法我亦當如是。彼比丘言。汝所作非法。非清</a><a name="0010b08" id="0010b08">淨行破沙門法。不隨順道。世尊種種呵欲</a><a name="0010b09" id="0010b09">欲想欲覺欲熱。斷欲想除欲覺滅欲熱。說欲</a><a name="0010b10" id="0010b10">如赤骨如毒藥。汝今云何。以此手出於不淨</a><a name="0010b11" id="0010b11">受人信施。復以教人。呵責已將至佛所。以事</a><a name="0010b12" id="0010b12">白佛。佛以是事集比丘僧。問優陀夷。汝實爾</a><a name="0010b13" id="0010b13">不。答言實爾世尊。佛亦種種如上呵責已。告</a><a name="0010b14" id="0010b14">諸比丘。以十利故。為諸比丘結戒。從今是戒</a><a name="0010b15" id="0010b15">應如是說。若比丘故出不淨僧伽婆尸沙</a><a name="0010b16" id="0010b16"><p>爾時諸比丘。不一其心夢失不淨。覺作是念。</a><a name="0010b17" id="0010b17">我夢中亦有心亦動身失不淨。將無犯僧伽</a><a name="0010b18" id="0010b18">婆尸沙耶。或有發露者。或有行摩那埵者。或</a><a name="0010b19" id="0010b19">有出罪者。或有直白佛者。佛以是事集比丘</a><a name="0010b20" id="0010b20">僧。問諸比丘。汝等實爾不。答言實爾世尊。佛</a><a name="0010b21" id="0010b21">種種呵責。汝等不應散亂心眠。若散亂心眠</a><a name="0010b22" id="0010b22">犯突吉羅。散亂心眠有五過失。一者惡夢二</a><a name="0010b23" id="0010b23">者善神不護三者不得明想四者無覺法心五</a><a name="0010b24" id="0010b24">者失不淨。不散亂心眠有五德。無惡夢善神</a><a name="0010b25" id="0010b25">護得明想有覺法心不失不淨。有五因緣眠</a><a name="0010b26" id="0010b26">時形起。一者大便盛二者小便盛三者風盛四</a><a name="0010b27" id="0010b27">者虫嚙五者欲盛。復告諸比丘。若未離欲恚</a><a name="0010b28" id="0010b28">癡散亂心眠必失不淨。雖未能離。以繫念心</a><a name="0010b29" id="0010b29">眠者無有是過。從今是戒應如是說。若比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220010a.htm'><img src='up.gif' border=0></a>
<a href='T220010c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>