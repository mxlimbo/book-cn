<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0518c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷3)</font> 殺戒因緣第三 <font face='Arial'>T23, p0518c</h2></font><hr>
<span class='old'>
</a><a name="0518b28" id="0518b28">斷以還重偷蘭。若死波羅夷。若為殺人故作</a><a name="0518b29" id="0518b29">坑。未成時突吉羅。作竟輕偷蘭。若人墮中勇</span><a name="0518c01" id="0518c01">健便急即能出坑。得重偷蘭。若墮坑中不死。</a><a name="0518c02" id="0518c02">亦重偷蘭。作弶作撥亦爾。若遣使殺人。當</a><a name="0518c03" id="0518c03">教時得輕偷蘭。使若殺時。此比丘得波羅夷。</a><a name="0518c04" id="0518c04">遣使殺人亦三心中得波羅夷。若遣使殺人。</a><a name="0518c05" id="0518c05">遣使殺人比丘。若誦經禮佛。使殺。彼時</a><a name="0518c06" id="0518c06">遣使比丘得波羅夷。是善心中得罪。不善心</a><a name="0518c07" id="0518c07">中無記心中。義推可知。若遣使殺人。教彼人</a><a name="0518c08" id="0518c08">若來者殺。而受使者彼人去時殺者。比丘得</a><a name="0518c09" id="0518c09">輕偷蘭。若教刀殺而用杖殺。若殺此而殺彼。</a><a name="0518c10" id="0518c10">凡不如本教更異方便。盡輕偷蘭。若教一人</a><a name="0518c11" id="0518c11">殺彼人。而受使者更使異人。如是展轉乃至</a><a name="0518c12" id="0518c12">十人。最後人殺時。盡得波羅夷。若比丘善知</a><a name="0518c13" id="0518c13">星曆陰陽龜易解國興衰軍馬形勢。若以比</a><a name="0518c14" id="0518c14">丘語故。征統異國。有所殺害兼得財寶。皆得</a><a name="0518c15" id="0518c15">殺盜二波羅夷。若優婆塞。以王故。同心共</a><a name="0518c16" id="0518c16">征異國。若破他國。有所傷殺兼得財寶。雖手</a><a name="0518c17" id="0518c17">不作。以同心故。亦犯殺盜二戒。若二人相刺</a><a name="0518c18" id="0518c18">一時死。無犯戒罪。以受戒誓畢一形故。若以</a><a name="0518c19" id="0518c19">刀杖欲殺人故。或杖打刀刺。不尋手死十日</a><a name="0518c20" id="0518c20">應死。後更異人打。即尋杖死。打死比丘</a><a name="0518c21" id="0518c21">得波羅夷。先打比丘得重偷蘭。若遣使殺人。</a><a name="0518c22" id="0518c22">使若往殺下刀。不問深淺。前人不死。遣使比</a><a name="0518c23" id="0518c23">丘受使比丘。俱重偷蘭。若墮胎殺者。在母</a><a name="0518c24" id="0518c24">腹中諸根成就以來。隨以種種因緣而得殺</a><a name="0518c25" id="0518c25">者。名墮胎殺。按腹殺者。若在腹中諸根未</a><a name="0518c26" id="0518c26">成。如薄摭生酥若按腹令散。若彼死者。</a><a name="0518c27" id="0518c27">名按腹殺。乃至腹中初得二根者。始處緣</a><a name="0518c28" id="0518c28">時。父母精合識處其中。得身根命根。爾時</a><a name="0518c29" id="0518c29">作因緣殺者。得波羅夷。此是窮下之說也。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230518b.htm'><img src='up.gif' border=0></a>
<a href='T230519a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>