<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0613b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷14)</font> 四波羅底提舍尼法 <font face='Arial'>T24, p0613b</h2></font><hr>
<span class='old'>
</a><a name="0613a28" id="0613a28">土。用洗君持。其水隨洗隨流。勿令停住。次</a><a name="0613a29" id="0613a29">向餘處別洗雙足。披衣持瓶。既到房已安</span><a name="0613b01" id="0613b01">置觸瓶。以乾牛糞揩手。取淨瓶水如法再</a><a name="0613b02" id="0613b02">三洗漱。方名為淨。得作餘事。此由身子作</a><a name="0613b03" id="0613b03">斯洗淨。伏彼外道婆羅門故。世尊。因此制</a><a name="0613b04" id="0613b04">諸苾芻。若不依行。咸得惡作。若小便時。但</a><a name="0613b05" id="0613b05">一土洗身。一土洗手。如廣文說。檢校寺人</a><a name="0613b06" id="0613b06">數觀廁處。見有不淨即應掃拭塗治。或水</a><a name="0613b07" id="0613b07">洗令淨其小行處。有不淨時應用草揩。或</a><a name="0613b08" id="0613b08">破布拭以水灌洗。有泥決通無令臭穢。若</a><a name="0613b09" id="0613b09">有病人不能起動者。應穿床席作孔。以破</a><a name="0613b10" id="0613b10">衣替身恐生瘡損。除棄不淨。應畜兩盆。更</a><a name="0613b11" id="0613b11">互淨洗。并將油拭。大小行時不應披三衣。</a><a name="0613b12" id="0613b12">但著僧腳崎及裙。亦不應用。好者善須詳</a><a name="0613b13" id="0613b13">審。勿衣觸地。若苾芻大小行訖。乃至未將</a><a name="0613b14" id="0613b14">淨水漱口。不受他禮。亦不禮他。不坐床座</a><a name="0613b15" id="0613b15">及噉飲食。違者皆得惡作。若飲藥湯無水</a><a name="0613b16" id="0613b16">可求者無犯。若服瀉藥若患苦痢。乃至未</a><a name="0613b17" id="0613b17">差不應數洗。須將籌土權時且拭。若瀉痢</a><a name="0613b18" id="0613b18">竟依法而洗。鞋履霑污即應洗除。病人坐</a><a name="0613b19" id="0613b19">處及洗淨處。勿令勞倦。若便利未至不應</a><a name="0613b20" id="0613b20">預去。時至不應久留。若放下氣勿使作聲。</a><a name="0613b21" id="0613b21">旋溺事竟。不應久停圊內。於廁屋中不棄</a><a name="0613b22" id="0613b22">洟唾。若上座前。若在淨地及食者前皆不</a><a name="0613b23" id="0613b23">洟唾。凡洟唾時勿作大聲。亦不應數為洟</a><a name="0613b24" id="0613b24">唾。若性多洟唾者。應向屏處。若有病緣聽</a><a name="0613b25" id="0613b25">安承唾器。若沙若以石若斬草豎安器中</a><a name="0613b26" id="0613b26">莫使灒溢。應數洗之。勿令臭氣。不在水中</a><a name="0613b27" id="0613b27">者。若水闊應於木上。若無可得同上草田。</a><a name="0613b28" id="0613b28">樹過人不上者。恐日時過望取食人。若有</a><a name="0613b29" id="0613b29">虎豹聽上高樹。但有難緣者皆無犯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240613a.htm'><img src='up.gif' border=0></a>
<a href='T240613c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>