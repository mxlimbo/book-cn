<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0808c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0808c</h2></font><hr>
<span class='old'>
</a><a name="0808b28" id="0808b28">及不忍惡言。若身有種種苦痛不堪忍。</a><a name="0808b29" id="0808b29">又不堪持戒及一食。若度令出家受具足</span><a name="0808c01" id="0808c01">戒者。當如法治。阿難當知。年滿二十者。</a><a name="0808c02" id="0808c02">堪忍如上眾事。爾時摩竭國界五種病出。一</a><a name="0808c03" id="0808c03">者癩。二者癰。三者白癩。四者乾痟。五者顛</a><a name="0808c04" id="0808c04">狂。彼國人有此病者。皆詣耆婆童子所語</a><a name="0808c05" id="0808c05">言。唯願見為治。我等當與如是如是財物。</a><a name="0808c06" id="0808c06">耆婆童子報言。我不能治汝。時病者復語</a><a name="0808c07" id="0808c07">言。唯願救濟。我等當以家一切所有身及妻</a><a name="0808c08" id="0808c08">子供給使令。耆婆報言。我不能療治汝患。</a><a name="0808c09" id="0808c09">時諸病者自相謂言。此人意正。必不與我</a><a name="0808c10" id="0808c10">等治病。我曹當往至彼所欲樂治處。時諸</a><a name="0808c11" id="0808c11">病者。來至僧伽藍中。語諸比丘言。我欲出</a><a name="0808c12" id="0808c12">家學道。時諸比丘輒度出家。時耆婆童子。療</a><a name="0808c13" id="0808c13">治佛及比丘僧。給與吐下藥。或可與羹者</a><a name="0808c14" id="0808c14">作與。不可與者不與作。或與野鳥肉作</a><a name="0808c15" id="0808c15">羹。隨病者所食。蒙此轉得除差。既得除</a><a name="0808c16" id="0808c16">差已。皆還休道。時耆婆童子。在道行見罷</a><a name="0808c17" id="0808c17">道道人。在道而來。見已語言。汝先不出家</a><a name="0808c18" id="0808c18">耶。報言曾出家。問言。汝何故休道。報言。我</a><a name="0808c19" id="0808c19">先有患。詣汝所求治言。當與汝如是如</a><a name="0808c20" id="0808c20">是財物。而汝報我言。我不能治。我復重求</a><a name="0808c21" id="0808c21">汝治。當以家一切所有及身妻子供給使</a><a name="0808c22" id="0808c22">令。而汝猶意正不見為治。我等自相謂言。</a><a name="0808c23" id="0808c23">此人意正。必不為我等治病。我曹當更往</a><a name="0808c24" id="0808c24">至彼所樂治處。而必為我治。我等為此病</a><a name="0808c25" id="0808c25">故。往僧伽藍中。權求出家治病。本無信</a><a name="0808c26" id="0808c26">心。於佛法眾所出家。時耆婆聞已不悅即</a><a name="0808c27" id="0808c27">往世尊所。頭面禮足在一面坐。白世尊</a><a name="0808c28" id="0808c28">言。昔我先療治眾僧病故捨王事。而諸比</a><a name="0808c29" id="0808c29">丘。度五種病者。癩癰白癩乾痟顛狂。唯願<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220808b.htm'><img src='up.gif' border=0></a>
<a href='T220809a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>