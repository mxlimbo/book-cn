<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0760c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷25)</font> 九十波逸底迦法 故妄語學處第一 <font face='Arial'>T23, p0760c</h2></font><hr>
<span class='old'>
</a><a name="0760b28" id="0760b28">已。於日初分執持衣缽。入王舍城次第乞食。</a><a name="0760b29" id="0760b29">還至本處飯食訖。於食後時即便往詣溫泉</span><a name="0760c01" id="0760c01">林所羅怙羅住處。時羅怙羅遙見佛來。為佛</a><a name="0760c02" id="0760c02">敷座即安置瓶水并洗足器。淨洗足手已往</a><a name="0760c03" id="0760c03">迎世尊。收取上衣白言。善來世尊願於此坐。</a><a name="0760c04" id="0760c04">佛便就座坐已即取瓶水自洗雙足。於洗足</a><a name="0760c05" id="0760c05">器傾去多水餘留小許。告羅怙羅曰。汝見器</a><a name="0760c06" id="0760c06">中留少水不。白佛言。大德。我已見之。佛言。</a><a name="0760c07" id="0760c07">羅怙羅若苾芻故心妄語。無有慚恥亦無追</a><a name="0760c08" id="0760c08">悔。我觀如是愚癡之人。說為乏少沙門之法。</a><a name="0760c09" id="0760c09">世尊復以器中少水總瀉于地。告羅怙羅曰。</a><a name="0760c10" id="0760c10">汝見少水盡棄于地不。白佛言。大德。我已見</a><a name="0760c11" id="0760c11">之。佛言。羅怙羅若苾芻故心妄語。無有慚恥</a><a name="0760c12" id="0760c12">亦無追悔。我觀如是愚癡之人。說為棄盡沙</a><a name="0760c13" id="0760c13">門之法。世尊復以其器傾側至地。告羅怙羅</a><a name="0760c14" id="0760c14">曰。汝見此器傾側不。白佛言。大德。我已見</a><a name="0760c15" id="0760c15">之。佛言。羅怙羅若苾芻故心妄語無有慚恥</a><a name="0760c16" id="0760c16">亦無追悔。我觀如是愚癡之人。說為傾側沙</a><a name="0760c17" id="0760c17">門之法。世尊復以其器覆之于地。告羅怙羅</a><a name="0760c18" id="0760c18">曰。汝見此器覆在地不。白佛言。大德。我已</a><a name="0760c19" id="0760c19">見之。佛言。羅怙羅若苾芻故心妄語。無有</a><a name="0760c20" id="0760c20">慚恥亦無追悔。我觀如是愚癡之人。說為傾</a><a name="0760c21" id="0760c21">覆沙門之法。復次羅怙羅如醉象王有大力</a><a name="0760c22" id="0760c22">勢。牙如車軸肥壯勇猛善能鬥戰。往戰場中</a><a name="0760c23" id="0760c23">共他戰時。四足兩牙尾及脊脅悉皆作用。唯</a><a name="0760c24" id="0760c24">有其鼻卷而不出。羅怙羅此象為護命故不</a><a name="0760c25" id="0760c25">用其鼻以摧。彼軍象師即念。此之象王護惜</a><a name="0760c26" id="0760c26">身命。羅怙羅若彼象王共鬥之時。出鼻戰者</a><a name="0760c27" id="0760c27">是時象師即知此象不吝軀命。自軍他軍遇</a><a name="0760c28" id="0760c28">便殘害無惡不作。如是羅怙羅若復苾芻故</a><a name="0760c29" id="0760c29">心妄語。無有慚恥亦無追悔。我說是人無惡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230760b.htm'><img src='up.gif' border=0></a>
<a href='T230761a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>