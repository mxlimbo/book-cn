<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0213a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷2)</font> 第一門第二子攝頌之餘論火生長者因緣 <font face='Arial'>T24, p0213a</h2></font><hr>
<span class='old'>
</a><a name="0212c28" id="0212c28">涼。佛告善賢長者。汝今可取孩子將歸。是時</a><a name="0212c29" id="0212c29">長者惡見壞心。仍不起信。還復迴身觀外道</span><a name="0213a01" id="0213a01">面。邪黨諸人同時報曰。長者此兒極是薄福。</a><a name="0213a02" id="0213a02">稟性兇暴。火能食一切。此不燒者。明知定</a><a name="0213a03" id="0213a03">是可惡堅[<a href='javascript:showpic("images/042838.gif")'>革*更</a>]罪苦眾生。目驗共觀更無勞說。</a><a name="0213a04" id="0213a04">若將至舍必見災危。汝之性命定當殞歿。人</a><a name="0213a05" id="0213a05">間愛重無過己身。聞有災殃遂不收採。爾時</a><a name="0213a06" id="0213a06">世尊告影勝王曰。王今宜可取此孩兒。王遂</a><a name="0213a07" id="0213a07">驚忙舒手承取。周迴顧盻請世尊曰。此兒當</a><a name="0213a08" id="0213a08">與作何名字。佛告大王。此兒從火中得。可號</a><a name="0213a09" id="0213a09">火生。佛觀大眾。隨眠意樂稱機說法。時彼</a><a name="0213a10" id="0213a10">眾中有無量萬億眾生。得殊勝行。或得預流</a><a name="0213a11" id="0213a11">果一來不還。或復出家。即斷諸惑得阿羅漢</a><a name="0213a12" id="0213a12">果。或得煖頂忍善根。或發聲聞菩提心。或</a><a name="0213a13" id="0213a13">發獨覺菩提心。或發無上菩提心。或歸依三</a><a name="0213a14" id="0213a14">寶。或受禁戒深起信心。時影勝大王。即以孩</a><a name="0213a15" id="0213a15">子令八養母而供給之。廣如餘說</a><a name="0213a16" id="0213a16"><p>時火生童子大舅。先將財物貿易他方。聞妹</a><a name="0213a17" id="0213a17">有娠心生歡喜。世尊與記當必生男。光隆家</a><a name="0213a18" id="0213a18">族。廣說如上。乃至得果。遂即易己財貨。更收</a><a name="0213a19" id="0213a19">餘物歸王舍城。聞妹已死便作是念。世尊授</a><a name="0213a20" id="0213a20">記生男得果。豈虛妄耶。顧問鄰人我妹懷胎。</a><a name="0213a21" id="0213a21">蒙佛授記宿懷歡喜。今聞身死乖本希望。寧</a><a name="0213a22" id="0213a22">容世尊言非是實。鄰人報曰然。佛大師言無</a><a name="0213a23" id="0213a23">虛妄。但由彼婿用外道言。枉殺令死。所生</a><a name="0213a24" id="0213a24">孩子有大威神。處炎火中身無傷損。今時長</a><a name="0213a25" id="0213a25">養。現在王宮。舅聞是語往善賢長者處。相問</a><a name="0213a26" id="0213a26">訊已。報言長者汝為非理。答曰我何所作。汝</a><a name="0213a27" id="0213a27">用外道惡見人言。我妹有娠枉殺令死。所生</a><a name="0213a28" id="0213a28">孩子有大威神處炎火中身無燒損。今時長</a><a name="0213a29" id="0213a29">養現在王宮。此事既爾且不須說。若將兒來<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240212c.htm'><img src='up.gif' border=0></a>
<a href='T240213b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>