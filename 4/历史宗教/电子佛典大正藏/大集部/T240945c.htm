<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0945c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷1)</font> <font face='Arial'>T24, p0945c</h2></font><hr>
<span class='old'>
</a><a name="0945b28" id="0945b28">可得沙門四道。願得受佛法律。我以居家有</a><a name="0945b29" id="0945b29">信有樂。欲出家為道。佛言。且止裘曇彌。無樂</span><a name="0945c01" id="0945c01">以母人入我法律中服我法衣者。當盡壽命</a><a name="0945c02" id="0945c02">清淨潔己。究暢梵行靜意自守。未曾起想。如</a><a name="0945c03" id="0945c03">道憺然。無邪念欲。心與空寂為娛樂。時大</a><a name="0945c04" id="0945c04">愛道。即復求哀言。如是行者為可不乎。願佛</a><a name="0945c05" id="0945c05">見過度得至泥洹。如是至三。佛不肯聽之。便</a><a name="0945c06" id="0945c06">復前作禮遶佛而去。去後未久。佛與諸大比</a><a name="0945c07" id="0945c07">丘俱。從釋氏精盧行入迦維羅衛。時大愛道。</a><a name="0945c08" id="0945c08">聞佛從諸弟子來入國中。心大歡喜。即行到</a><a name="0945c09" id="0945c09">佛所。叉手前稽首。禮佛足下卻坐。須臾起長</a><a name="0945c10" id="0945c10">跪叉手。前復白佛言。我聞女人精進可得沙</a><a name="0945c11" id="0945c11">門四道。願得受佛法律。使得無上正真之道。</a><a name="0945c12" id="0945c12">我以居家有信有樂。曉知無常。如是樂欲出</a><a name="0945c13" id="0945c13">家為道。佛言。止止裘曇彌。無樂以母人入我</a><a name="0945c14" id="0945c14">法律服我法衣者。當盡壽命清淨潔己。究暢</a><a name="0945c15" id="0945c15">梵行靜意自守。未曾起想。如道憺然。無邪</a><a name="0945c16" id="0945c16">念欲。心與空寂為娛樂。時大愛道。即復求哀</a><a name="0945c17" id="0945c17">言。如是行者為可不乎。願佛見過度得至泥</a><a name="0945c18" id="0945c18">洹。如是至三。佛復不肯聽之。前後作禮遶佛</a><a name="0945c19" id="0945c19">而去。自感愁毒悔過悲哀。淚出不能自止。自</a><a name="0945c20" id="0945c20">念。作女人情態罪患乃當如是。即便作大願。</a><a name="0945c21" id="0945c21">願一切諸菩薩及人非人。莫復更此女人想</a><a name="0945c22" id="0945c22">態也。今要當求佛。盡形壽終不懈倦。佛時與</a><a name="0945c23" id="0945c23">大比丘留止是國。避雨三月補納成衣已著</a><a name="0945c24" id="0945c24">衣持缽出國而去。大愛道即與諸老母等。俱</a><a name="0945c25" id="0945c25">行追佛。佛轉到那和縣頓止河上。大愛道便</a><a name="0945c26" id="0945c26">前稽首作禮遷住。白佛言。我聞女人精進可</a><a name="0945c27" id="0945c27">得沙門四道。願得受佛法律。我以居家有信</a><a name="0945c28" id="0945c28">有樂。曉知無常。如是樂欲出家為道。佛言。止</a><a name="0945c29" id="0945c29">止裘曇彌。無樂令母人入我法律中服我法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240945b.htm'><img src='up.gif' border=0></a>
<a href='T240946a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>