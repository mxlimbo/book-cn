<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0532c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷2)</font> <font face='Arial'>T24, p0532c</h2></font><hr>
<span class='old'>
</a><a name="0532b28" id="0532b28">謂苾芻愛重學處。第二謂餘六眾并受八學</a><a name="0532b29" id="0532b29">處。及諸外道捨於學處。第三謂是不愛重苾</span><a name="0532c01" id="0532c01">芻捨於學處。第四謂除前相。言學羸不自說</a><a name="0532c02" id="0532c02">者。對捨學處亦為四句。第一句者。捨於學處</a><a name="0532c03" id="0532c03">而非學羸。第二句者。如有苾芻欲捨學處。於</a><a name="0532c04" id="0532c04">苾芻事陳說難行而不自言我捨學處。第三</a><a name="0532c05" id="0532c05">句兩事俱作。第四句二俱不為。因明捨學</a><a name="0532c06" id="0532c06">之法。苾芻欲捨學處。對有智人作如是說。具</a><a name="0532c07" id="0532c07">壽存念。我某甲今捨學處。或言捨三寶。或</a><a name="0532c08" id="0532c08">捨三藏。或捨阿遮利耶。或捨鄔波馱耶。若</a><a name="0532c09" id="0532c09">總若別是則俱名捨於學處。或云。證知我是</a><a name="0532c10" id="0532c10">俗人我是求寂。二形扇侘半擇迦污苾芻尼。</a><a name="0532c11" id="0532c11">作無間罪人。是外道。是趣外道者。是賊住。</a><a name="0532c12" id="0532c12">是別眾人。乃至說言。我今與諸具壽非同</a><a name="0532c13" id="0532c13">法者。非同梵行人。並名為捨。言作不淨行</a><a name="0532c14" id="0532c14">兩交會法者。有捨其學處并學羸而說。然</a><a name="0532c15" id="0532c15">不作不淨行兩交會法亦為四句。第一句者。</a><a name="0532c16" id="0532c16">謂於乞食行於麤食行攝斂行。不堪忍時遂</a><a name="0532c17" id="0532c17">捨學處。然持五學處不作不淨行。此是捨於</a><a name="0532c18" id="0532c18">學處不作不淨行。第二句者。以不怖心以盜</a><a name="0532c19" id="0532c19">賊心。不捨學處作不淨行。第三句者。善捨學</a><a name="0532c20" id="0532c20">處作不淨行。第四句者。謂樂住苾芻。言乃</a><a name="0532c21" id="0532c21">至共傍生者。謂禽獸類如獼猴等。言波羅市</a><a name="0532c22" id="0532c22">迦者。是極惡義。犯此罪者。極可惡故。又是他</a><a name="0532c23" id="0532c23">勝義。若於此罪纔犯之時。被他淨行者所欺</a><a name="0532c24" id="0532c24">勝故。又被他煩惱所摧勝故。出家近圓為除</a><a name="0532c25" id="0532c25">煩惱。今破禁戒返被降伏。言不應共住者。謂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240532b.htm'><img src='up.gif' border=0></a>
<a href='T240533a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>