<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1048b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷3)</font> 受戒品第十四 <font face='Arial'>T24, p1048b</h2></font><hr>
<span class='old'>
</a><a name="1048a28" id="1048a28">若得人身貧於財物雖得隨失。不為父母兄</a><a name="1048a29" id="1048a29">弟妻子之所愛念。身常受苦心懷愁惱。是一</span><a name="1048b01" id="1048b01">惡人因緣力故。一切人民凡所食噉不得色</a><a name="1048b02" id="1048b02">力。是人惡果殃流萬姓。善男子。若復有人樂</a><a name="1048b03" id="1048b03">於妄語。是人現得惡口惡色。所言雖實人不</a><a name="1048b04" id="1048b04">信受。眾皆憎惡不喜見之。是名現世惡業之</a><a name="1048b05" id="1048b05">報。捨此身已入於地獄。受大苦楚飢渴熱惱。</a><a name="1048b06" id="1048b06">是名後世惡業之報。若得人身口不具足。所</a><a name="1048b07" id="1048b07">說雖實人不信受。見者不樂。雖說正法人不</a><a name="1048b08" id="1048b08">樂聞。是一惡人因緣力故。外物一切資產</a><a name="1048b09" id="1048b09">減少。善男子。若復有人樂飲酒者。是人現世</a><a name="1048b10" id="1048b10">喜失財物。身心多病常樂鬥諍。惡名遠聞喪</a><a name="1048b11" id="1048b11">失智慧。心無慚愧得惡色力。常為一切之所</a><a name="1048b12" id="1048b12">呵責。人不樂見不能修善。是名飲酒現在惡</a><a name="1048b13" id="1048b13">報。捨此身已處在地獄。受飢渴等無量苦惱。</a><a name="1048b14" id="1048b14">是名後世惡業之果。若得人身心常狂亂。不</a><a name="1048b15" id="1048b15">能繫念思惟善法。是一惡人因緣力故。一切</a><a name="1048b16" id="1048b16">外物資產臭爛。善男子。若復有人樂為邪婬。</a><a name="1048b17" id="1048b17">是人不能護自他身。一切眾生見皆生疑。所</a><a name="1048b18" id="1048b18">作之事妄語在先。於一切時常受苦惱心常</a><a name="1048b19" id="1048b19">散亂。不能修善喜失財物。所有妻子心不戀</a><a name="1048b20" id="1048b20">慕壽命短促。是名邪婬現在惡果。捨此身已</a><a name="1048b21" id="1048b21">處在地獄。受惡色力飢渴長命無量苦惱。是</a><a name="1048b22" id="1048b22">名後世惡業果報。若得人身惡色惡口人不</a><a name="1048b23" id="1048b23">喜見。不能守護妻妾男女。是一惡人因緣力</a><a name="1048b24" id="1048b24">故。一切外物不得自在。善男子。是五惡法。汝</a><a name="1048b25" id="1048b25">今真實能遠離不。若言能者。復應語言。善男</a><a name="1048b26" id="1048b26">子。受優婆塞戒。有四事法所不應作。何等為</a><a name="1048b27" id="1048b27">四。無貪因緣不應虛妄。為瞋恚癡恐怖因緣</a><a name="1048b28" id="1048b28">不應虛妄。是四惡法汝能離不。若言能者。</a><a name="1048b29" id="1048b29">復應語言。善男子。受優婆塞戒。有五處所所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241048a.htm'><img src='up.gif' border=0></a>
<a href='T241048c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>