<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0484b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷31)</font> 明雜誦跋渠法之一 四提舍尼初 <font face='Arial'>T22, p0484b</h2></font><hr>
<span class='old'>
</a><a name="0484a28" id="0484a28">缽羯磨。僧當與汝捨。法預如教還歸沐浴著</a><a name="0484a29" id="0484a29">新淨衣來入僧中。胡跪合掌作如是言。大德</span><a name="0484b01" id="0484b01">僧憶念。我優婆塞法預。輕慢比丘僧。欲饒</a><a name="0484b02" id="0484b02">益故作覆缽羯磨。我今見過行隨順法心已</a><a name="0484b03" id="0484b03">柔軟。唯願僧哀愍故。與我捨覆缽羯磨。如是</a><a name="0484b04" id="0484b04">三乞已。僧應語令在界內。應安法預置眼</a><a name="0484b05" id="0484b05">見耳不聞處。現前僧與作羯磨。非徒眾現前。</a><a name="0484b06" id="0484b06">羯磨者應作是說。大德僧聽。是法預優婆塞</a><a name="0484b07" id="0484b07">輕慢比丘僧。欲饒益故先與作覆缽羯磨。今</a><a name="0484b08" id="0484b08">日見過行隨順心柔軟已。從僧乞捨覆缽羯</a><a name="0484b09" id="0484b09">磨。若僧時到。僧與法預優婆塞捨覆缽羯</a><a name="0484b10" id="0484b10">磨。如是白。白三羯磨。乃至僧已與法預優</a><a name="0484b11" id="0484b11">婆塞捨覆缽羯磨竟。僧忍默然故。是事如是</a><a name="0484b12" id="0484b12">持。若僧與作覆缽羯磨已。比丘比丘尼式</a><a name="0484b13" id="0484b13">叉摩尼沙彌沙彌尼優婆塞優婆夷盡不聽</a><a name="0484b14" id="0484b14">往。應持袈裟繫其門上。應巷中唱言。某甲</a><a name="0484b15" id="0484b15">家作覆缽羯磨。若有客比丘來者。應語言。</a><a name="0484b16" id="0484b16">某甲家作覆缽羯磨不應往。作覆缽羯磨時</a><a name="0484b17" id="0484b17">不得越趣作。若彼言沙門不入我家者好。</a><a name="0484b18" id="0484b18">若如是人不應作。若有慚愧者應與作。若</a><a name="0484b19" id="0484b19">自見過已行隨順心柔軟應與捨。是名覆缽</a><a name="0484b20" id="0484b20">法。衣紐帖法者。佛住舍衛城。爾時有乞食</a><a name="0484b21" id="0484b21">比丘。一手捉缽一手捉俱缽。有旋風來吹衣</a><a name="0484b22" id="0484b22">去。著內衣入祇洹。佛知而故問。比丘。衣在何</a><a name="0484b23" id="0484b23">處。答言世尊。旋風吹去。佛言。從今日後。應</a><a name="0484b24" id="0484b24">安紐帖。爾時諸比丘便用金銀作紐帖結。</a><a name="0484b25" id="0484b25">佛言。一切金銀寶物不聽作紐帖結。應用銅</a><a name="0484b26" id="0484b26">鐵白蠟若木竹具線安紐作結。不聽不著</a><a name="0484b27" id="0484b27">紐入聚落。若無者應用針綴。若復無針者下</a><a name="0484b28" id="0484b28">至手捉。若衣無紐著入聚落。得越比尼罪</a><a name="0484b29" id="0484b29">如是若入家家。隨得越比尼心悔。若有而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220484a.htm'><img src='up.gif' border=0></a>
<a href='T220484c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>