<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0336a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷27)</font> 第六門第四子攝頌之餘明大藥事 <font face='Arial'>T24, p0336a</h2></font><hr>
<span class='old'>
</a><a name="0335c28" id="0335c28">處遊戲。眾共議曰我等無主。可尊大藥為</a><a name="0335c29" id="0335c29">王。大藥立已揀諸童子將為輔佐。從是之後</span><a name="0336a01" id="0336a01">朋黨日多。時有老婆羅門娶得少婦。客遊他</a><a name="0336a02" id="0336a02">鄉隨路而去。時婆羅門行趣叢薄欲為便利。</a><a name="0336a03" id="0336a03">有一麤人來問女曰。彼是汝父耶祖耶。女曰</a><a name="0336a04" id="0336a04">非父非祖乃是我夫。麤人報曰。汝無羞恥不</a><a name="0336a05" id="0336a05">愧友朋。於此世間美妙丈夫遍滿大地。豈</a><a name="0336a06" id="0336a06">可不見因何逐此老婆羅門。汝此容華虛令</a><a name="0336a07" id="0336a07">喪失。宜應棄彼與我為妻。若彼老公來諍訟</a><a name="0336a08" id="0336a08">者。於大眾所引我為夫。其女受言。即與麤人</a><a name="0336a09" id="0336a09">隨路而去。時婆羅門就池洗已。覓婦不得登</a><a name="0336a10" id="0336a10">高四望。見人將去即便急走。至其婦所捉一</a><a name="0336a11" id="0336a11">手牽。時彼麤人亦牽一手。婆羅門曰。汝偷我</a><a name="0336a12" id="0336a12">婦。麤人曰。我能設誓。此是我妻元非汝歸。因</a><a name="0336a13" id="0336a13">生鬥諍各相牽引。少年強力女被將去。時婆</a><a name="0336a14" id="0336a14">羅門自知無力。冀有相助行於曠野。大叫高</a><a name="0336a15" id="0336a15">聲云賊劫婦。是時大藥與諸童子戲野林中。</a><a name="0336a16" id="0336a16">聞彼大叫失婦之聲。時諸童子報大藥曰。仁</a><a name="0336a17" id="0336a17">既稱王有斯非理。叫云失婦。何不相救。大藥</a><a name="0336a18" id="0336a18">聞已。即令諸童子執彼三人。問言向爭何事。</a><a name="0336a19" id="0336a19">婆羅門曰。我老無力被賊劫婦。賊曰此人妄</a><a name="0336a20" id="0336a20">語實是我妻。大藥問女。誰是汝夫。彼便指賊</a><a name="0336a21" id="0336a21">此是我夫。是時大藥見婆羅門。椎胸懊惱自</a><a name="0336a22" id="0336a22">撲于地。即便伺察驗彼真虛。問少年曰。汝於</a><a name="0336a23" id="0336a23">何處將此婦來。答曰從妻舍來。問曰有何飲</a><a name="0336a24" id="0336a24">食。答曰肉羹及飯加以清觴。大藥曰。若如</a><a name="0336a25" id="0336a25">是者我觀其食以辯真虛。即令以指抉口。竟</a><a name="0336a26" id="0336a26">無一物空見流涎。問婆羅門曰。爾從何來。答</a><a name="0336a27" id="0336a27">曰從婦家來。所食何物。答曰。酪漿及餅。加</a><a name="0336a28" id="0336a28">以蘿菔。告言汝可吐出。即便抉出一如所</a><a name="0336a29" id="0336a29">言。大藥見已知少是賊。劫彼老妻。即與重杖。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240335c.htm'><img src='up.gif' border=0></a>
<a href='T240336b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>