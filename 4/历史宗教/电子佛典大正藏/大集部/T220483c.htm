<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0483c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷31)</font> 明雜誦跋渠法之一 四提舍尼初 <font face='Arial'>T22, p0483c</h2></font><hr>
<span class='old'>
</a><a name="0483b28" id="0483b28">中。病時醫言。長老。此病比丘服蒜當差。若</a><a name="0483b29" id="0483b29">不服不差。若更無餘方治者聽服。服已應</span><a name="0483c01" id="0483c01">七日行隨順法。在一邊小房中。不得臥僧床</a><a name="0483c02" id="0483c02">褥。不得上僧大小便處行。不得在僧洗腳處</a><a name="0483c03" id="0483c03">洗腳。不得入溫室講堂食屋。不得受僧次差</a><a name="0483c04" id="0483c04">會。不得入僧中食及禪坊。不得入說法布薩</a><a name="0483c05" id="0483c05">僧中。若比丘集處一切不得往。不應遶塔。若</a><a name="0483c06" id="0483c06">塔在露地者。得下風遙禮。七日行隨順法已。</a><a name="0483c07" id="0483c07">至八日。澡浴浣衣熏已得入僧中。若比丘</a><a name="0483c08" id="0483c08">不病食蒜病食蒜。不行隨順法。二俱越比尼</a><a name="0483c09" id="0483c09">罪。是名蒜法。覆缽法者。佛住舍衛城。時城內</a><a name="0483c10" id="0483c10">法預優婆塞。常請僧次食。比丘到已詰問</a><a name="0483c11" id="0483c11">其義。能解釋者。便大歡喜手自與種種食。若</a><a name="0483c12" id="0483c12">不能答者。即便毀呰使下人與麤食。以是故</a><a name="0483c13" id="0483c13">僧次上座應去不去。皆言下過。乃至年少盡</a><a name="0483c14" id="0483c14">不能去。於是便高聲大語。佛知而故問。</a><a name="0483c15" id="0483c15">何故高聲大語。答言世尊。法預優婆塞常</a><a name="0483c16" id="0483c16">請僧次食。乃至應去不去。因是故高聲大</a><a name="0483c17" id="0483c17">語。佛告諸比丘。法預優婆塞輕慢諸比丘</a><a name="0483c18" id="0483c18">僧。應作覆缽羯磨。優婆塞有八事。僧應與作</a><a name="0483c19" id="0483c19">覆缽羯磨。何等為八。現在前誹謗比丘。現</a><a name="0483c20" id="0483c20">前訶責比丘。作如是言。汝是惡行人。現前瞋</a><a name="0483c21" id="0483c21">恚輕罵比丘。斷比丘利養。不樂與比丘共事。</a><a name="0483c22" id="0483c22">罵佛罵法罵僧。是名八事。僧應作覆缽羯</a><a name="0483c23" id="0483c23">磨。羯磨者應作是說。大德僧聽。是法預優</a><a name="0483c24" id="0483c24">婆塞輕慢比丘。若僧時到。僧。法預優婆塞</a><a name="0483c25" id="0483c25">輕慢比丘與作覆缽羯磨。白如是。白三羯磨。</a><a name="0483c26" id="0483c26">乃至僧已與法預優婆塞輕慢比丘作覆缽</a><a name="0483c27" id="0483c27">羯磨竟。僧忍默然故。是事如是持。法預優婆</a><a name="0483c28" id="0483c28">塞常飯比丘已。然後自食。其日待比丘。時過</a><a name="0483c29" id="0483c29">不來。便往佛所頭面禮足卻住一面白佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220483b.htm'><img src='up.gif' border=0></a>
<a href='T220484a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>