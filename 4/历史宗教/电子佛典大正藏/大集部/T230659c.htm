<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0659c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷7)</font> 斷人命學處第三 <font face='Arial'>T23, p0659c</h2></font><hr>
<span class='old'>
</a><a name="0659b28" id="0659b28">曰。不須警覺。我為大家於長者腹中按出惡</a><a name="0659b29" id="0659b29">鬼。由斯暫得安隱眠睡。時長者婦遂作是念。</span><a name="0659c01" id="0659c01">我試觀察此之惡鬼其狀如何。舉衾視之見</a><a name="0659c02" id="0659c02">已命過。便作是念。非是我夫自斷其命。定</a><a name="0659c03" id="0659c03">是前妻之子解三藏者。由彼為其說如是法。</a><a name="0659c04" id="0659c04">父勿憂慮。所以者何。父今因我為善知識故。</a><a name="0659c05" id="0659c05">歸佛法僧受五學處。布施持戒廣修諸福。捨</a><a name="0659c06" id="0659c06">此苦身當生善道。天堂解脫如隔輕幔。今既</a><a name="0659c07" id="0659c07">身死必得生天。苾芻若來我當共活。所有家</a><a name="0659c08" id="0659c08">務令其檢校。作是念已憂苦纏懷。具飾凶儀</a><a name="0659c09" id="0659c09">送屍林野。焚燒事畢憂恨而住。時三藏子聞</a><a name="0659c10" id="0659c10">父身亡便作是念。一切諸行皆悉無常。我今</a><a name="0659c11" id="0659c11">宜往為彼繼親宣說法要。既至家已。其母遙</a><a name="0659c12" id="0659c12">見即便罵言。汝前婦兒今得來至。由解三藏</a><a name="0659c13" id="0659c13">說生天法令父命終。今可還家與我共活。所</a><a name="0659c14" id="0659c14">有家務汝並知之。時彼苾芻聞是語已。心懷</a><a name="0659c15" id="0659c15">愧恥捨之而去。便生悔恨作如是念。豈非我</a><a name="0659c16" id="0659c16">今是勸死耶。即以此事告諸苾芻。諸苾芻白</a><a name="0659c17" id="0659c17">佛。佛言。諸苾芻彼苾芻無犯。然諸苾芻不應</a><a name="0659c18" id="0659c18">對彼重病人前說如是法。能令病者聞已樂</a><a name="0659c19" id="0659c19">死。若苾芻說如是法。令彼病人欲求死者得</a><a name="0659c20" id="0659c20">越法罪。此是緣起未制學處</a><a name="0659c21" id="0659c21"><p>佛在廣嚴城勝慧河側娑羅雉林。為諸苾芻</a><a name="0659c22" id="0659c22">說不淨觀讚修不淨觀。汝諸苾芻應修不淨</a><a name="0659c23" id="0659c23">觀。由於此觀修習多修習故得大果利。如世</a><a name="0659c24" id="0659c24">尊說教諸苾芻。修不淨觀得大果利。時諸苾</a><a name="0659c25" id="0659c25">芻便修不淨觀。既修習已於膿血身深生厭</a><a name="0659c26" id="0659c26">患。或持刀自殺或服毒藥。或以繩自縊或自</a><a name="0659c27" id="0659c27">墜高崖。或展轉相害。有一苾芻於膿血身深</a><a name="0659c28" id="0659c28">生厭離。便往詣彼鹿杖梵志沙門所作如是</a><a name="0659c29" id="0659c29">言。汝來賢首與汝衣缽。當斷我命。是時梵志<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230659b.htm'><img src='up.gif' border=0></a>
<a href='T230660a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>