<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1491 菩薩藏經 1087b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1491 菩薩藏經</font> <font face='Arial'>(卷1)</font> <font face='Arial'>T24, p1087b</h2></font><hr>
<span class='old'>
</a><a name="1087a28" id="1087a28">一切眾生所樂皆悉為說。能多利益安隱眾</a><a name="1087a29" id="1087a29">生。為慈悲世間。為饒益諸天人眾。我今頂</span><a name="1087b01" id="1087b01">禮彼諸如來。彼諸如來彼佛尊重應當供養。</a><a name="1087b02" id="1087b02">諸佛是大智慧是世間眼。能為世間作證。主</a><a name="1087b03" id="1087b03">領世間現知現見。我以身口意敬禮彼佛。我</a><a name="1087b04" id="1087b04">從無始生死以來所造惡業。為一切眾生障</a><a name="1087b05" id="1087b05">礙。或起貪或起瞋或起癡。不識佛法僧。不識</a><a name="1087b06" id="1087b06">善不善法。或以惡身口意出佛身血。或誹謗</a><a name="1087b07" id="1087b07">正法。或破和合僧。或殺真人羅漢。或殺父</a><a name="1087b08" id="1087b08">母。或備起十不善道。或已作今作當作。或</a><a name="1087b09" id="1087b09">見他作讚歎隨喜。或以身三口四意三業行</a><a name="1087b10" id="1087b10">造作眾惡。惡口罵詈誹謗他人。或斗秤欺誑</a><a name="1087b11" id="1087b11">於人。或生六道惱亂父母。或取塔寺物。或</a><a name="1087b12" id="1087b12">用僧物。或用四方僧物。或破佛所制戒。或</a><a name="1087b13" id="1087b13">不隨和上阿闍梨語。或瞋或罵。或誹謗聲</a><a name="1087b14" id="1087b14">聞緣覺大乘。或因慳嫉造諸惡業。或惡罵如</a><a name="1087b15" id="1087b15">來。或法說非法。或非法說法。如是一切諸</a><a name="1087b16" id="1087b16">惡。我今於十方諸佛發露懺悔。彼諸如來現</a><a name="1087b17" id="1087b17">見現知現證。我於佛前一心發露不敢覆藏。</a><a name="1087b18" id="1087b18">發露已後誓不敢作。是諸罪業應入地獄餓</a><a name="1087b19" id="1087b19">鬼畜生阿修羅道。或經八難。願此諸罪現前</a><a name="1087b20" id="1087b20">消滅未來不生。我今日在諸佛前。發露懺悔</a><a name="1087b21" id="1087b21">不敢覆藏。發露之後誓不敢作。如過去諸菩</a><a name="1087b22" id="1087b22">薩為修行菩提。如彼所懺悔。我今亦復如是</a><a name="1087b23" id="1087b23">懺業障礙。發露之後不敢復作。如未來諸菩</a><a name="1087b24" id="1087b24">薩摩訶薩當懺悔。我亦如是懺悔發露。發露</a><a name="1087b25" id="1087b25">之後誓不更作。如現在十方菩薩摩訶薩。為</a><a name="1087b26" id="1087b26">修行菩提今現懺悔。我亦如是懺悔發露誓</a><a name="1087b27" id="1087b27">不更作。如過去未來現在三世諸菩薩摩訶</a><a name="1087b28" id="1087b28">薩為修行菩提。已懺悔當懺悔現懺悔。我亦</a><a name="1087b29" id="1087b29">如是懺悔誓不敢作。舍利弗。若善男子善女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241087a.htm'><img src='up.gif' border=0></a>
<a href='T241087c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>