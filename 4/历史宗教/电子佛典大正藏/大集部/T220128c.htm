<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0128c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷18)</font> 第三分之四布薩法 <font face='Arial'>T22, p0128c</h2></font><hr>
<span class='old'>
</a><a name="0128b28" id="0128b28">佛言。不應並誦戒。應請一人說。有比丘作歌</a><a name="0128b29" id="0128b29">詠聲說戒。以是白佛。佛言。應直說之</span><a name="0128c01" id="0128c01"><p>時一住處布薩。跋難陀為上座唱言。今僧十</a><a name="0128c02" id="0128c02">五日布薩說戒。不來諸比丘說欲及清淨。</a><a name="0128c03" id="0128c03">僧今何所作。為諸比丘作何事。諸比丘答言。</a><a name="0128c04" id="0128c04">某甲比丘應與作訶責羯磨驅出羯磨依止羯</a><a name="0128c05" id="0128c05">磨舉罪羯磨下意羯磨。某甲比丘應與別住</a><a name="0128c06" id="0128c06">磨那埵本日阿浮訶那。跋難陀言。我不知</a><a name="0128c07" id="0128c07">羯磨。諸比丘問。若不知何故問僧及諸比丘</a><a name="0128c08" id="0128c08">作何事。以是白佛。佛言。上座應說戒。持律應</a><a name="0128c09" id="0128c09">羯磨。時諸比丘或反抄衣或叉腰或著革屣</a><a name="0128c10" id="0128c10">或覆頭或臥或倚。作如是等不恭敬聽說戒。</a><a name="0128c11" id="0128c11">以是白佛。佛言。宜加恭敬。不得反抄衣乃</a><a name="0128c12" id="0128c12">至臥倚而聽說戒。犯者突吉羅。布薩日有一</a><a name="0128c13" id="0128c13">比丘熟眠。說戒竟方驚起言。僧集共說戒。以</a><a name="0128c14" id="0128c14">是白佛。佛言。從今晝日都不得眠。復有諸被</a><a name="0128c15" id="0128c15">羯磨執事比丘。不得眠疲乏身不得安。以是</a><a name="0128c16" id="0128c16">白佛。佛言。聽在隱避處眠。應語知識比丘。</a><a name="0128c17" id="0128c17">我在某處眠。若有僧事呼我。復有一比丘。說</a><a name="0128c18" id="0128c18">戒上眠覺。方語諸比丘。何不說戒。諸比丘問</a><a name="0128c19" id="0128c19">汝憶何等。答言。得眠。以是白佛。佛言。不應</a><a name="0128c20" id="0128c20">說戒上眠。犯者突吉羅</a><a name="0128c21" id="0128c21"><p>有一住處布薩。諸比丘在隱避處說戒。客比</a><a name="0128c22" id="0128c22">丘來不知處所。以是白佛。佛言。若無難事不</a><a name="0128c23" id="0128c23">應避隱處說戒。有諸比丘不知說戒時至。以</a><a name="0128c24" id="0128c24">是白佛。佛言。上座應知時至。教下座比丘</a><a name="0128c25" id="0128c25">掃除敷置辦籌及燈火。諸比丘。以小事便囑</a><a name="0128c26" id="0128c26">授。以是白佛。佛言。不聽以小事囑授諸比丘。</a><a name="0128c27" id="0128c27">欲莊嚴布薩堂懸繒散華兼施僧過中飲亦因</a><a name="0128c28" id="0128c28">施衣物。又欲以偈讚歎佛法僧。以是白佛。佛</a><a name="0128c29" id="0128c29">言。皆聽。若有種種福事。應及時作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220128b.htm'><img src='up.gif' border=0></a>
<a href='T220129a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>