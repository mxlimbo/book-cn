<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0252a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷11)</font> 第二門第十子攝頌之餘難陀因緣 <font face='Arial'>T24, p0252a</h2></font><hr>
<span class='old'>
</a><a name="0251c28" id="0251c28">性多欲便起染心。遂即流精墮毘舍佉頭上。</a><a name="0251c29" id="0251c29">世尊知已化彼不淨令作蘇合香油。手觸嗅</span><a name="0252a01" id="0252a01">之作如是念。何因此處得有如是微妙香油。</a><a name="0252a02" id="0252a02">是佛神通變斯香物。遂生希有歡躍之心。讚</a><a name="0252a03" id="0252a03">言善哉佛陀。善哉達摩。善哉僧伽。善說法</a><a name="0252a04" id="0252a04">律不可思議。能令如此難陀之類耽欲男子。</a><a name="0252a05" id="0252a05">投佛法中專修梵行。時彼難陀起追悔心。豈</a><a name="0252a06" id="0252a06">非我犯眾教罪耶。白諸苾芻。苾芻白佛。佛言</a><a name="0252a07" id="0252a07">難陀無犯。若有如是多欲之人。應以皮袋子</a><a name="0252a08" id="0252a08">盛勿致疑惑。佛言多欲畜皮袋子者。苾芻不</a><a name="0252a09" id="0252a09">知以何皮作。佛言應用三種羊鹿鼠皮。即便</a><a name="0252a10" id="0252a10">生用遂有臭氣。佛言熟之當用洗已曬乾。曬</a><a name="0252a11" id="0252a11">時見女生欲染意。遂乃精洩穢污下裙。佛</a><a name="0252a12" id="0252a12">言應為兩枚。一曬一著。時有精多其皮濕壞。</a><a name="0252a13" id="0252a13">應將物襯可安沙土。時有苾芻著而噉食及</a><a name="0252a14" id="0252a14">繞制底。佛言解安屏處。淨洗手已噉食禮敬。</a><a name="0252a15" id="0252a15">後於一時難陀在石上坐憶孫陀羅。即於石</a><a name="0252a16" id="0252a16">上畫作其像。時大迦葉波因過其所見彼畫</a><a name="0252a17" id="0252a17">石。問言難陀汝何所為。答言大德。我畫孫陀</a><a name="0252a18" id="0252a18">羅形。報言具壽。佛遣苾芻作二種事。一者習</a><a name="0252a19" id="0252a19">定。二者讀誦。汝今棄此自畫婦形。聞已默</a><a name="0252a20" id="0252a20">然。迦葉波白佛。佛作是念。苾芻作畫有此</a><a name="0252a21" id="0252a21">過生。佛告苾芻。難陀癡人憶孫陀羅畫其形</a><a name="0252a22" id="0252a22">像。是故苾芻不應為畫。作者得越法罪</a><a name="0252a23" id="0252a23"><p>時諸苾芻聞佛制畫。於制底處不敢塗香。佛</a><a name="0252a24" id="0252a24">問阿難陀。何故如來髮爪窣睹波所。不著塗</a><a name="0252a25" id="0252a25">香及香泥灑地。時阿難陀以緣白佛。佛言應</a><a name="0252a26" id="0252a26">以香泥隨意塗拭。不得畫作眾生形像。作者</a><a name="0252a27" id="0252a27">得越法罪。若畫死屍或作髑髏像者無犯。佛</a><a name="0252a28" id="0252a28">念難陀愚癡染惑。尚憶其妻愛情不捨。應作</a><a name="0252a29" id="0252a29">方便令心止息。即告之曰。汝先曾見香醉山<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240251c.htm'><img src='up.gif' border=0></a>
<a href='T240252b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>