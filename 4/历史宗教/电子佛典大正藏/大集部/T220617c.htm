<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0617c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷8)</font> 三十捨墮法之一 <font face='Arial'>T22, p0617c</h2></font><hr>
<span class='old'>
</a><a name="0617b28" id="0617b28">慚愧者。嫌責跋難陀言。云何取羊毛貫杖</a><a name="0617b29" id="0617b29">頭擔在道行耶。諸比丘往世尊所。頭面禮</span><a name="0617c01" id="0617c01">足在一面坐。以此因緣具白世尊。世尊</a><a name="0617c02" id="0617c02">以此因緣集比丘僧。呵責跋難陀釋子。汝</a><a name="0617c03" id="0617c03">所為非。非威儀非沙門法非淨行非隨</a><a name="0617c04" id="0617c04">順行。所不應為。云何自取羊毛擔在道</a><a name="0617c05" id="0617c05">行。乃為居士所譏。世尊以無數方便呵責</a><a name="0617c06" id="0617c06">已。告諸比丘。此癡人多種有漏處最初犯戒。</a><a name="0617c07" id="0617c07">自今已去與比丘結戒。集十句義乃至正</a><a name="0617c08" id="0617c08">法久住。欲說戒者當如是說若比丘道路</a><a name="0617c09" id="0617c09">行得羊毛若無人持得自持乃至三由旬。</a><a name="0617c10" id="0617c10">若無人持自持過三由旬尼薩耆波逸提。</a><a name="0617c11" id="0617c11">比丘義如上。若比丘在道行。若在住處得</a><a name="0617c12" id="0617c12">羊毛須者應取。若無人持自持至三由</a><a name="0617c13" id="0617c13">旬。若有人持應語彼人言。我今有此物</a><a name="0617c14" id="0617c14">當助我持。乃至彼處比丘於此中間不得</a><a name="0617c15" id="0617c15">助持。若助持突吉羅。若令比丘尼持過三由</a><a name="0617c16" id="0617c16">旬突吉羅。若令式叉摩那沙彌沙彌尼持過</a><a name="0617c17" id="0617c17">三由旬突吉羅。除羊毛若持餘物拘遮</a><a name="0617c18" id="0617c18">羅。若乳葉草若芻摩若麻若廁羅婆尼。持</a><a name="0617c19" id="0617c19">過三由旬者突吉羅。若復擔餘物著杖</a><a name="0617c20" id="0617c20">頭行者亦突吉羅。此尼薩耆應捨與僧。若</a><a name="0617c21" id="0617c21">眾多人若一人。不得別眾捨。若捨不成捨</a><a name="0617c22" id="0617c22">突吉羅。捨與僧時。應往僧中。偏露右肩</a><a name="0617c23" id="0617c23">脫革屣向上座禮。右膝著地合掌作如是</a><a name="0617c24" id="0617c24">白。大德僧聽。我某甲比丘擔羊毛行過三</a><a name="0617c25" id="0617c25">由旬犯捨墮。今捨與僧。捨已當懺悔。前受</a><a name="0617c26" id="0617c26">懺人當作白。大德僧聽。此某甲比丘擔</a><a name="0617c27" id="0617c27">羊毛行過三由旬犯捨墮。今捨與僧若僧</a><a name="0617c28" id="0617c28">時到僧忍聽。我受某甲比丘懺。白如是。作</a><a name="0617c29" id="0617c29">是白已然後受懺。當語彼比丘言。自責<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220617b.htm'><img src='up.gif' border=0></a>
<a href='T220618a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>