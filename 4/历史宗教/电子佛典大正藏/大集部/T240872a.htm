<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0872a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷5)</font> 僧殘法之一 <font face='Arial'>T24, p0872a</h2></font><hr>
<span class='old'>
</a><a name="0871c28" id="0871c28">起。阿闍世王有象。名望伽婆(暮藏反)兇惡暴</a><a name="0871c29" id="0871c29">橫邊國諸王無此惡象。如阿闍世王望伽婆</span><a name="0872a01" id="0872a01">時調達懷五百兩金。詣望伽婆象師所。語象</a><a name="0872a02" id="0872a02">師言。汝知我阿闍世王許有力勢不。對曰知。</a><a name="0872a03" id="0872a03">若我使人富貴能不。答曰有是力。時調達將</a><a name="0872a04" id="0872a04">五百兩金。以此雇卿。辦我此事。亦當語王。</a><a name="0872a05" id="0872a05">與汝田業。不審何事。調達語。此沙門瞿曇遊</a><a name="0872a06" id="0872a06">王舍城。耆闍崛山將從弟子五百人。到時著</a><a name="0872a07" id="0872a07">衣持缽來至王舍城分衛。分衛已還耆闍崛</a><a name="0872a08" id="0872a08">山。結跏趺坐七日不起。若入羅閱祇城時。汝</a><a name="0872a09" id="0872a09">將此望伽婆象與醇清酒使飲。解鋼鐵絆。放</a><a name="0872a10" id="0872a10">使殺沙門瞿曇。象師答言。此是小事不足殷</a><a name="0872a11" id="0872a11">勤。若我事辦後願不見忽。時象師日日屈指</a><a name="0872a12" id="0872a12">數待七日。七日已至。以醇清酒飲望伽婆象。</a><a name="0872a13" id="0872a13">以鋼鐵絆絆使不動。隱城門間。以待如來。諸</a><a name="0872a14" id="0872a14">佛常法若欲入城。有諸瑞應。象鳴舉鼻馬鳴</a><a name="0872a15" id="0872a15">牛吼。鳧雁鴛鴦孔雀鸚鵡白鵠千秋鶴盡</a><a name="0872a16" id="0872a16">皆和鳴。箜篌箏鼓琵琶筑笛不鼓自鳴。諸長</a><a name="0872a17" id="0872a17">者庫藏金銀水精琉璃珊瑚虎珀車渠馬瑙不</a><a name="0872a18" id="0872a18">觸自作聲。盲者得眼。聾者得聽。瞎跛躄癭諸</a><a name="0872a19" id="0872a19">苦痛者。皆得休息。伏藏自發。世尊入城有此</a><a name="0872a20" id="0872a20">瑞應。時御象師知佛欲至城門。便解象鋼鐵</a><a name="0872a21" id="0872a21">絆放。數千萬人各各奔走求所安處。人民怖</a><a name="0872a22" id="0872a22">懼或入舍內。或復上屋閣上立。象奔如來所。</a><a name="0872a23" id="0872a23">人民愕看。各各唱言。其中不信佛者。咄咄殺</a><a name="0872a24" id="0872a24">是沙門。其信佛者。此小象無如佛何。有一長</a><a name="0872a25" id="0872a25">者遙見象走。便乘一象。先至佛所。頭面禮足</a><a name="0872a26" id="0872a26">在一面立。白世尊言。此望伽婆象以清酒飲。</a><a name="0872a27" id="0872a27">使令醉解鋼絆卻使來害世尊。善哉世尊。願</a><a name="0872a28" id="0872a28">入此舍避。若還出城。此象狂醉備害如來。世</a><a name="0872a29" id="0872a29">尊告曰。此象終不害我。世尊終不為他所殺。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240871c.htm'><img src='up.gif' border=0></a>
<a href='T240872b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>