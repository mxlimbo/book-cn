<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0083c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷12)</font> 明九十波夜提法之一 <font face='Arial'>T23, p0083c</h2></font><hr>
<span class='old'>
</a><a name="0083b28" id="0083b28">應如是說。若比丘與比丘尼共期載一船。波</a><a name="0083b29" id="0083b29">逸提。期者。有二種。若比丘作期。若比丘尼</span><a name="0083c01" id="0083c01">作期。波逸提者。煮燒覆障。若不悔過。能障礙</a><a name="0083c02" id="0083c02">道。是中犯者。若一比丘與一比丘尼共期載</a><a name="0083c03" id="0083c03">一船。一波逸提。若一比丘與二三四比丘尼</a><a name="0083c04" id="0083c04">共期載一船。四波逸提。若二比丘與二比丘</a><a name="0083c05" id="0083c05">尼共期載一船。二波逸提。若與三四一比丘</a><a name="0083c06" id="0083c06">尼共期載一船。一波逸提。若三比丘與三比</a><a name="0083c07" id="0083c07">丘尼共期載一船。三波逸提。若與四一二比</a><a name="0083c08" id="0083c08">丘尼共期載一船。二波逸提。若四比丘與四</a><a name="0083c09" id="0083c09">比丘尼共期載一船。四波逸提。若與一二三</a><a name="0083c10" id="0083c10">比丘尼。共期載一船三波逸提</a><a name="0083c11" id="0083c11"><p>佛在舍衛國。爾時諸比丘尼。從憍薩羅國遊</a><a name="0083c12" id="0083c12">行向舍衛城。至河岸上住待船。爾時有諸比</a><a name="0083c13" id="0083c13">丘。亦從憍薩羅國遊行向舍衛城。到河岸</a><a name="0083c14" id="0083c14">上待船。船至。比丘便疾上船。諸比丘尼復</a><a name="0083c15" id="0083c15">來欲上船。諸比丘言。汝莫上。何以故。佛結</a><a name="0083c16" id="0083c16">戒。比丘不得與比丘尼共載一船。諸比丘尼</a><a name="0083c17" id="0083c17">言。若然者大德先渡。是船即去。更不復</a><a name="0083c18" id="0083c18">還。諸比丘尼即於岸上宿。夜有賊采悉奪衣</a><a name="0083c19" id="0083c19">裸形放去。諸比丘遊行。到舍衛國詣佛所。</a><a name="0083c20" id="0083c20">頭面禮佛足一面立。諸佛常法。有客比丘</a><a name="0083c21" id="0083c21">來。以如是語勞問。忍不足不。安樂住不。乞</a><a name="0083c22" id="0083c22">食易得。道路不疲耶。佛即時以是語問訊。</a><a name="0083c23" id="0083c23">諸比丘忍不足不。乞食不乏道路不疲耶。諸</a><a name="0083c24" id="0083c24">比丘答言。世尊。忍足安樂住。乞食易得道路</a><a name="0083c25" id="0083c25">不疲。即以是事向佛廣說。佛以是事集比丘</a><a name="0083c26" id="0083c26">僧。種種因緣讚戒讚持戒。讚戒讚持戒已。語</a><a name="0083c27" id="0083c27">諸比丘。從今是戒應如是說。若比丘與比丘</a><a name="0083c28" id="0083c28">尼。共期載一船上水下水。波逸提。除直渡。</a><a name="0083c29" id="0083c29">上水者逆流。下水者順流。直渡者直到彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230083b.htm'><img src='up.gif' border=0></a>
<a href='T230084a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>