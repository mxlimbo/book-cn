<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0078a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷16)</font> 尾施縛多羅緣 <font face='Arial'>T24, p0078a</h2></font><hr>
<span class='old'>
</a><a name="0077c28" id="0077c28">者。舍利弗苾芻是。於彼時中。而已勝彼。今時</a><a name="0077c29" id="0077c29">亦勝</span><a name="0078a01" id="0078a01"><p>佛告諸苾芻。汝等復聽。我今為汝說。昔中天</a><a name="0078a02" id="0078a02">竺有一巧人。善解牙作。遂持象牙。刻為粳米</a><a name="0078a03" id="0078a03">一斗。以充道糧。往波斯國。既至彼國。詣一巧</a><a name="0078a04" id="0078a04">師家中。暫寄欲住。斯人不在。但有其妻。既見</a><a name="0078a05" id="0078a05">妻已。報言。將此一斗白粳米。為我作飯。其巧</a><a name="0078a06" id="0078a06">工妻答曰。此米留著。汝當且去。其人留米即</a><a name="0078a07" id="0078a07">去。彼便為煮。柴薪俱盡。米仍不熟。夫主來至</a><a name="0078a08" id="0078a08">家中。問其妻曰。賢首。汝今作何物耶。妻即具</a><a name="0078a09" id="0078a09">說。夫便看米。乃知是象牙為米。夫以誑心告</a><a name="0078a10" id="0078a10">曰。此水為有灰故。米不能熟。汝用淨甜水煮。</a><a name="0078a11" id="0078a11">米當即熟。後時留米人來。其妻報曰。汝宜取</a><a name="0078a12" id="0078a12">淨甜水來。其人持瓦瓶取水。預前速至。畫</a><a name="0078a13" id="0078a13">作水池。於其池中。畫作一死狗。其形脹爛。</a><a name="0078a14" id="0078a14">其取水人。至彼池已。乃見此狗。一手掩鼻。一</a><a name="0078a15" id="0078a15">手下瓶。以眼視狗。遂打瓶破。瓶既破已。便自</a><a name="0078a16" id="0078a16">羞恥。佛言。汝等苾芻。勿作異念。其昔巧工作</a><a name="0078a17" id="0078a17">象牙米者。大目乾連是。畫作水池者。今舍利</a><a name="0078a18" id="0078a18">弗是也。汝諸苾芻。如來所得之定。諸聖獨覺。</a><a name="0078a19" id="0078a19">名亦不知。諸獨覺所得之定。舍利子大目連。</a><a name="0078a20" id="0078a20">名亦不知。舍利子所得之定。餘聲聞眾。名亦</a><a name="0078a21" id="0078a21">不知。舍利子苾芻。具大威德。勝大目連。然</a><a name="0078a22" id="0078a22">而由彼多現神通。密作是說。大目乾連神通</a><a name="0078a23" id="0078a23">第一</a><a name="0078a24" id="0078a24"><p>復次大迦葉波自說其業。式漏曰</a><a name="0078a25" id="0078a25"><p class='lg'>　　迦葉往詣於眾前　　　具說前生修行法</a><br><a name="0078a26" id="0078a26">　　捨施少分諸功德　　　獲斯無量勝福田</a><br><a name="0078a27" id="0078a27">　　猶如世間師子王　　　無畏遊於諸山藪</a><br><a name="0078a28" id="0078a28">　　今大迦葉亦復然　　　演說昔法心無畏</a><br><a name="0078a29" id="0078a29">　　我昔曾施升秕食　　　當於無漏獨覺所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240077c.htm'><img src='up.gif' border=0></a>
<a href='T240078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>