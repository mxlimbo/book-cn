<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1057b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷4)</font> 雜品第十九 <font face='Arial'>T24, p1057b</h2></font><hr>
<span class='old'>
</a><a name="1057a28" id="1057a28">作異受。汝意若謂汝亦異作異受。我亦如是</a><a name="1057a29" id="1057a29">異作異受。若異作異受。應同我過。何故不見</span><a name="1057b01" id="1057b01">自過而責我者。是義不然。何以故。我異二</a><a name="1057b02" id="1057b02">種。一次第生亦次第滅。二者次第生不次第</a><a name="1057b03" id="1057b03">滅。是生異故滅亦復異。是故我言異作異受。</a><a name="1057b04" id="1057b04">此作此受不同汝過。譬如有人欲燒聚落。於</a><a name="1057b05" id="1057b05">乾草中。放一粒火。是火次第生因緣故。能燒</a><a name="1057b06" id="1057b06">百里至二百里。村主求得即便問之。汝弊惡</a><a name="1057b07" id="1057b07">人。何因緣故燒是大村。彼人答言。實非我</a><a name="1057b08" id="1057b08">燒。何以故。我所放火尋已滅盡。所燒之處一</a><a name="1057b09" id="1057b09">把草耳我今當還償汝二把。其餘之物我不</a><a name="1057b10" id="1057b10">應償。是時村主復作是言。癡人因汝小火次</a><a name="1057b11" id="1057b11">第生火。遂燒百里至二百里。辜由於汝云</a><a name="1057b12" id="1057b12">何不償。雖知是火異作異燒。相續不斷故彼</a><a name="1057b13" id="1057b13">得罪。善惡五陰亦復如是。受報時陰雖言不</a><a name="1057b14" id="1057b14">作。以其次第相續而生。是故受報。譬如有人</a><a name="1057b15" id="1057b15">與他共貨。執炬遠行至百里外。若不至者</a><a name="1057b16" id="1057b16">當輸罰負。如其到者汝當輸我。執炬之人</a><a name="1057b17" id="1057b17">至百里已。即從責物。他言。汝炬發跡已滅。</a><a name="1057b18" id="1057b18">云何於此從我索物。執炬者言。彼火雖滅次</a><a name="1057b19" id="1057b19">第相續生來至此。如是二人說俱得理。何以</a><a name="1057b20" id="1057b20">故。如是義者亦即亦異。是故二人俱無過失。</a><a name="1057b21" id="1057b21">若有說言五陰亦爾。即作即受異作異受。俱</a><a name="1057b22" id="1057b22">無過失譬如此彼二岸中流。總名琲e。夏時</a><a name="1057b23" id="1057b23">二岸相去甚遠。秋時二岸相去則近。無常定</a><a name="1057b24" id="1057b24">相或大或小。雖復增減人皆謂河或有說言</a><a name="1057b25" id="1057b25">此不是河智人亦說有異不異五陰亦爾。智</a><a name="1057b26" id="1057b26">人亦說。即作即受異作異受。汝意若謂。二岸</a><a name="1057b27" id="1057b27">是土。中流是水。河神是河。是義不然。何以</a><a name="1057b28" id="1057b28">故。若神是河何故復言河清河濁。有此岸</a><a name="1057b29" id="1057b29">彼岸中流深淺。到於大海可度不度。譬如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241057a.htm'><img src='up.gif' border=0></a>
<a href='T241057c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>