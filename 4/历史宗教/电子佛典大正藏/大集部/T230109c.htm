<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0109c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷15)</font> 九十波逸提之六 <font face='Arial'>T23, p0109c</h2></font><hr>
<span class='old'>
</a><a name="0109b28" id="0109b28">許如法畜用。直縫所以不得者。以是世人衣</a><a name="0109b29" id="0109b29">法故。以卻刺異俗(五十九竟)</span><a name="0109c01" id="0109c01"><p class='juan'>
十誦律卷第十五</p>
</a><a name="0109c02" id="0109c02"></a><a name="0109c03" id="0109c03"></a><a name="0109c04" id="0109c04"><p class='juan'>
十誦律卷第十六(第三誦之三)</a><a name="0109c05" id="0109c05"></a><a name="0109c06" id="0109c06"><p><span class='byline'>　　　　後秦北印度三藏弗若多羅譯</span><br></a><a name="0109c07" id="0109c07"><p><b>　　<A NAME="n34"></A>九十波逸提之八</b></p>
</a><a name="0109c08" id="0109c08"><p>佛在王舍城。爾時瓶沙王。有三種池水。第</a><a name="0109c09" id="0109c09">一池中王及夫人洗。第二池中王子大臣洗。</a><a name="0109c10" id="0109c10">第三池中餘人民洗。是王得道深心信佛。問</a><a name="0109c11" id="0109c11">諸大臣。上人洗不。答言亦洗。王言。上人應</a><a name="0109c12" id="0109c12">我池中洗。爾時諸比丘。常初夜中夜後夜</a><a name="0109c13" id="0109c13">數數洗。一時瓶沙王欲洗。語守池人。除人</a><a name="0109c14" id="0109c14">令淨。我欲往洗。即時除卻餘人。但比丘在。</a><a name="0109c15" id="0109c15">知池人作是念。王敬比丘。若遣除者王或</a><a name="0109c16" id="0109c16">當瞋。便白王言。已除諸人但比丘在。王言</a><a name="0109c17" id="0109c17">大善。令上人先洗。初夜中夜後夜比丘洗竟</a><a name="0109c18" id="0109c18">便去。知池人白王言。比丘已去。王即往洗。</a><a name="0109c19" id="0109c19">王法洗遲。王洗竟時便即地了。王浴竟作是</a><a name="0109c20" id="0109c20">念。我不應出城不見佛。直還入城即詣佛所。</a><a name="0109c21" id="0109c21">頭面禮足卻坐一面。佛知而故問。大王。</a><a name="0109c22" id="0109c22">晨朝何來。時王以是事向佛廣說。佛爾時為</a><a name="0109c23" id="0109c23">王說種種法示教利喜。示教利喜已默然。王</a><a name="0109c24" id="0109c24">聞佛說法已。從坐起頭面禮足右遶而去。王</a><a name="0109c25" id="0109c25">去不久。佛以是事集比丘僧。種種因緣訶責</a><a name="0109c26" id="0109c26">諸比丘。云何名比丘。常初夜中夜後夜數</a><a name="0109c27" id="0109c27">數洗。令灌頂剎利大王自池中不得洗。種種</a><a name="0109c28" id="0109c28">因緣訶已。語諸比丘。以十利故與比丘結戒。</a><a name="0109c29" id="0109c29">從今是戒應如是說。若比丘減半月浴波逸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230109b.htm'><img src='up.gif' border=0></a>
<a href='T230110a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>