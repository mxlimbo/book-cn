<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0808c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷33)</font> 九十波逸底迦法 知苾芻尼讚歎得食學處第三十 <font face='Arial'>T23, p0808c</h2></font><hr>
<span class='old'>
</a><a name="0808b28" id="0808b28">至明日清旦便作是念。我今若於三層舍下</a><a name="0808b29" id="0808b29">敷設坐席。乞食諸人共相諠鬧。若在第三層</span><a name="0808c01" id="0808c01">上烏鳥亂飛恐污飲食宜於中層敷其座褥。</a><a name="0808c02" id="0808c02"><p>既敷設已即令使者往白。尊者迦攝波大德</a><a name="0808c03" id="0808c03">飲食已辦。幸願知時。如佛所說。若為先首受</a><a name="0808c04" id="0808c04">他請者應在前赴。時大迦攝波於日初分通</a><a name="0808c05" id="0808c05">已四人往長者舍。既至彼已便昇中閣就坐</a><a name="0808c06" id="0808c06">而坐。是時長者禮尊者迦攝波足已在一面</a><a name="0808c07" id="0808c07">坐。時大迦攝波為其說法示教利喜。時吐羅</a><a name="0808c08" id="0808c08">難陀苾芻尼亦來乞食前入長者舍。告其婦</a><a name="0808c09" id="0808c09">曰。妙相無病長壽當施好食。長者婦見報言。</a><a name="0808c10" id="0808c10">聖者今日稍忙無暇相與。問言何為。答曰</a><a name="0808c11" id="0808c11">尊者大迦攝波一切人天皆恭敬供養。今我</a><a name="0808c12" id="0808c12">舍內聊設疏供。請彼四人來此受食。時將欲</a><a name="0808c13" id="0808c13">至仁可且去。尼便報曰。彼是外道出家至愚</a><a name="0808c14" id="0808c14">至鈍。多有諸餘釋迦上族出家具戒。為大法</a><a name="0808c15" id="0808c15">師三藏俱明詞辯無礙。何不供養乃施餘人。</a><a name="0808c16" id="0808c16">時大迦攝波聞此語聲作如是念。勿令此尼</a><a name="0808c17" id="0808c17">廣為惡業故作謦欬。金聲雅亮響遍宅中。尼</a><a name="0808c18" id="0808c18">聞妙音知是迦攝波作如是語。彼大龍象已</a><a name="0808c19" id="0808c19">至宅中。長者聞已遂作是念。前云外道出家</a><a name="0808c20" id="0808c20">至愚至鈍。後更說云是大龍象。便起怒心從</a><a name="0808c21" id="0808c21">閣而下。彼下閣時急行震響。尼聞行聲便作</a><a name="0808c22" id="0808c22">是念。聽此行步響異尋常。必當於我作無利</a><a name="0808c23" id="0808c23">事。宜可急出勿令見我。即抬裙急步疾出其</a><a name="0808c24" id="0808c24">舍。長者告曰。禿沙門尼何故逃走。更不得來</a><a name="0808c25" id="0808c25">入我宅內。尼遙報曰。汝家如廁如獄停旃荼</a><a name="0808c26" id="0808c26">羅。我蒙國王同宮內人無有障礙。汝若觸著</a><a name="0808c27" id="0808c27">我者當截汝雙腕。長者告曰。禿沙門尼諸耆</a><a name="0808c28" id="0808c28">宿尼蒙王恩澤。非汝貪恚無識之人。且放汝</a><a name="0808c29" id="0808c29">去。長者自持種種上妙飲食竭誠供養。飯食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230808b.htm'><img src='up.gif' border=0></a>
<a href='T230809a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>