<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0106b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷2)</font> <font face='Arial'>T24, p0106b</h2></font><hr>
<span class='old'>
</a><a name="0106a28" id="0106a28">五百婇女為其侍從。種種珍服莊嚴女身。送</a><a name="0106a29" id="0106a29">劫比羅國。時師子頰王得其女至。即如國法。</span><a name="0106b01" id="0106b01">會諸群臣作倡伎樂。納娶其女為太子妃。未</a><a name="0106b02" id="0106b02">久之間師子頰崩。以其淨飯太子後繼父位。</a><a name="0106b03" id="0106b03">正法化人國土安樂。五穀豐熟無諸衰惱。其</a><a name="0106b04" id="0106b04">國人眾處處充滿。於異時中。與大幻化夫人</a><a name="0106b05" id="0106b05">登諸樓閣。後宮婇女圍遶侍衛。奏諸女樂縱</a><a name="0106b06" id="0106b06">逸遊戲。菩薩若在睹史多天。常有五法觀察</a><a name="0106b07" id="0106b07">世間。何謂五法。一者觀察生處。二者觀察國</a><a name="0106b08" id="0106b08">土。三者觀察時節。四者觀察種族。五者觀察</a><a name="0106b09" id="0106b09">所生父母。何故菩薩觀察生處。在睹史多天</a><a name="0106b10" id="0106b10">宮。常作是念。過去菩薩何處受生便即觀見。</a><a name="0106b11" id="0106b11">或於淨行婆羅門家生。或於剎帝利貴種家</a><a name="0106b12" id="0106b12">生。或為婆羅門師。或為剎帝利師故。當今</a><a name="0106b13" id="0106b13">之時。剎利為尊。我當往彼剎利家生。何以</a><a name="0106b14" id="0106b14">故。若我於彼貧下家生者。或有來世眾生。誹</a><a name="0106b15" id="0106b15">謗我故。由此因緣。菩薩以自在福力。隨其所</a><a name="0106b16" id="0106b16">念皆得生彼。由此義故。菩薩受生之時。先當</a><a name="0106b17" id="0106b17">觀察所生之處。何故菩薩觀察國土。菩薩在</a><a name="0106b18" id="0106b18">睹史多天。常作是念。過去菩薩生何國土即</a><a name="0106b19" id="0106b19">見彼國。有甘蔗粳米大麥小麥黃牛水牛家</a><a name="0106b20" id="0106b20">家充滿。乞食易得。無有十惡多修十善。菩薩</a><a name="0106b21" id="0106b21">思惟中天竺國。如是等物悉皆具足故。我今</a><a name="0106b22" id="0106b22">生彼中天竺國。何以故。若生邊地者。或時有</a><a name="0106b23" id="0106b23">情誹謗我故。是故菩薩以福德力。隨其所念</a><a name="0106b24" id="0106b24">皆得生彼。如佛所說無有虛也。何故觀察時</a><a name="0106b25" id="0106b25">節。菩薩在睹史多天宮。常作是念。過去菩薩</a><a name="0106b26" id="0106b26">於何時節下生人間若見彼國眾生上壽八萬</a><a name="0106b27" id="0106b27">歲下壽乃至百歲。菩薩爾時來生其國。何以</a><a name="0106b28" id="0106b28">故。若人長壽八萬已上時。諸眾生無有愁苦</a><a name="0106b29" id="0106b29">愚癡頑鈍憍慢。著樂非正法器難受化故。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240106a.htm'><img src='up.gif' border=0></a>
<a href='T240106c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>