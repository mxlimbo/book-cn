<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0323a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷11)</font> 明三十尼薩耆波夜提法之初 <font face='Arial'>T22, p0323a</h2></font><hr>
<span class='old'>
</a><a name="0322c28" id="0322c28">人言。我等夏安居住。得此衣分。何以作四方</a><a name="0322c29" id="0322c29">僧用。應語此人。待來年衣時。當與汝。是故</span><a name="0323a01" id="0323a01">說</a><a name="0323a02" id="0323a02"><p>佛住舍衛城爾時諸比丘阿練若處。夏安居。</a><a name="0323a03" id="0323a03">諸比丘時到入聚落乞食後。放牛羊人。取薪</a><a name="0323a04" id="0323a04">草人。持戶鉤來開諸比丘房戶。偷衣物。時諸</a><a name="0323a05" id="0323a05">比丘畏偷故。盡持衣物入聚落。佛知而故問。</a><a name="0323a06" id="0323a06">此何等比丘運致來此。諸比丘白佛言。世尊。</a><a name="0323a07" id="0323a07">是諸比丘在阿練若處安居乞食去。後有人</a><a name="0323a08" id="0323a08">持戶鉤。於後開戶。偷諸衣物。是以運致來此。</a><a name="0323a09" id="0323a09">佛言。從今日後恐畏時聽三衣中。若一一衣。</a><a name="0323a10" id="0323a10">得寄著聚落內。復次佛住舍衛城祇洹精舍</a><a name="0323a11" id="0323a11">沙祇國。夏安居中眾僧有諍事起。如法滅。</a><a name="0323a12" id="0323a12">佛語優波離。汝往沙祇國與。眾僧如法滅此</a><a name="0323a13" id="0323a13">諍事。時長老優波離辭不去。佛問優波離。汝</a><a name="0323a14" id="0323a14">何以不去。答言。世尊。我僧伽梨重。若被雨者</a><a name="0323a15" id="0323a15">不可勝。而今半安居中。若留衣者。尼薩耆。佛</a><a name="0323a16" id="0323a16">問優波離。汝幾日可得往還。優波離白佛言。</a><a name="0323a17" id="0323a17">世尊。計去二日停二日來二日。都計六宿。可</a><a name="0323a18" id="0323a18">得往返。佛言。從今日後留衣得齊六宿。優波</a><a name="0323a19" id="0323a19">離到彼已。見此諍事。難可卒滅。即便來還。還</a><a name="0323a20" id="0323a20">已禮世尊足。卻住一面。佛知而故問。優波離。</a><a name="0323a21" id="0323a21">汝來還何故速。僧中諍事竟得滅不。答言。</a><a name="0323a22" id="0323a22">未滅。世尊。佛言。何以故。答言。諍事難滅非可</a><a name="0323a23" id="0323a23">卒斷。復畏日過失衣。犯尼薩耆。是故來還。佛</a><a name="0323a24" id="0323a24">言。從今日聽一月不失衣宿。作羯磨。僧應與。</a><a name="0323a25" id="0323a25">求聽作一月不失衣宿羯磨。羯磨者。應作是</a><a name="0323a26" id="0323a26">說大德僧聽。長老優波離。今向沙祇國。為</a><a name="0323a27" id="0323a27">僧滅諍事。若僧時到優波離。欲從僧乞一月</a><a name="0323a28" id="0323a28">不失衣宿羯磨。諸大德聽。優波離。欲從僧</a><a name="0323a29" id="0323a29">乞一月不失衣宿羯磨。僧忍默然故。是事如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220322c.htm'><img src='up.gif' border=0></a>
<a href='T220323b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>