<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0789a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷30)</font> 九十波逸底迦法 故放身坐臥脫腳床學處第十八 <font face='Arial'>T23, p0789a</h2></font><hr>
<span class='old'>
</a><a name="0788c28" id="0788c28">知。亦為取分。即便兩人臥具皆悉受之。時鄔</a><a name="0788c29" id="0788c29">波難陀在於井處。廣問諸人兼為說法。具如</span><a name="0789a01" id="0789a01">前說。諸人既散。時景將曛。便入寺中高聲大</a><a name="0789a02" id="0789a02">喚。彼乞食者在閣下房閉戶而臥。聞喚聲已</a><a name="0789a03" id="0789a03">報言。大德何為高聲。我於上房已為敷置</a><a name="0789a04" id="0789a04">眠臥之具。及洗足物。並在一邊。就彼應臥。報</a><a name="0789a05" id="0789a05">言。乞食者可為開房。欲有商度彼作是念。若</a><a name="0789a06" id="0789a06">容入房乃至天明言未能了。我今宜臥不與</a><a name="0789a07" id="0789a07">開門。報言。大德。我行疲極無暇商量設有平</a><a name="0789a08" id="0789a08">章待至天曉。時鄔波難陀知其意止不為開</a><a name="0789a09" id="0789a09">門。即向上房洗足入室。問曰。得塗足。油安在</a><a name="0789a10" id="0789a10">何處。報曰近在床邊。鄔波難陀善知聲相。觀</a><a name="0789a11" id="0789a11">其臥處即移床腳。安彼頭邊放身而坐。令床</a><a name="0789a12" id="0789a12">腳脫打破彼頭。報云。大德。打破我頭極為苦</a><a name="0789a13" id="0789a13">痛鄔波難陀報云。乞食者何故頭破。彼作是</a><a name="0789a14" id="0789a14">念。我若苦言或容更打。即默爾而住。至天曉</a><a name="0789a15" id="0789a15">已便往就別。報言大德我今欲去。<span class='corr'>問</span>曰汝欲</a><a name="0789a16" id="0789a16">何之。答曰向室羅伐城。報云且住。我當給汝</a><a name="0789a17" id="0789a17">病藥所須。答言大德我本無病故破我頭。設</a><a name="0789a18" id="0789a18">更有疾豈能瞻養。說是語已捨之而去。還逝</a><a name="0789a19" id="0789a19">多林。時同梵行者見唱善來。問安樂不。報言</a><a name="0789a20" id="0789a20">被打頭破何有安樂。具以緣告。時諸苾芻聞</a><a name="0789a21" id="0789a21">是事已共生嫌賤。云何苾芻在上棚臥。知脫</a><a name="0789a22" id="0789a22">腳床放身而坐令床腳脫打破他頭。以此因</a><a name="0789a23" id="0789a23">緣具白世尊。世尊。集眾問鄔波難陀曰。實作</a><a name="0789a24" id="0789a24">如是惱亂事不。白言實爾。世尊。種種呵責。廣</a><a name="0789a25" id="0789a25">說乃至為諸苾芻制其學處應如是說</a><a name="0789a26" id="0789a26"><p>若復苾芻於僧住處。知重房棚上脫腳床。及</a><a name="0789a27" id="0789a27">餘坐物放身坐臥者。波逸底迦。若復苾芻者</a><a name="0789a28" id="0789a28">謂鄔波難陀。餘義如上。僧住處者亦如上。知</a><a name="0789a29" id="0789a29">者。或時自作或被他教。重房者謂居重閣危<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230788c.htm'><img src='up.gif' border=0></a>
<a href='T230789b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>