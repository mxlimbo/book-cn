<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0030b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0030b</h2></font><hr>
<span class='old'>
</a><a name="0030a26" id="0030a26">如是。式叉摩那沙彌沙彌尼突吉羅(十三竟)</a><a name="0030a27" id="0030a27"><p class='juan'>
五分律卷第四</p>
</span><a name="0030b01" id="0030b01"></a><a name="0030b02" id="0030b02"><p class='juan'>
五分律卷第五(彌沙塞)</a><a name="0030b03" id="0030b03"></a><a name="0030b04" id="0030b04"><p><span class='byline'>　　　　宋罽賓三藏佛陀什</a><a name="0030b05" id="0030b05">共竺道生等譯</span><br></a><a name="0030b06" id="0030b06"><p><b>　　<A NAME="n13"></A>初分捨墮法下</b></p>
</a><a name="0030b07" id="0030b07"><p>佛在王舍城。爾時眾多居士。共請佛及僧。其</a><a name="0030b08" id="0030b08">中有破薪者取水者掃灑地者敷坐具者布華</a><a name="0030b09" id="0030b09">者敷高座者辦具食者。時跋難陀晨朝著衣</a><a name="0030b10" id="0030b10">持缽。先往請家至諸人所。隨其所為而讚歎</a><a name="0030b11" id="0030b11">之。復語言。汝今所作歡喜善好。諸人言。我實</a><a name="0030b12" id="0030b12">歡喜作諸供養。務令飲食種種甘美。亦當以</a><a name="0030b13" id="0030b13">衣布施眾僧。跋難陀言。眾人施僧衣物甚多。</a><a name="0030b14" id="0030b14">汝若復施。正當積聚成無用物。何為徒去有</a><a name="0030b15" id="0030b15">用之福。而不與我。若與我者。我當自著甯</a><a name="0030b16" id="0030b16">憶念。疾病官事當相料理。諸人聞已。便共集</a><a name="0030b17" id="0030b17">議。其中有言。若僧不須可以施之。使我等得</a><a name="0030b18" id="0030b18">施用之福。或復有言。本為施僧。如何復得迴</a><a name="0030b19" id="0030b19">與一人。言與者眾遂便與之。時跋難陀擔重</a><a name="0030b20" id="0030b20">擔衣還歸僧坊。諸比丘歎。汝福德人。如何暫</a><a name="0030b21" id="0030b21">出乃得此衣。跋難陀言。巧辯所獲非福德也。</a><a name="0030b22" id="0030b22">即便具說得衣所由。謂長老比丘聞種種呵</a><a name="0030b23" id="0030b23">責。汝愚癡人。云何迴與僧物而自入己。時彼</a><a name="0030b24" id="0030b24">居士食具已辦。遣使白佛。於是世尊著衣持</a><a name="0030b25" id="0030b25">缽。與比丘僧前後圍繞。往詣其家就座而坐。</a><a name="0030b26" id="0030b26">諸居士手自下食。食畢行水而無布施。先不</a><a name="0030b27" id="0030b27">欲與跋難陀者。竊共議言。我等今日食無不</a><a name="0030b28" id="0030b28">備。某等無故。持施僧物獨與一人。闕此達嚫。</a><a name="0030b29" id="0030b29">寧無慚愧。諸比丘問。汝等竊語。為何所說。具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220030a.htm'><img src='up.gif' border=0></a>
<a href='T220030c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>