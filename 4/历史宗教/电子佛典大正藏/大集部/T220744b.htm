<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0744b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷26)</font> 一百七十八單提法之一 <font face='Arial'>T22, p0744b</h2></font><hr>
<span class='old'>
</a><a name="0744a28" id="0744a28">智眾術備具善能鬥戰。始娶婦未久被官</a><a name="0744a29" id="0744a29">敕當征。便生此念。我今遠征婦當付誰。正</span><a name="0744b01" id="0744b01">欲付囑居士。居士家多諸男子不得付囑。</a><a name="0744b02" id="0744b02">大將先與跋提迦毘羅比丘尼知識。念言。我</a><a name="0744b03" id="0744b03">今寧可將婦付囑迦毘羅比丘尼已然後</a><a name="0744b04" id="0744b04">出征。即便付之。時迦毘羅比丘尼。受其婦</a><a name="0744b05" id="0744b05">為擁護故共同床止宿此迦毘羅比丘尼身</a><a name="0744b06" id="0744b06">體細軟。此婦人身觸生染著心。時大將征還</a><a name="0744b07" id="0744b07">迎婦歸家。其婦樂著比丘尼身細軟便逃走</a><a name="0744b08" id="0744b08">還至彼尼所。此大將作是念。我欲作好而</a><a name="0744b09" id="0744b09">更得惡。云何我婦今不愛樂我。染著比丘</a><a name="0744b10" id="0744b10">尼逃走還趣彼所。時諸比丘尼聞。其中有</a><a name="0744b11" id="0744b11">少欲知足行頭陀樂學戒知慚愧者。嫌責</a><a name="0744b12" id="0744b12">六群比丘尼及跋提迦毘羅比丘尼。云何汝</a><a name="0744b13" id="0744b13">等。二人同床共臥。時諸比丘尼往白諸比丘。</a><a name="0744b14" id="0744b14">諸比丘往白世尊。世尊爾時以此因緣集</a><a name="0744b15" id="0744b15">比丘僧。呵責六群比丘尼及迦毘羅比丘尼。</a><a name="0744b16" id="0744b16">汝所為非。非威儀非沙門法非淨行非隨</a><a name="0744b17" id="0744b17">順行。所不應為。云何汝等。二人。共同床臥。</a><a name="0744b18" id="0744b18">時世尊以無數方便呵責六群及迦毘羅</a><a name="0744b19" id="0744b19">比丘尼已告諸比丘。此六群及迦毘羅比</a><a name="0744b20" id="0744b20">丘尼。多種有漏處最初犯戒。自今已去與比</a><a name="0744b21" id="0744b21">丘尼結戒。集十句義乃至正法久住。欲說</a><a name="0744b22" id="0744b22">戒者當如是說。若比丘尼二人共同床臥者</a><a name="0744b23" id="0744b23">波逸提。如是世尊與比丘尼結戒。時有疑</a><a name="0744b24" id="0744b24">者。不敢與病比丘尼共床臥。亦不敢更互</a><a name="0744b25" id="0744b25">坐更互臥。佛言。聽與病者同床臥。聽更坐</a><a name="0744b26" id="0744b26">更臥。自今已去應如是結戒。若比丘尼無</a><a name="0744b27" id="0744b27">病二人共床臥波逸提。比丘尼義如上。床者。</a><a name="0744b28" id="0744b28">有五種如上。彼比丘尼無病二人共同床</a><a name="0744b29" id="0744b29">臥。隨脅著床敷一一波逸提。隨轉一一波逸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220744a.htm'><img src='up.gif' border=0></a>
<a href='T220744c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>