<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0001a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷1)</font> <font face='Arial'>T24, p0001a</h2></font><hr>
<span class='old'>
<p><p></span><a name="0001a01" id="0001a01"></a><a name="0001a02" id="0001a02"><p><b>　　<A NAME="n1"></A>No. 1448</b></a><a name="0001a03" id="0001a03"><p class='juan'>
根本說一切有部毘奈耶藥事</a><a name="0001a04" id="0001a04">卷第一</p>
</a><a name="0001a05" id="0001a05"></a><a name="0001a06" id="0001a06"><p><span class='byline'>　　　　大唐三藏義淨奉　制譯</span><br></a><a name="0001a07" id="0001a07"><p>初攝頌曰</a><a name="0001a08" id="0001a08"><p class='lg'>　　開許用諸藥　　　膏油治疥病</a><br><a name="0001a09" id="0001a09">　　眼藥及風癇　　　畢鄰婆蹉等　</p></a><a name="0001a10" id="0001a10"><p>爾時薄伽梵。在室羅伐城。逝多林。給孤獨園。</a><a name="0001a11" id="0001a11">時諸苾芻秋時染疾。身體痿黃。羸瘦憔悴。困</a><a name="0001a12" id="0001a12">苦無力。世尊見已。知而故問阿難陀曰。何故</a><a name="0001a13" id="0001a13">諸苾芻。身體痿黃。羸瘦無力。阿難陀白佛言。</a><a name="0001a14" id="0001a14">大德。諸苾芻等。既侵秋節遂染諸病。身體痿</a><a name="0001a15" id="0001a15">黃。羸瘦無力。佛告阿難陀。由是病苦。我今聽</a><a name="0001a16" id="0001a16">諸苾芻服食雜藥。如是世尊既聽服藥。時諸</a><a name="0001a17" id="0001a17">苾芻遂於時服。非時不服。身體尚衰。羸瘦無</a><a name="0001a18" id="0001a18">力</a><a name="0001a19" id="0001a19"><p>爾時世尊知而故問阿難陀曰。我已聽諸苾</a><a name="0001a20" id="0001a20">芻服食諸藥。然此苾芻猶故羸瘦。阿難陀白</a><a name="0001a21" id="0001a21">佛言。世尊聽諸苾芻服食諸藥。此諸苾芻並</a><a name="0001a22" id="0001a22">於時服。非時不服。所以身體痿黃。羸瘦無力。</a><a name="0001a23" id="0001a23">爾時佛告阿難陀。我今為諸苾芻。開四種藥。</a><a name="0001a24" id="0001a24">一時藥。二更藥。三七日藥。四盡壽藥。言時藥</a><a name="0001a25" id="0001a25">者。一糗。二餅。三麥豆餅。四肉。五飯。此並時</a><a name="0001a26" id="0001a26">中合食。故名時藥</a><a name="0001a27" id="0001a27"><p>言更藥者。謂八種漿。云何為八。一招者漿</a><a name="0001a28" id="0001a28">(西方樹名。亦名顛咀梨。角同皂莢。其味如梅。角寬一兩指。長三四寸。時人鎮食)</a><a name="0001a29" id="0001a29">二毛者漿(即芭蕉子。以少胡椒粖。安在果上。手極捼之。皆變成水)三孤洛迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>