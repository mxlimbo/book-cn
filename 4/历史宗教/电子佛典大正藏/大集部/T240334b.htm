<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0334b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷27)</font> 第六門第四子攝頌之餘明大藥事 <font face='Arial'>T24, p0334b</h2></font><hr>
<span class='old'>
</a><a name="0334a28" id="0334a28">作如是念。今此所求我若許者。足食王子勇</a><a name="0334a29" id="0334a29">健忠良。多閑技藝容貌超絕舉世無雙。云何</span><a name="0334b01" id="0334b01">棄此別有建立。我於今時誠難取捨。未即相</a><a name="0334b02" id="0334b02">答。于時大臣觀王容色知有憂念。白言大王。</a><a name="0334b03" id="0334b03">何故憂色。王便以事具告大臣。臣曰此不</a><a name="0334b04" id="0334b04">足憂。我先求婚已共立要。今隨所欲勿間彼</a><a name="0334b05" id="0334b05">情。未審夫人非石女不。設令生者男女未</a><a name="0334b06" id="0334b06">知。彼所願求王今宜順。王告夫人隨汝所願。</a><a name="0334b07" id="0334b07">於後不久夫人生子端正異常。三七日後方</a><a name="0334b08" id="0334b08">與立字。諸親共問今此孩兒欲立何名。王曰</a><a name="0334b09" id="0334b09">此子未生已求王位。應與立字號曰求王。付</a><a name="0334b10" id="0334b10">母八人令其供侍。年漸長大仍未策立。夫人</a><a name="0334b11" id="0334b11">本國怪王違信。即遣使人來報王曰。先有盟</a><a name="0334b12" id="0334b12">要我女生子立作儲君今正是時請存言信。</a><a name="0334b13" id="0334b13">若不爾者我嚴四兵必相討伐。王聞驚怖計</a><a name="0334b14" id="0334b14">無所出生大憂愁。臣曰王何憂色。王即具告</a><a name="0334b15" id="0334b15">臣。臣言大王更無餘計。宜立求王以為太子。</a><a name="0334b16" id="0334b16">足食王子宜即可除。王曰不應如是作非法</a><a name="0334b17" id="0334b17">言。我曾聞有殺父之子。未曾見說殺子之</a><a name="0334b18" id="0334b18">父。此不仁事非我所為。臣曰不能殺者所為</a><a name="0334b19" id="0334b19">殘害。王曰此與斷命事亦何別。臣曰如其不</a><a name="0334b20" id="0334b20">然請遠驅擯。王曰善人無罪何事遷流。臣曰</a><a name="0334b21" id="0334b21">欲求其過豈不易得。然此王子且立儲君太</a><a name="0334b22" id="0334b22">子足食自當知也。時王即便選擇吉日。立彼</a><a name="0334b23" id="0334b23">求王以為太子。足食知已遂作是念。王棄於</a><a name="0334b24" id="0334b24">我住必見誅。遂謁其母具陳此意。我今欲向</a><a name="0334b25" id="0334b25">半遮羅國冀延形命。母聞是語心如箭射。前</a><a name="0334b26" id="0334b26">抱兒頸驚惶悲涕。即以伽他告其子曰</a><a name="0334b27" id="0334b27"><p class='lg'>　　汝本坐臥高床褥　　　所著衣服並鮮華</a><br><a name="0334b28" id="0334b28">　　云何獨去向他方　　　麤衣寢地能存活</a><br><a name="0334b29" id="0334b29">　　汝比睡覺常安隱　　　涼宮綺觀任遊從<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240334a.htm'><img src='up.gif' border=0></a>
<a href='T240334c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>