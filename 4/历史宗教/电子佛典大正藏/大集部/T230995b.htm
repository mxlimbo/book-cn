<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0995b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷16)</font> 入王宮學處第六十五 <font face='Arial'>T23, p0995b</h2></font><hr>
<span class='old'>
</a><a name="0995a28" id="0995a28"><p>緣處同前。時鄔陀夷不知機變。夜聞兵馬鈴</a><a name="0995a29" id="0995a29">鐸之響。即便驚覺作如是念。豈非王眾有事</span><a name="0995b01" id="0995b01">他行。即於未明作天明想。執持衣缽入王宮</a><a name="0995b02" id="0995b02">中。勝鬘夫人聞已。迎接敬受經教。再三反覆</a><a name="0995b03" id="0995b03">猶未天明。宮人譏議。王雖敬信情無間然。苾</a><a name="0995b04" id="0995b04">芻不識時機中宵而至。王未藏寶及諸寶類。</a><a name="0995b05" id="0995b05">而便造次輒到宮門。廣說乃至佛以此緣。告</a><a name="0995b06" id="0995b06">諸苾芻苾芻尼。入王宮者有十種過失。廣說</a><a name="0995b07" id="0995b07">具如大苾芻律。乃至我觀十利。為二部弟子</a><a name="0995b08" id="0995b08">制其學處。應如是說</a><a name="0995b09" id="0995b09"><p>若復苾芻尼明相未出。剎帝利灌頂王未藏</a><a name="0995b10" id="0995b10">寶及寶類。若入過宮門閫者。波逸底迦</a><a name="0995b11" id="0995b11"><p>如是制已。復於異時。王請佛僧。世尊不去。令</a><a name="0995b12" id="0995b12">舍利子與眾俱行。既至王門不敢輒入。王命</a><a name="0995b13" id="0995b13">令進。舍利子作念。世尊制戒。不許輒入宮門。</a><a name="0995b14" id="0995b14">今得王教復不許違。佛以此緣或容開許。即</a><a name="0995b15" id="0995b15">入宮內還至佛所。述如上事。佛告舍利子。善</a><a name="0995b16" id="0995b16">哉。我未開許汝已知時。汝等當知。前是創制</a><a name="0995b17" id="0995b17">今更隨開。為諸弟子應如是說</a><a name="0995b18" id="0995b18"><p>若復苾芻尼。明相未出。剎帝利灌頂王未藏</a><a name="0995b19" id="0995b19">寶及寶類。若入過宮門閫者。除餘緣故。波逸</a><a name="0995b20" id="0995b20">底迦</a><a name="0995b21" id="0995b21"><p>餘義如上。明相未出者。謂天未曉。有三種相。</a><a name="0995b22" id="0995b22">王及寶等並如餘說。宮門閫者。有三種別。謂</a><a name="0995b23" id="0995b23">城門王門宮門。過者。謂舉足越。除餘緣故者。</a><a name="0995b24" id="0995b24">除得勝法如舍利子等。釋罪如上。此中犯相。</a><a name="0995b25" id="0995b25">若尼未曉未曉想及疑。越城門者。得惡作罪。</a><a name="0995b26" id="0995b26">曉未曉想疑。亦得惡作。王門亦爾。若越宮門</a><a name="0995b27" id="0995b27">想疑本罪。次二惡作。後二句無犯。若王妃及</a><a name="0995b28" id="0995b28">太子大臣喚。亦無犯</a><a name="0995b29" id="0995b29"><p><b>　　<A NAME="n799"></A>詐言不知學處第六十六</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230995a.htm'><img src='up.gif' border=0></a>
<a href='T230995c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>