<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0410c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷56)</font> 比丘誦 <font face='Arial'>T23, p0410c</h2></font><hr>
<span class='old'>
</a><a name="0410b28" id="0410b28">鬥亂諍訟。僧因是故作苦切羯磨。是名苦切。</a><a name="0410b29" id="0410b29">出罪事者。三種出罪事。若見若聞若疑。是</span><a name="0410c01" id="0410c01">三種事應以時出。莫以非時。當以實出。莫</a><a name="0410c02" id="0410c02">以妄語。當以利益出。莫以無益。當軟語出。</a><a name="0410c03" id="0410c03">莫以惡口。以慈悲心莫以瞋恨。因緣事者。</a><a name="0410c04" id="0410c04">隨所從因緣作羯磨。是名因緣事。如跋陀婆</a><a name="0410c05" id="0410c05">羅經中廣說五攝。語治事者。四種羯磨名</a><a name="0410c06" id="0410c06">為治事。謂苦切羯磨依止羯磨驅出羯磨下</a><a name="0410c07" id="0410c07">意羯磨。除滅事者。隨所從因緣滅鬥諍亂事。</a><a name="0410c08" id="0410c08">是人得心悔折伏。恭敬禮拜軟語問訊捨離</a><a name="0410c09" id="0410c09">本事。是名除滅事。學者。三學。善戒學善心</a><a name="0410c10" id="0410c10">學善慧學。是名為學。還戒者。若比丘言。我</a><a name="0410c11" id="0410c11">捨佛捨法捨僧捨戒。捨和上阿闍梨。捨同和</a><a name="0410c12" id="0410c12">上同阿闍梨。捨比丘比丘尼式叉摩尼沙彌</a><a name="0410c13" id="0410c13">沙彌尼。汝等當知。我是白衣若沙彌。我非</a><a name="0410c14" id="0410c14">比丘非沙門非釋種子。乃至言。我不喜與</a><a name="0410c15" id="0410c15">汝等共住。是名還戒。不捨戒者。若狂人捨</a><a name="0410c16" id="0410c16">戒。不名捨戒。若散亂心病壞心捨戒。不名</a><a name="0410c17" id="0410c17">捨戒。若向狂人散亂心人病壞心人捨戒。不</a><a name="0410c18" id="0410c18">名捨戒。若獨捨戒。若獨非獨想。若非獨獨</a><a name="0410c19" id="0410c19">想捨戒。不名捨戒。若中國人向邊地人。若</a><a name="0410c20" id="0410c20">邊地人向中國人捨戒。不相解語。不名捨戒。</a><a name="0410c21" id="0410c21">若向啞人聾人啞聾人不智人非人睡眠人入</a><a name="0410c22" id="0410c22">定人捨戒。若隔障若自瞋若向瞋人捨戒。若</a><a name="0410c23" id="0410c23">夢中捨戒。若不決定心捨戒。若人不了其語。</a><a name="0410c24" id="0410c24">若前人不決定知捨。是皆不名捨戒。是名不</a><a name="0410c25" id="0410c25">捨戒。戒羸者。若比丘愁憂不樂比丘法。厭</a><a name="0410c26" id="0410c26">惡比丘法。欲墮聖相。欲立白衣相須在家</a><a name="0410c27" id="0410c27">法。不須比丘法求白衣法。作是言。我憶念</a><a name="0410c28" id="0410c28">父母兄弟姊妹妻子。速教我世間諸巧便事。</a><a name="0410c29" id="0410c29">教我令得世間安隱住處。囑累我令得善知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230410b.htm'><img src='up.gif' border=0></a>
<a href='T230411a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>