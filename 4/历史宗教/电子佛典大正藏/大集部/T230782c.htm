<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0782c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷28)</font> 九十波逸底迦法 在露地安僧敷具學處第十四 <font face='Arial'>T23, p0782c</h2></font><hr>
<span class='old'>
</a><a name="0782b28" id="0782b28">有耆老苾芻皆來問疾佇立而住。因生患苦。</a><a name="0782b29" id="0782b29">佛言應坐看彼病人時諸苾芻自將座去。不</span><a name="0782c01" id="0782c01">信俗人見而怪問。聖者今欲觀舞樂耶。苾芻</a><a name="0782c02" id="0782c02">白佛。佛言諸看病者。不應自持座去。其瞻病</a><a name="0782c03" id="0782c03">人。於病者邊多置坐物。時六眾苾芻亦來問</a><a name="0782c04" id="0782c04">疾。於病人所多作言話。時瞻病人報言。具壽</a><a name="0782c05" id="0782c05">且宜可去廢供病者。六眾報曰。隨汝意作。誰</a><a name="0782c06" id="0782c06">復相遮。報言仁當觀察。我欲他行。六眾報曰。</a><a name="0782c07" id="0782c07">病者若亡汝收六物。因何令我看病人乎。作</a><a name="0782c08" id="0782c08">是罵已。令病者觀察雜物。即便出去。于時病</a><a name="0782c09" id="0782c09">人不能收攝。遂致虧損。以事白佛。佛言有五</a><a name="0782c10" id="0782c10">種人。不應囑授令其觀察。云何為五。一無慚</a><a name="0782c11" id="0782c11">恥者。二有讎隙者。三年衰老者。四病無力者。</a><a name="0782c12" id="0782c12">五未圓具者</a><a name="0782c13" id="0782c13"><p>時具壽鄔波離問世尊曰。若二苾芻同坐一</a><a name="0782c14" id="0782c14">座。若起去時誰當收舉。佛言在後起者應收</a><a name="0782c15" id="0782c15">舉之。若一時起小者應收。如其同歲應共</a><a name="0782c16" id="0782c16">舉之。時有親教軌範二師。出外經行。弟子</a><a name="0782c17" id="0782c17">門徒住在寺內。於諸善品不能增長。如蓮花</a><a name="0782c18" id="0782c18">乏水。佛言。二師出時弟子隨去。時彼二師</a><a name="0782c19" id="0782c19">自持床坐。弟子隨後垂手而行。佛言弟子</a><a name="0782c20" id="0782c20">門人應持床座隨逐而去。時彼二師於經行</a><a name="0782c21" id="0782c21">處自為灑掃。弟子閑住。佛言弟子門人若見</a><a name="0782c22" id="0782c22">其師執掃篲。時弟子代為令其安住。若師被</a><a name="0782c23" id="0782c23">眾差為灑掃人。不代無過。若彼二師為針線</a><a name="0782c24" id="0782c24">作。時弟子閑住。佛言應可代為。勿令辛苦。師</a><a name="0782c25" id="0782c25">被眾差作縫衣者。不代無過。時諸弟子受業</a><a name="0782c26" id="0782c26">之時。受得業已即在師前而為誦習。佛言受</a><a name="0782c27" id="0782c27">得業已。應離聞處在見處而為誦習。其習定</a><a name="0782c28" id="0782c28">者。受得法已。可向餘處靜慮安心。若見二師</a><a name="0782c29" id="0782c29">為眾使時。亦應隨時相問代彼執勞。若共二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230782b.htm'><img src='up.gif' border=0></a>
<a href='T230783a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>