<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0502b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷34)</font> 明威儀法之一 四提舍尼初 <font face='Arial'>T22, p0502b</h2></font><hr>
<span class='old'>
</a><a name="0502a28" id="0502a28">並誦時白和上。和上應問與誰共誦。答言。與</a><a name="0502a29" id="0502a29">某甲共誦。和上觀前人。持律緩者應語莫去。</span><a name="0502b01" id="0502b01">此人不可與作往反。若持律好者。應語誦。</a><a name="0502b02" id="0502b02">還時應取尼師檀著肩上持澡罐隨還。和</a><a name="0502b03" id="0502b03">上欲禮塔時。應與水洗手授華。禮塔已與敷</a><a name="0502b04" id="0502b04">坐床與洗腳與油塗足。欲眠時應拂拭床褥</a><a name="0502b05" id="0502b05">安枕。應與然燈。內唾壺小行器。和上安隱</a><a name="0502b06" id="0502b06">已然後受經問義。分房當次得時先問和上</a><a name="0502b07" id="0502b07">然後取。二人共得房者。和上應問汝共誰得</a><a name="0502b08" id="0502b08">房舍。答言共某甲。應觀前人。持戒緩者應語</a><a name="0502b09" id="0502b09">莫取。生人過患。若賢善者語取。後更有上座</a><a name="0502b10" id="0502b10">來出去時亦當白。若共行弟子於和上所應</a><a name="0502b11" id="0502b11">如是作。若不作者越威儀法。若弟子眾多。下</a><a name="0502b12" id="0502b12">至一拂拭床。是名事</a><a name="0502b13" id="0502b13"><p>佛住舍衛城。時難陀優波難陀受人依止不</a><a name="0502b14" id="0502b14">教誡。如天牛天羊。一一如上和上中廣說。</a><a name="0502b15" id="0502b15">但以阿闍梨為異耳</a><a name="0502b16" id="0502b16"><p>佛住舍衛城。爾時難陀優波難陀受人依止</a><a name="0502b17" id="0502b17">弟子不來。師嫌言。世尊獨制我不制弟子。</a><a name="0502b18" id="0502b18">弟子不來我當教誰。如上共行弟子中廣說。</a><a name="0502b19" id="0502b19">但此中以依止弟子為異耳</a><a name="0502b20" id="0502b20"><p class='lg'>　　上座布薩事　　　第二一切然</a><br><a name="0502b21" id="0502b21">　　上座食上法　　　第二一切然</a><br><a name="0502b22" id="0502b22">　　和上所教示　　　共行應隨順</a><br><a name="0502b23" id="0502b23">　　依止順法教　　　弟子應奉行　</p></a><a name="0502b24" id="0502b24"><p>初跋渠竟</a><a name="0502b25" id="0502b25"><p>佛住舍衛城祇洹精舍。如來五日一行諸比</a><a name="0502b26" id="0502b26">丘房。見床處處側地。風飄日曝雨露其上。蟲</a><a name="0502b27" id="0502b27">食烏鳥糞上佛知而故問。比丘。此是誰床。處</a><a name="0502b28" id="0502b28">處側地烏鳥糞上。乃至佛告諸比丘。從今日</a><a name="0502b29" id="0502b29">床褥應如是知。云何知。不得見床處處側地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220502a.htm'><img src='up.gif' border=0></a>
<a href='T220502c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>