<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0315c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷10)</font> 明三十尼薩耆波夜提法之初 <font face='Arial'>T22, p0315c</h2></font><hr>
<span class='old'>
</a><a name="0315b28" id="0315b28">如是教。汝比丘受是缽。乃至破是事法爾。比</a><a name="0315b29" id="0315b29">丘者。如上說。減五綴者。若有一綴量減五。是</span><a name="0315c01" id="0315c01">名減。若有二綴乃至有五綴量減五。是名減</a><a name="0315c02" id="0315c02">滿。五綴者。已有五綴量。亦滿是名滿。若四三</a><a name="0315c03" id="0315c03">二一綴。若無綴量滿五。是名滿。五綴量者。破</a><a name="0315c04" id="0315c04">處綴間相去足一大指。缽者如上說。新者。初</a><a name="0315c05" id="0315c05">成。更求者。若乞若勸化。為好故者。嫌太大</a><a name="0315c06" id="0315c06">太小太重太輕若麤澀。我有檀越有泥有手</a><a name="0315c07" id="0315c07">力。當更作好缽。是比丘應持是新缽。眾僧中</a><a name="0315c08" id="0315c08">捨眾僧中選下缽應與。是比丘應如是教。汝</a><a name="0315c09" id="0315c09">長老受此缽。乃至破不得故。打破。波夜提。悔</a><a name="0315c10" id="0315c10">過。是新缽應眾僧中捨。波夜提罪。應悔過。若</a><a name="0315c11" id="0315c11">不捨而悔。犯越比尼罪。波夜提者。如上說。是</a><a name="0315c12" id="0315c12">比丘缽減五綴為好故。更求新者。尼薩耆。是</a><a name="0315c13" id="0315c13">比丘應請持律知羯磨者。乃至五法成就。僧</a><a name="0315c14" id="0315c14">當羯磨作行缽人。何等五。不愛不瞋不怖不</a><a name="0315c15" id="0315c15">癡與不與知。是名五。羯磨人應作是說。大德</a><a name="0315c16" id="0315c16">僧聽。某甲比丘五法成就。若僧時到。僧差某</a><a name="0315c17" id="0315c17">甲比丘作行缽人。如是白。大德僧聽。某甲比</a><a name="0315c18" id="0315c18">丘五法成就。僧今差某甲比丘。作行缽人。</a><a name="0315c19" id="0315c19">諸大德忍。某甲比丘作行缽人。忍者僧默然。</a><a name="0315c20" id="0315c20">若不忍便說漪已忍。使某甲比丘作行缽</a><a name="0315c21" id="0315c21">人竟。僧忍默然故。是事如是持。作羯磨訖。</a><a name="0315c22" id="0315c22">應僧中唱。大德僧所受持缽。一切持來。若不</a><a name="0315c23" id="0315c23">唱者。犯越毘尼罪。諸比丘應各各齎己所受</a><a name="0315c24" id="0315c24">持缽來。若有比丘捨先所受缽。更受下缽持</a><a name="0315c25" id="0315c25">來者。得越比尼罪。羯磨人應當語此比丘。捨</a><a name="0315c26" id="0315c26">此缽偏袒右肩。右膝著地言。我某甲比丘</a><a name="0315c27" id="0315c27">缽減五綴。為好故。更求新缽。我今僧中捨。律</a><a name="0315c28" id="0315c28">師應問。汝受用未。若言受用。應語言。此中用</a><a name="0315c29" id="0315c29">不淨缽。得無量越比尼罪。應懺悔應言。長<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220315b.htm'><img src='up.gif' border=0></a>
<a href='T220316a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>