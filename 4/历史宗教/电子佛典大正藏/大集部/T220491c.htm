<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0491c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷32)</font> 明雜誦跋渠法之一 四提舍尼初 <font face='Arial'>T22, p0491c</h2></font><hr>
<span class='old'>
</a><a name="0491b28" id="0491b28">尊重而不遮。是義非義願見告語。眾皆言。</a><a name="0491b29" id="0491b29">長老阿難。汝但集法藏。如法者隨喜。非法者</span><a name="0491c01" id="0491c01">臨時當知。時尊者阿難即作是念。我今云何</a><a name="0491c02" id="0491c02">結集法藏。作是思惟已便說經言。如是我聞。</a><a name="0491c03" id="0491c03">一時佛住鬱毘羅尼連河側菩提曼陀羅。尊</a><a name="0491c04" id="0491c04">者阿難適說是語。五百阿羅漢德力自在</a><a name="0491c05" id="0491c05">者。上昇虛空咸皆喟歎。我等目見世尊。今已</a><a name="0491c06" id="0491c06">言聞。悉稱南無佛已還復本座。爾時阿難說</a><a name="0491c07" id="0491c07">此偈言</a><a name="0491c08" id="0491c08"><p class='lg'>　　勤修習正受　　　見諸法生滅</a><br><a name="0491c09" id="0491c09">　　知法從緣起　　　離癡滅煩惱</a><br><a name="0491c10" id="0491c10">　　勤修習正受　　　見諸法生滅</a><br><a name="0491c11" id="0491c11">　　知法從緣起　　　證諸法滅盡</a><br><a name="0491c12" id="0491c12">　　勤修習正受　　　見諸法生滅</a><br><a name="0491c13" id="0491c13">　　知法從緣起　　　摧伏諸魔軍</a><br><a name="0491c14" id="0491c14">　　勤修習正受　　　見諸法生滅</a><br><a name="0491c15" id="0491c15">　　知法從緣起　　　如日除眾冥　</p></a><a name="0491c16" id="0491c16"><p>尊者阿難誦如是等一切法藏。文句長者集</a><a name="0491c17" id="0491c17">為長阿含。文句中者集為中阿含。文句雜者</a><a name="0491c18" id="0491c18">集為雜阿含。所謂根雜力雜覺雜道雜。如是</a><a name="0491c19" id="0491c19">比等名為雜。一增二增三增乃至百增。隨其</a><a name="0491c20" id="0491c20">數類相從。集為增一阿含。雜藏者。所謂辟支</a><a name="0491c21" id="0491c21">佛阿羅漢自說本行因緣。如是等比諸偈誦。</a><a name="0491c22" id="0491c22">是名雜藏。爾時長老。阿難說此偈言</a><a name="0491c23" id="0491c23"><p class='lg'>　　所有八萬諸法藏　　　如是等法從佛聞</a><br><a name="0491c24" id="0491c24">　　所有八萬諸法藏　　　如是等法從他聞</a><br><a name="0491c25" id="0491c25">　　如是等法我盡持　　　是佛所說趣泥洹</a><br><a name="0491c26" id="0491c26">　　是名撰集諸法藏　</p></a><a name="0491c27" id="0491c27"><p>次問。誰復應集比尼藏者。有言長老優波</a><a name="0491c28" id="0491c28">離。優波離言不爾。更有餘長老比丘。有言。雖</a><a name="0491c29" id="0491c29">有長老比丘。但世尊記長老成就十四法。除<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220491b.htm'><img src='up.gif' border=0></a>
<a href='T220492a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>