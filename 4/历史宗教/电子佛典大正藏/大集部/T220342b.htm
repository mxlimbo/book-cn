<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0342b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷14)</font> 明單提九十二事法之一 <font face='Arial'>T22, p0342b</h2></font><hr>
<span class='old'>
</a><a name="0342a28" id="0342a28">敷床褥訖有後人來坐知敷人得捨去無罪。</a><a name="0342a29" id="0342a29">若春月露地敷置。年少比丘坐上眠。即囑彼</span><a name="0342b01" id="0342b01">比丘。若床上無比丘者。若比丘夜起大小行</a><a name="0342b02" id="0342b02">觸僧床一一觸已捨去。隨所觸一一得波夜</a><a name="0342b03" id="0342b03">提。若是床上有比丘者。即囑彼人無罪。若</a><a name="0342b04" id="0342b04">僧知事人欲付床褥故。出著露地捨離二十</a><a name="0342b05" id="0342b05">五肘。得波夜提。若受得僧床褥暴曬時。</a><a name="0342b06" id="0342b06">捨去離二十五肘亦波夜提。若比丘病在露</a><a name="0342b07" id="0342b07">處眠。弟子來禮師。若師起去弟子應舉覆處。</a><a name="0342b08" id="0342b08">若有二人共坐一床。若上坐欲去時應囑下</a><a name="0342b09" id="0342b09">坐。下坐欲去時應白上坐言。我欲去此床當</a><a name="0342b10" id="0342b10">舉何處上坐若言。汝自去此床我自當舉。爾</a><a name="0342b11" id="0342b11">時去無罪。若比丘為和上阿闍梨。敷床褥已</a><a name="0342b12" id="0342b12">而去者越毘尼罪。若和上阿闍梨知為我敷。</a><a name="0342b13" id="0342b13">去時應囑。若不囑去者越毘尼罪。二十五肘</a><a name="0342b14" id="0342b14">者得極大麤雨時不徹。兩重衣故也。若比丘</a><a name="0342b15" id="0342b15">眾僧床上安形像。餘比丘來禮拜。手觸而不</a><a name="0342b16" id="0342b16">舉者波夜提。若眾多比丘次第禮拜。手觸屬</a><a name="0342b17" id="0342b17">最後者。或囑授非是屬。或屬非是囑授或</a><a name="0342b18" id="0342b18">亦囑亦屬。或非囑非屬。囑而非屬者沙彌</a><a name="0342b19" id="0342b19">是。屬而非囑者上座比丘是。亦囑亦屬者</a><a name="0342b20" id="0342b20">下座比丘是。非囑非屬者俗人是。若大德</a><a name="0342b21" id="0342b21">比丘多有弟子。為敷床褥。若師知為己敷。去</a><a name="0342b22" id="0342b22">時應囑人舉不囑者得越毘尼罪。若眾僧床</a><a name="0342b23" id="0342b23">褥在眾僧住處露地敷。去時不舉者得波夜</a><a name="0342b24" id="0342b24">提。眾僧床褥在私住處露地敷。去時不舉越</a><a name="0342b25" id="0342b25">毘尼。若私床褥在僧露地敷。去時不舉得</a><a name="0342b26" id="0342b26">越毘尼罪。若私床褥在私露地敷。去時不舉</a><a name="0342b27" id="0342b27">越毘尼罪僧床褥在白衣家敷。去時不舉者</a><a name="0342b28" id="0342b28">越毘尼罪若俗人床褥在露地敷去應語令</a><a name="0342b29" id="0342b29">知。是故說。佛住舍衛城。廣說如上。時有婆羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220342a.htm'><img src='up.gif' border=0></a>
<a href='T220342c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>