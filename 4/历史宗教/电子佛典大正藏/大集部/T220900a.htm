<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0900a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷45)</font> 人揵度第十二之一 <font face='Arial'>T22, p0900a</h2></font><hr>
<span class='old'>
</a><a name="0899c28" id="0899c28">不憶罪。與覆藏羯磨不善。非法羯磨不成</a><a name="0899c29" id="0899c29">就。眾僧應作突吉羅懺。彼應與摩那埵。</span><a name="0900a01" id="0900a01">疑不疑識不識亦如是。時有比丘。犯僧殘</a><a name="0900a02" id="0900a02">罪覆藏兩月。彼憶一月不憶一月。彼隨所</a><a name="0900a03" id="0900a03">憶一月。從僧乞覆藏羯磨。僧與一月覆藏</a><a name="0900a04" id="0900a04">羯磨。彼行覆藏時憶第二月。自念我當云</a><a name="0900a05" id="0900a05">何。白諸比丘。諸比丘白佛。佛言。聽僧與</a><a name="0900a06" id="0900a06">彼比丘隨憶第二月覆藏羯磨。疑不疑亦如</a><a name="0900a07" id="0900a07">是。識不識亦如是。乞覆藏時覆藏一月</a><a name="0900a08" id="0900a08">發露一月亦如是。佛告諸比丘善聽。若比</a><a name="0900a09" id="0900a09">丘犯僧殘罪覆藏兩月。憶一月不憶一月。</a><a name="0900a10" id="0900a10">二俱從僧乞覆藏羯磨。僧與彼兩月覆藏羯</a><a name="0900a11" id="0900a11">磨。彼行覆藏時有客比丘來。知法知律知</a><a name="0900a12" id="0900a12">摩夷。彼客比丘問舊比丘言。長老。彼何所</a><a name="0900a13" id="0900a13">犯。何故行覆藏。答言。此比丘犯僧殘罪。覆</a><a name="0900a14" id="0900a14">藏兩月。憶一月不憶一月。彼憶不憶二俱。</a><a name="0900a15" id="0900a15">從僧乞兩月覆藏。僧隨彼與兩月覆藏羯</a><a name="0900a16" id="0900a16">磨。是故彼比丘行覆藏。彼客比丘語舊比</a><a name="0900a17" id="0900a17">丘言。不善與覆藏。何以故。彼比丘憶一月</a><a name="0900a18" id="0900a18">與覆藏者善。不憶一月與覆藏者不善。</a><a name="0900a19" id="0900a19">非法羯磨不成就。僧應作突吉羅懺。彼比</a><a name="0900a20" id="0900a20">丘應與摩那埵。疑不疑亦如是。識不識亦</a><a name="0900a21" id="0900a21">如是。時有比丘。犯二僧殘罪二俱覆藏。彼</a><a name="0900a22" id="0900a22">罷道。罷道已。復還受大戒。受大戒已覆藏</a><a name="0900a23" id="0900a23">二罪。自念我當云何。白諸比丘。諸比丘</a><a name="0900a24" id="0900a24">白佛。佛言。若比丘犯二僧殘覆藏二罪。彼</a><a name="0900a25" id="0900a25">罷道。罷道已還受大戒。受大戒已覆藏二</a><a name="0900a26" id="0900a26">罪。僧應隨先所犯覆藏日及後覆藏日與</a><a name="0900a27" id="0900a27">覆藏羯磨。與覆藏羯磨已。與摩那埵。時有</a><a name="0900a28" id="0900a28">比丘。犯二僧殘罪二俱覆藏。彼罷道。罷道已</a><a name="0900a29" id="0900a29">還受大戒。受大戒已發露二罪。僧應隨彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220899c.htm'><img src='up.gif' border=0></a>
<a href='T220900b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>