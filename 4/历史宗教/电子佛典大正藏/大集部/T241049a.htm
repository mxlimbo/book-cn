<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1049a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷3)</font> 受戒品第十四 <font face='Arial'>T24, p1049a</h2></font><hr>
<span class='old'>
</a><a name="1048c28" id="1048c28">能者。復應語言。善男子。受優婆塞戒。有四惡</a><a name="1048c29" id="1048c29">人常應離之。一者樂說他過。二者樂說邪見。</span><a name="1049a01" id="1049a01">三者口軟心惡。四者少作多說。是四惡人汝</a><a name="1049a02" id="1049a02">能離不。若言能者。應令是人滿六月日。親近</a><a name="1049a03" id="1049a03">承事出家智者。智者復應至心觀其身四威</a><a name="1049a04" id="1049a04">儀。若知是人能如教作。過六月已。和合眾僧</a><a name="1049a05" id="1049a05">滿二十人作白羯磨。大德僧聽。是某甲今於</a><a name="1049a06" id="1049a06">僧中乞受優婆塞戒。已滿六月中淨四威儀。</a><a name="1049a07" id="1049a07">至心受持淨莊嚴地。是人丈夫具男子身。若</a><a name="1049a08" id="1049a08">僧聽者僧皆默然。不聽者說。僧若聽者。智</a><a name="1049a09" id="1049a09">者復應作如是言。善男子。諦聽諦聽。僧已和</a><a name="1049a10" id="1049a10">合聽汝受持優婆塞戒。是戒即是一切善法</a><a name="1049a11" id="1049a11">之根本也。若有成就如是戒者。當得須陀</a><a name="1049a12" id="1049a12">洹果乃至阿那含果。若破是戒命終當墮三</a><a name="1049a13" id="1049a13">惡道中。善男子。優婆塞戒。不可思議。何以</a><a name="1049a14" id="1049a14">故。受是戒已雖受五欲。而不能障須陀洹</a><a name="1049a15" id="1049a15">果至阿那含果。是故名為不可思議。汝能憐</a><a name="1049a16" id="1049a16">愍諸眾生故受是戒不。若言能受。爾時智者</a><a name="1049a17" id="1049a17">次應為說三歸依法。第二第三亦如是說。受</a><a name="1049a18" id="1049a18">三歸已名優婆塞。爾時智者復應語言。善男</a><a name="1049a19" id="1049a19">子。諦聽諦聽如來正覺說優婆塞戒。或有</a><a name="1049a20" id="1049a20">一分。或有半分。或有無分。或有多分。或有</a><a name="1049a21" id="1049a21">滿分。若優婆塞受三歸已。不受五戒名優婆</a><a name="1049a22" id="1049a22">塞。若受三歸受持一戒。是名一分。受三歸</a><a name="1049a23" id="1049a23">已受持二戒。是名少分。若受三歸持二戒已</a><a name="1049a24" id="1049a24">若破一戒。是名無分。若受三歸受持三四</a><a name="1049a25" id="1049a25">戒。是名多分。若受三歸受持五戒。是名滿</a><a name="1049a26" id="1049a26">分。汝今欲作一分優婆塞作滿分耶。若隨意</a><a name="1049a27" id="1049a27">說。爾時智者當隨意授。既授戒已。復作是</a><a name="1049a28" id="1049a28">言。優婆塞者有六重法。善男子。優婆塞受</a><a name="1049a29" id="1049a29">持戒已雖為天女乃至蟻子悉不應殺。若受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241048c.htm'><img src='up.gif' border=0></a>
<a href='T241049b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>