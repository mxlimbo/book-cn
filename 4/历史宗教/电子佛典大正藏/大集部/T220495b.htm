<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0495b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷33)</font> 明雜誦跋渠法之一 四提舍尼初 <font face='Arial'>T22, p0495b</h2></font><hr>
<span class='old'>
</a><a name="0495a28" id="0495a28">信即便施之有黠慧者不與。作是言。我何故</a><a name="0495a29" id="0495a29">與是無慚愧人。諸比丘以是因緣往白世尊。</span><a name="0495b01" id="0495b01">乃至佛問比丘。汝實爾不。答言實爾。佛語六</a><a name="0495b02" id="0495b02">群比丘。此是惡事。汝云何知物向他。而迴</a><a name="0495b03" id="0495b03">向己。從今日後。不聽知物向他自迴向己。物</a><a name="0495b04" id="0495b04">者八種。時食乃至淨不淨。如上廣說。若人問</a><a name="0495b05" id="0495b05">言。尊者。我欲布施當施何處。答言施僧。若</a><a name="0495b06" id="0495b06">復問言。何處有持戒僧。應語言。無有犯戒僧</a><a name="0495b07" id="0495b07">汝但施。若問言。何處有比丘。能常一處修習</a><a name="0495b08" id="0495b08">行業。令物久在使我常見。爾時得語某甲比</a><a name="0495b09" id="0495b09">丘可與。知物向僧自迴向己。尼薩耆波夜</a><a name="0495b10" id="0495b10">提。知物向僧迴向他。波夜提。知物向眾多人</a><a name="0495b11" id="0495b11">迴向眾多人。知物向一人迴向一人。越比尼</a><a name="0495b12" id="0495b12">罪。下至知物向畜生迴向餘畜生。越比尼心</a><a name="0495b13" id="0495b13">悔。是名迴向法</a><a name="0495b14" id="0495b14"><p class='lg'>　　毀呰觀伎兒　　　華鬘并鏡法</a><br><a name="0495b15" id="0495b15">　　擔持抄繫衣　　　上樹自然火</a><br><a name="0495b16" id="0495b16">　　銅盂迴向物　　　十一跋渠竟　</p></a><a name="0495b17" id="0495b17"><p>眾生者。佛住王舍城。爾時鬱竭居士大施五</a><a name="0495b18" id="0495b18">百象乃至五百奴婢。諸比丘心生疑悔往問</a><a name="0495b19" id="0495b19">佛言。淨不淨應受不應受。佛言一切眾生不</a><a name="0495b20" id="0495b20">聽受。眾生者。象馬牛水牛驢羊獐鹿豬奴婢</a><a name="0495b21" id="0495b21">如是及餘一切眾生不應受。若人言我施僧</a><a name="0495b22" id="0495b22">婢不聽受。若言我施僧園民婦不聽受。若</a><a name="0495b23" id="0495b23">言施僧奴不聽受。若言施僧使人不應受。若</a><a name="0495b24" id="0495b24">言供給僧男淨人聽受。若別施一人婢不聽</a><a name="0495b25" id="0495b25">受。若奴若使人若園民不聽受。若施淨人為</a><a name="0495b26" id="0495b26">料理僧故得受。若施尼僧奴不聽受若施園</a><a name="0495b27" id="0495b27">民不聽受。若施婢不聽受。若言供給尼僧女</a><a name="0495b28" id="0495b28">淨人聽受。若別施一比丘尼奴不聽受。若施</a><a name="0495b29" id="0495b29">園民不聽受。若施淨女人為料理僧故得受。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220495a.htm'><img src='up.gif' border=0></a>
<a href='T220495c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>