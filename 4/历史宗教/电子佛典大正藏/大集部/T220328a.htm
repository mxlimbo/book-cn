<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0328a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷12)</font> 明單提九十二事法之一 <font face='Arial'>T22, p0328a</h2></font><hr>
<span class='old'>
</a><a name="0327c28" id="0327c28">磨。阿浮呵那羯磨。有如是如是過。我當作如</a><a name="0327c29" id="0327c29">是羯磨治。汝等爾時心莫不悅。彼使比丘白</span><a name="0328a01" id="0328a01">尊者優波離言。我等若有如是過。當受如是</a><a name="0328a02" id="0328a02">治。心無不悅。時尊者優波離復至佛所。白佛</a><a name="0328a03" id="0328a03">言。世尊。欲滅彼比丘諍事。當云何用心。佛告</a><a name="0328a04" id="0328a04">優波離。欲滅諍事者。當先自籌量身力福德</a><a name="0328a05" id="0328a05">力辯才力無畏力。知事緣起。比丘先自思量</a><a name="0328a06" id="0328a06">有如是等力。又此諍事起來。未久此人心調</a><a name="0328a07" id="0328a07">軟諍事易可滅。此比丘爾時應作滅諍。若</a><a name="0328a08" id="0328a08">自思量無上諸力。諍事起已久。其人剛強非</a><a name="0328a09" id="0328a09">可卒滅。當求大德比丘共滅此事。若無大德</a><a name="0328a10" id="0328a10">比丘者。當求多聞比丘。若無多聞者。當求阿</a><a name="0328a11" id="0328a11">練若比丘。若無阿練若比丘者。當求大勢力</a><a name="0328a12" id="0328a12">優婆塞。彼諍比丘見優婆塞已。心生慚愧諍</a><a name="0328a13" id="0328a13">事易滅。若復無此優婆塞者。當求於王。若大</a><a name="0328a14" id="0328a14">臣有勢力者。彼諍比丘見此豪勢。心生敬畏</a><a name="0328a15" id="0328a15">諍事易滅。若在冬時滅此諍事者。當於無風</a><a name="0328a16" id="0328a16">寒溫煖屏處治。客比丘來當與爐火。若是春</a><a name="0328a17" id="0328a17">時。當於涼處。若樹下敷床座。行冷水漿飲。當</a><a name="0328a18" id="0328a18">以扇扇若是夏時。當於高涼處。隨時所須事</a><a name="0328a19" id="0328a19">事供給。爾時當舉一堪能比丘有黠慧。知事</a><a name="0328a20" id="0328a20">因緣不怯弱。不求他過。不畏眾人。若優婆塞</a><a name="0328a21" id="0328a21">來。當為讚歎和合僧功德。復語優婆塞。如世</a><a name="0328a22" id="0328a22">尊說。一法出世令天人苦惱天人失利。所謂</a><a name="0328a23" id="0328a23">一法者。壞亂眾僧身壞命終。直入泥黎。又</a><a name="0328a24" id="0328a24">優婆塞如世尊說。一法出世天人安樂天人</a><a name="0328a25" id="0328a25">得利。所謂一法者。和合眾僧身壞命終。得生</a><a name="0328a26" id="0328a26">善處。天上人中。如是優婆塞欲得大功德者。</a><a name="0328a27" id="0328a27">當和合眾僧。二眾語時。是比丘應諦觀其事。</a><a name="0328a28" id="0328a28">取其語字句義味。時坐中有比丘。非闥賴吒</a><a name="0328a29" id="0328a29">比丘。作闥賴吒相。作是語。聽諸大德。本作如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220327c.htm'><img src='up.gif' border=0></a>
<a href='T220328b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>