<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0384a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷35)</font> 第八門第九子攝頌之餘說 <font face='Arial'>T24, p0384a</h2></font><hr>
<span class='old'>
</a><a name="0383c28" id="0383c28">供給。如是作時令他歡喜。愛念敬重共相親</a><a name="0383c29" id="0383c29">附。和合攝受無諸違諍。一心同事如水乳合。</span><a name="0384a01" id="0384a01">二者我今應以語業行慈。謂於大師所及諸</a><a name="0384a02" id="0384a02">賢聖同梵行處。起慈善心以語讚歎彰其實</a><a name="0384a03" id="0384a03">德。他不聞者令其普知。讀誦經典晝夜無歇。</a><a name="0384a04" id="0384a04">如是作時令他歡喜。愛念敬重共相親附。和</a><a name="0384a05" id="0384a05">合攝受無諸違諍。一心同事如水乳合</a><a name="0384a06" id="0384a06"><p>三者我今應以意業行慈。謂於賢聖同梵行</a><a name="0384a07" id="0384a07">處。起慈善心不生妒害慳嫉之想。於身語業</a><a name="0384a08" id="0384a08">所有行慈。繫念思惟無令斷絕。設在危難。亦</a><a name="0384a09" id="0384a09">不暫停。況復平居而乖正念。於諸含識起悲</a><a name="0384a10" id="0384a10">愍心。不斷其命不行楚苦。遠離煩惱至解脫</a><a name="0384a11" id="0384a11">處。如是作時令他歡喜。愛念敬重共相親附。</a><a name="0384a12" id="0384a12">和合攝受無諸違諍。一心同事如水乳合</a><a name="0384a13" id="0384a13"><p>四者諸有所得如法利養。乃至缽中獲少飲</a><a name="0384a14" id="0384a14">食悉皆歡喜。共他受用不屏處食。於同梵行</a><a name="0384a15" id="0384a15">者情無彼此。如是作時令他歡喜。愛念敬重</a><a name="0384a16" id="0384a16">共相親附。和合攝受無諸違諍。一心同事如</a><a name="0384a17" id="0384a17">水乳合</a><a name="0384a18" id="0384a18"><p>五者於所受戒。不破不穴不雜不垢不穢。初</a><a name="0384a19" id="0384a19">後淨持智人所讚。同梵行者不生輕鄙。共持</a><a name="0384a20" id="0384a20">淨戒法食俱同。如是作時令他歡喜。廣說乃</a><a name="0384a21" id="0384a21">至如水乳合</a><a name="0384a22" id="0384a22"><p>六者能生正見無有疑惑。是聖出離無能破</a><a name="0384a23" id="0384a23">壞速盡苦邊。與同梵行者共同此見。如是作</a><a name="0384a24" id="0384a24">時令他歡喜。廣說乃至如水乳合</a><a name="0384a25" id="0384a25"><p>汝等苾芻是謂六種歡喜之法。應常修習慇</a><a name="0384a26" id="0384a26">懃守護。令諸苾芻眾得增長善法無損</a><a name="0384a27" id="0384a27"><p>時諸眾聞佛說已。皆悉歡喜信受奉行</a><a name="0384a28" id="0384a28"><p class='juan'>
根本說一切有部毘奈耶雜事卷第三十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240383c.htm'><img src='up.gif' border=0></a>
<a href='T240384b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>