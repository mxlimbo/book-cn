<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1503 優婆塞五戒威儀經 1118b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1503 優婆塞五戒威儀經</font> <font face='Arial'>(卷1)</font> <font face='Arial'>T24, p1118b</h2></font><hr>
<span class='old'>
</a><a name="1118a28" id="1118a28"><p>菩薩。共他嫌恨他如法求悔。菩薩惡心不受。</a><a name="1118a29" id="1118a29">為惱他者。犯重垢罪。若無瞋心不受他悔。犯</span><a name="1118b01" id="1118b01">輕垢罪。不犯者。若為調伏滅惡增善。若惡</a><a name="1118b02" id="1118b02">非法。是名不犯</a><a name="1118b03" id="1118b03"><p>菩薩。瞋他受者瞋事不休息者。犯重垢罪。不</a><a name="1118b04" id="1118b04">犯者若常制之。瞋心猶起。是名不犯</a><a name="1118b05" id="1118b05"><p>菩薩。受畜徒眾但為給事及與衣食。是名犯</a><a name="1118b06" id="1118b06"><p>菩薩。起懶惰意樂於非時食。貪著睡眠若倚</a><a name="1118b07" id="1118b07">若臥者。犯重垢罪。不犯者。若病若狂無巧便。</a><a name="1118b08" id="1118b08">若道路行極。若常制之。是名不犯</a><a name="1118b09" id="1118b09"><p>菩薩。以染著心談說世樂事者。犯重垢罪。若</a><a name="1118b10" id="1118b10">忘誤說。犯輕垢罪。不犯者。若有人問正心</a><a name="1118b11" id="1118b11">少說。若談異聞。若談論法事。是名不犯菩薩。</a><a name="1118b12" id="1118b12">樂欲坐禪知他有法。以瞋慢心不能下意。從</a><a name="1118b13" id="1118b13">他求受法者。犯重垢罪。若懶惰心不求受</a><a name="1118b14" id="1118b14">者。犯輕垢罪。不犯者。若病若無巧便。若知彼</a><a name="1118b15" id="1118b15">人不順法教。若自有巧便。多聞攝其心者。是</a><a name="1118b16" id="1118b16">名不犯</a><a name="1118b17" id="1118b17"><p>菩薩。起欲界欲。不觀對治疾除滅者。犯重垢</a><a name="1118b18" id="1118b18">罪。不犯者。常勤欲滅欲心猶起。是名不犯。如</a><a name="1118b19" id="1118b19">欲餘蓋亦爾。若菩薩貪味於禪著功德者。犯</a><a name="1118b20" id="1118b20">重垢罪。不犯者。常欲捨著著心猶起。是名不</a><a name="1118b21" id="1118b21">犯菩薩。如是見如是語。菩薩不應聽受誦學</a><a name="1118b22" id="1118b22">聲聞法藏。菩薩之人用學是為。作是語者。犯</a><a name="1118b23" id="1118b23">重垢罪。何以故。菩薩於外道書尚應當學。</a><a name="1118b24" id="1118b24">何況佛語。不犯者。為欲調伏聲聞入大乘故。</a><a name="1118b25" id="1118b25">是名不犯</a><a name="1118b26" id="1118b26"><p>菩薩法藏一向捨置。貪學讀誦聲聞經者。犯</a><a name="1118b27" id="1118b27">輕垢罪</a><a name="1118b28" id="1118b28"><p>菩薩。有佛經藏不能勤學。乃更勤學外道俗</a><a name="1118b29" id="1118b29">典。犯重垢罪。不犯者。若極根利一聞能持。同<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241118a.htm'><img src='up.gif' border=0></a>
<a href='T241118c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>