<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1074a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷7)</font> 毘梨耶波羅蜜品第二十六 <font face='Arial'>T24, p1074a</h2></font><hr>
<span class='old'>
</a><a name="1073c28" id="1073c28">能到於六事彼岸。悉是精進之因緣也。若自</a><a name="1073c29" id="1073c29">讀誦書寫思惟十二部經。名自為法勤行精</span><a name="1074a01" id="1074a01">進。若能以是轉化眾生令調伏者。名為他法</a><a name="1074a02" id="1074a02">勤行精進。若為菩提修菩提道。布施持戒多</a><a name="1074a03" id="1074a03">聞智慧。修學世法供養父母師長有德之人。</a><a name="1074a04" id="1074a04">修舍摩陀毘婆舍那。讀誦書寫十二部經。</a><a name="1074a05" id="1074a05">復能遠離貪恚癡等。名為菩提勤行精進。如</a><a name="1074a06" id="1074a06">是悉名為正精進。是名六波羅蜜之正因也。</a><a name="1074a07" id="1074a07">善男子。懈怠之人不能一時一切布施不能</a><a name="1074a08" id="1074a08">持戒。勤行精進攝心念定。忍於惡事分別善</a><a name="1074a09" id="1074a09">惡。是故我言六波羅蜜因於精進。善男子。有</a><a name="1074a10" id="1074a10">勤精進非波羅蜜。有波羅蜜非勤精進。有亦</a><a name="1074a11" id="1074a11">精進亦波羅蜜。有非精進非波羅蜜。精進非</a><a name="1074a12" id="1074a12">波羅蜜者。如邪精進善事精進。聲聞緣覺所</a><a name="1074a13" id="1074a13">有精進。有波羅蜜非精進者。所謂般若波羅</a><a name="1074a14" id="1074a14">蜜。有亦精進亦波羅蜜者。所謂布施持戒忍</a><a name="1074a15" id="1074a15">辱精進禪等五波羅蜜。有非精進非波羅蜜</a><a name="1074a16" id="1074a16">者。一切凡夫聲聞緣覺。布施持戒忍辱禪定</a><a name="1074a17" id="1074a17">智慧。及餘善法。善男子。菩薩有二種。一者在</a><a name="1074a18" id="1074a18">家。二者出家。出家菩薩修勤精進是不為難。</a><a name="1074a19" id="1074a19">在家修進是乃為難。何以故。在家之人多惡</a><a name="1074a20" id="1074a20">因緣所纏遶故</a><a name="1074a21" id="1074a21"><p><b>　　<A NAME="n636"></A>優婆塞戒經禪波羅蜜品第二十七</b></a><a name="1074a22" id="1074a22"><p>善生言。世尊。菩薩摩訶薩修禪波羅蜜。云何</a><a name="1074a23" id="1074a23">禪定。善男子。禪定即戒慈悲喜捨。遠離諸結</a><a name="1074a24" id="1074a24">修集善法。是名禪定。善男子。若離禪定尚不</a><a name="1074a25" id="1074a25">能得一切世事。況出世事。是故應當至心修</a><a name="1074a26" id="1074a26">集。菩薩欲得禪波羅蜜。先當親近真善知識。</a><a name="1074a27" id="1074a27">修集三昧方便之道。所謂戒。戒攝諸根戒斷</a><a name="1074a28" id="1074a28">於邪命。如法而住隨順師教。於善法所不生</a><a name="1074a29" id="1074a29">知足。修行善時心無休息。常樂寂靜遠離五<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241073c.htm'><img src='up.gif' border=0></a>
<a href='T241074b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>