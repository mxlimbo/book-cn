<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1040a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷4)</font> <font face='Arial'>T23, p1040a</h2></font><hr>
<span class='old'>
</a><a name="1039c28" id="1039c28">不可思議。此極重業。墮於地獄。有勝功能。得</a><a name="1039c29" id="1039c29">生天上彼行水者白尊者曰。鄔波馱耶死。得</span><a name="1040a01" id="1040a01">為上坐。歡喜笑耶。告曰。具壽。汝今所問非正</a><a name="1040a02" id="1040a02">是時。若僧伽集時。可問斯事。當為汝說。後於</a><a name="1040a03" id="1040a03">異時。苾芻僧伽集。其小同學。眾中問曰。大德</a><a name="1040a04" id="1040a04">前是何事。歡喜為笑耶。為見鄔波馱耶死。得</a><a name="1040a05" id="1040a05">為上座故。歡喜笑耶。于時眾首對於僧伽。廣</a><a name="1040a06" id="1040a06">如上說。時諸弟子皆大歡喜。咸稱佛法僧寶。</a><a name="1040a07" id="1040a07">是大勝利。我鄔波馱耶。造斯罪業。而得生天。</a><a name="1040a08" id="1040a08">殺父准斯犯逆。廣說如前</a><a name="1040a09" id="1040a09"><p>爾時佛在室羅筏城。逝多林中。為王說法。其</a><a name="1040a10" id="1040a10">勝光王證見諦已。于時有八萬天眾。俱時同</a><a name="1040a11" id="1040a11">證。并有無量百千梵志婆羅門居士等。爾時</a><a name="1040a12" id="1040a12">勝光大王。擊鼓宣令曰。於我國界住者。不應</a><a name="1040a13" id="1040a13">賊盜。若犯盜者。當科死罪。被盜之人。我自出</a><a name="1040a14" id="1040a14">物。以酬其直。爾時世尊復說少年經。調伏王</a><a name="1040a15" id="1040a15">已。其王又擊鼓宣令告言。於我國境。不得賊</a><a name="1040a16" id="1040a16">盜。若犯者。當科死罪。被盜物家。我以庫藏物</a><a name="1040a17" id="1040a17">還。其時摩揭陀國有賊。來向憍薩羅國。兩國</a><a name="1040a18" id="1040a18">界中。商人來去。皆被劫物。時摩揭陀國商人。</a><a name="1040a19" id="1040a19">共往憍薩羅國。各相謂曰。此兩界中。多有劫</a><a name="1040a20" id="1040a20">賊。又多索稅直。于時商人多並卻迴。少分前</a><a name="1040a21" id="1040a21">去。至於中路群賊競出。速疾劫奪。其商人</a><a name="1040a22" id="1040a22">等。或有被殺。或有捨財而走。於商人內。有阿</a><a name="1040a23" id="1040a23">羅漢。見此事已。諦思惟頃。不覺被賊斷其</a><a name="1040a24" id="1040a24">命根。商人散走。而得免者。以泥塗身。號啼叫</a><a name="1040a25" id="1040a25">聲。往勝光王所。合掌白王。我等於王國界興</a><a name="1040a26" id="1040a26">易。今被賊劫。時王問曰。在何方所。白言。於</a><a name="1040a27" id="1040a27">某方所。其王命大將名毘樓盧澤迦樓賴吒。</a><a name="1040a28" id="1040a28">令速往彼。捉賊將來。大臣依命。將四種兵往</a><a name="1040a29" id="1040a29">捉。時諸賊等。在叢林中。無畏而住。不著衣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231039c.htm'><img src='up.gif' border=0></a>
<a href='T231040b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>