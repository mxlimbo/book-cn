<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0710a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷16)</font> 故泄精學處第一 惡性違諫學處第十三 <font face='Arial'>T23, p0710a</h2></font><hr>
<span class='old'>
</a><a name="0709c28" id="0709c28">歸鄉。還來舍內。其婦生念。我雖得咒未知驗</a><a name="0709c29" id="0709c29">不。我今可試。洗浴之具並不預安。飲食所</span><a name="0710a01" id="0710a01">須亦不為辦。夫從索水。報曰無水。我今極</a><a name="0710a02" id="0710a02">飢可與飲食。報言食亦未作。即便瞋怒而罵</a><a name="0710a03" id="0710a03">之曰。比為兄在我不治汝。遂便舉手欲打其</a><a name="0710a04" id="0710a04">妻。妻曰。君宜且止聽誦家咒。報言誦看。即</a><a name="0710a05" id="0710a05">說咒曰</a><a name="0710a06" id="0710a06"><p class='lg'>　　半城人共悉　　　親族並皆知</a><br><a name="0710a07" id="0710a07">　　浣盆應默然　　　莎訶更勿語　</p></a><a name="0710a08" id="0710a08"><p>夫便問曰。此之明咒其義云何。答曰。若更打</a><a name="0710a09" id="0710a09">我當說其義。夫曰。若不說義更不相打。浣盆</a><a name="0710a10" id="0710a10">從此掩氣無言。汝諸苾芻。往時月子婆羅門</a><a name="0710a11" id="0710a11">者即我身是。彼浣盆者即闡陀是。往時恃我</a><a name="0710a12" id="0710a12">族望欺誑於人。今者還恃我宗欺諸同梵行</a><a name="0710a13" id="0710a13">者。是故汝諸苾芻。不應憑恃勢力欺蔑於人。</a><a name="0710a14" id="0710a14">當自攝心謙下而住</a><a name="0710a15" id="0710a15"><p>諸大德。我已說十三僧伽伐尸沙法。九初便</a><a name="0710a16" id="0710a16">犯。四至三諫。若苾芻隨一一犯故。覆藏者隨</a><a name="0710a17" id="0710a17">覆藏日眾。應與作不樂波利婆沙。行波利婆</a><a name="0710a18" id="0710a18">沙竟。眾應與作六夜摩那[<a href='javascript:showpic("images/067744.gif")'>卑*也</a>]。行摩那[<a href='javascript:showpic("images/067744.gif")'>卑*也</a>]竟餘</a><a name="0710a19" id="0710a19">有出罪。應二十僧中出是苾芻罪。若少一人</a><a name="0710a20" id="0710a20">不滿二十眾。是苾芻罪不得除。諸苾芻皆得</a><a name="0710a21" id="0710a21">罪。此是出罪法。今問諸大德。是中清淨不。</a><a name="0710a22" id="0710a22">第二第三亦如是問。諸大德。我知眾清淨。</a><a name="0710a23" id="0710a23">由其默然故。我今如是持</a><a name="0710a24" id="0710a24"><p><b>　　<A NAME="n475"></A>二不定法</b></a><a name="0710a25" id="0710a25"><p>攝頌曰</a><a name="0710a26" id="0710a26"><p class='lg'>　　若在屏障中　　　堪行婬欲處</a><br><a name="0710a27" id="0710a27">　　及在非障處　　　無有第三人　</p></a><a name="0710a28" id="0710a28"><p>爾時世尊。在室羅伐城逝多林給孤獨園。時</a><a name="0710a29" id="0710a29">具壽鄔陀夷。日初分時著衣持缽。入城乞食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230709c.htm'><img src='up.gif' border=0></a>
<a href='T230710b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>