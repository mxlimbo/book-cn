<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0877c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷45)</font> 九十波逸底迦法 入王宮門學處第八十二之一 <font face='Arial'>T23, p0877c</h2></font><hr>
<span class='old'>
</a><br><a name="0877b28" id="0877b28">　　若行十惡死　　　妻子皆不哭</a><br><a name="0877b29" id="0877b29">　　殯送事隨宜　　　是名為惡死</span><br><a name="0877c01" id="0877c01">　　若行十善死　　　妻子皆憶念</a><br><a name="0877c02" id="0877c02">　　殯葬並如法　　　是名為善死</a><br><a name="0877c03" id="0877c03">　　生時唯獨來　　　死時還獨去</a><br><a name="0877c04" id="0877c04">　　自受於苦樂　　　無有共分者</a><br><a name="0877c05" id="0877c05">　　伺命來取時　　　父子不相救</a><br><a name="0877c06" id="0877c06">　　親屬及珍寶　　　無能贖命者</a><br><a name="0877c07" id="0877c07">　　生老及病死　　　日夜睎H逐</a><br><a name="0877c08" id="0877c08">　　無有藏避處　　　終被死王牽</a><br><a name="0877c09" id="0877c09">　　智者見是事　　　捨而求出家</a><br><a name="0877c10" id="0877c10">　　當離煩惱海　　　不受胞胎患</a><br><a name="0877c11" id="0877c11">　　我捨諸怨苦　　　得成苾芻性</a><br><a name="0877c12" id="0877c12">　　終出生死獄　　　長趣涅槃城　</p></a><a name="0877c13" id="0877c13"><p>時影勝王蒙仙道苾芻為說妙法。聞已恭敬</a><a name="0877c14" id="0877c14">深心渴仰。白言聖者。生死長遠卒難出離。我</a><a name="0877c15" id="0877c15">處王位與寂靜相違。但有隨喜未能解縛。說</a><a name="0877c16" id="0877c16">是語已頂禮而去</a><a name="0877c17" id="0877c17"><p class='juan'>
根本說一切有部毘奈耶卷第四十五</p>
</a><a name="0877c18" id="0877c18"></a><a name="0877c19" id="0877c19"></a><a name="0877c20" id="0877c20"><p class='juan'>
根本說一切有部毘奈耶卷第四</a><a name="0877c21" id="0877c21">十六</a><a name="0877c22" id="0877c22"></a><a name="0877c23" id="0877c23"><p><span class='byline'>　　　　三藏法師義淨奉　制譯</span><br></a><a name="0877c24" id="0877c24"><p><b>　　<A NAME="n628"></A>入王宮門學處第八十二之三</b></p>
</a><a name="0877c25" id="0877c25"><p>爾時勝音城頂髻王。受父禪後初以正法化</a><a name="0877c26" id="0877c26">人。未經多時便行非法。彼二大臣利益除患。</a><a name="0877c27" id="0877c27">白言。大王當以正法化人勿為非法。何以故。</a><a name="0877c28" id="0877c28">王之國人如花果樹。以時溉灌勿為衰損。則</a><a name="0877c29" id="0877c29">條[<a href='javascript:showpic("images/067636.gif")'>榦-木+禾</a>]花果繁實可期。王之百姓亦復如是。恩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230877b.htm'><img src='up.gif' border=0></a>
<a href='T230878a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>