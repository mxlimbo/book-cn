<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0143b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷9)</font> <font face='Arial'>T24, p0143b</h2></font><hr>
<span class='old'>
</a><a name="0143a28" id="0143a28">苦行時。我令使問。彼持消息。還報於我住止</a><a name="0143a29" id="0143a29">之處。今者遣使。竟無一人報我消息。時鄔陀</span><a name="0143b01" id="0143b01">夷尋白王曰。我請往彼看問太子。知其消息</a><a name="0143b02" id="0143b02">卻來報王。時淨飯王。卻報鄔陀夷曰。<span class='corr'>彼</span>遣使</a><a name="0143b03" id="0143b03">往既至子所。見具足教便住不來。汝今請看</a><a name="0143b04" id="0143b04">決定彼住。鄔陀夷白言。我決定來。時淨飯王。</a><a name="0143b05" id="0143b05">親自作書頌曰</a><a name="0143b06" id="0143b06"><p class='lg'>　　從受胎以來　　　希佛樹長成</a><br><a name="0143b07" id="0143b07">　　我親長養汝　　　心熱常憂惱</a><br><a name="0143b08" id="0143b08">　　汝今得增長　　　弟子如枝葉</a><br><a name="0143b09" id="0143b09">　　餘人獲快樂　　　我今唯憂苦　</p></a><a name="0143b10" id="0143b10"><p>復說漏曰</a><a name="0143b11" id="0143b11"><p class='lg'>　　汝昔於萌芽　　　從小我長養</a><br><a name="0143b12" id="0143b12">　　汝今得實果　　　不復報我恩</a><br><a name="0143b13" id="0143b13">　　汝初誕生時　　　廣發諸誓願</a><br><a name="0143b14" id="0143b14">　　我成無上覺　　　度無量眾生</a><br><a name="0143b15" id="0143b15">　　斯事並證已　　　起大慈悲心</a><br><a name="0143b16" id="0143b16">　　為我及眷屬　　　願來於我城　</p></a><a name="0143b17" id="0143b17"><p>時淨飯王。既作書已付鄔陀夷。鄔陀夷既受</a><a name="0143b18" id="0143b18">得已。向室羅筏城。行經三日。詣誓多林給孤</a><a name="0143b19" id="0143b19">獨園。到世尊所頂禮雙足。以書奉佛白言。世</a><a name="0143b20" id="0143b20">尊。淨飯大王。令我持書奉與世尊。爾時世尊。</a><a name="0143b21" id="0143b21">開書讀已攝在一處。鄔陀夷從座而起白佛</a><a name="0143b22" id="0143b22">言。世尊。可往劫比羅城不。世尊告曰。我今</a><a name="0143b23" id="0143b23">當往。鄔陀夷於前世時已為善友故發此言。</a><a name="0143b24" id="0143b24">世尊若不去者。我今強將世尊往劫比羅。時</a><a name="0143b25" id="0143b25">世尊見此語已。以頌答曰(頌如餘處)</a><a name="0143b26" id="0143b26"><p>鄔陀夷聞此頌已而不能報。作如是語。世尊。</a><a name="0143b27" id="0143b27">我今往淨飯王所報言。世尊欲來向劫比羅</a><a name="0143b28" id="0143b28">城。世尊報曰。鄔陀夷。如來使者不應如汝。鄔</a><a name="0143b29" id="0143b29">陀夷答曰。世尊使者如何。佛告曰。出家是如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240143a.htm'><img src='up.gif' border=0></a>
<a href='T240143c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>