<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0849b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷8)</font> <font face='Arial'>T24, p0849b</h2></font><hr>
<span class='old'>
</a><a name="0849a28" id="0849a28">果若樹。不語主輒取。是名身愚癡所害犯也。</a><a name="0849a29" id="0849a29">口愚癡所犯者。若有比丘。見比丘所作不是。</span><a name="0849b01" id="0849b01">語言。長老此所作不如法。不須重作。答諫</a><a name="0849b02" id="0849b02">者言。我不用大德語。當更問有智慧者。此名</a><a name="0849b03" id="0849b03">口愚癡所犯也。復有口愚癡所犯者。眾僧說</a><a name="0849b04" id="0849b04">戒時語言。何用說此微細戒為。此亦是口愚</a><a name="0849b05" id="0849b05">癡所犯也</a><a name="0849b06" id="0849b06"><p>復有人僧說戒時作如此語。汝等所說我等數</a><a name="0849b07" id="0849b07">數聞。他何須重說也。此是口愚癡所犯</a><a name="0849b08" id="0849b08"><p>身口愚癡所犯者。若二三人教一人令殺。去</a><a name="0849b09" id="0849b09">者言可爾即往殺之。是名身口愚癡所犯也。</a><a name="0849b10" id="0849b10">不善犯者。是凡夫人故作所犯。及學人故作</a><a name="0849b11" id="0849b11">所犯是。何者犯是無記。凡夫人非故心作忘</a><a name="0849b12" id="0849b12">誤作。學人及阿羅漢忘誤作。名為無記有犯。</a><a name="0849b13" id="0849b13">憶念懺悔者。若知而故作者重。若愚癡不解</a><a name="0849b14" id="0849b14">作者輕。重者若一人前若眾僧前懺悔得除。</a><a name="0849b15" id="0849b15">輕者心念口言除也。此是犯突吉羅惡口罪</a><a name="0849b16" id="0849b16">也。一切不善無非突吉羅</a><a name="0849b17" id="0849b17"><p>突吉羅者。皆名惡作也。死人未壞尸上取糞</a><a name="0849b18" id="0849b18">掃衣。穿牆壁出死尸置外尸上取糞掃衣籬</a><a name="0849b19" id="0849b19">上有衣謂糞掃衣取。皆輕。心念懺悔即除。是</a><a name="0849b20" id="0849b20">身所犯。若有所犯。說戒時至不得懺悔。當自</a><a name="0849b21" id="0849b21">憶持說戒竟然後懺悔。有忘誤犯者。心念自</a><a name="0849b22" id="0849b22">責滅也。心念自責滅者。眾學中不故作者</a><a name="0849b23" id="0849b23">是。故作下者。一人前懺悔者。是名輕也。故</a><a name="0849b24" id="0849b24">作中者。自性偷蘭。波逸提。波羅提提舍尼。</a><a name="0849b25" id="0849b25">是名中犯。一人前悔也。重者。十三僧殘。僧殘</a><a name="0849b26" id="0849b26">邊偷蘭。波羅夷邊偷蘭。此是懺悔中重者。不</a><a name="0849b27" id="0849b27">可悔者。四重突吉羅波逸提偷蘭。此罪不可</a><a name="0849b28" id="0849b28">悔也。若比丘共諍欲除罪者。先共鬥者懺悔。</a><a name="0849b29" id="0849b29">如草敷泥上令人過不污。共和合懺悔。覆惡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240849a.htm'><img src='up.gif' border=0></a>
<a href='T240849c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>