<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0739b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷25)</font> 一百七十八單提法之一 <font face='Arial'>T22, p0739b</h2></font><hr>
<span class='old'>
</a><a name="0739a28" id="0739a28">群比丘尼言。云何汝等。乞是種種生穀米。</a><a name="0739a29" id="0739a29">時諸比丘尼往白諸比丘。諸比丘往白世</span><a name="0739b01" id="0739b01">尊。時世尊以此因緣集比丘僧。呵責六群</a><a name="0739b02" id="0739b02">比丘尼。汝所為非。非威儀非沙門法非淨</a><a name="0739b03" id="0739b03">行非隨順行。所不應為。云何汝等。乞是</a><a name="0739b04" id="0739b04">種種生穀米。時世尊以無數方便呵責六群</a><a name="0739b05" id="0739b05">比丘尼已告諸比丘。此六群比丘尼多種有</a><a name="0739b06" id="0739b06">漏處最初犯戒。自今已去與比丘尼結戒。集</a><a name="0739b07" id="0739b07">十句義乃至正法久住。欲說戒者當如是</a><a name="0739b08" id="0739b08">說。若比丘尼乞生穀者波逸提。比丘尼義如</a><a name="0739b09" id="0739b09">上。彼比丘尼乞生穀乃至大小麥一切波逸</a><a name="0739b10" id="0739b10">提。比丘突吉羅式叉摩那沙彌沙彌尼突吉</a><a name="0739b11" id="0739b11">羅。是謂為犯。不犯者。若從親里乞。若從出</a><a name="0739b12" id="0739b12">家人乞。若他為己己為他。若不乞自得者</a><a name="0739b13" id="0739b13">不犯。不犯者最初未制戒。癡狂心亂痛惱所</a><a name="0739b14" id="0739b14">纏(七十六)</a><a name="0739b15" id="0739b15"><p>爾時婆伽婆。在舍衛國祇樹給孤獨園。去</a><a name="0739b16" id="0739b16">比丘尼精舍不遠。有好結縷草生。時有</a><a name="0739b17" id="0739b17">諸居士。數來在中坐臥調戲。或唄或歌或舞。</a><a name="0739b18" id="0739b18">或有啼哭音聲。亂諸坐禪比丘尼。諸比丘尼</a><a name="0739b19" id="0739b19">患之。居士去後。以大小便糞掃置草上。諸</a><a name="0739b20" id="0739b20">居士還來在中戲。時諸不淨污身及衣服。</a><a name="0739b21" id="0739b21">以此不淨污草。草遂枯死。時諸居士以此</a><a name="0739b22" id="0739b22">事故皆譏嫌言。此諸比丘尼。受取無厭不</a><a name="0739b23" id="0739b23">知慚愧。外自稱言我知正法如是有何</a><a name="0739b24" id="0739b24">正法。我等數來在此戲笑歌舞。云何比丘尼。</a><a name="0739b25" id="0739b25">乃以大小便污壞淨草。復污我身及衣服。</a><a name="0739b26" id="0739b26">時諸比丘尼聞。其中有少欲知足行頭陀</a><a name="0739b27" id="0739b27">樂學戒知慚愧者。訶責此諸比丘尼。云何</a><a name="0739b28" id="0739b28">汝等。於居士所遊戲之處。以大小便不淨</a><a name="0739b29" id="0739b29">置生草上。污居士身及衣服。又使生草枯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220739a.htm'><img src='up.gif' border=0></a>
<a href='T220739c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>