<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0159a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷22)</font> <font face='Arial'>T23, p0159a</h2></font><hr>
<span class='old'>
</a><a name="0158c28" id="0158c28">與是人。若言病老僧伽梨大重。實病老僧伽</a><a name="0158c29" id="0158c29">梨大重。應與。是中應一比丘唱。大德僧聽。</span><a name="0159a01" id="0159a01">是某甲。若病若老。欲一月遊行。是某甲。若病</a><a name="0159a02" id="0159a02">若老。從僧乞一月不離僧伽梨宿羯磨。若僧</a><a name="0159a03" id="0159a03">時到。僧忍聽。某甲。若病若老。與一月不離</a><a name="0159a04" id="0159a04">僧伽梨宿羯磨。如是白。白二羯磨。僧與某</a><a name="0159a05" id="0159a05">甲若病若老一月不離僧伽梨宿羯磨竟僧忍</a><a name="0159a06" id="0159a06">默然故。是事如是持。鬱多羅僧安陀會亦如</a><a name="0159a07" id="0159a07">是。若一月如是乃至九月亦爾</a><a name="0159a08" id="0159a08"><p>佛在舍衛國。佛語諸比丘。若僧欲促界廣界。</a><a name="0159a09" id="0159a09">先捨本界。後界若大若小。應作如是捨。一心</a><a name="0159a10" id="0159a10">集僧。僧中一比丘唱。大德僧聽。此中僧一</a><a name="0159a11" id="0159a11">布薩共住和合結界。若僧時到僧忍聽。僧一</a><a name="0159a12" id="0159a12">布薩共住解界捨界。如是白。大德僧聽。僧一</a><a name="0159a13" id="0159a13">布薩共住。此中僧結界。今僧一布薩共住處</a><a name="0159a14" id="0159a14">解界捨界。誰諸長老忍。一布薩共住處解界</a><a name="0159a15" id="0159a15">捨界者默然。誰不忍便說。僧一布薩共住處</a><a name="0159a16" id="0159a16">解界捨界竟。僧忍默然故。是事如是持</a><a name="0159a17" id="0159a17"><p>諸比丘於無僧坊聚落中。初作僧坊未結界。</a><a name="0159a18" id="0159a18">爾時界應幾許。佛言。隨聚落界是僧坊界。諸</a><a name="0159a19" id="0159a19">比丘無聚落空處。初作僧坊未結界。爾時界</a><a name="0159a20" id="0159a20">應幾許。佛言。方一拘盧舍。是中諸比丘不應</a><a name="0159a21" id="0159a21">別作布薩及僧羯磨。若別布薩及僧羯磨。諸</a><a name="0159a22" id="0159a22">比丘犯罪</a><a name="0159a23" id="0159a23"><p>佛告諸比丘。說波羅提木叉有四種。何等四。</a><a name="0159a24" id="0159a24">一非法別眾說波羅提木叉。二非法和合眾。</a><a name="0159a25" id="0159a25">三有法別眾。四有法和合眾說波羅提木叉。</a><a name="0159a26" id="0159a26">非法別眾說波羅提木叉不成說。非法和合</a><a name="0159a27" id="0159a27">眾說波羅提木叉不成說。有法別眾說波羅</a><a name="0159a28" id="0159a28">提木叉不成說。有法和合眾說波羅提木叉。</a><a name="0159a29" id="0159a29">成說波羅提木叉。復有五種說波羅提木叉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230158c.htm'><img src='up.gif' border=0></a>
<a href='T230159b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>