<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0354a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷30)</font> 第六門第四子攝之餘明佛從天下等事 <font face='Arial'>T24, p0354a</h2></font><hr>
<span class='old'>
</a><a name="0353c28" id="0353c28">鍾慈愛。美言告曰。汝可無畏勿生悲慘。當作</a><a name="0353c29" id="0353c29">女夫是汝舍宅。既蒙安慰遂息愁懷。長者即</span><a name="0354a01" id="0354a01">便賜以衣服嚴身之物。澡浴塗香飲食房舍。</a><a name="0354a02" id="0354a02">凡是所須皆令無乏。復告婦曰。汝可為女備</a><a name="0354a03" id="0354a03">辦瓔珞莊飾之具。女夫既至當作婚姻。遂</a><a name="0354a04" id="0354a04">對宗親。告遊方曰。今是吉辰共為婚媾。遊方</a><a name="0354a05" id="0354a05">答言。阿父。我未成親且求財貨。長者告曰。</a><a name="0354a06" id="0354a06">宅中財物隨意所須。既無乏少更求何用。然</a><a name="0354a07" id="0354a07">遊方本意往婬女舍欲報私讎。答言。阿父我</a><a name="0354a08" id="0354a08">成親日廣備禮儀。豈等凡流隨宜嫁娶。長者</a><a name="0354a09" id="0354a09">默然。是時遊方出城遊觀。於大河中見有死</a><a name="0354a10" id="0354a10">屍隨流而去。岸上烏鳥欲餐其肉。舒嘴不及</a><a name="0354a11" id="0354a11">遙望河邊。遂以爪捉箸揩拭其嘴。嘴便長去</a><a name="0354a12" id="0354a12">食其死肉。食肉足已復將一箸。揩嘴令縮如</a><a name="0354a13" id="0354a13">故無異。遊方見已取箸而歸。遂將五百金錢</a><a name="0354a14" id="0354a14">往婬女舍。報言。賢首往以無錢縛我畀出。</a><a name="0354a15" id="0354a15">今有錢物可共同歡。女見有錢遂便共聚。是</a><a name="0354a16" id="0354a16">時遊方既得其便。即將一箸揩彼鼻梁。其鼻</a><a name="0354a17" id="0354a17">遂出長十尋許。時家驚怖總命諸醫令其救</a><a name="0354a18" id="0354a18">療。竟無一人能令依舊。醫皆棄去。女見醫去</a><a name="0354a19" id="0354a19">更益驚惶。報遊方曰。聖子慈悲。幸忘舊過勿</a><a name="0354a20" id="0354a20">念相負。為我治之。遊方答曰。先當立誓。我為</a><a name="0354a21" id="0354a21">汝治。先奪我財並相還者我當為療。答言。若</a><a name="0354a22" id="0354a22">令差者倍更相還。對眾明言敢相欺負。即取</a><a name="0354a23" id="0354a23">一箸揩彼鼻梁。平復如故。女所得物並出相</a><a name="0354a24" id="0354a24">還。得物歸家廣為婚會。命聚宗族娶婦成親。</a><a name="0354a25" id="0354a25">時瞿答摩城外有宅。報女夫曰。汝可將婦詣</a><a name="0354a26" id="0354a26">彼停居。彼有村坊悉皆給汝。既至彼已安樂</a><a name="0354a27" id="0354a27">而住。未經多日婦即有娠。欲至生時報其夫</a><a name="0354a28" id="0354a28">曰。我欲歸家今母看養。答言隨意。既到舍</a><a name="0354a29" id="0354a29">已便即生男。遂將此子還向舊居。未經多時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240353c.htm'><img src='up.gif' border=0></a>
<a href='T240354b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>