<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0235b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷7)</font> 第二門第二子攝頌之餘 <font face='Arial'>T24, p0235b</h2></font><hr>
<span class='old'>
</a><a name="0235a28" id="0235a28">大象。於康莊處。搖鈴遍告劫比羅城所有人</a><a name="0235a29" id="0235a29">眾。或有諸方來集會者。應知釋種大名之女</span><a name="0235b01" id="0235b01">號曰勝鬘。今欲送與憍薩羅國勝光大王。為</a><a name="0235b02" id="0235b02">第一夫人。舉城人眾咸皆送出。時勝光王。廣</a><a name="0235b03" id="0235b03">備軍儀禮迎歸國。是時王母聞說取婢以作夫</a><a name="0235b04" id="0235b04">人。便懷忿心作如是念。此非善子徒煩我腹。</a><a name="0235b05" id="0235b05">生長成立終為婢夫。作是念已懷憂而住。及</a><a name="0235b06" id="0235b06">迎至城王告勝鬘曰。汝今可去拜謁大家。勝</a><a name="0235b07" id="0235b07">鬘即便往大家所。手執雙足低頭而拜。其手</a><a name="0235b08" id="0235b08">細軟觸彼母時。身心泰然即便睡著。須臾覺</a><a name="0235b09" id="0235b09">已作如是語。觀斯婢女身形美觸。必當喪我</a><a name="0235b10" id="0235b10">憍薩羅城。時勝光王有二大夫人。一名行雨。</a><a name="0235b11" id="0235b11">二曰勝鬘。若王每與勝鬘歡會聚時。即讚行</a><a name="0235b12" id="0235b12">雨作如是言。勝鬘當知。行雨夫人容儀超絕。</a><a name="0235b13" id="0235b13">勝鬘白王我於何時可得相見。王言。不久即</a><a name="0235b14" id="0235b14">應相見。若與行雨聚集之時。即讚勝鬘作如</a><a name="0235b15" id="0235b15">是言。行雨當知。勝鬘夫人肌膚細滑舉世希</a><a name="0235b16" id="0235b16">奇。行雨白王。我於何時可得相見。王言。不</a><a name="0235b17" id="0235b17">久令汝得見。王於彼二更相稱讚。令生愛重</a><a name="0235b18" id="0235b18">樂欲相見。後於異時三春屆節百卉敷榮。茂</a><a name="0235b19" id="0235b19">林清池花鳥交映。孔雀鸚鵡鵝鴈鴛鴦。雜類</a><a name="0235b20" id="0235b20">哀鳴群飛合響。王於一時與諸婇女於芳園</a><a name="0235b21" id="0235b21">所。隨處周旋歡娛嬉戲。王息眠睡宮人縱逸。</a><a name="0235b22" id="0235b22">貪諸花果恣意遊行。其時行雨身體勞倦。攀</a><a name="0235b23" id="0235b23">無憂樹枝暫時佇立。勝鬘因過到其傍邊。既</a><a name="0235b24" id="0235b24">見行雨作如是念。此是樹神即禮其足。勝鬘</a><a name="0235b25" id="0235b25">觸著行雨便睡。王既睡覺遙見勝鬘在行雨</a><a name="0235b26" id="0235b26">處。王即喚諸婇女還入宮中。後於異時王對</a><a name="0235b27" id="0235b27">行雨。讚勝鬘時。行雨白言。我於何時得見</a><a name="0235b28" id="0235b28">勝鬘。王言。汝已見竟。行雨答言。未曾省見。</a><a name="0235b29" id="0235b29">王言。我令汝憶曾相見時。汝自思念往於園<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240235a.htm'><img src='up.gif' border=0></a>
<a href='T240235c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>