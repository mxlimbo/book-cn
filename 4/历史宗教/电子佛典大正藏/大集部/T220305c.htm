<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0305c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷9)</font> 明三十尼薩耆波夜提法之初 <font face='Arial'>T22, p0305c</h2></font><hr>
<span class='old'>
</a><a name="0305b28" id="0305b28">即便貸用須得當還。優波難陀即瞋恚言。汝</a><a name="0305b29" id="0305b29">不可寄付。此是我物云何取輒用。難陀謂優</span><a name="0305c01" id="0305c01">波難陀此物不可直爾索得。即語官人牽挽</a><a name="0305c02" id="0305c02">將去。時眾人見已種種呵責沙門。釋子自言</a><a name="0305c03" id="0305c03">善好。是其檀越常相供給而能苦困如是。況</a><a name="0305c04" id="0305c04">復餘人失沙門法行惡如此何道之有。優波</a><a name="0305c05" id="0305c05">難陀。聞已羞愧即便放去。諸比丘聞已往白</a><a name="0305c06" id="0305c06">世尊。佛言。呼優波難陀來。來已佛問優波難</a><a name="0305c07" id="0305c07">陀汝實爾不。答言。實爾世尊佛語優波難陀</a><a name="0305c08" id="0305c08">此是惡事。汝常不聞我無數方便。呵責多欲</a><a name="0305c09" id="0305c09">讚歎少欲。此非法非律不如佛教。不可以是</a><a name="0305c10" id="0305c10">長養善法。從今已後不聽往索</a><a name="0305c11" id="0305c11"><p>復次佛住舍衛城。法豫優婆塞常僧中次第</a><a name="0305c12" id="0305c12">請比丘食。時次食比丘到其家已。法豫問言。</a><a name="0305c13" id="0305c13">優波難陀何以不來取錢。我未得時乃眾人</a><a name="0305c14" id="0305c14">中苦從我索。我今得直而不來取。諸比丘言。</a><a name="0305c15" id="0305c15">佛制戒不得來索。法豫言。若不聽索者。何不</a><a name="0305c16" id="0305c16">來此默然。我自知意。是比丘食已還語諸比</a><a name="0305c17" id="0305c17">丘。諸比丘聞已。即以是事往白世尊佛告諸</a><a name="0305c18" id="0305c18">比丘。是法豫優婆塞。聰明黠慧乃有是方便。</a><a name="0305c19" id="0305c19">從今日聽諸比丘三反往索六反默然住。佛</a><a name="0305c20" id="0305c20">告諸比丘。依止舍衛城比丘皆悉令集。以十</a><a name="0305c21" id="0305c21">利故與諸比丘制戒。乃至已聞者當重聞。為</a><a name="0305c22" id="0305c22">比丘故若王若大臣。遣使送衣直與比丘使</a><a name="0305c23" id="0305c23">到比丘所白言尊者是衣直。若王若大臣所</a><a name="0305c24" id="0305c24">送尊者受是衣價。是比丘應語使如是言。諸</a><a name="0305c25" id="0305c25">比丘法不應受衣價。我須衣時得清淨衣。須</a><a name="0305c26" id="0305c26">者得自手受。作比丘衣畜。使語比丘言。尊</a><a name="0305c27" id="0305c27">者有執事人。常為諸比丘執事不是比丘應</a><a name="0305c28" id="0305c28">示使。執事人若園民若優婆塞。應語使者</a><a name="0305c29" id="0305c29">言。是人等能為諸比丘執事。使到執事人所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220305b.htm'><img src='up.gif' border=0></a>
<a href='T220306a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>