<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1036b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷1)</font> 悲品第三 <font face='Arial'>T24, p1036b</h2></font><hr>
<span class='old'>
</a><a name="1036a28" id="1036a28">無定有性流轉五有。是故生悲。又見眾生畏</a><a name="1036a29" id="1036a29">生老死而更造作生老死業。是故生悲。又見</span><a name="1036b01" id="1036b01">眾生受身心苦而更造業。是故生悲。又見眾</a><a name="1036b02" id="1036b02">生愛別離苦而不斷愛。是故生悲。又見眾生</a><a name="1036b03" id="1036b03">處無明闇。不知熾然智慧燈明。是故生悲。</a><a name="1036b04" id="1036b04">又見眾生為煩惱火之所燒然。而不能求三</a><a name="1036b05" id="1036b05">昧定水。是故生悲。又見眾生為五欲樂造無</a><a name="1036b06" id="1036b06">量惡。是故生悲。又見眾生知五欲苦求之不</a><a name="1036b07" id="1036b07">息。譬如飢者食於毒飯。是故生悲。又見眾</a><a name="1036b08" id="1036b08">生處在惡世遭值虐王。多受苦惱猶故放逸。</a><a name="1036b09" id="1036b09">是故生悲。又見眾生流轉八苦不知斷除如</a><a name="1036b10" id="1036b10">是苦因。是故生悲。又見眾生飢渴寒熱不得</a><a name="1036b11" id="1036b11">自在。是故生悲。又見眾生毀犯禁戒。當受</a><a name="1036b12" id="1036b12">地獄餓鬼畜生。是故生悲。又見眾生色力壽</a><a name="1036b13" id="1036b13">命安隱辯才不得自在。是故生悲。又見眾生</a><a name="1036b14" id="1036b14">諸根不具。是故生悲。又見眾生生於邊地不</a><a name="1036b15" id="1036b15">修善法。是故生悲。又見眾生處飢饉世。身</a><a name="1036b16" id="1036b16">體羸瘦互相劫奪。是故生悲。又見眾生處刀</a><a name="1036b17" id="1036b17">兵劫更相殘害惡心增盛當受無量苦報之</a><a name="1036b18" id="1036b18">果。是故生悲。又見眾生值佛出世聞說甘露</a><a name="1036b19" id="1036b19">淨法不能受持。是故生悲。又見眾生信邪</a><a name="1036b20" id="1036b20">惡友終不追從善知識教。是故生悲。又見眾</a><a name="1036b21" id="1036b21">生多有財寶不能捨施。是故生悲。又見眾生</a><a name="1036b22" id="1036b22">耕田種作商賈販賣一切皆苦。是故生悲。又</a><a name="1036b23" id="1036b23">見眾生父母兄弟妻子奴婢眷屬宗室不相愛</a><a name="1036b24" id="1036b24">念。是故生悲。善男子。有智之人應觀非想非</a><a name="1036b25" id="1036b25">非想處所有定樂如地獄苦。一切眾生等共</a><a name="1036b26" id="1036b26">有之。是故生悲。善男子。未得道時作如是觀。</a><a name="1036b27" id="1036b27">是名為悲。若得道已即名大悲。何以故。未得</a><a name="1036b28" id="1036b28">道時雖作是觀。觀皆有邊。眾生亦爾。既得道</a><a name="1036b29" id="1036b29">已觀及眾生皆悉無邊。是故得名為大悲也。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241036a.htm'><img src='up.gif' border=0></a>
<a href='T241036c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>