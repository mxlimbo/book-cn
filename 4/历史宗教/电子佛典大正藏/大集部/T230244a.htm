<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0244a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷34)</font> <font face='Arial'>T23, p0244a</h2></font><hr>
<span class='old'>
</a><a name="0243c28" id="0243c28">我不嫁娶。亦不請王及大臣也。請佛及僧明</a><a name="0243c29" id="0243c29">日食。故作大施會。給孤獨氏初聞佛名。心喜</span><a name="0244a01" id="0244a01">毛豎。問言。何人是佛。居士答言。有釋王太子。</a><a name="0244a02" id="0244a02">以信出家得無上道。故號為佛。又問。何名為</a><a name="0244a03" id="0244a03">僧。答言。有種種人種種雜姓種種異人出家。</a><a name="0244a04" id="0244a04">剃除鬚髮服法衣隨佛出家。是名為僧。又問。</a><a name="0244a05" id="0244a05">佛今所在。答言。近在寒林。欲見隨意。給孤獨</a><a name="0244a06" id="0244a06">氏至心欲見。夜現明相。即從舍出至大勢神</a><a name="0244a07" id="0244a07">門。門自然開。此門常法。初夜吹唄。為客入</a><a name="0244a08" id="0244a08">故。後夜吹唄。為人出故。爾時給孤獨氏見</a><a name="0244a09" id="0244a09">此門開。念必夜了。出門不遠明相不現。闇</a><a name="0244a10" id="0244a10">無所睹。即時驚怖毛豎。將無非人嬈固我耶。</a><a name="0244a11" id="0244a11">尋欲退還。時大勢門神。為現光明徹照寒林。</a><a name="0244a12" id="0244a12">語言。汝去。勿復恐懼。我前世時。是汝善知識</a><a name="0244a13" id="0244a13">密肩婆羅門。同心相敬居士。我昔因到王舍</a><a name="0244a14" id="0244a14">城見舍利弗目連。我頭面作禮現前坐。即為</a><a name="0244a15" id="0244a15">我說法示教利喜。示教利喜已。我受三歸五</a><a name="0244a16" id="0244a16">戒。以是因緣故。生四王天上。頓止斯門。是故</a><a name="0244a17" id="0244a17">語汝。去得大利。直進勿疑。是時天神即說偈</a><a name="0244a18" id="0244a18">言</a><a name="0244a19" id="0244a19"><p class='lg'>　　若人得百馬　　　百瓔珞嚴具</a><br><a name="0244a20" id="0244a20">　　草馬車一百　　　不如前一步</a><br><a name="0244a21" id="0244a21">　　若百雪山象　　　修廣大身牙</a><br><a name="0244a22" id="0244a22">　　又以純金飾　　　嚴身最殊異</a><br><a name="0244a23" id="0244a23">　　不如前一步　　　十六分之一</a><br><a name="0244a24" id="0244a24">　　北方百美女　　　瓔珞環金印</a><br><a name="0244a25" id="0244a25">　　以是莊嚴具　　　年少端正妙</a><br><a name="0244a26" id="0244a26">　　比汝前一步　　　十六不及一</a><br><a name="0244a27" id="0244a27">　　乃至轉輪王　　　第一玉女寶</a><br><a name="0244a28" id="0244a28">　　比汝前一步　　　十六不及一</a><br><a name="0244a29" id="0244a29">　　是故汝直前　　　勿復疑悔還　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230243c.htm'><img src='up.gif' border=0></a>
<a href='T230244b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>