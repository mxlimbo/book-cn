<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0353b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷30)</font> 第六門第四子攝之餘明佛從天下等事 <font face='Arial'>T24, p0353b</h2></font><hr>
<span class='old'>
</a><a name="0353a28" id="0353a28">欲不復相看。一女告曰。我聞商主善解陰書。</a><a name="0353a29" id="0353a29">於諸女人極生厭賤。由是諸人皆絕還往。眾</span><a name="0353b01" id="0353b01">中有一年老婬女。問諸人曰。彼是丈夫不。答</a><a name="0353b02" id="0353b02">是丈夫諸根具足。報言。我女若能誘得彼者。</a><a name="0353b03" id="0353b03">於眾女中立為眾首。答言。如其得者立為第</a><a name="0353b04" id="0353b04">一。若不得者其欲如何。答曰。當酬汝等五百</a><a name="0353b05" id="0353b05">金錢。眾人曰善。其母即便就商主邊賃宅而</a><a name="0353b06" id="0353b06">住。多貯眾貨不令闕乏。商主家人時來店所</a><a name="0353b07" id="0353b07">有所求覓。老母問曰。汝屬誰家。報言。我屬商</a><a name="0353b08" id="0353b08">主。母曰。我兒持貨。亦向他方自為商主。豈不</a><a name="0353b09" id="0353b09">如此求及他人。汝從今日來我家中。若有所</a><a name="0353b10" id="0353b10">須皆隨意取。既聞此言數數來取。商主遂怪</a><a name="0353b11" id="0353b11">問家人曰。汝於何處得斯異物。家人白言。去</a><a name="0353b12" id="0353b12">此不遠。有一老母所住之家多貯眾貨。自言</a><a name="0353b13" id="0353b13">我兒持貨。亦向他方自為商主。豈不如此求</a><a name="0353b14" id="0353b14">及他人。汝等所須來隨意取。我有所須即從</a><a name="0353b15" id="0353b15">彼覓。商主聞已。於其母所情生愛念告家人</a><a name="0353b16" id="0353b16">曰。其母既能如此資給事同我母。家人往彼</a><a name="0353b17" id="0353b17">報其母曰。商主於母深生愛念與母不殊。老</a><a name="0353b18" id="0353b18">母曰。何時當得見子面耶。答曰。善哉我報商</a><a name="0353b19" id="0353b19">主。即便還報。商主聞已報言。善事。遂即行詣</a><a name="0353b20" id="0353b20">老母店中。既相見已歡笑迎接。母便問曰。汝</a><a name="0353b21" id="0353b21">名字何。答曰。我字遊方。母曰。我子商主亦同</a><a name="0353b22" id="0353b22">此名。汝即是彼體無差異。往來我處勿作他</a><a name="0353b23" id="0353b23">心。答言。如是情無間別。母命其女汝可進。</a><a name="0353b24" id="0353b24">來與兄相見。女即出來共相致問。于時商主</a><a name="0353b25" id="0353b25">見彼女來。儀貌端嚴舉世無匹。便生愛著</a><a name="0353b26" id="0353b26">如猛風吹。不自覺知何所投措。片時醒悟告</a><a name="0353b27" id="0353b27">其母曰。誰家少女。報言。愛子是汝之妹。問</a><a name="0353b28" id="0353b28">曰。已屬他不。答曰。未有所屬。報言。阿母若</a><a name="0353b29" id="0353b29">爾何不與我。母曰。欲令事汝不擬與他。然有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240353a.htm'><img src='up.gif' border=0></a>
<a href='T240353c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>