<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1022c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷1)</font> <font face='Arial'>T23, p1022c</h2></font><hr>
<span class='old'>
</a><a name="1022b28" id="1022b28">會。其子體長。便與立字。名為長體。以種種供</a><a name="1022b29" id="1022b29">給養育。漸漸長大。教其藝業。所謂算計手印。</span><a name="1022c01" id="1022c01">婆羅門行。洗淨取灰取土。讚歎四薜陀書。祭</a><a name="1022c02" id="1022c02">祀讀誦。施受六種悉得成就。後於異時。復誕</a><a name="1022c03" id="1022c03">一女。其女眼目。如鴝鵒鳥。諸親會集。建立名</a><a name="1022c04" id="1022c04">字。號為鴝鵒。其女養育。漸長成已。父教文字</a><a name="1022c05" id="1022c05">論義之法後於異時。共兄論義。互相擊難。妹</a><a name="1022c06" id="1022c06">得勝時。父告子言。汝是男子。被女論勝。我若</a><a name="1022c07" id="1022c07">無後。所有受用。必輸失他。於後有南天竺</a><a name="1022c08" id="1022c08">國。有婆羅門童子。名曰底沙。善明無後世論。</a><a name="1022c09" id="1022c09">為求法故。從南方來至摩吒羅所。禮其足已。</a><a name="1022c10" id="1022c10">白言。大師。我欲於鄔波馱耶處學問。問曰。</a><a name="1022c11" id="1022c11">欲學何藝。白言。欲學無後世論。報曰。任汝</a><a name="1022c12" id="1022c12">所作。既受法已。若放學時。論說之事。如前廣</a><a name="1022c13" id="1022c13">說。其童子底沙後在王前共師論。各立兩宗。</a><a name="1022c14" id="1022c14">此摩吒羅最為年尊。可應先舉。其摩吒囉便</a><a name="1022c15" id="1022c15">作是念。彼婆羅門子。新學論成。恐難不得。今</a><a name="1022c16" id="1022c16">應捉彼錯處。作是念已。時摩吒囉即先舉出</a><a name="1022c17" id="1022c17">長五百頌。彼婆羅門子復頌答已。便捉過失。</a><a name="1022c18" id="1022c18">此是非言。此言非類。此說不可。彼遂默然而</a><a name="1022c19" id="1022c19">住。凡論難不如。無言答者。是為墮負。于時</a><a name="1022c20" id="1022c20">國王問大臣曰。此誰得勝。臣白王曰。底沙婆</a><a name="1022c21" id="1022c21">羅門為勝。時王告言。勝者賜其村邑。時諸大</a><a name="1022c22" id="1022c22">臣前白王言。若來論難得勝。即賜村邑。其摩</a><a name="1022c23" id="1022c23">揭陀國。不久總盡。應取摩吒囉村。與彼受用。</a><a name="1022c24" id="1022c24">時王告言。如是即奪摩吒囉受用所封。與彼</a><a name="1022c25" id="1022c25">底沙。其摩吒囉即命妻曰。賢首。宜速裝束。往</a><a name="1022c26" id="1022c26">詣餘方。其妻問曰。何故。時夫答言。我久承事</a><a name="1022c27" id="1022c27">國王。今論難之時。不護於我。奪我村邑。其妻</a><a name="1022c28" id="1022c28">裝束欲去。時諸親族既聞此事。即來問曰。鄔</a><a name="1022c29" id="1022c29">波馱耶。何故裝束。答言。我久承事國王。論<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231022b.htm'><img src='up.gif' border=0></a>
<a href='T231023a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>