<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0126c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷18)</font> 第三分之四布薩法 <font face='Arial'>T22, p0126c</h2></font><hr>
<span class='old'>
</a><a name="0126b28" id="0126b28">便具以告。夫人白王。若實爾者願聽出家。</a><a name="0126b29" id="0126b29">王言。我相敬愛死不相離。餘歡少日如何生</span><a name="0126c01" id="0126c01">離。夫人復白王言。少染世榮迷味道業。即此</a><a name="0126c02" id="0126c02">促期唯與苦會。願必垂愍聽遂出家。王言。</a><a name="0126c03" id="0126c03">汝年少修道識見明決必得生天。若還相見</a><a name="0126c04" id="0126c04">當遂汝意。夫人白言。若此願果誓不違要。便</a><a name="0126c05" id="0126c05">聽出家。於是辭去。行道不久得阿那含果。即</a><a name="0126c06" id="0126c06">便命終生於梵天。便作是念。我得出家是王</a><a name="0126c07" id="0126c07">之恩。恩重宜報。要不可違。即下在王宮上</a><a name="0126c08" id="0126c08">虛空中立。語王言。月光夫人即我身是。先與</a><a name="0126c09" id="0126c09">王要。故來赴信。王語言。我不識天可現本身。</a><a name="0126c10" id="0126c10">即變為昔形於王前立。王見情重欲附近之。</a><a name="0126c11" id="0126c11">便飛昇虛空語王言。王何故猶習此愛欲。為</a><a name="0126c12" id="0126c12">欲為無常苦空不淨。若思此義可得解脫。若</a><a name="0126c13" id="0126c13">不爾者必墮三塗。自拔良難。王聞此語心</a><a name="0126c14" id="0126c14">即調柔。即捨王位以付太子出家學道。在</a><a name="0126c15" id="0126c15">城左右山林樹下。太子見父出家而不遠去。</a><a name="0126c16" id="0126c16">畬變悔還奪其位。常願父王遠之他國。時</a><a name="0126c17" id="0126c17">王比丘作是念。我奉佛教而未見佛。今當往</a><a name="0126c18" id="0126c18">彼禮敬世尊。念已便行。時太子與諸婆羅門</a><a name="0126c19" id="0126c19">在高樓上見出林去。語新王言。王比丘今已</a><a name="0126c20" id="0126c20">去矣。太子欣悅。王比丘忘坐具。須臾憶之即</a><a name="0126c21" id="0126c21">便還取。諸婆羅門復語新王言。王比丘已復</a><a name="0126c22" id="0126c22">還。將無有以太子惶怖。便敕左右。汝速往</a><a name="0126c23" id="0126c23">殺。凡是沙門釋子亦盡殺之。復敕言。彼或畏</a><a name="0126c24" id="0126c24">死多作方便。慎莫不殺而來見我。受教即往</a><a name="0126c25" id="0126c25">語言。新王敕我殺比丘。比丘問言。何故殺我。</a><a name="0126c26" id="0126c26">答言。以比丘出林還反恐奪其位是以相殺。</a><a name="0126c27" id="0126c27">王比丘言。我不貪王位。向忘坐具故暫還取。</a><a name="0126c28" id="0126c28">如何以此而便見殺。使復言。重被王敕。彼</a><a name="0126c29" id="0126c29">必畏死多作方便。慎莫不殺而還見我。我今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220126b.htm'><img src='up.gif' border=0></a>
<a href='T220127a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>