<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0433b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0433b</h2></font><hr>
<span class='old'>
</a><a name="0433a28" id="0433a28">第三上座皆亦如是。如是展轉一切眾僧亦</a><a name="0433a29" id="0433a29">如是。如是展轉至處處寺中。皆如是得多物。</span><a name="0433b01" id="0433b01">持衣襆來入祇桓。爾時諸比丘在祇桓門邊</a><a name="0433b02" id="0433b02">經行。遙見跋難陀來。作是言。是跋難陀釋子</a><a name="0433b03" id="0433b03">無慚無愧。有見聞疑罪。多欲無厭持是衣</a><a name="0433b04" id="0433b04">襆來。漸漸近已。諸比丘問跋難陀。何處得</a><a name="0433b05" id="0433b05">是多衣物來。跋難陀廣說上事。是中有比丘。</a><a name="0433b06" id="0433b06">少欲知足行頭陀。聞是事心嫌恨言。云何比</a><a name="0433b07" id="0433b07">丘餘處安居餘處受物。諸比丘種種呵責跋</a><a name="0433b08" id="0433b08">難陀已。是事白佛。佛以是因緣和合僧。佛知</a><a name="0433b09" id="0433b09">故問跋難陀。汝實爾不。答言。實爾。世尊。佛</a><a name="0433b10" id="0433b10">種種因緣呵責跋難陀。云何名比丘。餘處安</a><a name="0433b11" id="0433b11">居餘處受物。佛但呵責而未結戒</a><a name="0433b12" id="0433b12"><p>佛復憍薩羅國一住處。與多比丘安居。諸白</a><a name="0433b13" id="0433b13">衣居士見多眾僧。為作房舍衣家中衣安居</a><a name="0433b14" id="0433b14">衣。佛後歲還祇桓安居。是處有二長老比丘</a><a name="0433b15" id="0433b15">安居。此諸居士心念。我等亦當如去年施</a><a name="0433b16" id="0433b16">法。令諸比丘得衣。我得布施福不斷絕。此</a><a name="0433b17" id="0433b17">諸居士如前所施。多持衣物至此住處。布施</a><a name="0433b18" id="0433b18">此二長老。是比丘作是念。是衣物分多。我</a><a name="0433b19" id="0433b19">等若分知得何罪。竟不敢分。跋難陀釋子夏</a><a name="0433b20" id="0433b20">末月遊行。從一住處到一住處。遍觀諸住處</a><a name="0433b21" id="0433b21">安居僧數所得施物多少。又作是念。佛去</a><a name="0433b22" id="0433b22">年安居處。是中必多有施物。今當詣彼。念</a><a name="0433b23" id="0433b23">已便去。是二長老遙見已。從坐起迎與坐處</a><a name="0433b24" id="0433b24">問訊。跋難陀坐已小默然住。問是長老。是</a><a name="0433b25" id="0433b25">處眾僧安居有施物不。答言有。問言。分未。</a><a name="0433b26" id="0433b26">答言。未分。何以故。長老答言。是衣物多。</a><a name="0433b27" id="0433b27">我等人少。若分不知得何罪。跋難陀言。汝</a><a name="0433b28" id="0433b28">未分者好。若分知汝等得何罪。二長老語跋</a><a name="0433b29" id="0433b29">難陀。汝能分不。答言能。跋難陀言。此中應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230433a.htm'><img src='up.gif' border=0></a>
<a href='T230433c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>