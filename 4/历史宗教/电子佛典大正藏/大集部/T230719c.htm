<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0719c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷18)</font> 三十泥薩祇波逸底迦法 使非親尼浣故衣學處第四 <font face='Arial'>T23, p0719c</h2></font><hr>
<span class='old'>
</a><a name="0719b28" id="0719b28"><p class='lg'>　　我浴淨戒水　　　灌以妙法器</a><br><a name="0719b29" id="0719b29">　　智者共欽讚　　　能淨身心垢　</p></span><a name="0719c01" id="0719c01"><p>爾時世尊。以妙伽他答淨飯王已。次觀大眾</a><a name="0719c02" id="0719c02">意樂隨眠界性差別。稱彼根機而為說法。其</a><a name="0719c03" id="0719c03">聽法者。所謂白飯王。斛飯王。甘露飯王。及餘</a><a name="0719c04" id="0719c04">百千諸來大眾。同聞妙法得預流果。或得一</a><a name="0719c05" id="0719c05">來果。或得不還果。或有出家斷諸煩惱證阿</a><a name="0719c06" id="0719c06">羅漢果。或發獨覺菩提之心。或有發起無上</a><a name="0719c07" id="0719c07">菩提之心。自餘諸眾皆令歸依三寶住正信</a><a name="0719c08" id="0719c08">中。時淨飯王由極歡喜故未得見諦。淨飯王</a><a name="0719c09" id="0719c09">及諸大眾禮佛足已恭敬而去。其淨飯王便</a><a name="0719c10" id="0719c10">於夜中作如是念。唯我一子有此威德餘無</a><a name="0719c11" id="0719c11">及者。爾時世尊知淨飯王心之所念。欲令降</a><a name="0719c12" id="0719c12">伏家宗慢故。至天曉已便命大目連曰。汝當</a><a name="0719c13" id="0719c13">觀察愍念父王。目連白佛言。唯然世尊。即便</a><a name="0719c14" id="0719c14">執持衣缽詣淨飯王所。時王既見目連來至。</a><a name="0719c15" id="0719c15">便唱善來命之就座。是時目連即如所念入</a><a name="0719c16" id="0719c16">三摩地。既入定已隱身於座踊現空中。時大</a><a name="0719c17" id="0719c17">目連先於東方入火光定。現種種焰青黃赤</a><a name="0719c18" id="0719c18">白紅色頗胝迦色。或變神通身上出水身下</a><a name="0719c19" id="0719c19">出火。身上出火身下出水。如東方既然。南西</a><a name="0719c20" id="0719c20">北方亦復如是。次攝神通現於本座。時淨飯</a><a name="0719c21" id="0719c21">王白大目連曰。世尊弟子更有如是大威德</a><a name="0719c22" id="0719c22">類如尊者不。時大目連即為父王說伽他曰</a><a name="0719c23" id="0719c23"><p class='lg'>　　牟尼聖弟子　　　皆有大威德</a><br><a name="0719c24" id="0719c24">　　三明及六通　　　無不具足者　</p></a><a name="0719c25" id="0719c25"><p>時淨飯王便作是念。非唯我子有大威德。於</a><a name="0719c26" id="0719c26">餘亦有如是苾芻具大神力。前起慢心即便</a><a name="0719c27" id="0719c27">除斷。是時淨飯王復作是念。今者世尊唯人</a><a name="0719c28" id="0719c28">供養不見諸天。時大目連知王念已。便白王</a><a name="0719c29" id="0719c29">曰。大王。我今還欲往世尊所。白言。隨意。時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230719b.htm'><img src='up.gif' border=0></a>
<a href='T230720a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>