<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0721a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷18)</font> 三十泥薩祇波逸底迦法 使非親尼浣故衣學處第四 <font face='Arial'>T23, p0721a</h2></font><hr>
<span class='old'>
</a><a name="0720c28" id="0720c28">曰。彼以遠趣王舍大城。彼既聞已即便啼泣。</a><a name="0720c29" id="0720c29">苾芻問言。笈多何意啼泣。報言。聖者鄔陀夷。</span><a name="0721a01" id="0721a01">令我棄俗許與出家。我既付囑家產。彼便遠</a><a name="0721a02" id="0721a02">捨而去。我今不居俗舍復非出家。寧不憂惱。</a><a name="0721a03" id="0721a03">有人報曰。為剃刀故彼向王城。欲取新刀剃</a><a name="0721a04" id="0721a04">汝新髮。于時苾芻尼眾為請教授來逝多林。</a><a name="0721a05" id="0721a05">見彼笈多行啼憂悒。問言。笈多何意啼泣。笈</a><a name="0721a06" id="0721a06">多具以前事告苾芻尼。諸尼報曰。汝誠無識。</a><a name="0721a07" id="0721a07">豈有苾芻度苾芻尼耶。還令尼眾度汝出家。</a><a name="0721a08" id="0721a08">可隨我來。至大世主喬答彌處度汝出家。時</a><a name="0721a09" id="0721a09">諸尼眾便將笈多至大世主處。白言。聖者。此</a><a name="0721a10" id="0721a10">之笈多情願出家。時大世主即與出家。時鄔</a><a name="0721a11" id="0721a11">陀夷在王舍城作如是念。我為護惜諸黑缽</a><a name="0721a12" id="0721a12">者故。不與笈多出家。我多喪失腰絛雜物資</a><a name="0721a13" id="0721a13">身之具。若餘黑缽度笈多出家者。乃至暫欲</a><a name="0721a14" id="0721a14">見我亦無由得。雖及安居情常不樂。時有摩</a><a name="0721a15" id="0721a15">訶羅苾芻。從室羅伐城夏安居已來至王城。</a><a name="0721a16" id="0721a16">時鄔陀夷於竹林精舍外近大道邊瞻望而</a><a name="0721a17" id="0721a17">住。遂遙見彼老苾芻來。髮若荻花眉長下覆。</a><a name="0721a18" id="0721a18">傴肩垂臂徐步而行。時鄔陀夷便作是念。此</a><a name="0721a19" id="0721a19">之來者何上座耶。既相近已告言。善來善來</a><a name="0721a20" id="0721a20">上座。老苾芻。云敬禮阿遮利耶。敬禮鄔波馱</a><a name="0721a21" id="0721a21">耶。時鄔陀夷見無軌則不識二師。即知定是</a><a name="0721a22" id="0721a22">摩訶羅也。遂將入寺問言。爾從何來。報言。</a><a name="0721a23" id="0721a23">從室羅伐來。時鄔陀夷便生是念。若我先問</a><a name="0721a24" id="0721a24">笈多消息聞者譏醜。我應次第而問。汝摩訶</a><a name="0721a25" id="0721a25">羅既從彼來。得知世尊少病少惱起居輕利安</a><a name="0721a26" id="0721a26">樂行不。在室羅伐為夏安居。彼便報言。世尊</a><a name="0721a27" id="0721a27">無病安樂在彼安居。又問。苾芻苾芻尼。鄔波</a><a name="0721a28" id="0721a28">索迦鄔波斯迦眾。並得無病安樂如常所居。</a><a name="0721a29" id="0721a29">於時時中奉覲世尊聽正法不答言。所問之人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230720c.htm'><img src='up.gif' border=0></a>
<a href='T230721b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>