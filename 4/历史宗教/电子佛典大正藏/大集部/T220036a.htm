<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0036a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷5)</font> 第一分之四捨墮法 <font face='Arial'>T22, p0036a</h2></font><hr>
<span class='old'>
</a><a name="0035c28" id="0035c28">與我何異。無沙門行破沙門法。有一比丘。山</a><a name="0035c29" id="0035c29">居串樂擔負羊毛道路疲極。既至僧坊庭中</span><a name="0036a01" id="0036a01">倒地。諸比丘見謂是鬼著。即以小便灑之。彼</a><a name="0036a02" id="0036a02">言。長老何以見灑。答言。恐見鬼著是以灑耳。</a><a name="0036a03" id="0036a03">彼言。我非鬼著。擔羊毛重道路疲頓熱悶故</a><a name="0036a04" id="0036a04">耳。諸比丘言。佛制比丘畜三衣缽。譬如飛鳥</a><a name="0036a05" id="0036a05">與毛羽俱。汝豈不聞而猶擔此。種種呵責。以</a><a name="0036a06" id="0036a06">是白佛。佛以是事集比丘僧。問彼比丘。汝實</a><a name="0036a07" id="0036a07">爾不。答言。實爾世尊。佛種種呵責已告諸比</a><a name="0036a08" id="0036a08">丘。以十利故為諸比丘結戒。從今是戒應如</a><a name="0036a09" id="0036a09">是說。若比丘擔羊毛道路行。尼薩耆波逸提。</a><a name="0036a10" id="0036a10">時有居士為僧作一房。念言。若比丘來此房</a><a name="0036a11" id="0036a11">中者。我當供養亦給施衣。有一比丘來止</a><a name="0036a12" id="0036a12">其房。便施羊毛。比丘不受。居士言。我集羊</a><a name="0036a13" id="0036a13">毛。本為比丘不自為身。比丘答言。佛不聽我</a><a name="0036a14" id="0036a14">自擔羊毛。如何得受。復有比丘須羊毛作臥</a><a name="0036a15" id="0036a15">具。自不知作。欲倩餘比丘。而不敢受。以是白</a><a name="0036a16" id="0036a16">佛。佛以是事集比丘僧。問彼比丘。所欲倩人</a><a name="0036a17" id="0036a17">去此遠近。答言。去此三由旬。於是世尊讚</a><a name="0036a18" id="0036a18">少欲知足。讚戒讚持戒已。告諸比丘。從今是</a><a name="0036a19" id="0036a19">戒應如是說。若比丘得羊毛。須持有所至。若</a><a name="0036a20" id="0036a20">自持乃至三由旬。若過尼薩耆波逸提。比丘</a><a name="0036a21" id="0036a21">得羊毛須持有所至。應使淨人擔。若無淨人</a><a name="0036a22" id="0036a22">乃聽自持。不得擔擔頭戴背負。犯者突吉羅。</a><a name="0036a23" id="0036a23">沙彌突吉羅。不犯者。三由旬內。若展轉持。若</a><a name="0036a24" id="0036a24">有人代。若於三由旬持反。及持五六波羅。為</a><a name="0036a25" id="0036a25">作腰繩帽綖等(二十六竟)</a><a name="0036a26" id="0036a26"><p>佛在舍衛城。爾時諸比丘使比丘尼浣染擘</a><a name="0036a27" id="0036a27">羺羊毛。諸比丘尼為供養故不敢辭憚。便多</a><a name="0036a28" id="0036a28">事多務妨廢讀誦坐禪行道。諸居士見聞譏</a><a name="0036a29" id="0036a29">呵。波闍波提比丘尼與五百比丘尼俱。往到<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220035c.htm'><img src='up.gif' border=0></a>
<a href='T220036b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>