<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0334b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷13)</font> 明單提九十二事法之一 <font face='Arial'>T22, p0334b</h2></font><hr>
<span class='old'>
</a><a name="0334a28" id="0334a28">彌諸比丘鬥諍。更相言說同止不和。乃至我</a><a name="0334a29" id="0334a29">不能滅諍事。我當往白世尊滅此諍事。唯願</span><a name="0334b01" id="0334b01">世尊。為諸比丘滅此諍法。爾時佛告優波離。</a><a name="0334b02" id="0334b02">汝往與拘睒彌比丘如法如律。如佛教。所謂</a><a name="0334b03" id="0334b03">多覓毘尼滅此諍事。如是諸釋種及諸離車</a><a name="0334b04" id="0334b04">等斷事。時不可即了者。亦與多覓毘尼滅。優</a><a name="0334b05" id="0334b05">波離諍事有三處起。若一人。若眾多若僧。亦</a><a name="0334b06" id="0334b06">應三處捨三處。取三處滅。優波離。汝往詣拘</a><a name="0334b07" id="0334b07">睒彌比丘所。如法如律如佛教滅此諍事。</a><a name="0334b08" id="0334b08">所謂多覓毘尼如上現前毘尼中廣說。乃至</a><a name="0334b09" id="0334b09">是比丘心軟已。僧應行舍羅。比丘有五法成</a><a name="0334b10" id="0334b10">就。僧應羯磨作行舍羅人。何等五不隨愛。不</a><a name="0334b11" id="0334b11">隨瞋。不隨怖。不隨癡。知取不取。羯磨者。應</a><a name="0334b12" id="0334b12">作是說。大德僧聽。某甲比丘五法成就。能為</a><a name="0334b13" id="0334b13">眾僧作行籌人。若僧時到僧立某甲比丘作</a><a name="0334b14" id="0334b14">行籌人。白如是。大德僧聽。某甲比丘五法成</a><a name="0334b15" id="0334b15">就僧今立某甲比丘作行籌人。諸大德忍某</a><a name="0334b16" id="0334b16">甲比丘作行籌人忍者默然。若不忍便說。僧</a><a name="0334b17" id="0334b17">已忍立某甲比丘作行籌人竟。僧忍默然</a><a name="0334b18" id="0334b18">故。是事如是持。羯磨已。此比丘。應作二種色</a><a name="0334b19" id="0334b19">籌。一者黑。二者白。不應唱言非法者。捉黑</a><a name="0334b20" id="0334b20">籌。如法者捉白籌。應如是唱。如是語者取黑</a><a name="0334b21" id="0334b21">籌。如是語者取白籌。行籌人行籌時。當立心</a><a name="0334b22" id="0334b22">在五法內然後行籌。不應作不如法伴。當作</a><a name="0334b23" id="0334b23">如法伴行籌訖。數若非法籌。乃至多一者。不</a><a name="0334b24" id="0334b24">應唱。非法人多如法人少。當作方便解坐。若</a><a name="0334b25" id="0334b25">前食時欲至者。應唱令前食。若後食時至。應</a><a name="0334b26" id="0334b26">唱令後食。若洗浴時至。當唱令洗浴。若說</a><a name="0334b27" id="0334b27">法時。欲至當唱。令說法時到。若說毘尼時</a><a name="0334b28" id="0334b28">至。當唱說毘尼時到若非法者。覺言我等得</a><a name="0334b29" id="0334b29">勝。為我故解坐。我等今不起。要即此坐決斷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220334a.htm'><img src='up.gif' border=0></a>
<a href='T220334c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>