<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0608c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷7)</font> 三十捨墮法之一 <font face='Arial'>T22, p0608c</h2></font><hr>
<span class='old'>
</a><a name="0608b28" id="0608b28">陀汝實從長者索身上衣耶。答言實爾。</a><a name="0608b29" id="0608b29">世尊以無數方便呵責跋難陀言。汝所為</span><a name="0608c01" id="0608c01">非。非威儀非沙門法非淨行非隨順行。</a><a name="0608c02" id="0608c02">所不應為云何乃從長者索身上衣。呵責</a><a name="0608c03" id="0608c03">已告諸比丘。跋難陀癡人。多種有漏處最初</a><a name="0608c04" id="0608c04">犯戒。自今已去與諸比丘結戒。集十句義</a><a name="0608c05" id="0608c05">乃至正法久住。欲說戒者當如是說。若比</a><a name="0608c06" id="0608c06">丘從居士索衣者尼薩耆波逸提。如是世</a><a name="0608c07" id="0608c07">尊與比丘結戒。諸比丘皆畏慎。不敢從親</a><a name="0608c08" id="0608c08">里居士索衣佛言。聽諸比丘從親里居</a><a name="0608c09" id="0608c09">士索衣不犯。自今已去欲說戒者當如</a><a name="0608c10" id="0608c10">是說。若比丘從非親里居士索衣者尼薩</a><a name="0608c11" id="0608c11">耆波逸提。如是世尊與諸比丘結戒。時有</a><a name="0608c12" id="0608c12">眾多比丘。在拘薩羅國夏安居竟。十五日</a><a name="0608c13" id="0608c13">自恣已。十六日執持衣缽往世尊所。晝日</a><a name="0608c14" id="0608c14">熱不可行夜便行。失正道從邪道行。時</a><a name="0608c15" id="0608c15">值賊劫他大得財物還。於邪道相值。賊</a><a name="0608c16" id="0608c16">語比丘言。汝等求覓我來耶。諸比丘答</a><a name="0608c17" id="0608c17">言。我等不為汝等來。我等於拘薩羅國夏</a><a name="0608c18" id="0608c18">安居竟。十五日自恣已。十六日持衣缽欲</a><a name="0608c19" id="0608c19">往見世尊。從彼來。晝日熱不可行夜行失</a><a name="0608c20" id="0608c20">道故來此耳。不為汝等來也。彼賊復言。</a><a name="0608c21" id="0608c21">汝等若不相覓何故從此道行豈不欲</a><a name="0608c22" id="0608c22">相害耶。即打比丘次死奪取衣缽。諸比丘</a><a name="0608c23" id="0608c23">露形而去。至祇桓在門外立。諸比丘見已</a><a name="0608c24" id="0608c24">語言。汝等露形尼揵子不足入祇桓。比</a><a name="0608c25" id="0608c25">丘報言。我等非尼揵子是沙門釋子耳。時</a><a name="0608c26" id="0608c26">優波離去彼不遠經行。諸比丘往至其所</a><a name="0608c27" id="0608c27">語言。今有眾多裸形人在門外立。我等語</a><a name="0608c28" id="0608c28">言。汝是尼犍子勿入祇桓精舍彼人報言。</a><a name="0608c29" id="0608c29">我非尼犍子是沙門釋子。時諸比丘語優<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220608b.htm'><img src='up.gif' border=0></a>
<a href='T220609a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>