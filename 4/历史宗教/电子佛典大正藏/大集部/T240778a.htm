<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0778a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷15)</font> 舍利弗品 <font face='Arial'>T24, p0778a</h2></font><hr>
<span class='old'>
</a><a name="0777c28" id="0777c28">優婆塞言。此金銀何以擲去。我當拾取。比丘</a><a name="0777c29" id="0777c29">答言。隨意。若優婆塞解法。持易衣缽來</span><a name="0778a01" id="0778a01">與眾僧得受。若無優婆塞可教擲去。眾僧</a><a name="0778a02" id="0778a02">應白二羯磨。一比丘知五法者。將此金</a><a name="0778a03" id="0778a03">銀使閉目擲去。莫記處所。若記處所突</a><a name="0778a04" id="0778a04">吉羅罪。受施用有四種法。云何為四。一者</a><a name="0778a05" id="0778a05">盜用。二者負債用。三者親友用。四者主用。問</a><a name="0778a06" id="0778a06">曰。云何盜用。答曰。若比丘無戒。依僧次受</a><a name="0778a07" id="0778a07">施飲食。是名盜用。云何負債用。若比丘受</a><a name="0778a08" id="0778a08">人飲食衣服。應先作念。若不先作念而受</a><a name="0778a09" id="0778a09">衣食。是名負債用。若有聰明智慧信心出家</a><a name="0778a10" id="0778a10">比丘。至受食時。口口作念。若鈍根者。未食</a><a name="0778a11" id="0778a11">時先作一念。若鈍根比丘受用衣時。應朝</a><a name="0778a12" id="0778a12">先作一念。利根者著著作念。房舍床席臥</a><a name="0778a13" id="0778a13">具一切受用信施。應先作念。若不先作念。</a><a name="0778a14" id="0778a14">是名負債用者。若不為障寒障熱及障慚</a><a name="0778a15" id="0778a15">恥而用衣。若不為饑渴疾病而受飲食湯</a><a name="0778a16" id="0778a16">藥。亦名負債。若受飲食衣服。不先作念突</a><a name="0778a17" id="0778a17">吉羅。云何親友用。七學人受用施物如子</a><a name="0778a18" id="0778a18">受父物無異。是名親友用。云何主用。真人</a><a name="0778a19" id="0778a19">羅漢受用施物。法師曰。於四種受用中。盜</a><a name="0778a20" id="0778a20">用最惡。復有四種受用。云何為四。一者有</a><a name="0778a21" id="0778a21">慚愧用。二者無慚愧用。三者有法用。四者無</a><a name="0778a22" id="0778a22">法用。云何有慚愧用。無慚愧人親近有慚愧</a><a name="0778a23" id="0778a23">人受用無罪。是名有慚愧用。云何無慚愧</a><a name="0778a24" id="0778a24">用。有慚愧人親近無慚愧人受用得罪。是</a><a name="0778a25" id="0778a25">名無慚愧用。有慚愧人親近無慚愧人。後必</a><a name="0778a26" id="0778a26">當隨其作惡。故名無慚愧人。無慚愧人親</a><a name="0778a27" id="0778a27">近有慚愧人。後必當改惡修善。是名有慚</a><a name="0778a28" id="0778a28">愧人。云何有法用。若有慚愧人用法而得。</a><a name="0778a29" id="0778a29">是名有法用。云何無法用。無慚愧人不用<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240777c.htm'><img src='up.gif' border=0></a>
<a href='T240778b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>