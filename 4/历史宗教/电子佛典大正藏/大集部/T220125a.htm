<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0125a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷18)</font> 第三分之四布薩法 <font face='Arial'>T22, p0125a</h2></font><hr>
<span class='old'>
</a><a name="0124c28" id="0124c28">訶責。云何說戒時作此留難。以是白佛。佛言。</a><a name="0124c29" id="0124c29">若說戒時憶有罪。聽向比坐說。若口言若心</span><a name="0125a01" id="0125a01">念。我有此罪說戒竟當悔。不應作留難。疑亦</a><a name="0125a02" id="0125a02">如是</a><a name="0125a03" id="0125a03"><p>有一住處。諸比丘不知布薩。不知布薩羯磨。</a><a name="0125a04" id="0125a04">有知法持律解律儀比丘來。諸比丘不看視</a><a name="0125a05" id="0125a05">不與臥具。彼比丘便去。以是白佛。佛言。應好</a><a name="0125a06" id="0125a06">看視與臥具。若不爾突吉羅</a><a name="0125a07" id="0125a07"><p>有一住處。僧皆犯罪。不知犯何篇罪。有一知</a><a name="0125a08" id="0125a08">法持律解律儀比丘來。諸比丘中一比丘往問</a><a name="0125a09" id="0125a09">言。犯如是。如是為是何篇罪。彼答言。是某篇</a><a name="0125a10" id="0125a10">罪。便語言。此住處一切僧犯如是罪。即於彼</a><a name="0125a11" id="0125a11">比丘邊悔過。悔過已還語諸比丘。我等先犯</a><a name="0125a12" id="0125a12">如是如是某篇罪。應共悔過。莫污染修梵行</a><a name="0125a13" id="0125a13">長夜受苦。諸比丘瞋恚言。汝何故向我說如</a><a name="0125a14" id="0125a14">是語。以是白佛。佛言。諸比丘應在彼知法比</a><a name="0125a15" id="0125a15">丘邊悔過。非不應語。但不應趣人語。語者突</a><a name="0125a16" id="0125a16">吉羅。時舍利弗至六群比丘住處。見其犯戒</a><a name="0125a17" id="0125a17">語言。汝等莫作此罪。六群比丘便觸惱問言。</a><a name="0125a18" id="0125a18">何等應作。何等不應作。竟夜惱之。舍利弗以</a><a name="0125a19" id="0125a19">是白佛。佛種種訶責六群比丘。汝愚癡人。上</a><a name="0125a20" id="0125a20">座比丘憐愍教汝。云何而反竟夜惱觸。訶已</a><a name="0125a21" id="0125a21">告諸比丘。非不應教。但不應趣教人。若犯罪</a><a name="0125a22" id="0125a22">自知有過。然後教之</a><a name="0125a23" id="0125a23"><p>時舍利弗目連遊行人間。為諸四眾國王大</a><a name="0125a24" id="0125a24">臣沙門婆羅門之所師敬。到一比丘住處。諸</a><a name="0125a25" id="0125a25">檀越為二人故。供養眾僧布施衣物。及守園</a><a name="0125a26" id="0125a26">人復共得欽婆羅直。估金錢一萬二千。三</a><a name="0125a27" id="0125a27">反唱令。須者取之。竟無人取。即還施主。時會</a><a name="0125a28" id="0125a28">比丘漸漸遊行還到佛所。佛如常法。慰問諸</a><a name="0125a29" id="0125a29">比丘已問言。舍利弗目連遊行豐足不。答言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220124c.htm'><img src='up.gif' border=0></a>
<a href='T220125b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>