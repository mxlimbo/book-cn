<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0025b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷4)</font> 明十三僧殘法之初 <font face='Arial'>T23, p0025b</h2></font><hr>
<span class='old'>
</a><a name="0025a28" id="0025a28">說有殘。常所用法說非常法。非常所用法說</a><a name="0025a29" id="0025a29">是常法。非教說教。教說非教。汝當捨是破</span><a name="0025b01" id="0025b01">僧因緣事。爾時提婆達多。聞佛口教暫捨是</a><a name="0025b02" id="0025b02">事。佛以是事集比丘僧以種種因緣呵責。云</a><a name="0025b03" id="0025b03">何名比丘求破和合僧受持破僧事。佛如是</a><a name="0025b04" id="0025b04">種種因緣呵已。語諸比丘。以十利故與諸比</a><a name="0025b05" id="0025b05">丘結戒。從今是戒應如是說。若比丘欲破和</a><a name="0025b06" id="0025b06">合僧。勤求方便受持破僧事。諸比丘應如是</a><a name="0025b07" id="0025b07">呵言。汝莫破和合僧。莫求方便受持破僧</a><a name="0025b08" id="0025b08">事。當與僧和合。僧和合者歡喜無諍。一心一</a><a name="0025b09" id="0025b09">學如水乳合。得安樂住。汝當捨是求破僧事。</a><a name="0025b10" id="0025b10">諸比丘如是教時。不捨是事者。當再三教令</a><a name="0025b11" id="0025b11">捨是事。再三教已捨者善。不捨者僧伽婆尸</a><a name="0025b12" id="0025b12">沙。是中犯者。比丘是事中。有十四種。犯非</a><a name="0025b13" id="0025b13">法說法偷蘭遮。法說非法偷蘭遮。非律說律</a><a name="0025b14" id="0025b14">偷蘭遮。律說非律偷蘭遮。非犯說犯偷蘭遮。</a><a name="0025b15" id="0025b15">犯說非犯偷蘭遮。輕說重偷蘭遮。重說輕偷</a><a name="0025b16" id="0025b16">蘭遮。有殘說無殘偷蘭遮。無殘說有殘偷蘭</a><a name="0025b17" id="0025b17">遮。常所用法說非常法偷蘭遮。非常所用法</a><a name="0025b18" id="0025b18">說是常法偷蘭遮。非教說教偷蘭遮。教說非</a><a name="0025b19" id="0025b19">教偷蘭遮。先應軟語約敕。已捨者。令作十四</a><a name="0025b20" id="0025b20">偷蘭遮悔過出罪。若不捨者。應作白四羯磨</a><a name="0025b21" id="0025b21">約敕。約敕法者。眾僧一心和合。一比丘僧</a><a name="0025b22" id="0025b22">中唱言。大德僧聽。是某甲比丘。求破和合</a><a name="0025b23" id="0025b23">僧受持破僧事已軟語約敕不捨是事。若僧</a><a name="0025b24" id="0025b24">時到僧忍聽。僧當約敕某甲比丘。汝莫破和</a><a name="0025b25" id="0025b25">合僧。莫受持破僧事。當與僧和合。僧和合</a><a name="0025b26" id="0025b26">者歡喜無諍。一心一學如水乳合。得安樂住。</a><a name="0025b27" id="0025b27">汝當捨是求破僧事。白如是如是白四羯磨。</a><a name="0025b28" id="0025b28">僧約敕某甲比丘。汝莫破和合僧莫受持破</a><a name="0025b29" id="0025b29">僧事竟。僧忍默然故是事如是持。如佛先說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230025a.htm'><img src='up.gif' border=0></a>
<a href='T230025c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>