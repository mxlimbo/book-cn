<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0346c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷48)</font> <font face='Arial'>T23, p0346c</h2></font><hr>
<span class='old'>
</a><a name="0346b28" id="0346b28">得。合界者得共在界內者得。又問。在地得與</a><a name="0346b29" id="0346b29">空中欲不。佛言。不得。在空中得與地欲不。佛</span><a name="0346c01" id="0346c01">言。不得。二俱在空中。得與欲不。佛言。不得。</a><a name="0346c02" id="0346c02">界內得與界外欲不。佛言。不得。界外得與界</a><a name="0346c03" id="0346c03">內欲不。佛言。不得。合界者得。共在界內者得。</a><a name="0346c04" id="0346c04">又問。在地得與空中欲結界不。佛言。不得。空</a><a name="0346c05" id="0346c05">中得與地欲結界不。佛言。不得二俱在空中。</a><a name="0346c06" id="0346c06">得與欲結界不。佛言。不得。界內得與界外</a><a name="0346c07" id="0346c07">欲結界不。佛言。不得。界外得與界內欲結</a><a name="0346c08" id="0346c08">界不。佛言。不得。合界者得。共在界內者得。</a><a name="0346c09" id="0346c09">又問。若不捨先界。得廣界狹界不。佛言。不</a><a name="0346c10" id="0346c10">得。又問。得並結界不。佛言。周匝說內相外</a><a name="0346c11" id="0346c11">相者得。又問。頗有結界不隨羯磨捨耶。佛</a><a name="0346c12" id="0346c12">言有若牆塹內。又問。比丘在樹上得結界不。</a><a name="0346c13" id="0346c13">佛言。若羯磨時眾數滿者得。又問。若僧破得</a><a name="0346c14" id="0346c14">結界不。佛言。如法者結界得。又問。過去佛</a><a name="0346c15" id="0346c15">法幾時住世。佛言。隨清淨比丘不壞法說戒</a><a name="0346c16" id="0346c16">時。名法住世。又問。未來佛法幾時住世。佛言。</a><a name="0346c17" id="0346c17">隨清淨比丘不壞法說戒時。名法住世。又問</a><a name="0346c18" id="0346c18">今世尊法幾時住世。佛言。隨清淨比丘不壞</a><a name="0346c19" id="0346c19">法說戒時。名法住世。又問。若比丘聚落中初</a><a name="0346c20" id="0346c20">作僧坊齊幾許作界。佛言。隨聚落。隨聚落</a><a name="0346c21" id="0346c21">界。齊行來處。又問。若比丘。阿練若住處初</a><a name="0346c22" id="0346c22">作僧坊齊幾許作界。佛言。面各一拘盧舍。</a><a name="0346c23" id="0346c23">一拘盧舍此內諸比丘。皆共一處布薩作羯</a><a name="0346c24" id="0346c24">磨。不得別眾說戒作羯磨別作者得罪。又</a><a name="0346c25" id="0346c25">問法滅時結界。名結界不。佛言不名結界。</a><a name="0346c26" id="0346c26">法滅時一切結界一切受戒一切戒一切羯</a><a name="0346c27" id="0346c27">磨皆滅。又問。若作羯磨比丘死。餘比丘不知</a><a name="0346c28" id="0346c28">界相。得捨界不。佛言。得捨。又問比丘山上</a><a name="0346c29" id="0346c29">作僧坊。山下十拘盧舍得安居不。佛言得。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230346b.htm'><img src='up.gif' border=0></a>
<a href='T230347a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>