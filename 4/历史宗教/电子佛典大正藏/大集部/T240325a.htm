<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0325a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷25)</font> 第三門第四子攝頌之餘 <font face='Arial'>T24, p0325a</h2></font><hr>
<span class='old'>
</a><a name="0324c28" id="0324c28">佛所禮雙足已。奉問起居在一面坐。爾時世</a><a name="0324c29" id="0324c29">尊為彼長者。宣說妙法示教利喜默然而住。</span><a name="0325a01" id="0325a01">長者離座偏露一肩。合掌向佛白言。世尊。願</a><a name="0325a02" id="0325a02">降慈悲并苾芻眾。明當就宅受我微供。佛默</a><a name="0325a03" id="0325a03">然受。時彼長者知佛受已。奉辭而去。長者亦</a><a name="0325a04" id="0325a04">復請諸外道。白言。我於明日請佛及僧就舍</a><a name="0325a05" id="0325a05">而食。仁等亦可於彼同餐。次詣城中婆羅門</a><a name="0325a06" id="0325a06">諸居士等。報言。我請佛僧及外道眾。明於舍</a><a name="0325a07" id="0325a07">食。仁等亦可共來隨喜供奉佛僧。長者即於</a><a name="0325a08" id="0325a08">其夜備辦種種上妙飲食。若噉食若嚼食。於</a><a name="0325a09" id="0325a09">晨朝時敷設座席。安置水盆齒木豆屑所須</a><a name="0325a10" id="0325a10">事已。令使白佛。飲食具備願佛知時</a><a name="0325a11" id="0325a11"><p>爾時世尊將諸聖眾。於日初分執持衣缽。往</a><a name="0325a12" id="0325a12">詣長者設供之處就座而坐。長者即共婆羅</a><a name="0325a13" id="0325a13">門諸居士等。持好金銀琉璃頗梨殊妙盤器。</a><a name="0325a14" id="0325a14">欲於佛僧次第行與。佛告阿難陀。汝今宜去</a><a name="0325a15" id="0325a15">告諸苾芻。此是長者意欲試察行四寶盤。汝</a><a name="0325a16" id="0325a16">等皆不應受。尊者慶喜受教而告。苾芻依教</a><a name="0325a17" id="0325a17">竟無一人輒受其器。長者見已即取赤白銅</a><a name="0325a18" id="0325a18">器。次第行與奉上妙食。手自供養皆令飽滿。</a><a name="0325a19" id="0325a19">飯食訖嚼齒木澡漱已收缽器。長者便取卑</a><a name="0325a20" id="0325a20">席對世尊坐。佛為說法示教利喜。并說施頌</a><a name="0325a21" id="0325a21">鐸敧拏已從舍而去。時諸外道並作非法形</a><a name="0325a22" id="0325a22">儀隨情亂坐不依次第。長者即告守門人曰。</a><a name="0325a23" id="0325a23">若見外道持金銀琉璃頗梨寶器而出門者。</a><a name="0325a24" id="0325a24">汝可奪取。若言長者與我者。答曰。與仁暫食</a><a name="0325a25" id="0325a25">非是總施。若不還者即可打攥強奪其器。長</a><a name="0325a26" id="0325a26">者便以四寶盤器行與外道。彼便高聲從索</a><a name="0325a27" id="0325a27">與我金盤。或云授我銀器。遂便撩亂忿競交</a><a name="0325a28" id="0325a28">興。杖打手擒拳歐腳踏。共相陵辱無可觀</a><a name="0325a29" id="0325a29">採。長者見已現瞋怖相。令其靜息次行食與。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240324c.htm'><img src='up.gif' border=0></a>
<a href='T240325b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>