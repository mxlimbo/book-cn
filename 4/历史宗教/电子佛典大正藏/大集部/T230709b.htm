<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0709b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷16)</font> 故泄精學處第一 惡性違諫學處第十三 <font face='Arial'>T23, p0709b</h2></font><hr>
<span class='old'>
</a><a name="0709a28" id="0709a28">欲。就大師處習四明論。問曰汝從何來。答曰</a><a name="0709a29" id="0709a29">我從石砌城來。問曰彼城人物汝並識不。答</span><a name="0709b01" id="0709b01">云我識。問曰汝識大婆羅門月子不。月靜聞</a><a name="0709b02" id="0709b02">已不覺啼泣。彼便問曰汝何故啼。答云彼是</a><a name="0709b03" id="0709b03">我尊身已亡歿。師報之曰。彼是我友久與別</a><a name="0709b04" id="0709b04">離。今已云亡誠可悲悼。因即攝受。彼便銳意</a><a name="0709b05" id="0709b05">勤學四明。稟性聰敏未盈歲月。於所習論咸</a><a name="0709b06" id="0709b06">皆洞曉。時婆羅門便作是念。我有宿願所生</a><a name="0709b07" id="0709b07">之女不求族望。不覓錢財不為容色。若其有</a><a name="0709b08" id="0709b08">人能於我所學四明論。善通達者我當娉之。</a><a name="0709b09" id="0709b09">即便以種種瓔珞嚴飾其女。召命宗親門設</a><a name="0709b10" id="0709b10">火祀。左手攜女右手持瓶。以吉祥水注月靜</a><a name="0709b11" id="0709b11">手。而告之曰。摩納婆。今我以女授汝為妻。月</a><a name="0709b12" id="0709b12">靜受之旋火三匝。餘婆羅門同聲咒願。願得</a><a name="0709b13" id="0709b13">長壽無病宗門吉昌。即便廣設賓會共成婚</a><a name="0709b14" id="0709b14">禮。為大臣愛念撿挍家室。所有取與咸皆委</a><a name="0709b15" id="0709b15">付。其家巨富多有珍財。遠近商人無不臻湊。</a><a name="0709b16" id="0709b16">時有石砌城商人。持諸貨物到室羅伐城。便</a><a name="0709b17" id="0709b17">見浣盆共相謂曰。此之浣盆今者乃作大臣</a><a name="0709b18" id="0709b18">女夫。善習眾藝其家巨富多有資財。貧富無</a><a name="0709b19" id="0709b19">皕~命何定。時諸商人既交易已。持諸貨物</a><a name="0709b20" id="0709b20">還石砌城。告月光云。我於室羅伐城見汝弟</a><a name="0709b21" id="0709b21">浣盆。善四明論為大臣女婿。其家巨富多有</a><a name="0709b22" id="0709b22">財產。彼兄聞已便告母曰。我聞浣盆在室羅</a><a name="0709b23" id="0709b23">伐。勢力豪富有異常人。其母聞之情生不喜。</a><a name="0709b24" id="0709b24">後於異時月光家資漸見貧悴。母便告曰。如</a><a name="0709b25" id="0709b25">汝前聞浣盆者是汝之弟。彼既巨富汝宜往</a><a name="0709b26" id="0709b26">看。所有錢財或容相濟。月光報曰。前云婢兒</a><a name="0709b27" id="0709b27">今成兄弟。不違母命便往室羅伐城。于時浣</a><a name="0709b28" id="0709b28">盆聞有大兄其名月光。與諸商旅來至此城。</a><a name="0709b29" id="0709b29">即便疾往商人之處。既迎見已歡喜跪拜。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230709a.htm'><img src='up.gif' border=0></a>
<a href='T230709c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>