<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0310b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷9)</font> 明三十尼薩耆波夜提法之初 <font face='Arial'>T22, p0310b</h2></font><hr>
<span class='old'>
</a><a name="0310a28" id="0310a28">比丘遙聞已。拍手大笑怪哉怪哉。諸比丘聞</a><a name="0310a29" id="0310a29">已往白世尊。佛言呼優陀夷來。來已佛問優</span><a name="0310b01" id="0310b01">陀夷。汝實爾不。答言實爾。佛言此是惡事。乃</a><a name="0310b02" id="0310b02">至佛問比丘。設使親里比丘尼。應藏之物當</a><a name="0310b03" id="0310b03">出示親里比丘不。答言不也世尊。設使親里</a><a name="0310b04" id="0310b04">比丘。得親里比丘尼應藏之物。當出示人</a><a name="0310b05" id="0310b05">不。不也世尊。佛語諸比丘。從今日不得使</a><a name="0310b06" id="0310b06">非親里比丘尼。浣染擗羊毛</a><a name="0310b07" id="0310b07"><p>復次佛住舍衛城。廣說如上。時尊者優陀夷。</a><a name="0310b08" id="0310b08">持羊毛與大愛道比丘尼。善哉姊妹與我浣</a><a name="0310b09" id="0310b09">染擗治。時大愛道比丘尼即為擗染治訖。還</a><a name="0310b10" id="0310b10">送與優陀夷已。往至世尊所。頭面禮足<span class='corr'>卻</span>住</a><a name="0310b11" id="0310b11">一面。佛知而故問。手上何以故有染色。答</a><a name="0310b12" id="0310b12">言我與尊者優陀夷。浣染擗羊毛。佛語諸比</a><a name="0310b13" id="0310b13">丘。云何優陀夷。使非親里比丘尼。浣染擗羊</a><a name="0310b14" id="0310b14">毛。佛言呼優陀夷來。來已佛問優陀夷。汝實</a><a name="0310b15" id="0310b15">使大愛道比丘尼。浣染擗羊毛耶。答言實爾</a><a name="0310b16" id="0310b16">世尊。佛言優陀夷。汝云何令行道比丘尼作。</a><a name="0310b17" id="0310b17">從今日後不聽使非親里比丘尼。浣染擗羊</a><a name="0310b18" id="0310b18">毛。佛告諸比丘。依止舍衛城者皆悉令集。以</a><a name="0310b19" id="0310b19">十利故。為諸比丘制戒。乃至已聞者當重聞。</a><a name="0310b20" id="0310b20">若比丘使非親里比丘尼浣染擗羊毛。尼薩</a><a name="0310b21" id="0310b21">耆波夜提比丘非親里及羊毛如上說。浣染</a><a name="0310b22" id="0310b22">如上第五戒中說。擗者分析。尼薩耆波夜提</a><a name="0310b23" id="0310b23">者。此毛應眾僧中捨。波夜提罪應悔過。不捨</a><a name="0310b24" id="0310b24">而悔。越比尼罪。波夜提者。如上說。此中增擗</a><a name="0310b25" id="0310b25">一事。除打著泥污衣。著垢膩衣。往尼寺。餘如</a><a name="0310b26" id="0310b26">上第五戒中廣說</a><a name="0310b27" id="0310b27"><p class='juan'>
摩訶僧祇律卷第九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220310a.htm'><img src='up.gif' border=0></a>
<a href='T220310c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>