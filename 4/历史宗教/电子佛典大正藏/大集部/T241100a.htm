<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1494 佛說淨業障經 1100a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1494 佛說淨業障經</font> <font face='Arial'>(卷1)</font> <font face='Arial'>T24, p1100a</h2></font><hr>
<span class='old'>
</a><a name="1099c28" id="1099c28">光明照閻浮提。於諸眾生而作利益。無量</a><a name="1099c29" id="1099c29">無邊不可思議。文殊師利。當知是經亦復</span><a name="1100a01" id="1100a01">如是。能令菩薩破諸結縛。能生無量智慧</a><a name="1100a02" id="1100a02">光明。亦於諸法得無障礙。速疾能生無礙</a><a name="1100a03" id="1100a03">智辯。若說法時不為眾魔及外道之所破</a><a name="1100a04" id="1100a04">壞。斷其樂說。文殊師利。譬如大火焚燒草</a><a name="1100a05" id="1100a05">木無有遺餘。當知是經燒一切結。亦復如是。</a><a name="1100a06" id="1100a06">文殊師利。如雪山王諸餘黑山不能障翳。若</a><a name="1100a07" id="1100a07">有菩薩得聞是經。亦復如是。諸餘外道不能</a><a name="1100a08" id="1100a08">如法而毀壞者。文殊師利。如轉輪王諸小國</a><a name="1100a09" id="1100a09">王無敢拒逆。若有菩薩得聞是經。亦復如是。</a><a name="1100a10" id="1100a10">一切雜論嚴飾章句。如是之人不能抑制。文</a><a name="1100a11" id="1100a11">殊師利。譬如比丘善能持律能除他人破戒</a><a name="1100a12" id="1100a12">疑悔。當知此經亦復如是。能令眾生離諸憂</a><a name="1100a13" id="1100a13">悔。文殊師利。如日天子所至之處能破眾冥。</a><a name="1100a14" id="1100a14">若有菩薩得聞是經。亦復如是。能破一切無</a><a name="1100a15" id="1100a15">明黑闇。能生一切智慧光耀。所以者何。以</a><a name="1100a16" id="1100a16">因是經善修慧故。爾時惡魔來至佛所白佛</a><a name="1100a17" id="1100a17">言。世尊。如來大悲憐愍一切常施安樂。唯願</a><a name="1100a18" id="1100a18">世尊莫說此經。所以者何。若說此經諸魔宮</a><a name="1100a19" id="1100a19">殿皆悉震動。諸憂惱箭入我身中。以此經典</a><a name="1100a20" id="1100a20">行閻浮提故。世尊。我今當令如是經典無有</a><a name="1100a21" id="1100a21">受持讀誦書寫供養之者。當使此經似如邪</a><a name="1100a22" id="1100a22">道。令諸眾生起於邪見。讀誦方廣大乘比丘。</a><a name="1100a23" id="1100a23">心生疑悔誹謗此經。爾時釋提桓因以佛神</a><a name="1100a24" id="1100a24">力。即於佛前頭面禮足。以天曼陀羅華而散</a><a name="1100a25" id="1100a25">佛上。白佛言。世尊。惡魔波旬設諸方便欲</a><a name="1100a26" id="1100a26">為此經而作留難。世尊。我當受持讀誦書寫</a><a name="1100a27" id="1100a27">供養恭敬。如來滅後我與阿難。當令此經行</a><a name="1100a28" id="1100a28">閻浮提。普令周遍。我與四王諸鬼神等。常</a><a name="1100a29" id="1100a29">當擁護說是經者。若有受持讀誦書寫供養<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241099c.htm'><img src='up.gif' border=0></a>
<a href='T241100b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>