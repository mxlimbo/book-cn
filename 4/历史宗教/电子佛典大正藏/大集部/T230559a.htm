<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0559a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷9)</font> 續薩婆多毘尼毘婆沙序 九十事第六十八 <font face='Arial'>T23, p0559a</h2></font><hr>
<span class='old'>
</a><a name="0558c28" id="0558c28">西蜀寶玄律師。共談此論。闕義玄言本鄉</a><a name="0558c29" id="0558c29">備有。非意聞之。不勝慶躍。於是慇懃三覆。</span><a name="0559a01" id="0559a01">問其所由。方知此典譯在於蜀。若依本翻。</a><a name="0559a02" id="0559a02">有其九卷。往因魏世道武。殄滅法門。乃令茲</a><a name="0559a03" id="0559a03">妙旨。首末零落。遂使四方皆傳闕本。其真言</a><a name="0559a04" id="0559a04">圓備。尚蘊成都。智首乃託邛僰行人。井絡</a><a name="0559a05" id="0559a05">良信。經涉三周。所願方果。以皇隋之馭天</a><a name="0559a06" id="0559a06">下二十六載大業二年歲次丙寅冬十二月。</a><a name="0559a07" id="0559a07">躬獲此本。傳之京邑。智首深願流茲覺水。散</a><a name="0559a08" id="0559a08">此慧燈。悟彼學徒。補其法寶。已有一本。附齊</a><a name="0559a09" id="0559a09">州神通寺僧沙禪師。令於海岱之間。諸藏傳</a><a name="0559a10" id="0559a10">寫。猶恨晉魏燕趙。未獲流布。相州靜洪律師</a><a name="0559a11" id="0559a11">毘尼匠主。復是智首生年躬蒙訓導。今謹附</a><a name="0559a12" id="0559a12">一本。屈傳之河朔。故具述由序。標之卷初。願</a><a name="0559a13" id="0559a13">尋覽諸賢。無猜惑也</a><a name="0559a14" id="0559a14"></a><a name="0559a15" id="0559a15"></a><a name="0559a16" id="0559a16"><p class='juan'>
薩婆多毘尼毘婆沙卷第九</p>
</a><a name="0559a17" id="0559a17"></a><a name="0559a18" id="0559a18"><p><span class='byline'>　　　　失譯人名今附秦錄</span><br></a><a name="0559a19" id="0559a19"><p><b>　　<A NAME="n356"></A>九十事第六十九</b></a><a name="0559a20" id="0559a20"><p>謗人犯重偷蘭遮。犯突吉羅。向一人謗。亦犯</a><a name="0559a21" id="0559a21"><p><b>　　<A NAME="n357"></A>九十事第七十</b></a><a name="0559a22" id="0559a22"><p>女人同道行者。上制尼。此制白衣女也。義如</a><a name="0559a23" id="0559a23">上尼中無異也。若共多女。犯多也</a><a name="0559a24" id="0559a24"><p><b>　　<A NAME="n358"></A>九十事第七十一</b></a><a name="0559a25" id="0559a25"><p>賊共行者。袈裟秦言染也結愛等亦名染。</a><a name="0559a26" id="0559a26">著此服者。在獸不令其畏。是故獵師喜假服</a><a name="0559a27" id="0559a27">之。後令獸遠見比丘便生畏心遠而避之。與</a><a name="0559a28" id="0559a28">賊行亦爾。是以人見比丘共賊行。便生不信。</a><a name="0559a29" id="0559a29">是故佛制<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230558c.htm'><img src='up.gif' border=0></a>
<a href='T230559b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>