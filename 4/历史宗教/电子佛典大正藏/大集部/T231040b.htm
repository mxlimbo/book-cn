<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1040b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷4)</font> <font face='Arial'>T23, p1040b</h2></font><hr>
<span class='old'>
</a><a name="1040a28" id="1040a28">令速往彼。捉賊將來。大臣依命。將四種兵往</a><a name="1040a29" id="1040a29">捉。時諸賊等。在叢林中。無畏而住。不著衣</span><a name="1040b01" id="1040b01">甲。正分所得財物。毘樓盧澤迦樓賴吒。令其</a><a name="1040b02" id="1040b02">四兵圍賊。四面一時擊鼓吹螺。其賊驚怕。棄</a><a name="1040b03" id="1040b03">物而走。或有被殺。或有捉獲。時大將軍得所</a><a name="1040b04" id="1040b04">劫之物。并獲賊等。同詣王所。白大王曰。此等</a><a name="1040b05" id="1040b05">是賊并物今已捉獲。王告賊曰。我先擊鼓宣</a><a name="1040b06" id="1040b06">令。於我國中。不得行盜。若有犯者。當害其</a><a name="1040b07" id="1040b07">命。被劫之家。我庫藏中出物酬直。賊白王曰。</a><a name="1040b08" id="1040b08">我亦聞王擊鼓宣令。為貪財物。違命去盜。王</a><a name="1040b09" id="1040b09">曰。汝等劫人。何故害命。白言為欲令前人恐</a><a name="1040b10" id="1040b10">怕故。王告言。汝等令他恐怕。我今與汝未曾</a><a name="1040b11" id="1040b11">見事。遣汝恐怕。王敕大臣。將此賊殺斷。其臣</a><a name="1040b12" id="1040b12">領賊。於四衢道。告眾人曰。此是劫賊。欲將殺</a><a name="1040b13" id="1040b13">去將行之時。一賊逃走得脫。往逝多林。至一</a><a name="1040b14" id="1040b14">苾芻所。白言。聖者。我欲出家。時彼苾芻即與</a><a name="1040b15" id="1040b15">出家。及以近圓諸餘賊等。並被王殺。後於異</a><a name="1040b16" id="1040b16">時。諸苾芻等往屍林處。賊出家者。亦來林間。</a><a name="1040b17" id="1040b17">見王殺賊。眼中淚出。餘苾芻見。各相謂曰。此</a><a name="1040b18" id="1040b18">初出家苾芻。極有信心。見斯死者。眼中流淚。</a><a name="1040b19" id="1040b19">見苾芻讚。便即放聲。號咷大哭。苾芻問曰。何</a><a name="1040b20" id="1040b20">故高聲大哭。答曰。此是我父。此是我兄。及以</a><a name="1040b21" id="1040b21">弟等。又問此之賊等。曾殺羅漢。汝豈殺耶。答</a><a name="1040b22" id="1040b22">曰。曾殺。時諸苾芻以緣白佛。佛言。若殺阿羅</a><a name="1040b23" id="1040b23">漢者。是斷福田犯逆。亦壞我法。應須滅擯。驅</a><a name="1040b24" id="1040b24">令歸俗。汝等苾芻。若有人來求出家者。苾芻</a><a name="1040b25" id="1040b25">應問。汝不殺阿羅漢不。若不問者。得越法罪。</a><a name="1040b26" id="1040b26">具壽鄔波離白佛言。若復有人。先曾出家。破</a><a name="1040b27" id="1040b27">壞僧伽。於後更來求出家者。應與出家不。佛</a><a name="1040b28" id="1040b28">言。不應。佛告鄔波離。從今已去。若有人來欲</a><a name="1040b29" id="1040b29">出家者。苾芻應問。汝曾破僧伽不。若非應度。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231040a.htm'><img src='up.gif' border=0></a>
<a href='T231040c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>