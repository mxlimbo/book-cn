<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0095c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷14)</font> 第二分之四尼律墮法 <font face='Arial'>T22, p0095c</h2></font><hr>
<span class='old'>
</a><a name="0095b28" id="0095b28"><p>爾時諸比丘尼。以香塗身亦使人塗。生愛欲</a><a name="0095b29" id="0095b29">心不樂修梵行。遂致反俗作外道者。諸白衣</span><a name="0095c01" id="0095c01">聞其香氣。譏呵言。此等以香塗身同於婬</a><a name="0095c02" id="0095c02">女。無沙門行破沙門法。諸長老比丘尼聞種</a><a name="0095c03" id="0095c03">種呵責。乃至今為諸比丘尼結戒。亦如上說。</a><a name="0095c04" id="0095c04">從今是戒應如是說。若比丘尼以香塗身波</a><a name="0095c05" id="0095c05">逸提。香者。根香莖香葉香華香蟲香膠香。式</a><a name="0095c06" id="0095c06">叉摩那沙彌尼突吉羅。若為治病若強力所</a><a name="0095c07" id="0095c07">逼塗不犯</a><a name="0095c08" id="0095c08"><p>爾時諸比丘尼以澤枯揩身令有光潤。諸白</a><a name="0095c09" id="0095c09">衣譏呵言。此等以澤枯揩身令有光潤如婬</a><a name="0095c10" id="0095c10">女人。無沙門行破沙門法。諸長老比丘尼聞</a><a name="0095c11" id="0095c11">種種呵責。乃至今為諸比丘尼結戒。亦如上</a><a name="0095c12" id="0095c12">說。從今是戒應如是說。若比丘尼以澤枯揩</a><a name="0095c13" id="0095c13">身波逸提。時跋陀迦毘羅比丘尼身體少潤</a><a name="0095c14" id="0095c14">枯燥擗裂問醫。醫言應用澤枯揩身。答言佛</a><a name="0095c15" id="0095c15">不聽我澤枯揩身。願更思餘治。醫言更無餘</a><a name="0095c16" id="0095c16">治。比丘尼作是念。若世尊聽病時澤枯揩身。</a><a name="0095c17" id="0095c17">我乃不復有此苦患。以是白佛。佛以是事集</a><a name="0095c18" id="0095c18">二部漪。告諸比丘。今聽比丘尼病時以澤枯</a><a name="0095c19" id="0095c19">揩身。從今是戒應如是說。若比丘尼無病</a><a name="0095c20" id="0095c20">以澤枯揩身波逸提。式叉摩那沙彌尼突吉</a><a name="0095c21" id="0095c21">羅</a><a name="0095c22" id="0095c22"><p>爾時諸比丘尼畜華鬘或著。生染著心不樂</a><a name="0095c23" id="0095c23">修梵行。遂致反俗作外道者。諸長老比丘尼</a><a name="0095c24" id="0095c24">見種種呵責。乃至今為諸比丘尼結戒。亦如</a><a name="0095c25" id="0095c25">上說。從今是戒應如是說。若比丘尼畜華鬘</a><a name="0095c26" id="0095c26">若著波逸提。乃至以草葉係頭為好。皆名著</a><a name="0095c27" id="0095c27">華鬘。式叉摩那沙彌尼突吉羅。若強力所逼</a><a name="0095c28" id="0095c28">不犯</a><a name="0095c29" id="0095c29"><p>爾時比丘尼著寶瓔珞。生愛欲心不樂修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220095b.htm'><img src='up.gif' border=0></a>
<a href='T220096a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>