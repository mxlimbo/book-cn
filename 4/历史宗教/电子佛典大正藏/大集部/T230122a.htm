<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0122a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷17)</font> 九十波逸提之六 <font face='Arial'>T23, p0122a</h2></font><hr>
<span class='old'>
</a><a name="0121c24" id="0121c24">餅。迦留陀夷即入禪定。於門外沒在庭前現。</a><a name="0121c25" id="0121c25">從禪定起彈指。婦即迴顧即見。便看門猶</span><a name="0122a01" id="0122a01">閉。作是念。此沙門從何處入。此必貪餅故</a><a name="0122a02" id="0122a02">來。我終不與。若使眼脫我亦不與。即以神力</a><a name="0122a03" id="0122a03">兩眼脫出。見已復念。出眼如碗我亦不與。</a><a name="0122a04" id="0122a04">即以神力變眼如碗。見已復念。倒立我前亦</a><a name="0122a05" id="0122a05">不能與。即以神力於前倒立。復念若死我亦</a><a name="0122a06" id="0122a06">不與。復以神力入滅受想定。心想皆滅無所</a><a name="0122a07" id="0122a07">覺知。爾時婆羅門婦見已。喚問牽挽不動。</a><a name="0122a08" id="0122a08">婦即驚怖作是念。是沙門大惡乃爾。此常出</a><a name="0122a09" id="0122a09">入波斯匿王所。末利夫人師。若聞某婆羅門</a><a name="0122a10" id="0122a10">家死者。我等得大衰惱。若活者我與一餅。</a><a name="0122a11" id="0122a11">迦留陀夷即出滅受想定。身動便起。婦即看</a><a name="0122a12" id="0122a12">餅。先所煎者皆好。意惜不與。當更煎之。</a><a name="0122a13" id="0122a13">即煎轉勝。復不以與。即刮盆邊取殘麵煎。復</a><a name="0122a14" id="0122a14">勝於前。復作是念。此等皆好。當以先者與</a><a name="0122a15" id="0122a15">之。適舉一餅。餘皆相著。迦留陀夷言。姊隨</a><a name="0122a16" id="0122a16">心欲與我幾許便取。即舉四餅持與迦留陀</a><a name="0122a17" id="0122a17">夷。迦留陀夷不受言。我不須是餅。若汝欲施</a><a name="0122a18" id="0122a18">者可以與僧。是婆羅門婦。先世曾供養佛種</a><a name="0122a19" id="0122a19">善根。近正見利根。本因緣強。堪任今世得</a><a name="0122a20" id="0122a20">道。諸善根牽故。便作是念。是比丘實不貪</a><a name="0122a21" id="0122a21">餅。但愍我故來。即作是念。我所有餅盡當與</a><a name="0122a22" id="0122a22">僧。語言善人。我盡持筐餅施僧。答言隨意。</a><a name="0122a23" id="0122a23">即持餅筐詣祇桓中。打揵搥集比丘僧。與</a><a name="0122a24" id="0122a24">僧餅竟。在迦留陀夷前坐聽說法。爾時迦留</a><a name="0122a25" id="0122a25">陀夷。即隨順觀本因緣為說妙法。即於座上</a><a name="0122a26" id="0122a26">遠塵離垢。於諸法中得法眼淨。是女人聞法</a><a name="0122a27" id="0122a27">知法見法入法。度疑悔不隨他。於佛法中得</a><a name="0122a28" id="0122a28">自在。心無所畏。從坐起頭面禮迦留陀夷足</a><a name="0122a29" id="0122a29">言。我從今日歸依佛歸依法歸依僧。知我盡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230121c.htm'><img src='up.gif' border=0></a>
<a href='T230122b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>