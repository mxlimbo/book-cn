<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0363a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷31)</font> 第六門第四子攝之餘明佛從天下等事 <font face='Arial'>T24, p0363a</h2></font><hr>
<span class='old'>
</a><a name="0362c28" id="0362c28">功德。願我當來生王舍城。於此城中現在人</a><a name="0362c29" id="0362c29">眾。所生男女我皆取食。汝等苾芻於意云何。</span><a name="0363a01" id="0363a01">彼牧牛女豈異人乎。即訶利底藥叉女是。由</a><a name="0363a02" id="0363a02">彼往昔奉施獨覺五百菴沒羅果發惡願故。今</a><a name="0363a03" id="0363a03">生王舍城作藥叉女生五百子。吸人精氣食</a><a name="0363a04" id="0363a04">噉城中所有男女。汝等苾芻。我常宣說。黑業</a><a name="0363a05" id="0363a05">黑報雜業雜報白業白報。汝等應當勤修白</a><a name="0363a06" id="0363a06">業離黑雜業。乃至果報還其自受。時諸苾芻</a><a name="0363a07" id="0363a07">聞佛說已。心大歡喜。頂禮佛足。奉辭而去</a><a name="0363a08" id="0363a08"><p>緣處同前。時訶利底。既受如來三歸五戒已。</a><a name="0363a09" id="0363a09">遂被諸餘藥叉神等而作災難。即將諸子施與</a><a name="0363a10" id="0363a10">眾僧。若見苾芻行乞食時。皆化作小兒隨後</a><a name="0363a11" id="0363a11">而去。王舍城中女人見時。多生憐愛即來抱</a><a name="0363a12" id="0363a12">持。彼便隱沒。時諸女人白苾芻曰。此是誰子。</a><a name="0363a13" id="0363a13">答言訶利底兒。女人報曰。此是怨家毒害藥</a><a name="0363a14" id="0363a14">叉所生子耶。苾芻報曰。彼已皆捨毒害之心。</a><a name="0363a15" id="0363a15">為諸藥叉與作災難。為此將來施與我等。女</a><a name="0363a16" id="0363a16">人作念。藥叉之女。能捨惡心將子奉施。我等</a><a name="0363a17" id="0363a17">諸子何不施與。遂將男女施與僧伽。僧伽不</a><a name="0363a18" id="0363a18">受。女人白言。聖者。尚能納受毒害藥叉女兒。</a><a name="0363a19" id="0363a19">何故不受我等男女。時諸苾芻以緣白佛。佛</a><a name="0363a20" id="0363a20">言應受。諸苾芻奉教雖受不為守護。縱其自</a><a name="0363a21" id="0363a21">意隨處遊行。諸苾芻白佛。佛言若將一男施</a><a name="0363a22" id="0363a22">與僧伽。一苾芻為受以故袈裟片。繫其頂上</a><a name="0363a23" id="0363a23">而為守護。若多施與。於上中下座隨意受之。</a><a name="0363a24" id="0363a24">同前守護勿致疑惑。時諸父母遂將財物。還</a><a name="0363a25" id="0363a25">來贖取諸苾芻不受。佛言應受。彼於後時情</a><a name="0363a26" id="0363a26">生愛戀。復將衣物施與苾芻希報恩故。苾芻</a><a name="0363a27" id="0363a27">知心而不為受。佛言應受。如世尊說應受贖</a><a name="0363a28" id="0363a28">兒財物者。時六眾苾芻遂從父母要索全價。</a><a name="0363a29" id="0363a29">佛言不應索價。應隨彼意知足受取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240362c.htm'><img src='up.gif' border=0></a>
<a href='T240363b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>