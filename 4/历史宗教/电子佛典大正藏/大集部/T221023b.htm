<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1430 四分僧戒本 1023b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1430 四分僧戒本</font> <font face='Arial'>(卷1)</font> <font face='Arial'>T22, p1023b</h2></font><hr>
<span class='old'>
</a><br><a name="1023a28" id="1023a28">　　譬如人毀足　　　不堪有所涉</a><br><a name="1023a29" id="1023a29">　　毀戒亦如是　　　不得生天人</span><br><a name="1023b01" id="1023b01">　　欲得生天上　　　若生人間者</a><br><a name="1023b02" id="1023b02">　　常當護戒足　　　勿令有毀損</a><br><a name="1023b03" id="1023b03">　　如御入險道　　　失轄折軸憂</a><br><a name="1023b04" id="1023b04">　　毀戒亦如是　　　死時懷恐懼</a><br><a name="1023b05" id="1023b05">　　如人自照鏡　　　好醜生欣慼</a><br><a name="1023b06" id="1023b06">　　說戒亦如是　　　全毀生憂喜</a><br><a name="1023b07" id="1023b07">　　如兩陣共戰　　　勇怯有進退</a><br><a name="1023b08" id="1023b08">　　說戒亦如是　　　淨穢生安畏</a><br><a name="1023b09" id="1023b09">　　世間王為最　　　眾流海為最</a><br><a name="1023b10" id="1023b10">　　眾星月為最　　　眾聖佛為最</a><br><a name="1023b11" id="1023b11">　　一切眾律中　　　戒經為上最</a><br><a name="1023b12" id="1023b12">　　如來立禁戒　　　半月半月說　</p></a><a name="1023b13" id="1023b13"><p>和合僧集會。未受大戒者出。不來諸比丘說</a><a name="1023b14" id="1023b14">欲及清淨。誰遣比丘尼來受教誡。僧今和</a><a name="1023b15" id="1023b15">合。何所作為(答言說戒羯磨)大德僧聽。今僧十五</a><a name="1023b16" id="1023b16">日布薩說戒。若僧時到僧忍聽。和合說戒。白</a><a name="1023b17" id="1023b17">如是。諸大德。我今欲說戒。眾集現前。默然聽</a><a name="1023b18" id="1023b18">善思念之。若有犯者當發露。無犯者默然。默</a><a name="1023b19" id="1023b19">然故。當知僧清淨。若有他舉者。即應如實答。</a><a name="1023b20" id="1023b20">如是諸比丘在於眾中乃至三唱。憶念有罪</a><a name="1023b21" id="1023b21">當發露。不發露者。得故妄語罪。佛說故妄語</a><a name="1023b22" id="1023b22">是障道法。彼比丘自憶念知有罪。欲求清淨</a><a name="1023b23" id="1023b23">當發露。發露則安隱。不發露罪益深。諸大</a><a name="1023b24" id="1023b24">德。我已說戒經序。今問諸大德。是中清淨不</a><a name="1023b25" id="1023b25">(如是三說)諸大德。是中清淨。默然故。是事如是</a><a name="1023b26" id="1023b26">持</a><a name="1023b27" id="1023b27"><p>諸大德。是四棄法。半月半月戒經中說。若比</a><a name="1023b28" id="1023b28">丘與比丘共戒同戒。不捨戒戒羸不自悔。犯</a><a name="1023b29" id="1023b29">不淨行。行淫欲法。乃至共畜生。是比丘波羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221023a.htm'><img src='up.gif' border=0></a>
<a href='T221023c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>