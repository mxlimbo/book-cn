<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0108b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷15)</font> 九十波逸提之六 <font face='Arial'>T23, p0108b</h2></font><hr>
<span class='old'>
</a><a name="0108a28" id="0108a28">人取著腋下。諸童子見即往圍繞捉言。汝比</a><a name="0108a29" id="0108a29">丘法。他物不與便偷取耶。答言不偷。何故取</span><a name="0108b01" id="0108b01">耶。答言。我謂糞掃物故取。諸童子言。云何</a><a name="0108b02" id="0108b02">寶物作糞掃取。諸童子念。此惡人當將詣眾</a><a name="0108b03" id="0108b03">官。作是念已。將詣眾官。眾官問言。汝實偷</a><a name="0108b04" id="0108b04">不。答言不偷。作糞掃想取。眾官又言。無有</a><a name="0108b05" id="0108b05">寶物得作糞掃取者。眾官是佛弟子。信樂佛</a><a name="0108b06" id="0108b06">故作是語。比丘云何作偷。諸童子輩必當虛</a><a name="0108b07" id="0108b07">妄。即言汝去。後莫復爾諸露地不與寶莫</a><a name="0108b08" id="0108b08">取。時跋難陀作是惡事已。還向諸比丘廣說</a><a name="0108b09" id="0108b09">是事。諸比丘以是事白佛。佛以是事集比丘</a><a name="0108b10" id="0108b10">僧。語諸比丘。如是罪惡及過是罪。皆由取金</a><a name="0108b11" id="0108b11">銀寶物故。種種因緣訶已。語諸比丘。以十利</a><a name="0108b12" id="0108b12">故與比丘結戒。從今是戒應如是說若比丘</a><a name="0108b13" id="0108b13">若寶若似寶。自取教取波逸提。寶者。錢金</a><a name="0108b14" id="0108b14">銀硨磲瑪瑙琉璃真珠。似寶者。銅鐵白鑞鉛</a><a name="0108b15" id="0108b15">錫偽珠自取者自手取。教取者教他取。波</a><a name="0108b16" id="0108b16">逸提者煮燒覆障。若不悔過能障礙道。是中</a><a name="0108b17" id="0108b17">犯者。若比丘捉舉他錢金銀波逸提。捉舉他</a><a name="0108b18" id="0108b18">硨磲瑪瑙琉璃真珠波逸提。若比丘有似寶</a><a name="0108b19" id="0108b19">物。作男子莊嚴具女人莊嚴具器仗鬥具。捉</a><a name="0108b20" id="0108b20">舉是物波逸提。捉舉偽珠突吉羅</a><a name="0108b21" id="0108b21"><p>佛在舍衛國。爾時舍衛城節日到。諸白衣辦</a><a name="0108b22" id="0108b22">種種飲食出園林中。時毘舍佉鹿子母著五</a><a name="0108b23" id="0108b23">百金錢直莊嚴身具。出城遊戲。還欲入城。是</a><a name="0108b24" id="0108b24">鹿子母信樂佛及眾僧。作是念。我今出城</a><a name="0108b25" id="0108b25">不應不見佛而還入城。又我不應著如是莊</a><a name="0108b26" id="0108b26">嚴具往詣佛所。即脫嚴具裹著衣中。與一小</a><a name="0108b27" id="0108b27">婢。與已詣佛所。頭面禮足一面坐。佛以種種</a><a name="0108b28" id="0108b28">說法示教利喜。示教利喜已默然。鹿子母</a><a name="0108b29" id="0108b29">聞佛說法已。從坐起頭面禮足右繞而去。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230108a.htm'><img src='up.gif' border=0></a>
<a href='T230108c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>