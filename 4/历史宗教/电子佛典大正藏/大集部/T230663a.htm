<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0663a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷7)</font> 斷人命學處第三 <font face='Arial'>T23, p0663a</h2></font><hr>
<span class='old'>
</a><a name="0662c28" id="0662c28">處。使人經過令其致死。是名驅使殺</a><a name="0662c29" id="0662c29"><p>云何寒凍殺。若苾芻欲殺人。於極寒時猛風</span><a name="0663a01" id="0663a01">嚴烈。若晝安置陰中。若夜置於露地。令坐濕</a><a name="0663a02" id="0663a02">草因此而死。苾芻得波羅市迦或窣吐羅底</a><a name="0663a03" id="0663a03">也。廣如上說。是名寒凍殺</a><a name="0663a04" id="0663a04"><p>云何炎熱殺。若苾芻欲殺人。於極熱時身生</a><a name="0663a05" id="0663a05">沸瘡。若晝置於露地。若夜安密室中。熏以</a><a name="0663a06" id="0663a06">煙火覆以席薦及毛緂等。因此而死。苾芻得</a><a name="0663a07" id="0663a07">波羅市迦或窣吐羅底也。廣如上說。是名炎</a><a name="0663a08" id="0663a08">熱殺</a><a name="0663a09" id="0663a09"><p>攝頌曰</a><a name="0663a10" id="0663a10"><p class='lg'>　　浴室及溫堂　　　迦留不觀座</a><br><a name="0663a11" id="0663a11">　　施醋有二別　　　十七惱令亡</a><br><a name="0663a12" id="0663a12">　　蘭若老苾芻　　　重輕隨事識　</p></a><a name="0663a13" id="0663a13"><p>云何浴室事。爾時。世尊。住曠野林中。是時有</a><a name="0663a14" id="0663a14">一乞食苾芻。於得意居士家。時時往詣為說</a><a name="0663a15" id="0663a15">妙法。令彼居士生敬信心。為受三歸并五學</a><a name="0663a16" id="0663a16">處。後時復往為說七有事福業。居士白言。聖</a><a name="0663a17" id="0663a17">者我欲為僧作有依福業事。苾芻答曰。甚善</a><a name="0663a18" id="0663a18">此事應作。白言聖者欲何所作。答言僧今現</a><a name="0663a19" id="0663a19">無浴室。宜可為作。白言聖者我有財物無撿</a><a name="0663a20" id="0663a20">校人。答言我為撿校修營福業。白言甚善。時</a><a name="0663a21" id="0663a21">彼居士多與財物任其營作。苾芻即為修造。</a><a name="0663a22" id="0663a22">時曠野林中有大節會。諸傭作人皆不來集。</a><a name="0663a23" id="0663a23">時彼苾芻召彼傭人而告之曰。賢首汝等今</a><a name="0663a24" id="0663a24">日何故不來。白言聖者今日諸人為大歡會。</a><a name="0663a25" id="0663a25">緣此。不來報曰。賢首諸有福人可為歡會。汝</a><a name="0663a26" id="0663a26">等客作活命何歡會耶。汝來為作倍與價直。</a><a name="0663a27" id="0663a27">白言聖者彼有福人常為歡會。我傭力者時</a><a name="0663a28" id="0663a28">復一逢。設令兩倍酬我價直亦不能作。言已</a><a name="0663a29" id="0663a29">便去。時彼居士作如是念。我今往觀所作福<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230662c.htm'><img src='up.gif' border=0></a>
<a href='T230663b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>