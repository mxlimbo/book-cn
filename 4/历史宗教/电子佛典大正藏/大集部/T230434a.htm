<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0434a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0434a</h2></font><hr>
<span class='old'>
</a><a name="0433c28" id="0433c28">書語分。不得直爾分。時野干即分魚作三分。</a><a name="0433c29" id="0433c29">頭為一分。尾為一分。中間肥者作一分。作</span><a name="0434a01" id="0434a01">三分已問言。誰喜近岸行。答言。此是。誰喜</a><a name="0434a02" id="0434a02">入深水行。答言。此是。時野干言。汝一心聽</a><a name="0434a03" id="0434a03">說經書言。近岸行者與尾。入深水行者與頭。</a><a name="0434a04" id="0434a04">中間身分與知法者。爾時野干口銜是大魚</a><a name="0434a05" id="0434a05">身歸去。婦見持是大魚來。說偈問言。善哉智</a><a name="0434a06" id="0434a06">者。何處得是滿口無頭無尾鯉魚來。答言。有</a><a name="0434a07" id="0434a07">愚癡不知斷事喜鬥諍者。智者因是得為王</a><a name="0434a08" id="0434a08">者。得增庫藏。此無頭尾魚。我以斷事故得。佛</a><a name="0434a09" id="0434a09">語諸比丘。汝謂此二獺。豈異人乎。即今二長</a><a name="0434a10" id="0434a10">老比丘是。時野干者。豈異人乎。今跋難陀</a><a name="0434a11" id="0434a11">是。爾時跋難陀奪獺物故。今世亦奪。佛種種</a><a name="0434a12" id="0434a12">因緣呵責跋難陀已。語諸比丘。從今日不應</a><a name="0434a13" id="0434a13">餘處安居餘處取物。若取得突吉羅</a><a name="0434a14" id="0434a14"><p>阿難有共行弟子。名直信。軟善好人。常入</a><a name="0434a15" id="0434a15">出一居士舍。是居士有二兒。居士得重病。</a><a name="0434a16" id="0434a16">直信比丘往問訊。居士與施坐處。共相問訊。</a><a name="0434a17" id="0434a17">是居士小默然已。語直信比丘。若我死後觀</a><a name="0434a18" id="0434a18">我二兒。若有好者當與戶鑰。作是語已便</a><a name="0434a19" id="0434a19">命終。是直信比丘。即觀善好兒便與戶鑰。</a><a name="0434a20" id="0434a20">第二兒索分物。得戶鑰者不與。時小兒到阿</a><a name="0434a21" id="0434a21">難所。言直信比丘。阿難便擯直信比丘。直</a><a name="0434a22" id="0434a22">信比丘是釋種子。語五百釋子言。為我求請</a><a name="0434a23" id="0434a23">和上聽我懺悔。答言。云何能令汝得懺悔。</a><a name="0434a24" id="0434a24">直信言。汝等盡為我將男女小兒詣和上</a><a name="0434a25" id="0434a25">所。頭面禮足在前坐。和上必當為汝等說法。</a><a name="0434a26" id="0434a26">和上說法默然已。汝等盡留諸小兒便捨去。</a><a name="0434a27" id="0434a27">和上必當言。汝等將是諸小兒去。作是語時</a><a name="0434a28" id="0434a28">汝等當言。聽直信比丘懺悔者。我當將去。</a><a name="0434a29" id="0434a29">諸釋子言爾。時即五百諸釋子。如直信比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230433c.htm'><img src='up.gif' border=0></a>
<a href='T230434b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>