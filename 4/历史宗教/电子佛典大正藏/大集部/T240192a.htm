<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0192a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷18)</font> <font face='Arial'>T24, p0192a</h2></font><hr>
<span class='old'>
</a><a name="0191c28" id="0191c28">致死。便即語提婆達多言。可向房中出腳。我</a><a name="0191c29" id="0191c29">即印上。答匠言好。時匠即燒輪形鐵。如火色</span><a name="0192a01" id="0192a01">印其足下。其時受太辛苦。時有苾芻來問孤</a><a name="0192a02" id="0192a02">迦里迦言。其提婆達多今見何在。答曰。今在</a><a name="0192a03" id="0192a03">一處作腳輪相。時彼苾芻往彼房所。看提婆</a><a name="0192a04" id="0192a04">達多。至彼見提婆達多。為作腳輪相。燒腳受</a><a name="0192a05" id="0192a05">大辛苦。痛聲叫喚。時彼苾芻。心生疑怪往如</a><a name="0192a06" id="0192a06">來所。唯佛能斷疑惑。白言。世尊。我見提婆達</a><a name="0192a07" id="0192a07">多。為作腳輪相。受大辛苦疼痛。佛告苾芻。往</a><a name="0192a08" id="0192a08">昔之時亦為腳受苦。習性仍在。如往昔時。雪</a><a name="0192a09" id="0192a09">山之中有一大象。下山飲水。有一野犴隨象後</a><a name="0192a10" id="0192a10">行。見象腳跡自作量度。我於此沒當生天上。</a><a name="0192a11" id="0192a11">因茲跳擲。忽被枯木以查其身。遂便至死。佛</a><a name="0192a12" id="0192a12">告諸苾芻。於汝意云何。時彼野犴即提婆達</a><a name="0192a13" id="0192a13">多是。當於爾時。度量腳跡忘作觀意。今時還</a><a name="0192a14" id="0192a14">為腳輪受大苦痛。時佛世尊。在王舍城住耆</a><a name="0192a15" id="0192a15">闍崛山深遠藥叉宮中。時提婆達多白未生怨</a><a name="0192a16" id="0192a16">王。我今立汝為王。汝可立我為佛。然我今欲</a><a name="0192a17" id="0192a17">殺沙門喬答摩。王宜共我設諸方計。我今不</a><a name="0192a18" id="0192a18">知以何物打先打何處而令命終。時有工巧。</a><a name="0192a19" id="0192a19">能造拋車。從南天竺國來至城中。提婆達多</a><a name="0192a20" id="0192a20">聞已。即命巧工告曰。汝能造五百人所牽拋</a><a name="0192a21" id="0192a21">車不。答言。我今善解造此拋車。時提婆達多。</a><a name="0192a22" id="0192a22">便即持咽珠價直千金而與巧工。令造此車。</a><a name="0192a23" id="0192a23">復與一千人以為驅使。報巧工曰。佛在鷲峰</a><a name="0192a24" id="0192a24">山。汝今應可於其山上近佛坐處安五百人</a><a name="0192a25" id="0192a25">拋車。復於餘處安二百五十人拋車又復餘處</a><a name="0192a26" id="0192a26">令更安二百五十人拋車。告諸人曰。汝等應</a><a name="0192a27" id="0192a27">知。沙門喬答摩遊行來去。即以拋車打令斷</a><a name="0192a28" id="0192a28">命。時彼人等受提婆達多教已。即詣鷲峰山</a><a name="0192a29" id="0192a29">上。造五百人拋車畢。時五百人共相議曰。造<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240191c.htm'><img src='up.gif' border=0></a>
<a href='T240192b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>