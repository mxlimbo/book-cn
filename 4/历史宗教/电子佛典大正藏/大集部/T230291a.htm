<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0291a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷40)</font> <font face='Arial'>T23, p0291a</h2></font><hr>
<span class='old'>
</a><a name="0290c23" id="0290c23">摩訶波闍波提瞿曇彌。受八重法故。即是出</a><a name="0290c24" id="0290c24">家受具足戒。成比丘尼法餘比丘尼當云何</span><a name="0291a01" id="0291a01">佛言。應現前白四羯磨</a><a name="0291a02" id="0291a02"><p>佛在王舍城。爾時諸比丘。與比丘尼作羯</a><a name="0291a03" id="0291a03">磨。諸比丘尼心不喜。是事白佛。佛言。從今諸</a><a name="0291a04" id="0291a04">比丘。不應與比丘尼作羯磨。比丘尼還比丘</a><a name="0291a05" id="0291a05">尼作羯磨。除受具足戒羯磨摩那埵羯磨出</a><a name="0291a06" id="0291a06">罪羯磨<p>佛在舍衛國。爾時諸比丘尼。與比丘</a><a name="0291a07" id="0291a07">作羯磨。諸比丘心不喜。是事白佛。佛言。諸比</a><a name="0291a08" id="0291a08">丘尼。不應與比丘作羯磨。比丘還與比丘作</a><a name="0291a09" id="0291a09">羯磨。除不禮拜不共語不供養羯磨</a><a name="0291a10" id="0291a10"><p>佛在王舍城。爾時諸婦人。為夫舅姑所苦惱</a><a name="0291a11" id="0291a11">故。出家作比丘尼。爾時為和上尼阿闍梨尼</a><a name="0291a12" id="0291a12">共住比丘尼所苦惱故。還作白衣。諸居士呵</a><a name="0291a13" id="0291a13">責言。是諸不吉弊女輩。我等先是其主。中間</a><a name="0291a14" id="0291a14">作比丘尼受我尊重。今我等還受其尊重。無</a><a name="0291a15" id="0291a15">有決定。是事白佛。佛言。若比丘尼一反戒。不</a><a name="0291a16" id="0291a16">復聽出家受具戒</a><a name="0291a17" id="0291a17"><p>佛在王舍城。爾時長老摩訶迦葉。中前著衣</a><a name="0291a18" id="0291a18">持缽。從耆闍崛山出。入王舍城乞食。爾時偷</a><a name="0291a19" id="0291a19">蘭難陀比丘尼。在大迦葉前趨行。大迦葉言。</a><a name="0291a20" id="0291a20">妹汝。若疾行若避我道。即罵言。汝本是外道。</a><a name="0291a21" id="0291a21">有何急事而不徐徐行。大迦葉言。惡女。我不</a><a name="0291a22" id="0291a22">責汝。我責阿難。是事白佛。佛言。從今不聽比</a><a name="0291a23" id="0291a23">丘尼在比丘前行。若在前行突吉羅</a><a name="0291a24" id="0291a24"><p>佛在舍衛國。爾時偷蘭難陀比丘尼。中前著</a><a name="0291a25" id="0291a25">衣持缽行乞食。食後以尼師檀著左肩上。入</a><a name="0291a26" id="0291a26">安陀林中大坐一樹下。時有蛇來入女根中。</a><a name="0291a27" id="0291a27">是事白佛。佛言。從今不聽比丘尼大坐。若大</a><a name="0291a28" id="0291a28">坐突吉羅。若展一腳坐不犯</a><a name="0291a29" id="0291a29"><p>佛在舍衛國爾時優波離問佛言。世尊。不聽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230290c.htm'><img src='up.gif' border=0></a>
<a href='T230291b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>