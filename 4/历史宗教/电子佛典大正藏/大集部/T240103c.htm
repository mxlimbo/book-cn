<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0103c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷1)</font> <font face='Arial'>T24, p0103c</h2></font><hr>
<span class='old'>
</a><a name="0103b28" id="0103b28">皆名甘蔗種。其最後王名為軍將王。諸人當</a><a name="0103b29" id="0103b29">知。甘蔗軍將王亦名增長。有四大夫人。各生</span><a name="0103c01" id="0103c01">一男一女。其四王子。一名火炬面。二名大耳。</a><a name="0103c02" id="0103c02">三名象行。四名寶釧王。有四夫人並皆身亡。</a><a name="0103c03" id="0103c03">時甘蔗軍將王。處於宮內悲愁懊惱。諸人入</a><a name="0103c04" id="0103c04">宮。見軍將王憂愁不樂。前白王言。王今何故</a><a name="0103c05" id="0103c05">愁憂若此。王即報曰。國大夫人今皆殞歿。我</a><a name="0103c06" id="0103c06">今何得不生愁惱。爾時諸臣共白王曰。王若</a><a name="0103c07" id="0103c07">由此而懷愁者。鄰國諸王皆有好女。王應令</a><a name="0103c08" id="0103c08">我冊為妃后。王復告曰。我有四子並皆長大</a><a name="0103c09" id="0103c09">堪可繼嗣。由此義故。誰當以女與我為后。諸</a><a name="0103c10" id="0103c10">臣白言。王但宣令臣等。為王四方推覓。于</a><a name="0103c11" id="0103c11">時有一國王女。甚端正堪冊為后。群臣知</a><a name="0103c12" id="0103c12">已即來白王。臣等今知某國王女顏貌端正</a><a name="0103c13" id="0103c13">堪為王后。王曰可爾。即發國使往彼女所。</a><a name="0103c14" id="0103c14">見彼國王問訊起居。王問使曰。此國幽僻如</a><a name="0103c15" id="0103c15">何至此。爾時使者白彼王曰。我軍將王國大</a><a name="0103c16" id="0103c16">夫人。已終殞歿。聞王有女堪為國后。故遣</a><a name="0103c17" id="0103c17">我來諮論此事。彼王聞已即便聽許。復告使</a><a name="0103c18" id="0103c18">曰。汝王若欲與我為親。應先與我立於盟信。</a><a name="0103c19" id="0103c19">我女有息必令紹位。使者聞已白彼王曰。我</a><a name="0103c20" id="0103c20">還本國當具陳此意。爾時使者還至本國。稽</a><a name="0103c21" id="0103c21">首王已具陳上事。王曰我有長子。彼設生子</a><a name="0103c22" id="0103c22">豈令紹位。時諸群臣共王議曰。王但冊取。彼</a><a name="0103c23" id="0103c23">或生男。或復生女。或是石女。王今如何先</a><a name="0103c24" id="0103c24">憂此事。願王早索共為歡樂。王曰可爾。即令</a><a name="0103c25" id="0103c25">一使速往女國立先盟誓。即依國法迎歸為</a><a name="0103c26" id="0103c26">后。時增長王。與其夫人在深宮內。娛樂快樂</a><a name="0103c27" id="0103c27">貪愛恣盛。無時暫捨因即懷胎。十月滿足誕</a><a name="0103c28" id="0103c28">生一子。容儀端正人所愛念。時增長王。以八</a><a name="0103c29" id="0103c29">乳母共令養育。先取女時。王及諸臣共立誓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240103b.htm'><img src='up.gif' border=0></a>
<a href='T240104a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>