<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0351c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷16)</font> 明單提九十二事法之一 <font face='Arial'>T22, p0351c</h2></font><hr>
<span class='old'>
</a><a name="0351b28" id="0351b28">不得過一食</a><a name="0351b29" id="0351b29"><p>復次佛住舍衛城。爾時有比丘在聚落中夏</span><a name="0351c01" id="0351c01">安居訖。來詣舍衛。欲禮覲世尊。時有檀越。</a><a name="0351c02" id="0351c02">在聚落中作福舍。施四方僧一食。是比丘行</a><a name="0351c03" id="0351c03">過此舍。供給所須。如前所說。比丘食已。而出</a><a name="0351c04" id="0351c04">風病發動。自念。我不能行世尊制戒施一食</a><a name="0351c05" id="0351c05">處。不聽過一食。我今且住。但不受其食。念</a><a name="0351c06" id="0351c06">已即還入舍。檀越如初供給所須。比丘不受。</a><a name="0351c07" id="0351c07">至明日復與前食。亦復不受。於是即去心念</a><a name="0351c08" id="0351c08">我到某村。當乞食。比丘至聚落。日時已過。</a><a name="0351c09" id="0351c09">即便失食。四大飢羸。至世尊所。稽首禮足。卻</a><a name="0351c10" id="0351c10">住一面。佛知而故問。即以上事。具白世尊。佛</a><a name="0351c11" id="0351c11">言。善哉善哉比丘。汝隨順正法信心出家。少</a><a name="0351c12" id="0351c12">欲順行不為命故。世尊制戒護而不犯。佛言。</a><a name="0351c13" id="0351c13">從今已後福德舍中。若病比丘聽過一食。佛</a><a name="0351c14" id="0351c14">告諸比丘。依止舍衛城住者盡集。以十利</a><a name="0351c15" id="0351c15">故。與諸比丘制戒。乃至已聞者當重聞。若比</a><a name="0351c16" id="0351c16">丘施一食處。不病比丘應一食。若過一食</a><a name="0351c17" id="0351c17">者。波夜提。比丘者如上說施一食處者。世尊</a><a name="0351c18" id="0351c18">所聽。食者。五種食。如上說。不病者。身無疾</a><a name="0351c19" id="0351c19">患。身有疾患不能進路住食無罪。若不病過</a><a name="0351c20" id="0351c20">一食者。波夜提。波夜提者。如上說。若十六間</a><a name="0351c21" id="0351c21">屋一間中。一家施一食處。若在我屋中宿者。</a><a name="0351c22" id="0351c22">我當與食。若比丘為僧事。為塔。事自為事到</a><a name="0351c23" id="0351c23">一間中宿。一食已欲料理。事事不了者。應</a><a name="0351c24" id="0351c24">到第二間中宿食已當去。若事復不了者。乃</a><a name="0351c25" id="0351c25">至十六間中宿食已事訖當去。若復不了不</a><a name="0351c26" id="0351c26">得更食。當乞食乞食。時當餘處乞不得還。</a><a name="0351c27" id="0351c27">從其家乞。若復本作舍時。同村相助者。亦不</a><a name="0351c28" id="0351c28">得從乞。當往餘村中乞食已。當即彼村中宿。</a><a name="0351c29" id="0351c29">宿已更來料理事。若事不了。復得如上十六<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220351b.htm'><img src='up.gif' border=0></a>
<a href='T220352a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>