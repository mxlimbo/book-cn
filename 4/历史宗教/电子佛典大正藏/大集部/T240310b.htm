<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0310b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷22)</font> 第三門第四子攝頌之餘 <font face='Arial'>T24, p0310b</h2></font><hr>
<span class='old'>
</a><a name="0310a28" id="0310a28">善來大師可相近坐。婆羅門便即咒願。願王</a><a name="0310a29" id="0310a29">壽命延長。就座而坐少時停息。王乃問言。婆</span><a name="0310b01" id="0310b01">羅門汝解星曆不。答曰隨我力能薄閑多少。</a><a name="0310b02" id="0310b02">王言大師。我於昨夜其事如何。答言大王昨</a><a name="0310b03" id="0310b03">夜遭難非常辛苦。由王福力僅爾命存。王既</a><a name="0310b04" id="0310b04">聞已告諸臣曰。如大師說我於昨夜命幾不</a><a name="0310b05" id="0310b05">全。諸陰陽師未閑曆算從今已去絕其封祿</a><a name="0310b06" id="0310b06">婬女善賢宜將。頭髮繫惡馬足踏之令死。所</a><a name="0310b07" id="0310b07">居之宅以驢耕墾。其家婢使與我洗者。命入</a><a name="0310b08" id="0310b08">後宮令知國事。時諸大臣如王所言悉皆依</a><a name="0310b09" id="0310b09">作。王問婆羅門曰仁既憂我我得命存。今欲</a><a name="0310b10" id="0310b10">報恩汝何所願。答言大王。暫問家中來申所</a><a name="0310b11" id="0310b11">願。王言隨意便即歸舍告家人曰。王與我</a><a name="0310b12" id="0310b12">願隨意所須悉皆給與。汝等諸人各欲何事。</a><a name="0310b13" id="0310b13">妻曰君欲何物。答曰我欲五大聚落常為封</a><a name="0310b14" id="0310b14">邑。妻曰若如是者我欲牸牛百頭琩悃饕T。</a><a name="0310b15" id="0310b15">子曰我願上馬寶車而為乘馭。女曰我願上</a><a name="0310b16" id="0310b16">妙瓔珞以寶莊嚴。其婢使曰我願好磨香石</a><a name="0310b17" id="0310b17">是作食所須時婆羅門便作是念。既有斯事</a><a name="0310b18" id="0310b18">不可直說。宜作頌言從王乞願。遂至王所白</a><a name="0310b19" id="0310b19">大王言。如我家中所有求願。幸容其罪得盡</a><a name="0310b20" id="0310b20">於詞。聊作頌言以申其事</a><a name="0310b21" id="0310b21"><p class='lg'>　　我願五封邑　　　婦牛一百頭</a><br><a name="0310b22" id="0310b22">　　子欲馬寶車　　　女愛諸瓔珞</a><br><a name="0310b23" id="0310b23">　　家中有婢使　　　須石用磨香</a><br><a name="0310b24" id="0310b24">　　有此所願求　　　大王哀見與　</p></a><a name="0310b25" id="0310b25"><p>時猛光王聞其說已。還將頌答遂其所願</a><a name="0310b26" id="0310b26"><p class='lg'>　　與汝五封邑　　　婦牛一百頭</a><br><a name="0310b27" id="0310b27">　　子與馬寶車　　　女賜諸瓔珞</a><br><a name="0310b28" id="0310b28">　　家中小婢使　　　與好石磨香</a><br><a name="0310b29" id="0310b29">　　既有此願求　　　悉皆令滿足　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240310a.htm'><img src='up.gif' border=0></a>
<a href='T240310c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>