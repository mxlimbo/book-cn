<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0933c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 法揵度第十八 <font face='Arial'>T22, p0933c</h2></font><hr>
<span class='old'>
</a><a name="0933b28" id="0933b28">處。應還復床坐洗足石水器。諸物復故</a><a name="0933b29" id="0933b29">處。掃除食處。彼以食缽除糞。餘比丘見皆</span><a name="0933c01" id="0933c01">惡之。佛言。不應以缽除糞。應用澡盤掃</a><a name="0933c02" id="0933c02">帚。缽應淨潔持。時有眾多乞食比丘。共一</a><a name="0933c03" id="0933c03">處食。有妊娠狗。看食不得食。以飢故遂</a><a name="0933c04" id="0933c04">墮子。比丘白佛。佛言。食時若人若非人。應</a><a name="0933c05" id="0933c05">與食乃至一摶。我今為乞食比丘制法應</a><a name="0933c06" id="0933c06">隨順。若不隨順應如法治。爾時世尊在王</a><a name="0933c07" id="0933c07">舍城。時阿蘭若比丘窳墮都無所具。不具</a><a name="0933c08" id="0933c08">水器洗足物。亦不留殘食。去此住處不遠。</a><a name="0933c09" id="0933c09">有眾多賊過。時有一賊語餘賊言。沙門釋</a><a name="0933c10" id="0933c10">子常有此法。具水器洗足物亦留餘食。我</a><a name="0933c11" id="0933c11">等可往彼。若得食當共食之。時賊至彼問</a><a name="0933c12" id="0933c12">言。汝有水不。答言無。有洗足物不。答言無</a><a name="0933c13" id="0933c13">有餘食不。答言無。賊語言。汝在阿蘭若處</a><a name="0933c14" id="0933c14">住。不具水洗足器。無有餘食。即打令次</a><a name="0933c15" id="0933c15">死。諸比丘聞。其中有少欲知足行頭陀樂</a><a name="0933c16" id="0933c16">學戒知慚愧者。嫌責彼阿蘭若比丘言。汝</a><a name="0933c17" id="0933c17">窳墮。云何在阿蘭若處住。而不具水器。乃</a><a name="0933c18" id="0933c18">至不留餘食。時諸比丘往世尊所。頭面禮</a><a name="0933c19" id="0933c19">足卻坐一面。以此因緣具白世尊。世尊爾</a><a name="0933c20" id="0933c20">時。以此因緣集比丘僧。呵責彼阿蘭若比</a><a name="0933c21" id="0933c21">丘。汝所為非。非威儀非沙門法非淨行非</a><a name="0933c22" id="0933c22">隨順行。所不應為。云何窳墮。在阿蘭若處</a><a name="0933c23" id="0933c23">住不具水器。乃至不留餘食。以無數方便</a><a name="0933c24" id="0933c24">呵責阿蘭若比丘已告諸比丘。自今已去。</a><a name="0933c25" id="0933c25">為阿蘭若比丘制法。應隨順阿蘭若法</a><a name="0933c26" id="0933c26">比丘。應如是隨順。若阿蘭若比丘入村乞</a><a name="0933c27" id="0933c27">食。清旦淨洗手至衣架已。一手舉衣。一手</a><a name="0933c28" id="0933c28">挽衣取。舒張抖擻看。勿令有蛇蟲然後</a><a name="0933c29" id="0933c29">著腰帶僧祇支。鬱多羅僧舒張抖擻看。疊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220933b.htm'><img src='up.gif' border=0></a>
<a href='T220934a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>