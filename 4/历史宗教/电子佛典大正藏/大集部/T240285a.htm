<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0285a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷17)</font> 第三門第四子攝頌之餘 <font face='Arial'>T24, p0285a</h2></font><hr>
<span class='old'>
</a><a name="0284c28" id="0284c28">相養育。自身負擔正是其宜。仁今為誰作斯</a><a name="0284c29" id="0284c29">勞苦。彼聞默爾。苾芻白佛。佛言。苾芻不應身</span><a name="0285a01" id="0285a01">持重擔。作者得越法罪。是時六眾聞此制已。</a><a name="0285a02" id="0285a02">即於頭背腰髁而擎重擔還招譏醜。不應如</a><a name="0285a03" id="0285a03">是擎持重擔。作者得越法罪</a><a name="0285a04" id="0285a04"><p>第四門第九子攝頌曰</a><a name="0285a05" id="0285a05"><p class='lg'>　　四依求六物　　　賊盜苾芻衣</a><br><a name="0285a06" id="0285a06">　　委寄五種殊　　　須知染方法　</p></a><a name="0285a07" id="0285a07"><p>緣處同前。時有婆羅門。欲求出家往逝多林。</a><a name="0285a08" id="0285a08">既入寺已見諸苾芻執錫持缽欲行乞食。彼</a><a name="0285a09" id="0285a09">見苾芻作如是念。我今問彼何處行耶。問言。</a><a name="0285a10" id="0285a10">聖者。欲何處去。答曰。我行乞食。問曰。豈諸</a><a name="0285a11" id="0285a11">苾芻皆乞食耶。答曰。諸有大德眾所知者。多</a><a name="0285a12" id="0285a12">諸施主持食來施。無知識者自行乞食。彼作</a><a name="0285a13" id="0285a13">是念。我若出家還同乞食有何殊異。來投釋</a><a name="0285a14" id="0285a14">子不免劬勞。復作是念。我今更可問餘苾芻。</a><a name="0285a15" id="0285a15">唯依乞食而作出家。為更有餘事。即詣餘人</a><a name="0285a16" id="0285a16">所。彼既見已問言。何故仁今得來。答言。聖</a><a name="0285a17" id="0285a17">者有事須來今欲請問。仁等何依而為出家。</a><a name="0285a18" id="0285a18">答曰。善問且當安坐。吾為汝說。其人心欲</a><a name="0285a19" id="0285a19">希求出家。禮已而坐。苾芻報言。於佛法中為</a><a name="0285a20" id="0285a20">出家者。有四依事。出家近圓成苾芻性。云何</a><a name="0285a21" id="0285a21">為四。佛告苾芻。著糞掃衣清淨易得。乞食活</a><a name="0285a22" id="0285a22">命。在樹下居。用陳棄藥清淨易得。依此出</a><a name="0285a23" id="0285a23">家成苾芻性。時婆羅門聞是語已。報言。聖者。</a><a name="0285a24" id="0285a24">誰能依此而為活命。我之本意求覓出家。見</a><a name="0285a25" id="0285a25">此難行我今辭去。遂與出家近圓為大障礙。</a><a name="0285a26" id="0285a26">苾芻白佛。佛作是念。未出家人先告四依有</a><a name="0285a27" id="0285a27">如是過。由此苾芻見未出家未近圓者。不應</a><a name="0285a28" id="0285a28">為彼說四依法。若近圓後方可為說。預先說</a><a name="0285a29" id="0285a29">者得越法罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240284c.htm'><img src='up.gif' border=0></a>
<a href='T240285b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>