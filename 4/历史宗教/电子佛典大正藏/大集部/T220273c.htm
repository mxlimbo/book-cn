<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0273c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷6)</font> 明僧殘戒之一 <font face='Arial'>T22, p0273c</h2></font><hr>
<span class='old'>
</a><a name="0273b28" id="0273b28">嫁時。共他私通。然後出嫡。婿知非童女。</a><a name="0273b29" id="0273b29">便遣還家。索本財物。先共通男子聞女被</span><a name="0273c01" id="0273c01">遣。便作是念此女由我令其被遣。我當取之。</a><a name="0273c02" id="0273c02">倩比丘往語彼父母。乃至還報。僧伽婆尸</a><a name="0273c03" id="0273c03">沙。下錢女者。若人娶婦輸錢未畢。此女父</a><a name="0273c04" id="0273c04">母多索其錢。不能令滿。而不得婦。女亦不得</a><a name="0273c05" id="0273c05">更嫁。有異男子。欲求此女。倩比丘往語其父</a><a name="0273c06" id="0273c06">母。與我此女。當與錢還本夫家。并復與汝。乃</a><a name="0273c07" id="0273c07">至還報。僧伽婆尸沙。若男子男子使語彼比</a><a name="0273c08" id="0273c08">丘。是比丘若從男子。及男子使聞已越比</a><a name="0273c09" id="0273c09">尼。往語彼者。偷蘭罪。若自往。若遣使往得</a><a name="0273c10" id="0273c10">不得還報。僧伽婆尸沙。若孤女依外祖母。</a><a name="0273c11" id="0273c11">依外祖父。依外曾祖。依外舅。依外姨母。依</a><a name="0273c12" id="0273c12">祖父依祖母。依曾祖。依父舅。依父姨母。亦</a><a name="0273c13" id="0273c13">如上說。直曲相堪能。出入病王說法師。伴</a><a name="0273c14" id="0273c14">黨共雜直者。有男子欲求他女。不能自語。</a><a name="0273c15" id="0273c15">倩比丘往語。受語者。犯越比尼罪。向彼說</a><a name="0273c16" id="0273c16">偷蘭罪。若女家說言彼是剎利。我婆羅門。彼</a><a name="0273c17" id="0273c17">毘舍。我婆羅門。彼首陀羅。我婆羅門。或言。</a><a name="0273c18" id="0273c18">我剎利。彼婆羅門我毘舍彼婆羅門。我首陀</a><a name="0273c19" id="0273c19">羅。我婆羅門。或復言。彼是剎利。我毘舍。彼</a><a name="0273c20" id="0273c20">剎利。我首陀羅。或言。彼婆羅門。我亦婆羅</a><a name="0273c21" id="0273c21">門。彼剎利。我亦剎利。彼毘舍。我亦毘舍。彼</a><a name="0273c22" id="0273c22">首陀。我亦首陀。若得不得還報。僧伽婆尸</a><a name="0273c23" id="0273c23">沙。曲者。若男子欲求他女。不能自語。倩比丘</a><a name="0273c24" id="0273c24">往。比丘言。世尊制戒不得使行。口雖不許心</a><a name="0273c25" id="0273c25">然可者。犯越比尼罪。往語彼偷蘭罪。得不</a><a name="0273c26" id="0273c26">得還報。犯僧伽婆尸沙。相者。若男子欲求他</a><a name="0273c27" id="0273c27">女。不能自語。倩比丘往。比丘言。佛制戒不得</a><a name="0273c28" id="0273c28">使行。然我當為汝作相。汝若見我著垢膩衣</a><a name="0273c29" id="0273c29">持破空缽。坐卑床上。口說奴婢語。當知不得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220273b.htm'><img src='up.gif' border=0></a>
<a href='T220274a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>