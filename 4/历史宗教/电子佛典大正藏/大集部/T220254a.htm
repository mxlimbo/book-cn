<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0254a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷4)</font> 盜戒之一 <font face='Arial'>T22, p0254a</h2></font><hr>
<span class='old'>
</a><a name="0253c28" id="0253c28">梨。不得受經誦經思惟行道。長老疾病既久</a><a name="0253c29" id="0253c29">治不可差。我亦疲苦。病比丘言。當奈之何。我</span><a name="0254a01" id="0254a01">亦患此苦痛難忍。汝若能殺我者善。是比丘</a><a name="0254a02" id="0254a02">言。世尊制戒不得自手殺人。病比丘言。汝若</a><a name="0254a03" id="0254a03">不能自手殺我者。汝可為我求持刀者來。是</a><a name="0254a04" id="0254a04">時看病比丘便往鹿杖外道所語言。長壽汝</a><a name="0254a05" id="0254a05">能殺某比丘者。當與汝衣缽。彼便如語殺之</a><a name="0254a06" id="0254a06">取其衣缽。諸比丘聞已以是因緣具白世</a><a name="0254a07" id="0254a07">尊。佛言。呼看病比丘來。來已佛問看病比丘。</a><a name="0254a08" id="0254a08">汝實作是事不。答言實爾。佛言癡人。汝常不</a><a name="0254a09" id="0254a09">聞我無量方便稱讚於梵行人所身行慈口行</a><a name="0254a10" id="0254a10">慈意行慈。供養供給所須。汝今云何求持</a><a name="0254a11" id="0254a11">刀者斷人命根。此非法非律非是佛教。不可</a><a name="0254a12" id="0254a12">以是事長養善法。佛告諸比丘。依止毘舍離</a><a name="0254a13" id="0254a13">比丘皆悉令集。以十利故為諸比丘制戒。乃</a><a name="0254a14" id="0254a14">至已聞者當重聞。若比丘自手斷人命。求持</a><a name="0254a15" id="0254a15">刀者令奪人命。是比丘得波羅夷。不應共</a><a name="0254a16" id="0254a16">住</a><a name="0254a17" id="0254a17"><p>復次佛住毘舍離。時有長病比丘。有看病</a><a name="0254a18" id="0254a18">比丘。乃至語長病比丘言。我不得受經誦</a><a name="0254a19" id="0254a19">經思惟行道。又復從人求索隨病飲食湯藥。</a><a name="0254a20" id="0254a20">人皆厭我。我亦疲苦。病比丘言。當如之何。</a><a name="0254a21" id="0254a21">我亦患此苦痛難忍。汝能殺我者善。是比丘</a><a name="0254a22" id="0254a22">言。汝不聞世尊制戒。不得手自殺人耶。病</a><a name="0254a23" id="0254a23">比丘言。若爾者汝為我呼持刀者來。比丘</a><a name="0254a24" id="0254a24">復言。汝不聞世尊制戒。不得求持刀者令</a><a name="0254a25" id="0254a25">殺人耶。病比丘言。今當奈何。看病比丘言。</a><a name="0254a26" id="0254a26">汝但自求活不欲死。若欲死者汝自有刀。可</a><a name="0254a27" id="0254a27">用自殺。亦可飲毒。用繩自戮。投坑赴火。抱</a><a name="0254a28" id="0254a28">石沈淵。自殺之法亦甚眾多。作是讚說已</a><a name="0254a29" id="0254a29">乃避出外。時病比丘於後自殺。諸比丘以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220253c.htm'><img src='up.gif' border=0></a>
<a href='T220254b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>