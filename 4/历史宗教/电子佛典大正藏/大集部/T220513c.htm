<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0513c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷35)</font> 明威儀法之一 四提舍尼初 <font face='Arial'>T22, p0513c</h2></font><hr>
<span class='old'>
</a><a name="0513b28" id="0513b28">是。云何如是。若欲謦欬時不得放恣故大作</a><a name="0513b29" id="0513b29">聲。當掩口徐徐作聲。若大不可制當起出。</span><a name="0513c01" id="0513c01">出已欬竟還入。若猶故不止者。當語知事人</a><a name="0513c02" id="0513c02">已去。謦欬法應如是。若不如是越威儀法</a><a name="0513c03" id="0513c03"><p>佛住舍衛城。爾時六群比丘以草根以縷以</a><a name="0513c04" id="0513c04">屑。散著鼻中連啑作聲。亂坐禪比丘。諸比丘</a><a name="0513c05" id="0513c05">以是因緣往白世尊。佛言。從今已後。啑應</a><a name="0513c06" id="0513c06">如是。云何如是。禪坊中啑者不得放恣大</a><a name="0513c07" id="0513c07">啑。若啑來時當忍以手掩鼻。若不可忍者。應</a><a name="0513c08" id="0513c08">手遮鼻而啑。勿使涕唾污濺比坐。若有啑者</a><a name="0513c09" id="0513c09">不得言語。若上座啑者應言和南。下坐者默</a><a name="0513c10" id="0513c10">然。啑法應如是。若不如是越威儀法</a><a name="0513c11" id="0513c11"><p>佛住舍衛城。爾時六群比丘禪坊中欠呿。</a><a name="0513c12" id="0513c12">張口舒臂頻申骨節作聲。亂諸比丘。諸比丘</a><a name="0513c13" id="0513c13">以是因緣往白世尊。乃至佛言。從今已後。</a><a name="0513c14" id="0513c14">頻申欠呿法應如是。云何如是。若坐禪坊內</a><a name="0513c15" id="0513c15">坐欠呿欲來時。不得放恣大欠呿頻申作聲。</a><a name="0513c16" id="0513c16">應當自制。若不可忍者。當手覆口徐徐欠。</a><a name="0513c17" id="0513c17">不得亂比坐。頻申時當先舉一手下已次舉</a><a name="0513c18" id="0513c18">一手。欠呿頻申法應如是。若不如是越威儀</a><a name="0513c19" id="0513c19">法</a><a name="0513c20" id="0513c20"><p>佛住舍衛城。爾時六群比丘禪房中坐。把搔</a><a name="0513c21" id="0513c21">擖擖作聲。亂諸比丘。諸比丘以是因緣往</a><a name="0513c22" id="0513c22">白世尊。乃至佛言。從今已後。應如是把</a><a name="0513c23" id="0513c23">搔。云何如是。不得大把搔令擖擖作聲。不</a><a name="0513c24" id="0513c24">得用指甲及木把搔。若大痒者當以手摩若</a><a name="0513c25" id="0513c25">指頭刮。把搔法應如是。若不如是越威儀法</a><a name="0513c26" id="0513c26"><p>佛住舍衛城爾時六群比丘餐糗噉豆多飲酪</a><a name="0513c27" id="0513c27">漿。在禪坊中四角頭坐。迭互放氣麤細作</a><a name="0513c28" id="0513c28">聲而言。長老。此聲調和甚好不。以手把氣</a><a name="0513c29" id="0513c29">而拄他鼻言。長老香不。諸比丘以是因緣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220513b.htm'><img src='up.gif' border=0></a>
<a href='T220514a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>