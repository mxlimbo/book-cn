<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1497 佛說大乘戒經 1104b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1497 佛說大乘戒經</font> <font face='Arial'>(卷1)</font> <font face='Arial'>T24, p1104b</h2></font><hr>
<span class='old'>
</a><a name="1104a28" id="1104a28">足不能行道。遠離涅槃不到彼岸。若持戒人</a><a name="1104a29" id="1104a29">成就一切法寶。譬如賢瓶圓滿堅固。能盛一</span><a name="1104b01" id="1104b01">切珍寶。如是破損珍寶散失。若破律儀。則捨</a><a name="1104b02" id="1104b02">一切善法。先曾犯戒。而後心欲求涅盤。如</a><a name="1104b03" id="1104b03">去眼耳對鏡照面。何所堪能。佛言。苾芻。女人</a><a name="1104b04" id="1104b04">無信不可親近。王恩雖勝不可恃怙。水沫無</a><a name="1104b05" id="1104b05">實不可撮摩。富貴無常不可久住。色相如花</a><a name="1104b06" id="1104b06">須臾變異。壽如熟果不可久停。如急流渡船。</a><a name="1104b07" id="1104b07">如朽屋暫住。寧食毒藥不得飲酒。寧入大火</a><a name="1104b08" id="1104b08">不得嗜慾。佛說是經已。時彼苾芻及諸菩</a><a name="1104b09" id="1104b09">薩。皆大歡喜信受奉行</a><a name="1104b10" id="1104b10"><p class='juan'>
佛說大乘戒經</p>

<p><p><p><a name="1104b11" id="1104b11"></a><a name="1104b12" id="1104b12"></a><a name="1104b13" id="1104b13"><p><b>　　<A NAME="n656"></A>No. 1498</b></a><a name="1104b14" id="1104b14"><p class='juan'>
佛說八種長養功德經</p>
</a><a name="1104b15" id="1104b15"></a><a name="1104b16" id="1104b16"><p><span class='byline'>　　　　西天譯經三藏朝散大夫試鴻臚卿</a><a name="1104b17" id="1104b17">傳梵大師賜紫沙門臣法護等奉　詔譯</span><br></a><a name="1104b18" id="1104b18"><p>歸命一切佛。惟願一切佛菩薩眾攝受於我。</a><a name="1104b19" id="1104b19">即說伽陀頌曰</a><a name="1104b20" id="1104b20"><p class='lg'>　　我今歸命勝菩提　　　最上清淨佛法眾</a><br><a name="1104b21" id="1104b21">　　我發廣大菩提心　　　自他利益皆成就</a><br><a name="1104b22" id="1104b22">　　懺除一切不善業　　　隨喜無邊眾福蘊</a><br><a name="1104b23" id="1104b23">　　先當不食一日中　　　後修八眾長養法　</p></a><a name="1104b24" id="1104b24"><p>當知八種長養法者。所謂八戒。弟子應於阿</a><a name="1104b25" id="1104b25">闍梨前二三重復。說是伽陀已。次復當稱己</a><a name="1104b26" id="1104b26">之名字。我名某甲。惟願阿闍梨。攝受於我。我</a><a name="1104b27" id="1104b27">從今時發淨信心。乃至坐菩提場成等正覺。</a><a name="1104b28" id="1104b28">誓歸依佛二足勝尊。誓歸依法離欲勝尊。誓</a><a name="1104b29" id="1104b29">歸依僧調伏勝尊。如是三寶是所歸趣。我某<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241104a.htm'><img src='up.gif' border=0></a>
<a href='T241104c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>