<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0658c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷7)</font> 斷人命學處第三 <font face='Arial'>T23, p0658c</h2></font><hr>
<span class='old'>
</a><a name="0658b28" id="0658b28">我父於母不能止遏。還復踵前苦治於我。今</a><a name="0658b29" id="0658b29">可捨出家。便至父所白言。繼親於我不垂愍</span><a name="0658c01" id="0658c01">念。父雖止遏尚不慈憐。今欲出家願見聽許。</a><a name="0658c02" id="0658c02">豈能於此受苦命終。長者便念我此後婦為</a><a name="0658c03" id="0658c03">性不仁。雖頻勸誡仍不悛改。從彼出家冀全</a><a name="0658c04" id="0658c04">其命。便告子曰。我今放汝隨意出家。蒙父許</a><a name="0658c05" id="0658c05">已往逝多林。投一苾芻而請出家。時彼苾芻</a><a name="0658c06" id="0658c06">與出家已。并授圓具告言。具壽凡出家人有</a><a name="0658c07" id="0658c07">二種業。所謂禪誦。我比修定。汝樂何業。白</a><a name="0658c08" id="0658c08">言。鄔波馱耶我樂讀誦。報曰善哉汝學三藏。</a><a name="0658c09" id="0658c09">彼便生念三藏教法文義深廣。我之本師心樂</a><a name="0658c10" id="0658c10">靜慮。誰當於此教授我耶。我今宜可別往他</a><a name="0658c11" id="0658c11">處。白師曰。欲往他方習學三藏。報言甚善隨</a><a name="0658c12" id="0658c12">汝意去。時彼弟子辭往他方。遍學三藏博通</a><a name="0658c13" id="0658c13">文義。為大法師詞辯分明演說無礙。便自思</a><a name="0658c14" id="0658c14">念。如世尊說父母於子有大劬勞。護持長養</a><a name="0658c15" id="0658c15">資以乳哺。贍部洲中教示我者最為第一。假</a><a name="0658c16" id="0658c16">使其子左肩擔父右肩擔母。經於百年不生</a><a name="0658c17" id="0658c17">疲倦。或滿大地末尼真珠琉璃珂貝璧玉珊</a><a name="0658c18" id="0658c18">瑚金銀馬瑙牟薩羅寶赤珠右旋。如是諸珍咸</a><a name="0658c19" id="0658c19">持供養令受安樂。雖作此事亦未能報父母</a><a name="0658c20" id="0658c20">之恩。若父母無信心者令住正信。若無戒者</a><a name="0658c21" id="0658c21">令持禁戒。若性慳者令行惠施。無智慧者令</a><a name="0658c22" id="0658c22">起智慧。子能如是於父母處勸喻策勵。令安</a><a name="0658c23" id="0658c23">住者方曰報恩。然而我父於三寶中未生信</a><a name="0658c24" id="0658c24">敬。我今宜往為說法要。便持衣缽往室羅伐</a><a name="0658c25" id="0658c25">城。漸次遊行既至本國住逝多林。名稱普聞</a><a name="0658c26" id="0658c26">眾人讚仰。彼長者子既出家已。便遊他國博</a><a name="0658c27" id="0658c27">通三藏還逝多林。時彼長者既聞此說心生</a><a name="0658c28" id="0658c28">歡慰。我子出家遠遊他國遍閑三藏。今得旋</a><a name="0658c29" id="0658c29">歸住逝多林。我今宜往共申喜慶。即便往詣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230658b.htm'><img src='up.gif' border=0></a>
<a href='T230659a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>