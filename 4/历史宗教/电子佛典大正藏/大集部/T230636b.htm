<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0636b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷2)</font> 不與取學處第二之一 <font face='Arial'>T23, p0636b</h2></font><hr>
<span class='old'>
</a><a name="0636a28" id="0636a28">奉世尊教打破其室。爾時世尊。見破室已遂</a><a name="0636a29" id="0636a29">捨之而去。時但尼迦苾芻來見室破。即告隨</span><a name="0636b01" id="0636b01">近苾芻曰。誰破我室。諸苾芻曰。是大師教令</a><a name="0636b02" id="0636b02">苾芻打破。但尼迦曰。法主世尊敕令破者斯</a><a name="0636b03" id="0636b03">為善破。爾時王舍城中有掌木大臣。是但尼</a><a name="0636b04" id="0636b04">迦苾芻先時知友。言談得意。時但尼迦便作</a><a name="0636b05" id="0636b05">是念。掌木大臣是我親友。我從覓木更造木</a><a name="0636b06" id="0636b06">舍。作是念已詣大臣處。白言。仁今知不。摩</a><a name="0636b07" id="0636b07">揭陀國勝身之子未生怨王。先與我木。我欲</a><a name="0636b08" id="0636b08">取用可見相授。大臣答曰聖者若大王與木。</a><a name="0636b09" id="0636b09">斯成大善。隨意將去。但是城中所有諸木。皆</a><a name="0636b10" id="0636b10">是未生怨王之所掌守。極牢藏護。為欲修補</a><a name="0636b11" id="0636b11">王舍大城破落之處。亦為難事。而貯此木。</a><a name="0636b12" id="0636b12">不許與他。時但尼迦苾芻遂取一木割截將</a><a name="0636b13" id="0636b13">去。是時守城大臣巡行街衢。見一大木被截</a><a name="0636b14" id="0636b14">將去。見此事已極大驚怖。便作是念。豈非摩</a><a name="0636b15" id="0636b15">揭陀國未生怨王將有怨賊欲入城耶。此木</a><a name="0636b16" id="0636b16">乃是王所掌護。不許與他。何故有人輒便將</a><a name="0636b17" id="0636b17">去。見是事已。即便詣彼掌木臣所告言。大臣</a><a name="0636b18" id="0636b18">知不。我向巡行街衢。見一大木被截將去。我</a><a name="0636b19" id="0636b19">時見已。極大驚怖身毛皆豎。豈非未生怨王</a><a name="0636b20" id="0636b20">將有怨賊欲入城耶。或掌木官將此大木與餘</a><a name="0636b21" id="0636b21">人耶。大臣告曰。我不曾以此木與人。然我</a><a name="0636b22" id="0636b22">曾見但尼迦苾芻作如是語。未生怨王與我</a><a name="0636b23" id="0636b23">此木。仁當見與。我時答曰。聖者若是大王曾</a><a name="0636b24" id="0636b24">與木者。幸即將去隨意所用。豈非是彼將此</a><a name="0636b25" id="0636b25">木耶。是時守城大臣。即便往白未生怨王。王</a><a name="0636b26" id="0636b26">今知不。我向巡行街衢見有一木。是大王所</a><a name="0636b27" id="0636b27">須擬用修補并為難事。遂被他人斬截將去。</a><a name="0636b28" id="0636b28">我既見已。極大驚怖身毛皆豎。豈非大王將</a><a name="0636b29" id="0636b29">有怨家盜賊當入城耶。即便問彼掌木大臣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230636a.htm'><img src='up.gif' border=0></a>
<a href='T230636c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>