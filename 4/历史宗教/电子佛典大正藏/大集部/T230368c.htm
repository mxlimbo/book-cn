<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0368c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷50)</font> <font face='Arial'>T23, p0368c</h2></font><hr>
<span class='old'>
</a><a name="0368b28" id="0368b28">羅云受已二月遊行。彼優婆塞聞長老羅云</a><a name="0368b29" id="0368b29">受舍已二月遊行。便持此舍施四方僧。長老</span><a name="0368c01" id="0368c01">羅云二月遊行。還到所住處。聞是優婆塞以</a><a name="0368c02" id="0368c02">是房施四方僧。聞已往到佛所。頭面作禮白</a><a name="0368c03" id="0368c03">佛言。世尊。我在那梨槃聚落中住。有優婆塞。</a><a name="0368c04" id="0368c04">以信樂清淨心作一房舍。別施我。我受已二月</a><a name="0368c05" id="0368c05">遊行。遊行還聞是優婆塞以是房施四方僧。</a><a name="0368c06" id="0368c06">世尊我今云何。佛語羅云。汝往語優婆塞言。</a><a name="0368c07" id="0368c07">我將不犯汝耶。汝見我非沙門非沙門行耶。</a><a name="0368c08" id="0368c08">作身口過耶。長老羅云受佛語已。從坐起禮</a><a name="0368c09" id="0368c09">佛足右繞而去。還自住處。過是夜已。著衣持</a><a name="0368c10" id="0368c10">缽入那梨槃聚落行乞食。食已洗缽。往是優</a><a name="0368c11" id="0368c11">婆塞家。是優婆塞遙見長老羅云來。見已著</a><a name="0368c12" id="0368c12">衣在一面立。叉手合掌向長老羅云。作是言。</a><a name="0368c13" id="0368c13">善來長老羅云。久不來。羅云。何以故來。可就</a><a name="0368c14" id="0368c14">座坐。時長老羅云即就座坐。是優婆塞頭面</a><a name="0368c15" id="0368c15">禮足在一面坐已長老羅云語優婆塞。我將不</a><a name="0368c16" id="0368c16">犯汝耶。汝見我非沙門非沙門行耶。作身口</a><a name="0368c17" id="0368c17">過耶。答言。大德不犯我。我亦不見汝非沙門</a><a name="0368c18" id="0368c18">非沙門行作身口過。時長老羅云。為種種說</a><a name="0368c19" id="0368c19">法示教利喜已。從坐起去。往到佛所。頭面禮</a><a name="0368c20" id="0368c20">足在一面坐。以是事向佛廣說。佛以是事集</a><a name="0368c21" id="0368c21">比丘僧。語諸比丘言。有十非法施十非法受</a><a name="0368c22" id="0368c22">十非法用。何等十。已施一僧。轉與餘僧。是名</a><a name="0368c23" id="0368c23">非法施非法受非法用。若已施一比丘尼僧。</a><a name="0368c24" id="0368c24">轉與餘比丘尼僧。是名非法施非法受非法</a><a name="0368c25" id="0368c25">用。若已施三比丘。轉與餘三比丘。是名非法</a><a name="0368c26" id="0368c26">施非法受非法用。若轉與二比丘。若與一比</a><a name="0368c27" id="0368c27">丘。若與僧。是名非法施非法受非法用。若已</a><a name="0368c28" id="0368c28">施二比丘。轉與餘二比丘。是名非法施非法</a><a name="0368c29" id="0368c29">受非法用。若轉與一比丘。若與僧若與三人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230368b.htm'><img src='up.gif' border=0></a>
<a href='T230369a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>