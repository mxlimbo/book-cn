<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0457c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷28)</font> 明雜誦跋渠法之一 四提舍尼初 <font face='Arial'>T22, p0457c</h2></font><hr>
<span class='old'>
</a><a name="0457b28" id="0457b28">佛所頭面作禮。頭上衣囊墮世尊膝上。世尊</a><a name="0457b29" id="0457b29">即自卻已。知而故問。是誰許。答言。世尊。是</span><a name="0457c01" id="0457c01">我共住弟子。汝幾歲。答言。一歲。弟子幾歲。</a><a name="0457c02" id="0457c02">答言無歲。佛語比丘。喻如溺人而復救溺。汝</a><a name="0457c03" id="0457c03">始一歲。已畜無歲弟子。佛告諸比丘。不能自</a><a name="0457c04" id="0457c04">降伏欲降伏他人。無有是處。不能自調而</a><a name="0457c05" id="0457c05">欲調御他人。無有是處。不能自度而欲度人</a><a name="0457c06" id="0457c06">者。無有是處。自未解脫欲解脫餘人者。無有</a><a name="0457c07" id="0457c07">是處。佛語比丘。已能自降伏降伏餘人。斯有</a><a name="0457c08" id="0457c08">是處。能自調御調御他人。斯有是處。已能</a><a name="0457c09" id="0457c09">自度兼度餘人。斯有是處。已自解脫解脫餘</a><a name="0457c10" id="0457c10">人。斯有是處。佛言。從今日後。不聽減十歲比</a><a name="0457c11" id="0457c11">丘度人出家受具足。復次佛制戒。不聽未滿</a><a name="0457c12" id="0457c12">十歲度人出家受具足。爾時難陀優波難陀</a><a name="0457c13" id="0457c13">滿十歲。度人出家受具足已不教誡。如天牛</a><a name="0457c14" id="0457c14">天羊戴標蕩逸無制御者。清淨不具足。威儀</a><a name="0457c15" id="0457c15">不具足。不知承事和上阿闍梨。不知承順長</a><a name="0457c16" id="0457c16">老比丘。不知入聚落法。不知阿練若法。不知</a><a name="0457c17" id="0457c17">入眾法。不知著衣持缽法。諸比丘以是因緣</a><a name="0457c18" id="0457c18">具白世尊佛言。從今日有十法成就。聽度人</a><a name="0457c19" id="0457c19">出家受具足。何等十。一持戒。二多聞阿毘曇。</a><a name="0457c20" id="0457c20">三多聞毘尼。四學戒。五學定。六學慧。七能出</a><a name="0457c21" id="0457c21">罪能使人出罪。八能看病能使人看。九弟子</a><a name="0457c22" id="0457c22">有難能送脫難能使人送十滿十歲。是名十</a><a name="0457c23" id="0457c23">事聽度人出家受具足。下至滿十歲知二部</a><a name="0457c24" id="0457c24">律亦得。復次佛住舍衛城。廣說如上。爾時有</a><a name="0457c25" id="0457c25">比丘命終。有二共住弟子。感思憂惱共坐樹</a><a name="0457c26" id="0457c26">下。如商人失財。佛知而故問。是何等比丘。諸</a><a name="0457c27" id="0457c27">比丘以是因緣具白世尊。佛言。從今日後。聽</a><a name="0457c28" id="0457c28">請依止敬如和上。請依止法者。應偏袒右肩</a><a name="0457c29" id="0457c29">胡跪接足。作如是言。尊憶念。我某甲從尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220457b.htm'><img src='up.gif' border=0></a>
<a href='T220458a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>