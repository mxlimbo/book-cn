<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0898a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷49)</font> 四波羅底提舍尼法 從非親尼受食學處第一 <font face='Arial'>T23, p0898a</h2></font><hr>
<span class='old'>
</a><a name="0897c28" id="0897c28">兒授與使女。并授燈明。告曰。汝可持此置於</a><a name="0897c29" id="0897c29">道中。屏處伺看誰將兒去。是時使女棄近東</span><a name="0898a01" id="0898a01">門。并安燈火。時守門者遙見燈明。來就觀察</a><a name="0898a02" id="0898a02">乃見孩子。持歸與婦告曰。宜善恩育當為汝</a><a name="0898a03" id="0898a03">子。時守門者便作大會。告及宗親云我婦生</a><a name="0898a04" id="0898a04">子。其西門人聞東門人生子。便將禮直就</a><a name="0898a05" id="0898a05">之慶賀。其青蓮花復於後時又生一女。同前</a><a name="0898a06" id="0898a06">思念不自收養。令其使女夜棄西門。時守門</a><a name="0898a07" id="0898a07">人同前收養為慶樂事。二家男女皆並成立。</a><a name="0898a08" id="0898a08">其東門子因節會時。為諸友朋命同遊賞。共</a><a name="0898a09" id="0898a09">以六十金錢與青蓮花。同往芳園而為歡戲。</a><a name="0898a10" id="0898a10">眾共立制。若於今日不同集者罰金錢六十。</a><a name="0898a11" id="0898a11">其東門子不樂同歡。諸人欲罰。為無錢物俛</a><a name="0898a12" id="0898a12">仰相隨。既與交歡因生愛重。將青蓮花入舍</a><a name="0898a13" id="0898a13">同住。時廣嚴城眾皆議曰。云何守門之子將</a><a name="0898a14" id="0898a14">眾婬女獨納家中。彼東門子聞是語已懺謝</a><a name="0898a15" id="0898a15">諸人。厚設歡會因娶為婦。其東門人報西門</a><a name="0898a16" id="0898a16">人曰。爾女長成可遂前要。報曰。汝男今娶</a><a name="0898a17" id="0898a17">婬女何事求婚。答曰。縱娶多妻斯亦何過。彼</a><a name="0898a18" id="0898a18">便隨要以女娉之歸東門宅。爾時尊者大目</a><a name="0898a19" id="0898a19">乾連來至其舍。告新來女曰。汝今知不。汝夫</a><a name="0898a20" id="0898a20">舊婦是汝之母。汝夫主者即是汝兄。勿復於</a><a name="0898a21" id="0898a21">此更相嫉妒。令汝因斯廣生惡業。作是語已</a><a name="0898a22" id="0898a22">捨之而去。後於異時青蓮花復生一子。時西</a><a name="0898a23" id="0898a23">門女抱此孩兒門前戲弄。時有相師婆羅門。</a><a name="0898a24" id="0898a24">來至其所。以頌問曰</a><a name="0898a25" id="0898a25"><p class='lg'>　　汝容如妙花　　　於三寶深信</a><br><a name="0898a26" id="0898a26">　　所弄之孩子　　　與汝有何親　</p></a><a name="0898a27" id="0898a27"><p>時彼女人即便以頌答曰</a><a name="0898a28" id="0898a28"><p class='lg'>　　婆羅門善聽　　　此是我之弟</a><br><a name="0898a29" id="0898a29">　　亦是兄之子　　　亦復是我兒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230897c.htm'><img src='up.gif' border=0></a>
<a href='T230898b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>