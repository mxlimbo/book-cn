<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0733a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷9)</font> 舍利弗品 <font face='Arial'>T24, p0733a</h2></font><hr>
<span class='old'>
</a><a name="0732c28" id="0732c28">師子王。一處有如瓶沙王波斯匿王。一</a><a name="0732c29" id="0732c29">邊者。一邊地王。中間者。領一村二村。亦名</span><a name="0733a01" id="0733a01">為王。典法者。典知王法隨罪輕重。若殺若</a><a name="0733a02" id="0733a02">截鼻若截手足。或大臣若太子或邊地王。悉</a><a name="0733a03" id="0733a03">皆得治。是名為王。殺者。斷命也。或鞭杖。擯</a><a name="0733a04" id="0733a04">者。遣出餘國。賊者。偷人物或少或多。皆名</a><a name="0733a05" id="0733a05">為賊。如是為初得罪。法師曰。後次第句易</a><a name="0733a06" id="0733a06">可解耳。奪取為初。有六句此說竟。若一分</a><a name="0733a07" id="0733a07">若直一分若過一分。現其所取。問曰。取一分</a><a name="0733a08" id="0733a08">已犯罪。何須云一分直若過一分。答曰。為</a><a name="0733a09" id="0733a09">遮未來世惡比丘故。作此廣解。地中地上</a><a name="0733a10" id="0733a10">物者。地中物者。藏置地中。此是律本中解</a><a name="0733a11" id="0733a11">也。法師曰。此文句難解。今欲廣說之。藏者。</a><a name="0733a12" id="0733a12">掘地以土而覆上。或石草木。如是為初。是</a><a name="0733a13" id="0733a13">名地藏。若比丘言。我欲偷地中藏物去時。</a><a name="0733a14" id="0733a14">一切方便。悉得突吉羅。問曰。云何方便。答</a><a name="0733a15" id="0733a15">曰。臨欲去時。著衣運動至中路。作是念。</a><a name="0733a16" id="0733a16">此物巨大。我不能獨取。我今更覓伴。如是</a><a name="0733a17" id="0733a17">進止皆突吉羅。若至伴所語言。某處有寶</a><a name="0733a18" id="0733a18">藏。我今共長老取。答善即起。得突吉羅。說</a><a name="0733a19" id="0733a19">言。某處有大堈珍寶。今與長老共偷取。若</a><a name="0733a20" id="0733a20">得共營功德用。因此故。我與長老無所</a><a name="0733a21" id="0733a21">乏少。如是悉得突吉羅。得伴已而求利</a><a name="0733a22" id="0733a22">钁。若自有利钁往取用。若無利钁。或至他</a><a name="0733a23" id="0733a23">比丘處。或至白衣家借。主問。持钁何所用。</a><a name="0733a24" id="0733a24">答言。小小用。得突吉羅。若故妄語須钁還</a><a name="0733a25" id="0733a25">寺用掘地。得波夜提。又一家解。不然</a><a name="0733a26" id="0733a26">悉得突吉羅。何以故。是偷方便故。法師曰。</a><a name="0733a27" id="0733a27">故妄語得波夜提。此解善。若钁無柄。為求</a><a name="0733a28" id="0733a28">柄故。斫死木突吉羅。斫生樹得波夜提</a><a name="0733a29" id="0733a29">罪。又一家解。斫生樹得突吉羅。何以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240732c.htm'><img src='up.gif' border=0></a>
<a href='T240733b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>