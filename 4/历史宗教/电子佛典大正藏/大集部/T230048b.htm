<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0048b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷7)</font> 明三十尼薩耆法之三 <font face='Arial'>T23, p0048b</h2></font><hr>
<span class='old'>
</a><a name="0048a28" id="0048a28"><p>佛在王舍城。爾時六群比丘作是念。佛結戒。</a><a name="0048a29" id="0048a29">不聽純黑羺羊毛作敷具。我今當以少白</span><a name="0048b01" id="0048b01">羺羊毛雜黑羺羊毛作敷具。是中有比丘。少</a><a name="0048b02" id="0048b02">欲知足行頭陀。聞是事心不喜。種種呵責。</a><a name="0048b03" id="0048b03">云何名比丘。佛不聽純黑羺羊毛作敷具。便</a><a name="0048b04" id="0048b04">以少白羺羊毛雜作敷具種種因緣呵已。向</a><a name="0048b05" id="0048b05">佛廣說。佛以是事集比丘僧。知而故問六群</a><a name="0048b06" id="0048b06">比丘。汝實作是事不。答言。實作世尊。佛以</a><a name="0048b07" id="0048b07">種種因緣呵責。云何名比丘。作是念。佛不聽</a><a name="0048b08" id="0048b08">純黑羺羊毛作敷具。便以少白羺羊毛雜</a><a name="0048b09" id="0048b09">作敷具。佛種種因緣呵已語諸比丘。以十</a><a name="0048b10" id="0048b10">利故與比丘結戒。從今是戒應如是說。若</a><a name="0048b11" id="0048b11">比丘作敷具。應用二分黑第三分白第四分</a><a name="0048b12" id="0048b12">下。若比丘不用二分黑第三分白第四分</a><a name="0048b13" id="0048b13">下。作敷具者。尼薩耆波夜提。黑者。有四種。</a><a name="0048b14" id="0048b14">生黑。藍染黑。泥染黑。木皮染黑。白者。謂</a><a name="0048b15" id="0048b15">脊毛脅毛項毛。下者謂頭毛腹毛腳毛。若作</a><a name="0048b16" id="0048b16">四十波羅敷具者。應用二十波羅純黑羺羊</a><a name="0048b17" id="0048b17">毛十波羅白羺羊毛十波羅下羊毛。尼薩耆</a><a name="0048b18" id="0048b18">波夜提者。是敷具應捨。波夜提罪應悔過。是</a><a name="0048b19" id="0048b19">中犯者。若比丘取黑羺羊毛。過二十波羅。乃</a><a name="0048b20" id="0048b20">至一兩作敷具。得尼薩耆波夜提。若取白羺</a><a name="0048b21" id="0048b21">羊毛。過十波羅。乃至一兩作敷具。得突吉</a><a name="0048b22" id="0048b22">羅。若取下羊毛減十波羅。乃至一兩作敷</a><a name="0048b23" id="0048b23">具。得尼薩耆波夜提。不犯者。若取下羊毛</a><a name="0048b24" id="0048b24">多。若純用下羊毛者。不犯(一波羅者此四兩也十三事竟)</a><a name="0048b25" id="0048b25"><p>佛在王舍城。爾時六群比丘。多作敷具畜</a><a name="0048b26" id="0048b26">言。此敷具太厚此敷具太薄。此太輕此太重</a><a name="0048b27" id="0048b27">此太大此太小。此穿壞此緣破。此敷具舉畜</a><a name="0048b28" id="0048b28">朽壞不用。是中有比丘。少欲知足行頭陀。</a><a name="0048b29" id="0048b29">聞是事心不喜。種種因緣呵責。云何名比丘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230048a.htm'><img src='up.gif' border=0></a>
<a href='T230048c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>