<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0787a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷29)</font> 九十波逸底迦法 強惱觸他學處第十七 <font face='Arial'>T23, p0787a</h2></font><hr>
<span class='old'>
</a><a name="0786c28" id="0786c28">若不出者當斷我命。即便俱出露地而臥。於</a><a name="0786c29" id="0786c29">一夜中備受寒苦。既至天曉白言。阿遮利耶</span><a name="0787a01" id="0787a01">我今欲去。問曰。何之。報言。向室羅伐城。報云</a><a name="0787a02" id="0787a02">且住。我當與汝瞻病所須。廣說如前乃至到</a><a name="0787a03" id="0787a03">室羅伐城具告苾芻。苾芻白佛。佛呵責已。告</a><a name="0787a04" id="0787a04">諸苾芻。我今為制學處。應如是說</a><a name="0787a05" id="0787a05"><p>若復苾芻於僧住處。知諸苾芻先此處住。後</a><a name="0787a06" id="0787a06">來於中故相惱觸。於彼臥具若坐若臥作如</a><a name="0787a07" id="0787a07">是念。彼若生苦自當避我去。波逸底迦</a><a name="0787a08" id="0787a08"><p>若復苾芻者謂鄔陀夷。餘義如上。知者謂了</a><a name="0787a09" id="0787a09">其事。苾芻先此處住者。謂此法中人先在此</a><a name="0787a10" id="0787a10">中而為止宿。後來於中等者。謂是縱身強為</a><a name="0787a11" id="0787a11">坐臥彼嫌苦痛者。謂被惱不樂也。自當避我</a><a name="0787a12" id="0787a12">去者。謂以此為緣不由餘事。波逸底迦義如</a><a name="0787a13" id="0787a13">上。此中犯相其事云何。若苾芻了知其事。如</a><a name="0787a14" id="0787a14">向所說乃至避我去者。皆得波逸底迦</a><a name="0787a15" id="0787a15"><p>攝頌曰</a><a name="0787a16" id="0787a16"><p class='lg'>　　麤食及好食　　　寒熱瓦盆利</a><br><a name="0787a17" id="0787a17">　　禪誦怖有無　　　因斯共相惱　</p></a><a name="0787a18" id="0787a18"><p>爾時佛在室羅伐城逝多林給孤獨園。時具</a><a name="0787a19" id="0787a19">壽鄔陀夷。至彼眾多少年苾芻處而勸喻曰。</a><a name="0787a20" id="0787a20">汝等共我人間慢行。廣說如上。將諸少年投</a><a name="0787a21" id="0787a21">寺寄宿乃至各自洗足入溫堂中。共相謂曰。</a><a name="0787a22" id="0787a22">我於今日噉麤惡食氣力稍劣。應可禪思。即</a><a name="0787a23" id="0787a23">便加趺繫念而住。鄔陀夷夜入寺中。發聲大</a><a name="0787a24" id="0787a24">喚具壽。時少年者聞其喚聲報云。阿遮利耶。</a><a name="0787a25" id="0787a25">我等在溫堂中端心禪寂。遂便入室而告之</a><a name="0787a26" id="0787a26">曰。具壽豈不佛說。諸無知者不應修定。宜應</a><a name="0787a27" id="0787a27">且起誦習尊經。遂遣通宵冷地而坐強使誦</a><a name="0787a28" id="0787a28">經。時諸少年既受辛苦。曉而告曰。阿遮利耶。</a><a name="0787a29" id="0787a29">我欲還歸。問言。欲向何處。答言。向室羅伐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230786c.htm'><img src='up.gif' border=0></a>
<a href='T230787b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>