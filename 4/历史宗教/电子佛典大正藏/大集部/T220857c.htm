<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0857c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷40)</font> 衣揵度 <font face='Arial'>T22, p0857c</h2></font><hr>
<span class='old'>
</a><a name="0857b28" id="0857b28">請食。我造新殿堂。未有沙門婆羅門一切</a><a name="0857b29" id="0857b29">人民坐者。願佛先坐。然後王子坐。得福無</span><a name="0857c01" id="0857c01">量。時世尊默然許可。時薩闍婆羅門子。聞佛</a><a name="0857c02" id="0857c02">許可已。從坐起遶佛而去。還菩提王子所。</a><a name="0857c03" id="0857c03">白如是言。沙門瞿曇。我已白竟。默然許可。</a><a name="0857c04" id="0857c04">今正是時時王子。即設種種美食夜過已。</a><a name="0857c05" id="0857c05">明日掃灑殿堂。布好新衣從階陛至殿。</a><a name="0857c06" id="0857c06">時至遣人白佛。時世尊著衣持缽。與千</a><a name="0857c07" id="0857c07">二百五十比丘僧俱。詣菩提王子家。時王子</a><a name="0857c08" id="0857c08">至外門堛鵀礡C遙見佛來。前頭面。禮足</a><a name="0857c09" id="0857c09">已。隨侍佛後。如順教弟子。世尊入王子堂</a><a name="0857c10" id="0857c10">前默然而立。王子言。願佛在衣上行上殿。</a><a name="0857c11" id="0857c11">令我得福安樂。王子第二第三如是白世</a><a name="0857c12" id="0857c12">尊。世尊默然。時世尊顧視阿難。阿難知佛</a><a name="0857c13" id="0857c13">不欲躡新衣上行為利益後眾生故。阿</a><a name="0857c14" id="0857c14">難語王子言。可攝此衣。如來不欲在上</a><a name="0857c15" id="0857c15">行。為利益後眾生故。時王子疾疾卻衣已</a><a name="0857c16" id="0857c16">白佛言。願佛上殿。令我得福。時佛即上殿</a><a name="0857c17" id="0857c17">就座而坐。時王子飯佛及僧種種多美飲食。</a><a name="0857c18" id="0857c18">食已捨缽。取一小床在一面坐。時世尊種</a><a name="0857c19" id="0857c19">種方便為王子說法已。從坐而去。還本住</a><a name="0857c20" id="0857c20">處。以此因緣集比丘僧告言。若大價衣布</a><a name="0857c21" id="0857c21">地。不應在上行。若行如法治。爾時比丘房</a><a name="0857c22" id="0857c22">舍多塵土。佛言聽灑掃灑掃已故復有塵。</a><a name="0857c23" id="0857c23">佛言。聽以泥漿污灑。若故有塵。伊梨延陀</a><a name="0857c24" id="0857c24">耄羅耄耄羅毛[<a href='javascript:showpic("images/067321.gif")'>毯-炎+瞿</a>]氀。十種衣中。若一一衣。</a><a name="0857c25" id="0857c25">作地敷</a><a name="0857c26" id="0857c26"><p>爾時世尊在舍衛國。王波斯匿有異母。信</a><a name="0857c27" id="0857c27">樂佛法。以王所著大價錦衣。施四方僧已</a><a name="0857c28" id="0857c28">便命過。時比丘用作地敷。有諸不信樂大</a><a name="0857c29" id="0857c29">臣。至僧伽藍中觀看。見比丘以王所著大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220857b.htm'><img src='up.gif' border=0></a>
<a href='T220858a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>