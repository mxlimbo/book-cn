<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0650b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷13)</font> 九十單提法之一 <font face='Arial'>T22, p0650b</h2></font><hr>
<span class='old'>
</a><a name="0650a28" id="0650a28">尼聞教授師來半由旬迎。安處房舍辦粥</a><a name="0650a29" id="0650a29">若飲食床座具洗浴處。爾時六群比丘作是</span><a name="0650b01" id="0650b01">念。彼諸比丘不差我等教授比丘尼。生嫉</a><a name="0650b02" id="0650b02">妒心言。彼諸比丘教授比丘尼無有真</a><a name="0650b03" id="0650b03">實。但為飲食故教授比丘尼誦經受經若</a><a name="0650b04" id="0650b04">問。時諸比丘聞。其中有少欲知足行頭陀</a><a name="0650b05" id="0650b05">樂學戒知慚愧者。嫌責六群比丘。云何作</a><a name="0650b06" id="0650b06">如是語。諸比丘不差我等教授比丘尼。便</a><a name="0650b07" id="0650b07">生嫉妒心彼諸比丘教授比丘尼無有真</a><a name="0650b08" id="0650b08">實。但為飲食故教授比丘尼若誦經受經</a><a name="0650b09" id="0650b09">若問。諸比丘往世尊所頭面禮足在一面</a><a name="0650b10" id="0650b10">坐。以此因緣具白世尊。世尊爾時集比丘</a><a name="0650b11" id="0650b11">僧。呵責六群比丘言。汝所為非。非威儀非</a><a name="0650b12" id="0650b12">沙門法非淨行非隨順行。所不應為。云</a><a name="0650b13" id="0650b13">何六群比丘乃作是言。彼諸比丘不差我</a><a name="0650b14" id="0650b14">等教授比丘尼。便生嫉妒心。彼諸比丘教</a><a name="0650b15" id="0650b15">授比丘尼無有真實。但為飲食故教授比</a><a name="0650b16" id="0650b16">丘尼若誦經受經若問。世尊以無數方便</a><a name="0650b17" id="0650b17">呵責六群比丘已告諸比丘。此癡人多種有</a><a name="0650b18" id="0650b18">漏處最初犯戒。自今已去與比丘結戒。集</a><a name="0650b19" id="0650b19">十句義乃至正法久住。欲說戒者當如是</a><a name="0650b20" id="0650b20">說。若比丘語諸比丘作如是語。比丘為飲</a><a name="0650b21" id="0650b21">食故教授比丘尼者波逸提。比丘義如上。</a><a name="0650b22" id="0650b22">彼比丘作是言。諸比丘為飲食故教授比</a><a name="0650b23" id="0650b23">丘尼。為飲食故教誦經受經若問。說而了了</a><a name="0650b24" id="0650b24">者波逸提。不了了者突吉羅。比丘尼突吉</a><a name="0650b25" id="0650b25">羅。式叉摩那沙彌沙彌尼突吉羅。是謂為</a><a name="0650b26" id="0650b26">犯。不犯者。其事實爾。為飲食供養故教授</a><a name="0650b27" id="0650b27">比丘尼。為飲食故教誦經受經若問。若戲笑</a><a name="0650b28" id="0650b28">語獨處語夢中語。欲說此乃錯說彼無犯。</a><a name="0650b29" id="0650b29">無犯者。最初未制戒。癡狂心亂痛惱所纏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220650a.htm'><img src='up.gif' border=0></a>
<a href='T220650c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>