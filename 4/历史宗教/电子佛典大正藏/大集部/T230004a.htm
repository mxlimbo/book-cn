<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0004a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷1)</font> 明四波羅夷法之一 <font face='Arial'>T23, p0004a</h2></font><hr>
<span class='old'>
</a><a name="0003c28" id="0003c28">如是言。若我國內草木及水。隨諸持戒沙門</a><a name="0003c29" id="0003c29">婆羅門取用。王言。我謂無主草木故作是說。</span><a name="0004a01" id="0004a01">王言。汝今墮大罪中。比丘答言。我出家人</a><a name="0004a02" id="0004a02">寄住王國。云何殺我。王言。比丘去。勿復更</a><a name="0004a03" id="0004a03">取如是大材。時眾人唱言。希有此比丘。決</a><a name="0004a04" id="0004a04">定應死。呵責便放。是比丘從大罪中得出。到</a><a name="0004a05" id="0004a05">眾僧中食。後語諸比丘。我今日垂為王所殺。</a><a name="0004a06" id="0004a06">廣說上事諸比丘以種種因緣呵責。汝所作</a><a name="0004a07" id="0004a07">事非沙門法。不隨順道無欲樂心作不清淨</a><a name="0004a08" id="0004a08">行。出家之人所不應作。汝不知佛世尊以種</a><a name="0004a09" id="0004a09">種因緣呵責偷奪法。種種因緣稱讚不偷奪</a><a name="0004a10" id="0004a10">法。汝尚不應生心。亦不應說。何況能取。以種</a><a name="0004a11" id="0004a11">種因緣呵已向佛廣說。佛以是事集比丘僧。</a><a name="0004a12" id="0004a12">知而故問。汝達尼迦比丘。實作是事不。答</a><a name="0004a13" id="0004a13">言。實作世尊。佛以種種因緣呵責。汝所作</a><a name="0004a14" id="0004a14">事非沙門法。不隨順道無欲樂心作不清淨</a><a name="0004a15" id="0004a15">行。出家之人所不應作。佛言。汝癡人。不知</a><a name="0004a16" id="0004a16">我以種種因緣呵責偷奪法。種種因緣稱讚</a><a name="0004a17" id="0004a17">不偷奪法。汝尚不應生心。口亦不應說。何況</a><a name="0004a18" id="0004a18">乃取。種種因緣呵已語阿難。將一下坐比</a><a name="0004a19" id="0004a19">丘入王舍城。街巷市里多人眾處。以問眾人。</a><a name="0004a20" id="0004a20">若信不信者。若賢者非賢者。若大臣大官將</a><a name="0004a21" id="0004a21">帥官屬。盜至幾許。摩竭國主阿闍世王與</a><a name="0004a22" id="0004a22">其大罪。阿難受教。將一下坐比丘入王舍城。</a><a name="0004a23" id="0004a23">街巷市里多人眾處。以問眾人。盜至幾許。摩</a><a name="0004a24" id="0004a24">竭國主阿闍世王便與大罪。眾人答言。大德</a><a name="0004a25" id="0004a25">阿難。盜至五錢若五錢直。便與大罪。阿難聞</a><a name="0004a26" id="0004a26">已。還詣佛所作禮卻住向佛具說。盜至五錢</a><a name="0004a27" id="0004a27">若五錢直。阿闍世王便與大罪。佛即語諸</a><a name="0004a28" id="0004a28">比丘。以十利故與諸比丘結戒。從今是戒應</a><a name="0004a29" id="0004a29">如是說。若比丘若聚落中若空地。物不與偷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230003c.htm'><img src='up.gif' border=0></a>
<a href='T230004b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>