<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0104b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0104b</h2></font><hr>
<span class='old'>
</a><br><a name="0104a28" id="0104a28">　　當於波羅奈　　　擊甘露法鼓　</p></a><a name="0104a29" id="0104a29"><p>梵志復問。自說最勝。願聞其義。佛復以偈答</span><a name="0104b01" id="0104b01">曰</a><a name="0104b02" id="0104b02"><p class='lg'>　　能除一切結　　　滅盡三界漏</a><br><a name="0104b03" id="0104b03">　　摧破諸惡法　　　是故我為勝　</p></a><a name="0104b04" id="0104b04"><p>梵志不受拍髀而去。彼梵志宿世善神。即於</a><a name="0104b05" id="0104b05">空中為說偈言</a><a name="0104b06" id="0104b06"><p class='lg'>　　佛始出世間　　　天上天下尊</a><br><a name="0104b07" id="0104b07">　　如何汝遇之　　　而反棄捨去　</p></a><a name="0104b08" id="0104b08"><p>梵志雖聞此偈猶去不顧。於是世尊之波羅</a><a name="0104b09" id="0104b09">奈趣五人所。五人遙見佛來共作要言。瞿</a><a name="0104b10" id="0104b10">曇沙門昔日食一麻一米。尚不得道。今既多</a><a name="0104b11" id="0104b11">欲去道遠矣。但為敷一小座慎莫起迎禮拜</a><a name="0104b12" id="0104b12">問訊。世尊既到。五人不覺起禮。為捉衣缽</a><a name="0104b13" id="0104b13">更敷好座。以水洗足。然猶輕如來。面呼姓</a><a name="0104b14" id="0104b14">名。某甲可就此坐。佛告五人。汝等愚癡立要。</a><a name="0104b15" id="0104b15">云何而不牢固。汝莫輕於佛面稱姓名。自使</a><a name="0104b16" id="0104b16">長夜受大苦報。吾今已成無上正覺。應共一</a><a name="0104b17" id="0104b17">心聽受教誡。汝若隨順無違無逆。不久當得</a><a name="0104b18" id="0104b18">族姓出家淨修梵行現證道果。生死已盡梵</a><a name="0104b19" id="0104b19">行已立所作已作。解了五陰止宿泥洹。五人</a><a name="0104b20" id="0104b20">復言。卿先如是難行苦行。尚不得過人法聖</a><a name="0104b21" id="0104b21">利滿足。況今失道放恣多欲。過人之法其可</a><a name="0104b22" id="0104b22">得乎。佛復告曰。汝等莫輕如來無上正覺。佛</a><a name="0104b23" id="0104b23">不失道亦不多欲。五人聞已乃捨本心。佛復告</a><a name="0104b24" id="0104b24">曰。世有二邊不應親近。一者貪著愛欲說欲</a><a name="0104b25" id="0104b25">無過。二者邪見苦形無有道跡。捨此二邊便</a><a name="0104b26" id="0104b26">得中道。生眼智明覺向於泥洹。何謂中道。</a><a name="0104b27" id="0104b27">所謂八正。正見正思正語正業正命正方便</a><a name="0104b28" id="0104b28">正念正定。是為中道。復有四聖諦。苦聖諦</a><a name="0104b29" id="0104b29">苦集聖諦苦滅聖諦苦滅道聖諦。何謂苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220104a.htm'><img src='up.gif' border=0></a>
<a href='T220104c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>