<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0825b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷5)</font> <font face='Arial'>T24, p0825b</h2></font><hr>
<span class='old'>
</a><a name="0825a28" id="0825a28">因莎提比丘飲酒醉。是故制之不聽飲也。尊</a><a name="0825a29" id="0825a29">者彌沙塞說曰。莎提比丘小小因酒長養身</span><a name="0825b01" id="0825b01">命。後出家已不得飲四大不調。諸比丘白佛。</a><a name="0825b02" id="0825b02">佛言。病者聽甕上嗅之。若差不聽嗅。若嗅</a><a name="0825b03" id="0825b03">不差者聽用酒洗身。若復不差聽用酒和麵</a><a name="0825b04" id="0825b04">作酒餅食之。若復不差聽酒中自漬。尊者迦</a><a name="0825b05" id="0825b05">葉惟說曰。有漿初中飲後不中飲。有漿初中</a><a name="0825b06" id="0825b06">飲中後亦中飲。有漿初不中後亦不中。有漿</a><a name="0825b07" id="0825b07">初不中飲中後中飲。如佛毘舍離所制。麴不</a><a name="0825b08" id="0825b08">食苦酢酒不中飲。尊者迦葉惟曰。有八種</a><a name="0825b09" id="0825b09">酒不得飲。與麴和合作酒不得飲。若麵和合</a><a name="0825b10" id="0825b10">作酒。雖著種種藥亦不得飲。有酒酢能使人</a><a name="0825b11" id="0825b11">醉者亦不得飲。有酒雖甜能使人醉者亦不</a><a name="0825b12" id="0825b12">得飲。清酒不得飲。小酢酒亦不得飲。細末</a><a name="0825b13" id="0825b13">飯酒亦不得飲。有書陀酒不得飲。如是等酒</a><a name="0825b14" id="0825b14">甚多皆不得飲。尊者薩婆多說曰。用蒱桃</a><a name="0825b15" id="0825b15">穀和作酒不得飲。用蜜作酒不得飲。破穀作</a><a name="0825b16" id="0825b16">酒不得飲。種種果雜作酒不得飲。如是等一</a><a name="0825b17" id="0825b17">切酒不得飲。是名不中飲酒。著屐人不應為</a><a name="0825b18" id="0825b18">說法。如耶奢童子。渡波羅河脫金屐捨去。</a><a name="0825b19" id="0825b19">已見此屐。即知耶奢詣佛求出家</a><a name="0825b20" id="0825b20"><p>爾時佛在舍衛國。有六群比丘著高屐入禪</a><a name="0825b21" id="0825b21">坊。屐聲高大。坐禪比丘聞此。謂是賊軍馬來</a><a name="0825b22" id="0825b22">到。生大惶怖。佛聞之因而制戒。從今已去。比</a><a name="0825b23" id="0825b23">丘一切不得著屐。除病者上廁。是名屐因緣。</a><a name="0825b24" id="0825b24">爾時有長者字流盧奴。其初生時父歡喜故。</a><a name="0825b25" id="0825b25">施子二十萬億金錢。即以二十億為名。此人</a><a name="0825b26" id="0825b26">豪貴巨富生年已來足不蹈地。後求佛出家。</a><a name="0825b27" id="0825b27">精勤修學得阿羅漢果。行道苦故足皆流血。</a><a name="0825b28" id="0825b28">佛知其小小已來。富樂足不蹈地。聽著一重</a><a name="0825b29" id="0825b29">革屣。流盧奴即白世尊。弟子能捨豪富如此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240825a.htm'><img src='up.gif' border=0></a>
<a href='T240825c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>