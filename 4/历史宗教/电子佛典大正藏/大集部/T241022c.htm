<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩薩瓔珞本業經 1022c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩薩瓔珞本業經</font> <font face='Arial'>(卷2)</font> 集散品第八 <font face='Arial'>T24, p1022c</h2></font><hr>
<span class='old'>
</a><a name="1022b28" id="1022b28">變化神通入如幻三昧。踊在虛空歡喜無量。</a><a name="1022b29" id="1022b29">得聞受持瓔珞功德經。心心受行成佛不捨</span><a name="1022c01" id="1022c01">眾賢聖門。時佛復現百萬變化神通無量光</a><a name="1022c02" id="1022c02">無量清淨身。重囑此金剛藏海瓔珞經。汝諸</a><a name="1022c03" id="1022c03">大眾。受持受此經法。是經是過去無量百千</a><a name="1022c04" id="1022c04">佛心中所行法。汝等受持供養。是時一切大</a><a name="1022c05" id="1022c05">眾。一時從座放千光明照三千大千世界。歡</a><a name="1022c06" id="1022c06">喜受持菩薩不可思議瓔珞經。頂受供養禮</a><a name="1022c07" id="1022c07">佛而退。復有六欲天子十千國王聞佛法座</a><a name="1022c08" id="1022c08">離散。一時號泣涕出流慟聲滿三千。無不悲</a><a name="1022c09" id="1022c09">泣從座而去。復有八十億大菩薩。皆以四無</a><a name="1022c10" id="1022c10">量心有無一等無為無相受持佛語。各入無</a><a name="1022c11" id="1022c11">盡法化三昧歡喜而退。復有十千始行賢者。</a><a name="1022c12" id="1022c12">入九觀定四禪四空定盡滅定七淨十戒心</a><a name="1022c13" id="1022c13">入定見道度疑。正道行知見行斷知見。得入</a><a name="1022c14" id="1022c14">法故禮佛而退</a><a name="1022c15" id="1022c15"><p>爾時座中有八千菩薩各從座起。一金剛華</a><a name="1022c16" id="1022c16">菩薩白佛言。世尊。未來世中說經菩薩法輪</a><a name="1022c17" id="1022c17">下。其聽法者受化奉行法用。復當云何。佛</a><a name="1022c18" id="1022c18">言。佛子。快發斯問。佛子。先當為聽法者與</a><a name="1022c19" id="1022c19">授菩薩法戒。然後為說菩薩之本行六入法</a><a name="1022c20" id="1022c20">門。佛子。次第為授四歸法。歸佛歸法歸僧</a><a name="1022c21" id="1022c21">歸戒。得四不壞信心故。然後為授十戒。不</a><a name="1022c22" id="1022c22">殺不盜不妄語不婬不沽酒不說在家出家</a><a name="1022c23" id="1022c23">菩薩罪過不慳不瞋不自讚毀他不謗三寶。</a><a name="1022c24" id="1022c24">是十波羅夷不可悔法。佛子。受十戒已。復</a><a name="1022c25" id="1022c25">為聽者教供養法師。常以天上無量華香。百</a><a name="1022c26" id="1022c26">千燈明百千天衣瓔珞。百千妓樂百味飲食</a><a name="1022c27" id="1022c27">屋宅經書。一切所須之物皆悉給與。弘通法</a><a name="1022c28" id="1022c28">師。當如敬佛如事父母。如事火婆羅門法。</a><a name="1022c29" id="1022c29">佛子。如事帝釋父母師僧。日日三時禮敬為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241022b.htm'><img src='up.gif' border=0></a>
<a href='T241023a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>