<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0022a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷3)</font> 第一分之二僧殘法 <font face='Arial'>T22, p0022a</h2></font><hr>
<span class='old'>
</a><a name="0021c28" id="0021c28">汝若同心不為彼惑。我當住此。若不能者正</a><a name="0021c29" id="0021c29">爾便去。諸居士言。長老安住。我終不為彼之</span><a name="0022a01" id="0022a01">所惑。二人既到。諸居士皆將大小迎逆問訊</a><a name="0022a02" id="0022a02">頭面禮足卻坐一面。於是目連為現神變。分</a><a name="0022a03" id="0022a03">身百千還合為一。石壁皆過履水如地。坐</a><a name="0022a04" id="0022a04">臥空中如鳥飛翔。身至梵天手捫日月。身上</a><a name="0022a05" id="0022a05">出火身下出水。身上出水身下出火。或現半</a><a name="0022a06" id="0022a06">身或現全身。東踊西沒西踊東沒。南踊北</a><a name="0022a07" id="0022a07">沒北踊南沒。中踊邊沒邊踊中沒。現神變</a><a name="0022a08" id="0022a08">已還坐本處。時諸居士竊相謂言。目連善知</a><a name="0022a09" id="0022a09">幻術。此則然矣。於是舍利弗為說妙法。初中</a><a name="0022a10" id="0022a10">後善善義善味具足清白梵行之相。說是法</a><a name="0022a11" id="0022a11">已默然而住。時諸居士亦復相語。舍利弗善</a><a name="0022a12" id="0022a12">知咒法。亦復驗矣。於是眾人都不信受。無有</a><a name="0022a13" id="0022a13">供養。爾時彼邑有二優婆塞。一名富闍。二</a><a name="0022a14" id="0022a14">名優樓伽。信樂佛法見諦得果。常好布施供</a><a name="0022a15" id="0022a15">養沙門。聞舍利弗目連從迦夷來。共出迎之</a><a name="0022a16" id="0022a16">頭面禮足。為說妙法示教利喜。聞法已白舍</a><a name="0022a17" id="0022a17">利弗言。此邑有二比丘。常作種種非威儀事。</a><a name="0022a18" id="0022a18">廣說如上。近有五百比丘。威儀庠序入村乞</a><a name="0022a19" id="0022a19">食。空缽而出唯願大德。以此白佛。於是二人。</a><a name="0022a20" id="0022a20">為優婆塞更說妙法示教利喜已。還舍衛城。</a><a name="0022a21" id="0022a21">具以白佛。佛以是事集比丘僧。告阿難。汝往</a><a name="0022a22" id="0022a22">彼邑與二比丘作驅出羯磨。阿難白佛。彼惡</a><a name="0022a23" id="0022a23">比丘非沙門。自言沙門常作不淨。心已敗壞。</a><a name="0022a24" id="0022a24">我若獨往。彼必肆惡隨意惱我。佛告阿難。如</a><a name="0022a25" id="0022a25">是如是如汝所說。汝今便可將諸比丘隨意</a><a name="0022a26" id="0022a26">多少到彼集眾。然後乃舉頞髀等罪。白四羯</a><a name="0022a27" id="0022a27">磨驅出彼邑。一比丘唱言。大德僧聽。此某甲</a><a name="0022a28" id="0022a28">比丘行惡行污他家。行惡行皆見聞知。污</a><a name="0022a29" id="0022a29">他家亦見聞知。僧今驅出此邑。若僧時到僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220021c.htm'><img src='up.gif' border=0></a>
<a href='T220022b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>