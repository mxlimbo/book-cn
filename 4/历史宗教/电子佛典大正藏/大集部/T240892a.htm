<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0892a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷9)</font> 波逸提法之一 <font face='Arial'>T24, p0892a</h2></font><hr>
<span class='old'>
</a><a name="0891c28" id="0891c28">云何比丘。如今此人使降一蝦蟆能不。而降</a><a name="0891c29" id="0891c29">惡龍諸比丘對。不能世尊。世尊告曰。如是比</span><a name="0892a01" id="0892a01">丘此飲酒之大失。諸比丘從今已往不得飲</a><a name="0892a02" id="0892a02">酒。嘗酒飲酒嘗酒者墮。漿有八種。蒲萄漿甘</a><a name="0892a03" id="0892a03">蔗漿柿漿梨漿奈漿煮麥漿麴漿(苦酒)華漿。取</a><a name="0892a04" id="0892a04">要言之。其漿似酒。亦如酒味。飲而醉者。世尊</a><a name="0892a05" id="0892a05">曰。皆不得飲。其漿似酒亦如酒味。飲而不醉</a><a name="0892a06" id="0892a06">者。世尊曰。得飲其漿不似酒味。不似酒飲而</a><a name="0892a07" id="0892a07">醉者。世尊曰。亦不得飲。其漿不似酒。亦不如</a><a name="0892a08" id="0892a08">酒味。飲而不醉者。世尊曰。得飲(八漿皆中前飲其中有中後</a><a name="0892a09" id="0892a09">得飲者)</a><a name="0892a10" id="0892a10"><p>佛世尊遊舍衛國祇樹給孤獨園。時迦留陀</a><a name="0892a11" id="0892a11">夷以得阿羅漢道。便作是念。我本未得道時。</a><a name="0892a12" id="0892a12">與此六群比丘在此舍衛國多觸惱諸長者家。</a><a name="0892a13" id="0892a13">多犯諸事。我今當教化用補前愆。即於舍衛</a><a name="0892a14" id="0892a14">教化九百九十九家。少一不滿千家。其婦得</a><a name="0892a15" id="0892a15">道而夫不得者。不在數。其夫得道婦不得者。</a><a name="0892a16" id="0892a16">亦不在數。夫婦同得者乃數。有一婆羅門。夫</a><a name="0892a17" id="0892a17">婦應從迦留陀夷得道。時迦留陀夷平旦著</a><a name="0892a18" id="0892a18">衣持缽。入舍衛。殯陀跋陀不失次第。至此</a><a name="0892a19" id="0892a19">婆羅門家。時婆羅門出行不在。婆羅門婦閉</a><a name="0892a20" id="0892a20">門在內作食。迦留陀夷即三昧正受。從窖前</a><a name="0892a21" id="0892a21">地中踊出。婆羅門婦見便作是念。此必從我</a><a name="0892a22" id="0892a22">乞食。若空中倒懸我不與食。迦留陀夷即空</a><a name="0892a23" id="0892a23">中倒懸。婆羅門婦復作是念。眼大如釜口我</a><a name="0892a24" id="0892a24">不與食。時迦留陀夷眼即大如釜口。婆羅門</a><a name="0892a25" id="0892a25">婦復作是念。若戾口著額上。我不與食。時迦</a><a name="0892a26" id="0892a26">留陀夷即戾口著額上。婆羅門婦復作是念。</a><a name="0892a27" id="0892a27">正爾在我前死。我不與食。迦留陀夷即在前</a><a name="0892a28" id="0892a28">死。婆羅門婦大驚怖言。此沙門釋子廣有知</a><a name="0892a29" id="0892a29">識。是波斯匿王善知識。末利夫人阿闍梨。備<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240891c.htm'><img src='up.gif' border=0></a>
<a href='T240892b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>