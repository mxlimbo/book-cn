<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0355b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷30)</font> 第六門第四子攝之餘明佛從天下等事 <font face='Arial'>T24, p0355b</h2></font><hr>
<span class='old'>
</a><a name="0355a28" id="0355a28">即便啑噴。群賊聞聲悉皆驚怖。謂起屍鬼四</a><a name="0355a29" id="0355a29">散奔馳。時瘦瞿答彌見墓開明方從孔出。既</span><a name="0355b01" id="0355b01">出外已四顧忙然。憂惱百端求生無路。加</a><a name="0355b02" id="0355b02">以飢渴內迫身心。因即癲狂不記先後。遍體</a><a name="0355b03" id="0355b03">泥塗手足皴裂。露形而去。漸漸孤行。途經萬</a><a name="0355b04" id="0355b04">里至室羅伐。如世尊說。眾生業報難可思議。</a><a name="0355b05" id="0355b05">先所作業悉皆自受。惡緣斯盡善果方生。次</a><a name="0355b06" id="0355b06">復前行至逝多林所。爾時世尊大眾圍遶。為</a><a name="0355b07" id="0355b07">說妙法。彼遙見佛三十二相八十種好。周遍</a><a name="0355b08" id="0355b08">嚴身世間無匹。圓明赫奕超日千光。如寶山</a><a name="0355b09" id="0355b09">王觀者忘倦。女極瞻仰遂得本心。睹己形容</a><a name="0355b10" id="0355b10">深生羞恥。即便坐地不敢遊行。於一切時如</a><a name="0355b11" id="0355b11">來大師無不知見。痚_大悲饒益一切。於救</a><a name="0355b12" id="0355b12">護中最為第一。最為雄猛無有二言。依定慧</a><a name="0355b13" id="0355b13">住顯發三明。善修三學善調三業。渡四瀑流</a><a name="0355b14" id="0355b14">安四神足。於長夜中修四攝行。捨除五蓋遠</a><a name="0355b15" id="0355b15">離五支超越五道。六根具足六度圓滿。七財</a><a name="0355b16" id="0355b16">普施開七覺花。離於八難樂八正路。永斷九</a><a name="0355b17" id="0355b17">結明閑九定。滿足十力名聞十方。於諸自在</a><a name="0355b18" id="0355b18">最為殊勝。得法無畏降伏魔怨。震大雷音作</a><a name="0355b19" id="0355b19">師子吼。晝夜六時常以佛眼。觀諸世間誰增</a><a name="0355b20" id="0355b20">誰減。誰遭苦厄誰向惡趣。誰陷欲泥誰能受</a><a name="0355b21" id="0355b21">化。作何方便拔濟令出。無聖財者令得聖財。</a><a name="0355b22" id="0355b22">以智安膳那破無明膜。無善根者令種善根。</a><a name="0355b23" id="0355b23">有善根者令得增長。置人天路安隱無礙趣</a><a name="0355b24" id="0355b24">涅槃城如有頌言</a><a name="0355b25" id="0355b25"><p class='lg'>　　假使大海潮　　　或失於期限</a><br><a name="0355b26" id="0355b26">　　佛於所化者　　　濟度不過時</a><br><a name="0355b27" id="0355b27">　　佛於諸有情　　　慈悲不捨離</a><br><a name="0355b28" id="0355b28">　　思濟其苦難　　　如母牛隨犢　</p></a><a name="0355b29" id="0355b29"><p>爾時世尊告阿難陀曰。汝向眾外可以上衣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240355a.htm'><img src='up.gif' border=0></a>
<a href='T240355c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>