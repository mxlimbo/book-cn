<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0013b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷3)</font> <font face='Arial'>T24, p0013b</h2></font><hr>
<span class='old'>
</a><a name="0013a28" id="0013a28">處。到已白言。聖者。仁之大兄極受苦惱。應當</a><a name="0013a29" id="0013a29">存念。圓滿聞此語已。便生憶念。入如是定。由</span><a name="0013b01" id="0013b01">定力故。從輸那缽羅得伽。人間隱沒。即至海</a><a name="0013b02" id="0013b02">中。於大兄船檣竿上坐。是時黑風便即迴去。</a><a name="0013b03" id="0013b03">如蘇迷盧之所障蔽。時大自在藥叉即作是</a><a name="0013b04" id="0013b04">念。昔來所有船舶。皆被黑風所漂。破壞滅</a><a name="0013b05" id="0013b05">沒。今此黑風何故卻迴。如蘇迷盧遮截。不能</a><a name="0013b06" id="0013b06">損壞。時彼藥叉處處觀察。遂見具壽圓滿於</a><a name="0013b07" id="0013b07">船檣竿之上。結跏趺坐藥叉見已。便即告曰。</a><a name="0013b08" id="0013b08">聖者圓滿。何故惱我。圓滿報曰。上首。我何惱</a><a name="0013b09" id="0013b09">汝。若我不獲諸功德者。必殞我兄。空留其</a><a name="0013b10" id="0013b10">名。大自在藥叉告曰。聖者。此牛頭栴檀林。</a><a name="0013b11" id="0013b11">我為金輪聖王守護。圓滿報曰。上首。汝意云</a><a name="0013b12" id="0013b12">何。佛與輪王。孰為尊貴。藥叉問曰。聖者。世</a><a name="0013b13" id="0013b13">尊今可出世耶。圓滿答曰。今已出世。藥叉報</a><a name="0013b14" id="0013b14">曰。若如是者。船舶未滿。當任重載。時彼商人</a><a name="0013b15" id="0013b15">先被恐怖。命將欲盡。今聞此語。忽然穌息。彼</a><a name="0013b16" id="0013b16">商人等既得安穩。遂於圓滿聖者。起尊重心。</a><a name="0013b17" id="0013b17">其商人等即取牛頭栴檀。滿船而去。至輸那</a><a name="0013b18" id="0013b18">缽羅得伽城。到已。圓滿白兄曰。若遭海難。稱</a><a name="0013b19" id="0013b19">其名號。由彼念力。安穩還者。其所得物。皆合</a><a name="0013b20" id="0013b20">屬彼。兄今可取雜寶物等。與諸商人。我今以</a><a name="0013b21" id="0013b21">此牛頭栴檀。為佛造作栴檀精舍。彼兄便即</a><a name="0013b22" id="0013b22">取其寶物。分與商人。其牛頭栴檀圓滿欲為</a><a name="0013b23" id="0013b23">佛建立精舍。即召集巧工。平論價直。汝等工</a><a name="0013b24" id="0013b24">匠。為日取錢五百。為欲日取牛頭栴檀末一</a><a name="0013b25" id="0013b25">撮耶。巧工答曰。我等願欲日取一撮牛頭栴</a><a name="0013b26" id="0013b26">檀香末。平議既定。即便起造。不經多日。精</a><a name="0013b27" id="0013b27">舍成就。付工匠已。餘殘檀札。及以碎末。相和</a><a name="0013b28" id="0013b28">研已。用塗精舍。其圓滿。兄弟先相嫌恨。皆令</a><a name="0013b29" id="0013b29">和順。便作是言。今可奉請如來。及諸弟子。兄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240013a.htm'><img src='up.gif' border=0></a>
<a href='T240013c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>