<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0718c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷22)</font> 十七僧殘法之初 <font face='Arial'>T22, p0718c</h2></font><hr>
<span class='old'>
</a><a name="0718b28" id="0718b28">比丘尼有惡事出。諸比丘尼捨此精舍去。</a><a name="0718b29" id="0718b29">居士後命終。時居士兒即耕此精舍地。諸</span><a name="0718c01" id="0718c01">比丘尼見語言。此是眾僧地莫耕。居士兒答</a><a name="0718c02" id="0718c02">言實爾。我父在時作此精舍與比丘尼僧</a><a name="0718c03" id="0718c03">比丘尼僧捨去。我父命終。我今自由何為空</a><a name="0718c04" id="0718c04">此處地彼此無用耶。時居士兒如故耕之。</a><a name="0718c05" id="0718c05">諸比丘尼即往斷事官所言。爾時諸斷事官。</a><a name="0718c06" id="0718c06">即喚居士兒依法決斷。罰其財貨盡入於</a><a name="0718c07" id="0718c07">官。爾時諸比丘尼聞。其中有少欲知足行頭</a><a name="0718c08" id="0718c08">陀樂學戒知慚愧者。嫌責彼比丘尼。云何</a><a name="0718c09" id="0718c09">比丘尼詣官言。居士兒使財物入官也。爾</a><a name="0718c10" id="0718c10">時諸比丘尼白諸比丘。諸比丘往白世尊。世</a><a name="0718c11" id="0718c11">尊爾時以此因緣集比丘僧。呵責彼比丘</a><a name="0718c12" id="0718c12">尼。汝所為非。非威儀非沙門法非淨行非</a><a name="0718c13" id="0718c13">隨順行。所不應為。云何比丘尼詣官言人。</a><a name="0718c14" id="0718c14">爾時世尊以無數方便呵責彼比丘尼已。</a><a name="0718c15" id="0718c15">告諸比丘。此比丘尼多種有漏處最初犯戒。</a><a name="0718c16" id="0718c16">自今已去與比丘尼結戒。集十句義乃至</a><a name="0718c17" id="0718c17">正法久住。欲說戒者當如是說。若比丘尼</a><a name="0718c18" id="0718c18">言人。若居士居士兒。若奴若客作人。若晝若</a><a name="0718c19" id="0718c19">夜。若一念頃。若彈指頃。若須臾頃。是比丘尼。</a><a name="0718c20" id="0718c20">犯初法應捨僧伽婆尸沙。如是世尊與比</a><a name="0718c21" id="0718c21">丘尼結戒。爾時拘薩羅國波斯匿王小婦。作</a><a name="0718c22" id="0718c22">一精舍施與比丘尼。彼比丘尼受住。已後捨</a><a name="0718c23" id="0718c23">人間慢行。時王小婦。聞比丘尼捨精舍人間</a><a name="0718c24" id="0718c24">遊行。輒復以此精舍轉與女梵志。時彼比</a><a name="0718c25" id="0718c25">丘尼聞。念言。我行不在。輒以我精舍與人。</a><a name="0718c26" id="0718c26">時彼比丘尼即還精舍。語女梵志言避我</a><a name="0718c27" id="0718c27">去莫住我精舍。彼女梵志答言。此實是汝精</a><a name="0718c28" id="0718c28">舍。施主為汝作。汝出人間慢行。持用與我。我</a><a name="0718c29" id="0718c29">今不能出去。時彼比丘尼<span class='corr'>瞋</span>。即牽曳令出。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220718b.htm'><img src='up.gif' border=0></a>
<a href='T220719a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>