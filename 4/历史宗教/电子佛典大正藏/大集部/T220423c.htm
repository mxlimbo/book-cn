<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0423c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷24)</font> 明雜誦跋渠法之一 四提舍尼初 <font face='Arial'>T22, p0423c</h2></font><hr>
<span class='old'>
</a><a name="0423b28" id="0423b28">習近住。身口習近住。身習近住者。申手內坐</a><a name="0423b29" id="0423b29">共出共入。是名身習近住。口習近住者。共</span><a name="0423c01" id="0423c01">染污心語。是名口習近住。身口習近住者。上</a><a name="0423c02" id="0423c02">二事俱是名身口習近住。諸比丘諫言。長老。</a><a name="0423c03" id="0423c03">莫與不能男身習近住。口習近住。身口習近</a><a name="0423c04" id="0423c04">住。乃至三諫不止。諸比丘以是因緣。往白世</a><a name="0423c05" id="0423c05">尊。亦如上優陀夷中廣說。復次佛住舍衛城。</a><a name="0423c06" id="0423c06">爾時優陀夷與共行弟子身習近住。口習近</a><a name="0423c07" id="0423c07">住。身口習近住。亦如上慈地比丘中廣說。復</a><a name="0423c08" id="0423c08">次佛住舍衛城。爾時闡陀與童子身習近住。</a><a name="0423c09" id="0423c09">口習近住。身口習近住。亦如上慈地比丘中</a><a name="0423c10" id="0423c10">廣說。是名八事習近住。數數犯罪者。佛住舍</a><a name="0423c11" id="0423c11">衛城。爾時尸利耶婆比丘五眾。一一罪中數</a><a name="0423c12" id="0423c12">數犯。諸比丘諫言。長老。五眾一一罪中莫數</a><a name="0423c13" id="0423c13">數犯。一諫不止。二諫不止。三諫不止。諸比</a><a name="0423c14" id="0423c14">丘以是因緣。往白世尊。佛告諸比丘。是尸利</a><a name="0423c15" id="0423c15">耶婆五眾。一一罪中若數數犯者。作數數犯</a><a name="0423c16" id="0423c16">罪折伏羯磨。羯磨人應作是說。大德僧聽。是</a><a name="0423c17" id="0423c17">尸利耶婆比丘數數犯罪。三諫不止。若僧時</a><a name="0423c18" id="0423c18">到僧與尸利耶婆比丘作數數犯罪折伏羯磨</a><a name="0423c19" id="0423c19">白如是。大德僧聽。尸利耶婆比丘數數犯罪。</a><a name="0423c20" id="0423c20">三諫不止。僧今與尸利耶婆比丘。作數數犯</a><a name="0423c21" id="0423c21">罪折伏羯磨。諸大德忍。僧與尸利耶婆比丘</a><a name="0423c22" id="0423c22">作數數犯罪折伏羯磨。忍者僧默然。若不忍</a><a name="0423c23" id="0423c23">者。便說是第一羯磨。第二第三亦如是說。僧</a><a name="0423c24" id="0423c24">已與尸利耶婆比丘。作數數犯罪折伏羯磨</a><a name="0423c25" id="0423c25">竟。僧忍默然故。是事如是持。是名數數犯</a><a name="0423c26" id="0423c26">罪。太早入太冥出惡友惡伴非處行者。佛住</a><a name="0423c27" id="0423c27">舍衛城。爾時迦露比丘太早入聚落太冥出</a><a name="0423c28" id="0423c28">聚落。惡友惡伴非處行。太早入者。太早入</a><a name="0423c29" id="0423c29">聚落乞。太冥出者。冥出聚落。惡友者。與象</a><a name="0423c30" id="0423c30">子馬子偷兒劫賊摴蒱兒。如是等共相親厚。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220423b.htm'><img src='up.gif' border=0></a>
<a href='T220424a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>