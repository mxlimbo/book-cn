<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0999a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷17)</font> 生草上大小便學處第七十九 <font face='Arial'>T23, p0999a</h2></font><hr>
<span class='old'>
</a><a name="0998c28" id="0998c28"><p>若復苾芻尼。在生草上。大小便洟唾者。波逸</a><a name="0998c29" id="0998c29">底迦</span><a name="0999a01" id="0999a01"><p>尼謂吐羅難陀。或復餘尼。在生草上者。謂青</a><a name="0999a02" id="0999a02">活草地。大小便者。謂諸不淨。墮罪同前。無犯</a><a name="0999a03" id="0999a03">者除病因緣</a><a name="0999a04" id="0999a04"><p><b>　　<A NAME="n814"></A>以不淨棄牆外學處第八十</b></a><a name="0999a05" id="0999a05"><p>緣處同前。時吐羅苾芻尼。為知眾事。或為教</a><a name="0999a06" id="0999a06">授或教諷誦。如是經夜多不眠睡。飲食不消</a><a name="0999a07" id="0999a07">便患苦腹。所有不淨棄於牆外。其勝光王有</a><a name="0999a08" id="0999a08">一大臣名曰吉祥。擅乘王象。王嗔驅出近寺</a><a name="0999a09" id="0999a09">牆行。時吐羅尼所棄不淨。污大臣頭。諸苾芻</a><a name="0999a10" id="0999a10">尼知此事已。共相議曰。今此大臣有大勢力。</a><a name="0999a11" id="0999a11">我等今者必遭殃禍。其臣含忿懷羞詣河洗</a><a name="0999a12" id="0999a12">浴。時鹿子大臣。為彼吉祥而白王曰。彼臣忠</a><a name="0999a13" id="0999a13">謹於國有功。唯願大王捨乘象過。王然其奏</a><a name="0999a14" id="0999a14">發使遣追使往告曰。大王相憶令我追喚。其</a><a name="0999a15" id="0999a15">臣忙懼不測來心。便著濕衣急詣王所。王見</a><a name="0999a16" id="0999a16">歡喜還其官位。白蓮花象任彼乘騎。吉祥歡</a><a name="0999a17" id="0999a17">躍復作是念。我從何處重得官榮。由彼梵行</a><a name="0999a18" id="0999a18">除棄不淨霑污我身。得斯果報。從王宮出詣</a><a name="0999a19" id="0999a19">尼住處。告諸尼曰。聖者今日何尼以其不淨</a><a name="0999a20" id="0999a20">棄我頭上。時吐羅難陀尼。見彼尋問心大驚</a><a name="0999a21" id="0999a21">恐。卻閉其戶。於扇隙中報言。有一老尼不知</a><a name="0999a22" id="0999a22">好惡。不覺擲此。霑污貴人幸無嗔恨。臣曰。我</a><a name="0999a23" id="0999a23">於彼所誠無恚心。欲施衣服故來相問。我由</a><a name="0999a24" id="0999a24">斯污重受官榮。尼聞斯語。從門而出。以手</a><a name="0999a25" id="0999a25">椎胸報言。是我麤心作斯罪過。臣見尼出脫</a><a name="0999a26" id="0999a26">諸衣服自持奉施。臣復含笑作如是言。我由</a><a name="0999a27" id="0999a27">聖者不淨威力。得勝尊位蒙王褒寵。後於異</a><a name="0999a28" id="0999a28">時。吐羅尼與諸尼眾共為鬥競。罵彼尼曰。我</a><a name="0999a29" id="0999a29">今觀汝不及我糞。尼白苾芻。苾芻白佛。佛問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230998c.htm'><img src='up.gif' border=0></a>
<a href='T230999b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>