<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0860b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷41)</font> 衣揵度 <font face='Arial'>T22, p0860b</h2></font><hr>
<span class='old'>
</a><a name="0860a28" id="0860a28">有不受請者常乞食。或有捨檀越施衣持</a><a name="0860a29" id="0860a29">糞掃衣。或有捨長衣持三衣。時諸比丘捨</span><a name="0860b01" id="0860b01">衣成大積聚。諸比丘不知云何白佛。佛</a><a name="0860b02" id="0860b02">言。應布施眾僧。若施佛若施塔若與一人。</a><a name="0860b03" id="0860b03">諸比丘聞言與一人。持與白衣。比丘白佛。</a><a name="0860b04" id="0860b04">佛言。不應與白衣若外道。時諸比丘畏慎。</a><a name="0860b05" id="0860b05">不敢與比丘尼非衣缽囊革屣囊針筒禪帶腰</a><a name="0860b06" id="0860b06">帶帽拭腳巾攝熱巾裹革屣巾。佛言。聽與</a><a name="0860b07" id="0860b07">比丘尼非衣。諸比丘作如是念。行波利婆</a><a name="0860b08" id="0860b08">沙摩那埵比丘。應與分不。佛言應與。諸比</a><a name="0860b09" id="0860b09">丘作如是念。諸被呵責羯磨。若擯出羯磨</a><a name="0860b10" id="0860b10">依止羯磨。遮不至白衣家羯磨作舉羯磨。被</a><a name="0860b11" id="0860b11">如是諸羯磨人。當與分不。佛言與。置地與</a><a name="0860b12" id="0860b12">若使人與時諸比丘得外道衣不染便著</a><a name="0860b13" id="0860b13">白佛。佛言。不應便著。應染已著。時諸比</a><a name="0860b14" id="0860b14">丘。使白衣作白衣索衣分白佛。佛言。聽</a><a name="0860b15" id="0860b15">計功多少與食與價。諸比丘自念。守僧伽</a><a name="0860b16" id="0860b16">藍人沙彌。應等與衣分不。白佛。佛言。若</a><a name="0860b17" id="0860b17">僧和合聽應與沙彌等分。若不和合應與</a><a name="0860b18" id="0860b18">半。若半不聽應三分與一。若不與不應</a><a name="0860b19" id="0860b19">分。若守僧伽藍人四分與一。若不與不</a><a name="0860b20" id="0860b20">應分。若分應如法治。諸比丘畏慎疑。不敢</a><a name="0860b21" id="0860b21">持衣與父母白佛。佛言應與。爾時佛在舍</a><a name="0860b22" id="0860b22">衛國。迦維羅釋子。新作堂舍。未有沙門婆</a><a name="0860b23" id="0860b23">羅門及諸人在上坐者。時毘琉璃太子最初</a><a name="0860b24" id="0860b24">坐上。諸釋種皆共瞋嫌。我新作堂舍。佛未</a><a name="0860b25" id="0860b25">得坐。下賤婢子先坐中。時有不信樂婆羅</a><a name="0860b26" id="0860b26">門侍從語言。舍夷諸釋子。罵汝作下賤婢</a><a name="0860b27" id="0860b27">子。汝乃能忍耶。答言。我今無力。不得自在。</a><a name="0860b28" id="0860b28">若我父亡。我作王時當語我。後王波斯匿</a><a name="0860b29" id="0860b29">失王位。琉璃太子即自作王。不信樂大臣白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220860a.htm'><img src='up.gif' border=0></a>
<a href='T220860c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>