<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0815a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷34)</font> 九十波逸底迦法 展轉食學處第三十一 <font face='Arial'>T23, p0815a</h2></font><hr>
<span class='old'>
</a><a name="0814c28" id="0814c28">食人共相言問。今日眾僧飲食飽不。白言世</a><a name="0814c29" id="0814c29">尊。上妙飲食悉皆飽滿。然彼勇利長者有忿</span><a name="0815a01" id="0815a01">僧眾。佛言。何意。時彼苾芻以事具白佛言。勇</a><a name="0815a02" id="0815a02">利長者出忿恨言。是應道理。爾時世尊飯食</a><a name="0815a03" id="0815a03">訖收衣缽。澡漱已出外洗足。旋入房中宴默</a><a name="0815a04" id="0815a04">而坐。於晡後時便從定起。詣常集處於僧眾</a><a name="0815a05" id="0815a05">前就座而坐。告六眾曰。汝等實作展轉食耶。</a><a name="0815a06" id="0815a06">六眾白言。實爾大德。世尊種種呵責。汝非威</a><a name="0815a07" id="0815a07">儀非隨順行。非清淨法所不應為。云何汝等</a><a name="0815a08" id="0815a08">作展轉食。既呵責已告諸苾芻。廣說如前乃</a><a name="0815a09" id="0815a09">至為制學處應如是說</a><a name="0815a10" id="0815a10"><p>若復苾芻展轉食者。波逸底迦。如是世尊為</a><a name="0815a11" id="0815a11">諸苾芻制其學處。佛在廣嚴城高閣堂中。時</a><a name="0815a12" id="0815a12">有苾芻身嬰疾苦。有解醫者來入寺中。苾芻</a><a name="0815a13" id="0815a13">見已報言。賢首宜觀我病為處藥方。醫言聖</a><a name="0815a14" id="0815a14">者。可食小食。報言。賢首世尊不許。醫言。此</a><a name="0815a15" id="0815a15">即是藥。非餘能療。苾芻答曰。世尊制戒不許</a><a name="0815a16" id="0815a16">我食。醫曰。世尊大悲。為有病緣必應聽食。時</a><a name="0815a17" id="0815a17">諸苾芻聞斯事已以緣白佛。佛言。除病因緣。</a><a name="0815a18" id="0815a18">又有苾芻為營僧務。或為窣睹波事身體飢</a><a name="0815a19" id="0815a19">虛遂便偃臥廢修善品。時有淨信婆羅門居</a><a name="0815a20" id="0815a20">士等來入寺中。見其偃臥作如是語。聖者世</a><a name="0815a21" id="0815a21">尊教法一向勤修。何故今時偃臥而住。答言</a><a name="0815a22" id="0815a22">賢首。我極虛羸。報言。應食小食。答曰。佛制</a><a name="0815a23" id="0815a23">不許。諸苾芻白佛。佛言。除作因緣</a><a name="0815a24" id="0815a24"><p>爾時世尊從廣嚴城往給孤獨園。時有苾芻。</a><a name="0815a25" id="0815a25">疲於道路身體羸損。共相謂曰。我身疲倦。若</a><a name="0815a26" id="0815a26">佛世尊聽許我等食小食者。雖涉長途身不</a><a name="0815a27" id="0815a27">勞倦。以事白佛。佛言。除道行時</a><a name="0815a28" id="0815a28"><p>爾時世尊至室羅伐城給孤獨園。時此城中</a><a name="0815a29" id="0815a29">有一長者。自立要期。每於月八日十五日二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230814c.htm'><img src='up.gif' border=0></a>
<a href='T230815b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>