<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0748a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷11)</font> 舍利弗品 <font face='Arial'>T24, p0748a</h2></font><hr>
<span class='old'>
</a><a name="0747c28" id="0747c28">船。出入息者如篙。心流五欲。而出息入息</a><a name="0747c29" id="0747c29">制其令定。若息入心隨入。如肪膏入身美</span><a name="0748a01" id="0748a01">滿。若息出心隨出。於觀中最大。因其大故。</a><a name="0748a02" id="0748a02">心亦難調。除此二法。於觸處住至而數</a><a name="0748a03" id="0748a03">之。然後即成三昧。是故律本中說。莫數內</a><a name="0748a04" id="0748a04">外息。數何時可止者。若心不亂如息出入。</a><a name="0748a05" id="0748a05">便止不數如是已便作隨念。何謂名為隨</a><a name="0748a06" id="0748a06">念。知出入息。不假數而知隨念有三種。何</a><a name="0748a07" id="0748a07">謂為三。答曰。齊為初。心為中。鼻頭為後。</a><a name="0748a08" id="0748a08">是名三種。若出息者。齊為初心為中。鼻</a><a name="0748a09" id="0748a09">頭為後。若入息。鼻頭為初。心為中。齊為</a><a name="0748a10" id="0748a10">後。若心隨出息。心即不定。因心不定。身即</a><a name="0748a11" id="0748a11">動搖。是故律本。若心隨出息入息。而內不</a><a name="0748a12" id="0748a12">定。而外動搖內動搖。因動搖故。不成三</a><a name="0748a13" id="0748a13">昧。若隨入隨出亦復如是。是故莫隨息中</a><a name="0748a14" id="0748a14">後出入。但安置鼻頭住正心。而住待息出</a><a name="0748a15" id="0748a15">入。若斷數心憶識自定。譬如跛腳人守養小</a><a name="0748a16" id="0748a16">兒。以籃貯懸繫屋間。坐住攬至而盪一處。</a><a name="0748a17" id="0748a17">手不移動。比丘坐禪亦復如是。又曰。譬如</a><a name="0748a18" id="0748a18">守門人。人出入不先遙問。臨到門限然後</a><a name="0748a19" id="0748a19">問之。亦不問所從來及所持雜物。但知其</a><a name="0748a20" id="0748a20">出入而已。比丘坐禪亦復如是。不先逆取</a><a name="0748a21" id="0748a21">知出入息。汝自當知。佛言。若知三法心即</a><a name="0748a22" id="0748a22">定。何謂為三。一者樂入。二者方便。三者得</a><a name="0748a23" id="0748a23">上。是名為三。譬如大木善置地上。有人欲</a><a name="0748a24" id="0748a24">解木。先觀木際然後用鋸解之。心琲`</a><a name="0748a25" id="0748a25">看鋸齒。令其正直不觀往還。出息入息亦</a><a name="0748a26" id="0748a26">復如是。現思禪法辦立方便。如大木在地。</a><a name="0748a27" id="0748a27">善觀木際如心善思。禪法如鋸往還。出入</a><a name="0748a28" id="0748a28">息亦爾。心注看鋸齒。如注鼻頭。比丘坐禪</a><a name="0748a29" id="0748a29">應知此譬。亦現禪定。亦立方便。亦至上處。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240747c.htm'><img src='up.gif' border=0></a>
<a href='T240748b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>