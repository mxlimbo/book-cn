<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0851a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷39)</font> 衣揵度 <font face='Arial'>T22, p0851a</h2></font><hr>
<span class='old'>
</a><a name="0850c28" id="0850c28">女故。四方人集於毘舍離時國法。以為觀</a><a name="0850c29" id="0850c29">望極好。時王舍城諸大臣聞毘舍離有婬女。</span><a name="0851a01" id="0851a01">字菴婆羅婆利形貌端正。有欲共夜宿者。</a><a name="0851a02" id="0851a02">與五十兩金。晝亦爾。時毘舍離。以婬女故。</a><a name="0851a03" id="0851a03">四方人集於毘舍離。觀望極好。時大臣往瓶</a><a name="0851a04" id="0851a04">沙王所白言。大王當知。毘舍離國有婬女。</a><a name="0851a05" id="0851a05">字菴婆羅婆利形貌端正。有欲共宿者與</a><a name="0851a06" id="0851a06">五十兩金。晝亦如是。以婬女故。四方人集</a><a name="0851a07" id="0851a07">於毘舍離。觀望極好。王敕諸臣。汝等何不</a><a name="0851a08" id="0851a08">於此安婬女。時王舍城有童女。字婆羅跋</a><a name="0851a09" id="0851a09">提。端正無比。勝於菴婆羅婆利。時大臣即</a><a name="0851a10" id="0851a10">安置此婬女。若有欲共宿者。與百兩金。晝</a><a name="0851a11" id="0851a11">亦如是。時王舍城。以婬女故。四方人集於</a><a name="0851a12" id="0851a12">王舍城觀望極好。時瓶沙王子字無畏。與</a><a name="0851a13" id="0851a13">此婬女共宿。遂便有娠。時婬女敕守門人</a><a name="0851a14" id="0851a14">言。若有求見我者。當語言我病。後日月</a><a name="0851a15" id="0851a15">滿。生一男兒。顏貌端正。時婬女即以白衣</a><a name="0851a16" id="0851a16">裹兒敕婢。持棄著巷中。婢即受敕。抱兒</a><a name="0851a17" id="0851a17">棄之。時王子無畏。清旦乘車往欲見王。遣</a><a name="0851a18" id="0851a18">人除屏道路。時王子遙見道中有白物。即</a><a name="0851a19" id="0851a19">住車問傍人言。此白物是何等。答言。此是</a><a name="0851a20" id="0851a20">小兒。問言死活。答言故活。王子敕人抱</a><a name="0851a21" id="0851a21">取。時王子無畏無兒。即抱還舍與乳母養</a><a name="0851a22" id="0851a22">之。以活故。即為作字。名耆婆童子。王子</a><a name="0851a23" id="0851a23">所取故名童子。後漸長大。王子甚愛之。爾</a><a name="0851a24" id="0851a24">時王子。喚耆婆童子來語言。汝欲久在王</a><a name="0851a25" id="0851a25">家。無有才技。不得空食王祿。汝可學</a><a name="0851a26" id="0851a26">技術。答言當學。耆婆自念。我今當學何</a><a name="0851a27" id="0851a27">術。現世得大財富而少事。作是念已我今</a><a name="0851a28" id="0851a28">寧可學醫方。可現世大得財富而少事。念</a><a name="0851a29" id="0851a29">言。誰當教我學醫道。時彼聞得叉尸羅國<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220850c.htm'><img src='up.gif' border=0></a>
<a href='T220851b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>