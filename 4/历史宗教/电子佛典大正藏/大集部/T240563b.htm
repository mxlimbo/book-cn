<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0563b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷7)</font> <font face='Arial'>T24, p0563b</h2></font><hr>
<span class='old'>
</a><a name="0563a28" id="0563a28"><p>若復苾芻有非親居士居士婦。為苾芻使非</a><a name="0563a29" id="0563a29">親織師織作衣。此苾芻先不受請。便生異念。</span><a name="0563b01" id="0563b01">詣彼織師所作如是言。汝今知不。此衣為我</a><a name="0563b02" id="0563b02">織。善哉織師。應好織淨梳治善簡擇極堅打。</a><a name="0563b03" id="0563b03">我當以少缽食。或缽食類。或復食直而相</a><a name="0563b04" id="0563b04">濟給。若苾芻以如是物。與織師求得衣者。泥</a><a name="0563b05" id="0563b05">薩祇波逸底迦</a><a name="0563b06" id="0563b06"><p>先不受請者。先不隨意許其取索。便生異念</a><a name="0563b07" id="0563b07">者。有四種念。一念密緻。謂應好織。二念鮮</a><a name="0563b08" id="0563b08">白。謂淨梳治。三念精細。謂善簡擇。四念光</a><a name="0563b09" id="0563b09">澤。謂極堅打。初言好織亦兼廣大。言缽食者。</a><a name="0563b10" id="0563b10">謂與五種珂但尼食。或與五種蒲膳尼食。言</a><a name="0563b11" id="0563b11">缽食類者。謂以生穀米等。言食直者。謂與</a><a name="0563b12" id="0563b12">食價此中犯者。從初勸作。乃至衣未入手皆</a><a name="0563b13" id="0563b13">犯惡作。若得衣已便得捨墮。若不淨衣。或</a><a name="0563b14" id="0563b14">勸黃門二形作衣者。皆得惡作</a><a name="0563b15" id="0563b15"><p><b>　　<A NAME="n303"></A>奪衣學處第二十五</b></a><a name="0563b16" id="0563b16"><p>佛在室羅伐城給孤獨園。時難提苾芻以僧</a><a name="0563b17" id="0563b17">伽胝與達摩苾芻。後因忿諍。還奪其衣。由</a><a name="0563b18" id="0563b18">不忍故。生他謗議。因取衣事不忍廢闕。譏嫌</a><a name="0563b19" id="0563b19">煩惱。制斯學處。若復苾芻先與苾芻衣。彼於</a><a name="0563b20" id="0563b20">後時惱瞋罵詈。生嫌賤心。若自奪若教人</a><a name="0563b21" id="0563b21">奪。報言還我衣來不與汝。若衣離彼身自受</a><a name="0563b22" id="0563b22">用者。泥薩祇波逸底迦</a><a name="0563b23" id="0563b23"><p>言與衣者。是總摽句。若與彼衣時。告言。汝可</a><a name="0563b24" id="0563b24">與我作使。若不為作便奪衣者。得捨墮罪。言</a><a name="0563b25" id="0563b25">後時者。謂是別時。言惱者。謂以身業現惱相</a><a name="0563b26" id="0563b26">故。瞋者謂於內心結忿恚故。言罵詈者。由</a><a name="0563b27" id="0563b27">懷忿恨出不忍言故。言嫌賤者。現瞋忿相</a><a name="0563b28" id="0563b28">為不益事。奪者謂據本心有所希望。情既不</a><a name="0563b29" id="0563b29">遂而返奪之。作己物想。若異此者得他勝罪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240563a.htm'><img src='up.gif' border=0></a>
<a href='T240563c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>