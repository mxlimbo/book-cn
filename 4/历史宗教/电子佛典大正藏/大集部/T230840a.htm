<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0840a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷39)</font> 九十波逸底迦法 與未近圓人同室宿過二夜學處第五十四 <font face='Arial'>T23, p0840a</h2></font><hr>
<span class='old'>
</a><a name="0839c28" id="0839c28">今夜何處當宿。答言。於門屋下。時彼師主聞</a><a name="0839c29" id="0839c29">其語聲。問言。彼說何事。弟子具答。師主聞已</span><a name="0840a01" id="0840a01">喚入房中一處止宿。自便通夜。或行或坐以</a><a name="0840a02" id="0840a02">徹天明時弟子門人共來參問。不審鄔波[<a href='javascript:showpic("images/044633.gif")'>馬*太</a>]</a><a name="0840a03" id="0840a03">耶宿夜以來。起居輕利氣力安不。答曰。不安。</a><a name="0840a04" id="0840a04">問言。何故。是時師主具以事答。弟子聞已</a><a name="0840a05" id="0840a05">白師主曰。師豈不聞。如佛所言有二種事方</a><a name="0840a06" id="0840a06">成大人。一者知是不可為事即不應為。二者</a><a name="0840a07" id="0840a07">已為其事即不應捨可令究竟。師既愍彼求</a><a name="0840a08" id="0840a08">寂已為攝養。當存終始。豈得辭勞。師聞便默。</a><a name="0840a09" id="0840a09">爾諸苾芻聞以緣白佛。佛言。若有如此罪惡</a><a name="0840a10" id="0840a10">人來。能驅擯者應共斥逐。若不可者應將求</a><a name="0840a11" id="0840a11">寂往餘寺中。若於夏內安居已後。有惡苾芻</a><a name="0840a12" id="0840a12">來寺中者。時彼師主應與求寂同房而宿。以</a><a name="0840a13" id="0840a13">至夏終。勿致疑惑。至夏罷已能驅逐者可擯</a><a name="0840a14" id="0840a14">斥之。若不可者應將求寂別詣餘寺。時有眾</a><a name="0840a15" id="0840a15">多苾芻。隨路而去并將求寂。過二夜已便令</a><a name="0840a16" id="0840a16">出宿。遂被惡獸之所傷害。以緣白佛。佛言。不</a><a name="0840a17" id="0840a17">應令出。應分苾芻以為二處。隨夜未滿共宿</a><a name="0840a18" id="0840a18">無犯。時諸求寂夜起之時於路睡著。苾芻棄</a><a name="0840a19" id="0840a19">之而去。亦被傷害。佛言。不應棄去。應令在</a><a name="0840a20" id="0840a20">前。時彼求寂於小食時從索飲食。苾芻不與。</a><a name="0840a21" id="0840a21">佛言。應與。至午還索。苾芻報曰。已與朝食</a><a name="0840a22" id="0840a22">因何更索。遂不與食。佛言。少年火盛。更可與</a><a name="0840a23" id="0840a23">食。又與未具隨伴道行。苾芻相告曰。如佛所</a><a name="0840a24" id="0840a24">制。過二夜已不許與未圓具者同宿。彼便警</a><a name="0840a25" id="0840a25">覺通夜不眠。遂生勞倦。佛言應護明相。不假</a><a name="0840a26" id="0840a26">通宵。時諸苾芻猶尚疲勞。佛言如在行路通</a><a name="0840a27" id="0840a27">夜應眠。勿生疑惑。時鄔波難陀有二求寂。一</a><a name="0840a28" id="0840a28">名利刺。二名長大。與此二弟子過二夜宿。</a><a name="0840a29" id="0840a29">諸苾芻見告言。具壽。佛制不許二夜共宿。仁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230839c.htm'><img src='up.gif' border=0></a>
<a href='T230840b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>