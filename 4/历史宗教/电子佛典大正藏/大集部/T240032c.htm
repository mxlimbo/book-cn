<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0032c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷7)</font> 菴羅夫人緣餘 <font face='Arial'>T24, p0032c</h2></font><hr>
<span class='old'>
</a><a name="0032b28" id="0032b28">欲守護若言自護。及守護他。亦應修習四</a><a name="0032b29" id="0032b29">念住處。云何四念住處。所謂身受心法念等</span><a name="0032c01" id="0032c01">住處汝等苾芻。應如是學</a><a name="0032c02" id="0032c02"><p>爾時世尊到一車難伽羅聚落住一林中。告</a><a name="0032c03" id="0032c03">諸苾芻曰。我今於此林中。二月宴坐。諸苾芻</a><a name="0032c04" id="0032c04">除供養飲食人。餘者並不得來此。若至裒灑</a><a name="0032c05" id="0032c05">陀日。亦遣供養飲食人來取欲。于時世尊便</a><a name="0032c06" id="0032c06">入寂定。諸苾芻等皆無往者唯供養飲食人</a><a name="0032c07" id="0032c07">得至佛所。滿二月已。爾時世尊從定而起。</a><a name="0032c08" id="0032c08">於苾芻眾前。敷座而坐。告諸苾芻曰。若有</a><a name="0032c09" id="0032c09">外道。來問汝等。沙門喬答摩作何等行。於二</a><a name="0032c10" id="0032c10">月間。而入寂定。汝應報云。入數息三昧。何以</a><a name="0032c11" id="0032c11">故。我於二月中。作數息觀宴坐而住。我作此</a><a name="0032c12" id="0032c12">觀時。於入息曾無散亂。如實了知。於出息亦</a><a name="0032c13" id="0032c13">無散亂。如實了知。長短生滅。遍身所有出息。</a><a name="0032c14" id="0032c14">皆悉了知。遍身所有入息。亦悉了知。輕安行</a><a name="0032c15" id="0032c15">出息。輕安行入息。如實了知。受了知心了知</a><a name="0032c16" id="0032c16">樂了知行。輕安心行而入息。如實了知。輕安</a><a name="0032c17" id="0032c17">心行而出息。如實了知。心能了知。令心歡喜。</a><a name="0032c18" id="0032c18">令心專定。心解脫而入息。如實了知。心解脫</a><a name="0032c19" id="0032c19">而出息。如實了知。無常見。捨離見。厭離見。</a><a name="0032c20" id="0032c20">滅壞見而入息。如實了知。乃至滅壞見出息。</a><a name="0032c21" id="0032c21">如實了知。苾芻當知。我今念知此是麤行。我</a><a name="0032c22" id="0032c22">今超過此行。以輕安行餘極細行而行由我</a><a name="0032c23" id="0032c23">超過彼麤行。以輕安數。修微細行故。爾時有</a><a name="0032c24" id="0032c24">三天。來詣我所而坐。一者作是言。喬答摩沙</a><a name="0032c25" id="0032c25">門今已滅訖。一者云。彼非已滅。今當欲滅。一</a><a name="0032c26" id="0032c26">云。彼非已滅。亦非欲滅。住於禪定。凡諸應</a><a name="0032c27" id="0032c27">供。皆如是定。諸苾芻。我今為汝如法而說</a><a name="0032c28" id="0032c28">聖者修行。諸天修行。梵天修行。無學修行。</a><a name="0032c29" id="0032c29">有學修行。如來修行。凡有學者。未得當得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240032b.htm'><img src='up.gif' border=0></a>
<a href='T240033a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>