<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0226a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷5)</font> 第一門第六子攝頌之餘 <font face='Arial'>T24, p0226a</h2></font><hr>
<span class='old'>
</a><a name="0225c28" id="0225c28">應相愧謝方可同行</a><a name="0225c29" id="0225c29"><p>緣在室羅伐城。有二苾芻人間慢行。一有水</span><a name="0226a01" id="0226a01">羅一無水羅。無者問彼具壽有水羅不。彼答</a><a name="0226a02" id="0226a02">言有。更不問言相借用不。彼有羅者<span class='corr'>濾</span>水而</a><a name="0226a03" id="0226a03">飲。其無羅者從彼借用。彼便不與因此生嫌。</a><a name="0226a04" id="0226a04">告言汝問有無。不言借用。今云借羅。不敬</a><a name="0226a05" id="0226a05">之甚故我不與。彼便闕事。苾芻以緣白佛。佛</a><a name="0226a06" id="0226a06">言若諸苾芻凡欲行時。自無水羅應問同伴。</a><a name="0226a07" id="0226a07">汝有羅不。若言有者應更問言。共我用不。</a><a name="0226a08" id="0226a08">若言共用即可同行。云不與者即不應去</a><a name="0226a09" id="0226a09"><p>緣在室羅伐城。有二苾芻人間慢行。一有水</a><a name="0226a10" id="0226a10">羅一無水羅。無者問言汝有羅不。答言我有。</a><a name="0226a11" id="0226a11">與我用不。答曰共用。遂即同行。於其路中</a><a name="0226a12" id="0226a12">遇逢商旅。彼有羅者緣須覆歸。無者告曰汝</a><a name="0226a13" id="0226a13">先許羅。今可相與。報言許共濾水。不擬全</a><a name="0226a14" id="0226a14">留。住者無羅遂便闕事。苾芻以緣白佛。佛</a><a name="0226a15" id="0226a15">言苾芻無羅問彼有者。汝有羅不。若言我有</a><a name="0226a16" id="0226a16">應可覆問。汝若迴還與我羅不。若言與者善。</a><a name="0226a17" id="0226a17">若不與者即不應行</a><a name="0226a18" id="0226a18"><p>具壽鄔波離請世尊曰。大德若無水羅。得向</a><a name="0226a19" id="0226a19">餘村及餘寺不。佛言不合。若知彼處有羅可</a><a name="0226a20" id="0226a20">求。事無闕者無犯。大德二人一羅。得遊行</a><a name="0226a21" id="0226a21">不。若事無闕者得。大德若多人一羅。及以僧</a><a name="0226a22" id="0226a22">眾得遊行不。無闕者得。大德若無水羅。於河</a><a name="0226a23" id="0226a23">岸邊得行去不。鄔波離若水流急。無別河入</a><a name="0226a24" id="0226a24">者。五里一觀。若有別水入者。隨用隨觀。若</a><a name="0226a25" id="0226a25">河不急流亦隨處觀察。大德隨觀水時。齊幾</a><a name="0226a26" id="0226a26">應用。佛言圓齊一尋。大德若水不觀不濾頗</a><a name="0226a27" id="0226a27">得用不。佛言不得用。便獲罪。大德若水濾</a><a name="0226a28" id="0226a28">訖不觀得用不。佛言不得。大德若水不濾。觀</a><a name="0226a29" id="0226a29">得用不。佛言觀察無蟲。隨意當用。大德若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240225c.htm'><img src='up.gif' border=0></a>
<a href='T240226b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>