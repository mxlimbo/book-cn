<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0891c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷48)</font> 九十波逸底迦法 入王宮門學處第八十二之一 <font face='Arial'>T23, p0891c</h2></font><hr>
<span class='old'>
</a><a name="0891b28" id="0891b28">向餘處。不得重來更為殘戮。若隨教者得存</a><a name="0891b29" id="0891b29">餘命。諸羅剎女稽首拜曰。我等昔來廣興暴</span><a name="0891c01" id="0891c01">惡。從今已往奉遵言教。遷移遠去不敢傷殘。</a><a name="0891c02" id="0891c02">時羅剎女拜辭王已遠適餘方。時師子胤王</a><a name="0891c03" id="0891c03">平除舊城破鐵城獄。重開疆宇建立新城。召</a><a name="0891c04" id="0891c04">募諸人住斯寶渚。廣收珠玉還贍部洲。彼國</a><a name="0891c05" id="0891c05">因王以為其號名師子洲</a><a name="0891c06" id="0891c06"><p>爾時世尊告諸苾芻。汝等勿生異念。往時師</a><a name="0891c07" id="0891c07">子胤王者即我身是。彼師子頂王者即老叟</a><a name="0891c08" id="0891c08">苾芻是。彼羅剎女者即無比是。往時師子頂</a><a name="0891c09" id="0891c09">由愛羅剎女故遂至命終。今貪無比還致身</a><a name="0891c10" id="0891c10">死。汝諸苾芻。我於往時已曾捨棄彼羅剎女。</a><a name="0891c11" id="0891c11">豈於今日遂彼求心。是故汝等當善思惟。知</a><a name="0891c12" id="0891c12">諸女人是沈溺境。作不淨想深生厭離。於我</a><a name="0891c13" id="0891c13">教誡專心奉持。時諸苾芻及餘大眾。聞佛說</a><a name="0891c14" id="0891c14">已歡喜奉行禮佛而去</a><a name="0891c15" id="0891c15"><p>爾時無憂婆羅門。將無比女往憍閃毘。娉與</a><a name="0891c16" id="0891c16">鄔陀延王。時王便置無比於妙花樓。給五百</a><a name="0891c17" id="0891c17">侍女日與五百金錢。廣說乃至王授無憂為</a><a name="0891c18" id="0891c18">輔國大臣。時有二人。來至王所樂為奉事。一</a><a name="0891c19" id="0891c19">人能說喜事。一人能說憂事。曾於一時王與</a><a name="0891c20" id="0891c20">二夫人。一處同坐鄔陀延王啑。紺容夫人云。</a><a name="0891c21" id="0891c21">南無佛陀願王長命無病。無比夫人云。南無</a><a name="0891c22" id="0891c22">大天願王具壽無病。是時無比情懷嫉妒。便</a><a name="0891c23" id="0891c23">白王言。紺容食大王食而思佛陀。王聞語已</a><a name="0891c24" id="0891c24">默然無對。又於他日數於王處搆扇讒言。王</a><a name="0891c25" id="0891c25">作番次就二夫人處而受飲食。次至紺容。時</a><a name="0891c26" id="0891c26">無比夫人密作是計。令捕鳥者將活鳥而進</a><a name="0891c27" id="0891c27">於王。王曰。我於今日誰處食耶。無比答曰。次</a><a name="0891c28" id="0891c28">至紺容。王曰。可持此鳥令充食用。紺容見活</a><a name="0891c29" id="0891c29">不肯受之。捕人還送。王見怪言。何不烹宰。王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230891b.htm'><img src='up.gif' border=0></a>
<a href='T230892a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>