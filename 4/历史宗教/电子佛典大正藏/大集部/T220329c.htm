<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0329c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷12)</font> 明單提九十二事法之一 <font face='Arial'>T22, p0329c</h2></font><hr>
<span class='old'>
</a><a name="0329b28" id="0329b28">驅出。時有智臣。即諫王言。非境內諸比丘尼</a><a name="0329b29" id="0329b29">一切有過。但王舍城比丘尼違世尊教。王即用</span><a name="0329c01" id="0329c01">臣言。敕諸有司。驅王舍城比丘尼出。爾時諸</a><a name="0329c02" id="0329c02">司皆捉杖木土塊瓦石。打擲諸比丘尼。驅令出</a><a name="0329c03" id="0329c03">城作是責言。汝弊惡人。蒙世尊恩。得出家</a><a name="0329c04" id="0329c04">為道。而不恭敬。違背佛教。速出去坐。汝弊惡</a><a name="0329c05" id="0329c05">老嫗。使我不見世尊不聞正法。汝等速出不</a><a name="0329c06" id="0329c06">得住此。爾時里巷諸人見是事已。皆遙罵言。</a><a name="0329c07" id="0329c07">乃至使我不見世尊不聞正法。汝等速出不</a><a name="0329c08" id="0329c08">得住此。爾時優陀夷亦捉杖驅出諸比丘尼。</a><a name="0329c09" id="0329c09">呵責亦如上說。王敕諸臣。汝等觀比丘尼。</a><a name="0329c10" id="0329c10">若隨世尊後去者。汝等當為作法護。令得安</a><a name="0329c11" id="0329c11">隱。若向餘處去者。便隨其意。不須作護。時諸</a><a name="0329c12" id="0329c12">比丘尼出城已。各作是言。若我等向餘方者。</a><a name="0329c13" id="0329c13">在在處處皆見驅逐。無得住處。我等今當隨</a><a name="0329c14" id="0329c14">世尊後去。世尊朝所發處。諸比丘尼暮到。如</a><a name="0329c15" id="0329c15">是在道。畯陘@日。爾時世尊欲化度故。過五</a><a name="0329c16" id="0329c16">通居士聚落。向舍衛城。五通居士常法聞比</a><a name="0329c17" id="0329c17">丘比丘尼僧來。至一由延。迎設種種供養。爾</a><a name="0329c18" id="0329c18">時五通居士聞此諸比丘尼來。即入正受觀</a><a name="0329c19" id="0329c19">之。諸比丘尼為何因緣故來。觀已見彼諸比</a><a name="0329c20" id="0329c20">丘尼一切有過。皆被驅罰。未得解過。非是淨</a><a name="0329c21" id="0329c21">器。無聖法分。作是觀已。都不往迎設諸供養。</a><a name="0329c22" id="0329c22">諸比丘尼展轉借問。來至其門。語言。王舍城</a><a name="0329c23" id="0329c23">諸比丘尼。今在門外。令居士知。居士即敕使</a><a name="0329c24" id="0329c24">人與破屋弊床褥。不供給煖水洗足及塗足</a><a name="0329c25" id="0329c25">油。亦不與非時漿。亦不問訊安慰。夜不然燈。</a><a name="0329c26" id="0329c26">明旦復不供給齒木淨水。與麤飲食食已。遣</a><a name="0329c27" id="0329c27">令速去。諸比丘尼出外已。自相謂言。我聞此</a><a name="0329c28" id="0329c28">居士常有信心。恭敬供養眾僧。如今觀之。無</a><a name="0329c29" id="0329c29">有信敬。中有比丘尼。謂諸人言。止止阿姨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220329b.htm'><img src='up.gif' border=0></a>
<a href='T220330a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>