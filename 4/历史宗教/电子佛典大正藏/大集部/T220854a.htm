<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0854a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷40)</font> 衣揵度 <font face='Arial'>T22, p0854a</h2></font><hr>
<span class='old'>
</a><a name="0853c28" id="0853c28">與五百比丘尼俱。阿難賓坻。與五百優婆</a><a name="0853c29" id="0853c29">塞俱。毘舍佉母。與五百優婆夷俱。詣世尊</span><a name="0854a01" id="0854a01">所。頭面禮足。問訊世尊。時提婆達多。聞世</a><a name="0854a02" id="0854a02">尊病。詣世尊所。頭面禮足。卻住一面。爾時</a><a name="0854a03" id="0854a03">提婆達多。見世尊前四部眾會。作如是念。</a><a name="0854a04" id="0854a04">我今寧可服藥。如佛令四部眾來問訊我。</a><a name="0854a05" id="0854a05">即往耆婆所語言。我欲服佛所服藥。汝可</a><a name="0854a06" id="0854a06">與我藥。耆婆言。世尊所服此藥。名那羅延。</a><a name="0854a07" id="0854a07">此藥非是餘人所服。除轉輪王。成就菩薩</a><a name="0854a08" id="0854a08">如來乃能服之。提婆達多語言。若不與我。</a><a name="0854a09" id="0854a09">我當害汝。爾時耆婆。畏奪命故。即便與</a><a name="0854a10" id="0854a10">之。提婆達多以服此藥故。即得重病。身心</a><a name="0854a11" id="0854a11">俱苦。獨有一己更無餘人。亦無親厚。作如</a><a name="0854a12" id="0854a12">是念。如我今日無有救者。唯有如來。爾</a><a name="0854a13" id="0854a13">時世尊。知提婆達心念。從耆闍崛山。身出</a><a name="0854a14" id="0854a14">施藥光明。以照提婆達多。使一切苦痛即</a><a name="0854a15" id="0854a15">得休息。爾時提婆達多病差未久。往王舍</a><a name="0854a16" id="0854a16">城巷陌唱令。太子悉達多。捨轉輪王出家</a><a name="0854a17" id="0854a17">為道。今行醫藥自活。何以知之。適治我</a><a name="0854a18" id="0854a18">病差故知。時諸比丘聞。有少欲知足行頭</a><a name="0854a19" id="0854a19">陀樂學戒知慚愧者。嫌責提婆達多。如來</a><a name="0854a20" id="0854a20">慈愍。而更無反復。爾時比丘。往世尊所頭</a><a name="0854a21" id="0854a21">面禮足已白佛言。未曾有世尊慈愍。提婆達</a><a name="0854a22" id="0854a22">多而更無反復。佛告諸比丘言。非適今日</a><a name="0854a23" id="0854a23">慈愍。提婆達多而無反復。何以故。乃往過</a><a name="0854a24" id="0854a24">去世時。有王名一切施。作閻浮提王。時閻</a><a name="0854a25" id="0854a25">浮提。國土平博人民熾盛豐樂無比。時閻浮</a><a name="0854a26" id="0854a26">提。有八萬四千城。有五十億聚落。有六萬</a><a name="0854a27" id="0854a27">邊城。爾時有病人。詣一切施王所。白王言。</a><a name="0854a28" id="0854a28">我今無有救護。唯有王耳。爾時王集閻浮</a><a name="0854a29" id="0854a29">提諸醫。示此病人。王問諸醫。如此病人當<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220853c.htm'><img src='up.gif' border=0></a>
<a href='T220854b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>