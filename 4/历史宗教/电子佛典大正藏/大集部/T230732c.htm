<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0732c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷20)</font> 三十泥薩祇波逸底迦法 知俗人共許與衣就乞學處第八 <font face='Arial'>T23, p0732c</h2></font><hr>
<span class='old'>
</a><a name="0732b28" id="0732b28">世尊以此因緣集苾芻眾。廣說乃至。佛告鄔</a><a name="0732b29" id="0732b29">波難陀曰。汝實作如是不端嚴事。隨他所施</span><a name="0732c01" id="0732c01">無知足心。更求好物令彼辛苦。白言實爾。</a><a name="0732c02" id="0732c02">世尊如前種種呵責。告諸苾芻。我今為諸弟</a><a name="0732c03" id="0732c03">子。於毘奈耶制其學處應如是說</a><a name="0732c04" id="0732c04"><p>若復苾芻有非親居士居士婦。共辦衣價當</a><a name="0732c05" id="0732c05">買如是清淨衣與某甲苾芻。及時應用。此苾</a><a name="0732c06" id="0732c06">芻先不受請因他告知。便詣彼家作如是語。</a><a name="0732c07" id="0732c07">善哉仁者為我所辦衣價。可買如是清淨衣。</a><a name="0732c08" id="0732c08">及時與我為好故。若得衣者泥薩祇波逸底</a><a name="0732c09" id="0732c09">迦。若苾芻者謂鄔波難陀。親非親等義如上</a><a name="0732c10" id="0732c10">說。言衣價者謂金銀貝齒等。辦者貯畜也。如</a><a name="0732c11" id="0732c11">是衣者謂七種如上。買者謂從他買。言清淨</a><a name="0732c12" id="0732c12">者。謂得如是堪受用衣。與者謂施衣時。某甲</a><a name="0732c13" id="0732c13">者謂鄔波難陀。不受請者先未言許。因他告</a><a name="0732c14" id="0732c14">知等者。見他陳說往彼求衣。強索其價為好</a><a name="0732c15" id="0732c15">故。若得衣時便犯捨墮。此中犯相其事云何。</a><a name="0732c16" id="0732c16">事有三種。謂價色量。云何為價。若苾芻從非</a><a name="0732c17" id="0732c17">親人得五迦利沙波拏直衣。受時無犯。不受</a><a name="0732c18" id="0732c18">此衣更過索者。索時犯惡作。得時犯捨墮。如</a><a name="0732c19" id="0732c19">是乃至五十迦利沙波拏等。隨覓隨得。輕重</a><a name="0732c20" id="0732c20">准上應知。是謂為價。云何為色。苾芻得青色</a><a name="0732c21" id="0732c21">衣受時無犯。不受此衣更過索者。索時得惡</a><a name="0732c22" id="0732c22">作。得時犯捨墮。如青既爾。乃至餘色准此應</a><a name="0732c23" id="0732c23">知。是謂為色</a><a name="0732c24" id="0732c24"><p>云何為量。若苾芻得五肘衣時受取無犯。不</a><a name="0732c25" id="0732c25">受此衣更過索者。同前得罪。如是乃至多肘。</a><a name="0732c26" id="0732c26">罪之輕重事並同前。是謂為量。此泥薩祇衣</a><a name="0732c27" id="0732c27">捨衣方法事亦同前。無犯者若乞縷繢便得</a><a name="0732c28" id="0732c28">小片。若乞小片他與大衣。此皆無犯。又無犯</a><a name="0732c29" id="0732c29">者謂初犯人。或癡狂心亂痛惱所纏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230732b.htm'><img src='up.gif' border=0></a>
<a href='T230733a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>