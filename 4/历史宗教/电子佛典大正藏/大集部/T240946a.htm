<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0946a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷1)</font> <font face='Arial'>T24, p0946a</h2></font><hr>
<span class='old'>
</a><a name="0945c28" id="0945c28">有樂。曉知無常。如是樂欲出家為道。佛言。止</a><a name="0945c29" id="0945c29">止裘曇彌。無樂令母人入我法律中服我法</span><a name="0946a01" id="0946a01">衣者。當盡壽命清淨潔己。究暢梵行靜意自</a><a name="0946a02" id="0946a02">守。未曾起想。如道憺然。無邪念欲。心與空</a><a name="0946a03" id="0946a03">寂為娛樂。時大愛道。即復求哀言。如是行者</a><a name="0946a04" id="0946a04">為可不乎。願佛見過度得至泥洹。如是至三。</a><a name="0946a05" id="0946a05">佛復不肯聽之。便復前作禮遶佛而去。退住</a><a name="0946a06" id="0946a06">於外門被弊敗之衣。踱跣而立。淚出如雨。面</a><a name="0946a07" id="0946a07">目顏色垢穢流離。衣服污塵身體疲勞。歔欷</a><a name="0946a08" id="0946a08">悲啼不能自勝。自悔恣態惡有八十四。迷亂</a><a name="0946a09" id="0946a09">丈夫使失道德。佛知深諦實如是審。天下男</a><a name="0946a10" id="0946a10">子。無不為女人所惑者。甚難甚難。我今用是</a><a name="0946a11" id="0946a11">態欲故。要當潔己不敢厥廢也。唯子當度母</a><a name="0946a12" id="0946a12">耳。終不失子本願也。賢者阿難。見母大愛道</a><a name="0946a13" id="0946a13">如是不樂。即問言。裘曇彌。何因著弊衣踱跣。</a><a name="0946a14" id="0946a14">面目流離身上蒙塵。疲勞悲涕乃爾耶。大愛</a><a name="0946a15" id="0946a15">道答言。賢者阿難。今我用母人。故不得受佛</a><a name="0946a16" id="0946a16">法律。是故自悲傷耳。阿難言。止止裘曇彌。且</a><a name="0946a17" id="0946a17">自寬意。莫復悲懷乎。待我今入當向佛說是</a><a name="0946a18" id="0946a18">事。令母得安隱。使母歡喜。大愛道報言。阿</a><a name="0946a19" id="0946a19">難。唯賢者當見過度使得成立。賢者阿難即</a><a name="0946a20" id="0946a20">入。叉手長跪稽首佛足下。三自歸命。前白佛</a><a name="0946a21" id="0946a21">言。我從佛聞。母人精進可得沙門四道。今大</a><a name="0946a22" id="0946a22">愛道。以至心欲受佛法律。其以居家有信有</a><a name="0946a23" id="0946a23">樂。曉知無常。自審欲態。深知已諦。今欲出家</a><a name="0946a24" id="0946a24">為道。願佛許之。佛言。止止阿難。無樂使母人</a><a name="0946a25" id="0946a25">入我法律為沙門也。所以者何。必危清高之</a><a name="0946a26" id="0946a26">士故。譬如阿難族姓之家生子。多女少男者。</a><a name="0946a27" id="0946a27">當知其家欲微矣。為已弱衰。不得大強盛也。</a><a name="0946a28" id="0946a28">今使母人入我法律者。必令佛法地清淨梵</a><a name="0946a29" id="0946a29">行不得久住也。復譬如稻田禾稼且熟而有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240945c.htm'><img src='up.gif' border=0></a>
<a href='T240946b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>