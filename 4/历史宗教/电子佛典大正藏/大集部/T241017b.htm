<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩薩瓔珞本業經 1017b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩薩瓔珞本業經</font> <font face='Arial'>(卷2)</font> 釋義品第四 <font face='Arial'>T24, p1017b</h2></font><hr>
<span class='old'>
</a><a name="1017a28" id="1017a28">蜜。一切行一切法門皆習受行。常起信心。不</a><a name="1017a29" id="1017a29">作邪見十重五逆八倒。不生難處常值佛法。</span><a name="1017b01" id="1017b01">廣多聞慧多求方便。始入空界住空性位。故</a><a name="1017b02" id="1017b02">名為住。空理智心習古佛法。一切功德不自</a><a name="1017b03" id="1017b03">造。心生一切功德故。不名為地但得名住。</a><a name="1017b04" id="1017b04">佛子。治地住者。常隨空心淨八萬四千法</a><a name="1017b05" id="1017b05">門。清淨白故。名治地住。佛子。長養一切行</a><a name="1017b06" id="1017b06">故。名修行住。佛子。生在佛家種性清淨故。</a><a name="1017b07" id="1017b07">名生貴住。佛子。多習無量善根故。名方便</a><a name="1017b08" id="1017b08">具足住。佛子。成就第六般若故。名正心住。</a><a name="1017b09" id="1017b09">佛子。入無生畢竟空界。心心常行空無相願</a><a name="1017b10" id="1017b10">故。名不退住。佛子。從發心不生倒。不起邪</a><a name="1017b11" id="1017b11">魔破菩提心故。名童真住。佛子。從佛王教</a><a name="1017b12" id="1017b12">中生解。當紹佛位故。名法王子住。佛子。從上</a><a name="1017b13" id="1017b13">九觀空。得無生心最上故。名灌頂住</a><a name="1017b14" id="1017b14"><p>是故佛子。從灌頂心進入五陰法性空位。亦</a><a name="1017b15" id="1017b15">行八萬四千般若波羅蜜。故名中十行佛子。</a><a name="1017b16" id="1017b16">就中始入法空。不為外道邪論所倒入正位</a><a name="1017b17" id="1017b17">故。名歡喜行。佛子。得常化一切眾生皆法</a><a name="1017b18" id="1017b18">利眾生故。名饒益行。佛子。法實得法忍心</a><a name="1017b19" id="1017b19">無我無我所故。名無瞋恨行。佛子。常住功德</a><a name="1017b20" id="1017b20">現化眾生故。名無盡行。佛子。命終之時無明</a><a name="1017b21" id="1017b21">鬼不亂不濁不失正念故。名離癡亂行。佛子。</a><a name="1017b22" id="1017b22">生生常在佛國中生故。名善現行。佛子。於我</a><a name="1017b23" id="1017b23">無我乃至一切法空故。名無著行。佛子。三世</a><a name="1017b24" id="1017b24">佛法中常敬順故。名尊重行。佛子。說法授</a><a name="1017b25" id="1017b25">人動成物則故。名善法行。佛子。二諦非如非</a><a name="1017b26" id="1017b26">相非非相故。名真實行</a><a name="1017b27" id="1017b27"><p>是故佛子。從真實心。入眾生空無我空。二空</a><a name="1017b28" id="1017b28">平等無別。一觀相一合相。學習百萬億般若</a><a name="1017b29" id="1017b29">波羅蜜空觀故。迴易前後心心。觀唯明明寂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241017a.htm'><img src='up.gif' border=0></a>
<a href='T241017c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>