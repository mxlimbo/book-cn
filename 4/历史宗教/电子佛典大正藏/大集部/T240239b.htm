<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0239b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷8)</font> 第二門第四子攝頌之餘 <font face='Arial'>T24, p0239b</h2></font><hr>
<span class='old'>
</a><a name="0239a28" id="0239a28">浴留待我還以供所食。大王若時無佛有獨</a><a name="0239a29" id="0239a29">覺者出現世間。憐愍孤弱樂靜安居。為世福</span><a name="0239b01" id="0239b01">田。于時有一獨覺遊行人間。於晨朝時著衣</a><a name="0239b02" id="0239b02">持缽。入村乞食。遂到彼家。婆羅門妻見此獨</a><a name="0239b03" id="0239b03">覺身相端嚴六根調靜。即持蘿菔奉施於彼。</a><a name="0239b04" id="0239b04">爾時獨覺受其所施。踊身虛空為作神變。凡</a><a name="0239b05" id="0239b05">夫之人見神通時心便調伏。即遙禮拜情甚</a><a name="0239b06" id="0239b06">歡喜。時婆羅門子浴已還家。便白其母。索</a><a name="0239b07" id="0239b07">向蘿菔。母曰適有辟支來乞我已將施。子聞</a><a name="0239b08" id="0239b08">此語為飢所逼。遂發瞋心起於惡念。願彼因</a><a name="0239b09" id="0239b09">食蘿菔霍亂而終。大王汝今當知。彼小兒者</a><a name="0239b10" id="0239b10">豈異人乎。即勝光王是。由彼往昔於獨覺</a><a name="0239b11" id="0239b11">處。發此惡心。因斯業力。於無量百千歲。墮在</a><a name="0239b12" id="0239b12">地獄受諸苦惱。復餘業報因緣力故。已經六</a><a name="0239b13" id="0239b13">返。遭霍亂病而取命終。至今七生餘殘業力。</a><a name="0239b14" id="0239b14">食此蘿菔霍亂而死。大王當知勝光業報。從</a><a name="0239b15" id="0239b15">此永畢更不復受。大王當知。白業白報。黑</a><a name="0239b16" id="0239b16">業黑報。雜業雜報。是故應捨黑雜二業。當</a><a name="0239b17" id="0239b17">修白業。勿為惡口。時未生怨王聞佛所說。喜</a><a name="0239b18" id="0239b18">遍身心。頂禮佛足信受而去</a><a name="0239b19" id="0239b19"><p>是時惡生太子既得紹位。後於異時。與諸大</a><a name="0239b20" id="0239b20">臣大殿朝會。苦母白言大王頗念。於往日時。</a><a name="0239b21" id="0239b21">在大眾前作師子吼。我若登位。先當誅伐諸</a><a name="0239b22" id="0239b22">釋種子報我初怨。王問苦母曰。凡我出言皆</a><a name="0239b23" id="0239b23">應作不。苦母對曰。王今創臨寶位。宜念昔</a><a name="0239b24" id="0239b24">言討罰釋種。時至不為便成妄語。請下明敕</a><a name="0239b25" id="0239b25">卜日出軍。象馬車步四兵俱發。奮耀戈甲椎</a><a name="0239b26" id="0239b26">鍾鳴鼓。出室羅伐城往劫比羅國。誅滅釋種。</a><a name="0239b27" id="0239b27">時惡生王納苦母諫。即便下敕命將持兵。往</a><a name="0239b28" id="0239b28">伐彼國。世尊大師無不知見。知諸釋子必定</a><a name="0239b29" id="0239b29">喪亡。於兩國界大路之側。在小樹下無多枝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240239a.htm'><img src='up.gif' border=0></a>
<a href='T240239c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>