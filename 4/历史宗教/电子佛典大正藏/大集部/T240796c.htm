<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0796c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷18)</font> 舍利弗品 <font face='Arial'>T24, p0796c</h2></font><hr>
<span class='old'>
</a><a name="0796b28" id="0796b28">汝師不知犯不犯。弟子聞語已。向師說如</a><a name="0796b29" id="0796b29">是事。修多羅師聞弟子語。語弟子言。此律</span><a name="0796c01" id="0796c01">師先言我無罪。今言我有罪。律師妄語。修</a><a name="0796c02" id="0796c02">多羅師弟子聞師語已。語律師弟子言。汝</a><a name="0796c03" id="0796c03">師犯妄語罪。律師弟子聞語已向師說。如</a><a name="0796c04" id="0796c04">是展轉成大鬥諍。律師後得修多羅師便。</a><a name="0796c05" id="0796c05">集眾舉修多羅師罪。為作舉罪羯磨。是故</a><a name="0796c06" id="0796c06">律本中說。和合舉罪。問曰。佛何以從坐起。</a><a name="0796c07" id="0796c07">以神通力不語諸比丘往舍衛國。答言。</a><a name="0796c08" id="0796c08">佛在眾中若為判者。得理者歡喜。不得</a><a name="0796c09" id="0796c09">理者便言。佛朋儻彼部。誹謗佛言隨愛</a><a name="0796c10" id="0796c10">瞋。因謗佛故死入地獄。是故佛從坐起</a><a name="0796c11" id="0796c11">去。不為其判。拘睒彌揵度竟。瞻婆揵度</a><a name="0796c12" id="0796c12">無解。相言諍用二毘尼滅。現前毘尼多</a><a name="0796c13" id="0796c13">覓毘尼。憶念毘尼者。為愛盡比丘。下至阿那</a><a name="0796c14" id="0796c14">含人。不為凡夫多覓毘尼者。處處多覓知</a><a name="0796c15" id="0796c15">法比丘判故。名多覓毘尼。摩夷者。是二部</a><a name="0796c16" id="0796c16">波羅提木叉。若行舍羅。非法舍羅多者。收</a><a name="0796c17" id="0796c17">取唱言。明日更行舍羅。於其中間。更覓如</a><a name="0796c18" id="0796c18">法伴黨。若上座捉非法舍羅者。行籌者耳</a><a name="0796c19" id="0796c19">語。語言。上座年老。何以捉非法籌。當捉如</a><a name="0796c20" id="0796c20">法籌。七滅諍法竟。比丘尼犍度。何以佛不</a><a name="0796c21" id="0796c21">聽女人出家。為敬法故。若度女人出家。正</a><a name="0796c22" id="0796c22">法只得五百歲住。由佛制比丘尼八敬。</a><a name="0796c23" id="0796c23">正法還得千年。法師曰。千年已佛法為都</a><a name="0796c24" id="0796c24">盡也。答曰。不都盡。於千年中得三達</a><a name="0796c25" id="0796c25">智。復千年中得愛盡羅漢。無三達智。復千</a><a name="0796c26" id="0796c26">年中得阿那含。復千年中得斯陀含。復千年</a><a name="0796c27" id="0796c27">中得須陀洹學法。復得五千歲。於五千歲</a><a name="0796c28" id="0796c28">得道。後五千年學而不得道。萬歲後經書</a><a name="0796c29" id="0796c29">文字滅盡。但現剃頭有袈裟法服而已。比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240796b.htm'><img src='up.gif' border=0></a>
<a href='T240797a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>