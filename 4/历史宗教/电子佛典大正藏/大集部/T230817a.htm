<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0817a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷35)</font> 九十波逸底迦法 施一食處過受學處第三十二 <font face='Arial'>T23, p0817a</h2></font><hr>
<span class='old'>
</a><a name="0816c28" id="0816c28">汝等觀此美女。眼耳口鼻腰髀手足悉皆端</a><a name="0816c29" id="0816c29">正真堪受用。女人聞已各並著慚潛居室內。</span><a name="0817a01" id="0817a01">待其食了取器而去。長者事了迴還至家。問</a><a name="0817a02" id="0817a02">家人曰。汝等自我去來供養福田無虧乏不。</a><a name="0817a03" id="0817a03">家人報曰。何用如是惡福田耶。長者問曰。何</a><a name="0817a04" id="0817a04">出麤言。女人答曰。比見癡狂調弄舞樂之流</a><a name="0817a05" id="0817a05">出麤鄙言。無如仁家福田所出之語。長者曰。</a><a name="0817a06" id="0817a06">彼作何事。答曰。此出鄙言。調弄倡優所未</a><a name="0817a07" id="0817a07">曾說。我等聞已慚恥疚懷。長者便念。凡是女</a><a name="0817a08" id="0817a08">人樂觀男子。露形之類遂彼染心。由此因緣</a><a name="0817a09" id="0817a09">情生愛樂。沙門釋子軌式端嚴衣服覆形。女</a><a name="0817a10" id="0817a10">人不樂。即便告曰。外道露形汝等樂見。沙門</a><a name="0817a11" id="0817a11">覆體情不欲觀。其妻報曰。若不信者當令自</a><a name="0817a12" id="0817a12">驗。長者便念。我試自觀察其虛實。數日停住</a><a name="0817a13" id="0817a13">告六眾曰。聖者我尚有事暫須出行。仁等如</a><a name="0817a14" id="0817a14">常可受供給。即於密室潛形窺覘。六眾時至</a><a name="0817a15" id="0817a15">就其食處。長者之妻躬自授食。六眾同前出</a><a name="0817a16" id="0817a16">言調戲。可觀此女面首端正眉目纖長。形儀</a><a name="0817a17" id="0817a17">合度實堪愛念。長者聞已作如是念。如婦女</a><a name="0817a18" id="0817a18">言非福田也。我今不應頓絕供給。宜設方便</a><a name="0817a19" id="0817a19">令其自去。及至明日減其一餅。闡陀告難陀</a><a name="0817a20" id="0817a20">鄔波難陀。今朝餅果何意疏薄。難陀曰。具壽</a><a name="0817a21" id="0817a21">我於日日持其殘餅布施貧兒。從今已去不</a><a name="0817a22" id="0817a22">復當與。至第二日更除一餅。阿說迦曰。具壽</a><a name="0817a23" id="0817a23">今朝餅果全見空疏。鄔波難陀曰。我比食竟</a><a name="0817a24" id="0817a24">缽有餘餅。從今已去無復遺餘。如是漸減。乃</a><a name="0817a25" id="0817a25">至但有赤餅醋漿以充其食。補奈伐素曰。具</a><a name="0817a26" id="0817a26">壽。飲食既盡。我等可行。鄔陀夷曰。具壽。既</a><a name="0817a27" id="0817a27">絕望心。今應行矣。未去之頃。時語彼防守外</a><a name="0817a28" id="0817a28">道曰。我等好食斷絕事由於汝。汝可出去。彼</a><a name="0817a29" id="0817a29">便出外遊行。逢見諸餘先出外道。問曰。仁等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230816c.htm'><img src='up.gif' border=0></a>
<a href='T230817b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>