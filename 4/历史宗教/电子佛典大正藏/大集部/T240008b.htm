<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0008b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷2)</font> <font face='Arial'>T24, p0008b</h2></font><hr>
<span class='old'>
</a><a name="0008a28" id="0008a28">遊戲深著欲樂。所有家業。咸悉廢失。時彼長</a><a name="0008a29" id="0008a29">者以手支頰。憂懷而住。三子見已。問其父曰。</span><a name="0008b01" id="0008b01">何故懷愁支頰而住。長者告曰。汝今知不。我</a><a name="0008b02" id="0008b02">於往昔。盈金十萬。爾乃取妻。至於今日。以自</a><a name="0008b03" id="0008b03">存活。汝今各已娶妻。耽著欲樂。所有家業。悉</a><a name="0008b04" id="0008b04">皆破散。我身死後。何由存濟。如斯之事。曾不</a><a name="0008b05" id="0008b05">籌量。時彼長者第一之子。於其耳上。先有寶</a><a name="0008b06" id="0008b06">珠。以為耳璫。即便脫下。便取其木飾之為璫。</a><a name="0008b07" id="0008b07">自立誓言。若我不能治生得利十萬兩金。終</a><a name="0008b08" id="0008b08">不著斯寶珠璫也。其第二子。亦復脫其耳璫</a><a name="0008b09" id="0008b09">寶珠。即取赤銅。飾以為璫。其第三子。復脫</a><a name="0008b10" id="0008b10">耳璫。取於鉛錫。飾以為璫。如是三子捨耳</a><a name="0008b11" id="0008b11">璫已。然第一子。先名安樂。由此因緣。世號</a><a name="0008b12" id="0008b12">木璫。其第二子。先名守護。世號銅璫。其第三</a><a name="0008b13" id="0008b13">子。先名歡喜。世號鉛璫。各取貨物。涉海貨</a><a name="0008b14" id="0008b14">易。是時長者第四小子。名為圓滿。而白父言。</a><a name="0008b15" id="0008b15">我今亦欲度海貨易。長者告曰。汝今幼小。不</a><a name="0008b16" id="0008b16">堪涉海。可於市肆之中。專且撿挍。小子爾時</a><a name="0008b17" id="0008b17">即依父命。在鋪而住。後諸子等從海而還。</a><a name="0008b18" id="0008b18">多獲財寶。安隱而至。既至疲息。而白父曰。我</a><a name="0008b19" id="0008b19">之財賄。願父觀察</a><a name="0008b20" id="0008b20"><p>爾時其父取彼三子所得之物。一一各有十</a><a name="0008b21" id="0008b21">萬金直。其最小子來至父所。頂禮父足。白父</a><a name="0008b22" id="0008b22">言曰。我於市肆之中。所得財物。亦願觀察。父</a><a name="0008b23" id="0008b23">告子曰。汝不遠涉廣為求覓。所得之物。何足</a><a name="0008b24" id="0008b24">觀察。子又白言。我雖在近。願父哀憐。賜為撿</a><a name="0008b25" id="0008b25">閱。父隨子意。遂觀小子所有財貨。凡有經營。</a><a name="0008b26" id="0008b26">曾無欺誑。算其本利。遂倍諸子。自在長者既</a><a name="0008b27" id="0008b27">見是已。甚大歡喜。稱其本心。不勝欣慶。作是</a><a name="0008b28" id="0008b28">念曰。今我小子有大福德。曾不遠行。而能獲</a><a name="0008b29" id="0008b29">此如許財寶。後於異時。自在長者忽然染疾。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240008a.htm'><img src='up.gif' border=0></a>
<a href='T240008c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>