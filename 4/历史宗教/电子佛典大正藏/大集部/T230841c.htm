<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0841c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷39)</font> 九十波逸底迦法 攝受惡見不捨求寂學處第五十七 <font face='Arial'>T23, p0841c</h2></font><hr>
<span class='old'>
</a><a name="0841b28" id="0841b28"><p>佛在室羅伐城住逝多林給孤獨園。時鄔波</a><a name="0841b29" id="0841b29">難陀有二求寂。一名利刺。二名長大。時有異</span><a name="0841c01" id="0841c01">處眾多苾芻來至其所。與二求寂以為共住。</a><a name="0841c02" id="0841c02">言戲掉舉身相摩觸。時諸苾芻後生懊悔。便</a><a name="0841c03" id="0841c03">自剋責所犯之罪。應責心者責心而悔。應對</a><a name="0841c04" id="0841c04">說者對說而除。發勇猛心起決定意。斷諸煩</a><a name="0841c05" id="0841c05">惱證阿羅漢。獲大神通。後於異時彼二求寂</a><a name="0841c06" id="0841c06">林中採花。於虛空中見彼苾芻乘空而至。遂</a><a name="0841c07" id="0841c07">遙問曰。仁等是誰苾芻。答言我是某甲。彼二</a><a name="0841c08" id="0841c08">報曰。仁等豈不昔與我等而為共住。言戲掉</a><a name="0841c09" id="0841c09">舉身相摩觸作諸罪業。云何於今獲增上證。</a><a name="0841c10" id="0841c10">彼便答曰。此事實爾。然我後時情生懊悔。深</a><a name="0841c11" id="0841c11">自剋責所犯之罪。如前具說。乃至獲得道</a><a name="0841c12" id="0841c12">果。求寂聞已便作是念。此諸苾芻昔與我等。</a><a name="0841c13" id="0841c13">共作如是如是非法之事。云何於今得增上</a><a name="0841c14" id="0841c14">果。以此因緣我知佛所說法。云習諸欲是障</a><a name="0841c15" id="0841c15">礙者此非障礙。具以此事告諸苾芻。時少欲</a><a name="0841c16" id="0841c16">者聞是語已不嫌不喜。具以其事往白世尊。</a><a name="0841c17" id="0841c17">世尊爾時告諸苾芻。此二求寂所言非理。汝</a><a name="0841c18" id="0841c18">等應可作別諫法而開曉之。若有餘人作斯事</a><a name="0841c19" id="0841c19">者。亦如是諫。告言。汝利刺長大莫作是語。我</a><a name="0841c20" id="0841c20">知佛所說法欲是障礙者此非是障。勿作是語</a><a name="0841c21" id="0841c21">謗讟世尊。謗世尊者不善。世尊不作是語。佛</a><a name="0841c22" id="0841c22">以種種方便說行諸欲。是障礙法。汝今二人</a><a name="0841c23" id="0841c23">當捨惡見。時諸苾芻奉佛教已。往二求寂所</a><a name="0841c24" id="0841c24">如佛所教曉喻其事。如是諫時彼二求寂。所</a><a name="0841c25" id="0841c25">有惡見堅執不捨。作如是語。此事是實餘皆</a><a name="0841c26" id="0841c26">虛妄。時諸苾芻即以此緣具白世尊。我等奉</a><a name="0841c27" id="0841c27">教別諫彼二求寂時。彼之惡見堅執不捨。而云</a><a name="0841c28" id="0841c28">我說是實餘皆虛妄。佛言汝諸苾芻。應作白</a><a name="0841c29" id="0841c29">四羯磨諫二求寂。如是應作。鳴槌集眾。眾既<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230841b.htm'><img src='up.gif' border=0></a>
<a href='T230842a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>