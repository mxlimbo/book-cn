<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0911b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷1)</font> 八波羅市迦法 不淨行學處第一 <font face='Arial'>T23, p0911b</h2></font><hr>
<span class='old'>
</a><a name="0911a28" id="0911a28">滿十力名聞十方。諸自在中最為殊勝。得法</a><a name="0911a29" id="0911a29">無畏降伏魔怨。振大雷音作師子吼。晝夜六</span><a name="0911b01" id="0911b01">時常以佛眼觀察世間。誰增誰減。誰遭苦厄。</a><a name="0911b02" id="0911b02">誰向惡趣。誰陷欲泥。誰堪受化。作何方便拔</a><a name="0911b03" id="0911b03">濟令出。無聖財者令得聖財。以智安膳那破</a><a name="0911b04" id="0911b04">無明眼膜。無善根者令種善根。有善根者令</a><a name="0911b05" id="0911b05">更增長。置人天路安隱無礙趣涅槃城。如有</a><a name="0911b06" id="0911b06">頌言</a><a name="0911b07" id="0911b07"><p class='lg'>　　假使大海潮　　　或失於期限</a><br><a name="0911b08" id="0911b08">　　佛於所化者　　　濟度不過時</a><br><a name="0911b09" id="0911b09">　　如母有一兒　　　常護其身命</a><br><a name="0911b10" id="0911b10">　　佛於所化者　　　愍念過於彼</a><br><a name="0911b11" id="0911b11">　　佛於諸有情　　　慈念不捨離</a><br><a name="0911b12" id="0911b12">　　思濟其苦難　　　如母牛隨犢　</p></a><a name="0911b13" id="0911b13"><p>爾時世尊作如是念。隱士迦攝波今應受化。</a><a name="0911b14" id="0911b14">即往佛栗氏國。人間慢行。到廣嚴城多子塔</a><a name="0911b15" id="0911b15">邊。在樹下座。為欲引導迦攝波故。舉身光照</a><a name="0911b16" id="0911b16">如妙金山。晃耀希奇周遍赫奕。時迦攝波見</a><a name="0911b17" id="0911b17">是事已。尋光而去到世尊所。遙見如來。儀貌</a><a name="0911b18" id="0911b18">端正相好殊倫。諸根湛寂一心無亂。譬如山</a><a name="0911b19" id="0911b19">王金色照耀。歡喜踊躍高聲唱言。此是我師</a><a name="0911b20" id="0911b20">我是弟子。世尊告曰。如是如是。迦攝波。我是</a><a name="0911b21" id="0911b21">汝師汝是弟子。慇心禮敬。佛復告言。實是無</a><a name="0911b22" id="0911b22">知詐言有知。實未曾見詐言曾見。實非大師</a><a name="0911b23" id="0911b23">自言是師。實非羅漢言是羅漢。實非薄伽梵</a><a name="0911b24" id="0911b24">云是薄伽梵。非三佛陀云是三佛陀。此詐偽</a><a name="0911b25" id="0911b25">人。頭便破裂以為七分。汝迦攝波。我是知者</a><a name="0911b26" id="0911b26">說言我知。我是見者說言我見。我是大師說</a><a name="0911b27" id="0911b27">言大師。我是阿羅漢說言阿羅漢。我是三佛</a><a name="0911b28" id="0911b28">陀說言三佛陀。我有因緣為諸聲聞宣說法</a><a name="0911b29" id="0911b29">要非無因緣。是真出離非不出離。是所歸依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230911a.htm'><img src='up.gif' border=0></a>
<a href='T230911c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>