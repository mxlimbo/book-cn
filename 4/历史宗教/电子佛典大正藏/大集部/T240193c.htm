<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0193c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷18)</font> <font face='Arial'>T24, p0193c</h2></font><hr>
<span class='old'>
</a><a name="0193b28" id="0193b28">詣佛所。其王舍城人及諸國商人貧富貴賤</a><a name="0193b29" id="0193b29">有信心正見者。皆與醫王同往佛所。時諸眾</span><a name="0193c01" id="0193c01">人白醫王言。作何醫方。醫王答言。我解此方</a><a name="0193c02" id="0193c02">其藥難得。時阿難陀問醫王曰。是何藥草難</a><a name="0193c03" id="0193c03">可求得。答言。此方用牛頭栴檀香。我先已於</a><a name="0193c04" id="0193c04">諸處求覓不得。縱令商人有者。怕未生怨王</a><a name="0193c05" id="0193c05">惡性。不敢出賣。王若須者。方始將出獻王。王</a><a name="0193c06" id="0193c06">若須香之日。無可與王必定被殺。何以故。為</a><a name="0193c07" id="0193c07">曾賣栴檀香來。已知有其香故。時賣香商人</a><a name="0193c08" id="0193c08">在其眾中。聞侍縛迦所說。為世尊治病故。須</a><a name="0193c09" id="0193c09">栴檀香。便作是念。未生怨王共提婆達多親</a><a name="0193c10" id="0193c10">愛。於世尊相嫉。若聞我與世尊牛頭栴檀香</a><a name="0193c11" id="0193c11">時。定當損我。復作是念。世尊是諸人天應供。</a><a name="0193c12" id="0193c12">我為此縱其身命被損。亦須奉上如來牛頭</a><a name="0193c13" id="0193c13">栴檀香。即往取香來供養佛。胡跪白言。世</a><a name="0193c14" id="0193c14">尊。我得栴檀香來。世尊慈愍須當受取。佛告</a><a name="0193c15" id="0193c15">具壽阿難陀言。此大仁邊。為受取栴檀香。依</a><a name="0193c16" id="0193c16">命受得。商人生大歡喜。頭面禮佛退而還去。</a><a name="0193c17" id="0193c17">爾時世尊微笑。有五色光現青黃赤白。皆從</a><a name="0193c18" id="0193c18">口出。乃至其光於眉間入。廣如上說。時阿難</a><a name="0193c19" id="0193c19">陀以偈讚佛。廣說如前</a><a name="0193c20" id="0193c20"><p>佛告阿難陀。汝見彼商人心生歡喜以牛頭</a><a name="0193c21" id="0193c21">栴檀香供養於我不。阿難陀白佛言我見。佛</a><a name="0193c22" id="0193c22">告阿難陀。如彼商人。以無量善根敬信。捨施</a><a name="0193c23" id="0193c23">牛頭栴檀香。於未來世當證辟支佛果。名曰</a><a name="0193c24" id="0193c24">栴檀。因於我處生大歡喜。當得是報。爾時世</a><a name="0193c25" id="0193c25">尊。得此檀香塗足。血猶不止。侍縛迦復白佛</a><a name="0193c26" id="0193c26">言。用童女人乳汁塗點瘡上。時諸苾芻。心怪</a><a name="0193c27" id="0193c27">不識童女乳汁。時具壽阿難陀問侍縛迦言。</a><a name="0193c28" id="0193c28">何者是名童女乳汁。答曰。若婦人初妊胎生</a><a name="0193c29" id="0193c29">子者。是名童女乳汁。爾時四眾往詣諸處。求<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240193b.htm'><img src='up.gif' border=0></a>
<a href='T240194a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>