<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0998b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷17)</font> 自手煮生食學處第七十七 <font face='Arial'>T23, p0998b</h2></font><hr>
<span class='old'>
</a><a name="0998a28" id="0998a28">我欲遊觀。晨朝早來可造食飲。便與供直。并</a><a name="0998a29" id="0998a29">作食人皆來就宅咸須具辦。作是告已便詣</span><a name="0998b01" id="0998b01">芳園。于時家人備辦所須佇待食手。竟不見</a><a name="0998b02" id="0998b02">來時將欲過憂愁而住。時吐羅難陀苾芻尼。</a><a name="0998b03" id="0998b03">因乞食入其舍。告言。賢首無病可施我食。其</a><a name="0998b04" id="0998b04">妻報曰。聖者。我今憂愁何能施食。尼曰賢首。</a><a name="0998b05" id="0998b05">所憂何事。彼即具說。尼曰姊妹。唯解針線餘</a><a name="0998b06" id="0998b06">不知耶。報言聖者。解造食耶。尼曰。所有工</a><a name="0998b07" id="0998b07">巧我何不解。婦人言。聖者。若爾願哀愍故</a><a name="0998b08" id="0998b08">與造飲食。尼曰。我若造食當與食不。答言與。</a><a name="0998b09" id="0998b09">及守房者與不。答言亦與。尼曰。作何等食。報</a><a name="0998b10" id="0998b10">言。可作種種脂酥果盤及諸餅類。隨他所</a><a name="0998b11" id="0998b11">須尼皆為作。眾事辦已取食歸寺。食手後來。</a><a name="0998b12" id="0998b12">家人告曰。飲食已蒙吐羅尼為精煮訖。食手</a><a name="0998b13" id="0998b13">聞已種種譏嫌。出惡言語。云何沙門釋女奪</a><a name="0998b14" id="0998b14">人活業。非沙門女非淨行女。尼白苾芻。苾芻</a><a name="0998b15" id="0998b15">白佛。佛問訶責。廣如上說。乃至制其學處。應</a><a name="0998b16" id="0998b16">如是說</a><a name="0998b17" id="0998b17"><p>若復苾芻尼。自手煮生食者。波逸底迦。尼謂</a><a name="0998b18" id="0998b18">吐羅尼。或復餘尼。生食者。自手煮令熟。墮罪</a><a name="0998b19" id="0998b19">如前。無犯者。若為苾芻僧伽故。及餘同梵行</a><a name="0998b20" id="0998b20">者若欲煮食。於密室中無外人見者。無犯</a><a name="0998b21" id="0998b21"><p><b>　　<A NAME="n812"></A>水灑上眾學處第七十八</b></a><a name="0998b22" id="0998b22"><p>緣處同前。時有長者。娶妻既久更無男女。親</a><a name="0998b23" id="0998b23">族皆喪資財罄盡。貧窮孤老無所控告。以手</a><a name="0998b24" id="0998b24">支頰作如是念。我今年邁何用為財。應可出</a><a name="0998b25" id="0998b25">家希求勝處。告其妻曰。賢首。我願出家汝何</a><a name="0998b26" id="0998b26">所作。妻曰。我亦出家。即將其妻詣大世主處。</a><a name="0998b27" id="0998b27">白言聖者。此是我妻。意求出家故來相問。時</a><a name="0998b28" id="0998b28">大世主便度出家。其夫亦復詣師出家。作如</a><a name="0998b29" id="0998b29">是念。我先與彼共作要期。時數相問。今可往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230998a.htm'><img src='up.gif' border=0></a>
<a href='T230998c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>