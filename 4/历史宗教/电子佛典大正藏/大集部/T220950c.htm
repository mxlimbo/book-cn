<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0950c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷51)</font> 雜揵度之一 <font face='Arial'>T22, p0950c</h2></font><hr>
<span class='old'>
</a><a name="0950b29" id="0950b29">莖華葉皆悉是金。藏有琉璃者頗梨者。有</a><a name="0950b30" id="0950b30">赤真珠者。有馬瑙者。有車磲者。皆</span><a name="0950c01" id="0950c01">亦如是。爾時國法。若兒初生。若父母為作</a><a name="0950c02" id="0950c02">字。若沙門婆羅門為作字。時王利益眾生。</a><a name="0950c03" id="0950c03">作是念。何須沙門婆羅門為作字也。此</a><a name="0950c04" id="0950c04">兒母字慧事。我今寧可字兒為慧燈。彼</a><a name="0950c05" id="0950c05">即字為慧燈。時王為其兒置四種乳母。一</a><a name="0950c06" id="0950c06">者治身。二者浣衣。三者乳養。四者戲笑。治</a><a name="0950c07" id="0950c07">身母者。修治身形支節。浣衣母者為浣濯</a><a name="0950c08" id="0950c08">衣服洗浴身形。與乳母者。主知與乳。遊戲</a><a name="0950c09" id="0950c09">母者。若王子在象馬車乘遊戲時。華香寶物</a><a name="0950c10" id="0950c10">種種玩弄之具與共嬉戲持孔雀蓋在後。娛</a><a name="0950c11" id="0950c11">樂王子令得快樂。爾時世尊。師說偈言</a><a name="0950c12" id="0950c12"><p class='lg'>　　一切要歸盡　　　高者會當墮</a><br><a name="0950c13" id="0950c13">　　生者無不死　　　有命皆無常</a><br><a name="0950c14" id="0950c14">　　眾生墮有數　　　一切皆有為</a><br><a name="0950c15" id="0950c15">　　一切諸世間　　　無有不老死</a><br><a name="0950c16" id="0950c16">　　眾生是常法　　　生生皆歸死</a><br><a name="0950c17" id="0950c17">　　隨其所造業　　　罪福有果報</a><br><a name="0950c18" id="0950c18">　　惡業墮地獄　　　善業生天上</a><br><a name="0950c19" id="0950c19">　　高行生善道　　　得無漏涅槃　</p></a><a name="0950c20" id="0950c20"><p>時利益眾生王命終王子轉大。至年八九歲。</a><a name="0950c21" id="0950c21">其母教學諸伎藝。書畫算數戲笑歌舞伎</a><a name="0950c22" id="0950c22">樂。象馬騎乘乘車。學射勇健捷疾。於諸</a><a name="0950c23" id="0950c23">技藝皆悉綜練。至年十四五時。諸群臣。至</a><a name="0950c24" id="0950c24">王子所白言。知不。王已命終。今次應登王</a><a name="0950c25" id="0950c25">位。為王施行教令。王子答言。我不能為王</a><a name="0950c26" id="0950c26">行王教令。何以故。我前世時。曾為國王</a><a name="0950c27" id="0950c27">經六年。以是因緣墮在地獄六萬歲。以</a><a name="0950c28" id="0950c28">是故。今不能為王行王教令。諸臣言。頗有</a><a name="0950c29" id="0950c29">方便可得作王行王教令不。答言有。何者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220950b.htm'><img src='up.gif' border=0></a>
<a href='T220951a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>