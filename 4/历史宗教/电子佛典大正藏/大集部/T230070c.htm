<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0070c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷9)</font> 明九十波夜提法之一 <font face='Arial'>T23, p0070c</h2></font><hr>
<span class='old'>
</a><a name="0070b28" id="0070b28">比丘所說。必當與我姑通。迦留陀夷作是</a><a name="0070b29" id="0070b29">語時。為他身自身作疑。是諸婦女展轉相疑。</span><a name="0070c01" id="0070c01">是中有比丘。少欲知足行頭陀。聞是事心不</a><a name="0070c02" id="0070c02">喜。種種因緣呵責。云何名比丘。女人前說</a><a name="0070c03" id="0070c03">兩可羞事。種種因緣呵已。向佛廣說。佛以</a><a name="0070c04" id="0070c04">是事集比丘僧。知而故問迦留陀夷。汝實作</a><a name="0070c05" id="0070c05">是事不。答言。實作世尊。佛以種種因緣呵</a><a name="0070c06" id="0070c06">責。云何名比丘。女人前說兩可羞事。佛種</a><a name="0070c07" id="0070c07">種因緣呵已。語諸比丘。以十利故與比丘</a><a name="0070c08" id="0070c08">結戒。從今是戒應如是說。若比丘與女人說</a><a name="0070c09" id="0070c09">法過五六語波夜提。除有知男子。女人者。</a><a name="0070c10" id="0070c10">女人能受婬欲。過五六語者。五語。名色陰</a><a name="0070c11" id="0070c11">無常受想行識陰無常。六語。名眼無常耳鼻</a><a name="0070c12" id="0070c12">舌身意無常。法者。名佛所說。弟子所說。天</a><a name="0070c13" id="0070c13">所說。仙人所說。化人所說。顯示布施持戒生</a><a name="0070c14" id="0070c14">天涅槃。有智男子者。知名能分別言語好</a><a name="0070c15" id="0070c15">醜。波夜提者。燒煮覆障。若不悔過。能障礙</a><a name="0070c16" id="0070c16">道。是中犯者。若比丘無解語男子。為女人</a><a name="0070c17" id="0070c17">說法過五六語。若偈說。偈偈波夜提。若輕</a><a name="0070c18" id="0070c18">說。事事波夜提。若別句說。句句波夜提。若比</a><a name="0070c19" id="0070c19">丘即先坐處坐。無解語男子。更有異女人來。</a><a name="0070c20" id="0070c20">復為說法過五六語。先女人亦在中坐。二俱</a><a name="0070c21" id="0070c21">聞法。若偈說。偈偈波夜提。若經說。事事波夜</a><a name="0070c22" id="0070c22">提。若別句說。句句波夜提。若比丘為女人</a><a name="0070c23" id="0070c23">說法。無解語男子。過五六語。已從坐起去。更</a><a name="0070c24" id="0070c24">有女人道中逆來。復為說法。無有解語男子。</a><a name="0070c25" id="0070c25">過五六語。先女人復從後來。二俱聞法。若偈</a><a name="0070c26" id="0070c26">說。偈偈波夜提。若經說。事事波夜提。若別句</a><a name="0070c27" id="0070c27">說。句句波夜提。若比丘無解語男子。為女人</a><a name="0070c28" id="0070c28">說法過五六語已。次入餘家。更為餘女人說</a><a name="0070c29" id="0070c29">法過五六語。無解語男子。先女人亦來在壁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230070b.htm'><img src='up.gif' border=0></a>
<a href='T230071a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>