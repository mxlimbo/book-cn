<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1045c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷2)</font> 二莊嚴品第十二 <font face='Arial'>T24, p1045c</h2></font><hr>
<span class='old'>
</a><a name="1045b28" id="1045b28">心不生悔。復次菩薩具足二法。而能莊嚴無</a><a name="1045b29" id="1045b29">上菩提。一者不樂生死。二者深觀解脫。是故</span><a name="1045c01" id="1045c01">亦能二世利益。了知法相得大智慧。能令自</a><a name="1045c02" id="1045c02">他財命增長。善男子。菩薩摩訶薩具足二</a><a name="1045c03" id="1045c03">法。一切施時不生憂悔。見眾惡事而能堪忍。</a><a name="1045c04" id="1045c04">菩薩施時觀二種田。一者福田。二貧窮田。菩</a><a name="1045c05" id="1045c05">薩為欲增福德故施於貧苦。為增無上妙智</a><a name="1045c06" id="1045c06">慧故施於福田。為報恩故施於福田。生憐愍</a><a name="1045c07" id="1045c07">故給施貧窮。捨煩惱故施於福田。成功德故</a><a name="1045c08" id="1045c08">施於貧窮。增長一切樂因緣故施於福田。欲</a><a name="1045c09" id="1045c09">捨一切苦因緣故施於貧窮。菩薩若施所親</a><a name="1045c10" id="1045c10">愛處為報恩故。若施怨讎為除惡故。菩薩摩</a><a name="1045c11" id="1045c11">訶薩見來求者生一子想。是故任力多少施</a><a name="1045c12" id="1045c12">之。是則名為施波羅蜜。菩薩施時離於慳心。</a><a name="1045c13" id="1045c13">名尸波羅蜜。能忍一切求者之言。名忍波羅</a><a name="1045c14" id="1045c14">蜜。所施之物手自授與。名精進波羅蜜。至心</a><a name="1045c15" id="1045c15">繫念觀於解脫。名禪波羅蜜。不擇一切怨親</a><a name="1045c16" id="1045c16">之相。名般若波羅蜜。善男子。如諸眾生貪</a><a name="1045c17" id="1045c17">心殺時。一念具足十二因緣。菩薩施時亦復</a><a name="1045c18" id="1045c18">如是。一念具足如是六事。是名功德智慧莊</a><a name="1045c19" id="1045c19">嚴。復次善男子。菩薩摩訶薩造作不共法之</a><a name="1045c20" id="1045c20">因緣。名福莊嚴。教化眾生悉令獲得三種菩</a><a name="1045c21" id="1045c21">提。名智莊嚴。復次善男子。菩薩若能調伏眾</a><a name="1045c22" id="1045c22">生。名智莊嚴。同於眾生受諸苦惱。名福莊嚴。</a><a name="1045c23" id="1045c23">菩薩能令一切眾生離於惡見。名智莊嚴。能</a><a name="1045c24" id="1045c24">教眾生住信施戒多聞智慧。名福莊嚴。復次</a><a name="1045c25" id="1045c25">善男子。菩薩摩訶薩具足五法。則能莊嚴無</a><a name="1045c26" id="1045c26">上菩提。何等為五。一者信心。二者悲心。三者</a><a name="1045c27" id="1045c27">勇健。四者讀誦世論不生疲厭。五者學諸世</a><a name="1045c28" id="1045c28">業亦不厭之。善男子。菩薩具足二種莊嚴則</a><a name="1045c29" id="1045c29">有七相。何等為七。一者自知罪過。二者不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241045b.htm'><img src='up.gif' border=0></a>
<a href='T241046a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>