<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0413b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷56)</font> 比丘誦 <font face='Arial'>T23, p0413b</h2></font><hr>
<span class='old'>
</a><a name="0413a28" id="0413a28">諸比丘。從今日如是飢餓時。從是出食聽汝</a><a name="0413a29" id="0413a29">食。從今聽諸比丘。食竟若不受殘食法。從</span><a name="0413b01" id="0413b01">是出食應食。從是出者。諸比丘所從檀越家</a><a name="0413b02" id="0413b02">食已。從是家中持食出。是名從是出。食木</a><a name="0413b03" id="0413b03">果者。如雞尼耶結髮梵志。多持木果來詣佛</a><a name="0413b04" id="0413b04">所與佛。佛語雞尼耶。與眾僧作分。是人即與</a><a name="0413b05" id="0413b05">諸比丘。諸比丘不受。作是言。我等食已竟。</a><a name="0413b06" id="0413b06">佛言。從今日如是飢餓時。食已雖不受殘食</a><a name="0413b07" id="0413b07">法。聽汝食木果。木果者。胡桃栗捺婆陀摩。</a><a name="0413b08" id="0413b08">如是等木果。是名木果。池物者。舍利弗熱</a><a name="0413b09" id="0413b09">血病發。諸藥師教食池物。舍利弗言。佛未</a><a name="0413b10" id="0413b10">聽我等食池物。是事白佛。佛言。從今日聽</a><a name="0413b11" id="0413b11">食池物。目連以神通力。曼陀耆尼池中。多</a><a name="0413b12" id="0413b12">持大藕根來。大如人髀。香美第一。如淨白</a><a name="0413b13" id="0413b13">蜜。若折乳汁流出。持與舍利弗。舍利弗問。</a><a name="0413b14" id="0413b14">何處得來。答言。曼陀耆尼池中得來。舍利</a><a name="0413b15" id="0413b15">弗言。是非人處誰授汝耶。答非人授我。舍</a><a name="0413b16" id="0413b16">利弗言。佛未聽我等從非人受食。是事白佛。</a><a name="0413b17" id="0413b17">佛言。從今日聽從非人受食食。如是藕等池</a><a name="0413b18" id="0413b18">物。多煮多食多殘。以是餘與諸比丘。諸</a><a name="0413b19" id="0413b19">比丘不食。作是言。我等食竟不受<span class='corr'>殘</span>食法。</a><a name="0413b20" id="0413b20">是事白佛。佛言。從今日如是飢餓時。雖不</a><a name="0413b21" id="0413b21">受殘食法。聽食池物。池物者。藕根藕子菱</a><a name="0413b22" id="0413b22">芡根雞頭子等。是名池物。受者。受迦絺那</a><a name="0413b23" id="0413b23">衣處得七種利。隨意畜長衣。常不失三衣。</a><a name="0413b24" id="0413b24">數數食別眾食。過中不白善比丘入聚落。若</a><a name="0413b25" id="0413b25">檀越請食。食前食後隨意至餘處。有住處無</a><a name="0413b26" id="0413b26">住處。得迦絺那衣施物。應屬安居比丘。餘</a><a name="0413b27" id="0413b27">比丘不應分。是故名受。與上相違。是名不</a><a name="0413b28" id="0413b28">受。捨者。有八事捨迦絺那衣。一者衣足時。</a><a name="0413b29" id="0413b29">二者衣成時。三者去時。四者聞時。五者失<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230413a.htm'><img src='up.gif' border=0></a>
<a href='T230413c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>