<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0267b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷14)</font> 第三門第四子攝頌之餘 <font face='Arial'>T24, p0267b</h2></font><hr>
<span class='old'>
</a><a name="0267a28" id="0267a28">我說此伽他。時彼藥叉即報王曰。王用我語</a><a name="0267a29" id="0267a29">我當為說。王曰唯然願為宣說隨意無違。時</span><a name="0267b01" id="0267b01">藥叉曰大王若實樂法者。可作火坑。七日</a><a name="0267b02" id="0267b02">七夜燒炭猛焰投身入中。我為重說王聞斯</a><a name="0267b03" id="0267b03">語。倍增欣躍報藥叉曰。此不敢違王即宣令</a><a name="0267b04" id="0267b04">遍告國中。我為樂聞妙法。七日之後當入火</a><a name="0267b05" id="0267b05">坑。一切有緣樂希有者可來觀我。既宣敕已</a><a name="0267b06" id="0267b06">舉國皆知。無量眾生至期咸赴。由王重法至</a><a name="0267b07" id="0267b07">誠所感。於虛空中復有無量百千諸天。鼓樂</a><a name="0267b08" id="0267b08">絃歌香花供養慶希有事。重王至誠悉皆來</a><a name="0267b09" id="0267b09">集。時彼藥叉七日既滿。便昇虛空告菩薩曰。</a><a name="0267b10" id="0267b10">所期已至可入火坑。爾時大王遂立太子紹</a><a name="0267b11" id="0267b11">繼王位。普召群臣咸乞歡喜。共為辭別漸近</a><a name="0267b12" id="0267b12">火坑。臨岸而立即說伽他曰</a><a name="0267b13" id="0267b13"><p class='lg'>　　如是炎熾大火坑　　　紅焰如日令人怖</a><br><a name="0267b14" id="0267b14">　　我今歡喜投身入　　　為法曾無悔懼心</a><br><a name="0267b15" id="0267b15">　　今我雖處火坑中　　　決定當求希有事</a><br><a name="0267b16" id="0267b16">　　願此福利資舍識　　　猛火變作妙蓮池　</p></a><a name="0267b17" id="0267b17"><p>爾時大王說伽他已。便自投身入火坑內放</a><a name="0267b18" id="0267b18">身纔下。時大火坑變作蓮池清涼可愛。是時</a><a name="0267b19" id="0267b19">菩薩身無虧損。時天帝釋見其希有人天歸</a><a name="0267b20" id="0267b20">敬。復帝釋身即為彼王重說前頌</a><a name="0267b21" id="0267b21"><p class='lg'>　　常修於善法　　　不作諸惡行</a><br><a name="0267b22" id="0267b22">　　此世及後生　　　寤寐常安樂　</p></a><a name="0267b23" id="0267b23"><p>爾時菩薩受斯頌已。即出池中書之金葉。遍</a><a name="0267b24" id="0267b24">贍部洲城。邑聚落。咸悉告知普令修學。汝等</a><a name="0267b25" id="0267b25">苾芻勿生異念。往時求法王者即我身是。為</a><a name="0267b26" id="0267b26">求法故委棄身命。何況今時於勝妙法不生</a><a name="0267b27" id="0267b27">尊重。是故汝等應當修學。我於妙法恭敬供</a><a name="0267b28" id="0267b28">養尊重讚歎。如是誠心依法而住。自利利人</a><a name="0267b29" id="0267b29">法皆具足。苾芻聞已歡喜奉行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240267a.htm'><img src='up.gif' border=0></a>
<a href='T240267c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>