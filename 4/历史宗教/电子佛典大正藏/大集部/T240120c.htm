<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0120c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷4)</font> <font face='Arial'>T24, p0120c</h2></font><hr>
<span class='old'>
</a><a name="0120b28" id="0120b28">瘦無肉。如八十歲女人肢節枯憔。菩薩羸瘦</a><a name="0120b29" id="0120b29">亦復如是。爾時菩薩。由少食故。頭頂疼枯又</span><a name="0120c01" id="0120c01">復酸腫。如未熟蓏子擿去其蔓見日萎憔。</a><a name="0120c02" id="0120c02">菩薩頭頂亦復如是。菩薩於是。轉加精進得</a><a name="0120c03" id="0120c03">輕安身。隨所念修受種種苦受。乃至心不能</a><a name="0120c04" id="0120c04">獲入於正定。菩薩爾時。以少食故眼睛卻入。</a><a name="0120c05" id="0120c05">猶如被人挑去。如井中見星。菩薩眼睛亦復</a><a name="0120c06" id="0120c06">如是。菩薩於是。復倍精進受諸苦受。乃至不</a><a name="0120c07" id="0120c07">獲入於正定。何以故由從多時所熏習故。菩</a><a name="0120c08" id="0120c08">薩以少食故。兩脅皮骨枯虛高下。猶三百年</a><a name="0120c09" id="0120c09">草屋。菩薩兩脅亦復如是。菩薩爾時。轉倍勤</a><a name="0120c10" id="0120c10">念受諸苦受。乃至心不能獲入於正定。由從</a><a name="0120c11" id="0120c11">多時所熏習故。菩薩以少食故。脊骨羸屈。猶</a><a name="0120c12" id="0120c12">如箜篌欲起則伏欲坐仰倒欲端腰立上下不</a><a name="0120c13" id="0120c13">隨。菩薩困頓乃至於是。以手摩身諸毛隨落。</a><a name="0120c14" id="0120c14">菩薩復作是念。今我所行非正智非正見。不</a><a name="0120c15" id="0120c15">能至無上菩提</a><a name="0120c16" id="0120c16"><p class='juan'>
根本說一切有部毘奈耶破僧事卷第四</p>
</a><a name="0120c17" id="0120c17"></a><a name="0120c18" id="0120c18"></a><a name="0120c19" id="0120c19"><p class='juan'>
根本說一切有部毘奈耶破僧事</a><a name="0120c20" id="0120c20">卷第五</p>
</a><a name="0120c21" id="0120c21"></a><a name="0120c22" id="0120c22"><p><span class='byline'>　　　　大唐三藏法師義淨奉　制譯</span><br></a><a name="0120c23" id="0120c23"><p>爾時有三天人。詣菩薩所見菩薩身。遞相議</a><a name="0120c24" id="0120c24">曰。其一天云。此喬答摩是黑沙門。其二天云。</a><a name="0120c25" id="0120c25">此喬答摩黕色沙門。第三天云。非黑非黕是</a><a name="0120c26" id="0120c26">蒼色沙門。因天議故。菩薩遂得三名。菩薩所</a><a name="0120c27" id="0120c27">有身上光色。皆悉變沒。菩薩於是時中不曾</a><a name="0120c28" id="0120c28">聽聞。心中自生三種譬喻辯才。所言三者。一</a><a name="0120c29" id="0120c29">者濕木有潤從水而出火鑽亦濕。有人遠來<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240120b.htm'><img src='up.gif' border=0></a>
<a href='T240121a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>