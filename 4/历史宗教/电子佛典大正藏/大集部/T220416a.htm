<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0416a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷23)</font> 明雜誦跋渠法之一 四提舍尼初 <font face='Arial'>T22, p0416a</h2></font><hr>
<span class='old'>
</a><a name="0415c28" id="0415c28">為客比丘敷床褥。若語阿難敷床褥者。當知</a><a name="0415c29" id="0415c29">與世尊同房宿。若語尊者陀驃摩羅子者。當</span><a name="0416a01" id="0416a01">知隨次與房。如來初夜為諸聲聞說法。中夜</a><a name="0416a02" id="0416a02">還房圓光常明。佛問比丘。汝誦經不。答言誦。</a><a name="0416a03" id="0416a03">誦何等經。誦八跋祇經。佛言。汝可誦之。即</a><a name="0416a04" id="0416a04">細聲誦已。問於句義。一一能答。佛言。善哉。</a><a name="0416a05" id="0416a05">比丘。汝所誦者文字句義。如我先說。爾時世</a><a name="0416a06" id="0416a06">尊即說偈言</a><a name="0416a07" id="0416a07"><p class='lg'>　　聖人不樂惡　　　惡人不樂聖</a><br><a name="0416a08" id="0416a08">　　若見世間摔　　　發心趣泥洹　</p></a><a name="0416a09" id="0416a09"><p>佛言。善哉。我弟子中捷疾解悟億耳第一。億</a><a name="0416a10" id="0416a10">耳即起頭面禮佛足。持和上名。從佛乞五</a><a name="0416a11" id="0416a11">願。如來聞是語已晨起往眾多比丘所。敷尼</a><a name="0416a12" id="0416a12">師壇坐。佛告諸比丘。富樓那在輸那邊國。</a><a name="0416a13" id="0416a13">遣億耳來。從我乞五願。從今日後聽輸那邊</a><a name="0416a14" id="0416a14">國五願。何等五。一者輸那邊地淨潔。自喜聽</a><a name="0416a15" id="0416a15">日日澡洗。此間半月二者輸那邊地多礓</a><a name="0416a16" id="0416a16">石土塊。及諸刺木聽著兩重革屣。此間一</a><a name="0416a17" id="0416a17">重。三者輸那邊地少諸敷具多諸皮韋聽彼</a><a name="0416a18" id="0416a18">皮韋作敷具。此間不聽四者輸那邊地少衣</a><a name="0416a19" id="0416a19">物多死人衣。聽彼著死人衣。此間亦聽。五者</a><a name="0416a20" id="0416a20">輸那邊地少於比丘聽彼五眾受具足。此間</a><a name="0416a21" id="0416a21">十眾自受具足善來受具足。十眾白三羯磨。</a><a name="0416a22" id="0416a22">受具足。輸那邊地五眾白三羯磨。受具足。是</a><a name="0416a23" id="0416a23">名四種受具足。復次佛住舍衛城。廣說如上。</a><a name="0416a24" id="0416a24">爾時尊者優波離有二沙彌。一名陀婆伽。二</a><a name="0416a25" id="0416a25">名婆羅伽。此二沙彌小小長養年滿二十。欲</a><a name="0416a26" id="0416a26">受具足作是念。若當先與一受者後者必有</a><a name="0416a27" id="0416a27">恨心。得同一和上一眾一戒師。一時並受</a><a name="0416a28" id="0416a28">具足不。優波離作是念已。往至佛所。頭面禮</a><a name="0416a29" id="0416a29">足卻坐一面。具以上事。白佛言。世尊得共一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220415c.htm'><img src='up.gif' border=0></a>
<a href='T220416b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>