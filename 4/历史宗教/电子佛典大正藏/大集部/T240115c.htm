<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0115c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷4)</font> <font face='Arial'>T24, p0115c</h2></font><hr>
<span class='old'>
</a><a name="0115b28" id="0115b28">黑色。頂禮菩薩所欲騰空。不過菩薩膝下。四</a><a name="0115b29" id="0115b29">者見於四方雜色諸鳥。至菩薩前皆同一色。</span><a name="0115c01" id="0115c01">五者見雜穢山菩薩在上經行來去。見是夢</a><a name="0115c02" id="0115c02">已。即從臥起歡喜思念。我今此相不久之間。</a><a name="0115c03" id="0115c03">當得阿耨多羅三藐三菩提無上之智。爾時</a><a name="0115c04" id="0115c04">耶輸陀羅。即從睡覺。便為菩薩說其八夢。菩</a><a name="0115c05" id="0115c05">薩爾時。恐耶輸陀羅情生憂惱。方便為解此</a><a name="0115c06" id="0115c06">夢。令得歡悅。見汝母家種族皆悉破壞者。今</a><a name="0115c07" id="0115c07">皆見在何為破壞。見汝與我同坐之床皆自</a><a name="0115c08" id="0115c08">摧毀者。床今見好云何摧毀。見汝兩臂忽然</a><a name="0115c09" id="0115c09">皆折者。今皆無損。見汝牙齒悉皆墮落者。今</a><a name="0115c10" id="0115c10">亦見好。見汝鬢髮亦自墮落者。今見如故。見</a><a name="0115c11" id="0115c11">吉祥神出汝宅者。婦人吉神所謂夫婿。我今</a><a name="0115c12" id="0115c12">見在。見月被蝕者。汝可觀之。今見圓滿。汝見</a><a name="0115c13" id="0115c13">日出東方復遂沒者。今見夜半日猶未出。何</a><a name="0115c14" id="0115c14">為遂沒。時耶輸陀羅聞是解已。默然而住。菩</a><a name="0115c15" id="0115c15">薩爾時思惟是夢。如耶輸陀羅所見之相。我</a><a name="0115c16" id="0115c16">於今夜即合出家。又作思念。我應方便令耶</a><a name="0115c17" id="0115c17">輸陀羅略知覺我。作是念已告耶輸陀羅曰。</a><a name="0115c18" id="0115c18">我願出家。耶輸陀羅曰。大天。汝欲往者可將</a><a name="0115c19" id="0115c19">我去。菩薩思念。得涅槃時即將汝去。報耶輸</a><a name="0115c20" id="0115c20">陀羅曰。我有去處便將汝去。爾時耶輸陀羅。</a><a name="0115c21" id="0115c21">聞是語已歡喜而寢</a><a name="0115c22" id="0115c22"><p>爾時菩薩發心欲出。大梵天王及帝釋等。知</a><a name="0115c23" id="0115c23">菩薩念應時而至。合掌恭敬式漏曰</a><a name="0115c24" id="0115c24"><p class='lg'>　　心如未調馬　　　亦如躁獼猴</a><br><a name="0115c25" id="0115c25">　　能捨五欲樂　　　速證涅槃明</a><br><a name="0115c26" id="0115c26">　　大慈者起起　　　捨此大地尊</a><br><a name="0115c27" id="0115c27">　　當得一切智　　　度脫諸眾生　</p></a><a name="0115c28" id="0115c28"><p>菩薩報曰。天帝釋。汝不見耶。即說漏曰</a><a name="0115c29" id="0115c29"><p class='lg'>　　如師子王在鐵檻　　　猛將弓刀守其傍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240115b.htm'><img src='up.gif' border=0></a>
<a href='T240116a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>