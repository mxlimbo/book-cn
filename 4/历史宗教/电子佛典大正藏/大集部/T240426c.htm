<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0426c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷3)</font> <font face='Arial'>T24, p0426c</h2></font><hr>
<span class='old'>
</a><a name="0426b28" id="0426b28">者答言。是釋迦子。居士聞已便起譏嫌。彼</a><a name="0426b29" id="0426b29">之大師常有慚愧。云何此等無羞恥耶。時諸</span><a name="0426c01" id="0426c01">苾芻聞以緣白佛。佛言。不應一裙互相揩</a><a name="0426c02" id="0426c02">洗。若有犯者得惡作罪。時諸苾芻在浴室內</a><a name="0426c03" id="0426c03">令俗人入。見苾芻等以手揩足復更摩頭。俗</a><a name="0426c04" id="0426c04">人譏曰。沙門釋子作斯鄙法。是不淨潔。既揩</a><a name="0426c05" id="0426c05">足已復用摩頭。時諸苾芻以緣白佛。佛言。入</a><a name="0426c06" id="0426c06">浴室時無信敬人不應令入亦勿令作。若教</a><a name="0426c07" id="0426c07">作者得惡作罪。時諸苾芻在浴室內無人守</a><a name="0426c08" id="0426c08">護。有諸居士來入其室。見苾芻等以手揩足</a><a name="0426c09" id="0426c09">復將洗面。便譏嫌曰。沙門釋子實為鄙惡。以</a><a name="0426c10" id="0426c10">手揩足。復將洗面。佛言。若洗浴時。無令俗</a><a name="0426c11" id="0426c11">人入浴室內。應差苾芻為守護者。時給孤獨</a><a name="0426c12" id="0426c12">長者。與一無敬信婆羅門往逝多林。苾芻見</a><a name="0426c13" id="0426c13">已報長者曰。勿使此人入浴室內。婆羅門曰。</a><a name="0426c14" id="0426c14">我有何過而見遮止。時諸苾芻以緣白佛。佛</a><a name="0426c15" id="0426c15">言。若知彼人有淨信者應許入室。時有婆羅</a><a name="0426c16" id="0426c16">門入既被遮。見餘不障。婆羅門曰。彼諸俗人</a><a name="0426c17" id="0426c17">皆許入室。何故於我而獨見遮。苾芻報曰。此</a><a name="0426c18" id="0426c18">已歸依受諸學處。彼便答曰。我亦歸依受其</a><a name="0426c19" id="0426c19">學處。願聽我入。報言。可爾。便與受戒即許其</a><a name="0426c20" id="0426c20">入。彼既入已。見諸苾芻揩身下分復用摩頭。</a><a name="0426c21" id="0426c21">遂起譏曰。沙門釋子實為鄙穢。苾芻白佛。佛</a><a name="0426c22" id="0426c22">言。若知其人久懷信者許入。若初信者勿聽</a><a name="0426c23" id="0426c23"><p>緣處同前。時有長者。請佛及僧入室洗浴。是</a><a name="0426c24" id="0426c24">時世尊。將諸苾芻詣彼長者洗浴之處。見</a><a name="0426c25" id="0426c25">有苾芻與一苾芻揩摩身體世尊告曰。汝等</a><a name="0426c26" id="0426c26">見此苾芻與彼苾芻揩摩身不。白言。已見。佛</a><a name="0426c27" id="0426c27">告苾芻。其為揩者。是阿羅漢諸漏已盡。彼受</a><a name="0426c28" id="0426c28">揩者。是破戒人行罪惡法。汝等當知。不應師</a><a name="0426c29" id="0426c29">子與彼野干而為給事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240426b.htm'><img src='up.gif' border=0></a>
<a href='T240427a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>