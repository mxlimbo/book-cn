<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0789b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷32)</font> 受戒揵度之一 <font face='Arial'>T22, p0789b</h2></font><hr>
<span class='old'>
</a><a name="0789a28" id="0789a28">著。已不著便得解脫。已解脫便得解脫智。</a><a name="0789a29" id="0789a29">我生已盡梵行已立所作已辦。更不復受有。</span><a name="0789b01" id="0789b01">受想行識亦復如是。爾時世尊說此法時。</a><a name="0789b02" id="0789b02">五比丘一切有漏心解脫。得無礙解脫智生。</a><a name="0789b03" id="0789b03">爾時此世間有六羅漢。五弟子如來至真等</a><a name="0789b04" id="0789b04">正覺為六。</a><a name="0789b05" id="0789b05"><p>爾時世尊。遊波羅奈國。時波羅奈國有族姓</a><a name="0789b06" id="0789b06">子。名耶輸伽。父母只有此一子。愍念瞻視</a><a name="0789b07" id="0789b07">不去目前。時父母與設三時殿。春夏冬使</a><a name="0789b08" id="0789b08">其子常遊戲其中五欲娛樂。時童子於五欲</a><a name="0789b09" id="0789b09">中極自娛樂已。疲極眠睡。眠睡覺已。即觀</a><a name="0789b10" id="0789b10">第一殿。又見諸妓人所執樂器縱橫狼藉。</a><a name="0789b11" id="0789b11">更相荷枕頭髮蓬亂。卻臥鼾睡齘齒寱語。見</a><a name="0789b12" id="0789b12">已恐怖身毛為豎。即生厭離意不欲與會。</a><a name="0789b13" id="0789b13">此為苦哉有何可貪。即捨所居殿。更詣中</a><a name="0789b14" id="0789b14">殿。到彼觀其殿舍并妓人。如前無異。倍</a><a name="0789b15" id="0789b15">生恐怖身毛為豎。即生厭離不欲與會。</a><a name="0789b16" id="0789b16">此為苦哉有何可貪。即捨去詣第三殿。所</a><a name="0789b17" id="0789b17">見亦復如上。倍生恐怖身毛為豎。生厭離</a><a name="0789b18" id="0789b18">心不欲與會亦復如上。即還出殿詣尸</a><a name="0789b19" id="0789b19">佉城門。時尸佉門神。遙見童子來。見已便</a><a name="0789b20" id="0789b20">生是念。此童子來必欲見如來。更無餘</a><a name="0789b21" id="0789b21">道。我當開門使去。即與開門。時童子出尸</a><a name="0789b22" id="0789b22">佉城門已。詣婆羅河側。到已於河岸上。解</a><a name="0789b23" id="0789b23">金屐度婆羅河。詣仙人鹿苑所。爾時世尊。</a><a name="0789b24" id="0789b24">在露處經行。遙見童子來。即敷座而坐。諸</a><a name="0789b25" id="0789b25">佛常法圓光遍照。耶輸伽童子。遙見如來顏</a><a name="0789b26" id="0789b26">貌端正。生喜悅心。前至世尊所。到已白言。</a><a name="0789b27" id="0789b27">我今苦厄無所歸趣。願救濟我。佛告童子。</a><a name="0789b28" id="0789b28">來此處無為。此處無厄。此處安隱。欲求永寂</a><a name="0789b29" id="0789b29">無為者。欲盡無愛處。滅盡涅槃也。爾時耶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220789a.htm'><img src='up.gif' border=0></a>
<a href='T220789c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>