<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0662b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷14)</font> 九十單提法之一 <font face='Arial'>T22, p0662b</h2></font><hr>
<span class='old'>
</a><a name="0662a28" id="0662a28">不足食疑突吉羅。比丘尼突吉羅。式叉摩那</a><a name="0662a29" id="0662a29">沙彌沙彌尼突吉羅。是謂為犯。不犯者。若</span><a name="0662b01" id="0662b01">先不知足食不足食想。若與令棄而食之。</a><a name="0662b02" id="0662b02">若與令舉置而食之。若使令送與人取</a><a name="0662b03" id="0662b03">而食之。若未作餘食法。與令作餘食法</a><a name="0662b04" id="0662b04">而食之。彼不作餘食法而食之。若持病</a><a name="0662b05" id="0662b05">人餘食與不令他犯。作餘食法與不令他</a><a name="0662b06" id="0662b06">犯不犯。不犯者。最初未制戒。癡狂心亂痛</a><a name="0662b07" id="0662b07">惱所纏(三十六竟)</a><a name="0662b08" id="0662b08"><p>爾時佛在羅閱城耆闍崛山中。爾時羅閱城</a><a name="0662b09" id="0662b09">中人民節會作眾伎樂。時難陀跋難陀二釋</a><a name="0662b10" id="0662b10">子。到彼看伎難陀跋難陀釋子顏貌端正。</a><a name="0662b11" id="0662b11">眾人皆共觀看。時有一人語眾人言。汝等</a><a name="0662b12" id="0662b12">空看視沙門釋子。何不供給飲食供養然</a><a name="0662b13" id="0662b13">後瞻看。時眾人即與飲食。時難陀跋難陀二</a><a name="0662b14" id="0662b14">釋子食訖故看伎。向暮還至耆闍崛山。</a><a name="0662b15" id="0662b15">諸比丘見即問言。汝等何故逼暮行。時難</a><a name="0662b16" id="0662b16">陀跋難陀以此因緣具向諸比丘說。於時</a><a name="0662b17" id="0662b17">日暮迦留陀夷。著衣持缽入羅閱城乞食。</a><a name="0662b18" id="0662b18">天陰闇至。一懷妊婦女家乞食。此婦女持</a><a name="0662b19" id="0662b19">食出門。值天雷電暫見其面。時婦女怖稱</a><a name="0662b20" id="0662b20">言。鬼鬼即墮娠。迦留陀夷語言大妹。我</a><a name="0662b21" id="0662b21">非鬼我是沙門釋子。婦女恚言。沙門釋子</a><a name="0662b22" id="0662b22">寧自破腹不應夜乞食。時迦留陀夷。聞</a><a name="0662b23" id="0662b23">此語已還至僧伽藍中。以此因緣向諸比</a><a name="0662b24" id="0662b24">丘說。其中有少欲知足行頭陀樂學戒知</a><a name="0662b25" id="0662b25">慚愧者。嫌責難陀跋難陀釋子及迦留陀夷。</a><a name="0662b26" id="0662b26">云何難陀跋難陀迦留陀夷。非時乞食并觀</a><a name="0662b27" id="0662b27">伎樂耶。時諸比丘往世尊所。頭面禮足。在</a><a name="0662b28" id="0662b28">一面坐。以此因緣具白世尊。世尊以此因</a><a name="0662b29" id="0662b29">緣集比丘僧。無數方便呵責難陀跋難陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220662a.htm'><img src='up.gif' border=0></a>
<a href='T220662c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>