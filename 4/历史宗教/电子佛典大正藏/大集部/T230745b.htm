<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0745b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷22)</font> 三十泥薩祇波逸底迦法 乞缽學處第二十二 <font face='Arial'>T23, p0745b</h2></font><hr>
<span class='old'>
</a><a name="0745a28" id="0745a28">遍皆附繞。諸小男女隨逐而行。告言。聖者。曾</a><a name="0745a29" id="0745a29">修多眷屬業。如大商主長者貴人。多諸徒眾</span><a name="0745b01" id="0745b01">之所圍繞。蒼蠅眷屬亦復如是。時給孤獨長</a><a name="0745b02" id="0745b02">者見諸童子。報言。汝等何故調弄聖者。童子</a><a name="0745b03" id="0745b03">答曰。我等豈敢輒為調弄。然此聖者昔日曾</a><a name="0745b04" id="0745b04">修多眷屬業。譬如商主長者貴人眾所圍繞。</a><a name="0745b05" id="0745b05">隨從蒼蠅亦復如是。長者聞已告苾芻曰。聖</a><a name="0745b06" id="0745b06">者於佛世尊端嚴教中而為出家。何因作此</a><a name="0745b07" id="0745b07">羞恥之事。苾芻報曰。作何恥辱。然佛世尊</a><a name="0745b08" id="0745b08">制諸苾芻。現有一缽更不應求。長者曰。聖者。</a><a name="0745b09" id="0745b09">豈可唯畜如此穿壞缽耶。諸苾芻聞以事白</a><a name="0745b10" id="0745b10">佛。佛言。諸苾芻。若缽有孔應可補治。時諸苾</a><a name="0745b11" id="0745b11">芻便以五種鎔濕之物。謂黑糖黃臘紫礦鉛</a><a name="0745b12" id="0745b12">錫。著熱物時即便脫落。時諸苾芻以事白佛。</a><a name="0745b13" id="0745b13">佛言。不應用此而綴於缽。除此五種鎔濕之</a><a name="0745b14" id="0745b14">物。應作五種乾綴。苾芻不知何者為五。佛</a><a name="0745b15" id="0745b15">言。看孔大小應以釘釘。或於孔內安鐵鍱打</a><a name="0745b16" id="0745b16">之。或安鐵鍱四邊釘釘。或作摩竭魚齒或安</a><a name="0745b17" id="0745b17">屑末。苾芻不知用何屑末。佛言。有二種屑末。</a><a name="0745b18" id="0745b18">謂鐵末石末。鐵缽瓦缽如次應用。苾芻以水</a><a name="0745b19" id="0745b19">研末安缽孔中尋便墮落。佛言。應用油研安</a><a name="0745b20" id="0745b20">其孔內。諸苾芻依教作已。以猛火燒亦還墮</a><a name="0745b21" id="0745b21">落。或火太微亦復還墮。佛言。應處中燒。燒</a><a name="0745b22" id="0745b22">已澀[<a href='javascript:showpic("images/042838.gif")'>革*更</a>]。佛言。應以物揩摩。苾芻以水揩摩</a><a name="0745b23" id="0745b23">補物墮落。佛言。油拭方揩。若缽有細孔。以沙</a><a name="0745b24" id="0745b24">糖和泥遍塗孔處准法燒之。若缽有璺應鑽作</a><a name="0745b25" id="0745b25">孔以鋦綴之。是名綴缽法。佛令苾芻五種綴</a><a name="0745b26" id="0745b26">缽。時有乞食苾芻。失手墮缽便為五片。時彼</a><a name="0745b27" id="0745b27">苾芻多鑽為孔。以細繩連綴持將乞食。佛言。</a><a name="0745b28" id="0745b28">凡是缽者當須淨洗。彼便解綴洗繩淨已還</a><a name="0745b29" id="0745b29">復繫綴。遂致終日廢修善品。餘苾芻見告言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230745a.htm'><img src='up.gif' border=0></a>
<a href='T230745c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>