<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0438c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷59)</font> <font face='Arial'>T23, p0438c</h2></font><hr>
<span class='old'>
</a><a name="0438b28" id="0438b28">見父頭破。父因是即死。兒比丘生疑。父由我</a><a name="0438b29" id="0438b29">故死。父欲在聚落中宿。我若用父教者。父</span><a name="0438c01" id="0438c01">則不死。我欲空地臥故令父死。我將無得波</a><a name="0438c02" id="0438c02">羅夷并逆罪耶。是事白佛。佛言。無罪。應當</a><a name="0438c03" id="0438c03">大喚然火怖虎令去。比丘以殺心。遣使殺某</a><a name="0438c04" id="0438c04">甲人。是人若死。是比丘得波羅夷。若不死</a><a name="0438c05" id="0438c05">得偷蘭遮。有比丘。殺一獼猴。諸比丘言。汝</a><a name="0438c06" id="0438c06">得波羅夷。是比丘言。何以故。諸比丘言。獼</a><a name="0438c07" id="0438c07">猴似人。若殺與人何異。是比丘生疑。我將</a><a name="0438c08" id="0438c08">無得波羅夷耶。是事白佛。佛言。不得波羅</a><a name="0438c09" id="0438c09">夷。得波逸提。諸比丘遊行憍薩羅國。向舍</a><a name="0438c10" id="0438c10">衛城。見一空寺入中觀看。見臥具床榻釜鑊</a><a name="0438c11" id="0438c11">盆器斗斛瓶甕眾僧生活物。無所乏少。自相</a><a name="0438c12" id="0438c12">謂言。我等何不是中安居。餘比丘告言。隨</a><a name="0438c13" id="0438c13">意。是中安居已立制。我等三月過不自恣。</a><a name="0438c14" id="0438c14">到八月當自恣。夏末月布施物我等當得。夏</a><a name="0438c15" id="0438c15">末八月賊發時。賊作是念。何處有不須器仗</a><a name="0438c16" id="0438c16">鬥戰而得錢物耶。作是念已共相謂言。當</a><a name="0438c17" id="0438c17">奪沙門釋子物。賊即來圍繞是寺。是僧中有</a><a name="0438c18" id="0438c18">比丘。得神通力。亦有本是大力士。及本是</a><a name="0438c19" id="0438c19">大射家子。是諸比丘作是念。我等以好心出</a><a name="0438c20" id="0438c20">家。不應與賊共鬥。作是念已默然住。賊來</a><a name="0438c21" id="0438c21">劫奪衣被令皆裸露。諸佛常法。二時大會</a><a name="0438c22" id="0438c22">集諸弟子。一春末月。二夏末月。春末月。諸</a><a name="0438c23" id="0438c23">方處處國土諸比丘來至佛所。佛與我等說</a><a name="0438c24" id="0438c24">法。我等三月安居中。當念修習。是初大會。</a><a name="0438c25" id="0438c25">為聽法故夏末月。自恣竟作衣畢。持衣缽</a><a name="0438c26" id="0438c26">到佛所。作是念。我等久不見佛世尊。是第</a><a name="0438c27" id="0438c27">二大會。為見佛故。是被賊比丘。自恣已作</a><a name="0438c28" id="0438c28">衣竟。持衣缽向舍衛。到佛所頂禮佛足。在一</a><a name="0438c29" id="0438c29">面坐。諸佛常法。客比丘來。以軟語勞問。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230438b.htm'><img src='up.gif' border=0></a>
<a href='T230439a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>