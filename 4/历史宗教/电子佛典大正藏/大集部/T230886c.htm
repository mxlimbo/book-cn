<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0886c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷47)</font> 九十波逸底迦法 入王宮門學處第八十二之一 <font face='Arial'>T23, p0886c</h2></font><hr>
<span class='old'>
</a><a name="0886b28" id="0886b28"><p>作是語已便共相將往至佛所。無憂即便說</a><a name="0886b29" id="0886b29">伽他曰</span><a name="0886c01" id="0886c01"><p class='lg'>　　仁當觀此女　　　美貌具莊嚴</a><br><a name="0886c02" id="0886c02">　　須妻我見授　　　顏容妙相似</a><br><a name="0886c03" id="0886c03">　　猶如十五夜　　　星月共相輝　</p></a><a name="0886c04" id="0886c04"><p>世尊聞已便作是念。若我與此無比女人作</a><a name="0886c05" id="0886c05">慈愍言者。此女必當別我去時。情生顧戀因</a><a name="0886c06" id="0886c06">此命終。我今宜應現瞋忿相共其父語。作是</a><a name="0886c07" id="0886c07">念已即向無憂說伽他曰</a><a name="0886c08" id="0886c08"><p class='lg'>　　魔王奉三女　　　端正世無雙</a><br><a name="0886c09" id="0886c09">　　瓔珞盛莊嚴　　　我不生欲意</a><br><a name="0886c10" id="0886c10">　　況此卑賤身　　　不淨遍充滿</a><br><a name="0886c11" id="0886c11">　　令我足指近　　　亦無如是事　</p></a><a name="0886c12" id="0886c12"><p>時無比女聞是語已心生忿惱。觀父低頭。于</a><a name="0886c13" id="0886c13">時無憂瞻仰尊顏式漏曰</a><a name="0886c14" id="0886c14"><p class='lg'>　　我女容華盛　　　端嚴無與比</a><br><a name="0886c15" id="0886c15">　　仁今何所為　　　無心相愛念　</p></a><a name="0886c16" id="0886c16"><p>世尊報曰</a><a name="0886c17" id="0886c17"><p class='lg'>　　世間愚癡人　　　於境生愛著</a><br><a name="0886c18" id="0886c18">　　若觀斯美女　　　遂使心迷倒</a><br><a name="0886c19" id="0886c19">　　我是第七佛　　　獲得無上果</a><br><a name="0886c20" id="0886c20">　　如蓮出水中　　　不被欲塵污　</p></a><a name="0886c21" id="0886c21"><p>爾時無憂婆羅門及無比女。聞是語已捨佛</a><a name="0886c22" id="0886c22">而去。時有外道出家老苾芻。去佛不遠見無</a><a name="0886c23" id="0886c23">比女。便生染愛請世尊曰</a><a name="0886c24" id="0886c24"><p class='lg'>　　佛眼遍明朗　　　受斯無比女</a><br><a name="0886c25" id="0886c25">　　與我為妻室　　　隨情當受用　</p></a><a name="0886c26" id="0886c26"><p>佛聞此說默而不答</a><a name="0886c27" id="0886c27"><p>時老苾芻染心逼故。復白佛言</a><a name="0886c28" id="0886c28"><p class='lg'>　　此是佛衣缽　　　錫杖及君持</a><br><a name="0886c29" id="0886c29">　　并戒並相還　　　我今隨女去　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230886b.htm'><img src='up.gif' border=0></a>
<a href='T230887a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>