<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0968c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷54)</font> 集法毘尼五百人 <font face='Arial'>T22, p0968c</h2></font><hr>
<span class='old'>
</a><a name="0968b29" id="0968b29">與五百比丘俱。往王舍城。至大迦葉所。</a><a name="0968b30" id="0968b30">語如是言。我聞大德與五百阿羅漢共集</span><a name="0968c01" id="0968c01">法毘尼。我亦欲豫在其次聞法。時大迦</a><a name="0968c02" id="0968c02">葉。以此因緣集比丘僧。為此比丘。更問優</a><a name="0968c03" id="0968c03">波離。乃至集為三藏。如上所說。彼言。大德</a><a name="0968c04" id="0968c04">迦葉。我盡忍可此事。唯除八事。大德。我親</a><a name="0968c05" id="0968c05">從佛聞。憶持不忘。佛聽內宿內煮自煮自</a><a name="0968c06" id="0968c06">取食。早起受食。從彼持食來。若雜果。若池</a><a name="0968c07" id="0968c07">水所出可食者。如是皆聽不作餘食法得</a><a name="0968c08" id="0968c08">食。大迦葉答言。實如汝所說。世尊以穀貴</a><a name="0968c09" id="0968c09">時世人民相食乞求難得。慈愍比丘故。聽</a><a name="0968c10" id="0968c10">此八事。時世還豐熟飲食多饒。佛還制不聽。</a><a name="0968c11" id="0968c11">彼復作是言。大德迦葉。世尊是一切知見。不</a><a name="0968c12" id="0968c12">應制已還開開已復制。迦葉答言。以世尊</a><a name="0968c13" id="0968c13">是一切知見故。宜制已還開開已復制。富羅</a><a name="0968c14" id="0968c14">那。我等作如是制。是佛所不制不應制。</a><a name="0968c15" id="0968c15">是佛所制則不應卻。如佛所制戒應隨順</a><a name="0968c16" id="0968c16">而學。在王舍城五百阿羅漢共集法毘尼。</a><a name="0968c17" id="0968c17">是故言集法毘尼有五百人</a><a name="0968c18" id="0968c18"><p><b>　　<A NAME="n308"></A>七百集法毘尼</b></a><a name="0968c19" id="0968c19"><p>爾時世尊般涅槃後百歲。毘舍離跋闍子比</a><a name="0968c20" id="0968c20">丘。行十事言。是法清淨。佛所聽應兩指抄</a><a name="0968c21" id="0968c21">食。得聚落間。得寺內。後聽可。得常法。得</a><a name="0968c22" id="0968c22">和。得與鹽共宿。得飲闍樓羅酒。得畜不</a><a name="0968c23" id="0968c23">截坐具。得受金銀。彼於布薩日。檀越布</a><a name="0968c24" id="0968c24">施金銀。而共分之。時有耶舍迦那子。聞毘</a><a name="0968c25" id="0968c25">舍離比丘行如是事。即往跋闍子比丘所。</a><a name="0968c26" id="0968c26">見勸檀越布薩時布施眾僧金銀。僧中唱</a><a name="0968c27" id="0968c27">令。與伽那子比丘。即言我不受。何以故。沙</a><a name="0968c28" id="0968c28">門釋子不應受取金銀。沙門釋子捨棄珠</a><a name="0968c29" id="0968c29">寶不著飾好。彼於餘日作分已。送與伽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220968b.htm'><img src='up.gif' border=0></a>
<a href='T220969a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>