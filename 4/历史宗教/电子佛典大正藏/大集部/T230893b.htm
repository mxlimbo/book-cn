<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0893b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷48)</font> 九十波逸底迦法 入王宮門學處第八十二之一 <font face='Arial'>T23, p0893b</h2></font><hr>
<span class='old'>
</a><a name="0893a28" id="0893a28">祥慧。憶前生事。年漸長大。宿殖信心。具壽阿</a><a name="0893a29" id="0893a29">難陀次行乞食遇至其舍。時吉祥女頂禮足</span><a name="0893b01" id="0893b01">已白言。聖者願持我語敬禮世尊并諸聖眾。</a><a name="0893b02" id="0893b02">少疾少惱起居輕利安樂行不。時阿難陀。還</a><a name="0893b03" id="0893b03">住處已。持吉祥慧語。為禮世尊及諸大眾申</a><a name="0893b04" id="0893b04">問訊已。佛告阿難陀。汝識彼吉祥慧不。白言</a><a name="0893b05" id="0893b05">不識。佛言。彼是妙音園中供養使女。由供養</a><a name="0893b06" id="0893b06">僧發願力故。還生妙音長者家。廣說乃至既</a><a name="0893b07" id="0893b07">長成已。於高樓上望鄔陀延王。王遙見之謂</a><a name="0893b08" id="0893b08">是無比。遂召長者問曰。何故宅內久藏無比。</a><a name="0893b09" id="0893b09">答曰不是。王不信語重問是誰。答曰。是我之</a><a name="0893b10" id="0893b10">女。王曰。隨其是非當娉與我。遂具盛禮迎</a><a name="0893b11" id="0893b11">娶後宮。與五百婇女以為給侍。時吉祥慧欲</a><a name="0893b12" id="0893b12">見世尊及苾芻眾。便白王知。王隨其意。即辦</a><a name="0893b13" id="0893b13">供養請佛僧眾。欲於七日受食宮中。王自親</a><a name="0893b14" id="0893b14">往。既至佛所具威儀已白佛言。世尊。吉祥慧</a><a name="0893b15" id="0893b15">請佛及僧宮中受食。佛默然受。王禮而去。還</a><a name="0893b16" id="0893b16">報夫人令辦種種上妙美食。往白時至。世尊</a><a name="0893b17" id="0893b17">不去。令舍利子與眾俱行。既至王門不敢輒</a><a name="0893b18" id="0893b18">入。王命令進。舍利子作是念。世尊制戒不許</a><a name="0893b19" id="0893b19">輒入宮門。今得王教復不許違。佛以此緣或</a><a name="0893b20" id="0893b20">容開許。即入宮內安置坐定。時吉祥慧夫人</a><a name="0893b21" id="0893b21">及王。自手持奉上妙飲食。食已聽法。即於座</a><a name="0893b22" id="0893b22">上夫人獲預流果。經七日已僧眾辭去。諸苾</a><a name="0893b23" id="0893b23">芻既至佛所。禮佛足已述如上事。佛告舍利</a><a name="0893b24" id="0893b24">子。善哉我未開許汝已知時。汝等當知。前是</a><a name="0893b25" id="0893b25">創制此是隨開。為諸苾芻重制學處應如是</a><a name="0893b26" id="0893b26">說</a><a name="0893b27" id="0893b27"><p>若復苾芻明相未出。剎帝利灌頂王未藏寶</a><a name="0893b28" id="0893b28">及寶類。若入過宮門閫者。除餘緣故。波逸底</a><a name="0893b29" id="0893b29">迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230893a.htm'><img src='up.gif' border=0></a>
<a href='T230893c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>