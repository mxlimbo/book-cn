<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0966c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷11)</font> 故妄語學處第一 <font face='Arial'>T23, p0966c</h2></font><hr>
<span class='old'>
</a><a name="0966b28" id="0966b28">之人。說為棄盡沙門之法。世尊復以其器傾</a><a name="0966b29" id="0966b29">側至地。告羅怙羅曰。汝見此器傾側不。白</span><a name="0966c01" id="0966c01">言。已見。若苾芻故心妄語。廣說乃至。說為傾</a><a name="0966c02" id="0966c02">側沙門之法。世尊復以其器覆之于地。同前</a><a name="0966c03" id="0966c03">告問羅怙羅。乃至說為傾側沙門之法。復</a><a name="0966c04" id="0966c04">次羅怙羅。如醉象王有大力勢牙如車軸。肥</a><a name="0966c05" id="0966c05">壯勇猛善能鬥戰。往戰場中共他戰時。四足</a><a name="0966c06" id="0966c06">兩牙尾及脊脅悉皆作用。唯有其鼻卷而不</a><a name="0966c07" id="0966c07">出。羅怙羅。此象為護命故不用其鼻以摧彼</a><a name="0966c08" id="0966c08">軍。象師即念。此之象王護惜身命。羅怙羅。若</a><a name="0966c09" id="0966c09">彼象王共鬥之時。出鼻戰者。是時象師即知</a><a name="0966c10" id="0966c10">此象不吝軀命。自軍他軍遇便殘害。無惡不</a><a name="0966c11" id="0966c11">作。如是羅怙羅。若復苾芻故心妄語。無有慚</a><a name="0966c12" id="0966c12">恥亦無追悔。我說是人無惡不造。爾時世尊</a><a name="0966c13" id="0966c13">說伽他曰</a><a name="0966c14" id="0966c14"><p class='lg'>　　若人違實法　　　故作虛誑語</a><br><a name="0966c15" id="0966c15">　　乃至命終來　　　無過而不造</a><br><a name="0966c16" id="0966c16">　　寧吞熱鐵丸　　　猶如猛火焰</a><br><a name="0966c17" id="0966c17">　　不以破戒口　　　噉他信心食　</p></a><a name="0966c18" id="0966c18"><p>此是緣起。世尊尚未制戒</a><a name="0966c19" id="0966c19"><p>緣在室羅伐城。時吐羅難陀苾芻尼。故心妄</a><a name="0966c20" id="0966c20">語。即以此緣尼白苾芻。苾芻白佛。佛以此緣</a><a name="0966c21" id="0966c21">同前集尼。問吐羅難陀。汝實如是故心妄語。</a><a name="0966c22" id="0966c22">答言。實爾。種種訶責。乃至我今為二部弟子</a><a name="0966c23" id="0966c23">制其學處。應如是說</a><a name="0966c24" id="0966c24"><p>若復苾芻尼。故妄語者。波逸底迦</a><a name="0966c25" id="0966c25"><p>尼謂吐羅難陀。或復餘尼。故者。謂是故心知</a><a name="0966c26" id="0966c26">其不實。妄語者。有九種妄語。八七六五四三</a><a name="0966c27" id="0966c27">二種差別不同。云何九種妄語。謂以無根他</a><a name="0966c28" id="0966c28">勝。僧伽伐尸沙。波逸底迦。提舍尼。突色訖</a><a name="0966c29" id="0966c29">里多。以無根破戒。破見。破威儀。破正命。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230966b.htm'><img src='up.gif' border=0></a>
<a href='T230967a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>