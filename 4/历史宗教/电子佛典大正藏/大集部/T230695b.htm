<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0695b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷13)</font> 故泄精學處第一 無根謗學處第八 <font face='Arial'>T23, p0695b</h2></font><hr>
<span class='old'>
</a><a name="0695a28" id="0695a28">前安居滿。作衣已竟執持衣缽。往波波城水</a><a name="0695a29" id="0695a29">蛭林所。安置衣缽濯足澡手。詣其師處禮雙</span><a name="0695b01" id="0695b01">足已在一面坐。時彼諸人各隨所證具白其</a><a name="0695b02" id="0695b02">師。復更問餘三藏要義。而白師曰。我等既見</a><a name="0695b03" id="0695b03">鄔波馱耶親承諮決。我等欲往奉見世尊。報</a><a name="0695b04" id="0695b04">言。具壽。隨汝意去。時實力子白馬勝苾芻曰。</a><a name="0695b05" id="0695b05">鄔波馱耶。我已得見如來法身。未睹色身。我</a><a name="0695b06" id="0695b06">今欲往觀佛色身。答言。隨意。汝今當知如來</a><a name="0695b07" id="0695b07">應正等覺。是大珍寶出現世間。實難逢遇如</a><a name="0695b08" id="0695b08">烏曇跋羅花時乃一現。時實力子既蒙許去。</a><a name="0695b09" id="0695b09">至明日已於日初分執持衣缽。入波波城次</a><a name="0695b10" id="0695b10">行乞食。還至本處飯食訖。執持衣缽詣王舍</a><a name="0695b11" id="0695b11">城。如前威儀洗手足已往詣佛所。爾時世尊。</a><a name="0695b12" id="0695b12">於無量百千苾芻眾中而為說法。世尊遙見</a><a name="0695b13" id="0695b13">實力子來。告言。善來今正是時隨汝意坐。時</a><a name="0695b14" id="0695b14">實力子禮佛足已於一面坐。時王舍城中諸</a><a name="0695b15" id="0695b15">苾芻眾。不依同類分僧臥具。所謂經師與律</a><a name="0695b16" id="0695b16">師。經師與論師。經師與法師。經師與禪師。</a><a name="0695b17" id="0695b17">律師與論師。律師與法師。律師與禪師。律師</a><a name="0695b18" id="0695b18">與經師。論師與法師。論師與禪師。論師與經</a><a name="0695b19" id="0695b19">師。論師與律師。法師與禪師。法師與經師。法</a><a name="0695b20" id="0695b20">師與律師。法師與論師。禪師與經師。禪師與</a><a name="0695b21" id="0695b21">律師。禪師與論師。禪師與法師。於經師律師</a><a name="0695b22" id="0695b22">論師法師禪師。不以同類令聚一處。如是不</a><a name="0695b23" id="0695b23">依同類分與房舍臥具之時。時諸苾芻共相</a><a name="0695b24" id="0695b24">將護失所受業。各令善品不得增長。如蓮花</a><a name="0695b25" id="0695b25">無水日見衰損。爾時世尊便作是念。此實力</a><a name="0695b26" id="0695b26">子於先佛所宿有正願。作如是念。我當云何</a><a name="0695b27" id="0695b27">得為僧伽作分臥具者。爾時世尊告諸苾芻</a><a name="0695b28" id="0695b28">曰。汝諸苾芻應差實力子。與僧伽作分僧臥</a><a name="0695b29" id="0695b29">具人。若更有餘如是流類具五法者。應差作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230695a.htm'><img src='up.gif' border=0></a>
<a href='T230695c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>