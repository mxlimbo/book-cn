<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0950b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷2)</font> <font face='Arial'>T24, p0950b</h2></font><hr>
<span class='old'>
</a><a name="0950a28" id="0950a28">與諸長老比丘尼言。佛以為授我決。以其恩</a><a name="0950a29" id="0950a29">無量。願佛復授我法律。入出房室。行步威儀</span><a name="0950b01" id="0950b01">法則。止住處所。檀越請食之法。入禪思之慧。</a><a name="0950b02" id="0950b02">大行小行之禁。願樂欲聞當奉持之。佛言阿</a><a name="0950b03" id="0950b03">難。是法律大重甚難甚難。能持者自然成男</a><a name="0950b04" id="0950b04">子身。可得作佛。賢者阿難即出語大愛道比</a><a name="0950b05" id="0950b05">丘尼。佛說法律。大重甚難甚難。持之疾得作</a><a name="0950b06" id="0950b06">男子。可得作佛。大愛道歡喜。即禮阿難而</a><a name="0950b07" id="0950b07">去</a><a name="0950b08" id="0950b08"><p>佛告比丘尼。出家求道滅斷陽欲。陰氣已盡。</a><a name="0950b09" id="0950b09">既隆勸進建立大乘。修恂道德精修佛戒。行</a><a name="0950b10" id="0950b10">如佛行住如佛住。視如佛視無以虛危捐除</a><a name="0950b11" id="0950b11">俗網正修進度。可勉女身受金剛志。作福一</a><a name="0950b12" id="0950b12">日受無量德。無以綺飾幽妙之姿。育養媚</a><a name="0950b13" id="0950b13">色迷惑丈夫。自纏入罪十死有餘。不念道法</a><a name="0950b14" id="0950b14">專作罪根。思之思之慎莫復婬。積功累德可</a><a name="0950b15" id="0950b15">得全身。是為比丘尼立德之本法也</a><a name="0950b16" id="0950b16"><p>比丘尼以捨家立法。當如法行如法立德。如</a><a name="0950b17" id="0950b17">法立志如法立行。卻情欲態心常良潔。滅除</a><a name="0950b18" id="0950b18">妖惑。入深微妙之法。闚及大法。若能自分</a><a name="0950b19" id="0950b19">別本能之原。一切絕滅與色永然。是為比</a><a name="0950b20" id="0950b20">丘尼立法之本也。比丘尼以捨家立志除去</a><a name="0950b21" id="0950b21">惡露。常自慚愧羞恥。罪患受女人身。不得縱</a><a name="0950b22" id="0950b22">意迷惑於眾。欲破敗道意展轉生死與罪相</a><a name="0950b23" id="0950b23">值。自省態惡無過是患因拔罪根求金剛體。</a><a name="0950b24" id="0950b24">終離女身求鮮潔志。是故捨家行作沙門。斷</a><a name="0950b25" id="0950b25">諸惡論遠離罪患。是為比丘尼立德之本也</a><a name="0950b26" id="0950b26"><p>比丘尼已受具足戒有三法。何等為三。一者</a><a name="0950b27" id="0950b27">常供養於佛。無有懈惓心。常用大悲大慈救</a><a name="0950b28" id="0950b28">濟眾生。二者常敬慎於法行無失宜。直言至</a><a name="0950b29" id="0950b29">誠所說常諦。依按法律不以憍慢。三者當敬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240950a.htm'><img src='up.gif' border=0></a>
<a href='T240950c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>