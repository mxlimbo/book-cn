<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0186a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷29)</font> 第五分之八比丘尼法 <font face='Arial'>T22, p0186a</h2></font><hr>
<span class='old'>
</a><a name="0185c28" id="0185c28">月行摩那埵已。應各二十僧中求出罪。比丘</a><a name="0185c29" id="0185c29">尼雖受戒百歲。故應禮拜起迎新受戒比丘。</span><a name="0186a01" id="0186a01">阿難受教。即出語瞿曇彌。汝諦聽我說佛所</a><a name="0186a02" id="0186a02">教。瞿曇彌更整衣服遙禮佛足。長跪合掌一</a><a name="0186a03" id="0186a03">心而聽。阿難具說如上。瞿曇彌言。猶如年少</a><a name="0186a04" id="0186a04">男女淨潔自喜沐浴身體著新淨衣。有人惠</a><a name="0186a05" id="0186a05">與瞻婆花鬘婆師華鬘優缽羅華鬘阿提</a><a name="0186a06" id="0186a06">目多伽花鬘。其人歡喜兩手棒取舉著頭上。</a><a name="0186a07" id="0186a07">我今頂受。世尊法教亦復如是。復白阿難。願</a><a name="0186a08" id="0186a08">更為我入白世尊云。我已頂受八法。於八法</a><a name="0186a09" id="0186a09">中欲乞一願。願聽比丘尼隨大小禮比丘。如</a><a name="0186a10" id="0186a10">何百歲比丘尼禮新受戒比丘。阿難復為白</a><a name="0186a11" id="0186a11">佛。佛告阿難。若我聽比丘尼隨大小禮比丘</a><a name="0186a12" id="0186a12">者。無有是處。女人有五礙。不得作天帝釋</a><a name="0186a13" id="0186a13">魔天王梵天王轉輪聖王三界法王。若不聽</a><a name="0186a14" id="0186a14">女人出家受具足戒。佛之正法住世千歲。今</a><a name="0186a15" id="0186a15">聽出家則減五百年。猶如人家多女少男。當</a><a name="0186a16" id="0186a16">知其家衰滅不久。又告阿難。若女人不於我</a><a name="0186a17" id="0186a17">法出家受具足戒。我般泥洹後諸優婆塞優</a><a name="0186a18" id="0186a18">婆夷。當持四供隨比丘後白言。大德。憐愍我</a><a name="0186a19" id="0186a19">故受我供養。若出門見便當牽臂言。大德</a><a name="0186a20" id="0186a20">於我有恩。乞暫過坐使我獲安若。道路相逢</a><a name="0186a21" id="0186a21">皆當解髮拂比丘足布令蹈上。今聽出家此事</a><a name="0186a22" id="0186a22">殆盡。阿難聞已悲恨流淚。白佛言。世尊。我先</a><a name="0186a23" id="0186a23">不聞不知此法。求聽女人出家受具足戒。若</a><a name="0186a24" id="0186a24">我先知豈當三請。佛告阿難。勿復啼泣。魔蔽</a><a name="0186a25" id="0186a25">汝心是故爾耳。今聽女人出家受具足戒。當</a><a name="0186a26" id="0186a26">應隨順我之所制。不得有違。我所不制不得</a><a name="0186a27" id="0186a27">妄制。阿難即出。具以佛教語瞿曇彌。瞿曇彌</a><a name="0186a28" id="0186a28">歡喜奉行。即成出家受具足戒。復白阿難。此</a><a name="0186a29" id="0186a29">五百釋女今當云何受具足戒。願更為白。阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220185c.htm'><img src='up.gif' border=0></a>
<a href='T220186b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>