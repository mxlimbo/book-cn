<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0122a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷5)</font> <font face='Arial'>T24, p0122a</h2></font><hr>
<span class='old'>
</a><a name="0121c28" id="0121c28">淨居諸天。觀見菩薩食此粥已即成菩提道。</a><a name="0121c29" id="0121c29">我等應當助其威力。即將上藥速得力者。置</span><a name="0122a01" id="0122a01">乳器中并衛護之。當時粥現種種輪相。時有</a><a name="0122a02" id="0122a02">一外道。名曰近行。來見此粥有種種相。作是</a><a name="0122a03" id="0122a03">念云。食此粥者必證無上智慧。我應乞取喫</a><a name="0122a04" id="0122a04">之。念已便去。粥既熟已。時彼外道卻來告二</a><a name="0122a05" id="0122a05">女曰。我從遠來甚大飢乏。今此乳粥可分施</a><a name="0122a06" id="0122a06">我。二女報曰。我不與汝。默然而去。時二女</a><a name="0122a07" id="0122a07">人。從頗梨器中。瀉其乳粥於寶缽中。天帝釋</a><a name="0122a08" id="0122a08">來立二女前。梵天淨居天等以此遙立。時彼</a><a name="0122a09" id="0122a09">二女。既見帝釋在前而立。即捧其乳缽施與</a><a name="0122a10" id="0122a10">帝釋。帝釋報曰。施勝我者。二女問曰。今誰勝</a><a name="0122a11" id="0122a11">汝。答曰。彼梵天王。爾時二女。復持其乳施梵</a><a name="0122a12" id="0122a12">天王。梵天王報曰。施勝我者。問曰。誰勝</a><a name="0122a13" id="0122a13">於汝。答曰。彼淨居天。時此女人。復以乳缽</a><a name="0122a14" id="0122a14">捧淨居天。淨居天報曰。施勝我者。又復問</a><a name="0122a15" id="0122a15">曰。誰勝於汝。答曰。彼菩薩今見在尼連禪</a><a name="0122a16" id="0122a16">河洗浴。為無力故不能得出。彼人勝我。汝當</a><a name="0122a17" id="0122a17">施與。時二女人。即持其乳粥往尼連禪河。將</a><a name="0122a18" id="0122a18">施菩薩。爾時河岸有女樹神。見菩薩虛羸不</a><a name="0122a19" id="0122a19">能上岸。即從樹出半身展手欲接菩薩。菩薩</a><a name="0122a20" id="0122a20">問曰。汝是何身。樹神答曰。我是女人。菩薩報</a><a name="0122a21" id="0122a21">曰。我不能觸汝。可為我低一樹枝。我欲攀出。</a><a name="0122a22" id="0122a22">時彼樹神即低樹枝。菩薩攀而得出。便著衣</a><a name="0122a23" id="0122a23">服在於河岸樹下而坐。時二女人便持粥至。</a><a name="0122a24" id="0122a24">曲躬恭敬奉施菩薩。菩薩以自他利故。便受</a><a name="0122a25" id="0122a25">其粥。又便問曰。兼此寶器總能施不。二女答</a><a name="0122a26" id="0122a26">曰。聖者。今總奉施。菩薩爾時即喫其粥。洗其</a><a name="0122a27" id="0122a27">寶缽擲尼連河中。龍王便接其缽入於龍宮。</a><a name="0122a28" id="0122a28">釋提桓因既而見之。化為妙翅飛入龍宮。恐</a><a name="0122a29" id="0122a29">嚇龍王奪缽而去。於三十三天置一缽塔。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240121c.htm'><img src='up.gif' border=0></a>
<a href='T240122b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>