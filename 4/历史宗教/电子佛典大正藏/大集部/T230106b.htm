<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0106b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷15)</font> 九十波逸提之六 <font face='Arial'>T23, p0106b</h2></font><hr>
<span class='old'>
</a><a name="0106a28" id="0106a28">邪見擯羯磨竟。僧忍默然故是事如是持。語</a><a name="0106a29" id="0106a29">諸比丘。以十利故與比丘結戒。從今是戒</span><a name="0106b01" id="0106b01">應如是說。若比丘作是言。我如是知佛法義。</a><a name="0106b02" id="0106b02">作障道法不能障道。諸比丘應如是教彼比</a><a name="0106b03" id="0106b03">丘。汝莫作是言。我如是知佛法義。作障道</a><a name="0106b04" id="0106b04">法不能障道。汝莫謗佛謗佛者不善。佛不作</a><a name="0106b05" id="0106b05">是語。佛種種因緣說障道法能障道。汝當捨</a><a name="0106b06" id="0106b06">是惡邪見。諸比丘如是教時。堅持不捨。諸比</a><a name="0106b07" id="0106b07">丘當再三教令捨此事。再三教時捨者善不</a><a name="0106b08" id="0106b08">捨者波逸提。波逸提者。煮燒覆障。若不悔</a><a name="0106b09" id="0106b09">過。能障礙道。是中犯者。是比丘初應軟語</a><a name="0106b10" id="0106b10">約敕。若軟語約敕捨者。令作突吉羅悔過。若</a><a name="0106b11" id="0106b11">不捨者。應作白四羯磨約敕。約敕法者。一</a><a name="0106b12" id="0106b12">心和合僧中。一比丘唱言。大德僧聽。是阿</a><a name="0106b13" id="0106b13">利吒比丘生惡邪見。作如是言。我知佛法義。</a><a name="0106b14" id="0106b14">作障道法不能障道。若僧時到僧忍聽。僧約</a><a name="0106b15" id="0106b15">敕阿利吒比丘。令捨惡邪見。是名白。如是白</a><a name="0106b16" id="0106b16">四羯磨。僧約敕阿利吒比丘捨惡邪見竟。僧</a><a name="0106b17" id="0106b17">忍默然故是事如是持。是中佛說是比丘應</a><a name="0106b18" id="0106b18">第二第三約敕令捨是事者。是名約敕。是名</a><a name="0106b19" id="0106b19">為教。是名約敕教。若軟語約敕不捨者未犯。</a><a name="0106b20" id="0106b20">若初說說未竟說竟。第二說說未竟說竟。第</a><a name="0106b21" id="0106b21">三說說未竟。非法別眾。非法和合眾。似法</a><a name="0106b22" id="0106b22">別眾。似法和合眾。如法別眾。異法異律異</a><a name="0106b23" id="0106b23">佛教。約敕不捨者未犯。若如法如律如毘</a><a name="0106b24" id="0106b24">尼如佛教。三約敕竟不捨者。波逸提(五十五竟)</a><a name="0106b25" id="0106b25"><p>佛在王舍城。爾時六群比丘。知是人作如是</a><a name="0106b26" id="0106b26">語。不如法除罪。不捨惡邪見。如法擯出。便</a><a name="0106b27" id="0106b27">與共事共住共同室宿。是中有比丘。少欲知</a><a name="0106b28" id="0106b28">足行頭陀。聞是事心不喜。種種因緣訶責六</a><a name="0106b29" id="0106b29">群比丘。云何名比丘。知是人作如是語不如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230106a.htm'><img src='up.gif' border=0></a>
<a href='T230106c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>