<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0543a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷40)</font> 明一百四十一波夜提法之一 <font face='Arial'>T22, p0543a</h2></font><hr>
<span class='old'>
</a><a name="0542c28" id="0542c28">若自身口。若使他身口擾亂波夜提。若擾亂</a><a name="0542c29" id="0542c29">比丘尼波夜提。式叉摩尼沙彌尼越比尼罪。</span><a name="0543a01" id="0543a01">乃至俗人越比尼心悔。是故世尊說</a><a name="0543a02" id="0543a02"><p>佛住舍衛城。爾時有比丘尼。不先看牆外。</a><a name="0543a03" id="0543a03">擲棄大小便。時有婆羅門。新洗浴著新淨衣</a><a name="0543a04" id="0543a04">巷中行。正墮頭上。婆羅門瞋罵言。眾多人子</a><a name="0543a05" id="0543a05">沙門尼。污我如是。諸比丘尼往白佛。乃至答</a><a name="0543a06" id="0543a06">言。實爾世尊。佛言。此是惡事。汝云何不審諦</a><a name="0543a07" id="0543a07">觀而棄不淨。從今已後不聽。乃至已聞者當</a><a name="0543a08" id="0543a08">重聞。若比丘尼。隔牆不觀擲棄不淨波夜提。</a><a name="0543a09" id="0543a09">隔牆者。隔籬牆。擲不淨者。大小便洟唾糞</a><a name="0543a10" id="0543a10">掃及洗手足水髮指甲。不觀者。不先看而</a><a name="0543a11" id="0543a11">擲。若欲擲棄物時當先諦視。若多人行者。</a><a name="0543a12" id="0543a12">當待斷乃擲。若行人希者。當彈指乃擲。若不</a><a name="0543a13" id="0543a13">視不彈指而擲者波夜提若比丘不視而擲者</a><a name="0543a14" id="0543a14">越比尼罪。是故世尊說</a><a name="0543a15" id="0543a15"><p>佛住舍衛城。爾時波斯匿王東園池。不禁比</a><a name="0543a16" id="0543a16">丘比丘尼入。爾時六群比丘尼往彼園中作</a><a name="0543a17" id="0543a17">世俗語話。大小便洟唾生草上。復以藕葉裹</a><a name="0543a18" id="0543a18">不淨放池水中。明旦波斯匿王與後宮夫</a><a name="0543a19" id="0543a19">人。共詣園池遊觀。時後宮人閉在深宮不出</a><a name="0543a20" id="0543a20">來久。始得一出遊戲熙怡喜勇競。各占</a><a name="0543a21" id="0543a21">顧生草。此是我許而往捉之污泥其手。詣水</a><a name="0543a22" id="0543a22">欲洗。復見水上有裹。便作是念。諸年少等聞</a><a name="0543a23" id="0543a23">我等出。必裹眾香以待我等。即往捉取而污</a><a name="0543a24" id="0543a24">其手。即往白王。此是何物不淨如是。王即</a><a name="0543a25" id="0543a25">呼守園人問。誰污此園。白言更無餘人。昨日</a><a name="0543a26" id="0543a26">六群比丘尼在中作浴人言戲而去。諸比丘</a><a name="0543a27" id="0543a27">尼以是因緣往白。乃至佛言。此是惡事。乃至</a><a name="0543a28" id="0543a28">已聞者當重聞。若比丘尼。生草上大小便波</a><a name="0543a29" id="0543a29">夜提。若比丘尼。水中大小便波夜提。比丘尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220542c.htm'><img src='up.gif' border=0></a>
<a href='T220543b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>