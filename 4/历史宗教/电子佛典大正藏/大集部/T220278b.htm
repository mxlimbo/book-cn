<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0278b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷6)</font> 明僧殘戒之一 <font face='Arial'>T22, p0278b</h2></font><hr>
<span class='old'>
</a><a name="0278a28" id="0278a28">如是白。大德僧聽。某甲比丘自乞作房。無</a><a name="0278a29" id="0278a29">主為身。已於僧中乞指授作房處。僧今差</span><a name="0278b01" id="0278b01">某甲某甲等比丘。為某甲比丘指授作房處。</a><a name="0278b02" id="0278b02">諸大德忍。差某甲某甲比丘。指授作房處者</a><a name="0278b03" id="0278b03">默然。若不忍便說漪已忍差某甲某甲比丘。</a><a name="0278b04" id="0278b04">指授作房處竟。僧忍默然故。是事如是持。</a><a name="0278b05" id="0278b05">時使比丘往作房處。觀察處所。若彼房處多</a><a name="0278b06" id="0278b06">有諸虫。及生花果樹。不應語除。若無是事</a><a name="0278b07" id="0278b07">觀察已亦如前說。一比丘唱言。僧已示作房</a><a name="0278b08" id="0278b08">處。如是三說。無難處者。若彼處無生花果</a><a name="0278b09" id="0278b09">樹木。無諸虫蛇非妨處者。四邊各容十二桄</a><a name="0278b10" id="0278b10">梯。桄間各一捲肘。令作事者周匝來往塗治</a><a name="0278b11" id="0278b11">覆苫。若比丘於難處者有生花果樹木及諸</a><a name="0278b12" id="0278b12">虫蛇妨處者。周匝不得容十二桄梯令作事</a><a name="0278b13" id="0278b13">者。不得周旋往返覆苫塗治也自乞作房。</a><a name="0278b14" id="0278b14">無主為身亦不將諸比丘指授處所。過量作</a><a name="0278b15" id="0278b15">者。僧伽婆尸沙。僧伽婆尸沙者。如上說。若比</a><a name="0278b16" id="0278b16">丘自乞作房。有難處妨處不將諸比丘指授</a><a name="0278b17" id="0278b17">處所。若減量作教他作。乃至作竟時。得僧伽</a><a name="0278b18" id="0278b18">婆尸沙罪。受用時得越比尼罪。如是二比丘</a><a name="0278b19" id="0278b19">眾多比丘亦如是。若一比丘自乞作房。無主</a><a name="0278b20" id="0278b20">為身。難處妨處。不將諸比丘指授處所。如量</a><a name="0278b21" id="0278b21">作。若教他作。乃至作房竟時。得僧伽婆尸沙</a><a name="0278b22" id="0278b22">罪。受用時得越比尼罪。若二若多亦復如是。</a><a name="0278b23" id="0278b23">若比丘自乞作房。無主為身難處妨處。亦不</a><a name="0278b24" id="0278b24">將諸比丘指授處所。過量作教他作房竟時。</a><a name="0278b25" id="0278b25">得僧伽婆尸沙罪。受用時得越比尼罪。若</a><a name="0278b26" id="0278b26">二若多亦復如是。若比丘是處不名指授。若</a><a name="0278b27" id="0278b27">異界僧指授。若先年豫指授。若水中非沙地。</a><a name="0278b28" id="0278b28">非碎石地。非石上非被燒地。若僧中一人不</a><a name="0278b29" id="0278b29">作房者。若二人三人不作房者。盡不應指<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220278a.htm'><img src='up.gif' border=0></a>
<a href='T220278c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>