<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0839c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷39)</font> 九十波逸底迦法 與未近圓人同室宿過二夜學處第五十四 <font face='Arial'>T23, p0839c</h2></font><hr>
<span class='old'>
</a><a name="0839b28" id="0839b28">羅怙羅。汝何處臥。彼既覺已知是佛床。即便</a><a name="0839b29" id="0839b29">驚起惶怖而立。准陀告曰。羅怙羅。向使世尊</span><a name="0839c01" id="0839c01">不念汝者。被毒蛇螫必定無常。但空名在。爾</a><a name="0839c02" id="0839c02">時世尊告諸苾芻曰。凡諸求寂無父無母。唯</a><a name="0839c03" id="0839c03">有汝等同梵行人共相慈念。此等多是阿羅漢</a><a name="0839c04" id="0839c04">胎終將出離。汝等若不共相愍護。誰當見憂。</a><a name="0839c05" id="0839c05">是故我今聽諸苾芻。與未圓具人齊二夜同宿</a><a name="0839c06" id="0839c06">無犯。時有苾芻忽得下痢不淨污足。房無燈</a><a name="0839c07" id="0839c07">燭求洗無由。遂垂足床前偃臥經宿。天將欲</a><a name="0839c08" id="0839c08">曉。弟子門人入房參問。不審鄔波馱耶四大</a><a name="0839c09" id="0839c09">安不。答曰。不安。問言。何故。具以患狀告彼令</a><a name="0839c10" id="0839c10">知。諸苾芻聞以緣白佛。佛言。應置燈明。時諸</a><a name="0839c11" id="0839c11">苾芻置燈明已。有病不眠因斯更重。佛言。苾</a><a name="0839c12" id="0839c12">芻有病須燃燈者。對臥無犯。勿致疑心。時看</a><a name="0839c13" id="0839c13">病人亦不敢臥。因加疾病。佛言。其看病人雖</a><a name="0839c14" id="0839c14">臥燈明。亦無有犯。時彼病者須受藥食。無人</a><a name="0839c15" id="0839c15">為授遂闕所須。佛言。未受具人應令共宿。時</a><a name="0839c16" id="0839c16">諸苾芻過二宿已遂不敢睡。因更病生。佛言。</a><a name="0839c17" id="0839c17">病人雖過二夜共宿無犯。有病苾芻不能自</a><a name="0839c18" id="0839c18">噉。令受具者哺而方食。時受具人出行不在。</a><a name="0839c19" id="0839c19">佛言。未受具者亦聽哺食。若無此人。雖大苾</a><a name="0839c20" id="0839c20">芻自取而哺。時諸苾芻於日月光下不敢睡</a><a name="0839c21" id="0839c21">眠。佛言。日月之光非所避物。臥時無犯。如佛</a><a name="0839c22" id="0839c22">所制。苾芻。不得與未受具人過二夜宿。時諸</a><a name="0839c23" id="0839c23">苾芻過二夜已驅出寺外。被賊惡獸及蚊蟻</a><a name="0839c24" id="0839c24">等之所損傷。佛言。不應遣彼令出寺外。時諸</a><a name="0839c25" id="0839c25">苾芻遣出檐外。佛言。不應驅出檐外。應離房</a><a name="0839c26" id="0839c26">門勢分令其止宿。時有苾芻畜一求寂。夜令</a><a name="0839c27" id="0839c27">出宿。有罪惡苾芻從外來至。問求寂曰。汝於</a><a name="0839c28" id="0839c28">今夜何處當宿。答言。於門屋下。時彼師主聞</a><a name="0839c29" id="0839c29">其語聲。問言。彼說何事。弟子具答。師主聞已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230839b.htm'><img src='up.gif' border=0></a>
<a href='T230840a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>