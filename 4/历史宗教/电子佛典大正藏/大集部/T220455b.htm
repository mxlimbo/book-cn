<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0455b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷28)</font> 明雜誦跋渠法之一 四提舍尼初 <font face='Arial'>T22, p0455b</h2></font><hr>
<span class='old'>
</a><a name="0455a28" id="0455a28">見有一病比丘臥糞穢中不能自起。佛問比</a><a name="0455a29" id="0455a29">丘。氣力何似。所患增損。答言世尊。患但有增</span><a name="0455b01" id="0455b01">無損。復問比丘。今日得食不。不得世尊。昨日</a><a name="0455b02" id="0455b02">得不。不得世尊。先昨得不。不得世尊。我不</a><a name="0455b03" id="0455b03">得食來已經七日。佛問比丘。為得已不食為。</a><a name="0455b04" id="0455b04">不得不食。答言。不得世尊。佛問比丘。汝此間</a><a name="0455b05" id="0455b05">有和上不。無有世尊。有同和上不。無有世尊。</a><a name="0455b06" id="0455b06">有阿闍梨不無有世尊。有同阿闍梨不。無有</a><a name="0455b07" id="0455b07">世尊。無比房比丘耶。答言。世尊。以我臭穢不</a><a name="0455b08" id="0455b08">喜故徙餘處去。我孤苦世尊。我孤獨修伽陀。</a><a name="0455b09" id="0455b09">佛語比丘。汝莫憂惱。我當伴汝。佛語比丘。取</a><a name="0455b10" id="0455b10">衣來我為汝浣。爾時阿難白佛言。置世尊。是</a><a name="0455b11" id="0455b11">病比丘衣我當與浣。佛語阿難。汝便浣衣。我</a><a name="0455b12" id="0455b12">當灌水。阿難即浣世尊灌水。浣已日曝。時阿</a><a name="0455b13" id="0455b13">難抱病比丘舉著露地。除去糞穢出床褥諸</a><a name="0455b14" id="0455b14">不淨器。水灑房內。掃除已巨磨塗地。浣曬</a><a name="0455b15" id="0455b15">床褥。更織繩床敷著本處。澡浴病比丘。徐臥</a><a name="0455b16" id="0455b16">床上。爾時世尊以無量功德莊嚴金色柔軟</a><a name="0455b17" id="0455b17">手。摩比丘額上問言。所患增損。比丘言。蒙世</a><a name="0455b18" id="0455b18">尊手至我額上。眾苦悉除。爾時世尊為病比</a><a name="0455b19" id="0455b19">丘隨順說法發歡喜心已。重為說法。得法眼</a><a name="0455b20" id="0455b20">淨。比丘差已。世尊至眾多比丘所。敷尼師壇</a><a name="0455b21" id="0455b21">而坐。以上事具為諸比丘說。問比房比丘是</a><a name="0455b22" id="0455b22">誰。答言。我是世尊。佛告比丘。汝等同梵行人</a><a name="0455b23" id="0455b23">病痛不相看視誰當看者。汝等各各異姓異</a><a name="0455b24" id="0455b24">家信家非家捨家出家。皆同一姓沙門釋子。</a><a name="0455b25" id="0455b25">同梵行人不相看視誰當看者。比丘。譬如</a><a name="0455b26" id="0455b26">河遙扶那薩羅摩醯。流入大海。皆失本名合</a><a name="0455b27" id="0455b27">為一味。名為大海。汝等如是。各捨本姓皆同</a><a name="0455b28" id="0455b28">一姓沙門釋子。汝等不相看視。誰當相看。譬</a><a name="0455b29" id="0455b29">如剎利婆羅門鞞舍首陀羅。各各異姓。共入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220455a.htm'><img src='up.gif' border=0></a>
<a href='T220455c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>