<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0793a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷30)</font> 九十波逸底迦法 眾不差教授苾芻尼學處第二十一 <font face='Arial'>T23, p0793a</h2></font><hr>
<span class='old'>
</a><a name="0792c28" id="0792c28">受有我我所不。答言無有。何以故。如上廣說。</a><a name="0792c29" id="0792c29">乃至如是應知。復次姊妹。此眼色識三和生</span><a name="0793a01" id="0793a01">觸。此觸生受。此受生愛。此愛有我我所不。乃</a><a name="0793a02" id="0793a02">至後三之愛有我我所不。答言無有。何以故。</a><a name="0793a03" id="0793a03">如上廣說。乃至如是應知</a><a name="0793a04" id="0793a04"><p>復次姊妹。譬如因器油炷及火方有焰生。姊</a><a name="0793a05" id="0793a05">妹。如焰無常。乃至火炷油器皆亦無常。姊妹。</a><a name="0793a06" id="0793a06">若復有人作如是說。器油炷火雖是無常。然</a><a name="0793a07" id="0793a07">依此等所生之焰。定是堅固不可變壞常住</a><a name="0793a08" id="0793a08">之法。如是說時。可說此人為實語不。答言大</a><a name="0793a09" id="0793a09">德。斯非實語。何以故。此器油等皆無常故。所</a><a name="0793a10" id="0793a10">生之焰豈得是常。姊妹。如是內六處。無常。若</a><a name="0793a11" id="0793a11">復有人作如是說。此內六處雖是無常。然依</a><a name="0793a12" id="0793a12">此等所生喜樂。定是堅固不可變壞常住之</a><a name="0793a13" id="0793a13">法。如是說時。可說此人為實語不。答言大德。</a><a name="0793a14" id="0793a14">斯非實語。何以故。乃至廣說。大德。我等順修</a><a name="0793a15" id="0793a15">正行實作此解。以正慧見觀內六處。皆是無</a><a name="0793a16" id="0793a16">常。心生信解。由彼彼法生故此此法生。彼彼</a><a name="0793a17" id="0793a17">法滅故此此法滅。終能獲得寂靜清涼解脫</a><a name="0793a18" id="0793a18">之處。難鐸迦報諸尼曰。善哉善哉。姊妹。若能</a><a name="0793a19" id="0793a19">解了言所詮義。心生信解了是無常。由彼彼</a><a name="0793a20" id="0793a20">法生故此此法生。彼彼法滅故此此法滅。終</a><a name="0793a21" id="0793a21">能獲得寂靜清涼解脫之處</a><a name="0793a22" id="0793a22"><p>復次姊妹。譬如大樹根莖內外枝葉花果貞</a><a name="0793a23" id="0793a23">實具足。此之大樹根是無常。乃至花葉皆亦</a><a name="0793a24" id="0793a24">無常。若復有人作如是說。此樹根等皆悉無</a><a name="0793a25" id="0793a25">常。然而樹影定是堅固不可變壞常住之法。</a><a name="0793a26" id="0793a26">如是說時。可說此人為實語不。答言大德。斯</a><a name="0793a27" id="0793a27">非實語。何以故。此之大樹根莖枝葉乃至花</a><a name="0793a28" id="0793a28">果皆悉無常。若無根等所依之物。能依之影</a><a name="0793a29" id="0793a29">皆不得有。難鐸迦曰。姊妹。外之六處皆悉無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230792c.htm'><img src='up.gif' border=0></a>
<a href='T230793b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>