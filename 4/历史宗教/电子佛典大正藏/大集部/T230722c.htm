<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0722c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷18)</font> 三十泥薩祇波逸底迦法 從非親尼取衣學處第五 <font face='Arial'>T23, p0722c</h2></font><hr>
<span class='old'>
</a><a name="0722b28" id="0722b28">制。於此夏安居內苾芻不得輒見世尊。除</a><a name="0722b29" id="0722b29">一苾芻為佛請食者及長淨日。若違制者。我</span><a name="0722c01" id="0722c01">等令其作波逸底迦罪說悔。爾時世尊於三</a><a name="0722c02" id="0722c02">月內宴默而住。無一苾芻輒得見佛。除請食</a><a name="0722c03" id="0722c03">人及長淨日。時有苾芻。名曰小軍。於王舍城</a><a name="0722c04" id="0722c04">作前三月安居。佛於室羅伐城作後月安居。</a><a name="0722c05" id="0722c05">是時小軍三月滿已。隨意事了并作衣竟。執</a><a name="0722c06" id="0722c06">持衣缽順杜多行。與諸門徒端嚴整肅往室</a><a name="0722c07" id="0722c07">羅伐城。既至彼已小軍苾芻安置衣缽。洗手</a><a name="0722c08" id="0722c08">足已詣世尊所。時六眾苾芻。遙見小軍苾芻</a><a name="0722c09" id="0722c09">來世尊所。共作是說。此客苾芻破僧伽制。復</a><a name="0722c10" id="0722c10">有說云。我當令作波逸底迦罪說悔。時小軍</a><a name="0722c11" id="0722c11">苾芻詣世尊所。徐扣門扇佛與開門。小軍入</a><a name="0722c12" id="0722c12">已禮世尊足在一面坐</a><a name="0722c13" id="0722c13"><p>世尊常法見客苾芻來歡言慰問。汝從何至。</a><a name="0722c14" id="0722c14">何處安居。佛見小軍歡言慰問。汝從何至。何</a><a name="0722c15" id="0722c15">處安居。小軍白言。大德。我從王舍城來於彼</a><a name="0722c16" id="0722c16">安居。世尊問曰。王城苾芻已作隨意。白言已</a><a name="0722c17" id="0722c17">作。世尊問曰。小軍何意汝自端嚴端嚴圍繞</a><a name="0722c18" id="0722c18">(或云隨繞或云隨從或云眷屬皆一義也)小軍白言。大德。若有人來</a><a name="0722c19" id="0722c19">見求於我欲出家者。我便報言。汝善男子。當</a><a name="0722c20" id="0722c20">住阿蘭若常乞食。但三衣糞掃衣樹下坐我</a><a name="0722c21" id="0722c21">為讚歎。如是等事若言能者。我度出家。若言</a><a name="0722c22" id="0722c22">不能令隨意去。若有欲受圓具。或求依止。或</a><a name="0722c23" id="0722c23">求讀誦。或學如理。作意寂念思惟來求我者。</a><a name="0722c24" id="0722c24">皆如前報。若言能者。隨彼所求圓具等事。若</a><a name="0722c25" id="0722c25">言不能令隨意去。由此緣故我身端嚴。門徒</a><a name="0722c26" id="0722c26">亦爾。世尊告曰。善哉善哉。小軍。汝能誓度無</a><a name="0722c27" id="0722c27">量人天。利益無邊諸有情類。來求法者令得</a><a name="0722c28" id="0722c28">安樂。小軍當知。若能讚歎杜多功德者。則為</a><a name="0722c29" id="0722c29">讚歎我身無異。若有毀訾杜多功德者。即是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230722b.htm'><img src='up.gif' border=0></a>
<a href='T230723a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>