<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0623a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷9)</font> 三十捨墮法之一 <font face='Arial'>T22, p0623a</h2></font><hr>
<span class='old'>
</a><a name="0622c28" id="0622c28">者突吉羅。若有人教言莫還者突吉羅。</a><a name="0622c29" id="0622c29">若轉淨施。若遣與人。若故壞若作非缽。若</span><a name="0623a01" id="0623a01">數數用。一切突吉羅。比丘尼尼薩耆波逸提。</a><a name="0623a02" id="0623a02">式叉摩那沙彌沙彌尼突吉羅。是謂為犯。不</a><a name="0623a03" id="0623a03">犯者。十日內若淨施若遣與人若劫奪想</a><a name="0623a04" id="0623a04">若失想若破想漂想不犯。若奪缽若失缽若</a><a name="0623a05" id="0623a05">燒缽若漂缽。取用若他與用若受寄缽比丘</a><a name="0623a06" id="0623a06">死。若遠行若休道若被賊若遇惡獸所害。若</a><a name="0623a07" id="0623a07">為水所漂不遣與人不犯。不犯者。最初</a><a name="0623a08" id="0623a08">未制戒。癡狂心亂痛惱所纏(二十一竟)</a><a name="0623a09" id="0623a09"><p>爾時世尊在舍衛國祇樹給孤獨園。時跋難</a><a name="0623a10" id="0623a10">陀釋子缽破。入舍衛城語居士言。知不。我</a><a name="0623a11" id="0623a11">缽破。汝為我辦之。時彼居士即市缽與。復</a><a name="0623a12" id="0623a12">至餘居士家言。我缽破汝為我辦之。彼諸</a><a name="0623a13" id="0623a13">居士即復市缽與。彼破一缽求眾多缽畜。</a><a name="0623a14" id="0623a14">時諸居士於異時共一處集。有一居士語</a><a name="0623a15" id="0623a15">諸居士言。我今獲福無量。諸居士問。云何獲</a><a name="0623a16" id="0623a16">福無量。答言。尊者跋難陀缽破我買缽與。是</a><a name="0623a17" id="0623a17">故獲福無量。諸居士各各自言。我等亦得福</a><a name="0623a18" id="0623a18">無量。餘居士問言。汝何因緣得福無量。諸居</a><a name="0623a19" id="0623a19">士答言。跋難陀缽破我等亦市缽與之。諸居</a><a name="0623a20" id="0623a20">士皆譏嫌言。沙門釋子。不知慚愧求欲</a><a name="0623a21" id="0623a21">無厭。外自稱言。我知正法。如是何有正法。</a><a name="0623a22" id="0623a22">破一缽求眾多缽畜。檀越雖施無厭。而受</a><a name="0623a23" id="0623a23">者應知足。諸比丘聞。其中有少欲知足行</a><a name="0623a24" id="0623a24">頭陀樂學戒知慚愧者。嫌責跋難陀釋子</a><a name="0623a25" id="0623a25">言。云何汝破一缽求眾多缽畜。諸比丘往</a><a name="0623a26" id="0623a26">世尊所。頭面禮足在一面坐。以此因緣具</a><a name="0623a27" id="0623a27">白世尊。世尊爾時集諸比丘。呵責跋難陀</a><a name="0623a28" id="0623a28">釋子。汝所為非非威儀非沙門法非淨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220622c.htm'><img src='up.gif' border=0></a>
<a href='T220623b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>