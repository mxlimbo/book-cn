<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0391a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷20)</font> 明單提九十二事法之一 <font face='Arial'>T22, p0391a</h2></font><hr>
<span class='old'>
</a><a name="0390c28" id="0390c28">入已。王夫人寶物從後。次第入比丘不得捨</a><a name="0390c29" id="0390c29">出。爾時坐無罪。若比丘中間為大小行出不</span><a name="0391a01" id="0391a01">得復入。入者波夜提。若王常遊觀池林。於</a><a name="0391a02" id="0391a02">中作王行宮。王夫人寶物盡出。在中有七重</a><a name="0391a03" id="0391a03">門。若入一門二三乃至六門無罪。第七門一</a><a name="0391a04" id="0391a04">腳入。越毘尼罪。兩腳過門限者。波夜提。若王</a><a name="0391a05" id="0391a05">遊觀已夫人寶物盡出行宮已空。眾人入者。</a><a name="0391a06" id="0391a06">比丘入無罪。若王信心愛敬手牽比丘入無</a><a name="0391a07" id="0391a07">罪。是故說</a><a name="0391a08" id="0391a08"><p>佛住舍衛城。廣說如上。舍衛城內有作象牙</a><a name="0391a09" id="0391a09">師。字法與。時有比丘到其家語。檀越為我作</a><a name="0391a10" id="0391a10">針筒。即便為作不大不小光色滑澤。持來還</a><a name="0391a11" id="0391a11">房。諸比丘見已問言。長老。何處得是不大不</a><a name="0391a12" id="0391a12">小光色滑澤。答言。象牙師字法與。為我作之。</a><a name="0391a13" id="0391a13">諸比丘聞已。各各往索牙師念曰。諸比丘皆</a><a name="0391a14" id="0391a14">當須用又念眾僧是良福田。我當請僧布施。</a><a name="0391a15" id="0391a15">針筒即詣祇洹頭面禮僧足已。白言。我法與</a><a name="0391a16" id="0391a16">請僧欲施針筒。諸比丘聞已。各各往取。或取</a><a name="0391a17" id="0391a17">一去。或取二三。乃至取十象牙遂盡。檀越言。</a><a name="0391a18" id="0391a18">牙已盡。今唯有骨。須者當作。答言。皆須骨</a><a name="0391a19" id="0391a19">盡。復白骨亦盡。今唯有角。須者當作。答言。皆</a><a name="0391a20" id="0391a20">須索者眾多無以供命。爾時尊者舍利弗。時</a><a name="0391a21" id="0391a21">至著入聚落衣持缽入舍衛城乞食。次至其</a><a name="0391a22" id="0391a22">家。時法與婦信心歡喜。持食出施。先識舍利</a><a name="0391a23" id="0391a23">弗。即頭面禮足在前而立。舍利弗問言。姊妹。</a><a name="0391a24" id="0391a24">家內何似事業增不。答言。家內粗可但事業</a><a name="0391a25" id="0391a25">不增。問言。何故。答言。尊者我家夫主請諸</a><a name="0391a26" id="0391a26">比丘。施與針筒。諸比丘或取一去。或取二三。</a><a name="0391a27" id="0391a27">乃至取十牙盡。取骨骨盡取角。索者眾多無</a><a name="0391a28" id="0391a28">以供命。尊者。我家仰是生活衣食兒子供官</a><a name="0391a29" id="0391a29">賦調。尊者是我敬重作是言耳。以是故。夫主<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220390c.htm'><img src='up.gif' border=0></a>
<a href='T220391b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>