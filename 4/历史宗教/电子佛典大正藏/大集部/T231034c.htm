<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1034c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷3)</font> <font face='Arial'>T23, p1034c</h2></font><hr>
<span class='old'>
</a><a name="1034b28" id="1034b28">髮。何所懼耶。即往竹園。詣苾芻所。頂禮足</a><a name="1034b29" id="1034b29">已。白言。聖者。與我出家。既出家已。於此夜</span><a name="1034c01" id="1034c01">中。遂住門外。不入房中。師便告曰。何不入</a><a name="1034c02" id="1034c02">來。答曰。我身有病。不得入來。師便告曰。汝</a><a name="1034c03" id="1034c03">今出家。何得有病。白言。鄔波馱耶。我身在</a><a name="1034c04" id="1034c04">俗。先患其病。師曰。汝何不告我。答曰。師不</a><a name="1034c05" id="1034c05">見問。其師便怒。既至明已。其舊弟子皆來請</a><a name="1034c06" id="1034c06">白。問鄔波馱耶。何故不喜。師即告曰。我之住</a><a name="1034c07" id="1034c07">處。乃是病坊。諸有病者。皆投來此。求寂白</a><a name="1034c08" id="1034c08">曰。如世尊說有二種事。一者不應擎重擔二</a><a name="1034c09" id="1034c09">者已度不應棄師今已度。知欲如何。說此語</a><a name="1034c10" id="1034c10">時。侍縛醫王即便來至。師告醫曰。此苾芻病。</a><a name="1034c11" id="1034c11">可治以不。醫王答曰。此病極重然勝光王與</a><a name="1034c12" id="1034c12">藥若足。我當治之。既治可已。白鄔波馱耶曰。</a><a name="1034c13" id="1034c13">我為求事。今來出家。求事既了。今欲歸去。師</a><a name="1034c14" id="1034c14">曰。汝得阿羅漢果耶。答曰未得。又問。汝得不</a><a name="1034c15" id="1034c15">還一來。及須陀洹果耶。皆云未得。汝何故歸。</a><a name="1034c16" id="1034c16">答曰。我為病故投此出家。我病既差。何能住</a><a name="1034c17" id="1034c17">此。師曰。出家法中。有四勝果。汝都未獲。汝</a><a name="1034c18" id="1034c18">宜且住還他藥債。若不爾者。後更得病。必死</a><a name="1034c19" id="1034c19">無疑。不取師言即便歸去。彼報恩故。於侍縛</a><a name="1034c20" id="1034c20">迦。供給花果嚼齒木等。時侍縛迦告言。賢首。</a><a name="1034c21" id="1034c21">汝於我處。求何事耶。彼婆羅門白言。我無所</a><a name="1034c22" id="1034c22">求。報恩故長者報曰我於汝更作何益事答</a><a name="1034c23" id="1034c23">曰。我緣患病。療我得差時侍縛迦報言我不</a><a name="1034c24" id="1034c24">曾省。答曰。我作憶念。得省令解。時侍縛迦</a><a name="1034c25" id="1034c25">言。汝於善說法律中出家於四沙門果中。應</a><a name="1034c26" id="1034c26">證得果汝已受他信心之物今乃卻墮惡事</a><a name="1034c27" id="1034c27">作是語已便作是念我應以此事詣世尊所。</a><a name="1034c28" id="1034c28">頭面禮足。退坐一面白言。世尊。然諸苾芻。</a><a name="1034c29" id="1034c29">令病者出家受近圓。因此令王倉庫。漸漸損<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231034b.htm'><img src='up.gif' border=0></a>
<a href='T231035a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>