<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0836b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷38)</font> 九十波逸底迦法 觸火學處第五十二 <font face='Arial'>T23, p0836b</h2></font><hr>
<span class='old'>
</a><a name="0836a28" id="0836a28">為其作安慰事。爾時世尊為說昔緣。令諸苾</a><a name="0836a29" id="0836a29">芻斷疑惑已。告阿難陀曰。汝今可去遍告商</span><a name="0836b01" id="0836b01">人。汝等今日不應先去。如來當在商旅前行。</a><a name="0836b02" id="0836b02">時阿難陀如佛所教具告商旅。汝勿先去。爾</a><a name="0836b03" id="0836b03">時世尊及諸僧眾皆在前行。至險林中有師</a><a name="0836b04" id="0836b04">子王欲來害佛。世尊見來便舒右手。於五指</a><a name="0836b05" id="0836b05">頭化出五師子。彼聞此氣即便奔走。世尊便</a><a name="0836b06" id="0836b06">於四面化為猛火。紅焰侵天飛光裂地。八方</a><a name="0836b07" id="0836b07">遍合求避無由。唯見佛邊清涼可愛。是時師</a><a name="0836b08" id="0836b08">子便詣佛所頂禮雙足。爾時世尊。便以百福</a><a name="0836b09" id="0836b09">莊嚴眾相具足無畏右手摩師子頭。告言。賢</a><a name="0836b10" id="0836b10">首。汝於先世已作惡業墮傍生中。復於今時</a><a name="0836b11" id="0836b11">常以害心斷他生命活自己身。於此命終還</a><a name="0836b12" id="0836b12">生惡趣。賢首。諸行無常。諸法無我。涅槃寂</a><a name="0836b13" id="0836b13">滅。汝於我所應生信心。於傍生趣深起厭離。</a><a name="0836b14" id="0836b14">時諸苾芻亦以手觸師子。師子見觸作不忍聲。</a><a name="0836b15" id="0836b15">佛告諸苾芻。汝等勿觸師子。何以故。猛獸獷</a><a name="0836b16" id="0836b16">烈性難親附。若輒觸者致有損傷。是故汝等</a><a name="0836b17" id="0836b17">莫觸師子。若諸苾芻觸師子時。得惡作罪。若</a><a name="0836b18" id="0836b18">觸石師子草師子。或泥土作及畫者。並皆無</a><a name="0836b19" id="0836b19">犯。調師子已佛與苾芻隨路而去。時師子王</a><a name="0836b20" id="0836b20">辭佛而住。便作是念。我今不應親於佛所聞</a><a name="0836b21" id="0836b21">三句法更斷他命而活己身。我今宜應要心絕</a><a name="0836b22" id="0836b22">食不復餐噉。凡諸畜類火力增強不堪忍飢。</a><a name="0836b23" id="0836b23">遂便命過生四大王眾天。初生天者法爾有三</a><a name="0836b24" id="0836b24">種念。我於何處死。今於何處生。由何等業招</a><a name="0836b25" id="0836b25">斯異熟。即便自知從畜趣死。今生四大王眾</a><a name="0836b26" id="0836b26">天。曾作何業。由於佛邊生淨信心。時此天子</a><a name="0836b27" id="0836b27">復作是念。我今宜應往詣佛所承事供養。于</a><a name="0836b28" id="0836b28">時天子以天瓔珞莊嚴其身。以天妙花盛滿</a><a name="0836b29" id="0836b29">衣角。過於夜分放大光明來詣佛所。即以天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230836a.htm'><img src='up.gif' border=0></a>
<a href='T230836c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>