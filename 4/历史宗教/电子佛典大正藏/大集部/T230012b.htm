<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0012b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷2)</font> 明四波羅夷法之一 <font face='Arial'>T23, p0012b</h2></font><hr>
<span class='old'>
</a><a name="0012a28" id="0012a28">是亦小賊。佛言。是第三賊。於天人世間魔界</a><a name="0012a29" id="0012a29">梵世沙門婆羅門天人眾中。最是大賊。謂為</span><a name="0012b01" id="0012b01">飲食故。空無過人法。故作妄語自說言得。若</a><a name="0012b02" id="0012b02">與百人至五百人恭敬圍繞。入城聚落受他</a><a name="0012b03" id="0012b03">供養前食後食怛缽那。是名大賊。佛說偈言</a><a name="0012b04" id="0012b04"><p class='lg'>　　比丘未得道　　　自說言得道</a><br><a name="0012b05" id="0012b05">　　天人中大賊　　　極惡破戒人</a><br><a name="0012b06" id="0012b06">　　是癡人身壞　　　當墮地獄中　</p></a><a name="0012b07" id="0012b07"><p>佛種種因緣呵責已語諸比丘。以十利故與</a><a name="0012b08" id="0012b08">諸比丘結戒。從今是戒應如是說。若比丘不</a><a name="0012b09" id="0012b09">知不見空無過人法。自言我得如是知如是</a><a name="0012b10" id="0012b10">見。是比丘後時若問若不問。貪著利養故。不</a><a name="0012b11" id="0012b11">知言知不見言見。空誑妄語。是比丘波羅夷</a><a name="0012b12" id="0012b12">不共住</a><a name="0012b13" id="0012b13"><p>佛在舍衛國。時憍薩羅國有空閑處。諸比丘</a><a name="0012b14" id="0012b14">住其中。諸比丘因別相觀得定故。貪欲瞋恚</a><a name="0012b15" id="0012b15">不起。便作是念。我已得道所作已辦。是諸比</a><a name="0012b16" id="0012b16">丘到佛所自言。我是阿羅漢。生分已盡更不</a><a name="0012b17" id="0012b17">受身。作是語已。後近聚落僧坊中住。數見女</a><a name="0012b18" id="0012b18">人故。貪欲瞋恚便起。是諸比丘作是言。我曹</a><a name="0012b19" id="0012b19">辛苦痛惱。本在空閑處時。因別相觀得定故。</a><a name="0012b20" id="0012b20">貪欲瞋恚不起。便作是念。我已得道所作已</a><a name="0012b21" id="0012b21">辦。即到佛所自言。我是阿羅漢。我生已盡</a><a name="0012b22" id="0012b22">更不受身。今近聚落住。數見女人故貪欲瞋</a><a name="0012b23" id="0012b23">恚便生。我曹失比丘法燒比丘法。我曹空無</a><a name="0012b24" id="0012b24">過人法自說言得。是諸比丘語餘比丘。餘比</a><a name="0012b25" id="0012b25">丘聞已向佛廣說。佛以是事因緣故集比丘</a><a name="0012b26" id="0012b26">僧。以種種因緣讚戒讚持戒。讚戒讚持戒已。</a><a name="0012b27" id="0012b27">語諸比丘。從今是戒應如是說。若比丘不知</a><a name="0012b28" id="0012b28">不見空無過人法。自言我得如是知如是見。</a><a name="0012b29" id="0012b29">後時或問或不問。欲出罪故便言。我不知言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230012a.htm'><img src='up.gif' border=0></a>
<a href='T230012c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>