<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0798c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0798c</h2></font><hr>
<span class='old'>
</a><br><a name="0798b28" id="0798b28">　　持戒順正法　　　彼人得生天　</p></a><a name="0798b29" id="0798b29"><p>爾時瓶沙王。前禮世尊足已。更取一小床</span><a name="0798c01" id="0798c01">在如來前坐。欲得聞法。時世尊。漸次為王</a><a name="0798c02" id="0798c02">說法。勸令發歡喜心。發歡喜心已。從坐起</a><a name="0798c03" id="0798c03">禮佛而去。爾時世尊。在羅閱城。時城中有</a><a name="0798c04" id="0798c04">刪若梵志。有二百五十弟子。優波提舍拘律</a><a name="0798c05" id="0798c05">陀為上首。爾時尊者阿濕卑。給侍如來。時</a><a name="0798c06" id="0798c06">到著衣持缽入城乞食。顏色和悅諸根寂</a><a name="0798c07" id="0798c07">定。衣服齊整行步庠序。不左右顧視。不失</a><a name="0798c08" id="0798c08">威儀。時優波提舍。時已到入園觀看。見阿</a><a name="0798c09" id="0798c09">濕卑威儀如是。便生是念。今觀此比丘威</a><a name="0798c10" id="0798c10">儀具足。我今寧可往問其義。復自念言。此</a><a name="0798c11" id="0798c11">比丘乞食時。非問義時。今且待彼乞食已。</a><a name="0798c12" id="0798c12">當往問義。時優波提舍。尋從其後。時阿濕</a><a name="0798c13" id="0798c13">卑比丘。入羅閱城乞食已。置缽在地。疊僧</a><a name="0798c14" id="0798c14">伽梨。優波提舍念言。此比丘乞食已竟。今正</a><a name="0798c15" id="0798c15">是問義時。我今當問。即往問義。汝為誰師</a><a name="0798c16" id="0798c16">字誰學何法。即報言。我師大沙門。是我所</a><a name="0798c17" id="0798c17">尊。我從彼學。優波提舍即復問言。汝師大</a><a name="0798c18" id="0798c18">沙門說何法耶。報言。我年幼稚出家日淺。</a><a name="0798c19" id="0798c19">未堪廣演其義。今當略說其要。優波提</a><a name="0798c20" id="0798c20">舍言我唯樂聞為要不在廣略。阿濕卑言。</a><a name="0798c21" id="0798c21">汝欲知之。如來說因緣生法。亦說因緣滅</a><a name="0798c22" id="0798c22">法。若法所因生。如來說是因。若法所因滅。</a><a name="0798c23" id="0798c23">大沙門亦說此義。此是我師說。時優波提舍</a><a name="0798c24" id="0798c24">聞已。即時諸塵垢盡得法眼淨。時優波提舍</a><a name="0798c25" id="0798c25">念言。齊入如是法。至無憂處。無數億百千</a><a name="0798c26" id="0798c26">那由他劫本所不見。優波提舍拘律陀。先</a><a name="0798c27" id="0798c27">有要言。若先得妙法者。當相告語。時優波</a><a name="0798c28" id="0798c28">提舍。即往至拘律陀所。拘律陀。見優波提</a><a name="0798c29" id="0798c29">舍來。便作是語。汝今顏色和悅諸根寂定。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220798b.htm'><img src='up.gif' border=0></a>
<a href='T220799a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>