<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0083a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷11)</font> 第二分之二尼律僧殘法 <font face='Arial'>T22, p0083a</h2></font><hr>
<span class='old'>
</a><a name="0082c28" id="0082c28">我當於彼淨修梵行。諸比丘尼語言。汝莫好</a><a name="0082c29" id="0082c29">共他鬥。莫作是語。我捨佛法僧。何以故。餘</span><a name="0083a01" id="0083a01">沙門婆羅門無學戒無慚愧。汝云何於彼得</a><a name="0083a02" id="0083a02">修梵行。汝捨是惡見。於佛法中增廣得安樂</a><a name="0083a03" id="0083a03">住。如是諫堅持不捨。應第二第三諫。第二第</a><a name="0083a04" id="0083a04">三諫。捨是事善。不捨者是比丘尼三諫已。</a><a name="0083a05" id="0083a05">犯僧伽婆尸沙可悔過。餘如上說(僧殘竟)</a><a name="0083a06" id="0083a06"><p class='juan'>
五分律卷第十一</p>
</a><a name="0083a07" id="0083a07"></a><a name="0083a08" id="0083a08"></a><a name="0083a09" id="0083a09"><p class='juan'>
五分律卷第十二(彌沙塞)</p>
</a><a name="0083a10" id="0083a10"></a><a name="0083a11" id="0083a11"><p><span class='byline'>　　　　宋罽賓三藏佛陀什</a><a name="0083a12" id="0083a12">共竺道生等譯</span><br></a><a name="0083a13" id="0083a13"><p><b>　　<A NAME="n30"></A>第二分之三尼律捨墮法</b></a><a name="0083a14" id="0083a14"><p>佛在舍衛城。爾時優波離問佛。世尊已為諸</a><a name="0083a15" id="0083a15">比丘結戒。若比丘三衣竟捨迦絺那衣已長</a><a name="0083a16" id="0083a16">衣乃至十日。若過尼薩耆波逸提。乃至若比</a><a name="0083a17" id="0083a17">丘自捉金銀及錢若使人捉若發心受尼薩耆</a><a name="0083a18" id="0083a18">波逸提。我當云何持。佛言。應作二部漪持。從</a><a name="0083a19" id="0083a19">今是戒應如是說</a><a name="0083a20" id="0083a20"><p>若比丘尼三衣竟捨迦絺那衣已長衣乃至</a><a name="0083a21" id="0083a21">十日若過尼薩耆波逸提。若比丘尼衣竟捨</a><a name="0083a22" id="0083a22">迦絺那衣已五衣中若離一一衣宿過一夜除</a><a name="0083a23" id="0083a23">僧羯磨尼薩耆波逸提。若比丘尼衣竟捨迦絺</a><a name="0083a24" id="0083a24">那衣已得非時衣。若須應受速作受持。若足</a><a name="0083a25" id="0083a25">者善。若不足望更有得處令具足成乃至一</a><a name="0083a26" id="0083a26">月。若過尼薩耆波逸提。若比丘尼從非親里</a><a name="0083a27" id="0083a27">居士居士婦乞衣除因緣尼薩耆波逸提。因緣</a><a name="0083a28" id="0083a28">者。奪衣失衣燒衣漂衣衣壞。是名因緣。若</a><a name="0083a29" id="0083a29">比丘尼奪衣失衣燒衣漂衣衣壞。從非親里<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220082c.htm'><img src='up.gif' border=0></a>
<a href='T220083b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>