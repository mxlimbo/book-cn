<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0877b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷6)</font> 僧殘法之一 <font face='Arial'>T24, p0877b</h2></font><hr>
<span class='old'>
</a><a name="0877a28" id="0877a28">前有一小兒。以此缽布施我。諸比丘聞語。云</a><a name="0877a29" id="0877a29">何比丘當畜長缽。即往具白世尊。世尊告曰。</span><a name="0877b01" id="0877b01">若比丘得長缽不得過十宿。若過十宿不捨</a><a name="0877b02" id="0877b02">者。捨墮</a><a name="0877b03" id="0877b03"><p>佛世尊遊王舍城竹園迦蘭陀所。爾時長者</a><a name="0877b04" id="0877b04">樹提遣子弟入海採寶。得牛頭栴檀一枚還</a><a name="0877b05" id="0877b05">來詣家。子弟便作是念。我當持往獻長者樹</a><a name="0877b06" id="0877b06">提。即以上之。長者藏中栴檀甚多。雖得此栴</a><a name="0877b07" id="0877b07">檀不以著意。即敕巧師刻以作缽。豎大長木</a><a name="0877b08" id="0877b08">去地十仞。舉缽置上。發心念言。其有沙門婆</a><a name="0877b09" id="0877b09">羅門。不施梯閣能得取者。便以與之。時富</a><a name="0877b10" id="0877b10">蘭迦葉聞長者樹提與我作好栴檀缽。即往</a><a name="0877b11" id="0877b11">詣其舍。便語樹提長者。審作栴檀缽。用施我</a><a name="0877b12" id="0877b12">耶。長者報。我不為一人作。今豎大長木去地</a><a name="0877b13" id="0877b13">十仞。缽在其上。其有沙門婆羅門。不施梯閣</a><a name="0877b14" id="0877b14">能得取者。便以施之。富蘭迦葉便作是念。無</a><a name="0877b15" id="0877b15">此神足能得彼缽。即從坐起振迅頭而去。</a><a name="0877b16" id="0877b16">尋後摩呵離瞿耶樓阿夷湍波休迦栴先毘</a><a name="0877b17" id="0877b17">盧持尼犍弗。來詣樹提長者舍。語長者言</a><a name="0877b18" id="0877b18">審與我作栴檀缽耶。長者答我不為一人作。</a><a name="0877b19" id="0877b19">今豎長木去地十仞。缽在其上。其有沙門婆</a><a name="0877b20" id="0877b20">羅門。不施梯閣能得取者。便以施之。六師復</a><a name="0877b21" id="0877b21">作是念。無此神足得取彼缽。即從坐起振迅</a><a name="0877b22" id="0877b22">頭去。時尊者賓頭盧。聞樹提長者作栴檀缽。</a><a name="0877b23" id="0877b23">豎大長木去地十仞。若有沙門婆羅門。不施</a><a name="0877b24" id="0877b24">梯閣能得取者。便以施之。時尊者賓頭盧。</a><a name="0877b25" id="0877b25">往詣尊者目犍連所。頭面禮足在一面坐。賓</a><a name="0877b26" id="0877b26">頭盧曰。目犍連當知。樹提長者造栴檀缽。</a><a name="0877b27" id="0877b27">豎大長本去地十仞。以缽置上。若有沙門婆</a><a name="0877b28" id="0877b28">羅門。不施梯閣能得取者。便以與之。世尊</a><a name="0877b29" id="0877b29">常嘆聲聞之中目犍連神足第一。可往取之。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240877a.htm'><img src='up.gif' border=0></a>
<a href='T240877c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>