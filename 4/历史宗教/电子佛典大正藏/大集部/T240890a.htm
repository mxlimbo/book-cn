<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0890a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷9)</font> 波逸提法之一 <font face='Arial'>T24, p0890a</h2></font><hr>
<span class='old'>
</a><a name="0889c24" id="0889c24">禮足在一面坐。佛問阿那律。於夏坐中無所</a><a name="0889c25" id="0889c25">乏少婆。阿那律白佛。無所乏少。時阿那律以</span><a name="0890a01" id="0890a01">此事具白世尊。世尊告曰。阿那律。譬如四毒</a><a name="0890a02" id="0890a02">蛇同一室住。寧與惡蛇同處。不與女人同床</a><a name="0890a03" id="0890a03">坐。譬如有明人王教令之守此四蛇。食飲不</a><a name="0890a04" id="0890a04">失時節。若一蛇瞋殺汝不疑。語此人從汝所</a><a name="0890a05" id="0890a05">宜。時此人便捨去。復值五拔刀賊欲殺云何。</a><a name="0890a06" id="0890a06">阿那律此人畏四蛇得脫。復值五賊趣得免</a><a name="0890a07" id="0890a07">之。復值六怨家。常伺其便。今適相逢殺汝不</a><a name="0890a08" id="0890a08">疑。復得脫去。前有空舍欲入中藏。見舍空無</a><a name="0890a09" id="0890a09">所有。捫摸四壁值瓶器皆空。有一人來語此</a><a name="0890a10" id="0890a10">人言。今有賊來可時避去。適出門遇賊。復</a><a name="0890a11" id="0890a11">得免去。前值山水流駛墮水死者無數人。所</a><a name="0890a12" id="0890a12">立處復有狼虎。欲來害人。意欲渡水無有舟</a><a name="0890a13" id="0890a13">船。便作是念。我以何方便得渡此水。即收</a><a name="0890a14" id="0890a14">草木縛以為筏。手足排水得到彼岸得脫。四</a><a name="0890a15" id="0890a15">蛇五賊六怨家空舍賊。山水虎狼得度。婆羅</a><a name="0890a16" id="0890a16">門得活。佛告阿那律。所以引喻者。當解此義。</a><a name="0890a17" id="0890a17">蛇所居以喻此身。身肥白好由父母得長。此</a><a name="0890a18" id="0890a18">亦無常是壞敗法。四蛇者。是四大。地界水火</a><a name="0890a19" id="0890a19">風界各各增則死不疑。五賊者。喻五陰色痛</a><a name="0890a20" id="0890a20">想行識。六怨家者。喻六入。空聚者。喻六情眼</a><a name="0890a21" id="0890a21">耳鼻舌身意處。觀眼眼空。觀耳鼻舌身心心</a><a name="0890a22" id="0890a22">空。出門見賊者。外六塵。山水者。四使欲界</a><a name="0890a23" id="0890a23">欲使不可使。癡使。見使。河水者。三愛是欲</a><a name="0890a24" id="0890a24">愛色愛無色愛。所住處有虎狼者。謂五道生</a><a name="0890a25" id="0890a25">死。度彼岸者。謂泥洹。筏者。八聖道。手足</a><a name="0890a26" id="0890a26">排水者。是勇猛婆羅門。得活者。謂如來無</a><a name="0890a27" id="0890a27">所著等正覺。佛告阿那律。我與汝等勤苦學</a><a name="0890a28" id="0890a28">道。正可爾耳。是以之故。阿練兒常處樹下空</a><a name="0890a29" id="0890a29">處禪思莫懈。時世尊因此事為沙門結戒。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240889c.htm'><img src='up.gif' border=0></a>
<a href='T240890b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>