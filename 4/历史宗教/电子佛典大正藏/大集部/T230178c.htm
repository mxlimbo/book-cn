<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0178c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷25)</font> <font face='Arial'>T23, p0178c</h2></font><hr>
<span class='old'>
</a><a name="0178b28" id="0178b28">是諸商客。即詣沙門億耳託為主人。沙門億</a><a name="0178b29" id="0178b29">耳問諸商客。從何處來。答言。從某方某國</span><a name="0178c01" id="0178c01">來。即問。彼方國中有何好惡。商客具答好惡</a><a name="0178c02" id="0178c02">之事。是時復有諸商客海中來者。至王薩薄</a><a name="0178c03" id="0178c03">聚落。問言。是中阿誰善好。有德可寄可信示</a><a name="0178c04" id="0178c04">我利害。諸人示沙門億耳。善好有德可寄可</a><a name="0178c05" id="0178c05">信善別利害。是諸商客即託為主人。沙門億</a><a name="0178c06" id="0178c06">耳問諸商客。從何處來。答言。大海中來。問大</a><a name="0178c07" id="0178c07">海中有何好惡。商客具答海中諸事。大海中</a><a name="0178c08" id="0178c08">有波怖龜怖提迷魚。怖提迷耆羅魚怖失收</a><a name="0178c09" id="0178c09">摩羅魚怖迴波怖水覆山怖黑風怖惡龍處</a><a name="0178c10" id="0178c10">怖惡羅剎怖。億耳。百千人去時一得還。若得</a><a name="0178c11" id="0178c11">來還。種種珍寶布施作福。七世不盡何況己</a><a name="0178c12" id="0178c12">身。是諸商客。見是沙門億耳有大威力如是</a><a name="0178c13" id="0178c13">思惟。若作薩薄共多人入海。必安隱來出。諸</a><a name="0178c14" id="0178c14">人言。沙門億耳。汝何以不入大海。答言。我入</a><a name="0178c15" id="0178c15">大海作何等。是中多諸恐怖。百千人去時一</a><a name="0178c16" id="0178c16">得還。是諸商客激厲言。何等人仰他活命。乃</a><a name="0178c17" id="0178c17">至婬女仰他活命。若人求作布施福德。是事</a><a name="0178c18" id="0178c18">善好。諸商客如是激厲。沙門億耳信受欲去。</a><a name="0178c19" id="0178c19">到父母所辭欲入海。時父母說諸怖事。欲令</a><a name="0178c20" id="0178c20">變悔以制留之。人為財故入大海。我家中多</a><a name="0178c21" id="0178c21">諸寶物。汝用布施作福。七世不盡。何為入海。</a><a name="0178c22" id="0178c22">時不隨父母語。父母語諸貴人。佐我留億耳。</a><a name="0178c23" id="0178c23">時諸大官長者居士億財主大富薩薄。如是</a><a name="0178c24" id="0178c24">貴人留之不隨。父母知其意正。則聽令去。於</a><a name="0178c25" id="0178c25">是乘象振鈴。遍告聚落令言。沙門億耳欲入</a><a name="0178c26" id="0178c26">大海。我作薩薄誰欲共去。是人福德。五百商</a><a name="0178c27" id="0178c27">人皆悉樂從。彼國土法。作薩薄者。要出二</a><a name="0178c28" id="0178c28">十萬金錢。十萬辦舡。十萬辦資糧。莊嚴竟</a><a name="0178c29" id="0178c29">已。下舡著水中。以七枚繩繫。日日唱言。誰能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230178b.htm'><img src='up.gif' border=0></a>
<a href='T230179a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>