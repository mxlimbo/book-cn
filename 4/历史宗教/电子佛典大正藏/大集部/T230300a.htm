<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0300a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷41)</font> <font face='Arial'>T23, p0300a</h2></font><hr>
<span class='old'>
</a><a name="0299c28" id="0299c28">比丘闇中不得作禮。不得禮覆面者。不得禮</a><a name="0299c29" id="0299c29">睡者。不得禮入三昧者。不得禮嚼楊枝者。</span><a name="0300a01" id="0300a01">自嚼楊枝亦不得作禮。自洗面不得作禮。亦</a><a name="0300a02" id="0300a02">不得向洗面者禮。自食時不得禮。不得禮食</a><a name="0300a03" id="0300a03">者。自縫衣時不得禮。不得向縫衣者作</a><a name="0300a04" id="0300a04">禮。自剃髮時不得作禮。亦不得禮剃髮者。自</a><a name="0300a05" id="0300a05">在高處不得禮下處。下處亦不得禮高處。佛</a><a name="0300a06" id="0300a06">前不得禮人。佛塔前聲聞塔前亦不得禮人。</a><a name="0300a07" id="0300a07">大小便處取水處。浴室乃至不安隱處。皆不</a><a name="0300a08" id="0300a08">得禮。在道行時不得禮。若至心欲禮者。語</a><a name="0300a09" id="0300a09">上座住。我欲禮。若住者應禮。不住者不應</a><a name="0300a10" id="0300a10">禮</a><a name="0300a11" id="0300a11"><p>佛在舍衛國。有客比丘暮來。次得空房舍。時</a><a name="0300a12" id="0300a12">床上有盤蛇睡。比丘不看便坐蛇上。為</a><a name="0300a13" id="0300a13">蛇所螫與蛇俱死。經五六日有青蠅出。諸比</a><a name="0300a14" id="0300a14">丘見蠅出入。共相謂言。此房中有青蠅出。</a><a name="0300a15" id="0300a15">當入看來。入已便見。作是言。是比丘必坐</a><a name="0300a16" id="0300a16">是蛇上。為蛇所螫二俱死耳。諸比丘不知</a><a name="0300a17" id="0300a17">云何。是事白佛。佛以是事集比丘僧。語諸</a><a name="0300a18" id="0300a18">比丘。從今教客比丘儀法。若客比丘到僧</a><a name="0300a19" id="0300a19">坊中。應偏袒著衣。著泥洹僧。高應下著。衣</a><a name="0300a20" id="0300a20">囊在右肩上。應轉著左肩上。若杖油囊革</a><a name="0300a21" id="0300a21">屣針筒。在右手中。應移左手中。若欲大小</a><a name="0300a22" id="0300a22">便。應先外卻已入僧坊。若得水洗足已入。</a><a name="0300a23" id="0300a23">若不得水。以草樹葉拭足已入。若門閉應求</a><a name="0300a24" id="0300a24">開門。若開應入。若不開。僧坊外有牆塹刺棘。</a><a name="0300a25" id="0300a25">應在現處立。一心淨持威儀。作大人相起他</a><a name="0300a26" id="0300a26">善心。若見舊比丘應問。此僧坊中有若干歲</a><a name="0300a27" id="0300a27">比丘房不。若言有。即語開門已入。又問。是房</a><a name="0300a28" id="0300a28">中為有人不。若言空。應問。用何水。若言井</a><a name="0300a29" id="0300a29">水。應索盥及繩掃篲。應開房戶彈指。若有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230299c.htm'><img src='up.gif' border=0></a>
<a href='T230300b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>