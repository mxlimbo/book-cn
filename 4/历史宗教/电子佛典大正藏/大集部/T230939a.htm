<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0939a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷6)</font> 勸莫獨住學處第十六 <font face='Arial'>T23, p0939a</h2></font><hr>
<span class='old'>
</a><a name="0938c28" id="0938c28"><p><b>　　<A NAME="n684"></A>勸莫獨住學處第十六</b></a><a name="0938c29" id="0938c29"><p>緣處同前。時可愛隨愛苾芻尼雜亂而住。僧</span><a name="0939a01" id="0939a01">與白四羯磨。後各別而住。時吐羅難陀尼詣</a><a name="0939a02" id="0939a02">二尼所。作如是語。姊妹。何故不共同居。別別</a><a name="0939a03" id="0939a03">而住。姊妹。勿共雜亂而住。得善法增長。即</a><a name="0939a04" id="0939a04">以此緣。尼白苾芻苾芻白佛。佛告諸苾芻尼。</a><a name="0939a05" id="0939a05">汝等應可屏諫吐羅難陀尼。應如是諫。姊妹。</a><a name="0939a06" id="0939a06">勿作是語。莫為別住。若別住時令善法衰損</a><a name="0939a07" id="0939a07">不得增長。應可共住令善法增益不復衰損。</a><a name="0939a08" id="0939a08">姊妹。可捨此別住惡見。諸苾芻尼聞佛教已。</a><a name="0939a09" id="0939a09">即往屏諫。其吐羅尼堅執不捨。答言。唯此法</a><a name="0939a10" id="0939a10">實餘皆虛妄。復以此緣。尼白苾芻。苾芻白佛。</a><a name="0939a11" id="0939a11">佛告諸尼。汝等應與吐羅尼白四羯磨對眾</a><a name="0939a12" id="0939a12">諫之。若更有餘如是流類。同前集眾。一尼作</a><a name="0939a13" id="0939a13">白。大德尼僧伽聽。可愛隨愛二苾芻尼雜亂</a><a name="0939a14" id="0939a14">而住。僧與白四羯磨。後各別住。此吐羅難陀</a><a name="0939a15" id="0939a15">苾芻尼詣二尼所。告言。姊妹。可共同住善法</a><a name="0939a16" id="0939a16">增長。若別住時善法衰損。僧已屏諫堅執不</a><a name="0939a17" id="0939a17">捨。云此法實餘皆虛妄。若苾芻尼僧伽時至</a><a name="0939a18" id="0939a18">聽者。苾芻尼僧伽應許此吐羅難陀苾芻尼</a><a name="0939a19" id="0939a19">作不捨別住惡見白四羯磨。白如是。次作羯</a><a name="0939a20" id="0939a20">磨。准白應為</a><a name="0939a21" id="0939a21"><p>諸苾芻尼既奉教已。即以白四羯磨諫吐羅</a><a name="0939a22" id="0939a22">尼時。彼亦堅執不捨。云此真實餘皆虛妄。時</a><a name="0939a23" id="0939a23">諸苾芻尼。以緣白苾芻。苾芻白佛。佛以此緣。</a><a name="0939a24" id="0939a24">同前集尼問實訶責。乃至制學應如是說</a><a name="0939a25" id="0939a25"><p>若復苾芻尼。知餘苾芻尼樂為獨住。諸苾芻</a><a name="0939a26" id="0939a26">尼語是苾芻尼言。大德。莫為獨住。汝獨住時</a><a name="0939a27" id="0939a27">令善法衰損不得增益姊妹。應可共住。令善</a><a name="0939a28" id="0939a28">法增益不復衰損。諸苾芻尼亦應告言。大德。</a><a name="0939a29" id="0939a29">勿樂獨住令善法衰損。大德。應可捨此獨住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230938c.htm'><img src='up.gif' border=0></a>
<a href='T230939b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>