<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0171c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0171c</h2></font><hr>
<span class='old'>
</a><a name="0171b28" id="0171b28">屋外燃。煙盡將入。諸比丘不知以何物作。</a><a name="0171b29" id="0171b29">佛言。聽用銅鐵泥石作之。聽僧四方僧私畜。</span><a name="0171c01" id="0171c01">又聽因地作火爐。諸比丘過中用缽飲。佛言。</a><a name="0171c02" id="0171c02">過中不應用缽飲。聽別作飲器用銅鐵瓦作。</a><a name="0171c03" id="0171c03">有一比丘於德叉尸羅國夏安居竟。到舍衛</a><a name="0171c04" id="0171c04">祇洹至佛所。頭面禮足白佛言。如此國歠粥。</a><a name="0171c05" id="0171c05">彼國飲糗漿。願聽諸比丘晨朝飲糗漿。佛言</a><a name="0171c06" id="0171c06">聽飲。諸比丘飲時須鹽。佛言聽畜鹽。聽僧</a><a name="0171c07" id="0171c07">四方僧私畜。聽作抄鹽物。諸比丘便作眾生</a><a name="0171c08" id="0171c08">形或作人手持抄鹽。佛言。不聽作此諸形。時</a><a name="0171c09" id="0171c09">諸白衣以盤器奠食與諸比丘。諸比丘不敢</a><a name="0171c10" id="0171c10">受。便譏呵言。沙門釋子不堪受供養。以是白</a><a name="0171c11" id="0171c11">佛。佛言聽受。有諸比丘於缽中歠粥苦熱不</a><a name="0171c12" id="0171c12">可捉。佛言。聽別作歠粥器。諸比丘擎食患</a><a name="0171c13" id="0171c13">重。佛言聽安机。諸比丘便作種種形腳机。佛</a><a name="0171c14" id="0171c14">言不聽作。諸比丘至白衣舍。白衣以種種形</a><a name="0171c15" id="0171c15">腳机下食。諸比丘不敢食。佛言白衣家聽受。</a><a name="0171c16" id="0171c16">但不聽自畜。諸比丘須犍恣佛言聽畜。用</a><a name="0171c17" id="0171c17">銅鐵瓦石作。有諸白衣持粥與諸比丘。諸比</a><a name="0171c18" id="0171c18">丘不知著何處分之。佛言。聽作盆杅安環</a><a name="0171c19" id="0171c19">耳。行粥時應問。別有病人粥不。若無應先</a><a name="0171c20" id="0171c20">與病人。時毘舍佉母欲令眾僧於住處煮粥。</a><a name="0171c21" id="0171c21">佛言聽。諸比丘不知著米處。佛言。應著[<a href='javascript:showpic("images/026506.gif")'>竺-二+發</a>]</a><a name="0171c22" id="0171c22">席上。米中有穀不知云何。佛言。聽畜臼杵</a><a name="0171c23" id="0171c23">令淨人簸之。不知以何物簸米。佛言。聽畜</a><a name="0171c24" id="0171c24">簸箕。諸比丘須釜。佛言聽畜。用銅鐵瓦石作。</a><a name="0171c25" id="0171c25">諸比丘須杓。佛言亦聽作。除漆樹餘木皆聽</a><a name="0171c26" id="0171c26">用。有病比丘欲得美粥。佛言。聽淨人為作。若</a><a name="0171c27" id="0171c27">無淨人。聽比丘淨洗燒器著水。令淨人洮豆</a><a name="0171c28" id="0171c28">米著中。比丘然後燃火。粥熟更從淨人受持</a><a name="0171c29" id="0171c29">與病人。諸比丘米多無著處。佛言。聽細泥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220171b.htm'><img src='up.gif' border=0></a>
<a href='T220172a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>