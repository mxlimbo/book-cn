<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0022b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷4)</font> 明十三僧殘法之初 <font face='Arial'>T23, p0022b</h2></font><hr>
<span class='old'>
</a><a name="0022a28" id="0022a28">我語不教我坐。是比丘言。陀驃比丘故以麤</a><a name="0022a29" id="0022a29">食惱我。乃至再三。汝不助我。比丘尼言。欲</span><a name="0022b01" id="0022b01">令我以何事相助。是比丘言。妹汝到佛所作</a><a name="0022b02" id="0022b02">如是言。世尊。云何有是法。陀驃比丘共我作</a><a name="0022b03" id="0022b03">婬。墮波羅夷事。比丘尼言。是清淨無罪比</a><a name="0022b04" id="0022b04">丘。云何謗以無根波羅夷法。是比丘言。妹汝</a><a name="0022b05" id="0022b05">不作是謗者。我不共汝語。不喚汝坐。是比丘</a><a name="0022b06" id="0022b06">尼敬愛兄故。即作是念。若我不隨語者。兄不</a><a name="0022b07" id="0022b07">共我語。不教我坐。如是念已。即語兄言。當</a><a name="0022b08" id="0022b08">隨汝語。是比丘言。妹小住。我當先往佛所。</a><a name="0022b09" id="0022b09">汝隨後來。我當證之。即往佛所頭面禮足在</a><a name="0022b10" id="0022b10">一面立。是比丘尼便從後來。頭面禮足在一</a><a name="0022b11" id="0022b11">面立。白佛言。世尊。云何有是法。陀驃比丘</a><a name="0022b12" id="0022b12">共我作婬。墮波羅夷事。時彌多羅浮摩比丘</a><a name="0022b13" id="0022b13">即作是言。世尊。是事實爾。我亦先知。如是</a><a name="0022b14" id="0022b14">比丘尼所說。爾時陀驃在佛後扇佛。佛顧視</a><a name="0022b15" id="0022b15">陀驃言。汝今云何。是彌多羅比丘尼在我前</a><a name="0022b16" id="0022b16">言。世尊。云何有是法。陀驃比丘共我作婬。</a><a name="0022b17" id="0022b17">墮波羅夷事。彌多羅浮摩比丘亦作是言。世</a><a name="0022b18" id="0022b18">尊。是事實爾。我先亦知。如是比丘尼所說。</a><a name="0022b19" id="0022b19">陀驃比丘白佛言。世尊。世尊知我。修伽陀</a><a name="0022b20" id="0022b20">知我。佛語陀驃。汝今不得作如是語。世尊</a><a name="0022b21" id="0022b21">知我。修伽陀知我。汝憶念者。便說憶念。若</a><a name="0022b22" id="0022b22">不憶念者。說不憶念。我不憶念世尊。不憶</a><a name="0022b23" id="0022b23">念修伽陀。爾時長老羅[<a href='javascript:showpic("images/023523.gif")'>目*侯</a>]羅亦在會中。偏袒</a><a name="0022b24" id="0022b24">右肩合掌白佛言。世尊。是陀驃比丘為何所</a><a name="0022b25" id="0022b25">說。是彌多羅比丘尼今在佛前作如是語。世</a><a name="0022b26" id="0022b26">尊。云何有是法。陀驃比丘共我作婬。墮波</a><a name="0022b27" id="0022b27">羅夷事。彌多羅浮摩比丘。亦作是言。世尊。</a><a name="0022b28" id="0022b28">是事實爾。我先亦知。如是比丘尼所說。佛</a><a name="0022b29" id="0022b29">語羅[<a href='javascript:showpic("images/023523.gif")'>目*侯</a>]羅。我今問汝。隨汝意答。於意云何。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230022a.htm'><img src='up.gif' border=0></a>
<a href='T230022c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>