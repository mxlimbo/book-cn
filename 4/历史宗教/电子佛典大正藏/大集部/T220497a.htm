<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0497a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷33)</font> 明雜誦跋渠法之一 四提舍尼初 <font face='Arial'>T22, p0497a</h2></font><hr>
<span class='old'>
</a><a name="0496c28" id="0496c28">為迦葉佛作精舍。一重二重乃至七重。彫文</a><a name="0496c29" id="0496c29">刻鏤。種種彩畫唯除男女和合像。種種</span><a name="0497a01" id="0497a01">者。所謂長老比丘像葡萄蔓摩竭魚鵝像</a><a name="0497a02" id="0497a02">死屍之像山林像。如是比一切是名五種畫。</a><a name="0497a03" id="0497a03">佛住舍衛城聽作房。毘舍離聽乳酪酥。曠野</a><a name="0497a04" id="0497a04">聽魚肉。如是一切聽一切制皆在八大城。一</a><a name="0497a05" id="0497a05">舍衛。二沙祇。三瞻婆。四波羅柰。五拘睒彌。</a><a name="0497a06" id="0497a06">六毘舍離。七王舍城。八迦毘羅衛。是九部經</a><a name="0497a07" id="0497a07">若忘說處者。是八大城趣舉一。即名是處</a><a name="0497a08" id="0497a08">世尊所印。是名聽法。塗面油者。佛住舍衛城。</a><a name="0497a09" id="0497a09">爾時精舍中檀越飯僧。時難陀優波難陀。聞</a><a name="0497a10" id="0497a10">揵椎鳴方以油塗面。住不時出故。為檀越</a><a name="0497a11" id="0497a11">所嫌。諸比丘以是因緣往白世尊。佛言。喚</a><a name="0497a12" id="0497a12">是比丘來。來已佛問比丘。汝實爾不。答言</a><a name="0497a13" id="0497a13">實爾。佛言。從今已後。不聽油塗面。油者。胡</a><a name="0497a14" id="0497a14">麻油大麻油阿提目多華油瞻婆花油。如是</a><a name="0497a15" id="0497a15">等比香油。為好故塗面者。越比尼罪。若</a><a name="0497a16" id="0497a16">洗浴時得用油。若澡豆屑末塗足油著手得</a><a name="0497a17" id="0497a17">用拭面無罪。是名油法</a><a name="0497a18" id="0497a18"><p>粉法者。佛住舍衛城。爾時祇洹精舍有檀越</a><a name="0497a19" id="0497a19">設供飯僧。時六群比丘聞揵椎鳴。方以粉</a><a name="0497a20" id="0497a20">拭面不時出。為檀越所嫌。諸比丘以是因緣</a><a name="0497a21" id="0497a21">往白世尊。乃至佛言。從今日後不聽比丘以</a><a name="0497a22" id="0497a22">粉拭面。粉者。摩那石粉鉛錫粉如是比。若</a><a name="0497a23" id="0497a23">為好故。乃至赤土塗面。越比尼罪。若面有</a><a name="0497a24" id="0497a24">瘡癰痤腫起得塗無罪。塗時不得在眾人中。</a><a name="0497a25" id="0497a25">當在屏處。是名粉法</a><a name="0497a26" id="0497a26"><p>刷法者。佛住舍衛城。乃至六群比丘刷頭</a><a name="0497a27" id="0497a27">住不時出。為檀越所嫌。諸比丘以是因緣往</a><a name="0497a28" id="0497a28">白世尊。乃至佛言。不聽比丘用刷刷頭。刷者。</a><a name="0497a29" id="0497a29">毛刷草刷草根刷。如是比下至手刷為。好故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220496c.htm'><img src='up.gif' border=0></a>
<a href='T220497b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>