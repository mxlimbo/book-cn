<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0363b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷17)</font> 明單提九十二事法之一 <font face='Arial'>T22, p0363b</h2></font><hr>
<span class='old'>
</a><a name="0363a28" id="0363a28">善哉須深摩。於意云何。生緣滅故老死滅不。</a><a name="0363a29" id="0363a29">乃至無明滅故諸行滅不。答言如是。善哉須</span><a name="0363b01" id="0363b01">深摩。佛告須深摩。若比丘於此法中正觀正</a><a name="0363b02" id="0363b02">知。所應得者。盡皆得不。答言如是。又問須深</a><a name="0363b03" id="0363b03">摩。汝知緣生故有老死不。答言如是。緣無明</a><a name="0363b04" id="0363b04">故有諸行不。答言如是。又問。生緣滅故老病</a><a name="0363b05" id="0363b05">死憂悲苦惱盛陰滅不。答言如是。無明滅故</a><a name="0363b06" id="0363b06">諸行滅不。答言如是。佛告須深摩。汝知如是</a><a name="0363b07" id="0363b07">法者。汝得天眼宿命智諸解脫得不。答言。</a><a name="0363b08" id="0363b08">不得世尊。佛告須深摩。汝自言知如是諸法</a><a name="0363b09" id="0363b09">而復言不得。是諸功德誰當信者。須深摩白</a><a name="0363b10" id="0363b10">佛言。世尊。我為無明惡邪所纏縛故。生如是</a><a name="0363b11" id="0363b11">邪見。我從世尊所。廣聞正法滅惡邪見。得法</a><a name="0363b12" id="0363b12">眼淨。須深摩即頭面禮佛足。胡跪合掌白佛</a><a name="0363b13" id="0363b13">言。世尊。我於如來正法中。賊心出家。為偷法</a><a name="0363b14" id="0363b14">故。世尊大慈唯願受我悔過。佛告須深摩。汝</a><a name="0363b15" id="0363b15">癡如小兒。於佛正法中為偷法故。賊心出家。</a><a name="0363b16" id="0363b16">我受汝悔過。佛告須深摩。譬如有人犯罪於</a><a name="0363b17" id="0363b17">王。王使人裂解支節。刵劓耳鼻。鋸解刀</a><a name="0363b18" id="0363b18">折。段段斫截。象蹈馬踏。如是種種若毒斷命。</a><a name="0363b19" id="0363b19">汝於佛法中賊心出家。為偷法故罪過。於是</a><a name="0363b20" id="0363b20">我受汝悔過。於賢聖法中得增長故。從今日</a><a name="0363b21" id="0363b21">後勿復更作。以世尊度須深摩故。毘舍離栴</a><a name="0363b22" id="0363b22">檀缽降伏外道。目連作神足故。人民倍生敬</a><a name="0363b23" id="0363b23">信得利養。因是故諸外道橫作誹謗世尊。如</a><a name="0363b24" id="0363b24">孫陀利經中廣說。佛未出世時。外道得種種</a><a name="0363b25" id="0363b25">供養。佛既出世一切外道皆失利養。何以故。</a><a name="0363b26" id="0363b26">知佛法深妙故。如孔雀鳥本生經中廣說</a><a name="0363b27" id="0363b27"><p>爾時世尊厭世供養。還向舍衛城。到時著入</a><a name="0363b28" id="0363b28">聚落衣。持缽入舍衛城。次行乞食。食已彷徉</a><a name="0363b29" id="0363b29">經行。自收床褥不語眾僧及侍者。佛獨遊行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220363a.htm'><img src='up.gif' border=0></a>
<a href='T220363c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>