<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0876a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷45)</font> 九十波逸底迦法 入王宮門學處第八十二之一 <font face='Arial'>T23, p0876a</h2></font><hr>
<span class='old'>
</a><a name="0875c28" id="0875c28"><p>彼仙道大王妙解彈箏。其月光夫人善能為</a><a name="0875c29" id="0875c29">舞。曾於一時王在宮內。自手彈箏月光起舞。</span><a name="0876a01" id="0876a01">於其舞際見夫人身有無常相。至第七日必</a><a name="0876a02" id="0876a02">當命終。時王見已心生憂惱。手所彈箏便投</a><a name="0876a03" id="0876a03">于地。月光見已白言。大王豈我舞曲不中絃</a><a name="0876a04" id="0876a04">管。致使大王放箏於地。王曰非關舞惡。然我</a><a name="0876a05" id="0876a05">見汝身有死相。於七日內必定身亡。月光白</a><a name="0876a06" id="0876a06">王曰。若如是者幸當見放。我願出家。王曰</a><a name="0876a07" id="0876a07">共立要契可遂汝情。若出家已斷諸煩惱證</a><a name="0876a08" id="0876a08">阿羅漢果者。我便望斷。若有餘結惑而命終</a><a name="0876a09" id="0876a09">者。於所去處當告我知。夫人曰爾。時仙道王</a><a name="0876a10" id="0876a10">即引月光。至世羅苾芻尼處。禮足已白言。聖</a><a name="0876a11" id="0876a11">者月光夫人欲於善說法律而為出家。唯願</a><a name="0876a12" id="0876a12">聖者慈悲攝受。與其出家并受圓具。世羅報</a><a name="0876a13" id="0876a13">曰。善哉大王即與出家并受圓具。觀其業報</a><a name="0876a14" id="0876a14">知欲命終。教授月光修無常觀。月光依言而</a><a name="0876a15" id="0876a15">作。於第七日忽爾命過。生四大王眾天。諸天</a><a name="0876a16" id="0876a16">法爾初生之時必起三念。我何處死。知在人</a><a name="0876a17" id="0876a17">中。今生何處。生在四大王眾天。曾作何業。於</a><a name="0876a18" id="0876a18">佛教中淨修梵行。時月光天女作是念已。若</a><a name="0876a19" id="0876a19">我不往禮世尊者是所不應。即取瓔珞莊嚴</a><a name="0876a20" id="0876a20">其身。即以種種上妙天花盛滿衣襆。夜詣佛</a><a name="0876a21" id="0876a21">所。天光晃耀滿竹林園。便以妙花普散佛</a><a name="0876a22" id="0876a22">所。頂禮佛足在一面坐。爾時世尊觀彼機性</a><a name="0876a23" id="0876a23">而為說法彼聞法已得預流果。說伽他曰</a><a name="0876a24" id="0876a24"><p class='lg'>　　世界人天咸供養　　　能除業惑生老死</a><br><a name="0876a25" id="0876a25">　　於百千生難得逢　　　我今幸遇誠希有</a><br><a name="0876a26" id="0876a26">　　我依大師除結惑　　　今時獲得清淨眼</a><br><a name="0876a27" id="0876a27">　　超渡苦流昇彼岸　　　究竟當入涅槃城　</p></a><a name="0876a28" id="0876a28"><p>時彼天女說此頌已。頂禮佛足往勝音城仙</a><a name="0876a29" id="0876a29">道王所。時王於樓上獨寢。天女既至身光大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230875c.htm'><img src='up.gif' border=0></a>
<a href='T230876b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>