<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0211a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷2)</font> 第一門第二子攝頌之餘論火生長者因緣 <font face='Arial'>T24, p0211a</h2></font><hr>
<span class='old'>
</a><a name="0210c28" id="0210c28">是念已。即便反掌。翻鳴其面。長者見已。問</a><a name="0210c29" id="0210c29">言聖者。反掌鳴面何所為耶。報言長者。沙門</span><a name="0211a01" id="0211a01">所說半實半虛。長者問曰。云何虛實。答言</a><a name="0211a02" id="0211a02">生男子是實。光隆家族此亦不虛。言光隆</a><a name="0211a03" id="0211a03">者。是火之異名此無福子。纔生之後焚燒家</a><a name="0211a04" id="0211a04">族。言諸天妙相皆具足有。此是妄語。長者汝</a><a name="0211a05" id="0211a05">頗曾見生在人中天相具足。於我法中出家</a><a name="0211a06" id="0211a06">修行此亦是實。生後貧寒無衣乏食。自然歸</a><a name="0211a07" id="0211a07">向沙門法中。斷盡諸惑得阿羅漢果者。此亦</a><a name="0211a08" id="0211a08">是妄。沙門喬答摩尚不能斷一切煩惑得阿</a><a name="0211a09" id="0211a09">羅漢。況餘弟子。善賢長者聞斯說已。便生憂</a><a name="0211a10" id="0211a10">惱報言聖者。我欲如何外道言。長者。我是出</a><a name="0211a11" id="0211a11">家受持禁戒不妄陳說。虛實之事後自當知。</a><a name="0211a12" id="0211a12">遂捨而去。善賢念曰。彼腹中者可殺棄之。即</a><a name="0211a13" id="0211a13">便授與墮胎之藥。然而此子是最後生。雖知</a><a name="0211a14" id="0211a14">服毒反成良藥。長者遂便蹂婦左脅胎向右</a><a name="0211a15" id="0211a15">邊。蹂右脅時轉移左畔。最後生人諸漏未亡。</a><a name="0211a16" id="0211a16">必無容有中間命斷。既經多月。時彼女人被</a><a name="0211a17" id="0211a17">捼腹痛。即便大叫。時彼鄰人聞其叫聲。急</a><a name="0211a18" id="0211a18">來相問。何因汝婦出大叫聲。長者答曰。我婦</a><a name="0211a19" id="0211a19">腹痛。今欲產生。鄰人遂歸。長者念曰。我今不</a><a name="0211a20" id="0211a20">能害腹中物。宜可將去往空林中無人之處。</a><a name="0211a21" id="0211a21">斷其母命。即便共去。設惡方便令彼命終。還</a><a name="0211a22" id="0211a22">竊持來至其本宅。遂告親屬及以鄰人。我婦</a><a name="0211a23" id="0211a23">遭難今忽身死。時諸親屬咸共盡哀。以五色</a><a name="0211a24" id="0211a24">疊圍彼屍骸。送往寒林焚燒之所。外道聞已</a><a name="0211a25" id="0211a25">皆大歡喜。不勝踊躍遂建幢幡。入王城內遍</a><a name="0211a26" id="0211a26">諸坊曲街衢之所。高聲唱令作如是言。汝等</a><a name="0211a27" id="0211a27">諸人。咸須共委沙門喬答摩記。善賢長者其</a><a name="0211a28" id="0211a28">婦生男。光隆家族。人天妙相皆具足有。於</a><a name="0211a29" id="0211a29">我法中出家修行。斷盡諸惑得阿羅漢果者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240210c.htm'><img src='up.gif' border=0></a>
<a href='T240211b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>