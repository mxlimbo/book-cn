<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0090a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷13)</font> 第二分之四尼律墮法 <font face='Arial'>T22, p0090a</h2></font><hr>
<span class='old'>
</a><a name="0089c28" id="0089c28"><p>爾時諸比丘尼在毘舍佉母精舍安居竟。不</a><a name="0089c29" id="0089c29">捨精舍還主而去。於後火起有人見之。語毘</span><a name="0090a01" id="0090a01">舍佉母言。汝所作比丘尼精舍為火所燒。毘</a><a name="0090a02" id="0090a02">舍佉母言。置使燒盡。先諸比丘尼不付囑出</a><a name="0090a03" id="0090a03">行致使失火。後還復過長說所失物貽我惡</a><a name="0090a04" id="0090a04">名。彼比丘尼後復還來。毘舍佉母問言。阿姨</a><a name="0090a05" id="0090a05">去時留物精舍中不。答言無。便訶責言。云何</a><a name="0090a06" id="0090a06">去不還我精舍致使燒盡。若語我者。自當守</a><a name="0090a07" id="0090a07">護不使致此。諸長老比丘尼聞種種訶責。乃</a><a name="0090a08" id="0090a08">至今為諸比丘尼結戒。亦如上說。從今是戒</a><a name="0090a09" id="0090a09">應如是說。若比丘尼安居竟。不捨精舍還主</a><a name="0090a10" id="0090a10">去者波逸提。餘如上說</a><a name="0090a11" id="0090a11"><p>爾時諸比丘尼。看王宮殿及看畫舍。又遊觀</a><a name="0090a12" id="0090a12">諸嬉戲處到華池上。彼處多人聚看。比丘尼</a><a name="0090a13" id="0090a13">語諸男子言。汝可小避莫逼近我。諸男子</a><a name="0090a14" id="0090a14">言。不吉利人剃頭著割截衣不應來此。而來</a><a name="0090a15" id="0090a15">此者。是欲求男子。云何使我避去。便捉牽曳</a><a name="0090a16" id="0090a16">作麤惡婬欲語。諸長老比丘尼聞種種訶責。</a><a name="0090a17" id="0090a17">乃至今為諸比丘尼結戒。亦如上說。從今是</a><a name="0090a18" id="0090a18">戒應如是說。若比丘尼種種遊看波逸提。發</a><a name="0090a19" id="0090a19">心及方便突吉羅。若發行步步波逸提。式叉</a><a name="0090a20" id="0090a20">摩那沙彌尼突吉羅。不為看戲往皆不犯</a><a name="0090a21" id="0090a21"><p>爾時諸比丘尼半月布薩。不來比丘僧中乞</a><a name="0090a22" id="0090a22">教誡師。以無人教誡故。愚闇無知不能學戒</a><a name="0090a23" id="0090a23">諸長老比丘尼見種種呵責。以事白佛。佛以</a><a name="0090a24" id="0090a24">是事集二部漪。問諸比丘尼。汝等實爾不。答</a><a name="0090a25" id="0090a25">言。實爾世尊。佛種種訶責諸比丘尼。我先不</a><a name="0090a26" id="0090a26">說八敬法教汝等半月乞教誡師耶。訶責已</a><a name="0090a27" id="0090a27">告諸比丘。今為諸比丘尼結戒。從今是戒應</a><a name="0090a28" id="0090a28">如是說。若比丘尼半月不於僧中乞教誡師</a><a name="0090a29" id="0090a29">波逸提。式叉摩那沙彌尼不求教誡悔過突<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220089c.htm'><img src='up.gif' border=0></a>
<a href='T220090b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>