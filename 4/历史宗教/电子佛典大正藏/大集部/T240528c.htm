<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0528c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷1)</font> 初釋波羅底木叉經序 <font face='Arial'>T24, p0528c</h2></font><hr>
<span class='old'>
</a><a name="0528b28" id="0528b28">如。又復如者是譬況義。有百針者。謂破戒人</a><a name="0528b29" id="0528b29">於現法中種種熱惱悔恨傷心。比於針刺。略</span><a name="0528c01" id="0528c01">舉大數。且言其百。言極利者。能於後時生</a><a name="0528c02" id="0528c02">犯之因割令斷故。於戒銜處兩種義成。即是</a><a name="0528c03" id="0528c03">心生追悔。說所犯罪。又令惡見永不生故</a><a name="0528c04" id="0528c04"><p class='lg'>　　若人違軌則　　　聞教便能止</a><br><a name="0528c05" id="0528c05">　　大士若良馬　　　當出煩惱陣　</p></a><a name="0528c06" id="0528c06"><p>此頌明誡敕利益。違者。謂是違犯軌則者。謂</a><a name="0528c07" id="0528c07">諸學處。聞教便能止者。言其不由刀杖等物</a><a name="0528c08" id="0528c08">而為遮制言大士者謂近圓人。若良馬者。謂</a><a name="0528c09" id="0528c09">賢善智馬。當出煩惱陣者。煩惱難摧喻之軍</a><a name="0528c10" id="0528c10">陣。大士要心欲出生死。策修淨戒破煩惱軍。</a><a name="0528c11" id="0528c11">言當出者。謂是當獲阿羅漢果等</a><a name="0528c12" id="0528c12"><p class='lg'>　　若人無此銜　　　亦不曾喜樂</a><br><a name="0528c13" id="0528c13">　　彼沒煩惱陣　　　迷轉於生死　</p></a><a name="0528c14" id="0528c14"><p>此頌明無誡過生。若人無此銜者。諸外道等</a><a name="0528c15" id="0528c15">心馳邪境及耽欲者。惛於欲樂。言亦不曾喜</a><a name="0528c16" id="0528c16">樂者。顯無涅槃性。於圓寂理無愛樂心。彼沒</a><a name="0528c17" id="0528c17">煩惱陣者。謂因邪教共煩惱戰。為無善轡被</a><a name="0528c18" id="0528c18">他降伏。名為沒陣。迷轉於生死者。由無別</a><a name="0528c19" id="0528c19">解脫銜。於五趣中輪迴無救。隨業而轉失正</a><a name="0528c20" id="0528c20">道故</a><a name="0528c21" id="0528c21"><p>次下明正作白事。告眾令知。大德僧伽聽。</a><a name="0528c22" id="0528c22">今僧伽黑月十四日作褒灑陀。若僧伽時至</a><a name="0528c23" id="0528c23">聽者。僧伽應許。僧伽今作褒灑陀。說波羅底</a><a name="0528c24" id="0528c24">木叉戒經。白如是。言大德僧伽聽等者。欲</a><a name="0528c25" id="0528c25">令勿生異想專心聽故。於所聽事正憶持故。</a><a name="0528c26" id="0528c26">言僧伽者。有其五種。謂四人五人十人二十</a><a name="0528c27" id="0528c27">人多人。此中四人僧伽者。謂除隨意出罪近</a><a name="0528c28" id="0528c28">圓。自餘羯磨咸悉應作。五人僧伽者。謂除中</a><a name="0528c29" id="0528c29">方近圓。及以出罪餘並應作。十人僧伽者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240528b.htm'><img src='up.gif' border=0></a>
<a href='T240529a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>