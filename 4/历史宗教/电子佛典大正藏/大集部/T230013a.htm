<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0013a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷2)</font> 明四波羅夷法之一 <font face='Arial'>T23, p0013a</h2></font><hr>
<span class='old'>
</a><a name="0012c28" id="0012c28">說目連犯罪。何以故。目連但見前事不見後</a><a name="0012c29" id="0012c29">事。如來亦見前亦見後。是目連在耆闍崛</span><a name="0013a01" id="0013a01">山。入無所有處無色定。善取入定相。不善取</a><a name="0013a02" id="0013a02">出定相。從定起聞阿修羅城中伎樂音聲。聞</a><a name="0013a03" id="0013a03">已還疾入定。便自謂。我入定聞聲。若入無色</a><a name="0013a04" id="0013a04">定。若見色若聞聲無有是處。何以故。是人</a><a name="0013a05" id="0013a05">破壞色相捨離聲相故。若目連空無過人</a><a name="0013a06" id="0013a06">法故妄語者亦無是處。是目連隨心想說無</a><a name="0013a07" id="0013a07">罪。有一時諸比丘問長老目連。多浮陀河水</a><a name="0013a08" id="0013a08">從何處來。目連答言。此水從阿耨達池中來。</a><a name="0013a09" id="0013a09">諸比丘言。阿耨達池其水甘美有八功德。此</a><a name="0013a10" id="0013a10">水沸熱鹹苦何有此事。汝目連。汝空無過人</a><a name="0013a11" id="0013a11">法故作妄語。汝目連應擯治驅遣。是事白佛。</a><a name="0013a12" id="0013a12">佛語諸比丘。汝等莫說目連是事犯罪。何以</a><a name="0013a13" id="0013a13">故。阿耨達池去此極遠。是水本有八功德甘</a><a name="0013a14" id="0013a14">美。經歷五百小地獄上來。是故鹹熱。汝等若</a><a name="0013a15" id="0013a15">問目連是水何故鹹熱。能隨想答。目連實語</a><a name="0013a16" id="0013a16">無犯。有一時大目揵連入定。見跋耆諸夜叉</a><a name="0013a17" id="0013a17">與摩竭陀夜叉共鬥。破摩竭陀夜叉。從定起</a><a name="0013a18" id="0013a18">已語諸比丘。跋耆人當破摩竭陀人。後阿闍</a><a name="0013a19" id="0013a19">世王。善將兵眾破跋耆人。諸比丘語大目</a><a name="0013a20" id="0013a20">揵連。汝先言跋耆人當破摩竭陀人。今摩竭</a><a name="0013a21" id="0013a21">陀人破跋耆人。汝空無過人法故作妄語。汝</a><a name="0013a22" id="0013a22">目連應擯治驅遣。是事白佛。佛語諸比丘。莫</a><a name="0013a23" id="0013a23">說目連是事犯罪。何以故。目連見前不見後。</a><a name="0013a24" id="0013a24">如來見前亦見後。是跋耆夜叉與摩竭陀夜</a><a name="0013a25" id="0013a25">叉共鬥得勝。時跋耆人亦破摩竭陀人。後阿</a><a name="0013a26" id="0013a26">闍世王更集兵眾共戰得勝。是目連隨心想</a><a name="0013a27" id="0013a27">說無犯。目連又後入定。見摩竭陀夜叉。與跋</a><a name="0013a28" id="0013a28">耆夜叉共鬥得勝。目連從三昧起。語諸比丘。</a><a name="0013a29" id="0013a29">摩竭陀人當破跋耆人。後共鬥時跋耆人得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230012c.htm'><img src='up.gif' border=0></a>
<a href='T230013b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>