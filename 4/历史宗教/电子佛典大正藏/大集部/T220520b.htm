<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0520b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷36)</font> 明十九僧殘法之一 <font face='Arial'>T22, p0520b</h2></font><hr>
<span class='old'>
</a><a name="0520a28" id="0520a28">大愛道即以是事往白世尊。佛言得。若先</a><a name="0520a29" id="0520a29">外道度後聽出家。佛告大愛道。依止舍衛城</span><a name="0520b01" id="0520b01">比丘尼皆悉令集。乃至已聞者當重聞。若</a><a name="0520b02" id="0520b02">比丘尼知犯罪女眾親欲治而度除餘時。餘</a><a name="0520b03" id="0520b03">時者。先外道度。是名餘時。是法初罪。比丘</a><a name="0520b04" id="0520b04">尼者如上說。知者。若自知若從他聞。眾者。二</a><a name="0520b05" id="0520b05">眾集父母眾。夫家眾親者。婆羅門宗姓。剎</a><a name="0520b06" id="0520b06">利宗姓。毘舍宗姓。首陀羅宗姓。治罪者。或以</a><a name="0520b07" id="0520b07">薄裹而燒。或沙囊繫頸沈著水中或火燒頭。</a><a name="0520b08" id="0520b08">或截耳截鼻。或燒熱鐵烙小便道。或中裂</a><a name="0520b09" id="0520b09">其身。如是國法種種不同。除先在外道出家</a><a name="0520b10" id="0520b10">者。世尊說無罪外道者。尼揵帝梨檀遲伽。</a><a name="0520b11" id="0520b11">如是比外道。是法初罪僧伽婆尸沙者如上</a><a name="0520b12" id="0520b12">廣說。若比丘尼知犯罪女應治度出家越</a><a name="0520b13" id="0520b13">比尼罪。與學法者偷蘭遮受具足僧伽婆尸</a><a name="0520b14" id="0520b14">沙。是故世尊說</a><a name="0520b15" id="0520b15"><p>佛住舍衛城。爾時眾多女人在阿耆羅河彼</a><a name="0520b16" id="0520b16">岸。此岸比丘尼僧集。時偷蘭難陀比丘尼。脫</a><a name="0520b17" id="0520b17">衣放地截流浮渡。諸女人共相謂言。看是偷</a><a name="0520b18" id="0520b18">蘭難陀比丘尼浮渡而來。來已於露處坐已。</a><a name="0520b19" id="0520b19">須臾復還渡。諸女人嫌言。云何是偷蘭難陀</a><a name="0520b20" id="0520b20">比丘尼如凶惡人渡已復還。諸比丘尼聞已</a><a name="0520b21" id="0520b21">語大愛道。大愛道即以是事往白世尊。佛</a><a name="0520b22" id="0520b22">言。喚偷蘭難陀比丘尼來。來已佛言。此</a><a name="0520b23" id="0520b23">是惡事。汝云何於船渡處而獨浮渡。從今日</a><a name="0520b24" id="0520b24">後不聽於船渡處而獨浮渡。佛告大愛道。依</a><a name="0520b25" id="0520b25">止舍衛城。比丘尼皆悉令集。乃至已聞者當</a><a name="0520b26" id="0520b26">重聞。若比丘尼於船渡處獨渡河者。是法</a><a name="0520b27" id="0520b27">初罪僧伽婆尸沙比丘尼者如上說。獨渡者</a><a name="0520b28" id="0520b28">出界到彼岸僧伽婆尸沙</a><a name="0520b29" id="0520b29"><p>佛住舍衛城。爾時迦梨比丘尼於聚落中遊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220520a.htm'><img src='up.gif' border=0></a>
<a href='T220520c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>