<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0855c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷41)</font> 九十波逸底迦法 遮傳教學處第七十五 <font face='Arial'>T23, p0855c</h2></font><hr>
<span class='old'>
</a><a name="0855b28" id="0855b28">苾芻尼聞已歡喜。頂受奉行。時半託迦還住</a><a name="0855b29" id="0855b29">處已。即以此事白諸苾芻。時少欲者聞是語</span><a name="0855c01" id="0855c01">已以緣白佛。佛言乃至我觀十利。為諸苾芻</a><a name="0855c02" id="0855c02">制其學處。應如是說</a><a name="0855c03" id="0855c03"><p>若復苾芻聞諸苾芻作如是語。具壽。仁今當</a><a name="0855c04" id="0855c04">習如是學處。彼作是語。我實不能用汝愚癡</a><a name="0855c05" id="0855c05">不分明不善解者所說之言受行學處。我若</a><a name="0855c06" id="0855c06">見餘善閑三藏。當隨彼言而受行者。波逸底</a><a name="0855c07" id="0855c07">迦。若彼苾芻實欲求解者。當問三藏。此是時。</a><a name="0855c08" id="0855c08">若復苾芻者謂六眾也。餘義如上。具壽。仁今</a><a name="0855c09" id="0855c09">當習如是學處者。謂是所傳學處。不能用汝</a><a name="0855c10" id="0855c10">愚癡等者。謂思其惡思說其惡說作其惡作。</a><a name="0855c11" id="0855c11">名之為愚。若不持經律論。名之為癡。若於三</a><a name="0855c12" id="0855c12">藏不了其義。名不分明。若於三藏不善決擇。</a><a name="0855c13" id="0855c13">名不善解。餘文易知。乃至釋罪皆如上說。此</a><a name="0855c14" id="0855c14">中犯相其事云何。若有苾芻告餘苾芻作如</a><a name="0855c15" id="0855c15">是語。具壽。仁可習行如是學處。彼便報云。我</a><a name="0855c16" id="0855c16">不能用汝語。便以愚等四事一一說時。皆得</a><a name="0855c17" id="0855c17">墮罪。若彼前人是實愚等。說時無犯。又無犯</a><a name="0855c18" id="0855c18">者謂初犯人。廣說如上</a><a name="0855c19" id="0855c19"><p><b>　　<A NAME="n614"></A>默聽鬥諍學處第七十六</b></a><a name="0855c20" id="0855c20"><p>佛在室羅伐城逝多林給孤獨園。時鄔陀夷</a><a name="0855c21" id="0855c21">斷眾結惑證阿羅漢。具壽闡陀向憍閃毘省</a><a name="0855c22" id="0855c22">緣而坐。阿說迦補捺伐素俱並命終。難陀鄔</a><a name="0855c23" id="0855c23">波難陀。依大眾住。時十七眾見是事已。各生</a><a name="0855c24" id="0855c24">勇決報怨之心。共作是議。於六眾內極相欺</a><a name="0855c25" id="0855c25">惱者。鄔波難陀常為初首。我等應與作捨置</a><a name="0855c26" id="0855c26">羯磨。便向食堂所共為籌議。時鄔波難陀詣</a><a name="0855c27" id="0855c27">其窗所側耳而聽聞彼議論。即入堂中苦為</a><a name="0855c28" id="0855c28">剋責。作如是語。我必當為汝等作大治罰。汝</a><a name="0855c29" id="0855c29">等豈可不聞古仙頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230855b.htm'><img src='up.gif' border=0></a>
<a href='T230856a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>