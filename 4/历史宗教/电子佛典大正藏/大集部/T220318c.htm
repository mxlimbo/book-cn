<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0318c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷11)</font> 明三十尼薩耆波夜提法之初 <font face='Arial'>T22, p0318c</h2></font><hr>
<span class='old'>
</a><a name="0318b28" id="0318b28"><p>佛住舍衛城。廣說如上。爾時長老難陀優波</a><a name="0318b29" id="0318b29">難陀冬盛寒時。著厚納衣。敷煖床褥。頭上著</span><a name="0318c01" id="0318c01">帽腳著富羅。前然爐火。有二外道。黑色碧眼</a><a name="0318c02" id="0318c02">寒顫而來。在前立住。外道見已心生樂著。</a><a name="0318c03" id="0318c03">即語比丘言。汝等出家得如是樂。時外道心</a><a name="0318c04" id="0318c04">樂佛法。便作是言。我等亦名出家。而值弗蘭</a><a name="0318c05" id="0318c05">迦葉教。我等裸形拔髮投巖赴澗。五熱炙身</a><a name="0318c06" id="0318c06">而行乞食。徒受辛苦而無樂事。比丘報言。汝</a><a name="0318c07" id="0318c07">若樂此法者。便來出家。亦復如我得是樂住。</a><a name="0318c08" id="0318c08">外道答言。我無沙門僧伽梨。比丘報言。但來</a><a name="0318c09" id="0318c09">我當與汝。外道即來。便與出家受具足已。語</a><a name="0318c10" id="0318c10">言。我今度汝出家受具足。汝當作如是給</a><a name="0318c11" id="0318c11">事。我晨當早起問訊安眠不。出唾壺器及</a><a name="0318c12" id="0318c12">小便器。著常處淨洗手。授澡水齒木。持缽迎</a><a name="0318c13" id="0318c13">粥。小食已洗缽令燥。安著常處。若有請處。當</a><a name="0318c14" id="0318c14">迎食。我欲入聚落時。當持入聚落衣。授我取</a><a name="0318c15" id="0318c15">我常著衣。料理卷疊安著常處。我從聚落</a><a name="0318c16" id="0318c16">還時。汝當敷小床座。與我水并授樹葉食時。</a><a name="0318c17" id="0318c17">以扇扇食已洗缽令乾。舉著常處。脫入聚落</a><a name="0318c18" id="0318c18">衣。卷舉復授我。常所著衣。汝食已。當取薪</a><a name="0318c19" id="0318c19">草浣衣煮染。淨掃房內。巨磨塗地。我欲入</a><a name="0318c20" id="0318c20">林坐禪時。汝當持坐具隨後。還時隨還。當與</a><a name="0318c21" id="0318c21">我水洗手。授香花供養訖。當敷床與我洗足</a><a name="0318c22" id="0318c22">水。復以油摩敷置臥具。內唾壺及小便器然</a><a name="0318c23" id="0318c23">燈。如是種種供給。安隱我已然後自事。時彼</a><a name="0318c24" id="0318c24">比丘答師言。此非出家法。便是婢作。師言。汝</a><a name="0318c25" id="0318c25">若不能作者。當還我僧伽梨。彼即脫衣著地</a><a name="0318c26" id="0318c26">而去</a><a name="0318c27" id="0318c27"><p>復次佛住舍衛城。廣說如上。爾時尊者難陀。</a><a name="0318c28" id="0318c28">是優波難陀兄。時優波難陀語兄共行弟子</a><a name="0318c29" id="0318c29">言。我共汝入聚落。當與汝物。我若作非威儀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220318b.htm'><img src='up.gif' border=0></a>
<a href='T220319a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>