<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0051c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷7)</font> 初分之五墮初 <font face='Arial'>T22, p0051c</h2></font><hr>
<span class='old'>
</a><a name="0051b28" id="0051b28">瞋恨言。由沙門釋子使我女寡。復種種罵詈</a><a name="0051b29" id="0051b29">醜言溢口。鄰人語言。他薄汝女何預沙門。即</span><a name="0051c01" id="0051c01">具以答。不信樂佛法者。咸皆言快。由敬沙門</a><a name="0051c02" id="0051c02">致有此事。若復親近劇當過是。爾時復有賈</a><a name="0051c03" id="0051c03">客主。語諸賈人言。可辦資糧。某日最吉。當</a><a name="0051c04" id="0051c04">共發去。即皆備辦種種飲食。有一比丘次</a><a name="0051c05" id="0051c05">第乞食。到一賈人家。賈人問言。欲須何等。答</a><a name="0051c06" id="0051c06">言須食。問能食餅糗不。答言能。即取缽盛</a><a name="0051c07" id="0051c07">滿與之。比丘得已語諸比丘言。某甲家多有</a><a name="0051c08" id="0051c08">美飲食。汝可往乞。諸比丘皆往悉得。糧食遂</a><a name="0051c09" id="0051c09">盡。賈客主言。吉日今到。應共發去。此賈人</a><a name="0051c10" id="0051c10">言。糧食未辦。賈客主言。我先宣令備辦糧食。</a><a name="0051c11" id="0051c11">何故於今方言未辦。答言。沙門來乞與之悉</a><a name="0051c12" id="0051c12">盡。賈客主言。今是吉日不得不發。我便先去。</a><a name="0051c13" id="0051c13">汝可後來。於是便發。後還安隱大得宜利。彼</a><a name="0051c14" id="0051c14">一賈人後去。遭賊失物蕩盡。便啼哭言。由沙</a><a name="0051c15" id="0051c15">門釋子遭此窮厄。賊問言。我奪汝物何以怨</a><a name="0051c16" id="0051c16">人。具以事答。諸賊聞已復語之言。汝親近沙</a><a name="0051c17" id="0051c17">門。正應打殺正應奪物。若復有親近者。亦當</a><a name="0051c18" id="0051c18">如是。諸長老比丘聞。種種呵責。以是白佛。佛</a><a name="0051c19" id="0051c19">以是事集比丘僧。問諸比丘。汝等實爾不。答</a><a name="0051c20" id="0051c20">言。實爾世尊。佛種種呵責已告諸比丘。今為</a><a name="0051c21" id="0051c21">諸比丘結戒。從今是戒應如是說。若比丘到</a><a name="0051c22" id="0051c22">白衣家。自恣多與飲食。若餅若糗。若須</a><a name="0051c23" id="0051c23">二三缽應受。過是受者波逸提。有諸病比丘</a><a name="0051c24" id="0051c24">入村乞食。有一居士自恣多與。過二三缽不敢</a><a name="0051c25" id="0051c25">復受。以是白佛。佛以是事集比丘僧。告諸比</a><a name="0051c26" id="0051c26">丘。今聽病比丘過二三缽受。從今是戒應如</a><a name="0051c27" id="0051c27">是說。若比丘到白衣家。自恣多與飲食。若餅</a><a name="0051c28" id="0051c28">若糗。若須二三缽應受。若無病過是受者波</a><a name="0051c29" id="0051c29">逸提。有諸比丘就請家食。食已復從主人索<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220051b.htm'><img src='up.gif' border=0></a>
<a href='T220052a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>