<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0223b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷4)</font> 第一門第四子攝頌之餘 <font face='Arial'>T24, p0223b</h2></font><hr>
<span class='old'>
</a><a name="0223a28" id="0223a28">業。修純白業。如餘廣說</a><a name="0223a29" id="0223a29"><p>緣處同前。時諸苾芻誦經之時。不閑聲韻隨</span><a name="0223b01" id="0223b01">句而說。猶如瀉棗置之異器。彼諸外道諷誦</a><a name="0223b02" id="0223b02">經典作吟詠聲。給孤獨長者日日常往禮覲</a><a name="0223b03" id="0223b03">世尊。於其路側聞諸外道誦經之聲。作如是</a><a name="0223b04" id="0223b04">念。此諸外道。於惡法律而為出家。諷誦經</a><a name="0223b05" id="0223b05">典作吟詠聲音詞可愛。我諸聖者不閑聲韻</a><a name="0223b06" id="0223b06">逐句隨文。猶如瀉棗置之異器。此是我事</a><a name="0223b07" id="0223b07">當白大師。既至佛所禮雙足已。退坐一面白</a><a name="0223b08" id="0223b08">言。世尊。彼諸外道於惡法律而為出家。諷誦</a><a name="0223b09" id="0223b09">經典作吟詠聲音詞可愛。我諸聖者不閑聲</a><a name="0223b10" id="0223b10">韻逐句隨文。猶如瀉棗置之異器。若佛世尊</a><a name="0223b11" id="0223b11">慈悲許者。聽諸聖眾作吟詠聲而誦經典。世</a><a name="0223b12" id="0223b12">尊意許默然無說。長者見佛默然許已。禮佛</a><a name="0223b13" id="0223b13">而去。佛告諸苾芻。從今已往我聽汝等。作</a><a name="0223b14" id="0223b14">吟詠聲而誦經法。佛聽許已諸苾芻眾。作吟</a><a name="0223b15" id="0223b15">詠聲而誦經法。及以讀經。請教白事亦皆如</a><a name="0223b16" id="0223b16">是。給孤長者因入寺中。見合寺僧音聲喧雜。</a><a name="0223b17" id="0223b17">白言聖者。今此伽藍先為法宇。今日變作乾</a><a name="0223b18" id="0223b18">闥婆城。時諸苾芻以緣白佛。佛言苾芻不應</a><a name="0223b19" id="0223b19">作吟詠聲誦諸經法。及以讀經請教白事。皆</a><a name="0223b20" id="0223b20">不應作。然有二事作吟詠聲。一謂讚大師德。</a><a name="0223b21" id="0223b21">二謂誦三啟經。餘皆不合。佛許二事作吟詠</a><a name="0223b22" id="0223b22">聲。讚佛德誦三啟。有一少年苾芻。作二事時</a><a name="0223b23" id="0223b23">不解吟詠。但知直說如瀉棗聲。諸苾芻曰。</a><a name="0223b24" id="0223b24">佛許二事作吟詠聲如何不作。答曰我先不</a><a name="0223b25" id="0223b25">解。苾芻白佛。佛言應學。佛遣學時。苾芻隨在</a><a name="0223b26" id="0223b26">房中廊下門屋堂殿。悉皆學習吟詠之聲。長</a><a name="0223b27" id="0223b27">者入見同上譏嫌。白言聖者乾闥婆城未能</a><a name="0223b28" id="0223b28">捨棄。復往白佛。佛言應在屏處學吟詠聲。勿</a><a name="0223b29" id="0223b29">居顯露。違者得越法罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240223a.htm'><img src='up.gif' border=0></a>
<a href='T240223c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>