<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0119a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷17)</font> 九十波逸提之六 <font face='Arial'>T23, p0119a</h2></font><hr>
<span class='old'>
</a><a name="0118c23" id="0118c23">語故持不持耶。我等當問餘比丘持修多羅</a><a name="0118c24" id="0118c24">比尼摩多羅迦者。若應持者當持。不應持</span><a name="0119a01" id="0119a01">者不持。是中有比丘尼。少欲知足行頭陀。聞</a><a name="0119a02" id="0119a02">是事心不喜。種種因緣呵責偷蘭難陀比丘</a><a name="0119a03" id="0119a03">尼。云何名比丘尼佛。結同戒違逆不受。復語</a><a name="0119a04" id="0119a04">長老跋提言。汝愚癡不了不決定知。如是種</a><a name="0119a05" id="0119a05">種因緣訶已。向佛廣說。佛以是事集比丘僧。</a><a name="0119a06" id="0119a06">佛以種種因緣訶責偷蘭難陀比丘尼。云何</a><a name="0119a07" id="0119a07">名比丘尼。我結同戒違逆不受。復訶責善男</a><a name="0119a08" id="0119a08">子跋提。愚癡不了不決定知。佛如是種種因</a><a name="0119a09" id="0119a09">緣訶已。語諸比丘。以十利故與比丘結戒。從</a><a name="0119a10" id="0119a10">今是戒應如是說。若比丘說戒時作是言。我</a><a name="0119a11" id="0119a11">不受學是戒。先當問餘比丘持修多羅持比</a><a name="0119a12" id="0119a12">尼持摩多羅迦者。波逸提。若比丘欲知法者。</a><a name="0119a13" id="0119a13">應從此戒學。已當問餘比丘持修多羅持比</a><a name="0119a14" id="0119a14">尼持摩多羅迦者。應如是問。是語云何。是</a><a name="0119a15" id="0119a15">事應爾。波逸提者。煮燒覆障。若不悔過能障</a><a name="0119a16" id="0119a16">礙道。是中犯者。若比丘說四波羅夷時。作是</a><a name="0119a17" id="0119a17">言。我不學是戒。先當問餘比丘持修多羅</a><a name="0119a18" id="0119a18">持比尼持摩多羅迦者。波逸提。若比丘說十</a><a name="0119a19" id="0119a19">三僧伽婆尸沙法二不定法三十尼薩耆波逸</a><a name="0119a20" id="0119a20">提法九十波逸提法四波羅提提舍尼法眾多</a><a name="0119a21" id="0119a21">學法七滅諍法及餘入比尼經說時。作是言。</a><a name="0119a22" id="0119a22">我不受學是戒。先當問餘比丘持修多羅</a><a name="0119a23" id="0119a23">持比尼持摩多羅迦者。波逸提。若除入比</a><a name="0119a24" id="0119a24">尼經。說餘經時作是言。我不受學是經。先當</a><a name="0119a25" id="0119a25">問餘比丘持修多羅持比尼持摩多羅迦者。</a><a name="0119a26" id="0119a26">突吉羅(七十五竟)</a><a name="0119a27" id="0119a27"><p>佛在王舍城。爾時六群比丘。與十七群比丘。</a><a name="0119a28" id="0119a28">常共鬥諍相罵相詈。時十七群共六群鬥</a><a name="0119a29" id="0119a29">諍相罵已。各自別去。謂六群比丘不聞其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230118c.htm'><img src='up.gif' border=0></a>
<a href='T230119b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>