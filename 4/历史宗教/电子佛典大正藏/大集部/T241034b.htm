<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1034b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷1)</font> 集會品第一 <font face='Arial'>T24, p1034b</h2></font><hr>
<span class='old'>
</a><a name="1034a28" id="1034a28">說法教眾生言。若能晨朝敬禮六方。則得增</a><a name="1034a29" id="1034a29">長命之與財。何以故。東方之土屬于帝釋。有</span><a name="1034b01" id="1034b01">供養者釋提桓因則為護助。南方之土屬閻羅</a><a name="1034b02" id="1034b02">王。有供養者。彼閻羅王則為護助。西方之土</a><a name="1034b03" id="1034b03">屬婆樓那天。有供養者。彼婆樓那則為護</a><a name="1034b04" id="1034b04">助。北方之土屬拘毘羅天。有供養者。彼拘毘</a><a name="1034b05" id="1034b05">羅則為護助。下方之土屬于火天。有供養者。</a><a name="1034b06" id="1034b06">火天則為護助。上方之土屬于風天。有供</a><a name="1034b07" id="1034b07">養者。彼亦為護。世尊。佛法之中頗有如是六</a><a name="1034b08" id="1034b08">方不耶。善男子。我佛法中亦有六方。所謂</a><a name="1034b09" id="1034b09">六波羅蜜。東方則是檀波羅蜜。何以故。始</a><a name="1034b10" id="1034b10">初出者。為出智慧光因緣故。彼東方者屬眾</a><a name="1034b11" id="1034b11">生心。若有眾生能供養彼檀波羅蜜。則為增</a><a name="1034b12" id="1034b12">長壽命與財。南方即是尸波羅蜜。何以故。尸</a><a name="1034b13" id="1034b13">波羅蜜名之為右。若人供養亦得增長壽命</a><a name="1034b14" id="1034b14">與財。西方即是羼提波羅蜜。何以故。彼西</a><a name="1034b15" id="1034b15">方者名之為後。一切惡法棄於後故。若有供</a><a name="1034b16" id="1034b16">養則得增長壽命與財。北方即是毘離耶</a><a name="1034b17" id="1034b17">波羅蜜。何以故。北方名號勝諸惡法。若人供</a><a name="1034b18" id="1034b18">養則得增長壽命與財。下方則是禪波羅</a><a name="1034b19" id="1034b19">蜜。何以故。能正觀察三惡道故。若人供養亦</a><a name="1034b20" id="1034b20">得增長命之與財。上方即是般若波羅蜜。何</a><a name="1034b21" id="1034b21">以故。上方者即是無上。無上故。若有供</a><a name="1034b22" id="1034b22">養則得增長命之與財。善男子。是六方者屬</a><a name="1034b23" id="1034b23">眾生心。非如外道六師所說。如是六方誰能</a><a name="1034b24" id="1034b24">供養。善男子。唯有菩薩乃能供養。世尊。</a><a name="1034b25" id="1034b25">以何義故名為菩薩。佛言。得菩提故名為菩</a><a name="1034b26" id="1034b26">薩。菩提性故名為菩薩。世尊。若言得菩提</a><a name="1034b27" id="1034b27">已名為菩薩者。若未供養彼六方時。云何得</a><a name="1034b28" id="1034b28">名為菩薩耶。若以性故名菩薩者。誰有此性。</a><a name="1034b29" id="1034b29">有此性者則能供養。若無性者則不能供養<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241034a.htm'><img src='up.gif' border=0></a>
<a href='T241034c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>