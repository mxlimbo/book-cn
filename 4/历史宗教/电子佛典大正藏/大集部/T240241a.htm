<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0241a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷9)</font> 第二門第四子攝頌勝鬘之餘 <font face='Arial'>T24, p0241a</h2></font><hr>
<span class='old'>
</a><a name="0240c28" id="0240c28"><p class='lg'>　　和好行財賄　　　矯詐為毒術</a><br><a name="0240c29" id="0240c29">　　後當以兵力　　　是智人所為　</p></span><a name="0241a01" id="0241a01"><p>准斯道理。應設方便先為矯詐。遣使詣彼持</a><a name="0241a02" id="0241a02">王教命而告之曰。今我於仁有愛戀心實無</a><a name="0241a03" id="0241a03">惡意。緣有少事要欲入城。幸為開門暫見容</a><a name="0241a04" id="0241a04">納。即還速出不敢停留。依計至彼傳如上說。</a><a name="0241a05" id="0241a05">城內諸人共集議論。為當放入為不許耶。或</a><a name="0241a06" id="0241a06">言放入。或言不可。或言總集一處可共行籌。</a><a name="0241a07" id="0241a07">若籌多者應隨其語。眾然其說。即共行籌。是</a><a name="0241a08" id="0241a08">時罪惡魔王作如是念。我常隨逐沙門喬答</a><a name="0241a09" id="0241a09">摩。覓其瑕隙不能得便。我今宜可害彼眷屬</a><a name="0241a10" id="0241a10">正是其時。即便變身作老釋子。居其上座先</a><a name="0241a11" id="0241a11">受取籌。以次諸人見彼受籌。咸云老宿既受。</a><a name="0241a12" id="0241a12">我何不取。于時眾內多人受籌。既見籌多遂</a><a name="0241a13" id="0241a13">即開門令王軍入。王曰我已棄捨劫比羅城</a><a name="0241a14" id="0241a14">諸釋迦子。任情誅殺。眾聞教已。便縱四兵。</a><a name="0241a15" id="0241a15">旗鼓震天。囂聲聒地。隨處誅戮無悲愍心。時</a><a name="0241a16" id="0241a16">釋種大名見此事已。於諸眷屬起極悲憐。頭</a><a name="0241a17" id="0241a17">髮蓬亂即疾往詣惡生之所白言。大王當與</a><a name="0241a18" id="0241a18">我願。王曰。欲須何願。白言。於諸釋種幸施無</a><a name="0241a19" id="0241a19">畏。王曰。諸餘釋種我不能捨。汝之家屬隨意</a><a name="0241a20" id="0241a20">當出。答曰。我今入池自沈水底。乃至我身未</a><a name="0241a21" id="0241a21">出已來。眷屬皆放。王聞是語目視諸臣。諸臣</a><a name="0241a22" id="0241a22">白王。此大名者是先王親友允其所願。王言。</a><a name="0241a23" id="0241a23">若爾少時令出。是時大名既蒙許已。悲愍眷</a><a name="0241a24" id="0241a24">屬憂惱纏心。疾往赴池自沈水底。即以頭髮</a><a name="0241a25" id="0241a25">繫著樹根。因茲而死。時諸釋種於過去時。不</a><a name="0241a26" id="0241a26">同業者出城而去。或往末羅國。或往泥波羅。</a><a name="0241a27" id="0241a27">或往其餘聚落城邑。若於昔時同惡業者。雖</a><a name="0241a28" id="0241a28">出東門南門還入。南門出西門入。西門出北</a><a name="0241a29" id="0241a29">門入。北門出東門入。諸臣見已而白王曰。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240240c.htm'><img src='up.gif' border=0></a>
<a href='T240241b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>