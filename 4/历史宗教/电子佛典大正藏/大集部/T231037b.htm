<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1037b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷4)</font> <font face='Arial'>T23, p1037b</h2></font><hr>
<span class='old'>
</a><a name="1037a28" id="1037a28">於此賢劫中。人壽二萬歲時。有佛出現於世。</a><a name="1037a29" id="1037a29">號曰迦攝波佛。在仙人墮處。施鹿林中。是時</span><a name="1037b01" id="1037b01">彼佛所有求寂。緣作苾芻。僧護。汝之所見。形</a><a name="1037b02" id="1037b02">如牆者。彼諸眾生。污泥僧伽牆壁。所以得如</a><a name="1037b03" id="1037b03">是報。所見似柱者。彼諸有情。曾於僧伽柱。以</a><a name="1037b04" id="1037b04">鼻涕唾污。由彼業故。受如斯報。形如杓者。曾</a><a name="1037b05" id="1037b05">作求寂。為行蜜漿於僧伽中。有客苾芻。來至</a><a name="1037b06" id="1037b06">求寂處。其求寂洗杓。彼客苾芻問言。於僧伽</a><a name="1037b07" id="1037b07">中。行非時漿不。求寂答言。行漿已了。不見</a><a name="1037b08" id="1037b08">我今洗杓。遂生瞋罵。由彼業力。受如是報。</a><a name="1037b09" id="1037b09">汝見形如臼者。昔日曾作苾芻。欲造缽時。有</a><a name="1037b10" id="1037b10">一求寂。專知僧伽庫藏。造缽苾芻。於求寂處</a><a name="1037b11" id="1037b11">借白。我用擣物。時求寂白言。大德且住少時。</a><a name="1037b12" id="1037b12">我今政忙。少時與臼。苾芻乃即生瞋苦言。我</a><a name="1037b13" id="1037b13">若自由。非論借臼。以擣油麻。亦擣汝身。于時</a><a name="1037b14" id="1037b14">求寂便作是念。我若報答。必更大嗔。默然而</a><a name="1037b15" id="1037b15">住。知彼苾芻嗔息定已。時求寂即詣彼邊。白</a><a name="1037b16" id="1037b16">言。汝今知我是何等人。尊者告曰。汝於迦攝</a><a name="1037b17" id="1037b17">波佛教中。出家求寂。求寂報曰。汝出家事。所</a><a name="1037b18" id="1037b18">作未辦。汝被一切煩惱所縛。我得解脫。汝出</a><a name="1037b19" id="1037b19">麤言。當須說悔。罪即消薄。彼即說悔。遂生臼</a><a name="1037b20" id="1037b20">形身。汝所見形猶如鐺者。昔與寺家曾作淨</a><a name="1037b21" id="1037b21">人。承事苾芻。為苾芻煎藥。時苾芻瞋。然彼淨</a><a name="1037b22" id="1037b22">人因茲生恨。便故打鐺破。由此業力。身如鐺</a><a name="1037b23" id="1037b23">形。汝見以繩繫之挽斷者。昔為授事。外有施</a><a name="1037b24" id="1037b24">物。令彼僧伽。寒熱受用。爾時授事。夏月衣</a><a name="1037b25" id="1037b25">物。迴為冬用。迴冬衣物。將為熱用。由此業</a><a name="1037b26" id="1037b26">故。受如斯苦。時諸苾芻咸皆有疑。以緣白佛。</a><a name="1037b27" id="1037b27">具壽僧護。曾作何業。由何業故。得於大富長</a><a name="1037b28" id="1037b28">者家生。復得出家。證阿羅漢果。能作如是大</a><a name="1037b29" id="1037b29">利益事。佛告諸苾芻。汝等應聽。僧護苾芻所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231037a.htm'><img src='up.gif' border=0></a>
<a href='T231037c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>