<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1474 沙彌尼戒經 0938a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1474 沙彌尼戒經</font> <font face='Arial'>(卷1)</font> <font face='Arial'>T24, p0938a</h2></font><hr>
<span class='old'>
</a><a name="0937c28" id="0937c28">戒則為舉矣。譬如國君風化普平萬民安寧。</a><a name="0937c29" id="0937c29">沙彌尼如是。若能具十戒者。五百之戒自然</span><a name="0938a01" id="0938a01">普備。若父母慈和。子孫眷屬奴客婢使自然</a><a name="0938a02" id="0938a02">率從</a><a name="0938a03" id="0938a03"><p>又沙彌尼常尊三寶敬師和上。過於父母百</a><a name="0938a04" id="0938a04">千萬倍。父母一世。和上度無極無限。念報</a><a name="0938a05" id="0938a05">反復不造反逆。常厭穢身如人閉獄墮墜溷</a><a name="0938a06" id="0938a06">廁。不貪女身不燒色欲。如于大火。譬若</a><a name="0938a07" id="0938a07">處賊。心念一切。如父如母如子如身。常慚</a><a name="0938a08" id="0938a08">本行懷態不快。乃獲斯身。當解本無。猶如幻</a><a name="0938a09" id="0938a09">化。無男無女從行得之。本無五道。況男女乎。</a><a name="0938a10" id="0938a10">求大乘者。了一切空如幻化夢影響野馬芭</a><a name="0938a11" id="0938a11">蕉深山之響緣對而生。本無所有。信色如影。</a><a name="0938a12" id="0938a12">痛癢如芭蕉。思想如野馬。生死如泡。識如幻</a><a name="0938a13" id="0938a13">非我。因緣合成無緣則無。獨來獨去。無一隨</a><a name="0938a14" id="0938a14">者。欲為道者。權慧為父母樂法為兄弟。不離</a><a name="0938a15" id="0938a15">深義以為和上。慈悲喜護諦住正法。以為男</a><a name="0938a16" id="0938a16">女。六度無極以為伴黨。神通之慧以為車乘。</a><a name="0938a17" id="0938a17">不違經戒思惟空義。以為屋宅。又沙彌尼不</a><a name="0938a18" id="0938a18">得獨行。同類為伴。二人若三人。若無沙彌尼。</a><a name="0938a19" id="0938a19">當與清信女俱行。若婢使不得與大沙彌男</a><a name="0938a20" id="0938a20">子同床座坐。不妄語。又不得比寺居止。自不</a><a name="0938a21" id="0938a21">疾病。不得數往反檀越。請讀經乃說。不得</a><a name="0938a22" id="0938a22">自用。等輩相教隨年恭順。不得慢恣轉相導</a><a name="0938a23" id="0938a23">說。若有過失屏處相諫。莫於眾中說聞善見</a><a name="0938a24" id="0938a24">善乃可宣揚。聞惡見惡不得傳說。唯可白和</a><a name="0938a25" id="0938a25">上。不得語餘人。常自剋責。見善思及。見惡自</a><a name="0938a26" id="0938a26">察。悲哀彼人意不及故。若作沙彌尼求和上</a><a name="0938a27" id="0938a27">者。當得好聰明智慧奉順法者。世世能度人。</a><a name="0938a28" id="0938a28">譬若有船完具牢堅在所能度至于彼岸。若</a><a name="0938a29" id="0938a29">師不聰明。行不應法。非是大師。持作和上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240937c.htm'><img src='up.gif' border=0></a>
<a href='T240938b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>