<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0491a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷32)</font> 明雜誦跋渠法之一 四提舍尼初 <font face='Arial'>T22, p0491a</h2></font><hr>
<span class='old'>
</a><a name="0490c28" id="0490c28">長老。世尊已般泥洹。比丘僧集欲結集法藏</a><a name="0490c29" id="0490c29">故來相呼。比丘聞已慘然不悅。世尊已般泥</span><a name="0491a01" id="0491a01">洹耶。答言爾。便言。世尊在閻浮提者當往。世</a><a name="0491a02" id="0491a02">尊已般泥洹世間眼滅。即以神足上昇虛空。</a><a name="0491a03" id="0491a03">入火光三昧以自闍維。見已即還。來入僧中</a><a name="0491a04" id="0491a04">具說上事。乃至言入火光三昧。復遣至三</a><a name="0491a05" id="0491a05">十三天尸利沙翅宮。呼憍梵波提。次長老善</a><a name="0491a06" id="0491a06">見在香山。長老頗頭洗那在遊戲山。長老拔</a><a name="0491a07" id="0491a07">佉梨在瞻婆山。復有長老鬱多羅在淨山。尊</a><a name="0491a08" id="0491a08">者目連弟子名大光在光山。尊者舍利弗弟</a><a name="0491a09" id="0491a09">子摩藪盧在慢陀山。尊者羅杜在摩羅</a><a name="0491a10" id="0491a10">山。如是等乃至聞喚。皆般泥洹。復遣使往毘</a><a name="0491a11" id="0491a11">沙門天宮。喚修蜜哆。使至已作是言長老世</a><a name="0491a12" id="0491a12">尊已般泥洹。比丘僧集欲結集法藏。故來相</a><a name="0491a13" id="0491a13">喚。比丘聞已慘然不悅言。世尊已般泥洹耶。</a><a name="0491a14" id="0491a14">答言爾便言。世尊在閻浮提者我當詣彼。世</a><a name="0491a15" id="0491a15">尊般泥洹後世間眼滅。即以神足上昇虛空。</a><a name="0491a16" id="0491a16">入火光三昧以自闍維。入於般泥洹。使還僧</a><a name="0491a17" id="0491a17">中具白僧如上。大迦葉言。諸長老且止勿復</a><a name="0491a18" id="0491a18">喚餘諸聞喚者便自泥洹。若更喚者復當般</a><a name="0491a19" id="0491a19">泥洹。如是世間便空無有福田。有比丘言。</a><a name="0491a20" id="0491a20">諸長老。尊者阿難是佛侍者親受法教。又復</a><a name="0491a21" id="0491a21">世尊記阿難有三事。第一宜應喚來。大迦葉</a><a name="0491a22" id="0491a22">言不爾。如此學人入無學德力自在眾中。猶</a><a name="0491a23" id="0491a23">如疥[<a href='javascript:showpic("images/072508.gif")'>癈-(弓*殳)+虫</a>]野干入師子群中。時尊者阿難料理</a><a name="0491a24" id="0491a24">供養訖。來到一聚落中作是言。我今此中宿。</a><a name="0491a25" id="0491a25">明日當往王舍城。時有天來語阿難言。大迦</a><a name="0491a26" id="0491a26">葉言。尊者是疥[<a href='javascript:showpic("images/072508.gif")'>癈-(弓*殳)+虫</a>]野干。阿難作是念。世尊已</a><a name="0491a27" id="0491a27">泥洹。我今正欲依附。云何持我作疥[<a href='javascript:showpic("images/072508.gif")'>癈-(弓*殳)+虫</a>]野干。</a><a name="0491a28" id="0491a28">心生不悅。復作是念。是大迦葉。足知我眷屬</a><a name="0491a29" id="0491a29">姓字。正當以我結使未盡故作是言耳。時尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220490c.htm'><img src='up.gif' border=0></a>
<a href='T220491b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>