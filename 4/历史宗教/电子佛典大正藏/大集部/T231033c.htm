<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1033c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷3)</font> <font face='Arial'>T23, p1033c</h2></font><hr>
<span class='old'>
</a><a name="1033b28" id="1033b28">而於王所。由如太子。我今於彼。求出家耶。即</a><a name="1033b29" id="1033b29">往逝多林。詣苾芻處。白言。聖者我求出家。彼</span><a name="1033c01" id="1033c01">與出家。及受近圓。并教法式。既近圓已。勇厲</a><a name="1033c02" id="1033c02">精勤。於中無間。不經多時。乃證阿羅漢果。時</a><a name="1033c03" id="1033c03">彼長者便生追悔。作如是念。彼負我債。於時</a><a name="1033c04" id="1033c04">時間。常還本利。以何因緣。輒見輕棄。如若今</a><a name="1033c05" id="1033c05">時。重得見者。我當懺謝。即於城門。佇立而</a><a name="1033c06" id="1033c06">住。時彼苾芻。於日初分。執持衣缽。入城乞</a><a name="1033c07" id="1033c07">食。長者便見。問言。賢首。汝已出家。雖復時</a><a name="1033c08" id="1033c08">時常還本利。今可共歸。便執其手。欲引而行。</a><a name="1033c09" id="1033c09">爾時苾芻便即昇空乃現種種十八神變。廣</a><a name="1033c10" id="1033c10">說如上。時彼長者速便歸信。心疾迴轉。猶如</a><a name="1033c11" id="1033c11">大樹崩倒于地。白言。聖者。獲得如是殊勝功</a><a name="1033c12" id="1033c12">德。上妙果證。從今以去。聖者所須資具衣食。</a><a name="1033c13" id="1033c13">我當給與。願尊納受。爾時四遠。皆悉聞知某</a><a name="1033c14" id="1033c14">甲長者所負財主。獲如是果。時勝軍王既聞</a><a name="1033c15" id="1033c15">斯事。敕大臣曰。從今以去。所有負債。未得還</a><a name="1033c16" id="1033c16">者。此等欲於佛所出家。若有如是。不應與彼</a><a name="1033c17" id="1033c17">生其留難。時室羅筏城。有一長者。放債與人。</a><a name="1033c18" id="1033c18">時有一人。舉物生利。乃至出家。不養鹿等。廣</a><a name="1033c19" id="1033c19">如上說。復於異時。持缽乞食。長者遇見。告</a><a name="1033c20" id="1033c20">言。苾芻。汝已出家。誰復時時償我本利。今可</a><a name="1033c21" id="1033c21">共歸。欲執其手。苾芻告曰。汝莫觸我。若觸我</a><a name="1033c22" id="1033c22">者。當截汝手。報言。何故。苾芻曰。汝可不聞。</a><a name="1033c23" id="1033c23">王有教令。若欲出家。一切負債。皆悉放免。彼</a><a name="1033c24" id="1033c24">共譏嫌。作如是語。出家釋子多懷驁慢。現負</a><a name="1033c25" id="1033c25">他債。度令出家。苾芻以緣白佛。佛作是念。由</a><a name="1033c26" id="1033c26">度負債者。有如是過。告諸苾芻。從今已後。負</a><a name="1033c27" id="1033c27">債之人。不應輒度。若有度者。得越法罪</a><a name="1033c28" id="1033c28"><p>爾時佛在室羅筏城。給孤獨園。有一長者。娶</a><a name="1033c29" id="1033c29">妻未久。便生一息。乃至年漸長大。因父瞋責。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231033b.htm'><img src='up.gif' border=0></a>
<a href='T231034a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>