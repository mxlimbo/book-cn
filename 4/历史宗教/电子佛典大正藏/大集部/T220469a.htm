<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0469a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷30)</font> 明雜誦跋渠法之一 四提舍尼初 <font face='Arial'>T22, p0469a</h2></font><hr>
<span class='old'>
</a><a name="0468c28" id="0468c28">已竟。時比丘心生疑悔往問長老比丘。長老</a><a name="0468c29" id="0468c29">比丘言。汝以腳蹴女人。得偷蘭遮。不作言作。</span><a name="0469a01" id="0469a01">波夜提。如是毘尼竟。是名蹴女人。</a><a name="0469a02" id="0469a02"><p>磨糗者。舍衛城祇桓精舍。時比丘著入聚落</a><a name="0469a03" id="0469a03">衣。持缽入城次行乞食至一家。見女人蹲地</a><a name="0469a04" id="0469a04">磨糗。衣不覆形。比丘見已即生欲心語。姊妹。</a><a name="0469a05" id="0469a05">我欲食糗。女人即與糗比丘心生疑悔。往問</a><a name="0469a06" id="0469a06">長老比丘。長老比丘言。汝以何心。答言。欲</a><a name="0469a07" id="0469a07">心。即遣使問彼女人。女人答言。我蹲地磨糗。</a><a name="0469a08" id="0469a08">比丘乞糗。我便與之。使還答如上。長老比丘</a><a name="0469a09" id="0469a09">言。解義不解味。偷蘭遮。乃至不解義不解味。</a><a name="0469a10" id="0469a10">得越毘尼罪。如是毘尼竟。是名磨糗。</a><a name="0469a11" id="0469a11"><p>犢子者。跋祇國有人。去精舍不遠放犢子。犢</a><a name="0469a12" id="0469a12">子來入精舍。踐食華果觝突形像。知事人語</a><a name="0469a13" id="0469a13">放犢人。好看汝犢莫令縱暴。如是再三語。猶</a><a name="0469a14" id="0469a14">故不止。知事人瞋。牽犢子著房中。反閉戶入</a><a name="0469a15" id="0469a15">聚落乞食。在道中作是念。房中多有夜叉。不</a><a name="0469a16" id="0469a16">能殺是犢耶。即還精舍開戶見犢已死。比丘</a><a name="0469a17" id="0469a17">怖畏即持著眾僧廁中。便捨而去。放犢人來</a><a name="0469a18" id="0469a18">問。阿闍梨見我犢不。答言。不見。比丘心生疑</a><a name="0469a19" id="0469a19">悔。問諸比丘。諸比丘不能決。往問長老。長老</a><a name="0469a20" id="0469a20">言。牽犢入房反閉戶。得越毘尼罪持著僧廁</a><a name="0469a21" id="0469a21">中。得偷蘭遮。見言不見。波夜提。如是毘尼</a><a name="0469a22" id="0469a22">竟。是名放犢</a><a name="0469a23" id="0469a23"><p>捨婦者。迦尸耆利大邑。時有摩訶羅端正。</a><a name="0469a24" id="0469a24">捨婦出家。其婦逐來在房外紡績。摩訶羅語</a><a name="0469a25" id="0469a25">言。汝去。我出家人不須汝。答言。尊者。我在</a><a name="0469a26" id="0469a26">此作有何妨事。為欲時時見尊者。不能相離</a><a name="0469a27" id="0469a27">耳。摩訶羅以是數數語。猶故不去。即持衣缽</a><a name="0469a28" id="0469a28">棄捨而去有女人見已語言。汝本二已去。聞</a><a name="0469a29" id="0469a29">已即逐及已。便捉衣當前而立。作是言。阿闍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220468c.htm'><img src='up.gif' border=0></a>
<a href='T220469b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>