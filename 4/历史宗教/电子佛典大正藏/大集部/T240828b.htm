<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0828b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷5)</font> <font face='Arial'>T24, p0828b</h2></font><hr>
<span class='old'>
</a><a name="0828a28" id="0828a28">阿犯祇富那婆蘇六群比丘等。自歌舞作伎</a><a name="0828a29" id="0828a29">也。佛聞之制。一切比丘不得歌舞作伎也</span><a name="0828b01" id="0828b01"><p>有六群比丘。如狗槃走法走。佛不聽也。舞法。</a><a name="0828b02" id="0828b02">是童蒙小兒所作。歌者似哭音。此法比丘皆</a><a name="0828b03" id="0828b03">不應作。露齒笑者。狂人相貌亦不聽也</a><a name="0828b04" id="0828b04"><p>六群比丘作歌音誦經嘆佛。佛不聽也。作者</a><a name="0828b05" id="0828b05">有五種過。一者於此音中自生染著。二者生</a><a name="0828b06" id="0828b06">人染著。三者諸天不樂。四者言音不正。五者</a><a name="0828b07" id="0828b07">語義不了。是名音樂。花鬘瓔珞自不得著。</a><a name="0828b08" id="0828b08">亦不得作花鬘瓔珞與俗人著。比丘若為佛</a><a name="0828b09" id="0828b09">供養若為佛塔聲聞塔供養故作伎不犯。何</a><a name="0828b10" id="0828b10">者是作鬘瓔珞花。一優缽羅花。二婆師迦花。</a><a name="0828b11" id="0828b11">三瞻蔔迦花。四阿提目多迦花。五打金作</a><a name="0828b12" id="0828b12">花。六打銀作花。七白鑞花。八鉛錫花。九作</a><a name="0828b13" id="0828b13">木花。十作衣花。十一作帶花。是名花鬘花。</a><a name="0828b14" id="0828b14">尊者迦葉惟說曰。若為佛不為。餘眾生得作。</a><a name="0828b15" id="0828b15">不犯</a><a name="0828b16" id="0828b16"><p>爾時六群比丘。用跋那香塗身。諸白衣嫌之。</a><a name="0828b17" id="0828b17">佛不聽。六群比丘復用香搗香塗身。而為俗</a><a name="0828b18" id="0828b18">人所譏。如是等眾多皆不聽也</a><a name="0828b19" id="0828b19"><p>若比丘得種種好香。塗佛塔聲聞塔。為供養</a><a name="0828b20" id="0828b20">塔故。作種種形像。皆得為之。佛於一時。不</a><a name="0828b21" id="0828b21">聽諸比丘著死屍衣入塔。比丘言。我等皆著</a><a name="0828b22" id="0828b22">糞掃衣。云何入塔禮拜。佛聞之告諸比丘。汝</a><a name="0828b23" id="0828b23">等得糞掃衣。水中久漬。用純灰浣令淨。用奚</a><a name="0828b24" id="0828b24">墨伽香塗上。然後得著入塔。諸比丘所住房</a><a name="0828b25" id="0828b25">內。若有臭氣不得住者。聽燒種種好香熏</a><a name="0828b26" id="0828b26">之。是名為香</a><a name="0828b27" id="0828b27"><p>天竺土法。貴勝男女皆和種種好香用塗其</a><a name="0828b28" id="0828b28">身上著妙服。六群比丘如俗人法用香塗身。</a><a name="0828b29" id="0828b29">諸檀越嫌之。云何比丘如俗人法。世尊聞已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240828a.htm'><img src='up.gif' border=0></a>
<a href='T240828c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>