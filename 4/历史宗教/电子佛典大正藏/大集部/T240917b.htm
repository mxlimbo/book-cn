<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1470 大比丘三千威儀 0917b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1470 大比丘三千威儀</font> <font face='Arial'>(卷1)</font> <font face='Arial'>T24, p0917b</h2></font><hr>
<span class='old'>
</a><a name="0917a28" id="0917a28">得善知識</a><a name="0917a29" id="0917a29"><p>復有五事。一者當得好善檀越。二者當有善</span><a name="0917b01" id="0917b01">意。三者當有善藥。四者當能服藥。五者當</a><a name="0917b02" id="0917b02">得助爾乃得猗。隨時者。謂四時。安床者。謂</a><a name="0917b03" id="0917b03">繩床。軟座者。謂毛坐。閑處者。謂山中樹下。</a><a name="0917b04" id="0917b04">亦謂私寺中不與人共。善知識者。謂同居。</a><a name="0917b05" id="0917b05">善檀越者。謂令人無所求。善意者。謂能觀</a><a name="0917b06" id="0917b06">善。善藥者。謂能伏意。能服藥者。謂不念萬</a><a name="0917b07" id="0917b07">物。善助者。謂禪帶</a><a name="0917b08" id="0917b08"><p>禪帶有五事。一者當廣一尺。二者當長八尺。</a><a name="0917b09" id="0917b09">三者當頭有鉤。四者當三重。五者不得用生</a><a name="0917b10" id="0917b10">草。亦不得用金鉤</a><a name="0917b11" id="0917b11"><p>有五事不應用坐。一者眾坐時。二者入城時。</a><a name="0917b12" id="0917b12">三者九十日竟時。四者與三師同處為恭敬。</a><a name="0917b13" id="0917b13">五者至白衣家若客舍皆不應獨自一室中</a><a name="0917b14" id="0917b14">安隱時得用作私匿</a><a name="0917b15" id="0917b15"><p>有五事。一者當用熟韋。二者當如法作。三</a><a name="0917b16" id="0917b16">者不過再重。四者不得絲綴之。五者著當如</a><a name="0917b17" id="0917b17">法。不得使濕著</a><a name="0917b18" id="0917b18"><p>有五事。一者不得著禮佛。二者不得著入眾</a><a name="0917b19" id="0917b19">坐。三者不得著上佛塔上。四者不得著經</a><a name="0917b20" id="0917b20">行。五者天雨不得著自得分衛</a><a name="0917b21" id="0917b21"><p>復有五事。一者不得著入三師室。二者不得</a><a name="0917b22" id="0917b22">持問經。三者不得著持為和上阿闍梨作</a><a name="0917b23" id="0917b23">禮。四者不得著為眾僧作禮。五者日暮不</a><a name="0917b24" id="0917b24">得用洗</a><a name="0917b25" id="0917b25"><p>有五事應相入室。一者問訊。二者病瘦往瞻</a><a name="0917b26" id="0917b26">視。三者問經。四者有所借。五者眾人使往呼</a><a name="0917b27" id="0917b27">住有五事。一者當於外彈指。二者入當脫</a><a name="0917b28" id="0917b28">帽。三者當作禮。四者當正住人教坐乃坐。五</a><a name="0917b29" id="0917b29">者不得忘持入經<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240917a.htm'><img src='up.gif' border=0></a>
<a href='T240917c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>