<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0727c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷8)</font> 舍利弗品 <font face='Arial'>T24, p0727c</h2></font><hr>
<span class='old'>
</a><a name="0727b28" id="0727b28">問諸比丘。此是何等赤色。佛知而故問。何以</a><a name="0727b29" id="0727b29">故問。為制戒因緣故。答世尊者。諸比丘向</span><a name="0727c01" id="0727c01">世尊言。此是檀尼迦陶師子屋。色赤如火。</a><a name="0727c02" id="0727c02">以無數方便呵責此比丘。云何癡人。於眾</a><a name="0727c03" id="0727c03">生中無慈悲。而殘害眾生。無慈者。悲之前</a><a name="0727c04" id="0727c04">護義也。悲者。因彼苦故而心動。是名悲。不</a><a name="0727c05" id="0727c05">殘害者。不毀傷眾生命。因癡故。掘土蹋泥</a><a name="0727c06" id="0727c06">取火。燒多諸眾生。因此死故。是故律本說。</a><a name="0727c07" id="0727c07">汝癡人者。當來眾生而作是言。佛在世時比</a><a name="0727c08" id="0727c08">丘。已作如是殘害眾生。要當無罪。勿令</a><a name="0727c09" id="0727c09">眾生生如是心。如來呵責檀尼迦已。佛告</a><a name="0727c10" id="0727c10">諸比丘。從今以後不得純泥作屋。若有作</a><a name="0727c11" id="0727c11">者得突吉羅罪。因此瓦屋便成結戒。檀尼</a><a name="0727c12" id="0727c12">迦比丘若初不犯罪。餘者有過佛語作。</a><a name="0727c13" id="0727c13">得突吉羅罪。若住者亦得突吉羅罪。若以</a><a name="0727c14" id="0727c14">茅和泥者善。純泥作屋得罪。諸比丘答</a><a name="0727c15" id="0727c15">言。善哉。汝等可打破此屋者。諸比丘受</a><a name="0727c16" id="0727c16">佛語已。即往至屋所。以木石打破壞之。於</a><a name="0727c17" id="0727c17">是長老檀尼迦比丘為初說。法師曰。我今次</a><a name="0727c18" id="0727c18">第分別說之。是時檀尼迦。於屋一邊白日</a><a name="0727c19" id="0727c19">入定。聞諸比丘打破瓦屋聲。即問言。咄咄汝</a><a name="0727c20" id="0727c20">等。何以打破我屋。諸比丘答言。世尊使令</a><a name="0727c21" id="0727c21">打破。檀尼迦聞已即受教敕。若佛使破者</a><a name="0727c22" id="0727c22">善。法師曰。檀尼迦比丘作屋。自用物作屋。</a><a name="0727c23" id="0727c23">成佛何故而打破。答曰。所以破者。此屋不</a><a name="0727c24" id="0727c24">淨故。是外道法用。復有餘義。無慈悲眾生</a><a name="0727c25" id="0727c25">作此瓦屋。若比丘多聞知律者。見餘比丘</a><a name="0727c26" id="0727c26">所用不得法。即取打破無罪。物主不得作</a><a name="0727c27" id="0727c27">是言。大德已破我物。應還我物直。若有比</a><a name="0727c28" id="0727c28">丘。以多羅葉作傘。內外俱五種色。以綖</a><a name="0727c29" id="0727c29">貫連極令精好。此傘不善。若赤若黃二色。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240727b.htm'><img src='up.gif' border=0></a>
<a href='T240728a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>