<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0140a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷8)</font> <font face='Arial'>T24, p0140a</h2></font><hr>
<span class='old'>
</a><a name="0139c28" id="0139c28">是時給孤長者。還家敕諸僮僕。以車象牛驢</a><a name="0139c29" id="0139c29">擔負筐籠。運載其金。至誓多林用布其地。有</span><a name="0140a01" id="0140a01">少未遍。于時長者心自思惟。若取大藏金即</a><a name="0140a02" id="0140a02">太多。欲開小藏復恐不足。又作是念。諸藏之</a><a name="0140a03" id="0140a03">中何者不多不少。而得充足</a><a name="0140a04" id="0140a04"><p>爾時太子。見長者默住思惟。即便生念。給</a><a name="0140a05" id="0140a05">孤長者心應生退。為一園林。豈能捨此積集</a><a name="0140a06" id="0140a06">多金。作是念已告長者曰。汝心應退。當卻收</a><a name="0140a07" id="0140a07">取金。其園還我。長者告曰。太子。我心不退。</a><a name="0140a08" id="0140a08">然心中所計。欲開何藏不多不少而得充足。</a><a name="0140a09" id="0140a09">太子聞此語已便作是念。世尊威德不可思</a><a name="0140a10" id="0140a10">議。其法亦不可思議。是故長者能捨積聚無</a><a name="0140a11" id="0140a11">量金寶。作此念已告長者曰。其地金未遍處。</a><a name="0140a12" id="0140a12">應收卻還。我為世尊而作寺門。長者報曰。</a><a name="0140a13" id="0140a13">隨意可為世尊而作寺門。爾時給孤長者。為</a><a name="0140a14" id="0140a14">世尊初欲造寺。諸外道眾。極生怨恨心懷熱</a><a name="0140a15" id="0140a15">惱。共集一處往長者所。到已便作是言。長者。</a><a name="0140a16" id="0140a16">汝不應為喬答摩沙門造立寺舍。何以故。我</a><a name="0140a17" id="0140a17">等先已分界。彼王舍城可喬答摩居止。此室</a><a name="0140a18" id="0140a18">羅筏城而我等住。是故不應造寺。長者報曰。</a><a name="0140a19" id="0140a19">汝等祇可分自國境。不應共分我園。我所造</a><a name="0140a20" id="0140a20">功德皆由自心。諸外道等見長者堅意不移。</a><a name="0140a21" id="0140a21">即詣王所具陳上事。給孤長者共對獲勝。彼</a><a name="0140a22" id="0140a22">外道心生忿怒面現惡相。便作是語。我終不</a><a name="0140a23" id="0140a23">從汝志。然喬答摩沙門上首弟子。與我等共</a><a name="0140a24" id="0140a24">相論議。若能勝我隨意造寺。長者報曰。可爾。</a><a name="0140a25" id="0140a25">然我且問舍利子。若見許可即來報汝。長者</a><a name="0140a26" id="0140a26">即往尊者。舍利子所。頂禮雙足退坐一面。而</a><a name="0140a27" id="0140a27">即白言。大德。諸外道等皆作是語。汝欲作寺</a><a name="0140a28" id="0140a28">云我制汝。又言。喬答摩沙門上首弟子。今現</a><a name="0140a29" id="0140a29">在此與我論議。若能勝我聽汝造寺。未審尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240139c.htm'><img src='up.gif' border=0></a>
<a href='T240140b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>