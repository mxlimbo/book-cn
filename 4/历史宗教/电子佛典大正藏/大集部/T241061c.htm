<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1061c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷5)</font> 淨三歸品第二十 <font face='Arial'>T24, p1061c</h2></font><hr>
<span class='old'>
</a><a name="1061b28" id="1061b28">僧。觀有為法多諸罪過。獨處修行得甘露</a><a name="1061b29" id="1061b29">味。故名為佛。一切無漏無為法界。故名為</span><a name="1061c01" id="1061c01">法。受持禁戒讀誦解說十二部經。故名為僧。</a><a name="1061c02" id="1061c02">若有問言。如來滅已歸依佛者。是何歸依。</a><a name="1061c03" id="1061c03">善男子。如是歸依名為歸依。過去諸佛無學</a><a name="1061c04" id="1061c04">之法。如我先教提謂長者。汝當歸依未來世</a><a name="1061c05" id="1061c05">僧。依過去佛亦復如是。福田果報有多少</a><a name="1061c06" id="1061c06">故差別為三。若佛在世及涅槃後。供養果報</a><a name="1061c07" id="1061c07">無有差別。受歸依者亦復如是。如佛在世為</a><a name="1061c08" id="1061c08">諸弟子立諸要制。佛雖過去有犯之者亦獲</a><a name="1061c09" id="1061c09">罪報。歸過去佛亦復如是。猶如如來臨涅槃</a><a name="1061c10" id="1061c10">時。一切人天為涅槃故多設供養。爾時如來</a><a name="1061c11" id="1061c11">未入涅槃猶故在世。懸受未來世供養事。歸</a><a name="1061c12" id="1061c12">過去佛亦復如是。譬如有人父母在遠。是人</a><a name="1061c13" id="1061c13">或時瞋罵得罪。或時恭敬讚歎得福。歸過去</a><a name="1061c14" id="1061c14">佛亦復如是。是故我說。我若在世及涅槃後</a><a name="1061c15" id="1061c15">所設供養。施者受福等無差別。善男子。若</a><a name="1061c16" id="1061c16">男若女若能三說三歸依者。名優婆塞名優</a><a name="1061c17" id="1061c17">婆夷。一切諸佛雖歸依法。法由佛說故得顯</a><a name="1061c18" id="1061c18">現。是故先應歸依於佛。淨身口意至心念佛。</a><a name="1061c19" id="1061c19">念已即離怖畏苦惱。是故應當先歸依佛。智</a><a name="1061c20" id="1061c20">者深觀如來智慧解脫最勝。能說解脫及解</a><a name="1061c21" id="1061c21">脫因。能說無上寂靜之處。能竭生死苦惱大</a><a name="1061c22" id="1061c22">海。威儀庠序三業寂靜。是故應當先歸依</a><a name="1061c23" id="1061c23">佛。智者深觀生死之法是大苦聚。無上正道</a><a name="1061c24" id="1061c24">能永斷之。生死之法渴愛飢饉。無上甘露味</a><a name="1061c25" id="1061c25">能充足。生死之法怖畏嶮難。無上正法能除</a><a name="1061c26" id="1061c26">斷之。生死錯謬邪僻不正。無常見常無我見</a><a name="1061c27" id="1061c27">我。無樂見樂不淨見淨。無上正法悉能斷</a><a name="1061c28" id="1061c28">除。以是因緣應歸依法。智者應觀外道徒眾。</a><a name="1061c29" id="1061c29">無慚無愧非如法住。雖為道行不知正路。雖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241061b.htm'><img src='up.gif' border=0></a>
<a href='T241062a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>