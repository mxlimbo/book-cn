<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0946c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷1)</font> <font face='Arial'>T24, p0946c</h2></font><hr>
<span class='old'>
</a><a name="0946b28" id="0946b28">也。二者比丘持大戒。半月以上。比丘尼當禮</a><a name="0946b29" id="0946b29">事之。不得故言新沙門勞精進乎。今日寒熱</span><a name="0946c01" id="0946c01">乃爾耶。設有是語者。便為亂新學比丘意。常</a><a name="0946c02" id="0946c02">自恭敬謹敕自修。勸樂新學遠離防欲憺然</a><a name="0946c03" id="0946c03">自守。三者比丘比丘尼。不得相與並居同止。</a><a name="0946c04" id="0946c04">設相與並居同止者。為不清淨。為欲所纏。不</a><a name="0946c05" id="0946c05">免罪根。堅當自制明斷欲情憺然自守。四</a><a name="0946c06" id="0946c06">者三月止一處自相撿挍。所聞所見當自省</a><a name="0946c07" id="0946c07">察。若邪語受而不報。聞若不聞。見若不見。亦</a><a name="0946c08" id="0946c08">無往反之緣憺而自守。五者比丘尼不得訟</a><a name="0946c09" id="0946c09">問自了。設比丘以所聞所見。若比丘有所聞</a><a name="0946c10" id="0946c10">見訟問比丘尼。比丘尼即當自省過惡。不得</a><a name="0946c11" id="0946c11">高聲大語自現其欲態也。當自撿挍憺而自</a><a name="0946c12" id="0946c12">守。六者比丘尼有庶幾於道法者得問比丘</a><a name="0946c13" id="0946c13">僧經律之事。但得說般若波羅蜜。不得共說</a><a name="0946c14" id="0946c14">世間不急之事也。設說不急之事者。知是人</a><a name="0946c15" id="0946c15">非為道也。是為世間放逸之人耳。深自省察</a><a name="0946c16" id="0946c16">憺而自守。七者比丘尼自未得道。若犯法律</a><a name="0946c17" id="0946c17">之戒。當半月詣眾僧中自首過懺悔。以棄憍</a><a name="0946c18" id="0946c18">慢之態。今復如是自恥慚愧。深自省察憺而</a><a name="0946c19" id="0946c19">自守。八者比丘尼雖百歲持大戒。當處新受</a><a name="0946c20" id="0946c20">大戒比丘下坐。當以謙敬為作禮。是為八敬</a><a name="0946c21" id="0946c21">之法。我教女人。當自束修不得踰越。當以盡</a><a name="0946c22" id="0946c22">壽學而行之。假令大愛道。審能持此八敬法</a><a name="0946c23" id="0946c23">者。聽為沙門。賢者阿難受佛語已。以熟諦思</a><a name="0946c24" id="0946c24">惟深而且要。便起作禮而出。報大愛道言。裘</a><a name="0946c25" id="0946c25">曇彌。勿可復愁憂也。已得捨家之信。去家就</a><a name="0946c26" id="0946c26">道。亦甚安隱矣。佛說。女人作沙門者。有八敬</a><a name="0946c27" id="0946c27">之法。不得踰越。但當終身勤意學而行之耳。</a><a name="0946c28" id="0946c28">持意當如防水善治堤塘。勿令漏泆。爾時阿</a><a name="0946c29" id="0946c29">難。便一一為母說佛教敕八敬之事言。能如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240946b.htm'><img src='up.gif' border=0></a>
<a href='T240947a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>