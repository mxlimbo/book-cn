<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0849a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷8)</font> <font face='Arial'>T24, p0849a</h2></font><hr>
<span class='old'>
</a><a name="0848c28" id="0848c28">自舉。是名從身口愚癡所生</a><a name="0848c29" id="0848c29"><p>從身貪所害者。有一比丘名能加僧提。僧差</span><a name="0849a01" id="0849a01">令守寺。後有一小女來至寺中。即捉共行不</a><a name="0849a02" id="0849a02">淨。此女年小根壞而死。諸比丘心疑。殺婬於</a><a name="0849a03" id="0849a03">此二處何中犯罪。往問世尊。佛言。婬邊得罪</a><a name="0849a04" id="0849a04">也。是名身貪所害犯也。從口貪所害犯者。爾</a><a name="0849a05" id="0849a05">時白衣疾病而臥。其人有妻顏貌端正。有一</a><a name="0849a06" id="0849a06">比丘往到問疾。語彼妻言。可共行欲事。女</a><a name="0849a07" id="0849a07">人答言。我有夫主不得自從。比丘即為病者</a><a name="0849a08" id="0849a08">說法語言。若作罪行久住於世。後世受罪甚</a><a name="0849a09" id="0849a09">久。若有福德命終即受天樂。何用此惡活為。</a><a name="0849a10" id="0849a10">此病者即因此厭身方便取死。諸比丘白佛。</a><a name="0849a11" id="0849a11">佛言。此人犯波羅夷。是名從口所貪犯也。從</a><a name="0849a12" id="0849a12">身口所染害者。即身口貪是也。爾時有優婆</a><a name="0849a13" id="0849a13">夷蘇毘耶。語比丘言。若共我行欲者。不淨欲</a><a name="0849a14" id="0849a14">出時應捨起去不犯。比丘即用其言共行欲。</a><a name="0849a15" id="0849a15">謂為不犯。如是展轉世尊聞之。佛言。此是身</a><a name="0849a16" id="0849a16">口所貪犯也。又復身口所貪犯者。有一比丘</a><a name="0849a17" id="0849a17">為弟子受戒。白四羯磨受戒已。不為說戒相。</a><a name="0849a18" id="0849a18">直捨來向寺。弟子在後見其本二。問言君何</a><a name="0849a19" id="0849a19">所作。答言。師將此中受大戒。婦即語言。持戒</a><a name="0849a20" id="0849a20">日長。今因便相見可共行欲。夫即用婦言共</a><a name="0849a21" id="0849a21">行不淨。此人所以行不淨者。不識戒相故爾。</a><a name="0849a22" id="0849a22">佛聞已制戒。從今已去受戒已。即為受戒者</a><a name="0849a23" id="0849a23">說戒相令知。是名身口所貪犯也。身瞋恚所</a><a name="0849a24" id="0849a24">害者。乘瞋心手自斷他命。是名身瞋心害犯</a><a name="0849a25" id="0849a25">也。口瞋害犯者。遣使殺人。是名口瞋害犯也。</a><a name="0849a26" id="0849a26">身口瞋恚所害者。身自殺口語人殺。是名身</a><a name="0849a27" id="0849a27">口瞋所害犯也。身愚癡所害者。若屬他木。若</a><a name="0849a28" id="0849a28">果若樹。不語主輒取。是名身愚癡所害犯也。</a><a name="0849a29" id="0849a29">口愚癡所犯者。若有比丘。見比丘所作不是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240848c.htm'><img src='up.gif' border=0></a>
<a href='T240849b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>