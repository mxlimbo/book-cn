<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0314b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷23)</font> 第三門第四子攝頌之餘 <font face='Arial'>T24, p0314b</h2></font><hr>
<span class='old'>
</a><a name="0314a28" id="0314a28">此迴竊至我不豫知。如若重來必不相放</a><a name="0314a29" id="0314a29"><p>時出光王還已聞知。遂告大臣瑜健那。如前</span><a name="0314b01" id="0314b01">所說。大臣諫曰。王前竊去彼不覺知。遂令安</a><a name="0314b02" id="0314b02">隱得歸本邑。今時彼王極為防衛。若重去者</a><a name="0314b03" id="0314b03">必不平安不去為勝。臣雖苦諫王不受語。王</a><a name="0314b04" id="0314b04">既發引臣亦隨行。至嗢逝尼城止一宅內。增</a><a name="0314b05" id="0314b05">養覺已。令多壯人於其宅邊拔劍防守。告言。</a><a name="0314b06" id="0314b06">此宅若有女人出者放去勿放男子。時瑜健</a><a name="0314b07" id="0314b07">那知其事勢。作如是念我今不應見王遭難</a><a name="0314b08" id="0314b08">默而棄捨。作何方便令其走出。遂即令王著</a><a name="0314b09" id="0314b09">婢使衣。頭戴水器令人隨後以杖驅行。云汝</a><a name="0314b10" id="0314b10">取水速可歸來王待澡漱。時守衛人謂是婢</a><a name="0314b11" id="0314b11">使遂不禁止。既至池邊棄瓨而走。增養入宅</a><a name="0314b12" id="0314b12">覓王不得。但見瑜健那。即將見王。秪由此</a><a name="0314b13" id="0314b13">人令出光王走。時瑜健那前白王曰。我比蒙</a><a name="0314b14" id="0314b14">王身命存活。今令走出正是其宜。此諸臣等</a><a name="0314b15" id="0314b15">受王封祿。縱其走去豈成道理。王乃大責增</a><a name="0314b16" id="0314b16">養曰。何有敵國害王來此行私。君等公然令</a><a name="0314b17" id="0314b17">其走去。若餘方便獲得者善。若不得者當受</a><a name="0314b18" id="0314b18">極刑。聞已驚惶思求方便。時是南方有機</a><a name="0314b19" id="0314b19">巧師新來至此。增養問曰汝。有智力。能作如</a><a name="0314b20" id="0314b20">是如是機關物不。答言。我且學作望有成</a><a name="0314b21" id="0314b21">功。是時增養遂藏王家葦山大象。遍告城</a><a name="0314b22" id="0314b22">邑葦山大象走出外處莫知所在。遠近悉皆</a><a name="0314b23" id="0314b23">聞斯嚮已。報工人曰。應以本作葦山象形。</a><a name="0314b24" id="0314b24">彼即隨言作機關象。於此象中安五十人。象</a><a name="0314b25" id="0314b25">糞及水多貯象內。告言。汝等宜動機關可令</a><a name="0314b26" id="0314b26">此象往憍閃毘不遠而住。王若四兵共來看</a><a name="0314b27" id="0314b27">者象可迴還。若獨來者即捉其王。置於象內</a><a name="0314b28" id="0314b28">急走歸國。工人聞教並依言作。遂令大象至</a><a name="0314b29" id="0314b29">憍閃毘不遠而住是時。牧牛羊人及諸雜役<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240314a.htm'><img src='up.gif' border=0></a>
<a href='T240314c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>