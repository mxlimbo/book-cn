<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1068c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷6)</font> 業品第二十四之一 <font face='Arial'>T24, p1068c</h2></font><hr>
<span class='old'>
</a><a name="1068b28" id="1068b28">然下手時彼便命終不得殺罪。若作毒藥與</a><a name="1068b29" id="1068b29">懷妊者。若破歌羅羅。是人則得作無作罪。</span><a name="1068c01" id="1068c01">若自刑者不得殺罪。何以故。不起他想故。無</a><a name="1068c02" id="1068c02">瞋恚心故。非他自因緣故。或有說言。若心</a><a name="1068c03" id="1068c03">在善不善無記。悉得殺罪。猶如火毒。雖復善</a><a name="1068c04" id="1068c04">心不善無記。觸食之者悉皆死者。是義不然。</a><a name="1068c05" id="1068c05">何以故。世間有人捉火不燒食毒不死。非惡</a><a name="1068c06" id="1068c06">心殺亦復如是。不得殺罪。如諸醫等或有說</a><a name="1068c07" id="1068c07">言。婆藪仙人說咒殺人殺羊祀天不得殺罪。</a><a name="1068c08" id="1068c08">是義不然。何以故。斷他命故。癡因緣故。若</a><a name="1068c09" id="1068c09">見人死心生歡喜。當知是人得成已罪。見他</a><a name="1068c10" id="1068c10">殺已心生歡喜出財賞之。亦復如是。若使他</a><a name="1068c11" id="1068c11">殺。受使之人到已。更以種種苦毒而殺戮之。</a><a name="1068c12" id="1068c12">口敕之者唯得作罪。受使之人兼得二罪。作</a><a name="1068c13" id="1068c13">以無作。若發惡心奪取他物。是人亦得作無</a><a name="1068c14" id="1068c14">作罪。若數時取。若寄時取。因市易取。亦得</a><a name="1068c15" id="1068c15">偷罪。若自不取不貪不用。教他令取。是人</a><a name="1068c16" id="1068c16">亦得作無作罪。若欲偷金取時得銀。出外識</a><a name="1068c17" id="1068c17">已還置本處。是人不得偷盜之罪。若欲偷</a><a name="1068c18" id="1068c18">金。得已即念無常之想心生悔恨。欲還本主</a><a name="1068c19" id="1068c19">而復畏之。設餘方便還所偷物。雖離本處不</a><a name="1068c20" id="1068c20">得偷罪。奴僕財產先悉生意與主同共。後生</a><a name="1068c21" id="1068c21">貪想輒取主物。取已生疑而便藏避。復思是</a><a name="1068c22" id="1068c22">物同共無異。雖離本處不得偷罪若人行路</a><a name="1068c23" id="1068c23">為賊所剝。既至村落村主問言。汝失何物</a><a name="1068c24" id="1068c24">我當償之。若說摔所失取他物者。是得偷罪。</a><a name="1068c25" id="1068c25">若有發心施他二衣。受者取一云不須二。輒</a><a name="1068c26" id="1068c26">還留者是得偷罪。若人發心欲以房舍臥具</a><a name="1068c27" id="1068c27">醫藥資生所須施一比丘。未與之間更聞他</a><a name="1068c28" id="1068c28">方有大德來。輒迴施之是得偷罪。若取命過</a><a name="1068c29" id="1068c29">比丘財物。誰邊得罪。若羯磨已從羯磨僧得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241068b.htm'><img src='up.gif' border=0></a>
<a href='T241069a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>