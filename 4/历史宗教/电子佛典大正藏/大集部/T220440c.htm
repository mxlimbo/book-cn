<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0440c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷26)</font> 明雜誦跋渠法之一 四提舍尼初 <font face='Arial'>T22, p0440c</h2></font><hr>
<span class='old'>
</a><a name="0440b28" id="0440b28">比丘眾來見已歡喜。請令就座。隨宜供給已</a><a name="0440b29" id="0440b29">胡跪合掌。作是言。唯願大德。明日受我施食。</span><a name="0440c01" id="0440c01">須臾第二眾來。即請就座種種供給已。請明</a><a name="0440c02" id="0440c02">日食。此眾言。我不共彼眾食。問言。何故。答</a><a name="0440c03" id="0440c03">言。彼眾破僧。彼言。我不破僧。復言。汝實破</a><a name="0440c04" id="0440c04">僧。何故言不如是。竟夜共諍。鄰比俗人聞已</a><a name="0440c05" id="0440c05">發不喜心。居士姊不悅。遂不供給。早起駕</a><a name="0440c06" id="0440c06">草馬車還舍衛城。向須達具說上事。居士聞</a><a name="0440c07" id="0440c07">已。往世尊所。頭面禮足卻住一面。即以上</a><a name="0440c08" id="0440c08">事。具白世尊。世尊。此破僧人我等得恭敬供</a><a name="0440c09" id="0440c09">養不。唯願世尊。具分別說。佛告居士。有義應</a><a name="0440c10" id="0440c10">知。無義亦應知。是法非法。是律非律。皆悉</a><a name="0440c11" id="0440c11">應知。此中有義如法如律應供給。無有方便。</a><a name="0440c12" id="0440c12">破僧人應與共住。佛語居士。但當行施。作諸</a><a name="0440c13" id="0440c13">功德。是法非法事在沙門。爾時大愛道比丘</a><a name="0440c14" id="0440c14">尼白佛言。世尊。此破僧人我等云何得知。如</a><a name="0440c15" id="0440c15">上廣說。爾時尊者阿難舍利弗優波離。往世</a><a name="0440c16" id="0440c16">尊所。頭面禮足卻住一面。白佛言。世尊。破僧</a><a name="0440c17" id="0440c17">人我等云何得知。佛語優波離。有義應知。無</a><a name="0440c18" id="0440c18">義亦應知。是法非法。是律非律。此中有義如</a><a name="0440c19" id="0440c19">法如律。當行無一方便。破僧人應共住。爾</a><a name="0440c20" id="0440c20">時尊者優波離白佛言。世尊。云何名破僧。佛</a><a name="0440c21" id="0440c21">告優波離。有二事名破僧。何等二。一者增</a><a name="0440c22" id="0440c22">惡法。二者增惡人。復問。非法眾滿如法眾</a><a name="0440c23" id="0440c23">減名破僧不。不也。復問。非法眾減。如法眾滿</a><a name="0440c24" id="0440c24">名破僧不。不也。復問。非法眾滿如法眾若減</a><a name="0440c25" id="0440c25">十若十五名破僧不。不也。復問。非法眾滿。</a><a name="0440c26" id="0440c26">如法眾滿。若減十若十五。是中若一一法語</a><a name="0440c27" id="0440c27">人坐。名破僧不。不也。復問。若非法眾滿。如</a><a name="0440c28" id="0440c28">法眾滿。若減十若十五。是中若一一法語人。</a><a name="0440c29" id="0440c29">不坐不與欲。不與見不欲。名破僧不。不也。復<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220440b.htm'><img src='up.gif' border=0></a>
<a href='T220441a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>