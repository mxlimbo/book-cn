<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0098c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷14)</font> 九十波逸提之六 <font face='Arial'>T23, p0098c</h2></font><hr>
<span class='old'>
</a><a name="0098b28" id="0098b28"><p>佛在舍衛國。爾時毘羅然國。有婆羅門王。名</a><a name="0098b29" id="0098b29">阿耆達。以因緣故。向舍衛國宿一居士舍。</span><a name="0098c01" id="0098c01">問是居士言。是舍衛城頗有沙門婆羅門。為</a><a name="0098c02" id="0098c02">大眾師多人所敬。皆言好人耶。我當時時</a><a name="0098c03" id="0098c03">往見親近。或令我心清淨歡喜。居士言有。</a><a name="0098c04" id="0098c04">沙門瞿曇出釋種中以信出家剃除鬚髮著袈</a><a name="0098c05" id="0098c05">裟。得阿耨多羅三藐三菩提。汝當時時往見</a><a name="0098c06" id="0098c06">親近。或令汝心清淨歡喜。問言。瞿曇沙門今</a><a name="0098c07" id="0098c07">在何處。我當往見。答言。瞿曇沙門在舍衛</a><a name="0098c08" id="0098c08">城祇桓精舍。聞已出居士舍。往詣祇桓。爾</a><a name="0098c09" id="0098c09">時佛與無量百千萬眾圍繞說法。阿耆達王。</a><a name="0098c10" id="0098c10">遙見佛在林間。端正殊特諸根寂滅。身出</a><a name="0098c11" id="0098c11">無量光焰如真金聚。至小道口下乘步進。</a><a name="0098c12" id="0098c12">前詣佛所問訊畢一面坐。佛見坐已。種種因</a><a name="0098c13" id="0098c13">緣說法示教利喜。示教利喜已默然。時阿</a><a name="0098c14" id="0098c14">耆達。聞佛說法示教利喜已白佛言。世尊。</a><a name="0098c15" id="0098c15">願佛及僧受我毘羅然國夏安居一時。佛作</a><a name="0098c16" id="0098c16">是念。我先世果報必應當受。作是念已默然</a><a name="0098c17" id="0098c17">受請。是婆羅門知佛默然受已。即從坐起右</a><a name="0098c18" id="0098c18">繞而去。是婆羅門所有因緣事竟。還毘羅然</a><a name="0098c19" id="0098c19">國到自舍。為佛及僧。辦夏四月多美飲食。爾</a><a name="0098c20" id="0098c20">時阿耆達王語守門者。我欲夏四月斷外人</a><a name="0098c21" id="0098c21">客安樂自娛。外事好醜一不得白時守門</a><a name="0098c22" id="0098c22">者受敕如教佛知安居時到以是因緣集比</a><a name="0098c23" id="0098c23">丘僧告諸比丘今當往詣毘羅然國安居。諸</a><a name="0098c24" id="0098c24">比丘言受教。於是世尊。與五百比丘俱入</a><a name="0098c25" id="0098c25">其國。其國信邪先無精舍。城北有勝葉樹林。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230098b.htm'><img src='up.gif' border=0></a>
<a href='T230099a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>