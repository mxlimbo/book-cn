<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0653a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷6)</font> 斷人命學處第三 <font face='Arial'>T23, p0653a</h2></font><hr>
<span class='old'>
</a><a name="0652c28" id="0652c28">啼泣。報言我極飢渴。問言我有水粥何不噉</a><a name="0652c29" id="0652c29">之。答言極善。我今須噉。既噉足已。復有苾芻</span><a name="0653a01" id="0653a01">問言。具壽。我今有乳酪粥餅及肉羹。何不食</a><a name="0653a02" id="0653a02">之。報言欲得。即便就房貪餮食之。遂便太飽</a><a name="0653a03" id="0653a03">側脅而臥。時馱索迦問醫人已疾疾而還。醫</a><a name="0653a04" id="0653a04">所說藥兼亦持至。告言具壽波洛迦宜可起嚼</a><a name="0653a05" id="0653a05">齒木。報言已了。馱索迦言善好。即為作壇揩</a><a name="0653a06" id="0653a06">拭銅器喚起可食。護彼意故即便起坐。時馱</a><a name="0653a07" id="0653a07">索迦令人持食而授與之。取兩三匙食而便</a><a name="0653a08" id="0653a08">臥。馱索迦曰。具壽何意不食。報言我情不欲。</a><a name="0653a09" id="0653a09">告言汝於通夜極相惱亂啼哭稱飢。今我與食</a><a name="0653a10" id="0653a10">而云不欲。汝於今者定死不疑。時餘苾芻報</a><a name="0653a11" id="0653a11">言。具壽馱索迦無勞見逼。已於我處噉水乳</a><a name="0653a12" id="0653a12">酪粥薄餅及肉。並皆飽足。馱索迦問波洛迦</a><a name="0653a13" id="0653a13">曰。具壽。汝實餐噉美飲食耶。即便徐徐緩聲</a><a name="0653a14" id="0653a14">愧而言曰。我已噉訖。時馱索迦便告之曰。我</a><a name="0653a15" id="0653a15">為汝故衣缽罄盡。廢修善業而為給侍。汝自</a><a name="0653a16" id="0653a16">於身不善將慎寧噉毒藥。不應如是餐所忌</a><a name="0653a17" id="0653a17">食。時波洛迦聞此語已。深懷愧恥便作是念。</a><a name="0653a18" id="0653a18">同梵行者善哉此言。責及於我。乃至寧噉毒</a><a name="0653a19" id="0653a19">藥不餐忌物。我今實可服於毒藥。即從座起</a><a name="0653a20" id="0653a20">於雜藥囊中。撿得毒藥遂便噉之。藥發瞑眩</a><a name="0653a21" id="0653a21">幾將欲死。兩眼翻戴口中嘔沫。啼泣唱言馱</a><a name="0653a22" id="0653a22">索迦我死我死。時馱索迦聞已驚怖而至。問</a><a name="0653a23" id="0653a23">言具壽波洛迦。何不忍疾而啼泣耶。波洛迦</a><a name="0653a24" id="0653a24">曰。聞汝為我求藥辛苦不。自將慎寧服毒藥。</a><a name="0653a25" id="0653a25">不應如是噉所忌食。我便生念。同梵行者為</a><a name="0653a26" id="0653a26">我劬勞。不能自慎。我今當可服其毒藥。遂於</a><a name="0653a27" id="0653a27">囊中撿見毒藥即便噉之。時馱索迦聞是語</a><a name="0653a28" id="0653a28">已。悲淚盈目而告之曰。具壽。汝今何故作不</a><a name="0653a29" id="0653a29">善事。即便疾走往問醫人。其藥毒烈勢不可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230652c.htm'><img src='up.gif' border=0></a>
<a href='T230653b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>