<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1073b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷7)</font> 羼提波羅蜜品第二十五 <font face='Arial'>T24, p1073b</h2></font><hr>
<span class='old'>
</a><a name="1073a28" id="1073a28">受苦惱者。則為自作自受苦報。是故說言一</a><a name="1073a29" id="1073a29">切善惡皆因我身。善男子。生忍因緣有五事。</span><a name="1073b01" id="1073b01">一者惡來不報。二者觀無常想。三者修於</a><a name="1073b02" id="1073b02">慈悲。四者心不放逸。五者斷除瞋恚。善男</a><a name="1073b03" id="1073b03">子。若人能成如是五事。當知是人能修忍辱。</a><a name="1073b04" id="1073b04">若人軟言淨身口業。和顏悅色先意問訊。能</a><a name="1073b05" id="1073b05">觀一切苦樂因緣。當知是人能修忍辱若能</a><a name="1073b06" id="1073b06">修空三昧。觀諸眾生悉是無常受苦等想彼</a><a name="1073b07" id="1073b07">罵辱時。能觀罵者如狂如癡稚小無智當知</a><a name="1073b08" id="1073b08">是人能修忍辱。智人當觀勝我者罵我不應</a><a name="1073b09" id="1073b09">瞋。何以故。我若瞋者或奪我命。若不如者瞋</a><a name="1073b10" id="1073b10">亦不應報。何以故。非疇匹故。我若報者辱我</a><a name="1073b11" id="1073b11">身口。譬如有人授毒與他人無責者。如其自</a><a name="1073b12" id="1073b12">服人則嗤笑。我亦如是。若瞋彼者當於未來</a><a name="1073b13" id="1073b13">受大苦惱。一切聖人悉當責我。以是因緣。我</a><a name="1073b14" id="1073b14">身若被截斫分離不應生瞋。應當深觀往業</a><a name="1073b15" id="1073b15">因緣。當修慈悲憐愍一切。如是小事不能忍</a><a name="1073b16" id="1073b16">者。我當云何能調眾生。忍辱即是菩提正因。</a><a name="1073b17" id="1073b17">阿耨多羅三藐三菩提即是忍果。我若不種</a><a name="1073b18" id="1073b18">如是種子。云何獲得如是正果。善男子。若有</a><a name="1073b19" id="1073b19">智人樂修忍辱。是人常得顏色和悅。好樂喜</a><a name="1073b20" id="1073b20">戲人見歡喜睹之無厭。於受化者心不貪著。</a><a name="1073b21" id="1073b21">智人見怨以惡來加。當發善願。願彼怨者未</a><a name="1073b22" id="1073b22">來之世。為我父母兄弟親戚。莫於我所生憎</a><a name="1073b23" id="1073b23">怨想。復當觀察。若人形殘顏色醜惡。諸根</a><a name="1073b24" id="1073b24">不具乏於財物。當知皆從瞋因緣得。我今</a><a name="1073b25" id="1073b25">云何不修忍辱。以是因緣。智者應當深修忍</a><a name="1073b26" id="1073b26">德。善男子。菩薩摩訶薩修忍辱時。常樂觀</a><a name="1073b27" id="1073b27">察生死罪過。樂修法行勤於精進。讀誦書寫</a><a name="1073b28" id="1073b28">如來正典。供養師長有德之人能瞻病苦。修</a><a name="1073b29" id="1073b29">於慈悲憐愍一切。見苦惱者能令遠離。常樂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241073a.htm'><img src='up.gif' border=0></a>
<a href='T241073c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>