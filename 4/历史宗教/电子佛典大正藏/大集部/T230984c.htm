<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0984c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷14)</font> 觸火學處三十七 <font face='Arial'>T23, p0984c</h2></font><hr>
<span class='old'>
</a><a name="0984b28" id="0984b28">若說人事。光從膝入。若說力輪王事。光從左</a><a name="0984b29" id="0984b29">手掌入。若說轉輪王事。光從右手掌入。若說</span><a name="0984c01" id="0984c01">天事。光從臍入。若說聲聞事。光從口入。若說</a><a name="0984c02" id="0984c02">獨覺事。光從眉間入。若說阿耨多羅三藐三</a><a name="0984c03" id="0984c03">菩提。光從頂入。是時光明繞佛三匝從頂而</a><a name="0984c04" id="0984c04">入。時具壽阿難陀。合掌恭敬白佛言。世尊。如</a><a name="0984c05" id="0984c05">來應正等覺非無因緣熙怡微笑。即說伽他</a><a name="0984c06" id="0984c06">曰</a><a name="0984c07" id="0984c07"><p class='lg'>　　世尊遠離掉憍慢　　　於有情中第一尊</a><br><a name="0984c08" id="0984c08">　　降伏煩惱及諸惡　　　若無因緣不微笑</a><br><a name="0984c09" id="0984c09">　　如來自證真妙覺　　　諸有聽者皆樂聞</a><br><a name="0984c10" id="0984c10">　　牟尼最勝願宣揚　　　大眾疑心為開決　</p></a><a name="0984c11" id="0984c11"><p>佛告阿難陀。如是如是。如來應正等覺非無</a><a name="0984c12" id="0984c12">因緣而現微笑。汝見二童子引導我不。白佛</a><a name="0984c13" id="0984c13">言見。佛告阿難。以此善根。於當來世十三劫</a><a name="0984c14" id="0984c14">內。不墮惡趣生人天中。於最後身得成無上</a><a name="0984c15" id="0984c15">正等菩提。一名法鼓音如來。二名施無畏如</a><a name="0984c16" id="0984c16">來。爾時世尊說是記已隨路而去。至一村隅</a><a name="0984c17" id="0984c17">林中而宿。如佛所說。苾芻住處乃至樹下。亦</a><a name="0984c18" id="0984c18">應隨次共分。時六眾苾芻分得一枯樹。夜被</a><a name="0984c19" id="0984c19">寒逼。以火燒樹。於此樹中有蛇依止。蛇被煙</a><a name="0984c20" id="0984c20">熏緣枝而上。垂身欲下。六眾見蛇高聲唱言。</a><a name="0984c21" id="0984c21">欲墮欲墮。時諸商人聞是聲已。咸作斯念。有</a><a name="0984c22" id="0984c22">師子入營。跳躑而墮。便大驚怖四向奔走。于</a><a name="0984c23" id="0984c23">時世尊告阿難陀曰。何意商旅四面逃奔。阿</a><a name="0984c24" id="0984c24">難陀白佛言。大德。如佛教敕。凡諸苾芻所在</a><a name="0984c25" id="0984c25">之處。應隨長幼共分住處。六眾苾芻今宵宿</a><a name="0984c26" id="0984c26">處。分得枯樹被寒所逼。以火燒樹。於此樹中</a><a name="0984c27" id="0984c27">有蛇依止。蛇被煙熏緣枝而上。放身欲下。六</a><a name="0984c28" id="0984c28">眾見蛇高聲唱言。欲墮欲墮。時諸商人聞是</a><a name="0984c29" id="0984c29">聲已。咸作斯念。有師子入營跳躑而墮。便大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230984b.htm'><img src='up.gif' border=0></a>
<a href='T230985a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>