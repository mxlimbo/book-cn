<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0242b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷34)</font> <font face='Arial'>T23, p0242b</h2></font><hr>
<span class='old'>
</a><a name="0242a28" id="0242a28">家剃除鬚髮服法衣。是人應先坐先受水先</a><a name="0242a29" id="0242a29">受飲食。復有比丘言。世尊。若比丘毘舍種。以</span><a name="0242b01" id="0242b01">信出家剃除鬚髮服法衣。是人應先坐先受</a><a name="0242b02" id="0242b02">水先受飲食。復有比丘言。世尊。若比丘得阿</a><a name="0242b03" id="0242b03">羅漢漏盡。所作已辦捨離重擔。盡諸有結能</a><a name="0242b04" id="0242b04">具正智心得解脫。如是比丘。應先坐先受水</a><a name="0242b05" id="0242b05">先受飲食。復有比丘言。世尊。若比丘得阿那</a><a name="0242b06" id="0242b06">含。斷五下分結不還生此世界。如是比丘。應</a><a name="0242b07" id="0242b07">先坐先受水先受飲食。復有比丘言。世尊若</a><a name="0242b08" id="0242b08">比丘得斯陀含。斷三結三毒薄。一來生此世</a><a name="0242b09" id="0242b09">間得盡苦際。如是比丘。應先坐先受水先受</a><a name="0242b10" id="0242b10">飲食。復有比丘言。世尊。若比丘得須陀洹。斷</a><a name="0242b11" id="0242b11">三結不墮三惡道必至淨智。往來人天七死</a><a name="0242b12" id="0242b12">七生得盡苦際。如是比丘。應先坐先受水先</a><a name="0242b13" id="0242b13">受飲食。諸比丘雖種種說。不合佛意。佛語諸</a><a name="0242b14" id="0242b14">比丘。汝等當一心聽。誰比丘應先坐先受水</a><a name="0242b15" id="0242b15">先受飲食。爾時世尊說本生因緣。語諸比丘。</a><a name="0242b16" id="0242b16">過去世時。近雪山下。有三禽獸共住。一鵽二</a><a name="0242b17" id="0242b17">獼猴三象。是三禽獸。互相輕慢無恭敬行。是</a><a name="0242b18" id="0242b18">三禽獸同作是念。我等何不共相恭敬。若前</a><a name="0242b19" id="0242b19">生者。應供養尊重教化我等。爾時鵽與獼猴</a><a name="0242b20" id="0242b20">問象言。汝憶念過去何事。時是處有大蓽茇</a><a name="0242b21" id="0242b21">樹。象言。我小時行此。此樹在我腹下過。象鵽</a><a name="0242b22" id="0242b22">問獼猴言。汝憶念過去何事。答言。我憶小時。</a><a name="0242b23" id="0242b23">坐地捉此樹。頭按令到地。象語獼猴汝年大</a><a name="0242b24" id="0242b24">我。我當恭敬尊重汝。汝當為我說法。獼猴問</a><a name="0242b25" id="0242b25">鵽言。汝憶念過去何事。答言。彼處有大蓽</a><a name="0242b26" id="0242b26">茇樹。我時噉其子於此大便。乃生斯樹長大</a><a name="0242b27" id="0242b27">如是。是我所憶。獼猴語鵽。汝年大我。我當供</a><a name="0242b28" id="0242b28">養尊重汝。汝當為我說法。爾時象恭敬獼猴。</a><a name="0242b29" id="0242b29">從聽受法為餘象說。獼猴恭敬鵽。從聽受法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230242a.htm'><img src='up.gif' border=0></a>
<a href='T230242c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>