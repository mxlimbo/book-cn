<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0274c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷38)</font> <font face='Arial'>T23, p0274c</h2></font><hr>
<span class='old'>
</a><a name="0274b28" id="0274b28">俱執。施長老須菩提。須菩提言。佛未聽受表</a><a name="0274b29" id="0274b29">偨<a href='javascript:showpic("images/031636.gif")'>卄/毦</a>]俱執。是事白佛。佛言。從今聽畜表</span><a name="0274c01" id="0274c01">[<a href='javascript:showpic("images/031636.gif")'>卄/毦</a>]俱執。眾得畜一人亦得畜。復有人施長</a><a name="0274c02" id="0274c02">老須菩提俱執。半成色半不成色。時須菩提</a><a name="0274c03" id="0274c03">不受。作是言。佛未聽我等受半成色半不成</a><a name="0274c04" id="0274c04">色俱執。是事白佛。佛言。從今聽畜半成色半</a><a name="0274c05" id="0274c05">不成色俱執。眾僧得受一人亦得受。佛在舍</a><a name="0274c06" id="0274c06">衛國。有五比丘。得長五肘廣三肘衣。著是衣</a><a name="0274c07" id="0274c07">入聚落乞食。衣長曳地土所污。腳躡頭墮地</a><a name="0274c08" id="0274c08">著不周正。是事白佛。佛言。聽長衣施鞙紐</a><a name="0274c09" id="0274c09">施近緣。故衣曳地土污腳躡墮地著不周正。</a><a name="0274c10" id="0274c10">佛言。從今聽反攝上著。爾時佛自施鞙紐。</a><a name="0274c11" id="0274c11">前去緣四指施鞙。後八指施紐。語諸比丘。</a><a name="0274c12" id="0274c12">應如是作</a><a name="0274c13" id="0274c13"><p>佛在舍衛國。有比丘。不繫泥洹僧入聚落。於</a><a name="0274c14" id="0274c14">聚落中墮地。是比丘大慚愧。是事白佛。佛言。</a><a name="0274c15" id="0274c15">從今不繫泥洹僧入聚落者突吉羅。有比丘</a><a name="0274c16" id="0274c16">一匝繫泥洹僧。入聚落時啑故。帶斷墮地是</a><a name="0274c17" id="0274c17">事白佛。佛言。從今不聽一匝繫泥洹僧入聚</a><a name="0274c18" id="0274c18">落。犯者突吉羅。爾時有人。施長老須菩提細</a><a name="0274c19" id="0274c19">縷繫腰帶。須菩提不受作是言。佛未聽我</a><a name="0274c20" id="0274c20">受細縷繫腰帶。是事白佛。佛言。聽畜三種</a><a name="0274c21" id="0274c21">帶。一者細縷帶。二者索繩。三者編帶。帶時</a><a name="0274c22" id="0274c22">泥洹僧喜破。佛言。應施環。六群比丘如兩耳</a><a name="0274c23" id="0274c23">著泥洹僧。細[<a href='javascript:showpic("images/034730.gif")'>袖-由+聶</a>]著泥洹僧。釿頭著泥洹僧。參</a><a name="0274c24" id="0274c24">差著泥洹僧。著細生疏泥洹僧。佛言。不得如</a><a name="0274c25" id="0274c25">兩耳著泥洹僧。細[<a href='javascript:showpic("images/034730.gif")'>袖-由+聶</a>]著泥洹僧。釿頭著泥洹</a><a name="0274c26" id="0274c26">僧。參差著泥洹僧。著細生疏泥洹僧。著者突</a><a name="0274c27" id="0274c27">吉羅。佛在王舍城。爾時六群比丘。手摩鬚髮。</a><a name="0274c28" id="0274c28">如牛舌舐。是事白佛。佛言。從今不聽手摩鬚</a><a name="0274c29" id="0274c29">髮犯者突吉羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230274b.htm'><img src='up.gif' border=0></a>
<a href='T230275a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>