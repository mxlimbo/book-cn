<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0287c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0287c</h2></font><hr>
<span class='old'>
</a><a name="0287b28" id="0287b28">悉知僧今為某甲比丘等。作驅出羯磨。諸大</a><a name="0287b29" id="0287b29">德忍某甲比丘等身非威儀作驅出羯磨。忍</span><a name="0287c01" id="0287c01">者默然。若不忍者便說。是初羯磨說竟。第</a><a name="0287c02" id="0287c02">二第三亦如是說。僧已與某甲比丘等身非</a><a name="0287c03" id="0287c03">威儀作驅出羯磨竟。僧忍默然故。是事如是</a><a name="0287c04" id="0287c04">持。如是口非威儀身口非威儀亦如是。身害</a><a name="0287c05" id="0287c05">口害身口害。亦如是。身邪命。口邪命。身口邪</a><a name="0287c06" id="0287c06">命。亦如是。說白三羯磨。羯磨已。是六群比</a><a name="0287c07" id="0287c07">丘被驅出者語諸比丘言。闡陀比丘迦留陀</a><a name="0287c08" id="0287c08">夷比丘亦行非法。何故獨驅我出而不驅彼。</a><a name="0287c09" id="0287c09">眾僧語彼言。是二比丘於一由旬迎僧懺悔</a><a name="0287c10" id="0287c10">僧已聽悔三文陀達多摩醯沙達多走到王道</a><a name="0287c11" id="0287c11">聚落。汝等現在既不迎僧懺悔。又復不走。故</a><a name="0287c12" id="0287c12">作羯磨驅出彼復作是言。長老僧今隨愛隨</a><a name="0287c13" id="0287c13">瞋隨怖隨癡。俱共同罪。有驅出者。有不驅者。</a><a name="0287c14" id="0287c14">諸比丘復諫。長老莫以。非理謗僧。僧不隨愛</a><a name="0287c15" id="0287c15">不隨瞋。不隨怖不隨癡不於同罪有驅出者</a><a name="0287c16" id="0287c16">有不驅者諸比丘如是諫時。彼故不止。復第</a><a name="0287c17" id="0287c17">二第三諫。堅持不止。尊者阿難為諸優婆塞。</a><a name="0287c18" id="0287c18">隨順說法。令其歡喜。供養眾僧還復如前。</a><a name="0287c19" id="0287c19">尊者阿難及諸大眾欲還舍衛。時諸比丘白</a><a name="0287c20" id="0287c20">尊者阿難。今僧悉還。是僧伽藍與誰典知。阿</a><a name="0287c21" id="0287c21">難言。誰應任知。諸比丘言長老闡陀應住。</a><a name="0287c22" id="0287c22">阿難復言。闡陀先已有過。令他生不信。何可</a><a name="0287c23" id="0287c23">留住。便更安餘比丘已。尊者阿難還舍衛城。</a><a name="0287c24" id="0287c24">禮世尊足。於一面立。世尊知而故問。阿難。汝</a><a name="0287c25" id="0287c25">等已於黑山聚落。作驅出羯磨耶。答言。已作</a><a name="0287c26" id="0287c26">世尊。闡陀比丘迦留陀夷比丘。於一由旬迎</a><a name="0287c27" id="0287c27">僧懺悔。三文陀達多摩醯沙達多。即便走到</a><a name="0287c28" id="0287c28">王道聚落。餘諸比丘不來懺悔。復不走去。眾</a><a name="0287c29" id="0287c29">僧為作驅出羯磨。彼見闡陀迦留陀夷不被<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220287b.htm'><img src='up.gif' border=0></a>
<a href='T220288a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>