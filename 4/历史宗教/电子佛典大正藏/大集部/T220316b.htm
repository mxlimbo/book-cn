<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0316b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷10)</font> 明三十尼薩耆波夜提法之初 <font face='Arial'>T22, p0316b</h2></font><hr>
<span class='old'>
</a><a name="0316a28" id="0316a28">眾僧淨廚。若比丘無缽。求缽得一缽。直者是</a><a name="0316a29" id="0316a29">名有缽。若乞得兩缽直。一缽直入眾僧淨廚。</span><a name="0316b01" id="0316b01">如是乃至十缽直九缽直。應入眾僧淨廚。是</a><a name="0316b02" id="0316b02">故說</a><a name="0316b03" id="0316b03"><p>佛住舍衛城祇洹精舍。廣說如上。世尊以五</a><a name="0316b04" id="0316b04">事利益故。五日一歷諸比丘房。見難陀優波</a><a name="0316b05" id="0316b05">難陀住處。滿瓶酥油蜜石蜜。流出根藥莖藥</a><a name="0316b06" id="0316b06">葉藥花藥果藥。佛知而故問。諸比丘此誰住</a><a name="0316b07" id="0316b07">處。有此滿瓶酥油蜜等。處處溢流如是。諸比</a><a name="0316b08" id="0316b08">丘答言。世尊此是難陀優波難陀住處。爾時</a><a name="0316b09" id="0316b09">世尊言。待來當問</a><a name="0316b10" id="0316b10"><p>復次佛住毘舍離大林重閣精舍。廣說如上。</a><a name="0316b11" id="0316b11">世尊到時著衣持缽。共眾多比丘。入毘舍離</a><a name="0316b12" id="0316b12">大城。見優波難陀持滿缽蜜出城。見已知</a><a name="0316b13" id="0316b13">而故問。此缽中何等。答言。世尊。是蜜。復問</a><a name="0316b14" id="0316b14">欲作何等。答言。難陀病須。佛言。太多。答言。</a><a name="0316b15" id="0316b15">竟日須服。佛言。云何畜藥竟日服耶。從今日</a><a name="0316b16" id="0316b16">不得畜藥竟日服</a><a name="0316b17" id="0316b17"><p>復次佛住迦維羅衛尼拘律樹釋氏精舍。世</a><a name="0316b18" id="0316b18">尊以五事利益故。五日一行諸比丘房。何等</a><a name="0316b19" id="0316b19">五一者我聲聞弟子不著有為事不。二者</a><a name="0316b20" id="0316b20">不著世俗戲論不三者不著睡眠妨行道不</a><a name="0316b21" id="0316b21">四者為看病比丘不。五者為年少比丘新出</a><a name="0316b22" id="0316b22">家。見如來威儀。起歡喜心。是為五事如來五</a><a name="0316b23" id="0316b23">日。觀歷諸房。見一病比丘顏色痿黃羸瘦。</a><a name="0316b24" id="0316b24">佛知而故問。比丘汝調和不。答言。世尊。我病</a><a name="0316b25" id="0316b25">苦不調和。佛言比丘。汝不能索隨病食及隨</a><a name="0316b26" id="0316b26">病藥治耶。答言世尊制戒畜藥。時服不得久</a><a name="0316b27" id="0316b27">停。是故我苦。佛告諸比丘。從今日聽病比</a><a name="0316b28" id="0316b28">丘停藥一日。爾時佛問難陀汝舍衛時多畜</a><a name="0316b29" id="0316b29">酥油蜜石蜜耶。答言。實爾。世尊。佛言。汝云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220316a.htm'><img src='up.gif' border=0></a>
<a href='T220316c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>