<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0102c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0102c</h2></font><hr>
<span class='old'>
</a><a name="0102b28" id="0102b28">喜言。吾昔五願一願已果。餘有四願今必獲</a><a name="0102b29" id="0102b29">矣。即敕二人往視菩薩。於何憩止吾當出詣。</span><a name="0102c01" id="0102c01">受教馳往。見菩薩乞食畢還波羅奈山向波</a><a name="0102c02" id="0102c02">旬國結跏趺坐。一人往視。一人還白。王即嚴</a><a name="0102c03" id="0102c03">駕出詣。菩薩止頓山下。王步上山。至菩薩所。</a><a name="0102c04" id="0102c04">菩薩言。善來大王得無疲極。王即稽首禮足</a><a name="0102c05" id="0102c05">卻坐一面。白菩薩言。本生何國何姓出家。菩</a><a name="0102c06" id="0102c06">薩答曰。生雪山北舍夷國迦維羅衛城。父名</a><a name="0102c07" id="0102c07">淨飯。姓曰瞿曇。王欲試菩薩。語言。比丘族姓</a><a name="0102c08" id="0102c08">尊貴。世為王胄。聖德自然應君四海。四海</a><a name="0102c09" id="0102c09">顒顒莫不企仰。若能降志亦當稱蕃北面相</a><a name="0102c10" id="0102c10">事。菩薩答曰。位莫尊轉輪王。吾已棄之況四</a><a name="0102c11" id="0102c11">海乎。所以出家求道。欲度一切生死大苦。何</a><a name="0102c12" id="0102c12">不請我道成先度。乃反區區。以此相要。王言。</a><a name="0102c13" id="0102c13">善哉斯語甚快。道成之日願先度我及此國</a><a name="0102c14" id="0102c14">人菩薩許之。王大歡喜禮足辭退。王去後菩</a><a name="0102c15" id="0102c15">薩便向菩提樹。去樹不遠見一人刈草。名曰</a><a name="0102c16" id="0102c16">吉安從乞少草。持至樹下敷已結跏趺坐。直</a><a name="0102c17" id="0102c17">身正意繫念在前。即除五蓋離欲惡不善法。</a><a name="0102c18" id="0102c18">乃至得第四禪遊戲其中。通三十七道品之</a><a name="0102c19" id="0102c19">行。以此淨心三明洞照。所謂宿命明他心明</a><a name="0102c20" id="0102c20">漏盡明。如瑞應本起中說。於是起到鬱鞞羅</a><a name="0102c21" id="0102c21">聚落。始得佛道坐林樹下。初夜逆順觀十二</a><a name="0102c22" id="0102c22">因緣。緣是故有是緣滅則是滅。所謂無明</a><a name="0102c23" id="0102c23">緣行行緣識識緣名色名色緣六入六入</a><a name="0102c24" id="0102c24">緣觸觸緣受受緣愛愛緣取取緣有有</a><a name="0102c25" id="0102c25">緣生生緣老死憂悲苦惱。若無明滅則行</a><a name="0102c26" id="0102c26">滅。行滅則識滅。識滅則名色滅。名色滅則六</a><a name="0102c27" id="0102c27">入滅。六入滅則觸滅。觸滅則受滅。受滅則愛</a><a name="0102c28" id="0102c28">滅。愛滅則取滅。取滅則有滅。有滅則生滅。生</a><a name="0102c29" id="0102c29">滅則老死憂悲苦惱皆滅。見此義已即說偈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220102b.htm'><img src='up.gif' border=0></a>
<a href='T220103a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>