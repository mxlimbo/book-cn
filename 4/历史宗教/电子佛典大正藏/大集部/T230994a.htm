<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0994a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷16)</font> 飲酒學處第六十二 <font face='Arial'>T23, p0994a</h2></font><hr>
<span class='old'>
</a><a name="0993c28" id="0993c28">伽他曰</a><a name="0993c29" id="0993c29"><p class='lg'>　　昔於諸佛所　　　但持瓦鐵身</span><br><a name="0994a01" id="0994a01">　　今聞世尊教　　　轉作真金體</a><br><a name="0994a02" id="0994a02">　　我於生死中　　　更不受後有</a><br><a name="0994a03" id="0994a03">　　奉持無漏法　　　安趣涅槃城</a><br><a name="0994a04" id="0994a04">　　若人樂珍寶　　　及生天解脫</a><br><a name="0994a05" id="0994a05">　　當近善知識　　　所欲皆隨意　</p></a><a name="0994a06" id="0994a06"><p>時不信敬者便生嫌議。沙門喬答摩。貧賤愚</a><a name="0994a07" id="0994a07">人皆度出家以為走使。世尊為欲發起善來德</a><a name="0994a08" id="0994a08">故。令調毒龍。乃至龍受三歸并五學處。佛告</a><a name="0994a09" id="0994a09">諸苾芻。我諸弟子聲聞之中降伏毒龍。善來</a><a name="0994a10" id="0994a10">第一。時收摩羅山遠近諸人婆羅門等。見伏</a><a name="0994a11" id="0994a11">毒龍眾無惱害。時有婆羅門。奉請善來。以上</a><a name="0994a12" id="0994a12">妙飲食至誠供養令飽食已。欲使善來食速</a><a name="0994a13" id="0994a13">消化。便以少許飲象之酒置飲漿中。善來不</a><a name="0994a14" id="0994a14">知。飲此漿已醉臥于地。諸佛世尊於一切時</a><a name="0994a15" id="0994a15">得不忘念。便於善來臥處化為草菴。蓋覆其</a><a name="0994a16" id="0994a16">身不令人見。告諸苾芻曰。汝等當觀善來所</a><a name="0994a17" id="0994a17">作。於江豬山處降伏菴婆毒龍。豈復今時能</a><a name="0994a18" id="0994a18">調小蟹。汝諸苾芻若飲酒者有斯大失。即以</a><a name="0994a19" id="0994a19">無量百千網鞔輪相福德殊勝莊嚴王手。摩</a><a name="0994a20" id="0994a20">善來頂。告言善來。何不觀察受斯困頓。爾時</a><a name="0994a21" id="0994a21">善來得少醒悟。隨從佛後至逝多林。佛洗足</a><a name="0994a22" id="0994a22">已。於如常座就之而坐。告諸苾芻曰。汝等當</a><a name="0994a23" id="0994a23">觀。諸飲酒者有斯過失。讚歎持戒。廣說乃至</a><a name="0994a24" id="0994a24">我觀十利為二部弟子制其學處。應如是說</a><a name="0994a25" id="0994a25"><p>若復苾芻尼。飲諸酒者。波逸底迦</a><a name="0994a26" id="0994a26"><p>餘義如上。言諸酒者。謂米麴酒。或以根莖</a><a name="0994a27" id="0994a27">皮葉花果相和成酒。此等諸酒飲時令人惛</a><a name="0994a28" id="0994a28">醉。飲者謂吞咽。釋罪如前。此中犯相其事</a><a name="0994a29" id="0994a29">云何。若尼飲諸酒時能令人醉。波逸底迦。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230993c.htm'><img src='up.gif' border=0></a>
<a href='T230994b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>