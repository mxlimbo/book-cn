<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0563c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷7)</font> <font face='Arial'>T24, p0563c</h2></font><hr>
<span class='old'>
</a><a name="0563b28" id="0563b28">為不益事。奪者謂據本心有所希望。情既不</a><a name="0563b29" id="0563b29">遂而返奪之。作己物想。若異此者得他勝罪。</span><a name="0563c01" id="0563c01">言受用者。作屬己心。此中犯者。謂若苾芻。或</a><a name="0563c02" id="0563c02">身或語。或身語二。或自或他而為牽奪。乃至</a><a name="0563c03" id="0563c03">衣角未離身來。咸得惡作。既離身已得捨墮</a><a name="0563c04" id="0563c04">罪。若諸俗人奪苾芻衣。能生無量不善之業。</a><a name="0563c05" id="0563c05">實未奪得作奪得想等。如前應說。若知前人</a><a name="0563c06" id="0563c06">性不謹慎沙門資具。恐其散失。善心奪舉者</a><a name="0563c07" id="0563c07">無犯</a><a name="0563c08" id="0563c08"><p><b>　　<A NAME="n304"></A>過後畜急施衣學處第二十六</b></a><a name="0563c09" id="0563c09"><p>佛在室羅伐城給孤獨園。時六眾苾芻於安</a><a name="0563c10" id="0563c10">居中共分衣利。因生違惱。為受衣事。過</a><a name="0563c11" id="0563c11">限廢闕。譏嫌煩惱。制斯學處。若復苾芻前三</a><a name="0563c12" id="0563c12">月。雨安居十日未滿。有急施衣。苾芻須者</a><a name="0563c13" id="0563c13">應受。乃至施衣時應畜。若過畜者泥薩祇波</a><a name="0563c14" id="0563c14">逸底迦。時勝光王邊境反叛。敕大將軍善劍</a><a name="0563c15" id="0563c15">令總師旅。伐彼不臣。是時將軍便入寺中。告</a><a name="0563c16" id="0563c16">諸苾芻。兵戈交戰形命難保。我今施衣。欲</a><a name="0563c17" id="0563c17">自親授。時諸苾芻不敢受之。爾時將軍留衣</a><a name="0563c18" id="0563c18">而去。聚在一處。多被蟲傷時。諸苾芻舉以白</a><a name="0563c19" id="0563c19">佛。佛言。應受。受已應白二羯磨。差具五德者</a><a name="0563c20" id="0563c20">為掌衣人言十日未滿者。謂猶有十日。未至</a><a name="0563c21" id="0563c21">八月十五日。言急施衣者。有五種急難施</a><a name="0563c22" id="0563c22">衣。謂自遭病施。為病人施。欲死時施。為死者</a><a name="0563c23" id="0563c23">施。將行時施。又有釋云。急難施衣者。謂非時</a><a name="0563c24" id="0563c24">衣。言應受者。謂合受衣時。言應畜者。謂五月</a><a name="0563c25" id="0563c25">一月。若不張羯恥那衣齊九月半。若張羯恥</a><a name="0563c26" id="0563c26">那衣至正月半。此是世尊開饒益事。過此而</a><a name="0563c27" id="0563c27">畜。咸得捨墮。若有五種急施衣時。隨受應分。</a><a name="0563c28" id="0563c28">若施主言我欲自手而行施者。雖未至限亦</a><a name="0563c29" id="0563c29">應受之。無犯者謂已差。得掌衣人。若施主作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240563b.htm'><img src='up.gif' border=0></a>
<a href='T240564a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>