<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0408a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷22)</font> 明眾學法之初 四提舍尼初 <font face='Arial'>T22, p0408a</h2></font><hr>
<span class='old'>
</a><a name="0407c28" id="0407c28">人有何道法。然此童子無恭敬心。說如是微</a><a name="0407c29" id="0407c29">妙法時。應與床坐。云何坐聽。令彼立說。諸比</span><a name="0408a01" id="0408a01">丘以是因緣往白世尊。佛言。呼難陀優波難</a><a name="0408a02" id="0408a02">陀來。來已佛問上事。汝實爾不。答言。實爾。</a><a name="0408a03" id="0408a03">佛言。汝云何立為無病坐人說法。從今日後</a><a name="0408a04" id="0408a04">不得立為坐人說法。佛告諸比丘。依止毘</a><a name="0408a05" id="0408a05">舍離城住者。皆悉令集。以十利故。與諸比</a><a name="0408a06" id="0408a06">丘制戒。乃至已聞者當重聞。人坐比丘立不</a><a name="0408a07" id="0408a07">得為說法除病。應當學。病者世尊說無罪。</a><a name="0408a08" id="0408a08">說者。為前人開解其義分別演說。欲令如說</a><a name="0408a09" id="0408a09">修行。法者。佛所說佛所印可。佛所說者。如來</a><a name="0408a10" id="0408a10">應供正遍知自說。佛所印可者聲聞所說。佛</a><a name="0408a11" id="0408a11">讚善哉。是名印可。不得立為坐人說法。前人</a><a name="0408a12" id="0408a12">病者無罪。若比丘為塔事。為僧事詣王若</a><a name="0408a13" id="0408a13">地主。彼言。比丘為我說法。不得語令起恐</a><a name="0408a14" id="0408a14">彼疑故。若邊有立人者。即作意為立人說</a><a name="0408a15" id="0408a15">法。王雖聽比丘無罪。若放恣諸根立為無病</a><a name="0408a16" id="0408a16">坐人說法者。越學法。狂癡心亂無罪。是故說</a><a name="0408a17" id="0408a17">人坐比丘立不得為說法。除病。應當學</a><a name="0408a18" id="0408a18"><p>佛住毘舍離。廣說如上。爾時難陀優波難陀</a><a name="0408a19" id="0408a19">坐為臥人說法。為世人所譏。云何沙門釋子</a><a name="0408a20" id="0408a20">如伎人坐為臥人說法。此壞敗人有何道法。</a><a name="0408a21" id="0408a21">此聽法人無恭敬心。聞說如是微妙法。云何</a><a name="0408a22" id="0408a22">臥聽。諸比丘以是因緣往白世尊。佛言。呼</a><a name="0408a23" id="0408a23">難陀優波難陀來。來已佛問。汝實爾不。答言。</a><a name="0408a24" id="0408a24">實爾。佛言。汝云何坐為無病臥人說法。從今</a><a name="0408a25" id="0408a25">日後人臥比丘坐不得為說法。除病。佛告諸</a><a name="0408a26" id="0408a26">比丘。皆悉令集。十利故。與諸比丘制戒。乃</a><a name="0408a27" id="0408a27">至已聞者當重聞。人臥比丘坐不得為說法。</a><a name="0408a28" id="0408a28">除病。應當學。病者世尊說無罪。說法者如上</a><a name="0408a29" id="0408a29">說。若比丘為塔為僧事。若詣王若地主時。彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220407c.htm'><img src='up.gif' border=0></a>
<a href='T220408b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>