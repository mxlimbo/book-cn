<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0432a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0432a</h2></font><hr>
<span class='old'>
</a><a name="0431c28" id="0431c28">言。不得波羅夷。得突吉羅。有一比丘病。多</a><a name="0431c29" id="0431c29">有錢作是念。我死後眾僧必當分我錢。我今</span><a name="0432a01" id="0432a01">當令僧不得分。念已語看病人言。作摩沙豆</a><a name="0432a02" id="0432a02">羹與我來。看病人作羹與。以小因緣故。看</a><a name="0432a03" id="0432a03">病人出。病人以錢著羹中合啜。是食難消故</a><a name="0432a04" id="0432a04">便死。看病人持棄死人處。諸鳥來破腹出腸</a><a name="0432a05" id="0432a05">錢墮地。時眾僧即打揵椎。呼看病人來言。</a><a name="0432a06" id="0432a06">是死比丘多有錢。汝持來眾僧當分。諸看</a><a name="0432a07" id="0432a07">病比丘求錢不得。有一塚間比丘。到死人處</a><a name="0432a08" id="0432a08">觀無常。見是錢持來與眾僧。即生疑悔。我</a><a name="0432a09" id="0432a09">將無得波羅夷耶。是事白佛。佛言。無罪。有</a><a name="0432a10" id="0432a10">病比丘多有田地。語諸看病人言。喚諸比丘</a><a name="0432a11" id="0432a11">來。我處分此地。與佛與眾僧若與人。諸看</a><a name="0432a12" id="0432a12">病人生念。病比丘若以是地。與佛與眾僧與</a><a name="0432a13" id="0432a13">人。我等無所得。便不為喚諸比丘。病比丘</a><a name="0432a14" id="0432a14">死。諸看病比丘不知云何。是事白佛。佛言。</a><a name="0432a15" id="0432a15">莫以小因緣違逆病人語。當隨病人處分皆</a><a name="0432a16" id="0432a16">為作。有病比丘。多衣缽多生活物。病比丘</a><a name="0432a17" id="0432a17">語諸看病比丘言。喚諸比丘來。我當處分是</a><a name="0432a18" id="0432a18">物與佛與眾僧與人。諸看病人生念。是病比</a><a name="0432a19" id="0432a19">丘。若以是物與佛與眾僧與人。我等無所得。</a><a name="0432a20" id="0432a20">便不為喚諸比丘。病比丘死。諸看病比丘不</a><a name="0432a21" id="0432a21">知云何。是事白佛。佛言。莫以小因緣違逆</a><a name="0432a22" id="0432a22">病比丘語。當隨所處分皆為作。有東方比丘</a><a name="0432a23" id="0432a23">尼。與波梨比丘尼共道行。波梨比丘尼在前。</a><a name="0432a24" id="0432a24">東方比丘尼在後。波梨比丘尼失衣。東方比</a><a name="0432a25" id="0432a25">丘尼得。共合一處時。東方比丘尼唱言。誰</a><a name="0432a26" id="0432a26">失此衣我地得。波梨比丘尼言。汝取是衣耶。</a><a name="0432a27" id="0432a27">答言。我取衣。主言。汝得波羅夷。問言。何以</a><a name="0432a28" id="0432a28">故。答言。汝以盜心取。是比丘尼心生疑。我</a><a name="0432a29" id="0432a29">將無得波羅夷耶。是事白佛。佛言。無罪。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230431c.htm'><img src='up.gif' border=0></a>
<a href='T230432b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>