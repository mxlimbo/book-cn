<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0013a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷2)</font> 第一分之二僧殘法 <font face='Arial'>T22, p0013a</h2></font><hr>
<span class='old'>
</a><a name="0012c28" id="0012c28">語。自使書使使相似語相。若比丘受自語自</a><a name="0012c29" id="0012c29">語彼自還報僧伽婆尸沙。若比丘受自語使</span><a name="0013a01" id="0013a01">語彼自還報。受自語自語彼使還報。受自語</a><a name="0013a02" id="0013a02">使語彼使還報。皆僧伽婆尸沙。受自語乃至</a><a name="0013a03" id="0013a03">相語彼相還報亦如是。若比丘乃至受相語</a><a name="0013a04" id="0013a04">亦如是。若比丘為人男人女邊行媒法僧伽</a><a name="0013a05" id="0013a05">婆尸沙。人男非人女邊行媒法偷羅遮。人男</a><a name="0013a06" id="0013a06">畜生女邊行媒法突吉羅。為人女亦如是。為</a><a name="0013a07" id="0013a07">非人男人女邊行媒法偷羅遮。畜生男人女</a><a name="0013a08" id="0013a08">邊行媒法突吉羅。為人女黃門邊行媒法突</a><a name="0013a09" id="0013a09">吉羅。若比丘為男借女為女借男長使偷羅</a><a name="0013a10" id="0013a10">遮。比丘尼亦如是。式叉摩那沙彌沙彌尼突</a><a name="0013a11" id="0013a11">吉羅。不犯者。為和合故(五戒竟)</a><a name="0013a12" id="0013a12"><p>佛在舍衛城。爾時阿荼髀邑諸比丘。自乞作</a><a name="0013a13" id="0013a13">房。從諸居士求車求車直求人求人直材木</a><a name="0013a14" id="0013a14">草竹皆從求索。居士厭之見皆逃避。諸比丘</a><a name="0013a15" id="0013a15">乞不復能得。便自斫伐草木掘地取土。有一</a><a name="0013a16" id="0013a16">大德比丘。自斫神樹。樹神小兒時戲樹間。斫</a><a name="0013a17" id="0013a17">斷其指。樹神痛惱。便興惡意欲來打之。復作</a><a name="0013a18" id="0013a18">是念。此大威德。若我打者或以之死。使我長</a><a name="0013a19" id="0013a19">夜受諸苦惱。又作是念。世尊今在此城。當往</a><a name="0013a20" id="0013a20">白之。佛有教敕我當奉行。即詣祇桓具以白</a><a name="0013a21" id="0013a21">佛。爾時世尊讚歎樹神。善哉善哉汝所念善。</a><a name="0013a22" id="0013a22">今此比丘實有威德。若當打者必受苦報。復</a><a name="0013a23" id="0013a23">告樹神。某處有大樹未有所屬。汝可依之。受</a><a name="0013a24" id="0013a24">教即往。於是世尊。漸漸遊行到阿荼髀邑。長</a><a name="0013a25" id="0013a25">老大迦葉。晨朝著衣持缽入城乞食。居士</a><a name="0013a26" id="0013a26">見之悉皆逃走。迦葉怪之問於行人。行人</a><a name="0013a27" id="0013a27">答言。此諸比丘造作房舍乞求無厭。邑人患</a><a name="0013a28" id="0013a28">苦。所以見仁皆悉逃走。迦葉食後。還到佛所</a><a name="0013a29" id="0013a29">以事白佛。佛以是事集比丘僧。問諸比丘。汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220012c.htm'><img src='up.gif' border=0></a>
<a href='T220013b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>