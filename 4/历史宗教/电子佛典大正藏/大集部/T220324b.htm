<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0324b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷11)</font> 明三十尼薩耆波夜提法之初 <font face='Arial'>T22, p0324b</h2></font><hr>
<span class='old'>
</a><a name="0324a28" id="0324a28">聞。若比丘知物向僧。自迴向已。尼薩耆波夜</a><a name="0324a29" id="0324a29">提。比丘者。如上說。知者。若自知若從他聞。</span><a name="0324b01" id="0324b01">物者。八種物。時分夜分七日終身。隨物重物</a><a name="0324b02" id="0324b02">不淨物。淨物淨不淨物。向者意趣選物向</a><a name="0324b03" id="0324b03">僧。僧者八種比丘僧。比丘尼僧。客僧。去僧。</a><a name="0324b04" id="0324b04">舊住僧。安居僧。和合僧不和合僧自向者。自</a><a name="0324b05" id="0324b05">畜自用自入。尼薩耆波夜提此物應僧中捨</a><a name="0324b06" id="0324b06">波夜提。罪應悔過。若不捨而悔者。得越毘尼</a><a name="0324b07" id="0324b07">罪。波夜提者。如上說。若有人來欲有布施問</a><a name="0324b08" id="0324b08">比丘言。尊者我欲布施應施何處耶。比丘應</a><a name="0324b09" id="0324b09">答言隨汝心所敬處便與。施主復問。何處果</a><a name="0324b10" id="0324b10">報多。答言。施僧果報多。施主復言。何等清</a><a name="0324b11" id="0324b11">淨持戒。有功德僧。比丘應答言。僧無有犯戒</a><a name="0324b12" id="0324b12">不清淨。若人持物來施。比丘應語言。施僧者</a><a name="0324b13" id="0324b13">得大果報。若言我已曾施僧。今正欲施尊者。</a><a name="0324b14" id="0324b14">比丘受者無罪。若人問比丘言。我欲以此物</a><a name="0324b15" id="0324b15">布施。為置何處。使我此物長見受用。爾時</a><a name="0324b16" id="0324b16">應語。某甲比丘是坐禪誦經持戒。若施彼</a><a name="0324b17" id="0324b17">者長見受用。若知物向僧迴向已。尼薩</a><a name="0324b18" id="0324b18">耆波夜提。迴與餘人波夜提。知物向此僧迴</a><a name="0324b19" id="0324b19">與餘僧者。越毘尼罪。知向此眾多人迴與彼</a><a name="0324b20" id="0324b20">眾多人。越毘尼罪。知物向此畜生迴與餘畜</a><a name="0324b21" id="0324b21">生。越毘尼心悔。知物向僧自迴向己者。尼薩</a><a name="0324b22" id="0324b22">耆波夜提。是物眾僧應不與。眾僧應受用。</a><a name="0324b23" id="0324b23">是故說。(三十事竟)</a><a name="0324b24" id="0324b24"><p class='juan'>
摩訶僧祇律卷第十一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220324a.htm'><img src='up.gif' border=0></a>
<a href='T220324c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>