<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0918a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷47)</font> 滅諍揵度第十六之一 <font face='Arial'>T22, p0918a</h2></font><hr>
<span class='old'>
</a><a name="0917c28" id="0917c28">十法者。應差別評斷事。何等十。一持戒具</a><a name="0917c29" id="0917c29">足。二多聞。三若誦二部毘尼極利。四若廣</span><a name="0918a01" id="0918a01">解其義。五若善巧言語辭辯了了堪任問答</a><a name="0918a02" id="0918a02">令彼歡喜。六若諍事起能滅。七不愛。八不</a><a name="0918a03" id="0918a03">恚。九不怖。十不癡。有如此十法者。應差共</a><a name="0918a04" id="0918a04">別評斷事。彼有十法者。應別住一處共</a><a name="0918a05" id="0918a05">評斷此事。斷事比丘中。有不誦戒者。不</a><a name="0918a06" id="0918a06">知戒毘尼。便捨正義作非法語。僧應白</a><a name="0918a07" id="0918a07">遣此比丘出。應如是白。大德僧聽彼某甲</a><a name="0918a08" id="0918a08">比丘。不誦戒不知戒毘尼。便捨正義作</a><a name="0918a09" id="0918a09">非法語。若僧時到僧忍聽。僧今遣此比丘出。</a><a name="0918a10" id="0918a10">白如是。應作如是白已遣出。佛語阿難。</a><a name="0918a11" id="0918a11">彼坐斷事比丘中。有誦戒不誦戒毘尼。彼</a><a name="0918a12" id="0918a12">捨正義說少許文。佛告阿難。僧應作白</a><a name="0918a13" id="0918a13">遣此斷事比丘出。應如是白大德僧聽。彼</a><a name="0918a14" id="0918a14">某甲比丘。誦戒不誦戒毘尼。彼捨正義說</a><a name="0918a15" id="0918a15">少許文。若僧時到僧忍聽。僧今遣此比丘出。</a><a name="0918a16" id="0918a16">白如是。白已遣出。若評斷事比丘中。有</a><a name="0918a17" id="0918a17">法師在座。彼捨正義。以言辭力強說。佛</a><a name="0918a18" id="0918a18">告阿難。僧應作白遣此比丘出。作如是</a><a name="0918a19" id="0918a19">白。大德僧聽。此某甲比丘法師。捨正法義</a><a name="0918a20" id="0918a20">以言辭力強說。若僧時到僧忍聽。僧今遣</a><a name="0918a21" id="0918a21">此比丘出。白如是。應作如是白已遣出。若</a><a name="0918a22" id="0918a22">評斷事比丘坐中。誦戒誦毘尼。彼順正義</a><a name="0918a23" id="0918a23">如法說。佛告阿難。僧應如法如毘尼如佛</a><a name="0918a24" id="0918a24">所教佐助此比丘。若彼諍事。彼僧不如法</a><a name="0918a25" id="0918a25">如毘尼如佛所教滅此諍者。今此僧應</a><a name="0918a26" id="0918a26">如法如毘尼如佛所教滅此諍事。若彼僧</a><a name="0918a27" id="0918a27">如法如毘尼如佛所教滅此諍事者。今此</a><a name="0918a28" id="0918a28">僧亦忍可此事。僧即應語彼諍比丘言。若</a><a name="0918a29" id="0918a29">彼僧如法如毘尼如佛所教滅此諍事。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220917c.htm'><img src='up.gif' border=0></a>
<a href='T220918b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>