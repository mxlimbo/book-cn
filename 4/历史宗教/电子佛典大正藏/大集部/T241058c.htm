<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1058c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷5)</font> 雜品第十九 <font face='Arial'>T24, p1058c</h2></font><hr>
<span class='old'>
</a><a name="1058b28" id="1058b28">故施。深觀生死多過罪施。不觀福田非福田</a><a name="1058b29" id="1058b29">施。若能如是行布施者。報逐是人如犢隨母。</span><a name="1058c01" id="1058c01">若求果施市易無異。如為身命耕田種作。隨</a><a name="1058c02" id="1058c02">其種子獲其果實。施主施已亦復如是。隨其</a><a name="1058c03" id="1058c03">所施獲其福報。如受施者受已得命色力安</a><a name="1058c04" id="1058c04">辯。施主亦得如是五報。若施畜生得百倍報。</a><a name="1058c05" id="1058c05">施破戒者得千倍報。施持戒者得十萬報。施</a><a name="1058c06" id="1058c06">外道離欲得百萬報。施向道者得千億報。施</a><a name="1058c07" id="1058c07">須陀洹得無量報。向斯陀含亦無量報。乃至</a><a name="1058c08" id="1058c08">成佛亦無量報</a><a name="1058c09" id="1058c09"><p>善男子。我今為汝分別諸福田故作如是說。</a><a name="1058c10" id="1058c10">得百倍報至無量報。若能至心生大憐愍施</a><a name="1058c11" id="1058c11">於畜生。專心恭敬施於諸佛。其福正等無有</a><a name="1058c12" id="1058c12">差別。言百倍者。如以壽命色力安辯施於彼</a><a name="1058c13" id="1058c13">者。施主後得壽命色力安樂辯才各各百倍。</a><a name="1058c14" id="1058c14">乃至無量亦復如是。是故我於契經中說。我</a><a name="1058c15" id="1058c15">施舍利弗。舍利弗亦施於我。然我得多。非</a><a name="1058c16" id="1058c16">舍利弗得福多也。或有人說。受者作惡罪及</a><a name="1058c17" id="1058c17">施主。是義不然。何以故。施主施時為破彼</a><a name="1058c18" id="1058c18">苦。非為作罪。是故施主應得善果。受者作</a><a name="1058c19" id="1058c19">惡罪自鍾之。不及施主。施主若以淨妙物施。</a><a name="1058c20" id="1058c20">後得好色人所樂見。善名流布所求如意生</a><a name="1058c21" id="1058c21">上種姓。是不名惡。云何說言施主得罪。施主</a><a name="1058c22" id="1058c22">施已歡喜不悔親近善人。財富自在生上族</a><a name="1058c23" id="1058c23">家。得人天樂至無上樂。能離一切煩惱結縛。</a><a name="1058c24" id="1058c24">施主乃得如是妙果。云何說言得惡果報。施</a><a name="1058c25" id="1058c25">主若能自手施已。生上姓家遇善知識。多財</a><a name="1058c26" id="1058c26">饒寶眷屬成就能用能施。一切眾生喜樂見</a><a name="1058c27" id="1058c27">之。見已恭敬尊重讚歎。施主受報得如是事。</a><a name="1058c28" id="1058c28">云何說言得惡果報。施主若已淨物施已。</a><a name="1058c29" id="1058c29">以是因緣多饒財寶生上種姓。眷屬無量身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241058b.htm'><img src='up.gif' border=0></a>
<a href='T241059a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>