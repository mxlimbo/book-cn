<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1490 寂調音所問經 1082b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1490 寂調音所問經</font> <font face='Arial'>(卷1)</font> <font face='Arial'>T24, p1082b</h2></font><hr>
<span class='old'>
</a><a name="1082a28" id="1082a28">行不名正精進。天子言。若如是者。復云何名</a><a name="1082a29" id="1082a29">正精進耶。文殊師利言。如如等法界等即與</span><a name="1082b01" id="1082b01">無聞等。如如等法界等即與見等。凡夫法</a><a name="1082b02" id="1082b02">等學法無學法聲聞法緣覺法菩薩法佛法</a><a name="1082b03" id="1082b03">等。即諸行等涅槃等垢等淨等。如是平等精</a><a name="1082b04" id="1082b04">進者名正精進。天子言。文殊師利。何等如與</a><a name="1082b05" id="1082b05">垢淨等。文殊師利言。空無相無願如。所以者</a><a name="1082b06" id="1082b06">何。涅槃空故。天子。如瓦器中空寶器中空無</a><a name="1082b07" id="1082b07">二無別。如是天子。垢空淨空俱同一空無二</a><a name="1082b08" id="1082b08">無別。天子言。文殊師利。菩薩於諸聖諦應精</a><a name="1082b09" id="1082b09">進不。文殊師利言。天子。若菩薩不於諸諦起</a><a name="1082b10" id="1082b10">精進者。云何當為聲聞說法。所以者何。菩薩</a><a name="1082b11" id="1082b11">修諦必有所為。聲聞修諦則無所為。菩薩修</a><a name="1082b12" id="1082b12">諦有善方便。聲聞修諦無善方便。菩薩修諦</a><a name="1082b13" id="1082b13">有所觀察。聲聞修諦無所觀察。菩薩修諦為</a><a name="1082b14" id="1082b14">一切眾生而不證實際。菩薩修諦方便堅固。</a><a name="1082b15" id="1082b15">而不捨生死及涅槃門。菩薩修諦為一切佛</a><a name="1082b16" id="1082b16">法故。天子。喻如有人離大商主獨度曠野心</a><a name="1082b17" id="1082b17">懷驚怖劣乃得過。天子。聲聞之人亦復如是。</a><a name="1082b18" id="1082b18">畏懼生死心懷驚怖。於此世界無有還心。亦</a><a name="1082b19" id="1082b19">復無有為眾生心觀生死曠遠。於諸佛法無</a><a name="1082b20" id="1082b20">有方便。獨一無二而修諸諦。天子。如彼商主</a><a name="1082b21" id="1082b21">多諸財寶資產豐實。度曠野已廣利眾生。如</a><a name="1082b22" id="1082b22">是天子。菩薩之人如大商主。具足大慈大悲。</a><a name="1082b23" id="1082b23">成就法利具於寂滅。善御巧便調伏資產。乘</a><a name="1082b24" id="1082b24">六度船。執四攝弓箭。成就方便。為於佛法而</a><a name="1082b25" id="1082b25">修諸諦。天子喻如狗皮以須漫瞻蔔婆師迦</a><a name="1082b26" id="1082b26">而用熏之。雖變為香一切人天所不愛樂。聲</a><a name="1082b27" id="1082b27">聞修諦亦復如是。願不滿足中般涅槃。不能</a><a name="1082b28" id="1082b28">出生多聞定慧解脫知見之香。亦不能斷依</a><a name="1082b29" id="1082b29">煩惱習緒。不為人天之所愛樂。天子。喻如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241082a.htm'><img src='up.gif' border=0></a>
<a href='T241082c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>