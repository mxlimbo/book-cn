<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0831a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷37)</font> 九十波逸底迦法 與無衣外道男女食學處第四十四 <font face='Arial'>T23, p0831a</h2></font><hr>
<span class='old'>
</a><a name="0830c28" id="0830c28">男女。飲食餅果之類。時諸苾芻即以此緣具</a><a name="0830c29" id="0830c29">白世尊。世尊因此集苾芻眾。廣說如前。問答</span><a name="0831a01" id="0831a01">呵責。種種方便讚寂靜行毀不寂靜。告諸苾</a><a name="0831a02" id="0831a02">芻。乃至我觀十利。為諸苾芻制其學處應如</a><a name="0831a03" id="0831a03">是說</a><a name="0831a04" id="0831a04"><p>若復苾芻自手授與無衣外道。及餘外道男</a><a name="0831a05" id="0831a05">女食者。波逸底迦</a><a name="0831a06" id="0831a06"><p>若復苾芻者謂阿難陀。自手等者。謂以手授</a><a name="0831a07" id="0831a07">食。食義同前。無衣者謂是露形之儔。及餘</a><a name="0831a08" id="0831a08">雜類外道。皆得波逸底迦。餘義如上。此中犯</a><a name="0831a09" id="0831a09">相其事云何。若諸苾芻自手與諸外道男女</a><a name="0831a10" id="0831a10">食者。皆得墮罪。若是親族。或是病人。與者無</a><a name="0831a11" id="0831a11">犯。或欲以食因緣除彼惡見與亦無犯。又無</a><a name="0831a12" id="0831a12">犯者。謂初犯人。或癡狂心亂痛惱所纏</a><a name="0831a13" id="0831a13"><p><b>　　<A NAME="n579"></A>觀軍學處第四十五</b></a><a name="0831a14" id="0831a14"><p>佛在室羅筏城逝多林給孤獨園。時憍薩羅</a><a name="0831a15" id="0831a15">國邊隅反叛。勝光大王令一大將領兵征伐。</a><a name="0831a16" id="0831a16">其軍至彼遂被他降。如是再三皆被他破。是</a><a name="0831a17" id="0831a17">時大將歸白王曰。叛者兵強王師力弱。自非</a><a name="0831a18" id="0831a18">大王親臨無由降伏。願王整旆除彼不臣。時</a><a name="0831a19" id="0831a19">勝光王擊鼓宣令敕國人曰。若有解武用者</a><a name="0831a20" id="0831a20">悉可從軍。無由放免。若不去者罰五百金</a><a name="0831a21" id="0831a21">錢。時六眾苾芻聞兵欲去。共相告曰。難陀鄔</a><a name="0831a22" id="0831a22">波難陀。我等宜去觀大勝王軍士何如。所發</a><a name="0831a23" id="0831a23">四兵堪能戰不。便往路所見象軍來。難陀問</a><a name="0831a24" id="0831a24">曰。君向何處。答言。聖者。今有邊隅不臣。王</a><a name="0831a25" id="0831a25">命我等欲去除其叛逆。難陀報曰。癡人。如此</a><a name="0831a26" id="0831a26">象軍豈能降彼。我觀汝象其狀如豬。邊隅大</a><a name="0831a27" id="0831a27">象形如山嶽。看汝形勢有去無歸。汝可暫還</a><a name="0831a28" id="0831a28">與宗親取別。以苣勝水共相祭祀方可從</a><a name="0831a29" id="0831a29">軍。時彼諸人聞此語已。情懷不樂在一邊住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230830c.htm'><img src='up.gif' border=0></a>
<a href='T230831b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>