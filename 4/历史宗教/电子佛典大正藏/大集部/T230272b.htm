<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0272b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷38)</font> <font face='Arial'>T23, p0272b</h2></font><hr>
<span class='old'>
</a><a name="0272a28" id="0272a28">得安隱。佛即上堂敷坐具。在諸比丘前坐。爾</a><a name="0272a29" id="0272a29">時王子自行水已。下種種飲食。僧得飽滿。食</span><a name="0272b01" id="0272b01">已攝缽行水。行水時王子執澡盤承水竟。聽</a><a name="0272b02" id="0272b02">佛說法。佛為說種種法示教利喜。示教利喜</a><a name="0272b03" id="0272b03">已從坐起去。時佛食後集比丘僧。語諸比</a><a name="0272b04" id="0272b04">丘。若地敷衣。不應在上行。在上行者突吉羅</a><a name="0272b05" id="0272b05"><p>佛在舍衛國。有一婆羅門。大富多饒財寶田</a><a name="0272b06" id="0272b06">宅牛羊。唯少一種。無有兒息。求一切天神。</a><a name="0272b07" id="0272b07">所謂水神樹神。為求兒故。窮極不能得。有一</a><a name="0272b08" id="0272b08">比丘尼。常出入其舍。後日來時。婆羅門婦有</a><a name="0272b09" id="0272b09">不淨現。時比丘尼語婦人言。汝不清淨。我</a><a name="0272b10" id="0272b10">曾聞。取阿羅漢行跡處物浣取汁洗浴。便得</a><a name="0272b11" id="0272b11">有兒。此中除佛及弟子眾。餘處更無。世尊若</a><a name="0272b12" id="0272b12">來入汝舍者。可得生兒。時婆羅門婦聞已。云</a><a name="0272b13" id="0272b13">何方便令佛入舍。便以方便語婆羅門。我曾</a><a name="0272b14" id="0272b14">聞。取阿羅漢行跡處物。浣取汁洗浴。便得有</a><a name="0272b15" id="0272b15">兒。除佛及弟子眾。餘處更無。若佛入舍者。可</a><a name="0272b16" id="0272b16">得生兒。時婆羅門不信是語。以求兒故。答言。</a><a name="0272b17" id="0272b17">隨意。婦言。汝往請佛。時婆羅門往世尊所。一</a><a name="0272b18" id="0272b18">面坐問訊世尊。佛為種種說法示教利喜已</a><a name="0272b19" id="0272b19">默然。婆羅門言。願佛及僧。明日受我請。佛默</a><a name="0272b20" id="0272b20">然受。知佛受已。從坐起右遶而去。到自舍通</a><a name="0272b21" id="0272b21">夜辦種種多美飲食。辦已晨朝敷坐處。以種</a><a name="0272b22" id="0272b22">種物布地乃至外門往白佛言。時到食具已</a><a name="0272b23" id="0272b23">辦佛自知時。諸比丘往婆羅門舍。佛自住房</a><a name="0272b24" id="0272b24">迎食分。爾時諸比丘自卻地敷前入其舍。時</a><a name="0272b25" id="0272b25">婆羅門心念。入時不行地敷上。出時當在上</a><a name="0272b26" id="0272b26">行。諸比丘坐已。自行澡水下食。僧飽滿食已。</a><a name="0272b27" id="0272b27">攝缽洗手咒願。咒願已從上座次第。卻地</a><a name="0272b28" id="0272b28">敷而出。時婆羅門心意不樂。是沙門斷種</a><a name="0272b29" id="0272b29">人。破我婆羅門行我有所為作是供養。而常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230272a.htm'><img src='up.gif' border=0></a>
<a href='T230272c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>