<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0266c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷14)</font> 第三門第四子攝頌之餘 <font face='Arial'>T24, p0266c</h2></font><hr>
<span class='old'>
</a><a name="0266b28" id="0266b28">他緣不遑入寺。世尊經行見地不淨。起世俗</a><a name="0266b29" id="0266b29">心作如是念。如何令彼帝釋天主。從香醉山</span><a name="0266c01" id="0266c01">持篲來至。諸佛常法起世俗心。乃至蟻子咸</a><a name="0266c02" id="0266c02">知佛意。若起出世心聲聞獨覺尚不了知況</a><a name="0266c03" id="0266c03">餘能測。時天帝釋既觀知已。便作是念。大師</a><a name="0266c04" id="0266c04">何故起世俗心。乃見世尊躬欲掃除逝多林</a><a name="0266c05" id="0266c05">地。既知佛念便詣香醉山中。取五百上妙掃</a><a name="0266c06" id="0266c06">篲輕軟如綿。至佛前住。爾時世尊意欲令彼</a><a name="0266c07" id="0266c07">樂福眾生。於勝田中植淨業故。即自執篲欲</a><a name="0266c08" id="0266c08">掃林中。時舍利子大目乾連大迦攝波阿難</a><a name="0266c09" id="0266c09">陀等。諸大聲聞見是事已。悉皆執篲共掃</a><a name="0266c10" id="0266c10">園林。時佛世尊及聖弟子。遍掃除已入食堂</a><a name="0266c11" id="0266c11">中就座而坐。佛告諸苾芻凡掃地者有五勝</a><a name="0266c12" id="0266c12">利。云何為五。一者自心清淨。二者令他心</a><a name="0266c13" id="0266c13">淨。三者諸天歡喜。四者植端正業。五者命終</a><a name="0266c14" id="0266c14">之後當生天上。後時給孤長者來入林中。聞</a><a name="0266c15" id="0266c15">佛世尊及大弟子。躬自執篲遍掃林中。便作</a><a name="0266c16" id="0266c16">是念。如來大師及諸聖眾。躬自執篲掃逝多</a><a name="0266c17" id="0266c17">林。我等云何敢以足蹈。時彼長者情懷愧悚</a><a name="0266c18" id="0266c18">立不敢前。佛知故問諸苾芻曰。立者是誰。苾</a><a name="0266c19" id="0266c19">芻白言。大德。彼是給孤長者。聞佛世尊及大</a><a name="0266c20" id="0266c20">弟子。各親執篲掃逝多林。情懷愧悚當處而</a><a name="0266c21" id="0266c21">立不敢前行。佛告長者口誦經法當可前行。</a><a name="0266c22" id="0266c22">由佛世尊敬重法故。諸阿羅漢皆尊敬法。長</a><a name="0266c23" id="0266c23">者即誦伽他行詣佛所。禮雙足已退坐一面。</a><a name="0266c24" id="0266c24">爾時世尊。為說妙法開示勸導讚勵慶喜。是</a><a name="0266c25" id="0266c25">時長者聞法踊躍奉辭而去。時諸苾芻咸皆</a><a name="0266c26" id="0266c26">有疑。請世尊曰。希有大德。自於正法生尊</a><a name="0266c27" id="0266c27">重心讚歎恭敬。佛言今者如來離染瞋癡。遠</a><a name="0266c28" id="0266c28">生老死無憂悲苦。具一切智於一切境皆得</a><a name="0266c29" id="0266c29">自在。於法尊重讚歎。正法未為希有。汝等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240266b.htm'><img src='up.gif' border=0></a>
<a href='T240267a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>