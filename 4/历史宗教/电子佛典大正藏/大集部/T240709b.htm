<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0709b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷5)</font> 舍利弗品 <font face='Arial'>T24, p0709b</h2></font><hr>
<span class='old'>
</a><a name="0709a28" id="0709a28">已說如是。汝自當知。大利養者。若眾僧得</a><a name="0709a29" id="0709a29">大供養者。便生有漏法。是時如來當結戒。</span><a name="0709b01" id="0709b01">若比丘受裸形外道若男若女自手與飲食</a><a name="0709b02" id="0709b02">等。是比丘得波夜提罪。未多聞者。若眾僧</a><a name="0709b03" id="0709b03">中未有多聞。若比丘僧中多聞。便生漏法。</a><a name="0709b04" id="0709b04">若一阿含若五阿含讀誦通利。以不正心</a><a name="0709b05" id="0709b05">而說顛倒義。非律言是律。非法言是法。是</a><a name="0709b06" id="0709b06">故佛結戒若比丘作是語。佛所說法我已知。</a><a name="0709b07" id="0709b07">作是言者。是比丘得波夜提罪。次如沙彌</a><a name="0709b08" id="0709b08">語無異。所以如來因有漏法。我云何為諸</a><a name="0709b09" id="0709b09">弟子結戒。云何漏者。答曰。劫賊云何為劫</a><a name="0709b10" id="0709b10">賊。答曰。於佛法犯戒即是劫賊。云何名為</a><a name="0709b11" id="0709b11">劫賊。答曰。非沙門者。自言我是沙門。劫四</a><a name="0709b12" id="0709b12">輩物。是故律中所說。未有漏法未有劫人。</a><a name="0709b13" id="0709b13">亦言未有犯戒人無罪者。言無煩惱亦言</a><a name="0709b14" id="0709b14">無患。無犯戒不染黑法者。黑法言破戒。</a><a name="0709b15" id="0709b15">亦言眾僧不破。極淨者。言極光明住。真實</a><a name="0709b16" id="0709b16">地者。戒三昧智慧解脫。是真實地而住。法師</a><a name="0709b17" id="0709b17">曰。我當說次第。於毘蘭若國前夏三月。五</a><a name="0709b18" id="0709b18">百比丘最小得須陀洹道。問曰。何謂為須</a><a name="0709b19" id="0709b19">陀洹道。答曰。須陀洹言流。問曰。云何為流。</a><a name="0709b20" id="0709b20">答曰。道若人入此流道。名須陀洹道。如經</a><a name="0709b21" id="0709b21">文所說。佛問舍利弗。須陀洹云何名須陀</a><a name="0709b22" id="0709b22">洹。舍利弗答。此是世尊善貫八道。何謂為</a><a name="0709b23" id="0709b23">八。一者正見。二者正思。三者正口。四者正</a><a name="0709b24" id="0709b24">行。五者正生。六者正勤。七者正識。八者正三</a><a name="0709b25" id="0709b25">昧。復問。何謂為須陀洹。答曰。若人以八貫</a><a name="0709b26" id="0709b26">故。來至善道。是名須陀洹。如是名如是姓。</a><a name="0709b27" id="0709b27">因道而名果。是故名須陀洹。汝自當知。</a><a name="0709b28" id="0709b28">不墮落法者。不言無須陀洹人。無墮落</a><a name="0709b29" id="0709b29">於地獄餓鬼畜生。何以故。斷煩惱故。以道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240709a.htm'><img src='up.gif' border=0></a>
<a href='T240709c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>