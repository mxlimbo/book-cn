<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0130c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷6)</font> <font face='Arial'>T24, p0130c</h2></font><hr>
<span class='old'>
</a><a name="0130b28" id="0130b28">言。諸人。於意云何。汝今所要。為求女身是</a><a name="0130b29" id="0130b29">要。為求自身要耶。諸人報曰。大德。求女身無</span><a name="0130c01" id="0130c01">益。尋求自身最為第一。世尊告曰。童子。汝等</a><a name="0130c02" id="0130c02">來坐。我今為汝宣說妙法。時六十賢部。頂禮</a><a name="0130c03" id="0130c03">佛足卻坐一面。佛說妙法示教利喜。諸佛常</a><a name="0130c04" id="0130c04">法。先說此法。所謂布施持戒生天之因。復說</a><a name="0130c05" id="0130c05">五欲所有過患。讚歎出家獨處山林思惟觀</a><a name="0130c06" id="0130c06">察斷諸煩惱。演說廣大微妙之法。開示令解。</a><a name="0130c07" id="0130c07">諸有聽者聞說此法。歡喜清淨無有疑惑。佛</a><a name="0130c08" id="0130c08">觀知已。更復為說出世之法。所謂苦集滅道</a><a name="0130c09" id="0130c09">四聖諦理。猶如浣衣先除麤垢得清淨已色</a><a name="0130c10" id="0130c10">則易染。六十賢等。初聞佛說心器清淨。便</a><a name="0130c11" id="0130c11">能了知四聖諦法。證預流果。見法得法極通</a><a name="0130c12" id="0130c12">達法。究竟堅法越一切希望。度一切疑惑。不</a><a name="0130c13" id="0130c13">假他緣。於大師教餘不能引。於諸法中得無</a><a name="0130c14" id="0130c14">所畏。六十賢部得此法已。心大歡喜從坐而</a><a name="0130c15" id="0130c15">起。整衣服頂禮佛足。雙膝著地合掌向佛。而</a><a name="0130c16" id="0130c16">作是言。世尊。我等入此微妙之法。獲大勝利。</a><a name="0130c17" id="0130c17">從今已從乃至盡形歸佛法僧。受五學處為</a><a name="0130c18" id="0130c18">鄔波索迦。不殺不盜不邪行不妄語不飲酒。</a><a name="0130c19" id="0130c19">作是語已禮佛而退</a><a name="0130c20" id="0130c20"><p>爾時世尊。夜既曉已於晨朝時。著衣入多軍</a><a name="0130c21" id="0130c21">村。作是思惟。於此村中我先為誰說法。復作</a><a name="0130c22" id="0130c22">是念。是時村主有其二女。一名歡喜。二名歡</a><a name="0130c23" id="0130c23">喜力。我先往昔欲捨苦行時。此二女人。先以</a><a name="0130c24" id="0130c24">乳糜及與酥蜜。供養於我。我食此故身力強</a><a name="0130c25" id="0130c25">健</a><a name="0130c26" id="0130c26"><p>爾時世尊作是念已。往二女家。彼二女人遙</a><a name="0130c27" id="0130c27">見世尊。為佛敷設座已奉迎世尊。頂禮佛足</a><a name="0130c28" id="0130c28">作如是言。善來善來世尊。唯願世尊入就此</a><a name="0130c29" id="0130c29">座。爾時世尊而就其座。時彼女人頂禮佛足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240130b.htm'><img src='up.gif' border=0></a>
<a href='T240131a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>