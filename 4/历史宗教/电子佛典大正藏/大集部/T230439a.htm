<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0439a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷59)</font> <font face='Arial'>T23, p0439a</h2></font><hr>
<span class='old'>
</a><a name="0438c28" id="0438c28">衣竟。持衣缽向舍衛。到佛所頂禮佛足。在一</a><a name="0438c29" id="0438c29">面坐。諸佛常法。客比丘來。以軟語勞問。</span><a name="0439a01" id="0439a01">如是言。汝忍不足不。安樂住不。乞食不乏。</a><a name="0439a02" id="0439a02">道路不疲耶。爾時佛以如是語勞問諸比丘。</a><a name="0439a03" id="0439a03">汝忍不足不。安樂住不。乞食不乏。道路不</a><a name="0439a04" id="0439a04">疲耶。諸比丘言。世尊我等忍足安樂住。乞</a><a name="0439a05" id="0439a05">食不乏道路不疲。具以上事向佛廣說。佛即</a><a name="0439a06" id="0439a06">以是因緣故集僧。集僧已種種因緣讚戒讚</a><a name="0439a07" id="0439a07">持戒。讚戒讚持戒已語諸比丘。汝等賊來時。</a><a name="0439a08" id="0439a08">應作大音聲擊鍾振鈴令賊怖畏。諸比丘從</a><a name="0439a09" id="0439a09">佛聞是事。見是過罪。後歲還本處安居。安</a><a name="0439a10" id="0439a10">居已還復立制。我等不應三月自恣。當到</a><a name="0439a11" id="0439a11">八月自恣。為夏末月得安居施物用故。夏末</a><a name="0439a12" id="0439a12">八月如本賊發時。賊作是念。何處當有不須</a><a name="0439a13" id="0439a13">器仗鬥戰而得錢物耶。作是念。沙門釋子不</a><a name="0439a14" id="0439a14">與人鬥。我當往劫取財物。念已即往圍繞僧</a><a name="0439a15" id="0439a15">房。諸比丘先備防賊具。賊來已即入房舍。</a><a name="0439a16" id="0439a16">閉門下店上樓閣上。作大音聲恐怖諸賊。</a><a name="0439a17" id="0439a17">擊鍾振鈴。有二比丘。闇中擲石恐怖。石墮</a><a name="0439a18" id="0439a18">殺賊。是兩比丘自相謂言。我與汝俱放石。</a><a name="0439a19" id="0439a19">不知誰石殺賊。即生疑。我將無得波羅夷</a><a name="0439a20" id="0439a20">耶。是事白佛。佛言。無罪。放石時應唱言。</a><a name="0439a21" id="0439a21">石下石下(第三波羅夷竟)</a><a name="0439a22" id="0439a22"><p><b>　　<A NAME="n167"></A>大妄語戒</b></a><a name="0439a23" id="0439a23"><p>佛在毘耶離婆求沫河邊。佛與婆求沫河諸</a><a name="0439a24" id="0439a24">比丘結戒言。先作無罪。是諸比丘作是念。</a><a name="0439a25" id="0439a25">我等多時空無過人法妄語。不知何者是先</a><a name="0439a26" id="0439a26">何者非先。心生疑悔。是事白佛。佛言。未結</a><a name="0439a27" id="0439a27">戒前婆求沫諸比丘一切時不犯。是故先作</a><a name="0439a28" id="0439a28">無罪。比丘人前作非人想。自說得過人法。</a><a name="0439a29" id="0439a29">是比丘生疑。我將無得波羅夷耶。是事白佛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230438c.htm'><img src='up.gif' border=0></a>
<a href='T230439b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>