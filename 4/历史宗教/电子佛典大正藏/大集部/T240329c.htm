<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0329c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷26)</font> 第六門第四子攝頌之餘佛現大神通事 <font face='Arial'>T24, p0329c</h2></font><hr>
<span class='old'>
</a><a name="0329b28" id="0329b28">聞是語皆辭而退</a><a name="0329b29" id="0329b29"><p>後於異時王出大城。為禮敬故往至佛所。六</span><a name="0329c01" id="0329c01">師遂於中路見影勝王。作如是語。廣如前說。</a><a name="0329c02" id="0329c02">請捔神變。王曰。兩度來說事不可追。若更言</a><a name="0329c03" id="0329c03">者擯汝出界。彼便默去。至住處已復還共議。</a><a name="0329c04" id="0329c04">仁等當知。王於沙門深生敬信此不可期。憍</a><a name="0329c05" id="0329c05">閃毘勝光大王。為性中平無有阿曲眾所共</a><a name="0329c06" id="0329c06">聞。若喬答摩向彼城者。我等喚其捔神通力。</a><a name="0329c07" id="0329c07">後於異時世尊隨緣出王舍城。往室羅伐漸</a><a name="0329c08" id="0329c08">次到彼住給園中。六師外道亦隨後至。既停</a><a name="0329c09" id="0329c09">息已詣勝光王所。為咒願已作如是語。大王</a><a name="0329c10" id="0329c10">當知。我等有大神通具大智慧。沙門喬答摩</a><a name="0329c11" id="0329c11">亦常自謂有大神通具大智慧。願王聽許以</a><a name="0329c12" id="0329c12">智慧者共智慧人捔量神變上人之法。若其</a><a name="0329c13" id="0329c13">沙門現一神變我當現二。如是乃至三十二</a><a name="0329c14" id="0329c14">倍。廣如前說。若彼行至半路之時。我等亦行</a><a name="0329c15" id="0329c15">半路共捔神通。時勝光王答六師曰。若如是</a><a name="0329c16" id="0329c16">者。仁等且住待我白佛。時王即往至世尊所。</a><a name="0329c17" id="0329c17">禮雙足已在一面坐。合掌恭敬請世尊曰。外</a><a name="0329c18" id="0329c18">道六師欲以神通上人之法命召世尊捔量道</a><a name="0329c19" id="0329c19">德。唯願慈悲降伏外道慶悅人天。令信心者</a><a name="0329c20" id="0329c20">歡喜踊躍。其不信者滅罪惡源大師聞已告</a><a name="0329c21" id="0329c21">勝光王曰。大王當知。我於聲聞弟子作如是</a><a name="0329c22" id="0329c22">說。汝等苾芻勿於來往沙門婆羅門長者居</a><a name="0329c23" id="0329c23">士等前現其神變作上人法。然我於諸弟子</a><a name="0329c24" id="0329c24">說如是法。汝等苾芻於勝善法應須掩覆。罪</a><a name="0329c25" id="0329c25">惡之事發露為先。時勝光王如是再三勸請</a><a name="0329c26" id="0329c26">世尊世尊再三還如是答。佛告大王。佛有五</a><a name="0329c27" id="0329c27">事必定須作。云何為五。一者未曾發心有情。</a><a name="0329c28" id="0329c28">令彼發起無上大菩提心二者久植善根法王</a><a name="0329c29" id="0329c29">太子灌頂授記。三者於父母所令見真諦。四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240329b.htm'><img src='up.gif' border=0></a>
<a href='T240330a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>