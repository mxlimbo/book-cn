<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0018c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷3)</font> 第一分之二僧殘法 <font face='Arial'>T22, p0018c</h2></font><hr>
<span class='old'>
</a><a name="0018b28" id="0018b28">時亦曾得此諸比丘。乃往古昔有一摩納。在</a><a name="0018b29" id="0018b29">山窟中誦剎利書。有一野狐住其左右專聽</span><a name="0018c01" id="0018c01">誦書。心有所解作是念。如我解此書語。足作</a><a name="0018c02" id="0018c02">諸獸中王。作是念已。便起遊行逢一羸瘦野</a><a name="0018c03" id="0018c03">狐。便欲殺之。彼言何故殺我。答言我是獸王。</a><a name="0018c04" id="0018c04">汝不伏我。是以相殺。彼言。願莫殺我。我當隨</a><a name="0018c05" id="0018c05">從。於是二狐便共遊行。復逢一狐。又欲殺之。</a><a name="0018c06" id="0018c06">問答如上。亦言隨從。如是展轉伏一切狐。</a><a name="0018c07" id="0018c07">便以群狐伏一切象。復以眾象伏一切虎。復</a><a name="0018c08" id="0018c08">以眾虎伏一切師子。遂便權得作獸中王。既</a><a name="0018c09" id="0018c09">作王已復作是念。我今為獸王。不應以獸為</a><a name="0018c10" id="0018c10">婦。便乘白象。帥諸群獸不可稱數。圍迦夷</a><a name="0018c11" id="0018c11">城數百千匝。王遣使問。汝諸群獸。何故如是。</a><a name="0018c12" id="0018c12">野狐答言。我是獸王。應取汝女。與我者善。</a><a name="0018c13" id="0018c13">若不與我當滅汝國。還白如此。王集群臣共</a><a name="0018c14" id="0018c14">議。唯除一臣。皆云應與。所以者何。國之所恃</a><a name="0018c15" id="0018c15">唯賴象馬。我有象馬彼有師子。象馬聞氣惶</a><a name="0018c16" id="0018c16">怖伏地。戰必不如。為獸所滅。何惜一女而喪</a><a name="0018c17" id="0018c17">一國。時一大臣聰叡遠略。白王言。臣觀古</a><a name="0018c18" id="0018c18">今。未曾聞見人王之女與下賤獸。臣雖弱昧。</a><a name="0018c19" id="0018c19">要殺此狐。使諸群獸各各散走。王即問言。計</a><a name="0018c20" id="0018c20">將焉出。大臣答言。王但遣使剋期。戰日先</a><a name="0018c21" id="0018c21">當從彼求索一願。願令師子先戰後吼。彼謂</a><a name="0018c22" id="0018c22">吾畏。必令師子先吼後戰。王至戰日。當敕城</a><a name="0018c23" id="0018c23">內皆令塞耳。王用其語。遣使剋期并求上願。</a><a name="0018c24" id="0018c24">至于戰日復遣信求。然後出軍。軍鋒欲交。</a><a name="0018c25" id="0018c25">野狐果令師子先吼。野狐聞之心破七分。便</a><a name="0018c26" id="0018c26">於象上墜落于地。於是群獸一時散走。佛以</a><a name="0018c27" id="0018c27">是事。而說偈言</a><a name="0018c28" id="0018c28"><p class='lg'>　　野狐憍慢盛　　　欲求其眷屬</a><br><a name="0018c29" id="0018c29">　　行到迦夷城　　　自稱是獸王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220018b.htm'><img src='up.gif' border=0></a>
<a href='T220019a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>