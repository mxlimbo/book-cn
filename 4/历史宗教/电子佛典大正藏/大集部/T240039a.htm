<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0039a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷9)</font> 菴羅夫人緣餘 <font face='Arial'>T24, p0039a</h2></font><hr>
<span class='old'>
</a><a name="0038c28" id="0038c28">言。唯願世尊。為我滅火。是時如來言語纔</a><a name="0038c29" id="0038c29">訖。佛威力故。其火並滅。時諸人等。皆生信</span><a name="0039a01" id="0039a01">心。而白佛言。世尊。今者何故得來。佛即報</a><a name="0039a02" id="0039a02">言。利益汝等。而來至此。爾時世尊。知諸人等</a><a name="0039a03" id="0039a03">心之意樂隨眠自性。即為說法。令證四諦。如</a><a name="0039a04" id="0039a04">上所說。無始時來積集煩惱薩迦耶見山。以</a><a name="0039a05" id="0039a05">智金剛杵。摧破耶山。令諸人等。皆悉證得預</a><a name="0039a06" id="0039a06">流聖果。時諸苾芻咸皆有疑。請世尊曰。唯有</a><a name="0039a07" id="0039a07">如來。能斷疑惑。諸苾芻等白言。世尊。觀此老</a><a name="0039a08" id="0039a08">釋種。以貪親愛。遂燒聚落。由此業故。獲罪無</a><a name="0039a09" id="0039a09">量</a><a name="0039a10" id="0039a10"><p>爾時世尊告諸苾芻。非但今生為貪愛故。燒</a><a name="0039a11" id="0039a11">此村落。已於過去無量多生。為貪愛故。已燒</a><a name="0039a12" id="0039a12">聚落。汝等諦聽諦聽。善思念之。吾當為汝。分</a><a name="0039a13" id="0039a13">別解說。於往昔時。有一聚落。有五百獼猴居</a><a name="0039a14" id="0039a14">住。所有苗稼。被諸獼猴皆悉損壞。聚落諸人。</a><a name="0039a15" id="0039a15">集會議論。作何方計。而息此災。其中有人。而</a><a name="0039a16" id="0039a16">出言曰。要須總殺。方息此災。又有人言。云何</a><a name="0039a17" id="0039a17">能殺。彼即答言。聚落四邊一切樹木。皆悉伐</a><a name="0039a18" id="0039a18">卻。留一柿樹。四邊安棘。其柿既熟。諸獼猴</a><a name="0039a19" id="0039a19">等。並集樹上。欲食其果。當可殺之。是時諸人</a><a name="0039a20" id="0039a20">遂伐其樹。悉皆並盡。唯留一樹。四邊安棘。當</a><a name="0039a21" id="0039a21">留一人。常令看守。待諸獼猴悉上樹已。可報</a><a name="0039a22" id="0039a22">眾知。諸獼猴中。有一獼猴。告獼猴王曰。有柿</a><a name="0039a23" id="0039a23">今熟。應可共往。而取食之。是時獼猴總集柿</a><a name="0039a24" id="0039a24">樹。諸人知已。悉持刀杖共集樹下欲伐其樹。</a><a name="0039a25" id="0039a25">彼諸獼猴心懷怕懼。傳枝來往。其獼猴王元</a><a name="0039a26" id="0039a26">無憂懼。坦然食果。諸獼猴等白其王曰今遭</a><a name="0039a27" id="0039a27">厄難。如何食果。一無驚怖。時獼猴丑漏</a><a name="0039a28" id="0039a28">言</a><a name="0039a29" id="0039a29"><p class='lg'>　　凡人多事者　　　障礙自然生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240038c.htm'><img src='up.gif' border=0></a>
<a href='T240039b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>