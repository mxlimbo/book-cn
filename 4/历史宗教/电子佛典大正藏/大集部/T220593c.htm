<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0593c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷4)</font> 二十三僧殘法之一 <font face='Arial'>T22, p0593c</h2></font><hr>
<span class='old'>
</a><a name="0593b28" id="0593b28">眾中說言。提婆達所作非佛法僧。是提婆達</a><a name="0593b29" id="0593b29">所作耳中有信樂佛者便作此言。提婆達</span><a name="0593c01" id="0593c01">或能已作或方當作。時阿闍世密自衣裹帶</a><a name="0593c02" id="0593c02">刀疾疾入宮欲害其父。時守門者發覺搜</a><a name="0593c03" id="0593c03">求身上得刀。問言。執此刀欲作何等。報</a><a name="0593c04" id="0593c04">言。我欲入宮害王。守門者問言。誰教汝乃</a><a name="0593c05" id="0593c05">生此心耶。答言。提婆達教我。時守門者即</a><a name="0593c06" id="0593c06">將詣諸大臣所語言。阿闍世欲害王時諸</a><a name="0593c07" id="0593c07">大臣問言。誰教汝。答言。提婆達教我。眾中</a><a name="0593c08" id="0593c08">有臣言。沙門釋子皆作此事盡應當殺。或</a><a name="0593c09" id="0593c09">有臣言諸沙門釋子不盡為惡不應盡殺。</a><a name="0593c10" id="0593c10">唯是王子提婆達所作今當殺之。或有臣言。</a><a name="0593c11" id="0593c11">此沙門釋子不盡為惡。但提婆達阿闍世所</a><a name="0593c12" id="0593c12">作。雖應死不應殺。何以故。王是法王聞必</a><a name="0593c13" id="0593c13">不悅。時即衛守將詣瓶沙王所白王言。此</a><a name="0593c14" id="0593c14">阿闍世欲害於王。王問誰教汝耶。答言。是</a><a name="0593c15" id="0593c15">提婆達。中有大臣言。沙門釋子一切皆惡盡</a><a name="0593c16" id="0593c16">應殺之。王聞此言心甚不悅。中有臣言。</a><a name="0593c17" id="0593c17">沙門釋子不盡為惡不應盡殺。但提婆達</a><a name="0593c18" id="0593c18">阿闍世所作王應殺之。王聞此言心亦不</a><a name="0593c19" id="0593c19">悅。中有大臣言。沙門釋子不盡為惡不</a><a name="0593c20" id="0593c20">應盡殺。是提婆達阿闍世所作。今雖應死</a><a name="0593c21" id="0593c21">不應殺。何以故。王是法王恐聞必不悅。時</a><a name="0593c22" id="0593c22">王瓶沙悅可此語。告諸臣言。此一切沙門</a><a name="0593c23" id="0593c23">釋子不必皆惡。是故不應盡殺。是提婆達</a><a name="0593c24" id="0593c24">阿闍世所作亦不應殺。何以故。佛先命舍</a><a name="0593c25" id="0593c25">利弗在大眾中說言。提婆達所作者非佛</a><a name="0593c26" id="0593c26">法僧。是提婆達所作耳。是故不應殺。時父</a><a name="0593c27" id="0593c27">王呵責太子阿闍世已。告諸大臣。可恕太</a><a name="0593c28" id="0593c28">子阿闍世。尋即放去。時諸大臣皆共高聲言。</a><a name="0593c29" id="0593c29">阿闍世所為事大應死。云何小爾呵責便放<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220593b.htm'><img src='up.gif' border=0></a>
<a href='T220594a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>