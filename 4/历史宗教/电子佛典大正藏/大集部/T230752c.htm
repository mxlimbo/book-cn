<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0752c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷23)</font> 三十泥薩祇波逸底迦法 急難施衣學處第二十六 <font face='Arial'>T23, p0752c</h2></font><hr>
<span class='old'>
</a><a name="0752b28" id="0752b28">報曰。必其能者我為白王望得其地。毘舍佉</a><a name="0752b29" id="0752b29">曰。若得地者當為造寺。時法與尼即便往詣</span><a name="0752c01" id="0752c01">勝鬘夫人所。是時夫人見法與來。告言善來</a><a name="0752c02" id="0752c02">善來聖者可於此坐。尼既坐已便禮雙足。告</a><a name="0752c03" id="0752c03">言聖者何意得來。報言夫人我今欲為諸苾</a><a name="0752c04" id="0752c04">芻尼造一住處。然地皆屬王無處能作。我為</a><a name="0752c05" id="0752c05">地故欲白王知。夫人報曰。聖者當去。我為白</a><a name="0752c06" id="0752c06">王。時法與尼咒願無病從坐而去。是時夫人</a><a name="0752c07" id="0752c07">往詣王所。白言大王。王於今日獲得大利。聖</a><a name="0752c08" id="0752c08">者法與苾芻尼來至王宅。王言聖者何為得</a><a name="0752c09" id="0752c09">來。夫人報曰。聖者。意欲為苾芻尼造一住處。</a><a name="0752c10" id="0752c10">彼言大地皆屬於王。為求地故欲有啟白。王</a><a name="0752c11" id="0752c11">便答曰。必其聖者須我中宮將欲造寺。我當</a><a name="0752c12" id="0752c12">捨與別造居宅。若不欲者隨所樂處任情修</a><a name="0752c13" id="0752c13">造。是時夫人得王教已。令使往報聖者王今</a><a name="0752c14" id="0752c14">隨願。王言必其聖者須我中宮將欲造寺。我</a><a name="0752c15" id="0752c15">當捨與別造居宅。若不欲者隨所樂處任情</a><a name="0752c16" id="0752c16">修造。時法與尼聞是教已具報毘舍佉知。時</a><a name="0752c17" id="0752c17">勝軍王有二將帥。一名善劍二名善弓。當爾</a><a name="0752c18" id="0752c18">之時善劍持兵出師他處。是時彼婦與外私</a><a name="0752c19" id="0752c19">通。近彼家邊有空閑處。法與求地遂便至此。</a><a name="0752c20" id="0752c20">法與報曰。此中造寺形勝可愛。時毘舍佉即</a><a name="0752c21" id="0752c21">於此地造寺。興功未久之間寺便成立。時苾</a><a name="0752c22" id="0752c22">芻尼遂與門徒於此居止。時善劍軍旋師歸</a><a name="0752c23" id="0752c23">故。彼之婦女隨意遊從。時彼諸人尋逐得已。</a><a name="0752c24" id="0752c24">將還至舍以杖打之。悉皆號叫出大音聲。諸</a><a name="0752c25" id="0752c25">尼皆來白法與曰。聖者。我避天雨返溺河中。</a><a name="0752c26" id="0752c26">時法與尼聞是語已作如是念。彼諸人等有</a><a name="0752c27" id="0752c27">善根不。即便觀察知有善根。繫屬於誰皆在</a><a name="0752c28" id="0752c28">我所。即報門徒曰。諸妹。為欲化度當忍受之。</a><a name="0752c29" id="0752c29">時法與尼遂以瓦盆置於一處。告門徒曰。諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230752b.htm'><img src='up.gif' border=0></a>
<a href='T230753a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>