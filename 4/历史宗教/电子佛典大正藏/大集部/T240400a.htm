<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0400a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷38)</font> 第八門第十子攝頌說涅槃之餘 <font face='Arial'>T24, p0400a</h2></font><hr>
<span class='old'>
</a><a name="0399c28" id="0399c28"><p>時天帝釋。央漏曰</a><a name="0399c29" id="0399c29"><p class='lg'>　　諸行無常　　　是生滅法　　　生滅滅已</span><br><a name="0400a01" id="0400a01">　　寂滅為樂　</p></a><a name="0400a02" id="0400a02"><p>時梵天王。央漏曰</a><a name="0400a03" id="0400a03"><p class='lg'>　　於一切世間　　　生者皆歸死</a><br><a name="0400a04" id="0400a04">　　無常力最大　　　諸行盡淪亡</a><br><a name="0400a05" id="0400a05">　　大師世間眼　　　十力無與等</a><br><a name="0400a06" id="0400a06">　　化緣既周遍　　　寂滅在雙林　</p></a><a name="0400a07" id="0400a07"><p>爾時尊者阿尼盧陀。央漏曰</a><a name="0400a08" id="0400a08"><p class='lg'>　　佛無出入息　　　其心亦湛然</a><br><a name="0400a09" id="0400a09">　　世眼今已閉　　　寂然安不動</a><br><a name="0400a10" id="0400a10">　　世尊十力具　　　化盡入無餘</a><br><a name="0400a11" id="0400a11">　　見聞諸有情　　　毛豎心驚怖</a><br><a name="0400a12" id="0400a12">　　汝心莫沈沒　　　亦勿懷憂惱</a><br><a name="0400a13" id="0400a13">　　佛證真木叉　　　譬如燈焰滅　</p></a><a name="0400a14" id="0400a14"><p>時諸苾芻。見佛世尊般涅槃已各懷悲感。或</a><a name="0400a15" id="0400a15">有迷悶宛轉于地。椎胸大喚心生憂慘。或有</a><a name="0400a16" id="0400a16">尋思法理作如是說。我等今時宜自裁忍。世</a><a name="0400a17" id="0400a17">尊常說一切光華可愛樂事。雖是尊重終歸</a><a name="0400a18" id="0400a18">無常悉皆離別</a><a name="0400a19" id="0400a19"><p>時阿尼盧陀告阿難陀曰。具壽宜應勸誘大</a><a name="0400a20" id="0400a20">眾。且各裁抑勿乖儀式莫大悲號。所以者何</a><a name="0400a21" id="0400a21">於此現有住百千劫長壽諸天。皆生嫌恥</a><a name="0400a22" id="0400a22">作如是語。云何苾芻於佛世尊善說法律而</a><a name="0400a23" id="0400a23">為出家。不能善觀諸無常事乃生憂苦。阿難</a><a name="0400a24" id="0400a24">陀白言。此諸天眾其數幾何。答曰。從此拘</a><a name="0400a25" id="0400a25">尸那城。乃至金河及娑羅雙樹。至壯士繫冠</a><a name="0400a26" id="0400a26">制底。於此四邊周十二踰繕那。大威德天悉</a><a name="0400a27" id="0400a27">皆充滿。無有空隙可容立杖。而此諸天見佛</a><a name="0400a28" id="0400a28">涅槃。各懷悲感椎胸懊惱悶絕于地。亦有如</a><a name="0400a29" id="0400a29">前共相開解。且各裁止乃至終歸無常悉皆離<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240399c.htm'><img src='up.gif' border=0></a>
<a href='T240400b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>