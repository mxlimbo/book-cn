<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 1004a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷18)</font> 往天祠論議學處第一百五 <font face='Arial'>T23, p1004a</h2></font><hr>
<span class='old'>
</a><a name="1003c28" id="1003c28"><p>緣在王舍城。時吐羅難陀苾芻尼。遊歷天祠</a><a name="1003c29" id="1003c29">及外道處。共為論議。時將欲暮。至尼寺中告</span><a name="1004a01" id="1004a01">諸弟子。我今疲困支節皆疼。與我解勞捉搦</a><a name="1004a02" id="1004a02">手足。門徒問言。聖者何為疲困若此。報曰。我</a><a name="1004a03" id="1004a03">詣天祠及諸外道所住之處。與彼論議。又復</a><a name="1004a04" id="1004a04">問言。聖者合往天祠及外道處耶。報言。合</a><a name="1004a05" id="1004a05">與不合我已去來。尼白苾芻。苾芻白佛。佛問</a><a name="1004a06" id="1004a06">訶責。廣說乃至制其學處。應如是說</a><a name="1004a07" id="1004a07"><p>若復苾芻尼。往天祠中作論議者。波逸底迦</a><a name="1004a08" id="1004a08"><p>尼等如上。天祠中者。謂是天神外道住處。作</a><a name="1004a09" id="1004a09">論議者。謂申難問。釋罪相等皆如上說</a><a name="1004a10" id="1004a10"><p><b>　　<A NAME="n841"></A>年未滿與他出家授近圓學處第一百六</b></a><a name="1004a11" id="1004a11"><p>緣在室羅伐城。時諸苾芻年未滿十歲。與他</a><a name="1004a12" id="1004a12">出家及受近圓。諸苾芻尼亦然。時十二眾尼</a><a name="1004a13" id="1004a13">門徒極眾。詣六眾住處。六眾告曰。汝等徒眾</a><a name="1004a14" id="1004a14">極多圍繞。尼言。如聖者等與他出家及受近</a><a name="1004a15" id="1004a15">圓。我等亦爾。問曰。汝與我等無差殊耶。答</a><a name="1004a16" id="1004a16">言不異。尼白苾芻。苾芻白佛。佛問訶責。廣說</a><a name="1004a17" id="1004a17">乃至制其學處。應如是說</a><a name="1004a18" id="1004a18"><p>若復苾芻尼。未滿十二歲。與他出家受近圓</a><a name="1004a19" id="1004a19">者。波逸底迦</a><a name="1004a20" id="1004a20"><p>尼等如上。與他出家者。謂受求寂學處。受近</a><a name="1004a21" id="1004a21">圓者。謂白四羯磨。釋罪相等廣說如前</a><a name="1004a22" id="1004a22"><p><b>　　<A NAME="n842"></A>輒畜弟子學處第一百七</b></a><a name="1004a23" id="1004a23"><p>緣處同前。爾時世尊制諸苾芻尼滿十二歲</a><a name="1004a24" id="1004a24">得與他出家及受近圓。若尼雖滿十二歲。愚</a><a name="1004a25" id="1004a25">癡不分明不善解。而與他出家并受近圓。若</a><a name="1004a26" id="1004a26">自不調而欲調他。自不寂靜而欲靜他。自未</a><a name="1004a27" id="1004a27">超度而欲度他。自不能救而欲救他。斯等悉</a><a name="1004a28" id="1004a28">皆無有是處。時諸尼實無德。能輒度弟子。尼</a><a name="1004a29" id="1004a29">白苾芻。苾芻白佛。佛言。尼若有力堪教弟子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231003c.htm'><img src='up.gif' border=0></a>
<a href='T231004b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>