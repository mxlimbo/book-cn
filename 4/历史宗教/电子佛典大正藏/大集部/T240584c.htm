<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0584c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷10)</font> <font face='Arial'>T24, p0584c</h2></font><hr>
<span class='old'>
</a><a name="0584b28" id="0584b28">後二無犯。復因舍利子遇有病緣開食無犯。</a><a name="0584b29" id="0584b29">若是眾集及以親識施主慇懃相留與食。若</span><a name="0584c01" id="0584c01">天廟處。或苾芻處。或是遊行外道處。並皆無</a><a name="0584c02" id="0584c02">犯</a><a name="0584c03" id="0584c03"><p><b>　　<A NAME="n345"></A>過三缽受食學處第三十三</b></a><a name="0584c04" id="0584c04"><p>佛在室羅伐城給孤獨園。時六眾苾芻於施</a><a name="0584c05" id="0584c05">主家已足食竟。復盛滿缽而歸住處。又婚娶</a><a name="0584c06" id="0584c06">家所有餅飯。盡乞持去令他闕乏。事惱同</a><a name="0584c07" id="0584c07">前。制斯學處</a><a name="0584c08" id="0584c08"><p>若復眾多苾芻往俗家中。有淨信婆羅門居</a><a name="0584c09" id="0584c09">士。慇懃請與餅糗飯。苾芻須者應兩三缽受。</a><a name="0584c10" id="0584c10">若過受者。波逸底迦</a><a name="0584c11" id="0584c11"><p>既受得已。還至住處。若有苾芻應共分食。此</a><a name="0584c12" id="0584c12">是時</a><a name="0584c13" id="0584c13"><p>往俗家者。指乞食處。然諸苾芻乞食儀式次</a><a name="0584c14" id="0584c14">當辯之。其乞食人。應執錫杖搖動作聲方入</a><a name="0584c15" id="0584c15">人舍。若村坊亂住。恐迷行次。應作私記。或</a><a name="0584c16" id="0584c16">飯或糗置於門際。有五處不應乞食。謂唱令</a><a name="0584c17" id="0584c17">家。婬女舍。酤酒店。王宮內。旃荼羅家。若</a><a name="0584c18" id="0584c18">知女人性多婬染。亦不從乞。恐生患故。言</a><a name="0584c19" id="0584c19">淨信者。敬信三寶人。糗謂諸糗。飯謂雜飯。</a><a name="0584c20" id="0584c20">缽者有三種。謂大小中。大者可受摩揭陀國</a><a name="0584c21" id="0584c21">二升米飯。於上得安豆糜并餘菜茹。以大拇</a><a name="0584c22" id="0584c22">指一節鉤緣不觸其食。斯為大量。小者受一</a><a name="0584c23" id="0584c23">升米飯。二內名中。餘如上說。言過受者。謂大</a><a name="0584c24" id="0584c24">缽三。或大缽二。兼處中一。或大缽二。兼小缽</a><a name="0584c25" id="0584c25">一。或大缽一。兼處中二。取要言之。謂取過</a><a name="0584c26" id="0584c26">四升半米飯。取時輕罪。食便得墮。若取大</a><a name="0584c27" id="0584c27">缽一中缽一小缽一。或唯大缽二。或大缽一</a><a name="0584c28" id="0584c28">小缽二。或中缽二小缽一。或中缽一小缽二。</a><a name="0584c29" id="0584c29">或中缽三。或小缽三。悉皆無犯。還至住處者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240584b.htm'><img src='up.gif' border=0></a>
<a href='T240585a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>