<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0894c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷49)</font> 九十波逸底迦法 作過量床學處第八十五 <font face='Arial'>T23, p0894c</h2></font><hr>
<span class='old'>
</a><a name="0894b28" id="0894b28">珞周匝嚴飾。深生厭離說伽他曰</a><a name="0894b29" id="0894b29"><p class='lg'>　　於此世間中　　　人身最難得</span><br><a name="0894c01" id="0894c01">　　正信如來教　　　出家為更難</a><br><a name="0894c02" id="0894c02">　　如斯難遇事　　　而我已曾得</a><br><a name="0894c03" id="0894c03">　　云何喪法眼　　　墮於牢獄中</a><br><a name="0894c04" id="0894c04">　　我不得正見　　　終不受欲樂</a><br><a name="0894c05" id="0894c05">　　由斯障解脫　　　當淪於惡趣</a><br><a name="0894c06" id="0894c06">　　我居天女內　　　如被鬼神圍</a><br><a name="0894c07" id="0894c07">　　入此愚癡林　　　云何當出離　</p></a><a name="0894c08" id="0894c08"><p>法爾諸天初生之時得三種念。我於何處死。</a><a name="0894c09" id="0894c09">今於何處生。復由何業力。即便觀知從人中</a><a name="0894c10" id="0894c10">死。生在三十三天。由淨持戒善業所感。作是</a><a name="0894c11" id="0894c11">念已。時諸天女告天子曰。大仙。今可往禮帝</a><a name="0894c12" id="0894c12">釋。方與我等共為歡戲。天子答曰。姊妹天主</a><a name="0894c13" id="0894c13">帝釋者。已能遠離染瞋癡耶。白言未離。天子</a><a name="0894c14" id="0894c14">曰。姊妹我昔歸依大師世尊。離染瞋癡而行</a><a name="0894c15" id="0894c15">禮敬。云何今時禮具三毒。姊妹頗有因緣能</a><a name="0894c16" id="0894c16">令帝釋禮敬我不。天女答曰。有勝苑園名為</a><a name="0894c17" id="0894c17">妙地。中有住處是天仙所居。若在其中而出</a><a name="0894c18" id="0894c18">家者。帝釋自往申其禮敬。是時天子於天婇</a><a name="0894c19" id="0894c19">女作鬼神想。棄之而去。往妙地中天仙住處。</a><a name="0894c20" id="0894c20">於彼眾內而為出家。爾時帝釋聞是事已。詣</a><a name="0894c21" id="0894c21">苑園中躬申禮敬。稱善而退。天子自念我若</a><a name="0894c22" id="0894c22">不往禮覲世尊。即受天樂者是所不應。今我</a><a name="0894c23" id="0894c23">先當禮世尊足是時天子。以天四花置衣裾</a><a name="0894c24" id="0894c24">內。諸妙瓔珞具莊嚴身。猶如壯士屈伸臂頃。</a><a name="0894c25" id="0894c25">於天宮沒現逝多林。由彼天光威神力故。光</a><a name="0894c26" id="0894c26">明赫奕周遍照曜逝多園林。詣世尊所頂禮</a><a name="0894c27" id="0894c27">雙足。即以天花布在佛前虔誠供養。繞佛三</a><a name="0894c28" id="0894c28">匝在一面坐。以妙伽他請世尊曰</a><a name="0894c29" id="0894c29"><p class='lg'>　　我居天女內　　　如被鬼神圍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230894b.htm'><img src='up.gif' border=0></a>
<a href='T230895a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>