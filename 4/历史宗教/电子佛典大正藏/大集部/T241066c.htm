<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1066c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷6)</font> 尸波羅蜜品第二十三 <font face='Arial'>T24, p1066c</h2></font><hr>
<span class='old'>
</a><a name="1066b28" id="1066b28">羅蜜。善男子。菩薩二種。一者在家。二者出</a><a name="1066b29" id="1066b29">家。出家菩薩具尸波羅蜜是不為難。在家具</span><a name="1066c01" id="1066c01">足是乃為難。何以故。在家之人多惡因緣所</a><a name="1066c02" id="1066c02">纏繞故</a><a name="1066c03" id="1066c03"><p><b>　　<A NAME="n631"></A>優婆塞戒經業品第二十四之一</b></a><a name="1066c04" id="1066c04"><p>善生言。世尊。諸佛如來未出世時。菩薩摩訶</a><a name="1066c05" id="1066c05">薩以何為戒。善男子。佛未出世是時無有三</a><a name="1066c06" id="1066c06">歸依戒。唯有智人求菩提道修十善法。是十</a><a name="1066c07" id="1066c07">善法。除佛無能分別說者。過去佛說流轉至</a><a name="1066c08" id="1066c08">今。無有漏失智者受行。善男子。眾生不能</a><a name="1066c09" id="1066c09">受持修集十善法者。皆由過去不能親近諮</a><a name="1066c10" id="1066c10">承佛故。善男子。一切眾生皆有雜心。雜心因</a><a name="1066c11" id="1066c11">緣有雜煩惱。雜煩惱故造作雜業。雜業因緣</a><a name="1066c12" id="1066c12">受於雜有。雜有因緣受於雜身。善男子。一</a><a name="1066c13" id="1066c13">切眾生得雜身已見於雜色。見雜色已生惡</a><a name="1066c14" id="1066c14">思惟。是惡思惟名為無明。無明因緣生於求</a><a name="1066c15" id="1066c15">心。名之為愛。因愛所作名之為業。是業因</a><a name="1066c16" id="1066c16">緣獲得果報。有智之人能破析之由內煩惱。</a><a name="1066c17" id="1066c17">外有因緣則能繫縛。修十善已則能解之。是</a><a name="1066c18" id="1066c18">故如來初得阿耨多羅三藐三菩提時。分別</a><a name="1066c19" id="1066c19">演說十善之法。因十善故世間則有善行惡</a><a name="1066c20" id="1066c20">行善有惡有乃至解脫。是故眾生應當至</a><a name="1066c21" id="1066c21">心分別體解十善之道。若有風雲為持大水</a><a name="1066c22" id="1066c22">阿修羅宮大地大山餓鬼畜生地獄四天王</a><a name="1066c23" id="1066c23">處。乃至他化自在天處。悉因眾生十業道</a><a name="1066c24" id="1066c24">故。轉輪聖王所有四輪金銀銅鐵。七眾受戒</a><a name="1066c25" id="1066c25">求三菩提。亦因十善業因緣故。是十善業</a><a name="1066c26" id="1066c26">道因緣故。一切眾生內外之物色之與命。皆</a><a name="1066c27" id="1066c27">有增減。是故智者應當具足修十善道。若諸</a><a name="1066c28" id="1066c28">眾生少壯老時。春秋冬夏所起煩惱各各別</a><a name="1066c29" id="1066c29">異。小中大劫所起煩惱亦復如是各各別異。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241066b.htm'><img src='up.gif' border=0></a>
<a href='T241067a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>