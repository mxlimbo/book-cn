<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0425c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷3)</font> <font face='Arial'>T24, p0425c</h2></font><hr>
<span class='old'>
</a><a name="0425b28" id="0425b28">制。彼諸弟子去親教師及軌範師。有兩驛半</a><a name="0425b29" id="0425b29">路遙時促。未審如何。佛言。應半月就禮。若去</span><a name="0425c01" id="0425c01">師五俱盧舍。應七八日一去禮拜。若一俱盧</a><a name="0425c02" id="0425c02">舍。每日一去。若更相近乃至同處。應每日三</a><a name="0425c03" id="0425c03">時而為禮敬。若異此者得越法罪。時鄔波難</a><a name="0425c04" id="0425c04">陀無缽度人。時諸苾芻各洗缽已安置龕中。</a><a name="0425c05" id="0425c05">請白二師旋遶制底。鄔波難陀所度弟子有</a><a name="0425c06" id="0425c06">緣須缽。便往尊者憍陳如缽邊。欲取其缽。尊</a><a name="0425c07" id="0425c07">者告曰。此是我缽汝不須觸。時彼復往餘人</a><a name="0425c08" id="0425c08">缽處。同前欲取。還復見遮。時諸苾芻問曰。誰</a><a name="0425c09" id="0425c09">是汝師。彼便答言。鄔波難陀。時諸苾芻以緣</a><a name="0425c10" id="0425c10">白佛。佛言。不應無缽度他出家及與近圓。得</a><a name="0425c11" id="0425c11">惡作罪。汝諸苾芻凡欲度人出家為求寂者。</a><a name="0425c12" id="0425c12">應與缽及小缽并以銅碗無令廢闕。時阿尼</a><a name="0425c13" id="0425c13">盧馱有一弟子。為師掌缽師與弟子缽形相</a><a name="0425c14" id="0425c14">似。彼不能識。遂生疑曰。為是師缽為我缽耶。</a><a name="0425c15" id="0425c15">時彼即便於其缽底。各書名字。有一長者。奉</a><a name="0425c16" id="0425c16">請世尊及苾芻眾。就家受食長者先與婬女</a><a name="0425c17" id="0425c17">有私通事。遂遣使人報婬女曰。我於今日請</a><a name="0425c18" id="0425c18">佛及僧。明日就家謹設供養。汝可來此手自</a><a name="0425c19" id="0425c19">奉食。是時婬女遇有他緣。不及親往。佛及僧</a><a name="0425c20" id="0425c20">伽至時赴請。餅食已訖。說施伽他從座而</a><a name="0425c21" id="0425c21">去。時彼長者是阿尼盧馱弟子知識。佛僧去</a><a name="0425c22" id="0425c22">已。唯彼弟子未出其舍。是時長者白言。大德。</a><a name="0425c23" id="0425c23">願以此缽暫時相借。以所餘食欲寄與人。苾</a><a name="0425c24" id="0425c24">芻即以師缽與之。長者以缽盛滿香饌寄與</a><a name="0425c25" id="0425c25">婬女。并附言曰。賢首。我請三寶奉獻斯食。佛</a><a name="0425c26" id="0425c26">及僧伽並已食竟。汝可隨喜。是時婬女既得</a><a name="0425c27" id="0425c27">缽食。置餘器中。便於缽底見尊者字。知是聖</a><a name="0425c28" id="0425c28">者阿尼盧馱所用之缽。便作是念。阿遮利耶</a><a name="0425c29" id="0425c29">乃見人天之所供養我今有幸得見彼缽。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240425b.htm'><img src='up.gif' border=0></a>
<a href='T240426a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>