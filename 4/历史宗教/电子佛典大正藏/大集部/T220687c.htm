<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0687c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷18)</font> 九十單提法之一 <font face='Arial'>T22, p0687c</h2></font><hr>
<span class='old'>
</a><a name="0687b28" id="0687b28">等停作衣不得往。僧報言。汝等若不得</a><a name="0687b29" id="0687b29">來。可令一二比丘持欲來。六群比丘即令</span><a name="0687c01" id="0687c01">一比丘受欲來。爾時眾僧。即與此一比丘</a><a name="0687c02" id="0687c02">作羯磨。作羯磨已。即還至彼六群比丘</a><a name="0687c03" id="0687c03">所。彼問言。眾僧何所作為。此比丘報言。於</a><a name="0687c04" id="0687c04">我身無利。問言。以何事於汝身無利耶。</a><a name="0687c05" id="0687c05">報言。眾僧與我作羯磨。六群比丘前與欲</a><a name="0687c06" id="0687c06">已。後便悔言。彼作羯磨者。非為羯磨。羯</a><a name="0687c07" id="0687c07">磨不成。我以彼事故與欲。不以此事時</a><a name="0687c08" id="0687c08">諸比丘聞其中有少欲知足行頭陀樂學戒</a><a name="0687c09" id="0687c09">知慚愧者。嫌責六群比丘言。云何汝等與</a><a name="0687c10" id="0687c10">欲已後自悔言。我以彼事與欲不以此事。</a><a name="0687c11" id="0687c11">爾時諸比丘往世尊所。頭面禮足在一面</a><a name="0687c12" id="0687c12">坐。以此因緣具白世尊。世尊爾時以此因</a><a name="0687c13" id="0687c13">緣集比丘僧。呵責六群比丘言。汝所為非。</a><a name="0687c14" id="0687c14">非威儀非沙門法非淨行非隨順行。所</a><a name="0687c15" id="0687c15">不應為。云何前與欲已後自悔言。我以彼</a><a name="0687c16" id="0687c16">事與欲。不以此事耶。世尊以無數方便</a><a name="0687c17" id="0687c17">呵責已告諸比丘。此六群比丘癡人。多種</a><a name="0687c18" id="0687c18">有漏處最初犯戒。自今已去與比丘結戒。</a><a name="0687c19" id="0687c19">集十句義乃至正法久住。欲說戒者當如</a><a name="0687c20" id="0687c20">是說。若比丘與欲已後悔者波逸提。比丘義</a><a name="0687c21" id="0687c21">如上。若比丘與欲已後悔。作是言。汝等</a><a name="0687c22" id="0687c22">作羯磨非羯磨羯磨不成。我以彼事故與</a><a name="0687c23" id="0687c23">欲。不以此事。說而了了者波逸提。不了了</a><a name="0687c24" id="0687c24">突吉羅。比丘尼波逸提。式叉摩那沙彌沙彌</a><a name="0687c25" id="0687c25">尼突吉羅。是謂為犯。不犯者。其事實爾。非</a><a name="0687c26" id="0687c26">羯磨羯磨不成故。便作是言。非羯磨羯磨</a><a name="0687c27" id="0687c27">不成不犯。若戲笑語疾疾語獨處語夢中語。</a><a name="0687c28" id="0687c28">欲說此乃錯說彼一切無犯。無犯者。最初</a><a name="0687c29" id="0687c29">未制戒。癡狂心亂痛惱所纏(七十六竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220687b.htm'><img src='up.gif' border=0></a>
<a href='T220688a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>