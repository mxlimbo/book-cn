<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0616a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷8)</font> 三十捨墮法之一 <font face='Arial'>T22, p0616a</h2></font><hr>
<span class='old'>
</a><a name="0615c28" id="0615c28">糞掃臥具極重。有小因緣欲出人間慢行。</a><a name="0615c29" id="0615c29">內自思念。世尊制戒。若比丘作新臥具持</span><a name="0616a01" id="0616a01">至六年若減六年。不捨故臥具更作新者</a><a name="0616a02" id="0616a02">尼薩耆波逸提。我今得乾痟病。此臥具重。</a><a name="0616a03" id="0616a03">有小因緣欲人間慢行。我當云何。語諸比</a><a name="0616a04" id="0616a04">丘言。大德。我今乾痟病。有糞掃臥具極重。</a><a name="0616a05" id="0616a05">有小因緣事須人間慢行不堪持行。諸</a><a name="0616a06" id="0616a06">大德與我白世尊。世尊若有教敕我當奉</a><a name="0616a07" id="0616a07">行。諸比丘聞此語已。往世尊所頭面禮</a><a name="0616a08" id="0616a08">足在一面坐。以此因緣具白世尊。世尊爾</a><a name="0616a09" id="0616a09">時集諸比丘告言。自今已去聽僧與彼比</a><a name="0616a10" id="0616a10">丘作白二羯磨。此比丘當往僧中偏露右</a><a name="0616a11" id="0616a11">肩脫革屣向上座禮。右膝著地合掌作如</a><a name="0616a12" id="0616a12">是白。大德僧聽。我某甲比丘得乾痟病。有</a><a name="0616a13" id="0616a13">小因緣欲至人間慢行。有糞掃臥具極</a><a name="0616a14" id="0616a14">重不堪持行。我今從僧乞作新臥具羯磨</a><a name="0616a15" id="0616a15">如是至三。眾中當差堪能羯磨人如上作</a><a name="0616a16" id="0616a16">如是白。大德僧聽。此某甲比丘得乾痟病。</a><a name="0616a17" id="0616a17">欲人間慢行。有糞掃臥具重。今從僧乞作</a><a name="0616a18" id="0616a18">新臥具羯磨。若僧時到僧忍聽。僧與此比丘</a><a name="0616a19" id="0616a19">作新臥具羯磨。白如是。大德僧聽。此某甲</a><a name="0616a20" id="0616a20">比丘得乾痟病。有糞掃臥具重。欲人間慢</a><a name="0616a21" id="0616a21">行。今從僧乞更作新臥具羯磨。今僧與彼</a><a name="0616a22" id="0616a22">某甲比丘更作新臥具羯磨。誰諸長老忍。僧</a><a name="0616a23" id="0616a23">與彼某甲比丘更作新臥具者默然。誰不</a><a name="0616a24" id="0616a24">均漪已忍。與某甲比丘更作新臥具</a><a name="0616a25" id="0616a25">羯磨竟。僧忍默然故是事如是持。自今已</a><a name="0616a26" id="0616a26">去當如是說戒。若比丘作新臥具持至六</a><a name="0616a27" id="0616a27">年若減六年。不捨故更作新者除僧羯磨</a><a name="0616a28" id="0616a28">尼薩耆波逸提。比丘義如上。若比丘減六年。</a><a name="0616a29" id="0616a29">不捨故更作新臥具尼薩耆波逸提。作而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220615c.htm'><img src='up.gif' border=0></a>
<a href='T220616b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>