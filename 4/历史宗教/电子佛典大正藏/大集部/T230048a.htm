<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0048a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷7)</font> 明三十尼薩耆法之三 <font face='Arial'>T23, p0048a</h2></font><hr>
<span class='old'>
</a><a name="0047c28" id="0047c28">夜提罪應悔過。是中犯者。若比丘取綿。擘治</a><a name="0047c29" id="0047c29">作新敷具者。尼薩耆波夜提。若以縷若以衣</span><a name="0048a01" id="0048a01">若以繭。擘治作敷具者。尼薩耆波夜提。不犯</a><a name="0048a02" id="0048a02">者。若得已成敷具。不犯(十一事竟)</a><a name="0048a03" id="0048a03"><p>佛在王舍城。爾時六群比丘。以純黑羺羊毛</a><a name="0048a04" id="0048a04">作敷具。此國黑。羊毛貴。黑羊毛縷貴。黑羊</a><a name="0048a05" id="0048a05">毛氈貴。諸比丘數數乞。語居士言。比丘須黑</a><a name="0048a06" id="0048a06">羊毛。須黑縷黑氈。諸居士厭患呵責言。諸沙</a><a name="0048a07" id="0048a07">門釋子自言善好有德。而以純黑羺羊毛作</a><a name="0048a08" id="0048a08">新敷具。此國黑羊毛貴。縷貴氈貴。比丘取是</a><a name="0048a09" id="0048a09">黑羊毛。擇擘布貯多事多務。妨廢讀經坐禪</a><a name="0048a10" id="0048a10">行道。是中有比丘。少欲知足行頭陀。聞是事</a><a name="0048a11" id="0048a11">心不喜。向佛廣說。佛以是事集比丘僧。知而</a><a name="0048a12" id="0048a12">故問六群比丘。汝實作是事不。答言。實作世</a><a name="0048a13" id="0048a13">尊。佛以種種因緣呵責。云何名比丘。以純黑</a><a name="0048a14" id="0048a14">羊毛作新敷具。此國黑羊毛貴縷貴氈貴。擇</a><a name="0048a15" id="0048a15">擘布貯多事多務。妨廢坐禪讀經行道。佛種</a><a name="0048a16" id="0048a16">種因緣呵已語諸比丘。以十利故與比丘結</a><a name="0048a17" id="0048a17">戒。從今是戒應如是說。若比丘以純黑羺</a><a name="0048a18" id="0048a18">羊毛作新敷具者。尼薩耆波夜提。黑羺羊毛</a><a name="0048a19" id="0048a19">者。有四種。謂生黑。藍染黑。泥染黑。木皮染</a><a name="0048a20" id="0048a20">黑。是名四種黑。尼薩耆波夜提者。是敷具應</a><a name="0048a21" id="0048a21">捨。波夜提罪應悔過。是中犯者。若比丘以生</a><a name="0048a22" id="0048a22">黑羺羊毛。擇擘布貯作敷具者。尼薩耆波夜</a><a name="0048a23" id="0048a23">提。若以藍染泥染木皮染。擇擘布貯。作敷具</a><a name="0048a24" id="0048a24">者。皆尼薩耆波夜提。若比丘以黑羺羊毛黑</a><a name="0048a25" id="0048a25">羺羊毛縷。黑羺羊毛氈。擇擘布貯作敷具者。</a><a name="0048a26" id="0048a26">皆尼薩耆波夜提。不犯者。若為塔作。為僧作</a><a name="0048a27" id="0048a27">若得已成者不犯(十二事竟)</a><a name="0048a28" id="0048a28"><p>佛在王舍城。爾時六群比丘作是念。佛結戒。</a><a name="0048a29" id="0048a29">不聽純黑羺羊毛作敷具。我今當以少白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230047c.htm'><img src='up.gif' border=0></a>
<a href='T230048b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>