<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0637a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷2)</font> 不與取學處第二之一 <font face='Arial'>T23, p0637a</h2></font><hr>
<span class='old'>
</a><a name="0636c28" id="0636c28">未生怨王。稟性暴烈所為造次。沙門合死。但</a><a name="0636c29" id="0636c29">以言責而便放免。時但尼迦還到住處。白諸</span><a name="0637a01" id="0637a01">苾芻。我向幾被未生怨王所殺。諸苾芻問其</a><a name="0637a02" id="0637a02">故。但尼迦具以因緣告諸苾芻。時諸苾芻以</a><a name="0637a03" id="0637a03">此因緣往白世尊。世尊命具壽阿難陀曰。汝</a><a name="0637a04" id="0637a04">可著僧伽胝衣將一苾芻。入王舍城街衢之</a><a name="0637a05" id="0637a05">所眾人聚處。若婆羅門居士。或村邑聚落商</a><a name="0637a06" id="0637a06">主富人。若信不信。於如是等皆當具問。盜幾</a><a name="0637a07" id="0637a07">許物犯王國法合當死罪。時阿難陀受佛教</a><a name="0637a08" id="0637a08">已入王舍城。如佛所教具問諸人。盜幾許物</a><a name="0637a09" id="0637a09">王法應死。諸人報曰。若五磨灑若過五磨灑</a><a name="0637a10" id="0637a10">是當合死。阿難陀問已。出王舍城至世尊所。</a><a name="0637a11" id="0637a11">禮雙足已在一面立。白世尊言。大德。如佛</a><a name="0637a12" id="0637a12">所教。遍問諸人。齊何合死。彼皆報我。若盜</a><a name="0637a13" id="0637a13">五磨灑若過五磨灑王法合死</a><a name="0637a14" id="0637a14"><p>爾時世尊以此因緣集苾芻僧伽。知而故問</a><a name="0637a15" id="0637a15">非不知問。時而問非時不問。有利故問無利</a><a name="0637a16" id="0637a16">不問。破決隄防斷除疑惑。為利益故知時而</a><a name="0637a17" id="0637a17">問。汝但尼迦苾芻陶師之子。汝實作如此不</a><a name="0637a18" id="0637a18">端嚴事取王木耶。但尼迦言。實爾大德。世尊</a><a name="0637a19" id="0637a19">呵責曰。汝之所為。非沙門非淨行非隨順行。</a><a name="0637a20" id="0637a20">非出家者所應作事。世尊種種呵責已。告諸</a><a name="0637a21" id="0637a21">苾芻曰。我觀十利。乃至正法久住。為諸聲聞</a><a name="0637a22" id="0637a22">弟子。於毘奈耶制其學處。應如是說</a><a name="0637a23" id="0637a23"><p>若復苾芻若在聚落若空閑處。他不與物以</a><a name="0637a24" id="0637a24">盜心取。如是盜時。若王若大臣。若捉若殺。若</a><a name="0637a25" id="0637a25">縛驅擯若呵責言。咄男子汝是賊。癡無所知</a><a name="0637a26" id="0637a26">作如是盜。如是盜者。此苾芻亦得波羅市迦。</a><a name="0637a27" id="0637a27">不應共住</a><a name="0637a28" id="0637a28"><p>若復苾芻者。謂但尼迦。餘義如上。若聚落者。</a><a name="0637a29" id="0637a29">謂牆柵內。空閑處者。謂牆柵外。他者。謂女男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230636c.htm'><img src='up.gif' border=0></a>
<a href='T230637b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>