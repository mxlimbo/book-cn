<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0594b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷4)</font> 二十三僧殘法之一 <font face='Arial'>T22, p0594b</h2></font><hr>
<span class='old'>
</a><a name="0594a28" id="0594a28">復如是。我等何能得破彼僧輪。提婆達言。</a><a name="0594a29" id="0594a29">如來常稱說頭陀少欲知足樂出離者。我今</span><a name="0594b01" id="0594b01">有五法亦是頭陀勝法少欲知足樂出離</a><a name="0594b02" id="0594b02">者。盡形壽乞食。盡形壽著糞掃衣。盡形壽露</a><a name="0594b03" id="0594b03">坐。盡形壽不食酥鹽。盡形壽不食魚及</a><a name="0594b04" id="0594b04">肉。我今持此五法教諸比丘足令信樂。當</a><a name="0594b05" id="0594b05">語諸比丘言。世尊無數方便歎譽頭陀少欲</a><a name="0594b06" id="0594b06">知足樂出離者。我等今有五法。亦是頭陀勝</a><a name="0594b07" id="0594b07">法。盡形壽乞食。乃至不食魚及肉可共行</a><a name="0594b08" id="0594b08">之。年少比丘必多受教。上座比丘恐不信</a><a name="0594b09" id="0594b09">受。由此方便故得破其僧輪。時三聞達多</a><a name="0594b10" id="0594b10">語提婆達言。若作如是足得破彼僧輪。</a><a name="0594b11" id="0594b11">時提婆達即以五法教諸比丘言。世尊無</a><a name="0594b12" id="0594b12">數方便歎譽頭陀少欲知足樂出離者。我等</a><a name="0594b13" id="0594b13">今有五法。亦是頭陀少欲知足樂出離勝法。</a><a name="0594b14" id="0594b14">我等盡形壽乞食。盡形壽著糞掃衣。盡形壽</a><a name="0594b15" id="0594b15">露坐。盡形壽不食酥鹽魚及肉。爾時眾多</a><a name="0594b16" id="0594b16">比丘聞提婆達以五法如是教諸比丘令</a><a name="0594b17" id="0594b17">其信樂。廣說如上。諸比丘聞已往至世尊</a><a name="0594b18" id="0594b18">所。頭面禮足在一面坐。以此因緣具白世</a><a name="0594b19" id="0594b19">尊。佛告諸比丘。提婆達今日欲斷四聖種。</a><a name="0594b20" id="0594b20">何等四。我常以無數方便說衣服趣得知</a><a name="0594b21" id="0594b21">足。我亦歎說衣服趣得知足。我亦以無數</a><a name="0594b22" id="0594b22">方便說飲食床臥具病瘦醫藥趣得知足。</a><a name="0594b23" id="0594b23">亦歎說飲食床臥具病瘦醫藥趣得知足。</a><a name="0594b24" id="0594b24">比丘當知。提婆達今日欲斷四聖種。時世</a><a name="0594b25" id="0594b25">尊以此因緣集比丘僧。知而故問提婆達</a><a name="0594b26" id="0594b26">言。汝審欲以五法教諸比丘不。廣說如</a><a name="0594b27" id="0594b27">上。對曰。如是世尊</a><a name="0594b28" id="0594b28"><p class='juan'>
四分律卷第四</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220594a.htm'><img src='up.gif' border=0></a>
<a href='T220594c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>