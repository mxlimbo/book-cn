<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0352a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷30)</font> 第六門第四子攝之餘明佛從天下等事 <font face='Arial'>T24, p0352a</h2></font><hr>
<span class='old'>
</a><a name="0351c28" id="0351c28">圓成苾芻尼性。如是展轉更授餘人尼眾增</a><a name="0351c29" id="0351c29">盛。後於異時諸上座苾芻尼。詣大世主喬</span><a name="0352a01" id="0352a01">答彌所作如是言。善哉聖者當知。我等苾芻</a><a name="0352a02" id="0352a02">尼眾出家已久。諸餘苾芻年少出家近圓未</a><a name="0352a03" id="0352a03">久。令依大小互相恭敬。作是語已。時大世主</a><a name="0352a04" id="0352a04">喬答彌言。諸妹。可待須臾。我詣聖者阿難</a><a name="0352a05" id="0352a05">陀處諮問斯事。即往具壽阿難陀所說如上</a><a name="0352a06" id="0352a06">事。阿難陀曰。大世主。且待少時我往白佛。時</a><a name="0352a07" id="0352a07">阿難陀即詣佛所。頭面禮足在一面立。白言。</a><a name="0352a08" id="0352a08">世尊。諸上座苾芻尼眾。出家已久有餘年少</a><a name="0352a09" id="0352a09">苾芻。近圓未久令依大小互相恭敬。是事得</a><a name="0352a10" id="0352a10">不。佛告阿難陀。汝今不應口說斯事。何以故。</a><a name="0352a11" id="0352a11">若其女人。不於善法律中而出家者。諸有信</a><a name="0352a12" id="0352a12">心長者婆羅門等。見諸苾芻咸持美食。共相</a><a name="0352a13" id="0352a13">給施令無闕乏。阿難陀。復有信心長者婆羅</a><a name="0352a14" id="0352a14">門等。以新淨白疊敷在街衢。作如是語。願</a><a name="0352a15" id="0352a15">仁沙門蹈斯疊上。令我長夜獲大利益。長得</a><a name="0352a16" id="0352a16">安樂。阿難陀。復有信心長者婆羅門等。以髮</a><a name="0352a17" id="0352a17">布地作如是語。願仁沙門足蹈我髮。令我</a><a name="0352a18" id="0352a18">長夜獲大利益長得安樂。復次阿難陀。若其</a><a name="0352a19" id="0352a19">女人。於我所說善法律中不出家者。我諸弟</a><a name="0352a20" id="0352a20">子所有威德。假令日月具大光明不能映蔽。</a><a name="0352a21" id="0352a21">況餘死屍外道之類。復次阿難陀。若其女人</a><a name="0352a22" id="0352a22">不出家者。我之教法滿一千年。具足清淨無</a><a name="0352a23" id="0352a23">諸染污。由出家故減五百年。是故阿難陀。我</a><a name="0352a24" id="0352a24">令百歲近圓苾芻尼。應當尊重合掌迎接恭</a><a name="0352a25" id="0352a25">敬頂禮新受近圓苾芻</a><a name="0352a26" id="0352a26"><p>緣處同前。時諸苾芻尼。有四人眾事五人眾</a><a name="0352a27" id="0352a27">事十二人眾事起。彼便總集二部漪伽。事務</a><a name="0352a28" id="0352a28">既多遂妨教授讀誦思惟。時諸苾芻以緣白</a><a name="0352a29" id="0352a29">佛。佛言。二眾事別。唯除出罪近圓。及半月等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240351c.htm'><img src='up.gif' border=0></a>
<a href='T240352b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>