<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0854b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷41)</font> 九十波逸底迦法 壞生地學處第七十三 <font face='Arial'>T23, p0854b</h2></font><hr>
<span class='old'>
</a><a name="0854a28" id="0854a28">釘橛者波逸底迦。若拔橛者得惡作罪。若苾</a><a name="0854a29" id="0854a29">芻輒畫地者得惡作罪。若輕為記數者無犯。</span><a name="0854b01" id="0854b01">若苾芻牛糞著地而發起者。得惡作罪。若但</a><a name="0854b02" id="0854b02">取牛糞者無犯。若苾芻崩河岸時損生地者。</a><a name="0854b03" id="0854b03">波逸底迦。若有璺裂而崩墮者。得惡作罪。若</a><a name="0854b04" id="0854b04">苾芻搖動河池中泥者。得惡作罪。若瓨在泥</a><a name="0854b05" id="0854b05">處而擎起者。得惡作罪。若牆上釘杙者。波逸</a><a name="0854b06" id="0854b06">底迦。若牛糞著牆發舉者。得惡作罪。若推</a><a name="0854b07" id="0854b07">牆壁與濕性相連者。得波逸底迦。若有璺裂</a><a name="0854b08" id="0854b08">者得惡作罪。若畫壁得惡作罪。若作記數想</a><a name="0854b09" id="0854b09">者無犯。若牆上生青衣損動者。得惡作罪。若</a><a name="0854b10" id="0854b10">掘石地石少土多者。得波逸底迦罪。若土少</a><a name="0854b11" id="0854b11">者得惡作罪。若純石者無犯。若掘砂地砂少</a><a name="0854b12" id="0854b12">土多者。得波逸底迦。若砂多者得惡作。若純</a><a name="0854b13" id="0854b13">砂者無犯。若營作苾芻欲定基時。得好星候</a><a name="0854b14" id="0854b14">吉辰無有淨人。應自以橛釘地欲記疆界。深</a><a name="0854b15" id="0854b15">四指者無犯。又無犯者。謂初犯人如上</a><a name="0854b16" id="0854b16"><p><b>　　<A NAME="n612"></A>過四月索食學處第七十四</b></a><a name="0854b17" id="0854b17"><p>佛於釋迦處人間慢行。漸至劫比羅城在多</a><a name="0854b18" id="0854b18">根樹園。時釋迦大名知佛來至。便往佛所頂</a><a name="0854b19" id="0854b19">禮佛足在一面坐。佛為說法示教利喜。即從</a><a name="0854b20" id="0854b20">座起合掌向佛。白言世尊。願佛及僧慈悲哀</a><a name="0854b21" id="0854b21">愍。受我三月飲食供養。并及一切所須之物。</a><a name="0854b22" id="0854b22">世尊默然而受。見佛受已從座而去。既至宅</a><a name="0854b23" id="0854b23">中告家人曰。我請佛僧三月供養。汝等當辦</a><a name="0854b24" id="0854b24">勿令有闕。時六眾苾芻聞是事已便作是念。</a><a name="0854b25" id="0854b25">我等云何於三月中噉好飲食。常得消化身</a><a name="0854b26" id="0854b26">輕安隱無病苦耶。即往醫人處問其方藥。醫</a><a name="0854b27" id="0854b27">人告曰。先食油膩後當痢下。雖多食噉而</a><a name="0854b28" id="0854b28">能消化。時鄔波難陀聞斯語已。皆如醫教於</a><a name="0854b29" id="0854b29">三月中常噉好食。三月既了尚從廚人索好<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230854a.htm'><img src='up.gif' border=0></a>
<a href='T230854c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>