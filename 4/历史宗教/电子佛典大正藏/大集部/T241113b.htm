<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1501 菩薩戒本 1113b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1501 菩薩戒本</font> <font face='Arial'>(卷1)</font> <font face='Arial'>T24, p1113b</h2></font><hr>
<span class='old'>
</a><a name="1113a28" id="1113a28">故不受謝。亦名有犯有所違越。是染違犯。無</a><a name="1113a29" id="1113a29">違犯者。若欲方便調彼伏彼。廣說一切如前</span><a name="1113b01" id="1113b01">應知。若不如法不平等謝。不受彼謝亦無違</a><a name="1113b02" id="1113b02">犯</a><a name="1113b03" id="1113b03"><p>若諸菩薩。安住菩薩淨戒律儀。於他懷忿相</a><a name="1113b04" id="1113b04">續堅持。生已不捨。是名有犯有所違越。是染</a><a name="1113b05" id="1113b05">違犯。無違犯者。為斷彼故生起樂欲。廣說如</a><a name="1113b06" id="1113b06">前</a><a name="1113b07" id="1113b07"><p>若諸菩薩。安住菩薩淨戒律儀。貪著供事增</a><a name="1113b08" id="1113b08">上力故。以愛染心管御徒眾。是名有犯有所</a><a name="1113b09" id="1113b09">違越。是染違犯。無違犯者。不貪供侍無愛染</a><a name="1113b10" id="1113b10">心。管御徒眾</a><a name="1113b11" id="1113b11"><p>若諸菩薩。安住菩薩淨戒律儀。嬾墮懈怠耽</a><a name="1113b12" id="1113b12">睡眠樂。臥樂倚樂非時非量。是名有犯有所</a><a name="1113b13" id="1113b13">違越。是染違犯。無違犯者。若遭疾病。若無氣</a><a name="1113b14" id="1113b14">力。行路疲弊。若為斷彼生起樂欲。廣說一切</a><a name="1113b15" id="1113b15">如前應知</a><a name="1113b16" id="1113b16"><p>若諸菩薩。安住菩薩淨戒律儀。懷愛染心談</a><a name="1113b17" id="1113b17">說世事虛棄時日。是名有犯有所違越。是染</a><a name="1113b18" id="1113b18">違犯。若由忘念虛棄時日。是名有犯有所違</a><a name="1113b19" id="1113b19">越。非染違犯。無違犯者。見他談說護彼意故。</a><a name="1113b20" id="1113b20">安住正念須臾而聽。若事希奇。或暫問他。或</a><a name="1113b21" id="1113b21">答他問無所違犯</a><a name="1113b22" id="1113b22"><p>若諸菩薩。安住菩薩淨戒律儀。為令心住欲</a><a name="1113b23" id="1113b23">定其心。心懷嫌恨憍慢所持。不詣師所求請</a><a name="1113b24" id="1113b24">教授。是名有犯有所違越。是染違犯。嬾墮懈</a><a name="1113b25" id="1113b25">怠而不請者。非染違犯。無違犯者。若遇疾病。</a><a name="1113b26" id="1113b26">若無氣力。若知其師顛倒教授。若自多聞自</a><a name="1113b27" id="1113b27">有智力。能令心定。若先已得所應教授。而不</a><a name="1113b28" id="1113b28">請者。無所違犯</a><a name="1113b29" id="1113b29"><p>若諸菩薩。安住菩薩淨戒律儀。起貪欲蓋忍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241113a.htm'><img src='up.gif' border=0></a>
<a href='T241113c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>