<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0482b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷31)</font> 明雜誦跋渠法之一 四提舍尼初 <font face='Arial'>T22, p0482b</h2></font><hr>
<span class='old'>
</a><a name="0482a28" id="0482a28">唧唧作聲。象馬聞之競驚而鳴。時王聞</a><a name="0482a29" id="0482a29">已恐怖即還入城。諸比丘以是因緣往白世</span><a name="0482b01" id="0482b01">尊。佛言。呼優波難陀來。來已佛問優波難陀。</a><a name="0482b02" id="0482b02">汝實爾不。答言實爾。佛言。從今日後。不聽</a><a name="0482b03" id="0482b03">著屐。復次佛住王舍城。時比丘在天。帝釋</a><a name="0482b04" id="0482b04">石室邊坐禪。有比丘著屐在前經行。時坐</a><a name="0482b05" id="0482b05">禪比丘聞聲已心不得定。諸比丘以是因緣</a><a name="0482b06" id="0482b06">往白世尊。乃至佛言。從今日後不聽著屐。</a><a name="0482b07" id="0482b07">屐者。金屐銀屐摩尼屐牙屐木屐皮</a><a name="0482b08" id="0482b08">屐馬尾屐麻屐欽婆羅屐綖屐芒草屐</a><a name="0482b09" id="0482b09">樹皮屐。如是比。一切屐不聽著。腳穿屐時</a><a name="0482b10" id="0482b10">越比尼罪若欲洗腳得橫屐躡上不犯。比</a><a name="0482b11" id="0482b11">丘著革屐時應牽根上。若不牽上者越比</a><a name="0482b12" id="0482b12">尼心悔。若著無根者得越比尼罪。是名</a><a name="0482b13" id="0482b13">屐法。浴法者。佛住舍衛城時六群比丘至阿</a><a name="0482b14" id="0482b14">脂羅河上洗浴。用揩石揩身。為世人所嫌。</a><a name="0482b15" id="0482b15">云何沙門釋子用揩石揩身如王家鬥人力士</a><a name="0482b16" id="0482b16">此壞。敗人何道之有諸比丘以是因緣往白</a><a name="0482b17" id="0482b17">世尊乃至佛言從今已後不聽用揩石揩身。</a><a name="0482b18" id="0482b18">揩石者木作若石若塼。如是比皆不聽用。若</a><a name="0482b19" id="0482b19">水中有柱亦不得就揩身。若浴時當使一人</a><a name="0482b20" id="0482b20">揩。揩時不得俱舉兩臂。應一臂自遮次第</a><a name="0482b21" id="0482b21">而揩。若無人者當自揩。不得立浴如俗人法。</a><a name="0482b22" id="0482b22">應坐。亦應次第洗手臂。若身體有垢膩者。不</a><a name="0482b23" id="0482b23">得以拳揩。應舒手揩。若用揩石洗浴者。越</a><a name="0482b24" id="0482b24">比尼罪。是名浴法</a><a name="0482b25" id="0482b25"><p>屑末者。佛住舍衛城。時難陀優波難陀。持種</a><a name="0482b26" id="0482b26">種香屑來詣阿脂羅河上浴。時有外道弟子。</a><a name="0482b27" id="0482b27">見已作是念。我等當共擾沙門優婆塞去。即</a><a name="0482b28" id="0482b28">往其所。作如是言。誰師少欲知足。時優婆塞</a><a name="0482b29" id="0482b29">言。我師少欲知足。外道弟子復言。我師少欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220482a.htm'><img src='up.gif' border=0></a>
<a href='T220482c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>