<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0742a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷25)</font> 一百七十八單提法之一 <font face='Arial'>T22, p0742a</h2></font><hr>
<span class='old'>
</a><a name="0741c28" id="0741c28">腳在門內一腳在門外。若方便欲去不去。</a><a name="0741c29" id="0741c29">若共期去而不去。一切突吉羅。比丘突吉</span><a name="0742a01" id="0742a01">羅。式叉摩那沙彌沙彌尼突吉羅。是謂為犯。</a><a name="0742a02" id="0742a02">不犯者。語主人而去。若座上更有人坐。若</a><a name="0742a03" id="0742a03">去時囑比坐人而去。比坐人語言。但去無</a><a name="0742a04" id="0742a04">苦。或坐石上木上墼上草敷上若垛上。若</a><a name="0742a05" id="0742a05">屋欲崩。或火燒。若有毒蛇惡獸盜賊。若為</a><a name="0742a06" id="0742a06">強力所執。或被繫。或命難或梵行難。不語</a><a name="0742a07" id="0742a07">主人而去不犯。不犯者。最初未制戒。癡狂</a><a name="0742a08" id="0742a08">心亂痛惱所纏(八十三)</a><a name="0742a09" id="0742a09"><p>爾時婆伽婆。在羅閱祇耆闍崛山中。時羅</a><a name="0742a10" id="0742a10">閱城中有一不信樂大臣。有一獨坐床無</a><a name="0742a11" id="0742a11">人敢坐上者。偷羅難陀比丘尼。常入出其</a><a name="0742a12" id="0742a12">家以為檀越。偷羅難陀。到時著衣持缽往</a><a name="0742a13" id="0742a13">詣其家。不語便坐大臣床座上。大臣見已問</a><a name="0742a14" id="0742a14">言。誰令此比丘尼坐我床上。答言。無有語</a><a name="0742a15" id="0742a15">者。自來坐耳。時大臣譏嫌言。偷羅難陀比丘</a><a name="0742a16" id="0742a16">尼無有慚愧。外自稱言。我知正法。如是有</a><a name="0742a17" id="0742a17">何正法。云何比丘尼。不語主人便坐他座</a><a name="0742a18" id="0742a18">上。如賊女婬女無異。偷羅難陀。坐床上</a><a name="0742a19" id="0742a19">時。有月水不淨。污他床褥即捨而去。大臣</a><a name="0742a20" id="0742a20">見已復更<span class='corr'>瞋</span>恚言。此比丘尼不知慚愧。外</a><a name="0742a21" id="0742a21">自稱言。我知正法。如是有何正法。不語其</a><a name="0742a22" id="0742a22">主坐他座上。如似婬女賊女有何等異。時</a><a name="0742a23" id="0742a23">諸比丘尼聞。其中有少欲知足行頭陀樂</a><a name="0742a24" id="0742a24">學戒知慚愧者。嫌責偷羅難陀比丘尼。云</a><a name="0742a25" id="0742a25">何比丘尼。不語主人輒坐他床上。時諸比</a><a name="0742a26" id="0742a26">丘尼往白諸比丘。諸比丘往白世尊。世尊</a><a name="0742a27" id="0742a27">爾時以此因緣集比丘僧。呵責偷羅難陀</a><a name="0742a28" id="0742a28">比丘尼。汝所為非。非威儀非沙門法非淨</a><a name="0742a29" id="0742a29">行非隨順行。所不應為。云何偷羅難陀比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220741c.htm'><img src='up.gif' border=0></a>
<a href='T220742b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>