<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0637c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷2)</font> 不與取學處第二之一 <font face='Arial'>T23, p0637c</h2></font><hr>
<span class='old'>
</a><a name="0637b28" id="0637b28"><p class='lg'>　　自取不與取　　　盜心他掌物</a><br><a name="0637b29" id="0637b29">　　及作他物想　　　有三五不同</span><br><a name="0637c01" id="0637c01">　　復有四四殊　　　并二五差別</a><br><a name="0637c02" id="0637c02">　　斯皆據重物　　　隨處事應知　</p></a><a name="0637c03" id="0637c03"><p>有三種相。若苾芻於他重物不與而取。得波</a><a name="0637c04" id="0637c04">羅市迦。云何為三。謂自取或看取或遣使取。</a><a name="0637c05" id="0637c05">云何自取。謂自盜取。或自引取舉離本處。云</a><a name="0637c06" id="0637c06">何看取。謂自看盜取。或自看引取舉離本處。</a><a name="0637c07" id="0637c07">云何遣使取。謂自遣使取。或遣使引取離本</a><a name="0637c08" id="0637c08">處。若苾芻以此三緣。於他重物不與而取。得</a><a name="0637c09" id="0637c09">波羅市迦</a><a name="0637c10" id="0637c10"><p>復有三緣。苾芻於他重物不與而取。得波羅</a><a name="0637c11" id="0637c11">市迦。云何為三。謂他不與。體是重物。離本</a><a name="0637c12" id="0637c12">處。云何不與取。曾無男女黃門授與其物。是</a><a name="0637c13" id="0637c13">謂不與取。云何體是重物。若滿五磨灑若過</a><a name="0637c14" id="0637c14">五磨灑。云何離本處。謂從此處移向餘處。</a><a name="0637c15" id="0637c15">苾芻以此三緣於他重物不與而取。得波羅</a><a name="0637c16" id="0637c16">市迦。復有三緣。苾芻於他重物不與而取。</a><a name="0637c17" id="0637c17">得波羅市迦。云何為三。謂起盜心。興方便。離</a><a name="0637c18" id="0637c18">本處。云何起盜心。謂有賊心欲盜他物。云何</a><a name="0637c19" id="0637c19">興方便。若手若足而興進趣。離處等如前應</a><a name="0637c20" id="0637c20">知</a><a name="0637c21" id="0637c21"><p>復有三緣。苾芻於他重物不與而取。得波羅</a><a name="0637c22" id="0637c22">市迦。云何為三。謂他所掌物。體是重物。離</a><a name="0637c23" id="0637c23">本處。云何他所掌物。謂是重物若女男黃</a><a name="0637c24" id="0637c24">門攝為己有。是名他所掌物。重物離處如前</a><a name="0637c25" id="0637c25">應知。復有三緣。苾芻於他重物不與而取。得</a><a name="0637c26" id="0637c26">波羅市迦。云何為三。作他掌物想。體是重物。</a><a name="0637c27" id="0637c27">離本處。云何他掌物想。若苾芻作如是念。此</a><a name="0637c28" id="0637c28">物是他女男等所掌。作他物想餘如上說</a><a name="0637c29" id="0637c29"><p>復有四緣。苾芻於他重物不與而取。得波羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230637b.htm'><img src='up.gif' border=0></a>
<a href='T230638a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>