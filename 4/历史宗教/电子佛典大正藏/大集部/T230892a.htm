<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0892a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷48)</font> 九十波逸底迦法 入王宮門學處第八十二之一 <font face='Arial'>T23, p0892a</h2></font><hr>
<span class='old'>
</a><a name="0891c28" id="0891c28">至紺容。王曰。可持此鳥令充食用。紺容見活</a><a name="0891c29" id="0891c29">不肯受之。捕人還送。王見怪言。何不烹宰。王</span><a name="0892a01" id="0892a01">復尋思。由彼念善情存護命。無比白言。若為</a><a name="0892a02" id="0892a02">佛及僧彼便殺鳥以充供養。王曰。可報紺容</a><a name="0892a03" id="0892a03">為佛辦食。無比即便教捕人曰。汝可殺鳥授</a><a name="0892a04" id="0892a04">與夫人。即殺將付。紺容見死受以充廚。捕人</a><a name="0892a05" id="0892a05">還報夫人已受。王便大瞋。為我不受為餘便</a><a name="0892a06" id="0892a06">殺。王持弓箭往射紺容。夫人遙見即入慈定。</a><a name="0892a07" id="0892a07">王所射箭中路而墮。迴鏃向王。王便更射。夫</a><a name="0892a08" id="0892a08">人白言。王勿自害。王曰。何意如是。夫人曰。我</a><a name="0892a09" id="0892a09">證不還復無愆過。王興惡意必招重罪。王問</a><a name="0892a10" id="0892a10">知實。便就禮敬懺謝前非。情厚夫人作姊妹</a><a name="0892a11" id="0892a11">想。從茲已後但有新穀新果必先見授。日日</a><a name="0892a12" id="0892a12">常自問其安不。時王邊境有城反叛。王親領</a><a name="0892a13" id="0892a13">兵自往征罰遂敕大臣無憂留守都邑。其二</a><a name="0892a14" id="0892a14">夫人掌率宮內。王曰。汝之二人勿相嫉妒。晨</a><a name="0892a15" id="0892a15">昏靡怠守護宮闈。夫人曰善。是時無比每勸</a><a name="0892a16" id="0892a16">其父令害紺容。無憂遂即作殺方便。時紺容</a><a name="0892a17" id="0892a17">夫人。夜讀佛經復須抄寫。告大臣曰。樺皮貝</a><a name="0892a18" id="0892a18">葉筆墨燈明。此要所須便宜多進入。大臣依</a><a name="0892a19" id="0892a19">教奉進。於樺皮內密安火炭置在宮門。夜被</a><a name="0892a20" id="0892a20">風吹火便大發光徹樓上。城人咸至悉皆持水</a><a name="0892a21" id="0892a21">共救火災。時無憂大臣更拔利劍遮不令進。</a><a name="0892a22" id="0892a22">告諸人曰。汝等豈欲劫內宮耶。諸人遂散。時</a><a name="0892a23" id="0892a23">紺容夫人與五百綵女俱昇樓閣。告諸女</a><a name="0892a24" id="0892a24">曰。我與汝等自業所招。卒難逃避。說伽他曰</a><a name="0892a25" id="0892a25"><p class='lg'>　　我於城隙處　　　遙望見世尊</a><br><a name="0892a26" id="0892a26">　　依教具修行　　　已獲真實諦　</p></a><a name="0892a27" id="0892a27"><p>諸女皆悉投身火聚猶若飛蛾。同時命殞。曲</a><a name="0892a28" id="0892a28">脊侍女從水竇出得免火災。無憂大臣至天</a><a name="0892a29" id="0892a29">曉已。收諸女骨棄在尸林。苾芻入城為行乞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230891c.htm'><img src='up.gif' border=0></a>
<a href='T230892b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>