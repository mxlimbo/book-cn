<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0496a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷33)</font> 明雜誦跋渠法之一 四提舍尼初 <font face='Arial'>T22, p0496a</h2></font><hr>
<span class='old'>
</a><a name="0495c28" id="0495c28">者。越比尼罪。是名樹法</a><a name="0495c29" id="0495c29"><p>樵木法者。佛住舍衛城爾時聚落邊有精舍。</span><a name="0496a01" id="0496a01">客比丘來斫伐樵薪。舊比丘言。汝何故斫截</a><a name="0496a02" id="0496a02">我等勤苦種殖。汝客來但逐蔭涼坐。不能</a><a name="0496a03" id="0496a03">助愛護。而狼藉稱意。明日便去不知我苦。</a><a name="0496a04" id="0496a04">如是語已。舊比丘乞食去後。客比丘乾生合</a><a name="0496a05" id="0496a05">斫房前積聚然火。舊比丘乞食還見已即言。</a><a name="0496a06" id="0496a06">汝何故乾生合斫積聚然火。客比丘言。汝何</a><a name="0496a07" id="0496a07">故自取然火而反遮我。如是諍已。二比丘往</a><a name="0496a08" id="0496a08">詣佛所。頭面禮足具白上事。佛語諸比丘。汝</a><a name="0496a09" id="0496a09">不得自取遮他。亦應當護。不得乾生合斫房</a><a name="0496a10" id="0496a10">前積聚然樵薪。然法者。然有准則。爾許溫室</a><a name="0496a11" id="0496a11">中然。爾許廚下然。爾許浴室中然。爾許別房</a><a name="0496a12" id="0496a12">中然。當分應從限。不得過取。若然無定限</a><a name="0496a13" id="0496a13">者。多亦無罪。不聽斫濕樹木應取乾者。僧</a><a name="0496a14" id="0496a14">坊內樹木觀望好者不得斫。山林無主守護</a><a name="0496a15" id="0496a15">者斫無罪。是名樵薪法</a><a name="0496a16" id="0496a16"><p>華法者。佛住舍衛城。聚落邊有僧伽藍。時客</a><a name="0496a17" id="0496a17">比丘來取華。舊比丘言。汝何以取華。我等</a><a name="0496a18" id="0496a18">勤苦種殖守護溉灌。汝客來但逐涼坐。不欲</a><a name="0496a19" id="0496a19">料理狼藉稱意。明日便去不知我苦。如是語</a><a name="0496a20" id="0496a20">已。舊比丘乞食去後。客比丘成華不成華。合</a><a name="0496a21" id="0496a21">折狼藉積置房前。舊比丘乞食還見花聚即</a><a name="0496a22" id="0496a22">言。汝何故取華。客比丘言。汝何故自取而</a><a name="0496a23" id="0496a23">反遮我。如是諍已。俱往詣佛具白上事。佛語</a><a name="0496a24" id="0496a24">舊比丘。汝不得自取遮他。應當愛護。客比</a><a name="0496a25" id="0496a25">丘復不得成不成合折積聚房前。有五法成</a><a name="0496a26" id="0496a26">就。應拜作分花人。何等五。不隨愛不隨瞋。不</a><a name="0496a27" id="0496a27">隨癡。不隨怖。知得不得。是名五法。羯磨者應</a><a name="0496a28" id="0496a28">作是說。大德僧聽。某甲比丘五法成就。若</a><a name="0496a29" id="0496a29">僧時到。僧拜某甲比丘作分花人。如是白。白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220495c.htm'><img src='up.gif' border=0></a>
<a href='T220496b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>