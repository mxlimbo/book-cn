<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0811a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷2)</font> <font face='Arial'>T24, p0811a</h2></font><hr>
<span class='old'>
</a><a name="0810c29" id="0810c29">缽破更受。有一比丘字闡陀。始欲犯戒。諸比</a><a name="0810c30" id="0810c30">丘知已諫之。此比丘語諸比丘言。汝等何所</span><a name="0811a01" id="0811a01">說。共誰言誰有犯者。云何名犯。作如此異語。</a><a name="0811a02" id="0811a02">諸比丘白佛。佛言。與此比丘作異語別住羯</a><a name="0811a03" id="0811a03">磨。闡陀比丘後時復更輕弄諸比丘。諸比丘</a><a name="0811a04" id="0811a04">語。莫坐便坐。莫起便起。莫語便語莫來便來。</a><a name="0811a05" id="0811a05">諸比丘白佛。佛言。為作調弄白一羯磨。如此</a><a name="0811a06" id="0811a06">等及餘未列名者。皆名白一羯磨。云何名為</a><a name="0811a07" id="0811a07">白二羯磨。白者。大德僧聽某甲房舍隤毀。</a><a name="0811a08" id="0811a08">若僧時到僧忍聽。僧與某甲房舍與某檀越</a><a name="0811a09" id="0811a09">修治及與營事比丘。白如是。大德僧聽。某</a><a name="0811a10" id="0811a10">房舍某房舍無檀越隤毀。僧今與某房舍</a><a name="0811a11" id="0811a11">與某檀越令修治及營事比丘。若僧忍者持</a><a name="0811a12" id="0811a12">某房舍與某檀越令修治及營事比丘。僧忍</a><a name="0811a13" id="0811a13">者默然不忍者便說。僧已忍。持某房舍與某</a><a name="0811a14" id="0811a14">檀越及營事比丘竟。僧忍默然故是事如是</a><a name="0811a15" id="0811a15">持。營僧事人分亡比丘衣缽。受迦絺那衣捨</a><a name="0811a16" id="0811a16">迦絺那衣。一切結界不離衣宿法。先結大界</a><a name="0811a17" id="0811a17">後結不失衣界。先捨不失衣界後捨大界。教</a><a name="0811a18" id="0811a18">授比丘尼自恣。如是等眾多。皆白二羯磨。白</a><a name="0811a19" id="0811a19">四羯磨者。白已三羯磨。是名白四羯磨。一者</a><a name="0811a20" id="0811a20">呵責。二者有比丘共白。衣鬥。眾僧勸令與</a><a name="0811a21" id="0811a21">檀越懺悔。擯出滅擯別住還行本事行摩那</a><a name="0811a22" id="0811a22">埵行阿浮呵那乃至七滅諍。有比丘大德。為</a><a name="0811a23" id="0811a23">巨富信心檀越所重。請其多年。隨其所須供</a><a name="0811a24" id="0811a24">給與之。傍人說曰。此長者巨富。由比丘故</a><a name="0811a25" id="0811a25">大損其財。癡失性比丘尼受戒已。來僧中乞</a><a name="0811a26" id="0811a26">戒。犯戒事覆缽默擯。如是等及餘未列者。皆</a><a name="0811a27" id="0811a27">白四羯磨。別住有二種。若有外道來入佛法</a><a name="0811a28" id="0811a28">中求出家者。僧應與四月別住白四羯磨。又</a><a name="0811a29" id="0811a29">復別住者。十三種種性。於僧殘中若犯一一。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240810c.htm'><img src='up.gif' border=0></a>
<a href='T240811b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>