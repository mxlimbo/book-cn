<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0187c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷17)</font> <font face='Arial'>T24, p0187c</h2></font><hr>
<span class='old'>
</a><a name="0187b28" id="0187b28">已。於議堂中共相議曰。我等云何供養世尊。</a><a name="0187b29" id="0187b29">若共作一食供養。為人各作食供養。其中或</span><a name="0187c01" id="0187c01">有云。眾共作食供養。廢其生業田農等事。</a><a name="0187c02" id="0187c02">時眾共議。人各依次一日作食供養。即隨力</a><a name="0187c03" id="0187c03">所辦作食供養。其中有一童子。家貧共母商</a><a name="0187c04" id="0187c04">量。我家貧乏依次辦食。云何得辦。時母答言。</a><a name="0187c05" id="0187c05">愛子。可於最後而與供養。未至日來隨力</a><a name="0187c06" id="0187c06">收辦即以充足。既至日已鋪以熊皮。如來踏</a><a name="0187c07" id="0187c07">上行至坐處。造五百味飲食供養如來。五輪</a><a name="0187c08" id="0187c08">著地發大誓願。願所生之處。常得豪性富貴</a><a name="0187c09" id="0187c09">家生。亦願我足不踏於地。猶如如來足下有</a><a name="0187c10" id="0187c10">毛四指金色。行願如佛。當當來世有佛出時</a><a name="0187c11" id="0187c11">誓當供養</a><a name="0187c12" id="0187c12"><p>佛告諸苾芻等。爾時貧童子者。即寶德長者</a><a name="0187c13" id="0187c13">子是。彼於毘缽尸如來所。發誓願業果成</a><a name="0187c14" id="0187c14">熟。感大富貴。足下有毛作黃金色。從九十一</a><a name="0187c15" id="0187c15">劫以來。不曾以足一踏於地。當生之日有二</a><a name="0187c16" id="0187c16">十俱胝金錢。隨其日日從地踊出。即於佛教</a><a name="0187c17" id="0187c17">中出家修學。得阿羅漢果</a><a name="0187c18" id="0187c18"><p>佛告苾芻。若作黑業者當得黑報。若作白業</a><a name="0187c19" id="0187c19">者還得白報。諸雜業者還復如此。汝等苾芻。</a><a name="0187c20" id="0187c20">如雜黑業者。汝不應作。<span class='corr'>當</span>作白業。如未生怨。</a><a name="0187c21" id="0187c21">為彼惡友提婆達多故。於父王頻毘娑羅所。</a><a name="0187c22" id="0187c22">起大惡逆。擲槊打著手指。舉國人民共為恥</a><a name="0187c23" id="0187c23">笑談論。如此惡者為友。未生怨王在胎中時。</a><a name="0187c24" id="0187c24">何不殺卻。或時有人談論。此非是阿闍世王</a><a name="0187c25" id="0187c25">過也。由彼惡友提婆達多過。或有說言。為佛</a><a name="0187c26" id="0187c26">與提婆達多出家不作擯罰致於他方自所安</a><a name="0187c27" id="0187c27">住。或有譏說。佛亦無過。為彼苾芻僧伽不依</a><a name="0187c28" id="0187c28">僧教住持故。如斯眾議父王聞已。心不起惡</a><a name="0187c29" id="0187c29">而云。由我先世業故。復有說云。是佛及僧之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240187b.htm'><img src='up.gif' border=0></a>
<a href='T240188a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>