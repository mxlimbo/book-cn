<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0836a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷37)</font> 自恣揵度 <font face='Arial'>T22, p0836a</h2></font><hr>
<span class='old'>
</a><a name="0835c28" id="0835c28">置無蟲水中。洗治食器還復本處。臥具水</a><a name="0835c29" id="0835c29">器洗足器及座具還復本處。掃除食處。若見</span><a name="0836a01" id="0836a01">水器洗足器空。若能勝者。即應持還。若不</a><a name="0836a02" id="0836a02">能勝。以手招伴。共持器還復本處。默然還</a><a name="0836a03" id="0836a03">房。不應以此因緣有所說。如是我等可</a><a name="0836a04" id="0836a04">得安樂住。不以食飲為苦。作如是制。結</a><a name="0836a05" id="0836a05">安居自恣竟。詣舍衛國祇桓中。至佛所頭</a><a name="0836a06" id="0836a06">面禮足各坐一面。時世尊慰勞諸比丘。汝</a><a name="0836a07" id="0836a07">曹安樂不。飲食足不。住止和合不。不以飲</a><a name="0836a08" id="0836a08">食為疲苦耶。諸比丘白佛言。住止安樂飲</a><a name="0836a09" id="0836a09">食不乏彼此和合不以飲食為苦。佛問諸</a><a name="0836a10" id="0836a10">比丘。汝等以何方便住止安樂彼此和合不</a><a name="0836a11" id="0836a11">以飲食為苦。諸比丘以向因緣事具白佛。</a><a name="0836a12" id="0836a12">佛告諸比丘。汝曹癡人。自以為樂。其實是</a><a name="0836a13" id="0836a13">苦。汝曹癡人。自以無患。其實是患。汝曹癡</a><a name="0836a14" id="0836a14">人。共住如似怨家。猶如白羊。何以故。我無</a><a name="0836a15" id="0836a15">數方便教諸比丘。彼此相教共相受語展轉</a><a name="0836a16" id="0836a16">覺悟。汝曹癡人。同於外道。共受啞法。不應</a><a name="0836a17" id="0836a17">如是行啞法。若行啞法突吉羅。時六群比</a><a name="0836a18" id="0836a18">丘作如是言。佛教諸比丘。彼此相教共相</a><a name="0836a19" id="0836a19">受語展轉覺悟。便舉他清淨比丘罪。諸比丘</a><a name="0836a20" id="0836a20">往白世尊。世尊言。不應舉他無罪比丘事。</a><a name="0836a21" id="0836a21">若欲舉有事比丘。應先當語令知求聽然</a><a name="0836a22" id="0836a22">後應舉。時六群比丘。聞佛教應先當語令</a><a name="0836a23" id="0836a23">知求聽然後舉。先清淨比丘。曾從六群比</a><a name="0836a24" id="0836a24">丘求聽。六群比丘。以嫌故覆復從清淨</a><a name="0836a25" id="0836a25">比丘求聽。諸比丘以此事往白佛。佛言。不</a><a name="0836a26" id="0836a26">應先清淨比丘曾從六群比丘求聽。六群</a><a name="0836a27" id="0836a27">比丘。不應以嫌故復從清淨比丘求聽。自</a><a name="0836a28" id="0836a28">今已去。聽具五法得求聽。何等五。知時不</a><a name="0836a29" id="0836a29">以非時。如實不以虛妄。有利益不以無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220835c.htm'><img src='up.gif' border=0></a>
<a href='T220836b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>