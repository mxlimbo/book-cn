<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1035c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷1)</font> 發菩提心品第二 <font face='Arial'>T24, p1035c</h2></font><hr>
<span class='old'>
</a><a name="1035b28" id="1035b28">有二事。一者過去未來琩F諸佛皆如我身。</a><a name="1035b29" id="1035b29">二者深觀菩提是可得法是故發心。復有二</span><a name="1035c01" id="1035c01">事。一者觀六住人雖有轉心猶勝一切聲聞</a><a name="1035c02" id="1035c02">緣覺。二者勤心求索無上果故。復有二事。一</a><a name="1035c03" id="1035c03">者欲令一切眾生悉得解脫。二者欲令眾生</a><a name="1035c04" id="1035c04">解脫。勝外道等所得果報。復有二事。一者</a><a name="1035c05" id="1035c05">不捨一切眾生。二者捨離一切煩惱。復有二</a><a name="1035c06" id="1035c06">事。一者為斷眾生現在苦惱。二者為遮眾生</a><a name="1035c07" id="1035c07">未來苦惱。復有二事。一者為斷智慧障礙。二</a><a name="1035c08" id="1035c08">者為斷眾生身障。善男子。發菩提心有五事。</a><a name="1035c09" id="1035c09">一者親近善友。二者斷瞋恚心。三者隨師教</a><a name="1035c10" id="1035c10">誨。四者生憐愍心。五者勤修精進。復有五事。</a><a name="1035c11" id="1035c11">一者不見他過。二者雖見他過而心不悔。三</a><a name="1035c12" id="1035c12">者得善法已不生憍慢。四者見他善業不生</a><a name="1035c13" id="1035c13">妒心。五者觀諸眾生如一子想。善男子。有智</a><a name="1035c14" id="1035c14">之人發菩提心已。即能破壞惡業等果如須</a><a name="1035c15" id="1035c15">彌山。有智之人為三事故發菩提心。一者見</a><a name="1035c16" id="1035c16">惡世中五濁眾生。二者見於如來有不可思</a><a name="1035c17" id="1035c17">議神通道力。三者聞佛如來八種妙聲。復有</a><a name="1035c18" id="1035c18">二事。一者了了自知己身有苦。二者知眾生</a><a name="1035c19" id="1035c19">苦如己受苦。為斷彼苦如己無異。善男子。若</a><a name="1035c20" id="1035c20">有人能發菩提心。當知是人能禮六方增長</a><a name="1035c21" id="1035c21">命財。不如外道之所宣說</a><a name="1035c22" id="1035c22"><p><b>　　<A NAME="n604"></A>優婆塞戒經悲品第三</b></a><a name="1035c23" id="1035c23"><p>善生言。世尊。彼六師等不說因果。如來今</a><a name="1035c24" id="1035c24">說因有二種。一者生因。二者了因。如佛初說</a><a name="1035c25" id="1035c25">發菩提心。為是生因。是了因耶。善男子。我為</a><a name="1035c26" id="1035c26">眾生或說一因。或說二因。或說三因。或說四</a><a name="1035c27" id="1035c27">因。或說五因。或說六七至十二因。言一因者。</a><a name="1035c28" id="1035c28">即生因也。言二因者。生因了因。言三因者。煩</a><a name="1035c29" id="1035c29">惱業器。言四因者。所謂四大。言五因者。未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241035b.htm'><img src='up.gif' border=0></a>
<a href='T241036a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>