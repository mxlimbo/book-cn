<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0628a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷1)</font> 不淨行學處第一之一 <font face='Arial'>T23, p0628a</h2></font><hr>
<span class='old'>
</a><a name="0627c28" id="0627c28"><p class='lg'>　　蘇陣那無犯　　　苾芻在林中</a><br><a name="0627c29" id="0627c29">　　弱腰及長根　　　妙喜三皆犯</span><br><a name="0628a01" id="0628a01">　　晝日房中睡　　　閑林離欲人</a><br><a name="0628a02" id="0628a02">　　善與昔因緣　　　應知頌總攝　</p></a><a name="0628a03" id="0628a03"><p>爾時薄伽梵。從初證覺於十二年中。諸聲聞</a><a name="0628a04" id="0628a04">弟子無有過失。未生瘡皰。世尊為諸弟子。說</a><a name="0628a05" id="0628a05">略別解脫戒經曰</a><a name="0628a06" id="0628a06"><p class='lg'>　　一切惡莫作　　　一切善應修</a><br><a name="0628a07" id="0628a07">　　遍調於自心　　　是則諸佛教</a><br><a name="0628a08" id="0628a08">　　護身為善哉　　　能護語亦善</a><br><a name="0628a09" id="0628a09">　　護意為善哉　　　盡護最為善</a><br><a name="0628a10" id="0628a10">　　苾芻護一切　　　能解脫眾苦</a><br><a name="0628a11" id="0628a11">　　善護於口言　　　亦善護於意</a><br><a name="0628a12" id="0628a12">　　身莫作諸惡　　　常淨三種業</a><br><a name="0628a13" id="0628a13">　　是則能隨順　　　大仙所行道　</p></a><a name="0628a14" id="0628a14"><p>至十三年。在佛栗氏國。時羯闌鐸迦村羯</a><a name="0628a15" id="0628a15">闌鐸迦子名蘇陣那。富有資財多諸僕使。金</a><a name="0628a16" id="0628a16">銀珍寶穀麥盈溢。所貯貲貨如毘沙門天王。</a><a name="0628a17" id="0628a17">於同類族娶女為妻。歡樂而住。彼於異時。於</a><a name="0628a18" id="0628a18">佛法僧深生敬信。歸依三寶受五學處。所謂</a><a name="0628a19" id="0628a19">殺生偷盜欲邪行虛誑語及飲諸酒。悉皆遠</a><a name="0628a20" id="0628a20">離。由斯敬信日漸增廣。便以正信捨家趣非</a><a name="0628a21" id="0628a21">家。剃除鬚髮而披法服。既出家已。與諸親屬</a><a name="0628a22" id="0628a22">相雜而住。猶如昔日在家無異。爾時具壽蘇</a><a name="0628a23" id="0628a23">陣那便自思念。豈容我於善說法律而為出</a><a name="0628a24" id="0628a24">家。應證未證應得未得。與諸親族相雜而住。</a><a name="0628a25" id="0628a25">我今宜應捨離親屬。執持衣缽遊行人間。作</a><a name="0628a26" id="0628a26">是念已。便捨親屬行詣他方。逢世飢饉乞食</a><a name="0628a27" id="0628a27">難得。父母於子尚不相濟。況餘乞者。時蘇</a><a name="0628a28" id="0628a28">陣那作是念已。今我親屬財食殷富。宜應就</a><a name="0628a29" id="0628a29">彼羯闌鐸迦村。勸於僧田廣設供養。若糗若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230627c.htm'><img src='up.gif' border=0></a>
<a href='T230628b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>