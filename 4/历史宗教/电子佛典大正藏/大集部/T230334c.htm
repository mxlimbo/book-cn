<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0334c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷46)</font> <font face='Arial'>T23, p0334c</h2></font><hr>
<span class='old'>
</a><a name="0334b28" id="0334b28">順相助。諸比丘尼應語是比丘尼言。僧一心</a><a name="0334b29" id="0334b29">和合作不見擯。是比丘獨一無二無伴無侶</span><a name="0334c01" id="0334c01">不休不息。汝莫隨順。若是比丘尼。諸比丘</a><a name="0334c02" id="0334c02">尼如是諫時。堅持是事不捨者。諸比丘尼</a><a name="0334c03" id="0334c03">應第二第三諫。令捨是事故。第二第三諫時</a><a name="0334c04" id="0334c04">捨者善。不捨者。是非比丘尼。非沙門尼。非釋</a><a name="0334c05" id="0334c05">女。失滅比丘尼法。是事盡形不應作。若能持</a><a name="0334c06" id="0334c06">者當言能。應語言。汝從今應善軟心易教化</a><a name="0334c07" id="0334c07">隨順師教。汝某甲已受大戒竟。好和上尼。好</a><a name="0334c08" id="0334c08">阿闍梨尼。好眾僧。好僧坊。好檀越。好行道</a><a name="0334c09" id="0334c09">處。好國土。轉輪聖王所願。尚不能得滿汝。今</a><a name="0334c10" id="0334c10">得滿。汝應恭敬三寶佛寶法寶僧寶。應學三</a><a name="0334c11" id="0334c11">學善戒學善心學善慧學。修三脫門空無相</a><a name="0334c12" id="0334c12">無願。勤行三業坐禪誦經。佐助眾事。汝勤</a><a name="0334c13" id="0334c13">行是法者。得開須陀洹果門斯陀含果門阿</a><a name="0334c14" id="0334c14">那含果門阿羅漢果門。如青赤白蓮華在水</a><a name="0334c15" id="0334c15">中日日增長。汝等諸善根亦日日增長。餘</a><a name="0334c16" id="0334c16">殘戒法。和上阿闍梨漸漸為汝廣說。即說偈</a><a name="0334c17" id="0334c17">言</a><a name="0334c18" id="0334c18"><p class='lg'>　　汝得受具戒　　　深知於佛法</a><br><a name="0334c19" id="0334c19">　　普善真微妙　　　廣大珍寶聚</a><br><a name="0334c20" id="0334c20">　　天王釋所願　　　轉輪王所願</a><br><a name="0334c21" id="0334c21">　　閻羅王所願　　　汝今已得滿</a><br><a name="0334c22" id="0334c22">　　常當勤精進　　　修習諸善法</a><br><a name="0334c23" id="0334c23">　　勤修行三業　　　當開甘露門</a><br><a name="0334c24" id="0334c24">　　於一切法中　　　得無障礙慧</a><br><a name="0334c25" id="0334c25">　　如華日增長　　　汝善根亦爾</a><br><a name="0334c26" id="0334c26">　　餘殘諸戒法　　　佛世尊所說</a><br><a name="0334c27" id="0334c27">　　和上阿闍梨　　　當為汝廣說</a><br><a name="0334c28" id="0334c28">　　頭面禮僧足　　　右遶歡喜去　</p></a><a name="0334c29" id="0334c29"><p>(一百二十七事竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230334b.htm'><img src='up.gif' border=0></a>
<a href='T230335a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>