<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1495 善恭敬經 1101c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1495 善恭敬經</font> <font face='Arial'>(卷1)</font> <font face='Arial'>T24, p1101c</h2></font><hr>
<span class='old'>
</a><a name="1101b28" id="1101b28">應反報。師坐臥床應先敷拭。令無塵污虫蟻</a><a name="1101b29" id="1101b29">之屬。若師坐臥乃至師起。應修誦業。時彼</span><a name="1101c01" id="1101c01">學者至日東方便到師所。善知時已數往師</a><a name="1101c02" id="1101c02">邊。諮問所須我作何事。當白師言。入聚落</a><a name="1101c03" id="1101c03">不。若師欲得入聚落時。師所袈裟當須前奉</a><a name="1101c04" id="1101c04">先應洗手。若洗手訖應持己衣。還拭己手</a><a name="1101c05" id="1101c05">至彼師所身心安住。兩手捧衣長跪而授。如</a><a name="1101c06" id="1101c06">法敬奉處所安住。然後奉水令洗手面。先奉</a><a name="1101c07" id="1101c07">內衣著身體者。爾乃更當奉餘衣服常所用</a><a name="1101c08" id="1101c08">者。向於師所應作如是恭敬之心</a><a name="1101c09" id="1101c09"><p>又復弟子在於師前不得涕唾。若行寺內恭</a><a name="1101c10" id="1101c10">敬師故。勿以袈裟覆於肩[<a href='javascript:showpic("images/067053.gif")'>骨*專</a>]。不得籠頭。師</a><a name="1101c11" id="1101c11">經行處應常掃拭。天時若熱。日別三時以扇</a><a name="1101c12" id="1101c12">扇師。三度授水授令洗浴。又復三時應獻冷</a><a name="1101c13" id="1101c13">飲。應當知時為師乞食師所營事。應盡身力</a><a name="1101c14" id="1101c14">而營助之。取師應器洗治令淨。若師與洗先</a><a name="1101c15" id="1101c15">洗師器乃及己缽。若與應洗。如不與者不應</a><a name="1101c16" id="1101c16">再索。何以故。有因緣故。阿難。有諸比丘當</a><a name="1101c17" id="1101c17">作是念。如來往昔缽無人洗。彼等學佛應當</a><a name="1101c18" id="1101c18">自役。雖然如來許彼。天若熱時應具冷水。天</a><a name="1101c19" id="1101c19">若寒者應備暖水。凡所須者皆應盡備。親在</a><a name="1101c20" id="1101c20">師前勿嚼楊枝。於他人處勿說師過。若遙見</a><a name="1101c21" id="1101c21">師尋起迎接</a><a name="1101c22" id="1101c22"><p>阿難。凡有師者。隨在誰邊學四句偈或聽或</a><a name="1101c23" id="1101c23">讀。或問或諮一四句等。是即為師。時彼學</a><a name="1101c24" id="1101c24">者於其師所。常起恭敬尊重之心。若不如</a><a name="1101c25" id="1101c25">是名不敬者。亦不名住正行之者。若於他</a><a name="1101c26" id="1101c26">邊說師過者。彼人不得取我為師。何以故</a><a name="1101c27" id="1101c27"><p>阿難。彼無敬心不愛佛故。彼無行人況愛法</a><a name="1101c28" id="1101c28">者。彼無敬人當不愛法。彼大惡人亦不愛僧</a><a name="1101c29" id="1101c29">不入僧數。何以故。彼愚癡人不行正行。阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241101b.htm'><img src='up.gif' border=0></a>
<a href='T241102a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>