<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0180c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷27)</font> 第五分之四威儀法 <font face='Arial'>T22, p0180c</h2></font><hr>
<span class='old'>
</a><a name="0180b28" id="0180b28">蹋使成泥取用。有阿練若處比丘。行時不舉</a><a name="0180b29" id="0180b29">僧繩床木床臥具。爛壞火燒佛言。應舉著一</span><a name="0180c01" id="0180c01">處鑰戶藏戶鉤著無雨處記之而去。若餘</a><a name="0180c02" id="0180c02">比丘往。應語所藏處</a><a name="0180c03" id="0180c03"><p>時諸比丘作衣。不舒張裁便截之。或長或短</a><a name="0180c04" id="0180c04">或偏邪。不得成衣更索不能得。又有諸比丘</a><a name="0180c05" id="0180c05">常著一衣。住處亦著入聚落亦著。又有諸比</a><a name="0180c06" id="0180c06">丘以三衣裹果蓏草木葉牛屎。有諸比丘用</a><a name="0180c07" id="0180c07">食缽除糞掃。盛殘食盛過中飲盛香及藥。或</a><a name="0180c08" id="0180c08">不洗舉或著日中或著地或著危嶮處。諸比</a><a name="0180c09" id="0180c09">丘皆以白佛。佛言。今為諸比丘制衣缽初學</a><a name="0180c10" id="0180c10">法。應盡形壽學。若不學突吉羅</a><a name="0180c11" id="0180c11"><p>若比丘得新衣。應先浣舒張度量然後裁截。</a><a name="0180c12" id="0180c12">截已應縫。縫已應染顛倒曬燥。染已敷地若</a><a name="0180c13" id="0180c13">欲懸上下安紐。若僧伽梨。應如僧伽梨法畜。</a><a name="0180c14" id="0180c14">不得以裹諸物。優多羅僧。安陀會。諸受持</a><a name="0180c15" id="0180c15">衣亦皆如是。應謹護如身薄皮。持缽應如缽</a><a name="0180c16" id="0180c16">法。不得如上遇之。謹護應如眼</a><a name="0180c17" id="0180c17"><p class='juan'>
五分律卷第二十七</p>
</a><a name="0180c18" id="0180c18"></a><a name="0180c19" id="0180c19"></a><a name="0180c20" id="0180c20"><p class='juan'>
五分律卷第二十八(彌沙塞)</p>
</a><a name="0180c21" id="0180c21"></a><a name="0180c22" id="0180c22"><p><span class='byline'>　　　　宋罽賓三藏佛陀什</a><a name="0180c23" id="0180c23">共竺道生等譯</span><br></a><a name="0180c24" id="0180c24"><p><b>　　<A NAME="n71"></A>第五分之五遮布薩法</b></a><a name="0180c25" id="0180c25"><p>佛在瞻婆國琱藽銦C爾時世尊十五日布薩</a><a name="0180c26" id="0180c26">時。與比丘眾前後圍遶於露地坐。遍觀眾僧</a><a name="0180c27" id="0180c27">默然而住。初夜過已。阿難從坐起。前禮佛</a><a name="0180c28" id="0180c28">足胡跪合掌白佛言。世尊。初夜已過眾坐</a><a name="0180c29" id="0180c29">已久。願為諸比丘說戒。世尊默然。阿難還坐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220180b.htm'><img src='up.gif' border=0></a>
<a href='T220181a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>