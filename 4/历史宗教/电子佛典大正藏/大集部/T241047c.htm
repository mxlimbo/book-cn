<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1047c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷3)</font> 受戒品第十四 <font face='Arial'>T24, p1047c</h2></font><hr>
<span class='old'>
</a><a name="1047b28" id="1047b28">二者不待教作。三者作必令竟。四者疾作不</a><a name="1047b29" id="1047b29">令失時。五者主雖貧窮終不捨離。六者早起。</span><a name="1047c01" id="1047c01">七者守物。八者少恩多報。九者至心敬念。十</a><a name="1047c02" id="1047c02">者善覆惡事。言上方者即是沙門婆羅門等。</a><a name="1047c03" id="1047c03">若有供養沙門婆羅門。衣服飲食房舍臥具</a><a name="1047c04" id="1047c04">病痛醫藥。怖時能救饉世施食聞惡能遮。禮</a><a name="1047c05" id="1047c05">拜恭敬尊重讚歎。是人則能供養上方。是出</a><a name="1047c06" id="1047c06">家人以五種事報。一者教令生信。二者教</a><a name="1047c07" id="1047c07">生智慧。三者教令行施。四者教令持戒。五者</a><a name="1047c08" id="1047c08">教令多聞。若有供養是六方者。是人則得增</a><a name="1047c09" id="1047c09">長財命。能得受持優婆塞戒。善男子。若人欲</a><a name="1047c10" id="1047c10">受優婆塞戒增長財命。先當諮啟所生父母。</a><a name="1047c11" id="1047c11">父母若聽次報妻子奴婢僮僕。此輩若聽次</a><a name="1047c12" id="1047c12">白國主。國主聽已。誰有出家發菩提心者。便</a><a name="1047c13" id="1047c13">往其所頭面作禮軟言問訊。作如是言。大德。</a><a name="1047c14" id="1047c14">我是丈夫具男子身。欲受菩薩優婆塞戒。惟</a><a name="1047c15" id="1047c15">願大德。愍憐故聽受。是時比丘應作是言。</a><a name="1047c16" id="1047c16">汝之父母妻子奴婢國主聽不。若言聽者。</a><a name="1047c17" id="1047c17">復應問言汝不曾負佛法僧物及他物也。</a><a name="1047c18" id="1047c18">若言不負。復應問言。汝今身中將無內外身</a><a name="1047c19" id="1047c19">心病也。若言無者。復應問言。汝不於比丘</a><a name="1047c20" id="1047c20">比丘尼所作非法耶。若言不作。復應問言。</a><a name="1047c21" id="1047c21">汝將不作五逆罪耶。若言不作。復應問言。</a><a name="1047c22" id="1047c22">汝將不作盜法人不。若言不作。復應問言。</a><a name="1047c23" id="1047c23">汝非二根無根人。壞八戒齋父母師病不</a><a name="1047c24" id="1047c24">棄去耶。將不殺發菩提心人。盜現前僧物。兩</a><a name="1047c25" id="1047c25">舌惡口。於母姊妹作非法耶。不於大眾作妄</a><a name="1047c26" id="1047c26">語乎。若言無者。復應語言。善男子。優婆塞</a><a name="1047c27" id="1047c27">戒極為甚難。何以故。是戒能為沙彌十戒大</a><a name="1047c28" id="1047c28">比丘戒及菩薩戒。乃至阿耨多羅三藐三菩</a><a name="1047c29" id="1047c29">提。而作根本。至心受持優婆塞戒。則能獲得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241047b.htm'><img src='up.gif' border=0></a>
<a href='T241048a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>