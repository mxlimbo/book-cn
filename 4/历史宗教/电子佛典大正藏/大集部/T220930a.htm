<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0930a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 比丘尼揵度第十七 <font face='Arial'>T22, p0930a</h2></font><hr>
<span class='old'>
</a><a name="0929c28" id="0929c28">體。佛言無犯。比丘尼不應獨至如是經行</a><a name="0929c29" id="0929c29">處。爾時蓮華色比丘尼阿蘭若處經行。此比</span><a name="0930a01" id="0930a01">丘尼顏貌端正。有年少婆羅門見繫心在</a><a name="0930a02" id="0930a02">彼。即捉欲犯。比丘尼言。於我當往某處。</a><a name="0930a03" id="0930a03">彼即放。蓮華色比丘尼至彼處。即以屎塗</a><a name="0930a04" id="0930a04">身。彼婆羅門瞋。以石打頭兩眼脫出。蓮華</a><a name="0930a05" id="0930a05">色不憶。有神足後乃知。即以神足力飛往</a><a name="0930a06" id="0930a06">佛所。頭面禮足已卻住一面。佛言。此比丘</a><a name="0930a07" id="0930a07">尼信樂。眼當還復。即如言還復如故彼比</a><a name="0930a08" id="0930a08">丘尼有疑。佛言無犯。比丘尼不應至阿蘭</a><a name="0930a09" id="0930a09">若處。時比丘尼破戒有娠。在懸廁上大小</a><a name="0930a10" id="0930a10">便墮胎在廁中。除糞人見之。譏嫌罵詈言。比</a><a name="0930a11" id="0930a11">丘尼無有慚愧不修淨行。外自稱言。我知</a><a name="0930a12" id="0930a12">正法。如是何有正法。云何墮胎在廁中。如</a><a name="0930a13" id="0930a13">賊女婬女不異。諸比丘白佛。佛言。比丘尼</a><a name="0930a14" id="0930a14">不應在懸廁上大小便。彼比丘尼有疑。不</a><a name="0930a15" id="0930a15">敢在水上廁大小便。佛言聽。時比丘尼結跏</a><a name="0930a16" id="0930a16">趺坐。血不淨出。污腳跟指奇間。行乞食時</a><a name="0930a17" id="0930a17">蟲草著腳。諸居士見皆嗤笑。諸比丘白佛。</a><a name="0930a18" id="0930a18">佛言。比丘尼不應結跏趺坐。彼疑不敢半</a><a name="0930a19" id="0930a19">跏趺坐。佛言聽半坐。爾時世尊在舍衛國。</a><a name="0930a20" id="0930a20">有六群比丘尼。在白衣家內嚮孔中看。時</a><a name="0930a21" id="0930a21">諸居士見已皆共譏嫌言。比丘尼無有慚愧。</a><a name="0930a22" id="0930a22">外自稱言。我知正法。如是何有正法。云何</a><a name="0930a23" id="0930a23">在他家嚮孔中看。如似賊女婬女不異。</a><a name="0930a24" id="0930a24">諸比丘白佛。佛言。比丘尼不應在白衣家</a><a name="0930a25" id="0930a25">嚮孔中看。爾時世尊在王舍城。時阿難。與</a><a name="0930a26" id="0930a26">大比丘僧五百人俱。在摩竭提人間慢行。</a><a name="0930a27" id="0930a27">時阿難有六十弟子。皆是年少欲還捨戒。時</a><a name="0930a28" id="0930a28">阿難至王舍城。摩訶迦葉。遙見阿難來語</a><a name="0930a29" id="0930a29">言。此眾欲失。汝年少不知足。阿難言。大德。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220929c.htm'><img src='up.gif' border=0></a>
<a href='T220930b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>