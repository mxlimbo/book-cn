<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0878b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷46)</font> 九十波逸底迦法 入王宮門學處第八十二之一 <font face='Arial'>T23, p0878b</h2></font><hr>
<span class='old'>
</a><a name="0878a28" id="0878a28">大臣。王用誰語苦逼百姓。答言聖者。昔二大</a><a name="0878a29" id="0878a29">臣遮不聽入。更令餘二諂佞大臣。王用其言</span><a name="0878b01" id="0878b01">常行苦虐。令國人眾不得安隱。仙道聞已告</a><a name="0878b02" id="0878b02">商人曰。汝往彼國告諸人曰。勿為憂惱待我</a><a name="0878b03" id="0878b03">三月夏安居意。當自至彼誨語其王。時彼商</a><a name="0878b04" id="0878b04">人禮苾芻足辭之而去。漸至勝音城報諸人</a><a name="0878b05" id="0878b05">曰。老王不久自來至此。誨語小王不許非法</a><a name="0878b06" id="0878b06">苦楚人眾。時彼佞臣聞斯語已白頂髻王曰。</a><a name="0878b07" id="0878b07">王今知不。昔日老王有心來此重貪國位。王</a><a name="0878b08" id="0878b08">曰父已出家寧求王位。大臣曰由貪愛心令</a><a name="0878b09" id="0878b09">彼追悔。王曰其欲如何。臣曰當斷其命。王曰</a><a name="0878b10" id="0878b10">彼是我父云何興害。大臣即便活漏曰</a><a name="0878b11" id="0878b11"><p class='lg'>　　若父母兄弟　　　或復是女男</a><br><a name="0878b12" id="0878b12">　　惡念作怨家　　　當須斬其首</a><br><a name="0878b13" id="0878b13">　　假使有千子　　　共乘於一船</a><br><a name="0878b14" id="0878b14">　　一子作怨家　　　諸子須沈沒</a><br><a name="0878b15" id="0878b15">　　存家殺一命　　　為村除一家</a><br><a name="0878b16" id="0878b16">　　為臣除一村　　　為己棄一國　</p></a><a name="0878b17" id="0878b17"><p>時彼佞臣作如是等種種勸諭。王然其說。佞</a><a name="0878b18" id="0878b18">臣即命諸屠人曰。汝今往殺彼老王。我當賞</a><a name="0878b19" id="0878b19">汝。時彼屠者於老王所戀慕情深。雖被發遣</a><a name="0878b20" id="0878b20">心不樂去。如是再三。以金銀珍寶乃至聚落</a><a name="0878b21" id="0878b21">悉皆賞賜。亦不肯行。佞臣忿怒告獄官曰。汝</a><a name="0878b22" id="0878b22">今可去收彼屠人。并其眷屬繫之於獄。獄官</a><a name="0878b23" id="0878b23">聞已驚走而去。至屠人所并諸眷屬執縛將</a><a name="0878b24" id="0878b24">來。屠人恐怖白言。勿相執縛隨意所為。獄官</a><a name="0878b25" id="0878b25">曰汝殺老王我今放汝。屠人曰去。即皆手執</a><a name="0878b26" id="0878b26">利劍求覓老王。隨路而行向摩揭陀國。時具</a><a name="0878b27" id="0878b27">壽仙道夏安居竟。往詣佛所頭面禮足。白佛</a><a name="0878b28" id="0878b28">言。世尊。我今欲往本勝音城。世尊告曰。隨汝</a><a name="0878b29" id="0878b29">意去。當須思念。業力難違。是時仙道禮辭佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230878a.htm'><img src='up.gif' border=0></a>
<a href='T230878c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>