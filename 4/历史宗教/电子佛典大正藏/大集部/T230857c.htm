<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0857c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷42)</font> 九十波逸底迦法 飲酒學處第七十九 <font face='Arial'>T23, p0857c</h2></font><hr>
<span class='old'>
</a><a name="0857b28" id="0857b28">也。善來聞已作如是念。說伽他曰</a><a name="0857b29" id="0857b29"><p class='lg'>　　我失善來名　　　今從何所至</span><br><a name="0857c01" id="0857c01">　　豈非惡報盡　　　善業此時生</a><br><a name="0857c02" id="0857c02">　　佛具一切智　　　一切眾所歸</a><br><a name="0857c03" id="0857c03">　　由彼愛善言　　　名善來應理</a><br><a name="0857c04" id="0857c04">　　我是無福人　　　諸親皆棄捨</a><br><a name="0857c05" id="0857c05">　　禍哉眾苦逼　　　豈名為善來　</p></a><a name="0857c06" id="0857c06"><p>時阿難陀即引善來往詣佛所。禮佛足已在</a><a name="0857c07" id="0857c07">一面坐。佛告阿難陀。與其半食。阿難陀取缽</a><a name="0857c08" id="0857c08">授與。是時善來見半食已遂便流淚。作如是</a><a name="0857c09" id="0857c09">語。雖佛世尊為我留分。但唯片許寧足我</a><a name="0857c10" id="0857c10">飢。世尊了知善來所念。以慰喻言告善來曰。</a><a name="0857c11" id="0857c11">假令汝腹寬如大海。噉一一口摶若妙高。隨</a><a name="0857c12" id="0857c12">汝幾時食終不盡。汝今應食。勿起憂懷善來</a><a name="0857c13" id="0857c13">便食。食已歡喜。世尊告曰。汝之衣角是何</a><a name="0857c14" id="0857c14">物耶。即便開解見一金錢。白佛言。此一金錢</a><a name="0857c15" id="0857c15">是父知識。見我貧苦持以相贈。由薄福故忘</a><a name="0857c16" id="0857c16">而不憶。世尊告曰。汝可持此金錢買青蓮花</a><a name="0857c17" id="0857c17">來。善來去後佛及僧眾俱還本處。是時善來</a><a name="0857c18" id="0857c18">奉佛教已。遂詣賣花人藍婆住處入彼園中。</a><a name="0857c19" id="0857c19">園主見已報曰。惡來可去莫入我園。勿由</a><a name="0857c20" id="0857c20">汝故樹池枯燥。善來報白。世尊使我買青蓮</a><a name="0857c21" id="0857c21">花。說伽他曰</a><a name="0857c22" id="0857c22"><p class='lg'>　　我於青蓮花　　　其實無所用</a><br><a name="0857c23" id="0857c23">　　大師一切智　　　遣我買將來　</p></a><a name="0857c24" id="0857c24"><p>爾時藍婆聞是佛使心生敬仰即說伽他曰</a><a name="0857c25" id="0857c25"><p class='lg'>　　牟尼大寂靜　　　天人咸供養</a><br><a name="0857c26" id="0857c26">　　汝為佛使者　　　須花任意將　</p></a><a name="0857c27" id="0857c27"><p>是時善來與金錢已。多取青蓮花還詣佛所。</a><a name="0857c28" id="0857c28">世尊見已告言。善來汝可持此蓮花行與僧</a><a name="0857c29" id="0857c29">眾。善來持花從佛及僧次第行與。時諸苾芻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230857b.htm'><img src='up.gif' border=0></a>
<a href='T230858a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>