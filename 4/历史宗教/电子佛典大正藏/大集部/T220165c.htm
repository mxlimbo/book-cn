<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0165c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷25)</font> 第五分初破僧法 <font face='Arial'>T22, p0165c</h2></font><hr>
<span class='old'>
</a><a name="0165b28" id="0165b28">婦得分還。復遣語賊言。可共我戰俱不相置。</a><a name="0165b29" id="0165b29">眾賊復言。此人轉見輕蔑不可復忍。賊帥</span><a name="0165c01" id="0165c01">曉喻不能令止。勇忿忘難便共齊力往擊彼</a><a name="0165c02" id="0165c02">人。彼人便射一發殺一人。四百九十九發。殺</a><a name="0165c03" id="0165c03">四百九十九人。餘有一發以俟賊帥。更相覓</a><a name="0165c04" id="0165c04">便而不能得。彼人便令婦裸形賊帥前立。賊</a><a name="0165c05" id="0165c05">帥心亂。因此放發即復殺之。於是其婦即說</a><a name="0165c06" id="0165c06">偈言</a><a name="0165c07" id="0165c07"><p class='lg'>　　雖有利弓箭　　　未曾落一發</a><br><a name="0165c08" id="0165c08">　　殺傷既狼籍　　　如何不生悔　</p></a><a name="0165c09" id="0165c09"><p>彼人亦以偈答</a><a name="0165c10" id="0165c10"><p class='lg'>　　我有此妙技　　　弓箭應心手</a><br><a name="0165c11" id="0165c11">　　殺一輒生喜　　　以何應致悔</a><br><a name="0165c12" id="0165c12">　　吾本行此路　　　為人除怨害</a><br><a name="0165c13" id="0165c13">　　不自顧身命　　　以成勇健名　</p></a><a name="0165c14" id="0165c14"><p>佛言。彼射師者即我身是。射弟子者舍利弗</a><a name="0165c15" id="0165c15">是。五百賊者今五百比丘是。賊帥者調達</a><a name="0165c16" id="0165c16">是。舍利弗昔以一一箭破彼群賊。今一說法</a><a name="0165c17" id="0165c17">破調達眾</a><a name="0165c18" id="0165c18"><p>目連復白佛言。奇哉世尊。調達罵云惡欲比</a><a name="0165c19" id="0165c19">丘。便以生身墮大地獄。佛言。不但今世昔亦</a><a name="0165c20" id="0165c20">曾以惡口生身受大苦。又問。其事云何。答言。</a><a name="0165c21" id="0165c21">過去世時阿練若池水邊有二鴈。與一龜共</a><a name="0165c22" id="0165c22">結親厚。後時池水涸竭。二鴈作是議。今此</a><a name="0165c23" id="0165c23">池水涸竭。親厚必授大苦。議已語龜言。此池</a><a name="0165c24" id="0165c24">水涸竭汝無濟理。可銜一木。我等各銜一頭。</a><a name="0165c25" id="0165c25">將汝著大水處。銜木之時慎不可語。即便銜</a><a name="0165c26" id="0165c26">之。經過聚落諸小兒見皆言。鴈銜龜去鴈銜</a><a name="0165c27" id="0165c27">龜去。龜即瞋言何預汝事。即便失木墮地</a><a name="0165c28" id="0165c28">而死。爾時世尊。因此說偈</a><a name="0165c29" id="0165c29"><p class='lg'>　　夫士之生　　　斧在口中　　　所以斫身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220165b.htm'><img src='up.gif' border=0></a>
<a href='T220166a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>