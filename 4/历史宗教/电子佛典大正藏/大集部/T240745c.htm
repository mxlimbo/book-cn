<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0745c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷10)</font> 舍利弗品 <font face='Arial'>T24, p0745c</h2></font><hr>
<span class='old'>
</a><a name="0745b28" id="0745b28">初五月疾風暴雨。塵滅消除無復遺餘。阿那</a><a name="0745b29" id="0745b29">波那除煩惱。如雨淹塵。佛告諸比丘。阿</span><a name="0745c01" id="0745c01">那波那念三昧者。云何思云何念云何作。知</a><a name="0745c02" id="0745c02">之阿那波那念。諸比丘。若人善出家為道。若</a><a name="0745c03" id="0745c03">在空閑樹下山林。此是出靜處。問曰。何以</a><a name="0745c04" id="0745c04">出靜處。答曰。離諠鬧故。譬如牧牛人有</a><a name="0745c05" id="0745c05">一犢子。從出生飲母乳至于長大。欲取</a><a name="0745c06" id="0745c06">乳時。以繩繫犢著柱。犢子念乳牽繩跳</a><a name="0745c07" id="0745c07">踉。無時暫停。繩堅牢故。不能得脫倚</a><a name="0745c08" id="0745c08">柱而息。比丘譬如牧牛人。牛母為聚落。心</a><a name="0745c09" id="0745c09">為犢子。乳為五欲。柱為阿蘭若。繩為阿那</a><a name="0745c10" id="0745c10">波那念。一切禪定念阿那波那。諸佛緣覺阿</a><a name="0745c11" id="0745c11">羅漢之所尊重。若不捨城邑聚落。難入阿</a><a name="0745c12" id="0745c12">那波那。若禪比丘取此定已。阿那波那第四</a><a name="0745c13" id="0745c13">禪定。作已。而取為地。復觀苦空無我觀已。</a><a name="0745c14" id="0745c14">得阿羅漢果。是故佛為諸禪人。現阿蘭若</a><a name="0745c15" id="0745c15">住處。佛如知相地師。若欲立國邑。善能</a><a name="0745c16" id="0745c16">分別地相吉凶。即語王言。此地善可立國。</a><a name="0745c17" id="0745c17">若立國邑。王得大利益。王隨語已即立國</a><a name="0745c18" id="0745c18">邑。如相師占便即賞之。佛亦如是。能分</a><a name="0745c19" id="0745c19">別禪處。即向禪人說此處善可入禪。諸</a><a name="0745c20" id="0745c20">禪人即隨佛教。次第得阿羅漢果。讚嘆佛</a><a name="0745c21" id="0745c21">亦如王供養相師。諸禪人。如師子王依住</a><a name="0745c22" id="0745c22">此林。隱蔽其身伺禽獸。若近其處而起。</a><a name="0745c23" id="0745c23">捉取得便食之。比丘亦爾住在阿蘭若。伺</a><a name="0745c24" id="0745c24">候須陀洹斯陀含阿那含阿羅漢。次第得者</a><a name="0745c25" id="0745c25">即便取之。往昔偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240745b.htm'><img src='up.gif' border=0></a>
<a href='T240746a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>