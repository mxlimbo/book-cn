<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0582b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷3)</font> 二十三僧殘法之一 <font face='Arial'>T22, p0582b</h2></font><hr>
<span class='old'>
</a><a name="0582a28" id="0582a28">與女人身相觸。不得婬欲麤惡語。呵責廣</a><a name="0582a29" id="0582a29">說如上已。往世尊所頭面禮足在一面坐。</span><a name="0582b01" id="0582b01">以此因緣具白世尊。世尊爾時以此因緣</a><a name="0582b02" id="0582b02">集諸比丘。知而故問迦留陀夷。汝審爾不。</a><a name="0582b03" id="0582b03">答言爾。爾時世尊呵責迦留陀夷。汝所為</a><a name="0582b04" id="0582b04">非。非威儀非沙門法非淨行非隨順行。</a><a name="0582b05" id="0582b05">所不應為。世尊以無數方便呵責已。告諸</a><a name="0582b06" id="0582b06">比丘。迦留陀夷癡人。多種有漏處最初犯戒。</a><a name="0582b07" id="0582b07">自今已去與比丘結戒。集十句義乃至正</a><a name="0582b08" id="0582b08">法久住。欲說戒者當如是說。若比丘婬欲</a><a name="0582b09" id="0582b09">意於女人前自歎身言。大妹。我修梵行持</a><a name="0582b10" id="0582b10">戒精進修善法。可持是婬欲法供養我。</a><a name="0582b11" id="0582b11">如是供養第一最。僧伽婆尸沙。比丘義如</a><a name="0582b12" id="0582b12">上。婬欲意者如上。女人者如上。歎身者歎</a><a name="0582b13" id="0582b13">身端正好顏色。我是剎帝利長者居士婆羅</a><a name="0582b14" id="0582b14">門種。梵行者勤修離穢濁。持戒者不缺不</a><a name="0582b15" id="0582b15">穿漏無染污。善法者樂閑靜處。時到乞食</a><a name="0582b16" id="0582b16">著糞掃衣。作餘食法不食一坐食一摶食。</a><a name="0582b17" id="0582b17">塚間坐露坐樹下坐常坐隨坐。持三衣唄匿</a><a name="0582b18" id="0582b18">多聞能說法持毘尼坐禪。作如是自歎譽</a><a name="0582b19" id="0582b19">已供養我來。不說婬欲者偷蘭遮。若說婬</a><a name="0582b20" id="0582b20">欲僧伽婆尸沙。若在人女前一自歎譽身</a><a name="0582b21" id="0582b21">一僧伽婆尸沙。隨自歎身多小了了者一</a><a name="0582b22" id="0582b22">一僧伽婆尸沙。說而不了了者偷蘭遮。若手</a><a name="0582b23" id="0582b23">印若書信若遣使若現知相。令彼知者僧伽</a><a name="0582b24" id="0582b24">婆尸沙。不知者偷蘭遮。除二道更為索餘</a><a name="0582b25" id="0582b25">處供養偷蘭庶。天女阿須羅女龍女夜叉女</a><a name="0582b26" id="0582b26">餓鬼女畜生女能變形者向自歎譽身說而</a><a name="0582b27" id="0582b27">了了者偷蘭庶。不了了者突吉羅。若指印若</a><a name="0582b28" id="0582b28">書信若遣使若現知相歎說身令彼知者</a><a name="0582b29" id="0582b29">偷蘭遮。說而不知者突吉羅。畜生不能變<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220582a.htm'><img src='up.gif' border=0></a>
<a href='T220582c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>