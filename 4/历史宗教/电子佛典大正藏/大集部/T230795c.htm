<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0795c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0795c</h2></font><hr>
<span class='old'>
</a><a name="0795b28" id="0795b28"><p>是時彼師告其父曰。我昔曾教眾多童子。未</a><a name="0795b29" id="0795b29">曾見此愚鈍小兒。道蓬忘瓮道瓮忘蓬。我實</span><a name="0795c01" id="0795c01">不能教其誦習。時婆羅門聞斯語已。復作是</a><a name="0795c02" id="0795c02">念。非一切婆羅門皆能誦習。但作種姓婆羅</a><a name="0795c03" id="0795c03">門自然得活。亦何事辛苦。由此童子稟性愚</a><a name="0795c04" id="0795c04">鈍。時人皆悉喚為愚路。父於愚路偏鍾愛念。</a><a name="0795c05" id="0795c05">有請召處必將隨逐。後於異時父婆羅門身</a><a name="0795c06" id="0795c06">嬰重病。雖加醫藥漸就衰羸。告大路曰。我</a><a name="0795c07" id="0795c07">歿世後汝無憂慮。然愚路無識。爾勿見輕安</a><a name="0795c08" id="0795c08">危共同始終相濟盡兄弟義。當憶吾語。如佛</a><a name="0795c09" id="0795c09">言曰</a><a name="0795c10" id="0795c10"><p class='lg'>　　積聚皆銷散　　　崇高必墮落</a><br><a name="0795c11" id="0795c11">　　會合終別離　　　有命咸歸死　</p></a><a name="0795c12" id="0795c12"><p>說是語已即便命終。二子悲號具辦凶禮。送</a><a name="0795c13" id="0795c13">至林所焚燒既訖。懷憂而歸。是時舍利子及</a><a name="0795c14" id="0795c14">大目連。與五百苾芻詣憍薩羅國。人間慢行</a><a name="0795c15" id="0795c15">至室羅伐城。城中人眾聞舍利子及大目連。</a><a name="0795c16" id="0795c16">與五百苾芻欲來至此。出城迎接。爾時大路。</a><a name="0795c17" id="0795c17">於此城外在一樹下。領五百人授其學業。見諸</a><a name="0795c18" id="0795c18">大眾俱共出城。問學徒曰。今此人眾欲何處</a><a name="0795c19" id="0795c19">去。學徒報曰。此諸人眾聞舍利子及大目連。</a><a name="0795c20" id="0795c20">與五百苾芻欲來至此。共出迎候。大路問</a><a name="0795c21" id="0795c21">曰。彼二人者有何可觀。我昔聞彼俱棄最上</a><a name="0795c22" id="0795c22">婆羅門種。於第二族剎帝利種沙門喬答摩處。</a><a name="0795c23" id="0795c23">而為出家。何足迎也。彼門人中有摩納縛迦</a><a name="0795c24" id="0795c24">崇重三寶。前白師曰。大師勿作是語。彼獲聖</a><a name="0795c25" id="0795c25">果有大威神。若大師聞彼說法。必當隨從而</a><a name="0795c26" id="0795c26">求出家。時諸學徒。每於假日或觀城市或往</a><a name="0795c27" id="0795c27">仙渠。或採祠薪或禮天廟。後因休假學徒出</a><a name="0795c28" id="0795c28">行。大路念曰。摩納縛迦稱讚佛法。我今宜可</a><a name="0795c29" id="0795c29">竊往聽之。便出城外見一苾芻樹下經行。往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230795b.htm'><img src='up.gif' border=0></a>
<a href='T230796a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>