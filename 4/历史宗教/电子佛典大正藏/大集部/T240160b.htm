<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0160b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷12)</font> <font face='Arial'>T24, p0160b</h2></font><hr>
<span class='old'>
</a><a name="0160a28" id="0160a28">捉。王先有女。顏容端正眾人樂見。同於河中</a><a name="0160a29" id="0160a29">遊戲。令稍相遠。報其女曰。有人捉汝。汝便高</span><a name="0160b01" id="0160b01">聲。又敕守岸人曰。我女作聲。汝等即須相近。</a><a name="0160b02" id="0160b02">若見男子便可捉取。爾時狗賊復作是念。今</a><a name="0160b03" id="0160b03">王與女遊戲河中。應要與彼女相共嬉戲。</a><a name="0160b04" id="0160b04">作是念已。即於上流而住。放一瓦鍋隨流而</a><a name="0160b05" id="0160b05">下。岸夫見已謂是賊。競持棒打瓦鍋便破。</a><a name="0160b06" id="0160b06">乃知非賊。第二第三亦復如是。乃至十數。時</a><a name="0160b07" id="0160b07">守岸人屢見瓦鍋。便捨不打。爾時狗賊頭戴</a><a name="0160b08" id="0160b08">一鍋。隨流而下至王女所。上女舟中。手執利</a><a name="0160b09" id="0160b09">刀告王女曰。汝勿作聲。若作聲者我當害</a><a name="0160b10" id="0160b10">汝。王女怕懼不敢作聲。因與戲會。既戲會已</a><a name="0160b11" id="0160b11">便走而去。女見賊去。高聲啼泣作如是言。彼</a><a name="0160b12" id="0160b12">賊強私我今已去訖。守河岸人報王女曰。汝</a><a name="0160b13" id="0160b13">嬉戲時默然歡樂。賊今既去乃始啼泣。我等</a><a name="0160b14" id="0160b14">於今何處求賊。守岸人等具以告王。王曰。汝</a><a name="0160b15" id="0160b15">等云何不善防守致令如是。時彼王女被狗</a><a name="0160b16" id="0160b16">賊交。遂便有胎。具足十月誕生一子。時彼狗</a><a name="0160b17" id="0160b17">賊聞王女生子。復作念云。我今必為我兒作</a><a name="0160b18" id="0160b18">諸喜慶。作是念已。即變其形為一給使。從王</a><a name="0160b19" id="0160b19">內出告諸人曰。王有教令。我女生子。汝諸國</a><a name="0160b20" id="0160b20">人。可於今夜恣意歡樂。互盜衣服財帛任情</a><a name="0160b21" id="0160b21">而作。時國群臣及諸人眾。聞是語已放情嬉</a><a name="0160b22" id="0160b22">戲。其聲喧鬧聞于王內。王問諸人。我諸國</a><a name="0160b23" id="0160b23">人云何喧鬧若是。國人答曰。我等先奉王教</a><a name="0160b24" id="0160b24">令我如是。王聞是已知是狗賊所作。便作是</a><a name="0160b25" id="0160b25">念。我若捉此狗賊不得。我便捨去國位。即設</a><a name="0160b26" id="0160b26">一計造一大堂。堂既了已。其兒年已六歲。令</a><a name="0160b27" id="0160b27">諸群臣擊鼓宣令。盡喚國內所有男子盡入</a><a name="0160b28" id="0160b28">堂內。有不來者捉獲殺之。爾時國人盡來入</a><a name="0160b29" id="0160b29">堂。時彼狗賊亦在其中。時王即以華鬘告其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240160a.htm'><img src='up.gif' border=0></a>
<a href='T240160c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>