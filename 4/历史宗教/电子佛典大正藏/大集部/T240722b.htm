<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0722b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷7)</font> 舍利弗品 <font face='Arial'>T24, p0722b</h2></font><hr>
<span class='old'>
</a><a name="0722a28" id="0722a28">作四法事和合。是名一行。亦言五行波羅</a><a name="0722a29" id="0722a29">提木叉。應一處說波羅提木叉。無慚愧人不</span><a name="0722b01" id="0722b01">得入。於一眾僧事不得同入。驅出在外。</a><a name="0722b02" id="0722b02">是名不共住。是故律本說。不共布薩及諸</a><a name="0722b03" id="0722b03">羯磨。是比丘得波羅夷罪不應共住。律本</a><a name="0722b04" id="0722b04">說竟</a><a name="0722b05" id="0722b05"><p>如是已說次第戒句。若處處犯者。欲知分</a><a name="0722b06" id="0722b06">別。是故如來結此文句已。根入根不但人</a><a name="0722b07" id="0722b07">女。一切女亦如是。金銀女。此女非處若處。得</a><a name="0722b08" id="0722b08">罪者。我今當說。三女者。於三女根中。人女</a><a name="0722b09" id="0722b09">有三道。黃門有三。各有三根。有三男子</a><a name="0722b10" id="0722b10">波羅夷。十二處人男女。此易可解。二根黃</a><a name="0722b11" id="0722b11">門後自解說。人女有三根。畜生女亦三根。人</a><a name="0722b12" id="0722b12">女有三根。非人女有三根。畜生女有三根。</a><a name="0722b13" id="0722b13">二根黃門人非人畜生合九。人黃門非人黃</a><a name="0722b14" id="0722b14">門畜生黃門有二合六。人男子非人男子畜</a><a name="0722b15" id="0722b15">生男子合六。都合三十。若二處乃至入如胡</a><a name="0722b16" id="0722b16">麻子。行不淨行。得波羅夷。非欲心不成。是</a><a name="0722b17" id="0722b17">故律本中說。比丘不起心。如是初說。比丘</a><a name="0722b18" id="0722b18">者。此是行欲比丘。穀道者。是糞道。若比丘行</a><a name="0722b19" id="0722b19">婬。於糞道中入如胡麻。得波羅夷罪。非</a><a name="0722b20" id="0722b20">但己作。亦教人作。若行時已自受樂。罪亦</a><a name="0722b21" id="0722b21">不免。此皆用心。非餘事得罪。善人出家。</a><a name="0722b22" id="0722b22">若人捉令作不淨行。此比丘不樂一心護</a><a name="0722b23" id="0722b23">戒。此不得罪。後受樂得波羅夷罪。有怨</a><a name="0722b24" id="0722b24">家將女人至比丘所欲壞比丘。或以飲</a><a name="0722b25" id="0722b25">食誘。知識眷屬至比丘所。而作是言。大德。</a><a name="0722b26" id="0722b26">此是我等事。願大德為作。夜半將一女人。</a><a name="0722b27" id="0722b27">捉比丘推眠。或有捉比丘手捉頭捉腳者。</a><a name="0722b28" id="0722b28">而以女根穀道逼內比丘根。若此比丘三時</a><a name="0722b29" id="0722b29">受樂。得波羅夷罪。若精出亦犯不出亦犯。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240722a.htm'><img src='up.gif' border=0></a>
<a href='T240722c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>