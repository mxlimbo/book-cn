<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0383c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷35)</font> 第八門第九子攝頌之餘說 <font face='Arial'>T24, p0383c</h2></font><hr>
<span class='old'>
</a><a name="0383b28" id="0383b28">善法無損(一了)如是應知於法於戒。於教授事</a><a name="0383b29" id="0383b29">不放逸事。於臥具事於修定事。生殷重心恭</span><a name="0383c01" id="0383c01">敬供養。如是作時得安樂住。令諸苾芻眾得</a><a name="0383c02" id="0383c02">增長善法無損(七了)</a><a name="0383c03" id="0383c03"><p>汝等苾芻復有七種不虧損法。汝等應聽云</a><a name="0383c04" id="0383c04">何為七。若諸苾芻不愛作業。不愛言談。不著</a><a name="0383c05" id="0383c05">睡眠。不樂聚集及近惡友。不貪名利。參問他</a><a name="0383c06" id="0383c06">人常修於定。於增上證不生喜足無退屈心。</a><a name="0383c07" id="0383c07">乃至證得真實諦來無暫休息。如是作時得安</a><a name="0383c08" id="0383c08">樂住。令諸苾芻眾得增長善法無損(七了)汝等苾</a><a name="0383c09" id="0383c09">芻復有七種不虧損法。汝等應聽云何為七。</a><a name="0383c10" id="0383c10">若有苾芻有淨信心。有慚有愧。具大精勤。有</a><a name="0383c11" id="0383c11">念定慧。如是作時得安樂住。令諸苾芻眾得</a><a name="0383c12" id="0383c12">增長善法無損(七了)汝等苾芻復有七種不虧損</a><a name="0383c13" id="0383c13">法。汝等應聽云何為七。知法知義知時知量。</a><a name="0383c14" id="0383c14">知自身知門徒知他人行。如是作時得安樂</a><a name="0383c15" id="0383c15">住。令諸苾芻眾得增長善法無損(七了)汝等苾芻</a><a name="0383c16" id="0383c16">復有七法。云何為七。若有苾芻修念覺分觀</a><a name="0383c17" id="0383c17">時。依空閑處依止離欲。依止寂滅遠離災難。</a><a name="0383c18" id="0383c18">如是法勤喜安定捨。修觀之時依空閑處依</a><a name="0383c19" id="0383c19">止離欲。依止寂滅遠離災難。如是作時得安</a><a name="0383c20" id="0383c20">樂住。令諸苾芻眾得增長善法無損。汝等苾</a><a name="0383c21" id="0383c21">芻是謂七法。無有退轉應常修習。汝等一心</a><a name="0383c22" id="0383c22">慇懃守護。令諸苾芻眾得增長善法無損</a><a name="0383c23" id="0383c23"><p>汝等苾芻復有六法令他歡喜。汝應諦聽我</a><a name="0383c24" id="0383c24">當為說。云何為六。一者我今應以身業行慈。</a><a name="0383c25" id="0383c25">謂於大師所及諸賢聖同梵行處。起慈善心</a><a name="0383c26" id="0383c26">以身禮敬。灑掃塗拭作曼荼羅。布列眾華燒</a><a name="0383c27" id="0383c27">香供養。或復為其按摩手足。若見病苦隨時</a><a name="0383c28" id="0383c28">供給。如是作時令他歡喜。愛念敬重共相親</a><a name="0383c29" id="0383c29">附。和合攝受無諸違諍。一心同事如水乳合。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240383b.htm'><img src='up.gif' border=0></a>
<a href='T240384a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>