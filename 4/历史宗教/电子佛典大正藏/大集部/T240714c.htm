<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0714c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷6)</font> 舍利弗品 <font face='Arial'>T24, p0714c</h2></font><hr>
<span class='old'>
</a><a name="0714b28" id="0714b28">水。於靜處者。唯有二人。可作不淨行。一</a><a name="0714b29" id="0714b29">切惡法為初。問曰。佛何以作是言。答曰。於</span><a name="0714c01" id="0714c01">清淨法中。而須提那作垢故。名須提那於</a><a name="0714c02" id="0714c02">淨法中最初犯垢。如來以種種方便者。種</a><a name="0714c03" id="0714c03">種薄賤。此人難養者。於覆藏法。自不能護</a><a name="0714c04" id="0714c04">其身。是名難養。不知足者。為住於覆藏</a><a name="0714c05" id="0714c05">處故。名不知足。若得珍寶如須彌山。亦不</a><a name="0714c06" id="0714c06">稱意故。名不知足。說身聚集一處者。共</a><a name="0714c07" id="0714c07">集一處而相讚嘆或煩惱讚嘆。懶墮者。有</a><a name="0714c08" id="0714c08">八所作悉具足。如來方便讚嘆少欲知足易</a><a name="0714c09" id="0714c09">養易長。少欲者。無慳貪心。若於一供養隨</a><a name="0714c10" id="0714c10">其所得。若持易養者。能制六情不隨六塵。</a><a name="0714c11" id="0714c11">是名易養。易長者。於四供養知量知足。是</a><a name="0714c12" id="0714c12">名易長。若麤若細趣得而受。為少欲故。即</a><a name="0714c13" id="0714c13">是知足。淨者。為少欲知足。是名淨。已淨故。</a><a name="0714c14" id="0714c14">不染塵垢。即是抖擻。因抖擻塵垢。是名端</a><a name="0714c15" id="0714c15">正。又言三業俱淨棄除三不善業無人毀</a><a name="0714c16" id="0714c16">呰。是名端正。不聚者。身覆藏煩惱。令開</a><a name="0714c17" id="0714c17">發使分散。是名不聚。以不聚故。即勇猛精</a><a name="0714c18" id="0714c18">進。佛為諸比丘制戒。善者能信受隨應比</a><a name="0714c19" id="0714c19">丘。何以故。若少欲知足人者。即能受持。是</a><a name="0714c20" id="0714c20">故佛為說戒本。如五色華次第貫穿。亦如</a><a name="0714c21" id="0714c21">七寶珠貫之次第。今世後世說令恐怖。若</a><a name="0714c22" id="0714c22">人樂學者住學地。而得阿羅漢。或得斯陀</a><a name="0714c23" id="0714c23">含阿那含須陀洹。若無因緣者亦得生天。</a><a name="0714c24" id="0714c24">若佛說長阿含短阿含。善者能信受。戒者</a><a name="0714c25" id="0714c25">學地。何謂為學地。答曰。禪定三昧法。何謂</a><a name="0714c26" id="0714c26">為學地。因十法。因十法故。而為結戒。令</a><a name="0714c27" id="0714c27">眾僧安隱。安隱者。不傾危。若人能受如來</a><a name="0714c28" id="0714c28">所說禁戒者。當來世極大安樂。是名安隱。</a><a name="0714c29" id="0714c29">佛言。若人受我語者。我為結戒。若人不受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240714b.htm'><img src='up.gif' border=0></a>
<a href='T240715a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>