<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0165c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷13)</font> <font face='Arial'>T24, p0165c</h2></font><hr>
<span class='old'>
</a><a name="0165b28" id="0165b28">迦治之。即依佛教。為阿難陀治。是時世尊坐</a><a name="0165b29" id="0165b29">師子座。為諸大眾廣說法要。具壽阿難陀亦</span><a name="0165c01" id="0165c01">在此會聽法。侍縛迦作是念云。我治阿難陀</a><a name="0165c02" id="0165c02">瘡。今正是時。何以故。聽法心至。割截不知痛</a><a name="0165c03" id="0165c03">故。作是念已。便取妙藥傅其瘡上。瘡既熟已。</a><a name="0165c04" id="0165c04">以刀割之出其膿血。復以妙膏傅上。因即除</a><a name="0165c05" id="0165c05">差。然作此法時。阿難陀以聽法故。了然不覺。</a><a name="0165c06" id="0165c06">佛說法已。侍縛迦白世尊曰。我於聽法坐中</a><a name="0165c07" id="0165c07">治阿難陀瘡。割截針決。阿難陀以聽法故。皆</a><a name="0165c08" id="0165c08">不覺知。具壽阿難陀報曰。我為聽佛法故。假</a><a name="0165c09" id="0165c09">令割截我身碎如油麻。都不覺痛。是時能治</a><a name="0165c10" id="0165c10">醫王。見斯事已生希有心。時諸苾芻咸皆有</a><a name="0165c11" id="0165c11">疑。請世尊曰。大德。尊者歡喜曾作何業。遂於</a><a name="0165c12" id="0165c12">背上生癰瘡耶。佛告諸苾芻。歡喜先業汝今</a><a name="0165c13" id="0165c13">應聽。廣說如前。乃至說伽他曰</a><a name="0165c14" id="0165c14"><p class='lg'>　　假令經百劫　　　所作業不亡</a><br><a name="0165c15" id="0165c15">　　因緣會遇時　　　果報還自受　</p></a><a name="0165c16" id="0165c16"><p>乃往古昔。於一邊國。名雞羅吒。有王治化。當</a><a name="0165c17" id="0165c17">時無佛。唯有獨覺出現世間。時有獨覺聖者。</a><a name="0165c18" id="0165c18">為乞食故。至此城中詣國王宅。王見生嗔。</a><a name="0165c19" id="0165c19">便以彈丸打其脊背。時彼尊者降自貢高。知</a><a name="0165c20" id="0165c20">彼非器捨之而去。諸苾芻。昔時王者。即歡喜</a><a name="0165c21" id="0165c21">是。由以瞋心以彈打辟支佛故。五百生中常</a><a name="0165c22" id="0165c22">於背上受惡瘡報。今末後身餘報如是。苾芻。</a><a name="0165c23" id="0165c23">若作黑白雜業當受其報。廣說如前。具壽歡</a><a name="0165c24" id="0165c24">喜有常法。若與如來真身相隨行者。其心則</a><a name="0165c25" id="0165c25">常恭敬。若與如來化身行者。其心則少恭敬。</a><a name="0165c26" id="0165c26">時有一長者。請如來及諸苾芻。於其家中設</a><a name="0165c27" id="0165c27">諸供養。爾時世尊。至時著衣持缽。與諸苾芻</a><a name="0165c28" id="0165c28">前後圍遶。赴長者供。飯食訖還來本處。苾芻</a><a name="0165c29" id="0165c29">問阿難陀曰。汝於今日隨如來赴供。為隨真<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240165b.htm'><img src='up.gif' border=0></a>
<a href='T240166a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>