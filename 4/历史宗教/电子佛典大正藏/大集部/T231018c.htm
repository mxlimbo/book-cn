<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 1018c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷20)</font> 第五部眾學法 畜假髻莊具學處第一百八十 <font face='Arial'>T23, p1018c</h2></font><hr>
<span class='old'>
</a><a name="1018b28" id="1018b28">取食。或復食時齧半留半。或復舒舌舐掠脣</a><a name="1018b29" id="1018b29">口。佛言。應制學處。不手散食。不毀訾食。不</span><a name="1018c01" id="1018c01">填頰食。不齧半食。不舒舌食。應當學</a><a name="1018c02" id="1018c02"><p>時有露形外道鄔波索迦。近生敬信歸佛法</a><a name="1018c03" id="1018c03">僧。遂請佛就舍而食。行諸飲食及以糗團薄</a><a name="1018c04" id="1018c04">餅蘿菔。是時六眾欲譏施主。便以糗團作窣</a><a name="1018c05" id="1018c05">睹波像。上安蘿菔覆以薄餅。遂相告曰。此</a><a name="1018c06" id="1018c06">是惡趣中露形外道脯刺拏塔。漸取食之蘿</a><a name="1018c07" id="1018c07">菔便倒。更相告曰。此是露形外道作窣睹波</a><a name="1018c08" id="1018c08">今便崩倒。施主見已息歸敬心。佛言。應制學</a><a name="1018c09" id="1018c09">處。不作窣睹波形食。應當學</a><a name="1018c10" id="1018c10"><p>或時六眾受他請食。其美好者有餘著。手中</a><a name="1018c11" id="1018c11">即便以舌重舐其手。缽亦如是。或是振手或</a><a name="1018c12" id="1018c12">復振缽。謂以缽水振灑餘人。污彼衣服。見他</a><a name="1018c13" id="1018c13">好衣生嫉妒故。佛言。如是等皆不應作。應當</a><a name="1018c14" id="1018c14">學</a><a name="1018c15" id="1018c15"><p>時有施主飯食眾僧。報言聖者。多有好食莫</a><a name="1018c16" id="1018c16">多請糗。六眾不信便多受糗。後見好食欲棄</a><a name="1018c17" id="1018c17">其糗。比座有一摩訶羅苾芻。四顧而望。干時</a><a name="1018c18" id="1018c18">六眾苾芻。便持糗團置彼缽內。遂令溢滿不</a><a name="1018c19" id="1018c19">暇受餘。佛言。常看缽食。應當學</a><a name="1018c20" id="1018c20"><p>時有苾芻食時缽滿。六眾傍觀共生輕慢。云</a><a name="1018c21" id="1018c21">此摩訶羅能噉食。佛言。不輕慢心觀比坐缽</a><a name="1018c22" id="1018c22">中食。應當學</a><a name="1018c23" id="1018c23"><p>時六眾苾芻。以不淨手捉淨水瓶。遂令諸蠅</a><a name="1018c24" id="1018c24">競來附近。招致譏醜。佛言。不以污手捉淨水</a><a name="1018c25" id="1018c25">瓶。應當學</a><a name="1018c26" id="1018c26"><p>時苾芻尼在江豬山。於菩提長者高樓上食。</a><a name="1018c27" id="1018c27">以洗缽水棄在好地。施主生嫌。佛言。應制學</a><a name="1018c28" id="1018c28">處。在白衣舍不棄洗缽水。除問主人。應當學</a><a name="1018c29" id="1018c29"><p>緣在室羅伐城。時有婆羅門孩兒遇病。有鄔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231018b.htm'><img src='up.gif' border=0></a>
<a href='T231019a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>