<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0981b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷14)</font> 食曾觸食學處第二十六 <font face='Arial'>T23, p0981b</h2></font><hr>
<span class='old'>
</a><a name="0981a28" id="0981a28">觸。二過午受過更觸。若苾芻尼。知是曾觸食。</a><a name="0981a29" id="0981a29">不作法而重吞咽者。結罪同前</span><a name="0981b01" id="0981b01"><p>此中犯相其事云何。若苾芻尼。於曾觸食作</a><a name="0981b02" id="0981b02">曾觸想及疑食者。波逸底迦。若非曾觸作曾</a><a name="0981b03" id="0981b03">觸想疑。得惡作罪。若非觸非觸想。或觸作非</a><a name="0981b04" id="0981b04">觸想。無犯。若曾所觸缽未好淨洗。若小缽若</a><a name="0981b05" id="0981b05">匙若銅盞若安鹽器而用食者。皆波逸底迦</a><a name="0981b06" id="0981b06">罪。若手觸缽袋若拭巾錫杖。若戶鑰及鎖。如</a><a name="0981b07" id="0981b07">是等物。若觸捉已不淨洗手捉餘飲食。乃至</a><a name="0981b08" id="0981b08">果等吞咽之時。皆得波逸底迦。若苾芻尼欲</a><a name="0981b09" id="0981b09">飲水時。不淨洗口吞咽之時。得惡作罪。若以</a><a name="0981b10" id="0981b10">澡豆土等。清淨澡漱者。無犯</a><a name="0981b11" id="0981b11"><p><b>　　<A NAME="n758"></A>不受食學處第二十七</b></a><a name="0981b12" id="0981b12"><p>緣處同前。時大哥羅苾芻。於一切時常用深</a><a name="0981b13" id="0981b13">摩舍那處缽。(謂是棄死屍處舊云尸陀者訛)受用深摩舍那處衣</a><a name="0981b14" id="0981b14">食臥具。云何死屍處缽。若有人死。瓦甌祭器</a><a name="0981b15" id="0981b15">取以充缽。云何死人衣。以衣贈屍取以浣染</a><a name="0981b16" id="0981b16">縫刺為衣。云何死人食。是諸親族以五團食</a><a name="0981b17" id="0981b17">祭饗亡靈。取而充食。云何臥具。此大哥羅常</a><a name="0981b18" id="0981b18">在屍處而為眠臥。是謂屍林缽衣食臥具。若</a><a name="0981b19" id="0981b19">人多死時。大哥羅身體肥盛。不復數往城中</a><a name="0981b20" id="0981b20">乞食。若無人死。身形羸瘦。數往城中巡門乞</a><a name="0981b21" id="0981b21">食。時守城門者。作心記念。大哥羅食死人肉</a><a name="0981b22" id="0981b22">耶。時此城中有一婆羅門。身亡送至林所。其</a><a name="0981b23" id="0981b23">妻及女哭在一邊。時大哥羅看燒死屍。時女</a><a name="0981b24" id="0981b24">見已告其母曰。今此聖者猶如瞎烏。守屍而</a><a name="0981b25" id="0981b25">住。時有人聞來告苾芻。苾芻白佛。佛言。彼婆</a><a name="0981b26" id="0981b26">羅門女自為損害。我聲聞弟子德若妙高。作</a><a name="0981b27" id="0981b27">麤惡言共相輕毀。緣斯惡業於五百生中常</a><a name="0981b28" id="0981b28">為瞎烏。時遠近人眾。咸聞世尊所記之事。廣</a><a name="0981b29" id="0981b29">說乃至勿令野干噉其祭食。即便疾去驅彼野<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230981a.htm'><img src='up.gif' border=0></a>
<a href='T230981c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>