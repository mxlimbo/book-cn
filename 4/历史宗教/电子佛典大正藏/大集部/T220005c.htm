<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0005c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷1)</font> 第一分初波羅夷法 <font face='Arial'>T22, p0005c</h2></font><hr>
<span class='old'>
</a><a name="0005b28" id="0005b28">王。達尼迦言。王已與我。典材令言。若王已相</a><a name="0005b29" id="0005b29">與。隨意取之。達尼迦便取城防大材斷截持</span><a name="0005c01" id="0005c01">去。時雨舍大臣案行諸處。遇見於道。即問</a><a name="0005c02" id="0005c02">典材令。何以乃持城防大材與彼比丘。答言。</a><a name="0005c03" id="0005c03">非是我與。復問。是誰。答言。是王。雨舍即啟。</a><a name="0005c04" id="0005c04">不審大王。何以乃以城防大材與達尼迦。王</a><a name="0005c05" id="0005c05">言。誰道我與。雨舍言。是典材令。王即敕左</a><a name="0005c06" id="0005c06">右。收典材令。受教即收。將詣王所。時達尼迦</a><a name="0005c07" id="0005c07">入城乞食。道路見之問言。汝何所犯繫縛乃</a><a name="0005c08" id="0005c08">爾。答言。由大德故致此大罪。願見救免全</a><a name="0005c09" id="0005c09">其性命。達尼迦言。汝且在前吾尋後到。時典</a><a name="0005c10" id="0005c10">材令既至王所。王問。汝何以乃持城防大材</a><a name="0005c11" id="0005c11">與達尼迦。白言。大王。不敢專輒。達尼迦言。</a><a name="0005c12" id="0005c12">王教使與。王便敕呼。時達尼迦已在門外。王</a><a name="0005c13" id="0005c13">敕令前。即前見王。王問言。我以何時與比丘</a><a name="0005c14" id="0005c14">材。達尼迦言。王豈不憶初登位時以一切境</a><a name="0005c15" id="0005c15">內草木及水施沙門婆羅門耶。王言。我本所</a><a name="0005c16" id="0005c16">施不及有主。怪哉比丘。乃作此方便而取人</a><a name="0005c17" id="0005c17">物。復語言。我是灌頂王。如何當囚殺沙門。</a><a name="0005c18" id="0005c18">如今便可速還。詣佛法王自當以法治汝。</a><a name="0005c19" id="0005c19">時有聞者皆驚愕言。達尼迦犯罪應死。云何</a><a name="0005c20" id="0005c20">呵責而便放遣。如此得脫誰不為盜。又譏呵</a><a name="0005c21" id="0005c21">言。沙門釋子。親受王供而盜王材。況復我等</a><a name="0005c22" id="0005c22">當得無畏。沙門釋子。常讚歎不盜教人布施。</a><a name="0005c23" id="0005c23">如何於今躬行賊法。此等無沙門行破沙門</a><a name="0005c24" id="0005c24">法。如此惡聲展轉流布。國中不信樂佛法長</a><a name="0005c25" id="0005c25">者居士婆羅門等。遙見沙門輒種種罵。諸比</a><a name="0005c26" id="0005c26">丘聞。更相問言。誰盜王材致是惡聲。達尼迦</a><a name="0005c27" id="0005c27">言。是我所作。時諸比丘種種呵責。汝所作非</a><a name="0005c28" id="0005c28">法不隨順道。世尊種種毀呰不與取讚歎不</a><a name="0005c29" id="0005c29">盜。汝今云何躬行賊法。諸比丘如是呵責已。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220005b.htm'><img src='up.gif' border=0></a>
<a href='T220006a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>