<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0525b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷1)</font> 初釋波羅底木叉經序 <font face='Arial'>T24, p0525b</h2></font><hr>
<span class='old'>
</a><a name="0525a28" id="0525a28">由念誦等勤相應故。言如說行者。於所作業</a><a name="0525a29" id="0525a29">以身語心順大師言無違犯故。更難遇者。聞</span><a name="0525b01" id="0525b01">讀受持斯猶易得。如說行者極為難遇。勇勵</a><a name="0525b02" id="0525b02">精勤方全戒行。非下劣心之所能得故。說更</a><a name="0525b03" id="0525b03">言彰極難也。此中明教及行。是難遭遇聞讀</a><a name="0525b04" id="0525b04">誦持。謂是其教。遵奉修習。即是其行</a><a name="0525b05" id="0525b05"><p class='lg'>　　諸佛出現於世樂　　　演說微妙正法樂</a><br><a name="0525b06" id="0525b06">　　僧伽一心同見樂　　　和合俱修勇進樂　</p></a><a name="0525b07" id="0525b07"><p>此頌意明三寶興世所有事業皆是樂因故。</a><a name="0525b08" id="0525b08">言諸佛出現於世樂者。謂入胎時現生時名</a><a name="0525b09" id="0525b09">佛出世。依將成理作如是說。雖曰菩薩受佛</a><a name="0525b10" id="0525b10">陀稱。或成正覺時名佛出世。由於爾時成一</a><a name="0525b11" id="0525b11">切智得佛陀號。是妙解脫喜樂因故。說名為</a><a name="0525b12" id="0525b12">樂。猶如世人名火為樂。言演說微妙正法樂</a><a name="0525b13" id="0525b13">者。謂契經等十二分教。言僧伽者。謂八大人</a><a name="0525b14" id="0525b14">等。言一心同見者。謂於戒見威儀正命眾同</a><a name="0525b15" id="0525b15">遵故。又明一心同事難可壞故。言和合俱修</a><a name="0525b16" id="0525b16">者。即是齊心俱淨尸羅故。言勇進者。於三學</a><a name="0525b17" id="0525b17">處勤修行故。或勇心策勵令諸煩惱究竟盡</a><a name="0525b18" id="0525b18">故。又心勇決於所修事進無退故並是樂因</a><a name="0525b19" id="0525b19"><p class='lg'>　　若見寶人則為樂　　　并與共住亦為樂</a><br><a name="0525b20" id="0525b20">　　若不見諸愚癡人　　　是則名為常受樂　</p></a><a name="0525b21" id="0525b21"><p>此頌意明親近善人遠離惡友亦是樂因故。</a><a name="0525b22" id="0525b22">上半下半如次應識。言寶人者。於罪惡事遠</a><a name="0525b23" id="0525b23">而捨棄即此寶人。有勝善德見及同住並</a><a name="0525b24" id="0525b24">能生樂。若不修善品。多為惡行迷於正理故</a><a name="0525b25" id="0525b25">曰愚癡。不應親近速當捨離</a><a name="0525b26" id="0525b26"><p class='lg'>　　見具尸羅者為樂　　　若見多聞亦名樂</a><br><a name="0525b27" id="0525b27">　　見阿羅漢是真樂　　　由於後有不生故　</p></a><a name="0525b28" id="0525b28"><p>此頌意明善友差別。然諸寶人有其二種。一</a><a name="0525b29" id="0525b29">者世俗。二者勝義。世俗復二。一住定分。二住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240525a.htm'><img src='up.gif' border=0></a>
<a href='T240525c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>