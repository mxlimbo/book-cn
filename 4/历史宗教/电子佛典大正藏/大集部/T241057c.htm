<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1057c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷4)</font> 雜品第十九 <font face='Arial'>T24, p1057c</h2></font><hr>
<span class='old'>
</a><a name="1057b28" id="1057b28">故。若神是河何故復言河清河濁。有此岸</a><a name="1057b29" id="1057b29">彼岸中流深淺。到於大海可度不度。譬如</span><a name="1057c01" id="1057c01">有樹則有神居。若無樹者神何所居。河之與</a><a name="1057c02" id="1057c02">神亦應如是。是故彼此二岸中流次第不斷。</a><a name="1057c03" id="1057c03">總名為河。是故可言。即之與異五陰亦爾。</a><a name="1057c04" id="1057c04">譬如有人罵辱貴勝因惡口故腳被鎖械。是</a><a name="1057c05" id="1057c05">腳實無惡口之罪。而被鎖械。是故不得決定</a><a name="1057c06" id="1057c06">說言。異作異受即作即受。唯有智者可得說</a><a name="1057c07" id="1057c07">言。即作即受異作異受。譬如器油炷火人</a><a name="1057c08" id="1057c08">護。眾緣和合乃名燈明。汝意若謂燈明增</a><a name="1057c09" id="1057c09">減。是義不然。何以故滅故不增來故無減。</a><a name="1057c10" id="1057c10">以次第生故言燈增減。汝意若謂燈是無常</a><a name="1057c11" id="1057c11">油即是常。油多明多油少明少者。是義不然。</a><a name="1057c12" id="1057c12">何以故。油無常故有盡有燒。如其常者應二</a><a name="1057c13" id="1057c13">念住。若二念住誰能燒盡。是故智人亦復說</a><a name="1057c14" id="1057c14">言。燈明即異。五陰亦爾。明即六入油即是</a><a name="1057c15" id="1057c15">業。油業因緣故。令五陰有增有減有彼有</a><a name="1057c16" id="1057c16">此。如有人說阿坻耶語。是阿坻耶久已過去</a><a name="1057c17" id="1057c17">不在今日。世人相傳次第不滅。故得稱為阿</a><a name="1057c18" id="1057c18">坻耶語智者。亦說是阿坻耶語非阿坻耶語。</a><a name="1057c19" id="1057c19">雖復是非俱不失理。五陰亦爾。亦可說言即</a><a name="1057c20" id="1057c20">作即受異作異受。有人巨富。繼嗣中斷身復</a><a name="1057c21" id="1057c21">喪沒財當入官。有人言曰。如是財物應當屬</a><a name="1057c22" id="1057c22">我。官人語言。是財云何異作異屬。是人復言。</a><a name="1057c23" id="1057c23">我是亡者第七世孫。次第不斷。云何是財不</a><a name="1057c24" id="1057c24">屬我耶。官人即言如是如是。如汝所說智者</a><a name="1057c25" id="1057c25">說言。五陰亦爾即作即受。異作異受汝意若</a><a name="1057c26" id="1057c26">謂五陰作業。成已便過是身猶在。業無所依。</a><a name="1057c27" id="1057c27">業若無依便是無業。捨是身已云何得報。是</a><a name="1057c28" id="1057c28">義不然。何以故。一切過業待體待時。譬如橘</a><a name="1057c29" id="1057c29">子因橘而生從酢而甜。人為橘故種殖是子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241057b.htm'><img src='up.gif' border=0></a>
<a href='T241058a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>