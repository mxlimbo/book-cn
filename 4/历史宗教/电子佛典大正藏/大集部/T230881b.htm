<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0881b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷46)</font> 九十波逸底迦法 入王宮門學處第八十二之一 <font face='Arial'>T23, p0881b</h2></font><hr>
<span class='old'>
</a><a name="0881a28" id="0881a28">為其說法。令得見諦。授之錫杖與作記念。彼</a><a name="0881a29" id="0881a29">造錫杖制底現今供養。尊者從此欲往中國</span><a name="0881b01" id="0881b01">路過雪嶺。北方諸天俱來請曰。唯願慈哀於</a><a name="0881b02" id="0881b02">我住處為留少許記念之事。尊者便念。如世</a><a name="0881b03" id="0881b03">尊說。中方之地不著布羅。即便以屨付與天</a><a name="0881b04" id="0881b04">神。諸神得已於爽塏之地造一制底。名曰布</a><a name="0881b05" id="0881b05">羅制底。是時尊者過縛叉河至布灑城內。巡</a><a name="0881b06" id="0881b06">家乞食。既飯食已。剃除鬚髮并剪爪甲。諸</a><a name="0881b07" id="0881b07">人見已請其髮爪。作髮爪制底永貽供養。尊</a><a name="0881b08" id="0881b08">者次後從此南行至室羅伐城。諸苾芻見告</a><a name="0881b09" id="0881b09">言。善來大德迦多演那。所有遊履得安樂不</a><a name="0881b10" id="0881b10">答言。具壽有苦有樂。時諸苾芻具問其故。答</a><a name="0881b11" id="0881b11">曰隨處化人即是其樂。在勝音城被塵土壓。</a><a name="0881b12" id="0881b12">斯成是苦。時諸苾芻尋問所由。尊者具答其</a><a name="0881b13" id="0881b13">事。苾芻聞已作如是語。彼殺父人生極邪</a><a name="0881b14" id="0881b14">見。且受如是現世花報。未來苦果誰復代</a><a name="0881b15" id="0881b15">當。時迦多演那洗手足已。往詣佛所頭面禮</a><a name="0881b16" id="0881b16">足在一面坐。爾時世尊知而故問。迦多演那</a><a name="0881b17" id="0881b17">汝所遊履得安樂不。時迦多演那以所經事</a><a name="0881b18" id="0881b18">具白世尊。世尊聞已默然而住。時諸苾芻聞</a><a name="0881b19" id="0881b19">其說已。咸皆有疑。白佛言。世尊唯願慈悲</a><a name="0881b20" id="0881b20">為我宣說。彼仙道苾芻以何緣故。身為國主</a><a name="0881b21" id="0881b21">受大快樂。捨此勝位歸佛出家。斷諸煩惱得</a><a name="0881b22" id="0881b22">阿羅漢。不免刀殺。佛告諸苾芻。汝等當聽。仙</a><a name="0881b23" id="0881b23">道苾芻所造之業。因緣熟時必須自受。無逃</a><a name="0881b24" id="0881b24">避處。廣說如上。說伽他曰</a><a name="0881b25" id="0881b25"><p class='lg'>　　假令住百劫　　　所作業不亡</a><br><a name="0881b26" id="0881b26">　　因緣會遇時　　　果報還自受　</p></a><a name="0881b27" id="0881b27"><p>汝等苾芻乃往古昔佛不出世。有獨覺者出現</a><a name="0881b28" id="0881b28">世間。情存哀愍拯濟貧乏。知足而受不樂多</a><a name="0881b29" id="0881b29">求。唯一福田喻如麟角來託林藪少欲而住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230881a.htm'><img src='up.gif' border=0></a>
<a href='T230881c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>