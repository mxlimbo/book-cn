<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0819b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷35)</font> 九十波逸底迦法 施一食處過受學處第三十二 <font face='Arial'>T23, p0819b</h2></font><hr>
<span class='old'>
</a><a name="0819a28" id="0819a28">宿得惡作罪。若受食者便得墮罪。若於此宿</a><a name="0819a29" id="0819a29">餘處受食。宿時惡作食時無犯。若於餘處宿</span><a name="0819b01" id="0819b01">此處食。宿時無過食得墮罪。若餘處宿餘處</a><a name="0819b02" id="0819b02">食。暫來此者無犯。若此處所是多人共作。或</a><a name="0819b03" id="0819b03">施主見留。或是親族造此住處。過食無犯。</a><a name="0819b04" id="0819b04">又無犯者謂最初犯人。或癡狂心亂痛惱所</a><a name="0819b05" id="0819b05">纏</a><a name="0819b06" id="0819b06"><p><b>　　<A NAME="n565"></A>過三缽受食學處第三十三</b></a><a name="0819b07" id="0819b07"><p>佛在室羅伐城逝多林給孤獨園。爾時北方</a><a name="0819b08" id="0819b08">有大商主。來至此城郭外停止。六眾聞之共</a><a name="0819b09" id="0819b09">相告曰。難陀鄔波難陀。我聞北方有大商主。</a><a name="0819b10" id="0819b10">來至此城郭外停息。我今暫往就彼相看。必</a><a name="0819b11" id="0819b11">有容者少多勸化。難陀報曰。此亦善哉。即便</a><a name="0819b12" id="0819b12">俱往。自相告曰。彼諸商人若喚我等食者。應</a><a name="0819b13" id="0819b13">可報云。我有飲食且得充濟。若施衣者是要</a><a name="0819b14" id="0819b14">所須。既到彼已問言。商主自遠而至不疲勞</a><a name="0819b15" id="0819b15">耶。答言。聖者勞此相問。六眾曰必有容者暫</a><a name="0819b16" id="0819b16">可聽法。時彼商主恭敬合掌即便聽法。既聞</a><a name="0819b17" id="0819b17">法已商人請曰。聖者可於此食。答言。賢首我</a><a name="0819b18" id="0819b18">自充濟不勞辛苦。便於他日更復相看為其</a><a name="0819b19" id="0819b19">說法。商主慇懃請其受食。復還報曰。我不須</a><a name="0819b20" id="0819b20">食。後於異時商人議曰。此處乏草。當向某村</a><a name="0819b21" id="0819b21">逐草放牧。即將牛馬往詣彼方。是時六眾明</a><a name="0819b22" id="0819b22">日還去。就彼商人欲為說法。既至彼已不見</a><a name="0819b23" id="0819b23">商人。懷憂而住。時有人來問言。大德何故</a><a name="0819b24" id="0819b24">憂愁。鄔波難陀曰。此有商人是我相識資貨</a><a name="0819b25" id="0819b25">豐贍。不見告辭捨我而去。報言。聖者彼非全</a><a name="0819b26" id="0819b26">去。為此乏草暫往某村。逐草放牧兼賣貨物。</a><a name="0819b27" id="0819b27">不久還來。鄔波難陀曰。願汝無病長壽。作是</a><a name="0819b28" id="0819b28">語已即往彼村。遙見商人說伽他曰</a><a name="0819b29" id="0819b29"><p class='lg'>　　邊方險路不應往　　　設令去者勿居停<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230819a.htm'><img src='up.gif' border=0></a>
<a href='T230819c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>