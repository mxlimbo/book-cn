<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0113c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷16)</font> 第三分初受戒法上 <font face='Arial'>T22, p0113c</h2></font><hr>
<span class='old'>
</a><a name="0113b28" id="0113b28">其罪作不共語法。以是白佛。佛言。不應盡壽</a><a name="0113b29" id="0113b29">與不敬和尚阿闍梨者作不共語法。癡人無</span><a name="0113c01" id="0113c01">罪人不應與作不共語法。亦不應不語其罪</a><a name="0113c02" id="0113c02">作不共語法</a><a name="0113c03" id="0113c03"><p>不共語有五種。一者語言汝莫共我語。二者</a><a name="0113c04" id="0113c04">汝有所作莫白我。三者莫入我房。四者莫捉</a><a name="0113c05" id="0113c05">我衣缽及助我作眾事。五者莫來見我。諸比</a><a name="0113c06" id="0113c06">丘便以小事作不共語法。以是白佛。佛言。不</a><a name="0113c07" id="0113c07">應以小事作不共語法。若弟子成就五事。師</a><a name="0113c08" id="0113c08">應與作不共語法。於師無慚無愧不敬不愛</a><a name="0113c09" id="0113c09">不供養。是為五事。無此五事不應為作不共</a><a name="0113c10" id="0113c10">語法。有諸比丘。既與弟子作不共語法。還復</a><a name="0113c11" id="0113c11">共語共住。弟子倍更憍慢。以是白佛。佛言。不</a><a name="0113c12" id="0113c12">應作不共語竟復還共語。我不欲令彼失</a><a name="0113c13" id="0113c13">依止故作不共語。為調伏休息向泥洹故作</a><a name="0113c14" id="0113c14">不共語法。若還共語突吉羅。復有諸比丘。為</a><a name="0113c15" id="0113c15">弟子作不共語法。餘比丘輒與共語。弟子以</a><a name="0113c16" id="0113c16">此倍慢於師。以是白佛。佛言。不應他與弟子</a><a name="0113c17" id="0113c17">作不共語法而共語。佛既不聽他人與共語。</a><a name="0113c18" id="0113c18">便以此事還俗或作外道。以是白佛。佛言。若</a><a name="0113c19" id="0113c19">欲教彼悔過於師者聽得共語。時有師與弟</a><a name="0113c20" id="0113c20">子作不共語。弟子不肯悔過。以是白佛。佛言。</a><a name="0113c21" id="0113c21">不應不悔過。應作如是悔過。偏袒右肩右膝</a><a name="0113c22" id="0113c22">著地以兩手捧師足極自卑下白言。我小我</a><a name="0113c23" id="0113c23">癡後不敢復作。爾時有師不受弟子悔過。以</a><a name="0113c24" id="0113c24">是白佛。佛言。若還有慚愧敬愛供養。不應不</a><a name="0113c25" id="0113c25">受悔過。受悔過者罪則除滅</a><a name="0113c26" id="0113c26"><p>爾時復有諸師不知弟子犯戒不犯戒。不知</a><a name="0113c27" id="0113c27">悔過不悔過。見弟子犯戒不教訶。以是白佛。</a><a name="0113c28" id="0113c28">佛言。師應知弟子犯戒不犯戒悔過不悔過。</a><a name="0113c29" id="0113c29">見犯戒應教訶。若不知不教訶突吉羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220113b.htm'><img src='up.gif' border=0></a>
<a href='T220114a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>