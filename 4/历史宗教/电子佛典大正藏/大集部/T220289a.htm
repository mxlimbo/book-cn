<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0289a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0289a</h2></font><hr>
<span class='old'>
</a><a name="0288c28" id="0288c28"><p>時鸚鵡聞眾鳥說偈。聽已即說偈言</a><a name="0288c29" id="0288c29"><p class='lg'>　　若從我意者　　　不用禿梟王</span><br><a name="0289a01" id="0289a01">　　歡喜時睹面　　　尚令眾鳥怖</a><br><a name="0289a02" id="0289a02">　　況復瞋恚時　　　其面不可觀　</p></a><a name="0289a03" id="0289a03"><p>時眾鳥咸言。實如所說。即共集議。此鸚鵡</a><a name="0289a04" id="0289a04">鳥聰明黠慧。堪應為王。便拜為王。佛告諸比</a><a name="0289a05" id="0289a05">丘。彼時禿梟者。今闡陀比丘是。鸚鵡鳥者。</a><a name="0289a06" id="0289a06">今阿難是。彼於爾時已曾遮彼。不聽為王。</a><a name="0289a07" id="0289a07">今復遮彼。不聽知事。佛告諸比丘。依止舍衛</a><a name="0289a08" id="0289a08">城比丘。皆悉令集。乃至已聞者當重聞。有諸</a><a name="0289a09" id="0289a09">比丘依止城。若聚落住。污他家行惡行。污他</a><a name="0289a10" id="0289a10">家亦見亦聞。行惡行亦見亦聞。諸比丘應語</a><a name="0289a11" id="0289a11">是比丘言。長老。汝等污他家行惡行。污他</a><a name="0289a12" id="0289a12">家亦見亦聞。行惡行亦見亦聞。長老。汝等</a><a name="0289a13" id="0289a13">出去不應是中住。是比丘語諸比丘言。大德。</a><a name="0289a14" id="0289a14">僧隨愛隨瞋。隨怖隨癡。何以故。有如是同</a><a name="0289a15" id="0289a15">罪比丘。有驅者。有不驅者。諸比丘應語是比</a><a name="0289a16" id="0289a16">丘言。長老。汝等莫作是語。僧隨愛隨瞋。隨怖</a><a name="0289a17" id="0289a17">隨癡。有如是同罪比丘。有驅者。有不驅者。何</a><a name="0289a18" id="0289a18">以故。僧不隨愛不隨瞋。不隨怖不隨癡。諸長</a><a name="0289a19" id="0289a19">老。汝等污他家行惡行。污他家亦見亦聞。行</a><a name="0289a20" id="0289a20">惡行亦見亦聞。汝等出去莫此中住。是比</a><a name="0289a21" id="0289a21">丘。諸比丘如是諫時。若堅持是事不捨者。</a><a name="0289a22" id="0289a22">諸比丘應第二第三諫。捨是事故。第二第三</a><a name="0289a23" id="0289a23">諫時。捨者善。若不捨者。僧伽婆尸沙。諸比丘</a><a name="0289a24" id="0289a24">者。若僧若多人。若一人依止城。若聚落住</a><a name="0289a25" id="0289a25">者。云何依止聚落住。若比丘於彼聚落中得</a><a name="0289a26" id="0289a26">衣被飲食床臥病瘦湯藥等。是名依止住。若</a><a name="0289a27" id="0289a27">復不得衣食床臥病瘦湯藥等。但依止聚落。</a><a name="0289a28" id="0289a28">得免諸難。亦名依止住。若復比丘不依聚落</a><a name="0289a29" id="0289a29">免難。但依止聚落界住者。亦名依止住。污<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220288c.htm'><img src='up.gif' border=0></a>
<a href='T220289b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>