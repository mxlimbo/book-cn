<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0397b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷21)</font> 四提舍尼初 <font face='Arial'>T22, p0397b</h2></font><hr>
<span class='old'>
</a><a name="0397a28" id="0397a28">外相待尸利摩聞已。語弟子言。取衣缽來。</a><a name="0397a29" id="0397a29">我為諸上尊乞食。如是次第供給五百人已。</span><a name="0397b01" id="0397b01">然後自求日時。復過失食而還。至第三日亦</a><a name="0397b02" id="0397b02">復如是。乃至次第供給五百人。唯一人未</a><a name="0397b03" id="0397b03">得。此比丘隨尸利摩後。入一家。以先三日</a><a name="0397b04" id="0397b04">失食故。身體虛羸迷悶倒地。時諸婦人見已</a><a name="0397b05" id="0397b05">驚起欲扶。比丘尼言。住住。待我思惟。何故倒</a><a name="0397b06" id="0397b06">地即便憶念。為諸上尊乞食自失食。故悶極</a><a name="0397b07" id="0397b07">倒地起已自拂拭塵土正衣服已作是思惟。</a><a name="0397b08" id="0397b08"><p>能布施者有無上利。憶念布施生歡喜心。因</a><a name="0397b09" id="0397b09">歡喜故得清淨三昧。以三昧觀見五陰生滅。</a><a name="0397b10" id="0397b10">布施莊嚴心調伏諸根。即入金剛三昧。盡一</a><a name="0397b11" id="0397b11">切漏。於佛法中三明作證。尸利摩比丘尼得</a><a name="0397b12" id="0397b12">證已。爾時婦人將入洗浴已敷床令坐。然後</a><a name="0397b13" id="0397b13">與食。彼比丘故在門外立。婦人見已。恐復索</a><a name="0397b14" id="0397b14">食故。當戶而立。比丘尼見遮戶立心生疑。何</a><a name="0397b15" id="0397b15">故遮戶傾頭看見比丘衣角言。是我上尊乞</a><a name="0397b16" id="0397b16">食不得。即語言。尊者。可入取食。婦人言。阿</a><a name="0397b17" id="0397b17">尼且食。我當更求與之比丘尼言。今世飢儉</a><a name="0397b18" id="0397b18">何處更得復持食與婦人。嫌言沙門釋子無有</a><a name="0397b19" id="0397b19">慈心云何三日失食飢極垂命。而復從索食。</a><a name="0397b20" id="0397b20">諸比丘以是因緣往白世尊佛言。呼是諸比</a><a name="0397b21" id="0397b21">丘來。來已佛具問上事。汝實爾不。答言實爾。</a><a name="0397b22" id="0397b22">佛言。從今日後不聽白衣家內非親里比丘</a><a name="0397b23" id="0397b23">尼邊自手取食。復次佛住毘舍離。廣說如上。</a><a name="0397b24" id="0397b24">爾時尊者阿利吒身有瘡痍為人惡賤。人不</a><a name="0397b25" id="0397b25">與食。每行乞食時。若未入門閉門不前若</a><a name="0397b26" id="0397b26">已入門驅出不與。如來應供正遍知五事利</a><a name="0397b27" id="0397b27">益故。五日一行諸比丘房。見阿利吒身有瘡</a><a name="0397b28" id="0397b28">痍。佛知而故問。比丘汝身力調和不。答言。世</a><a name="0397b29" id="0397b29">尊。但患飢苦。佛問比丘汝不能乞食耶。答言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220397a.htm'><img src='up.gif' border=0></a>
<a href='T220397c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>