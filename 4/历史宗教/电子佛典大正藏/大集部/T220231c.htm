<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0231c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0231c</h2></font><hr>
<span class='old'>
</a><a name="0231b28" id="0231b28">淨相。欲心熾盛便作是念。我著法服為此</a><a name="0231b29" id="0231b29">欲事甚為不可。我當捨於法服著彼俗衣。七</span><a name="0231c01" id="0231c01">日之內不還僧中隨意所為。作是念已。即脫</a><a name="0231c02" id="0231c02">袈裟著彼俗衣便行欲事。過七日已還著法</a><a name="0231c03" id="0231c03">服而來入僧。入僧已還自厭污愧身所行。便</a><a name="0231c04" id="0231c04">作是念。都不見聞餘諸沙門有如是事。我今</a><a name="0231c05" id="0231c05">當以此事白尊者舍利弗。舍利弗當向世尊</a><a name="0231c06" id="0231c06">具陳此事。若佛有所教敕我當奉行。時二比</a><a name="0231c07" id="0231c07">丘往詣尊者舍利弗所廣說如上。時尊者舍</a><a name="0231c08" id="0231c08">利弗將二比丘往詣世尊禮足已。卻住一面。</a><a name="0231c09" id="0231c09">以上因緣廣白世尊。佛告舍利弗。應遣令去。</a><a name="0231c10" id="0231c10">是愚癡人。不復得在如來法中更出家受具</a><a name="0231c11" id="0231c11">戒。時舍利弗以哀愍故。偏袒右肩胡跪合掌</a><a name="0231c12" id="0231c12">白佛言。世尊當來有善男子。於世尊法中信</a><a name="0231c13" id="0231c13">家非家捨家出家。迷意顛倒起於淨想。無慚</a><a name="0231c14" id="0231c14">無愧三毒熾盛。唯願世尊為開方便。令是善</a><a name="0231c15" id="0231c15">男子更於如來法中得出家受具足戒。爾時</a><a name="0231c16" id="0231c16">佛告諸比丘依止毘舍離諸比丘皆悉令集。</a><a name="0231c17" id="0231c17">為諸比丘制戒。乃至已聞者當重聞。若比丘</a><a name="0231c18" id="0231c18">於和合僧中受具戒。若不還戒而行婬法。是</a><a name="0231c19" id="0231c19">比丘得波羅夷罪不應共住</a><a name="0231c20" id="0231c20"><p>復次佛住毘舍離。廣說如上。時諸比丘處處</a><a name="0231c21" id="0231c21">安居。安居已還詣毘舍離。到世尊所禮拜問</a><a name="0231c22" id="0231c22">訊。問訊已次第付房而住。房盡不受。有依</a><a name="0231c23" id="0231c23">屋欄草庵空地樹下住者。爾時有一比丘依</a><a name="0231c24" id="0231c24">樹下坐。作是思惟佛法出家甚為大苦。修習</a><a name="0231c25" id="0231c25">梵行亦為甚難。晝則風飄日炙。夜則蚊虻毒</a><a name="0231c26" id="0231c26">虫所嚙。我欲不堪於佛法中修淨梵行。彼比</a><a name="0231c27" id="0231c27">丘作是心念口言。諸比丘聞已便謂此比丘</a><a name="0231c28" id="0231c28">言汝捨戒耶。答言不捨我但作是念。我不堪</a><a name="0231c29" id="0231c29">於如來法中修淨梵行。諸比丘以是因緣往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220231b.htm'><img src='up.gif' border=0></a>
<a href='T220232a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>