<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0490b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷32)</font> 明雜誦跋渠法之一 四提舍尼初 <font face='Arial'>T22, p0490b</h2></font><hr>
<span class='old'>
</a><a name="0490a28" id="0490a28">然不悅。即彈右指火出。右足蹈地。摩訶羅見</a><a name="0490a29" id="0490a29">已大怖而走。乃至大迦葉往詣佛所。世尊即</span><a name="0490b01" id="0490b01">現兩足。從棺雙出。時尊者大迦葉見佛足已。</a><a name="0490b02" id="0490b02">偏袒右肩頭面作禮。說此偈言</a><a name="0490b03" id="0490b03"><p class='lg'>　　如來足踝滿　　　千輻相輪現</a><br><a name="0490b04" id="0490b04">　　指纖長柔軟　　　合縵網文成</a><br><a name="0490b05" id="0490b05">　　是故我今日　　　頂禮最勝足</a><br><a name="0490b06" id="0490b06">　　最勝柔軟足　　　曾遊行世間</a><br><a name="0490b07" id="0490b07">　　大悲濟群生　　　從今永不會</a><br><a name="0490b08" id="0490b08">　　是故我今日　　　稽首如來足</a><br><a name="0490b09" id="0490b09">　　如來救濟我　　　解脫得應真</a><br><a name="0490b10" id="0490b10">　　我今最後見　　　永已不復覲</a><br><a name="0490b11" id="0490b11">　　斷世眾疑惑　　　離欲中最上</a><br><a name="0490b12" id="0490b12">　　利益一切眾　　　無不得歡喜</a><br><a name="0490b13" id="0490b13">　　是故我今日　　　頂禮最勝足</a><br><a name="0490b14" id="0490b14">　　佛有如是德　　　善答決眾疑</a><br><a name="0490b15" id="0490b15">　　今日時已過　　　慈慧光永滅</a><br><a name="0490b16" id="0490b16">　　是故我今日　　　稽首最勝足</a><br><a name="0490b17" id="0490b17">　　我證四真諦　　　說佛功德寶</a><br><a name="0490b18" id="0490b18">　　偈讚禮敬訖　　　還攝雙足入　</p></a><a name="0490b19" id="0490b19"><p>諸比丘各議言。誰應闍維。時尊者大迦葉言。</a><a name="0490b20" id="0490b20">我是世尊長子。我應闍維。是時大眾皆言善</a><a name="0490b21" id="0490b21">哉。即便闍維。闍維已。迦葉憶聚落中摩訶羅</a><a name="0490b22" id="0490b22">比丘語。乃至欲行便行。不行則止。即語諸</a><a name="0490b23" id="0490b23">比丘言。長老世尊舍利非我等事。國王長者</a><a name="0490b24" id="0490b24">婆羅門居士眾求福之人自當供養。我等事</a><a name="0490b25" id="0490b25">者宜應先結集法藏。勿令佛法速滅。尋復議</a><a name="0490b26" id="0490b26">言。我等宜應何處結集法藏。時有言。向舍衛</a><a name="0490b27" id="0490b27">者。有言向沙祇。有言向瞻婆。有言向毘舍</a><a name="0490b28" id="0490b28">離。有言向迦維羅衛。時大迦葉作是言。應向</a><a name="0490b29" id="0490b29">王舍城結集法藏。所以者何。世尊記王舍城<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220490a.htm'><img src='up.gif' border=0></a>
<a href='T220490c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>