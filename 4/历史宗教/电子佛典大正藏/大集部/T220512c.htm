<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0512c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷35)</font> 明威儀法之一 四提舍尼初 <font face='Arial'>T22, p0512c</h2></font><hr>
<span class='old'>
</a><a name="0512b28" id="0512b28">嫌言。我持食來捨我而去。諸比丘以是因緣</a><a name="0512b29" id="0512b29">往白世尊。佛言。從今日後。乞食時後沙門</span><a name="0512c01" id="0512c01">應如是。云何如是。前沙門乞食時。不得大</a><a name="0512c02" id="0512c02">離遠。不得大近邊看。令主人生念。言不能</a><a name="0512c03" id="0512c03">乞食望得他殘耳。當在現處住若請食者應</a><a name="0512c04" id="0512c04">食。若不請者當乞食。若井若池水邊食已洗</a><a name="0512c05" id="0512c05">缽而去無罪。食時相待應如是。若不如是越</a><a name="0512c06" id="0512c06">威儀法也</a><a name="0512c07" id="0512c07"><p class='lg'>　　內衣聚落衣　　　入聚落著衣</a><br><a name="0512c08" id="0512c08">　　白衣家護衣　　　前沙門及後</a><br><a name="0512c09" id="0512c09">　　倩迎并與取　　　乞食與相待</a><br><a name="0512c10" id="0512c10">　　第六跋渠竟　</p></a><a name="0512c11" id="0512c11"><p>佛住舍衛城。爾時諸比丘闇中入禪坊倒地。</a><a name="0512c12" id="0512c12">諸比丘以是因緣往白世尊。佛言。從今日聽</a><a name="0512c13" id="0512c13">然燈。時六群比丘當直然燈。以口吹滅以手</a><a name="0512c14" id="0512c14">扇滅以衣扇滅。復放下風擾亂諸坐禪比丘。</a><a name="0512c15" id="0512c15">比丘以是因緣往白世尊。佛言。從今已後然</a><a name="0512c16" id="0512c16">燈法應如是。云何如是。應從最下次第當直</a><a name="0512c17" id="0512c17">當直人應預辦木鑽牛屎於食屋中宿火不得</a><a name="0512c18" id="0512c18">頓然燈。當置火一邊漸次然之然燈時當先</a><a name="0512c19" id="0512c19">然照舍利及形像前燈。禮拜已當出滅之。次</a><a name="0512c20" id="0512c20">然廁屋中。若坐禪時至者。應然禪坊中。應</a><a name="0512c21" id="0512c21">唱言。諸大德咒願燈隨喜。次然道經行處次</a><a name="0512c22" id="0512c22">然閣道頭。若多油者廁屋中當竟夜然若油</a><a name="0512c23" id="0512c23">少者人行斷當滅。滅已次滅道經行處。次滅</a><a name="0512c24" id="0512c24">閣道頭。次滅禪坊中燈。滅禪坊中燈時</a><a name="0512c25" id="0512c25">不得卒滅。當言諸大德敷褥欲滅燈。便以手</a><a name="0512c26" id="0512c26">遮唱言。燈欲滅燈欲滅。不聽用口吹滅手扇</a><a name="0512c27" id="0512c27">滅及衣扇滅當[<a href='javascript:showpic("images/072928.gif")'>敲-高+(立/(可-一))</a>]折頭燋去。至後夜時當復</a><a name="0512c28" id="0512c28">起先然廁屋。次然道經行處。次然閣道頭。</a><a name="0512c29" id="0512c29">次然禪坊中。然禪坊中時不得卒入然。當<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220512b.htm'><img src='up.gif' border=0></a>
<a href='T220513a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>