<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 1007a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷18)</font> 度惡性女人學處第一百一十七 <font face='Arial'>T23, p1007a</h2></font><hr>
<span class='old'>
</a><a name="1006c28" id="1006c28">新出家尼默然看住。吐羅尼告曰汝不能活。</a><a name="1006c29" id="1006c29">我與出家何故今時默然而住不見相助。尼</span><a name="1007a01" id="1007a01">言。聖者。我今不知本事。云何相助。吐羅尼</a><a name="1007a02" id="1007a02">曰。我若與大世主尼相競。汝可罵言。私剃頭</a><a name="1007a03" id="1007a03">者。蓮花色尼。於六大城衒色自活。法與尼。因</a><a name="1007a04" id="1007a04">使得受近圓。瘦喬答彌。被他抑令食其子肉</a><a name="1007a05" id="1007a05">者。當以此詞相助訶罵。惡性尼聞吐羅尼共</a><a name="1007a06" id="1007a06">他鬥時。調弄諸尼共相鬥諍。眾多尼曰。誰度</a><a name="1007a07" id="1007a07">如是惡性樂鬥令其出家。於中答言。除吐羅</a><a name="1007a08" id="1007a08">尼誰當度此。尼白苾芻。苾芻白佛。佛問訶責。</a><a name="1007a09" id="1007a09">廣說乃至制其學處。應如是說</a><a name="1007a10" id="1007a10"><p>若復苾芻尼。知惡性女人好為鬥諍。與出家</a><a name="1007a11" id="1007a11">并受近圓者。波逸底迦</a><a name="1007a12" id="1007a12"><p>尼謂吐羅難陀。或復餘尼。惡性女人者。謂好</a><a name="1007a13" id="1007a13">鬥諍。出家者。謂受求寂并餘學處。受近圓者。</a><a name="1007a14" id="1007a14">義如上說。釋罪相等廣亦同前</a><a name="1007a15" id="1007a15"><p><b>　　<A NAME="n853"></A>度多憂女人學處第一百一十八</b></a><a name="1007a16" id="1007a16"><p>緣處同前。時吐羅難陀尼。與無親族懷憂女</a><a name="1007a17" id="1007a17">人出家。彼常繫念思想親族。悲泣流淚初夜</a><a name="1007a18" id="1007a18">後夜。諸苾芻尼多為驚覺。聞彼哭聲心皆散</a><a name="1007a19" id="1007a19">亂不得存念與定者為刺眾多尼諫勿作悲涕</a><a name="1007a20" id="1007a20">非出家法。彼尼不受。答言。汝等不知他苦。父</a><a name="1007a21" id="1007a21">亡母死兄弟姊妹夫主及子悉皆棄背。我情</a><a name="1007a22" id="1007a22">痛切寧得不憂。諸苾芻尼互相問曰。誰度如</a><a name="1007a23" id="1007a23">是憂惱女人而為出家。尼言是吐羅尼度。尼</a><a name="1007a24" id="1007a24">白苾芻。苾芻白佛。佛問訶責。廣說乃至制其</a><a name="1007a25" id="1007a25">學處。應如是說</a><a name="1007a26" id="1007a26"><p>若復苾芻尼。知多憂惱女人。度出家者。波逸</a><a name="1007a27" id="1007a27">底迦</a><a name="1007a28" id="1007a28"><p>尼謂吐羅難陀。或復餘尼。多憂惱者。謂常懷</a><a name="1007a29" id="1007a29">愁。度出家者義同上說。釋罪相等廣亦如前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231006c.htm'><img src='up.gif' border=0></a>
<a href='T231007b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>