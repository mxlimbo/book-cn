<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0699b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷19)</font> 式叉迦羅尼法 <font face='Arial'>T22, p0699b</h2></font><hr>
<span class='old'>
</a><a name="0699a28" id="0699a28">白衣舍。以無數方便呵責已告諸比丘。此</a><a name="0699a29" id="0699a29">癡人多種有漏處最初犯戒。自今已去與比</span><a name="0699b01" id="0699b01">丘結戒。集十句義乃至正法久住。欲說戒</a><a name="0699b02" id="0699b02">者當如是說。不得衣纏頸入白衣舍。式叉</a><a name="0699b03" id="0699b03">迦羅尼。比丘義如上。纏頸者。總捉衣</a><a name="0699b04" id="0699b04">兩角著左肩上。故作衣纏頸入白衣舍。犯</a><a name="0699b05" id="0699b05">應懺突吉羅。以故作故。犯非威儀突吉羅。</a><a name="0699b06" id="0699b06">若不故作犯突吉羅。比丘尼突吉羅。式叉</a><a name="0699b07" id="0699b07">摩那沙彌沙彌尼突吉羅。是謂為犯。不犯者。</a><a name="0699b08" id="0699b08">或時有如是病。肩臂有瘡。若僧伽藍內。若</a><a name="0699b09" id="0699b09">村外。或作時。或在道行無犯。無犯者。最初</a><a name="0699b10" id="0699b10">未制戒。癡狂心亂。痛惱所纏(五竟)</a><a name="0699b11" id="0699b11"><p>不得衣纏頸入白衣舍坐。式叉迦羅尼。</a><a name="0699b12" id="0699b12">亦如是(六竟)</a><a name="0699b13" id="0699b13"><p>爾時佛在舍衛國祇樹給孤獨園。爾時六群</a><a name="0699b14" id="0699b14">比丘。以衣覆頭入白衣舍。諸居士見已皆</a><a name="0699b15" id="0699b15">譏嫌言。此沙門釋子不知慚愧。外自稱言。</a><a name="0699b16" id="0699b16">我知正法。如是有何正法。衣覆頭行似</a><a name="0699b17" id="0699b17">如盜賊。時諸比丘聞。其中有少欲知足行頭</a><a name="0699b18" id="0699b18">陀樂學戒知慚愧者。嫌責六群比丘言。</a><a name="0699b19" id="0699b19">汝等云何持衣覆頭入白衣舍。比丘往世</a><a name="0699b20" id="0699b20">尊所。頭面禮足在一面坐。以此因緣具白</a><a name="0699b21" id="0699b21">世尊。世尊爾時以此因緣集比丘僧。呵責</a><a name="0699b22" id="0699b22">六群比丘言。汝所為非。非威儀非沙門法</a><a name="0699b23" id="0699b23">非淨行非隨順行。所不應為。云何汝等衣</a><a name="0699b24" id="0699b24">覆頭入白衣舍。以無數方便呵責六群比</a><a name="0699b25" id="0699b25">丘已告諸比丘言。此癡人多種有漏處最</a><a name="0699b26" id="0699b26">初犯戒。自今已去與比丘結戒。集十句義</a><a name="0699b27" id="0699b27">乃至正法久住。欲說戒者當如是說。不得</a><a name="0699b28" id="0699b28">覆頭入白衣舍。式叉迦羅尼。比丘義如</a><a name="0699b29" id="0699b29">上。白衣舍者村落也。覆頭者。若以樹葉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220699a.htm'><img src='up.gif' border=0></a>
<a href='T220699c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>