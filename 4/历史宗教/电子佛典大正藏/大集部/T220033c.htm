<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0033c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷5)</font> 第一分之四捨墮法 <font face='Arial'>T22, p0033c</h2></font><hr>
<span class='old'>
</a><a name="0033b28" id="0033b28">佛以是事集比丘僧。問六群比丘。汝實爾不。</a><a name="0033b29" id="0033b29">答言。實爾世尊。佛種種呵責已告諸比丘。從</span><a name="0033c01" id="0033c01">今不聽於安居內受安居施。犯者突吉羅。爾</a><a name="0033c02" id="0033c02">時波斯匿王邊境有賊。違乙師達多富蘭那</a><a name="0033c03" id="0033c03">往討伐之。二人共議。我等今行或能沒命。當</a><a name="0033c04" id="0033c04">共出物供養比丘。即持財物詣比丘所語言。</a><a name="0033c05" id="0033c05">我今討賊。恐不得還。以此物施。願為受之。諸</a><a name="0033c06" id="0033c06">比丘作是念。世尊不聽我等安居內受安居施。</a><a name="0033c07" id="0033c07">不知云何。以是白佛。佛以是事集比丘僧問</a><a name="0033c08" id="0033c08">阿難言。自恣餘幾日。答言。餘十日。佛種種讚</a><a name="0033c09" id="0033c09">少欲知足。讚戒讚持戒已告諸比丘。從今聽</a><a name="0033c10" id="0033c10">諸比丘前後安居未至自恣十日受急施衣。</a><a name="0033c11" id="0033c11">佛既聽受急施衣。諸比丘便常畜。不受持不</a><a name="0033c12" id="0033c12">施人不淨施。檐重檐衣處處遊行。諸長老</a><a name="0033c13" id="0033c13">比丘見問言。汝不聞佛制畜長衣耶。答言。佛</a><a name="0033c14" id="0033c14">雖有制而聽受急施衣。諸比丘又問。汝等常</a><a name="0033c15" id="0033c15">畜急施衣。不受持不施人不淨施耶。答言如</a><a name="0033c16" id="0033c16">是。諸長老比丘種種呵責。以是白佛。佛以是</a><a name="0033c17" id="0033c17">事集比丘僧。問諸比丘。汝等實爾不。答言。實</a><a name="0033c18" id="0033c18">爾世尊。佛種種呵責已告諸比丘。從今不聽</a><a name="0033c19" id="0033c19">常畜急施衣。不受持不施人不淨施聽至衣</a><a name="0033c20" id="0033c20">時。既聽至衣時。諸比丘猶過衣時畜。長老比</a><a name="0033c21" id="0033c21">丘以是白佛。佛以是事集比丘僧。問諸比丘。</a><a name="0033c22" id="0033c22">汝等實爾不。答言。實爾世尊。佛種種呵責已</a><a name="0033c23" id="0033c23">告諸比丘。以十利故為諸比丘結戒。從今是</a><a name="0033c24" id="0033c24">戒應如是說。若比丘前後安居十日未至自</a><a name="0033c25" id="0033c25">恣得急施衣。若須應受乃至衣時。若過尼薩</a><a name="0033c26" id="0033c26">耆波逸提。急施衣者。若軍行若垂產婦。如是</a><a name="0033c27" id="0033c27">等急時施。過時不復施。衣時者。受迦絺那</a><a name="0033c28" id="0033c28">衣時。捨迦絺那衣已。名非衣時。比丘尼亦</a><a name="0033c29" id="0033c29">如是。式叉摩那沙彌沙彌尼突吉羅(十八竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220033b.htm'><img src='up.gif' border=0></a>
<a href='T220034a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>