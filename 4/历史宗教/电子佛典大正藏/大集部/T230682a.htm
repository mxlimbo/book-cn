<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0682a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷11)</font> 故泄精學處第一 觸女學處第二 <font face='Arial'>T23, p0682a</h2></font><hr>
<span class='old'>
</a><a name="0681c28" id="0681c28">芳林內。周遍遊觀持諸花果。入逝多林禮世</a><a name="0681c29" id="0681c29">尊足并諸大德。時有眾多居士居士婦。至逝</span><a name="0682a01" id="0682a01">多林。鄔陀夷見已作如是言。善來姊妹。猶如</a><a name="0682a02" id="0682a02">初月時一現耳。諸女答曰。大德。如世尊說。若</a><a name="0682a03" id="0682a03">人居在八無暇中。於清淨行無容修習。我之</a><a name="0682a04" id="0682a04">女身多諸障難。鎮營家業復是第九無容暇</a><a name="0682a05" id="0682a05">事。時鄔陀夷聞是語已。報諸女曰。汝豈不聞</a><a name="0682a06" id="0682a06"><p class='lg'>　　昔有娑竭王　　　廣營眾事業</a><br><a name="0682a07" id="0682a07">　　所作事未畢　　　其命已終亡</a><br><a name="0682a08" id="0682a08">　　汝等營家業　　　其事無竟時</a><br><a name="0682a09" id="0682a09">　　死是人共嫌　　　寧知忽來至　</p></a><a name="0682a10" id="0682a10"><p>諸女聞已答言。大德。我緣此故來入寺中。禮</a><a name="0682a11" id="0682a11">世尊足并諸上座大德苾芻。鄔陀夷曰。善來</a><a name="0682a12" id="0682a12">姊妹。如世尊說。以不堅身而求堅法。汝等來</a><a name="0682a13" id="0682a13">入寺中隨喜禮拜實為善事。汝等於此寺中</a><a name="0682a14" id="0682a14">頗請苾芻為引導人。指授房舍及塔廟不。諸</a><a name="0682a15" id="0682a15">女報曰。大德。豈我手執明炬而更求燈燭。今</a><a name="0682a16" id="0682a16">捨大德別請餘人為引導耶。時鄔陀夷便作</a><a name="0682a17" id="0682a17">是念。若我為其指授房舍廢修善品。若不指</a><a name="0682a18" id="0682a18">授交有所闕。入城乞食誰當見與。雖廢正修</a><a name="0682a19" id="0682a19">宜應指授。便洗手足即執香華。引導而進。</a><a name="0682a20" id="0682a20">說伽他曰</a><a name="0682a21" id="0682a21"><p class='lg'>　　若人以真金　　　日施百千兩</a><br><a name="0682a22" id="0682a22">　　不如暫入寺　　　誠心一禮塔　</p></a><a name="0682a23" id="0682a23"><p>姊妹。此是如來所居香殿。然佛世尊晝夜六</a><a name="0682a24" id="0682a24">時。常以佛眼觀察世間。誰增誰減誰遭苦厄。</a><a name="0682a25" id="0682a25">誰向惡道陷沒欲泥誰堪受化。作何方便拔</a><a name="0682a26" id="0682a26">濟令出。無聖財者令得聖財。以智安膳那破</a><a name="0682a27" id="0682a27">無明膜。無善根者令種善根。有善根者令其</a><a name="0682a28" id="0682a28">增長。安人天路能盡苦際趣涅槃城。時鄔陀</a><a name="0682a29" id="0682a29">夷說伽他曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230681c.htm'><img src='up.gif' border=0></a>
<a href='T230682b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>