<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0923c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷48)</font> 比丘尼揵度第十七 <font face='Arial'>T22, p0923c</h2></font><hr>
<span class='old'>
</a><a name="0923b28" id="0923b28">若有人與洗沐頭已止於堂上。持優缽羅</a><a name="0923b29" id="0923b29">華鬘阿希物多華鬘瞻婆華鬘蘇曼那華鬘</span><a name="0923c01" id="0923c01">婆師華鬘授與彼。彼即受之繫置頭上。如</a><a name="0923c02" id="0923c02">是阿難。世尊為女人說八不可過法。我及</a><a name="0923c03" id="0923c03">五百舍夷女人當共頂受。時阿難即往世尊</a><a name="0923c04" id="0923c04">所。頭面禮足已卻住一面白佛言。世尊。為</a><a name="0923c05" id="0923c05">女人說八不可過法。摩訶波闍波提等聞已</a><a name="0923c06" id="0923c06">頂受。譬如男子女人年少淨潔莊嚴。若有人</a><a name="0923c07" id="0923c07">洗沐頭已止於堂上。持諸華鬘授與彼。彼</a><a name="0923c08" id="0923c08">即兩手受之繫置頭上。如是阿難。摩訶波</a><a name="0923c09" id="0923c09">闍波提及五百女人得受戒。佛告阿難。若女</a><a name="0923c10" id="0923c10">人不於佛法出家者。佛法當得久住五百</a><a name="0923c11" id="0923c11">歲。阿難聞之不樂。心懷悔恨憂惱涕泣流</a><a name="0923c12" id="0923c12">淚。前禮佛足遶已而去。時有餘女人欲</a><a name="0923c13" id="0923c13">受戒者。彼比丘尼將往佛所。中道遇賊。賊</a><a name="0923c14" id="0923c14">即將毀辱戲弄。諸比丘尼語諸比丘。諸比丘</a><a name="0923c15" id="0923c15">白佛。佛言。自今已去。聽彼比丘尼即與出</a><a name="0923c16" id="0923c16">家受大戒。應如是與出家。若欲在比丘</a><a name="0923c17" id="0923c17">尼寺內剃髮者應白僧。若一一語令知然</a><a name="0923c18" id="0923c18">後剃髮。應作如是白。大姊僧聽。此某甲欲</a><a name="0923c19" id="0923c19">從某甲求剃髮。若僧時到僧忍聽。為某甲</a><a name="0923c20" id="0923c20">剃髮。白如是。應作如是白已為剃髮。若</a><a name="0923c21" id="0923c21">欲在比丘尼寺內出家者。若白僧若一一</a><a name="0923c22" id="0923c22">語令知。應作如是白。大姊僧聽。此某甲</a><a name="0923c23" id="0923c23">從某甲求出家。若僧時到僧忍聽。與某甲</a><a name="0923c24" id="0923c24">出家。白如是。應作如是白已與出家。應</a><a name="0923c25" id="0923c25">作如是出家。教出家者與著袈裟已。右</a><a name="0923c26" id="0923c26">膝著地合掌。教作如是言。我阿姨某甲。</a><a name="0923c27" id="0923c27">歸依佛法僧。我今隨佛出家。和尚某甲。如</a><a name="0923c28" id="0923c28">來無所著等正覺是我世尊。第二第三亦如</a><a name="0923c29" id="0923c29">是說。我阿姨某甲。歸依佛法僧竟。我今隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220923b.htm'><img src='up.gif' border=0></a>
<a href='T220924a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>