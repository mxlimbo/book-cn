<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0165a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷22)</font> <font face='Arial'>T23, p0165a</h2></font><hr>
<span class='old'>
</a><a name="0164c28" id="0164c28">罪羯磨與竟。僧應布薩說波羅提木叉。若比</a><a name="0164c29" id="0164c29">丘宿受清淨。不應共布薩說波羅提木叉。若</span><a name="0165a01" id="0165a01">眾僧未起如是得。布薩日未到。不應布薩說</a><a name="0165a02" id="0165a02">波羅提木叉。除鬥僧還和合一心聽布薩說</a><a name="0165a03" id="0165a03">波羅提木叉(七法中布薩法竟)</a><a name="0165a04" id="0165a04"><p class='juan'>
十誦律卷第二十二</p>
</a><a name="0165a05" id="0165a05"></a><a name="0165a06" id="0165a06"></a><a name="0165a07" id="0165a07"><p class='juan'>
十誦律卷第二十三(第四誦之三)</p>
</a><a name="0165a08" id="0165a08"></a><a name="0165a09" id="0165a09"><p><span class='byline'>　　　　後秦北印度三藏弗若多羅譯</span><br></a><a name="0165a10" id="0165a10"><p><b>　　<A NAME="n50"></A>七法中自恣法第三</b></a><a name="0165a11" id="0165a11"><p>佛在舍衛國。諸比丘夏安居時。先作如是制</a><a name="0165a12" id="0165a12">限。長老。我等不共語言不相問訊。是諸比丘</a><a name="0165a13" id="0165a13">作是制已。一處夏安居。先作如是法。若有初</a><a name="0165a14" id="0165a14">乞食還敷獨坐床。安洗足水洗足机拭足巾。</a><a name="0165a15" id="0165a15">淨水瓶常用水瓶。若有長食。盛淨器中蓋著</a><a name="0165a16" id="0165a16">一處。食不足者食此長食。若復有乞食後來。</a><a name="0165a17" id="0165a17">不足者取而食之。若復有殘著無草地。若無</a><a name="0165a18" id="0165a18">蟲水中。是諸長老。盛食器淨洗摩拭著一處。</a><a name="0165a19" id="0165a19">獨坐床。洗足机拭足巾淨水瓶常用水瓶著</a><a name="0165a20" id="0165a20">屏處。掃灑食堂。掃除竟入室坐禪。是諸長老。</a><a name="0165a21" id="0165a21">晡時從禪先起。見淨水瓶常用水瓶洗足盆。</a><a name="0165a22" id="0165a22">若空無水。持至水處。若獨能持來著一面。</a><a name="0165a23" id="0165a23">若不能持來。手招餘比丘共舉。持來還著</a><a name="0165a24" id="0165a24">本處不共語言不相問訊。諸佛常法兩時大</a><a name="0165a25" id="0165a25">會。春末月夏末月。春末月欲安居時。諸方國</a><a name="0165a26" id="0165a26">比丘來聽佛說法。心念。是法夏安居樂。是初</a><a name="0165a27" id="0165a27">大會。夏末月安居訖。自恣作衣竟。持衣缽來</a><a name="0165a28" id="0165a28">詣佛所。如是思惟。我久不見佛。久不見修伽</a><a name="0165a29" id="0165a29">陀。是第二大會。是諸比丘是中住處。夏安居<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230164c.htm'><img src='up.gif' border=0></a>
<a href='T230165b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>