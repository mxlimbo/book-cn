<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0845c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷40)</font> 九十波逸底迦法 捉寶學處第五十九 <font face='Arial'>T23, p0845c</h2></font><hr>
<span class='old'>
</a><a name="0845b28" id="0845b28">害毒。阿難陀曰。是可畏毒。然王國法。將刑之</a><a name="0845b29" id="0845b29">人所有語言必須反奏。見是語已即白王知。</span><a name="0845c01" id="0845c01">王曰可喚將來。既至王所。王自問曰。如汝</a><a name="0845c02" id="0845c02">所言有何義理。彼人具陳昔事。王於爾時於</a><a name="0845c03" id="0845c03">世尊所創發信心。問彼人曰。咄男子汝信佛</a><a name="0845c04" id="0845c04">語。答言大王我實深信。時王聞已淚落霑衣。</a><a name="0845c05" id="0845c05">報彼人曰。此物與汝眷屬皆放。時彼男子既</a><a name="0845c06" id="0845c06">得脫已喜不自勝。作如是念。我之所有富盛</a><a name="0845c07" id="0845c07">家業皆由世尊之所致也。我今宜應禮世尊</a><a name="0845c08" id="0845c08">足。請佛僧眾就舍而食。廣說乃至食已聞法。</a><a name="0845c09" id="0845c09">即於座上見四諦法獲預流果。廣如餘說。此</a><a name="0845c10" id="0845c10">是緣起尚未制戒</a><a name="0845c11" id="0845c11"><p>佛在王舍城鷲峰山。時鄔波難陀於日初分</a><a name="0845c12" id="0845c12">執持衣缽入城乞食。於路見教射人不申禮</a><a name="0845c13" id="0845c13">敬。巡家漸次至教射堂中。見無師主唯有諸</a><a name="0845c14" id="0845c14">徒。鄔波難陀告諸人曰。汝等學射徒費日功</a><a name="0845c15" id="0845c15">未能成就。即自執弓箭在右而射。放箭皆中。</a><a name="0845c16" id="0845c16">告言汝等當覓上好師匠而學技能。鄔波難陀</a><a name="0845c17" id="0845c17">告已而出。時彼射師還至堂中。諸人見時不</a><a name="0845c18" id="0845c18">致恭敬。問曰汝等何故傲慢異常。諸人報曰。</a><a name="0845c19" id="0845c19">我廢生業欲學技能。看此形勢似空費日。師</a><a name="0845c20" id="0845c20">問其故。諸人具以事答。師聞語已便往寺中</a><a name="0845c21" id="0845c21">覓鄔波難陀。見已禮足作如是語。阿遮利耶</a><a name="0845c22" id="0845c22">斯乃是我活命之緣。幸願慈悲勿相破壞。鄔</a><a name="0845c23" id="0845c23">波難陀報言。癡人。弓射之術是我技能。汝將</a><a name="0845c24" id="0845c24">活命無束脩禮。其人禮而謝曰。事已往者請</a><a name="0845c25" id="0845c25">勿致責。自今已去謹隨上命。即便貨賣教射</a><a name="0845c26" id="0845c26">之具。所得之物送與鄔波難陀。至射堂中憂</a><a name="0845c27" id="0845c27">懷而住。親友見問。何故憂愁。彼以事答。時人</a><a name="0845c28" id="0845c28">聞已便生譏議。沙門釋子所作非法。云何令</a><a name="0845c29" id="0845c29">他教射之人遂至貧乏。此亦緣起尚未制戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230845b.htm'><img src='up.gif' border=0></a>
<a href='T230846a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>