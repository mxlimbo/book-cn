<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0689c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷3)</font> 阿育王品第三集法藏 <font face='Arial'>T24, p0689c</h2></font><hr>
<span class='old'>
</a><a name="0689b27" id="0689b27">諸大德所。王大疲勞氣力噓吸。摩哂陀。問大</a><a name="0689b28" id="0689b28">王。何以如此喘息。王即答言。諸大德已教</span><a name="0689c01" id="0689c01">授我等。悉令堅固。我欲知諸大德去時。答</a><a name="0689c02" id="0689c02">言。我等不去。為欲前三月夏安居。王問。三</a><a name="0689c03" id="0689c03">月夏安居為是何等。答言。沙門法應三月安</a><a name="0689c04" id="0689c04">居。王當自知。我等無住處。又期日在近。時</a><a name="0689c05" id="0689c05">有大臣。名阿栗抽。兄弟五十五人立在王</a><a name="0689c06" id="0689c06">邊。即白大王。我等欲隨諸大德出家。王答。</a><a name="0689c07" id="0689c07">善哉。聽汝等出家。聽已往到摩哂陀所。即</a><a name="0689c08" id="0689c08">度為沙門。髮未落地即得羅漢。王於迦</a><a name="0689c09" id="0689c09">那迦庭前。造作六十八房。語已王即還</a><a name="0689c10" id="0689c10">國。摩哂陀。復教化王兄弟十人。極令堅固</a><a name="0689c11" id="0689c11">信心佛法。諸比丘於支帝耶山迦那迦房</a><a name="0689c12" id="0689c12">中三月夏坐。爾時便有六十六人得羅漢。</a><a name="0689c13" id="0689c13">於是諸比丘。夏三月後。到七月十五日自</a><a name="0689c14" id="0689c14">恣。白王夏訖。住此已久。曠絕師久。今欲</a><a name="0689c15" id="0689c15">還閻浮地問訊我師。王即答言。我用四事。</a><a name="0689c16" id="0689c16">供養法師。復有餘人。因依法師得三歸五</a><a name="0689c17" id="0689c17">戒。今諸大德何故愁憂。大德答言。先依師目</a><a name="0689c18" id="0689c18">下住。朝夕供養禮拜。今此間無師。以是愁</a><a name="0689c19" id="0689c19">憂。王言。諸大德。先云佛已涅槃。今故言有</a><a name="0689c20" id="0689c20">師。諸大德答言。佛雖入涅槃。舍利猶在。</a><a name="0689c21" id="0689c21">王言。我已知諸大德意欲令我起塔。若如</a><a name="0689c22" id="0689c22">是者。願諸大德。為度量好處。王復念言。</a><a name="0689c23" id="0689c23">地處可得。舍利云何得也。摩哂陀答言。王自</a><a name="0689c24" id="0689c24">與沙彌脩摩那共度量之。王答言。善哉。於</a><a name="0689c25" id="0689c25">是大王。即到沙彌脩摩那所問言。大德。我</a><a name="0689c26" id="0689c26">今云何得如來舍利也。脩摩那答言。善哉大</a><a name="0689c27" id="0689c27">王。但當淨治道路掃灑清淨。豎諸幢幡</a><a name="0689c28" id="0689c28">散華燒香。種種莊嚴。王與眷屬俱受八戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240689b.htm'><img src='up.gif' border=0></a>
<a href='T240690a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>