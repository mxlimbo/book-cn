<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0703a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷20)</font> 式叉迦羅尼法 <font face='Arial'>T22, p0703a</h2></font><hr>
<span class='old'>
</a><a name="0702c28" id="0702c28">皆譏嫌言。此沙門釋子無有慚愧受取無</a><a name="0702c29" id="0702c29">厭。外自稱言。我知正法。如是何有正法。受</span><a name="0703a01" id="0703a01">食溢缽。似如飢餓之人貪多。時諸比丘聞。</a><a name="0703a02" id="0703a02">其中有少欲知足行頭陀樂學戒知慚愧</a><a name="0703a03" id="0703a03">者。嫌責六群比丘言。汝等云何溢缽受食</a><a name="0703a04" id="0703a04">棄捐羹飯耶。諸比丘往世尊所。頭面禮足</a><a name="0703a05" id="0703a05">在一面坐。以此因緣具白世尊。世尊爾時</a><a name="0703a06" id="0703a06">以此因緣集比丘僧。呵責六群比丘言。汝</a><a name="0703a07" id="0703a07">所為非。非威儀非沙門法。非淨行非隨</a><a name="0703a08" id="0703a08">順行。所不應為。云何汝等受食溢缽棄捐</a><a name="0703a09" id="0703a09">羹飯。以無數方便呵責六群比丘已告諸</a><a name="0703a10" id="0703a10">比丘。此癡人多種有漏處最初犯戒。自今已</a><a name="0703a11" id="0703a11">去與比丘結戒。集十句義乃至正法久住。</a><a name="0703a12" id="0703a12">欲說戒者當如是說。當平缽受食式叉</a><a name="0703a13" id="0703a13">迦羅尼。比丘義如上。不平缽者溢滿。若比</a><a name="0703a14" id="0703a14">丘。故作不平缽受食。犯應懺突吉羅。以故</a><a name="0703a15" id="0703a15">作故。犯非威儀突吉羅。若不故作犯突吉</a><a name="0703a16" id="0703a16">羅。比丘尼突吉羅。式叉摩那沙彌沙彌尼突</a><a name="0703a17" id="0703a17">吉羅。是謂為犯。不犯者。或時有如是病。或</a><a name="0703a18" id="0703a18">時缽小。或時還墮案上無犯。無犯者。最初</a><a name="0703a19" id="0703a19">未制戒。癡狂心亂痛惱所纏(二十七竟)</a><a name="0703a20" id="0703a20"><p>爾時佛在舍衛國祇樹給孤獨園。時有居士。</a><a name="0703a21" id="0703a21">請眾僧欲設飯食。即其夜供辦食具。明</a><a name="0703a22" id="0703a22">日往白時到。時諸比丘。著衣持缽往居士</a><a name="0703a23" id="0703a23">家就座而坐。時居士手自斟酌種種飲食羹</a><a name="0703a24" id="0703a24">飯。六群比丘。取飯過多不容受羹。時諸居</a><a name="0703a25" id="0703a25">士見之皆譏嫌言。此沙門釋子不知慚愧受</a><a name="0703a26" id="0703a26">取無厭。外自稱言。我知正法。如是何有正</a><a name="0703a27" id="0703a27">法。受飯過多不容受羹。似如飢餓貪食之</a><a name="0703a28" id="0703a28">人。諸比丘聞。其中有少欲知足行頭陀樂</a><a name="0703a29" id="0703a29">學戒知慚愧者。嫌責六群比丘言。云何汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220702c.htm'><img src='up.gif' border=0></a>
<a href='T220703b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>