<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0289c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷40)</font> <font face='Arial'>T23, p0289c</h2></font><hr>
<span class='old'>
</a><a name="0289b28" id="0289b28">嚼楊枝者善。是事白佛。佛言。聽嚼楊枝。有</a><a name="0289b29" id="0289b29">五利益。一者口不苦。二者口不臭。三者除風。</span><a name="0289c01" id="0289c01">四者除熱病。五者除痰廕。復有五利益。一</a><a name="0289c02" id="0289c02">者除風。二者除熱。三者口滋味。四者能食。</a><a name="0289c03" id="0289c03">五者眼明。爾時便作時節兩時夜時晝時七</a><a name="0289c04" id="0289c04">日時常坐禪時。不洗浴垢臭。諸比丘共相謂</a><a name="0289c05" id="0289c05">言。佛聽洗者善。是事白佛。佛言。聽洗。爾時</a><a name="0289c06" id="0289c06">渠水流駛入者為水所漂。是事白佛。佛言。水</a><a name="0289c07" id="0289c07">中應施柱作障礙捉洗。爾時聽作時節兩時</a><a name="0289c08" id="0289c08">夜時晝時七日時常坐禪時。諸比丘得無量</a><a name="0289c09" id="0289c09">知見。證得須陀洹斯陀含阿那含阿羅漢。佛</a><a name="0289c10" id="0289c10">知諸比丘已得證。以是因緣集僧。語諸比丘。</a><a name="0289c11" id="0289c11">彼處有光明。諸佛在世法。歲二時大會。春末</a><a name="0289c12" id="0289c12">月夏末月。春末月者。諸方國土處處諸比丘</a><a name="0289c13" id="0289c13">來。作是念。佛所說法。我等當安居時修習得</a><a name="0289c14" id="0289c14">安樂住。是名初大會。夏末月者。諸比丘夏三</a><a name="0289c15" id="0289c15">月安居竟作衣畢。持衣缽詣佛所。作是念。我</a><a name="0289c16" id="0289c16">等久不見佛久不見世尊。是第二大會。是時</a><a name="0289c17" id="0289c17">婆求摩河邊諸比丘。夏安居三月過作衣竟。</a><a name="0289c18" id="0289c18">持衣缽來到佛所。佛遙見婆求摩河比丘來</a><a name="0289c19" id="0289c19">已。佛入初禪。婆求摩河比丘亦入初禪。佛從</a><a name="0289c20" id="0289c20">初禪起。入第二禪第三禪第四禪空無想無</a><a name="0289c21" id="0289c21">作。婆求摩比丘亦從初禪起。入第二禪第三</a><a name="0289c22" id="0289c22">禪第四禪空無想無作。爾時長老阿難。遙見</a><a name="0289c23" id="0289c23">婆求摩比丘來。即合掌白佛言。世尊。願世尊</a><a name="0289c24" id="0289c24">共婆求摩比丘語。令婆求摩比丘長夜安樂。</a><a name="0289c25" id="0289c25">佛語阿難。莫作是語。阿難如我所知。汝能知</a><a name="0289c26" id="0289c26">耶。阿難。我遙見婆求摩比丘來時。我入初禪。</a><a name="0289c27" id="0289c27">婆求摩比丘亦入初禪。我起初禪。入第二第</a><a name="0289c28" id="0289c28">三第四禪空無想無作。婆求摩比丘亦起初</a><a name="0289c29" id="0289c29">禪。入第二第三第四禪空無想無作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230289b.htm'><img src='up.gif' border=0></a>
<a href='T230290a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>