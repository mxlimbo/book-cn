<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0768b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷29)</font> 一百七十八單提法之一 <font face='Arial'>T22, p0768b</h2></font><hr>
<span class='old'>
</a><a name="0768a28" id="0768a28">如是說。若比丘尼。先受請若足食已。後食</a><a name="0768a29" id="0768a29">飯糗乾飯魚及肉者波逸提。比丘尼義如上。</span><a name="0768b01" id="0768b01">彼比丘尼。先受請若足食已。後食他飯糗乾</a><a name="0768b02" id="0768b02">飯魚及肉食。一咽一波逸提。比丘波逸提。式</a><a name="0768b03" id="0768b03">叉摩那沙彌沙彌尼突吉羅。是謂為犯。不犯</a><a name="0768b04" id="0768b04">者。受非正食請。若不滿足食請。若先不被</a><a name="0768b05" id="0768b05">請。若即於食上更得食。若於其家受前</a><a name="0768b06" id="0768b06">食後食無犯。無犯者。最初未制戒。癡狂心</a><a name="0768b07" id="0768b07">亂痛惱所纏(四十八)</a><a name="0768b08" id="0768b08"><p>爾時婆伽婆。在舍衛國祇樹給孤獨園。時提</a><a name="0768b09" id="0768b09">舍比丘尼。是安隱比丘尼弟子。彼有知舊檀</a><a name="0768b10" id="0768b10">越家。安隱比丘尼語提舍比丘尼言。可共</a><a name="0768b11" id="0768b11">往至檀越家。報言。欲往可爾。二人俱往。安</a><a name="0768b12" id="0768b12">隱比丘尼衣服齊整不失威儀。檀越見已生</a><a name="0768b13" id="0768b13">歡喜心。以此歡喜心便與供養。時安隱比</a><a name="0768b14" id="0768b14">丘尼。食後還至僧伽藍中。語提舍比丘尼</a><a name="0768b15" id="0768b15">言。此檀越篤信歡喜好施供養。時提舍比丘</a><a name="0768b16" id="0768b16">尼有嫉妒心。便作是語。檀越篤信好施供</a><a name="0768b17" id="0768b17">養於汝。時諸比丘尼聞。中有少欲知足行頭</a><a name="0768b18" id="0768b18">陀樂學戒知慚愧者。呵責提舍比丘尼</a><a name="0768b19" id="0768b19">言。云何生嫉妒心乃作是言。是檀越篤信</a><a name="0768b20" id="0768b20">好施供養於汝。即白諸比丘。諸比丘往白</a><a name="0768b21" id="0768b21">世尊。世尊以此因緣集比丘僧。呵責提舍</a><a name="0768b22" id="0768b22">比丘尼言。汝所為非。非威儀非沙門法非</a><a name="0768b23" id="0768b23">淨行非隨順行。所不應為。云何乃生嫉妒</a><a name="0768b24" id="0768b24">心言。檀越篤信好施供養於汝。以無數方</a><a name="0768b25" id="0768b25">便呵責已告諸比丘。此比丘尼多種有漏處</a><a name="0768b26" id="0768b26">最初犯戒。自今已去與比丘尼結戒。集十</a><a name="0768b27" id="0768b27">句義乃至正法久住。欲說戒者當如是說。</a><a name="0768b28" id="0768b28">若比丘尼於家生嫉妒心波逸提。比丘尼義</a><a name="0768b29" id="0768b29">如上。彼比丘尼於家生嫉妒心言。是檀越<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220768a.htm'><img src='up.gif' border=0></a>
<a href='T220768c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>