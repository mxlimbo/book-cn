<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0680a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷10)</font> 妄說自得上人法學處第四 <font face='Arial'>T23, p0680a</h2></font><hr>
<span class='old'>
</a><a name="0679c28" id="0679c28">告守門人曰。汝今當知。若見苾芻乞飲食</a><a name="0679c29" id="0679c29">者令詣我家。答言善哉我當遣去。彼見苾芻</span><a name="0680a01" id="0680a01">欲行乞食。報言聖者某甲長者。今日中前施</a><a name="0680a02" id="0680a02">乞者食。時乞食者既聞告已。皆悉往彼長者</a><a name="0680a03" id="0680a03">宅中。時彼長者各以美粥滿缽授與苾芻。苾</a><a name="0680a04" id="0680a04">芻受已並還本處隨情滿食。于時天氣陰凝</a><a name="0680a05" id="0680a05">寒風慘烈。諸苾芻共相謂曰。缽膩難洗。我</a><a name="0680a06" id="0680a06">等宜應詣溫泉所煖水洗之。即往泉邊各</a><a name="0680a07" id="0680a07">洗其缽。有一少年苾芻便作是念。此之溫水</a><a name="0680a08" id="0680a08">從何處來。去斯不遠鄔波難陀亦自洗缽。時</a><a name="0680a09" id="0680a09">少年者便到其所。致敬問曰。大德鄔波難</a><a name="0680a10" id="0680a10">陀。此之溫水從何處來。時大目連亦在溫泉</a><a name="0680a11" id="0680a11">洗缽。鄔波難陀教少年曰。汝今可往問少欲</a><a name="0680a12" id="0680a12">者。時彼少年至目連所。齊整威儀倍加恭敬。</a><a name="0680a13" id="0680a13">問言大德。此之溫水從何處來。報言具壽。從</a><a name="0680a14" id="0680a14">無熱惱大池處來。鄔波難陀適聞此說。白言</a><a name="0680a15" id="0680a15">上座勿害正經勿虧法眼。我雖未證豈無阿</a><a name="0680a16" id="0680a16">笈摩耶。如佛所說。無熱大池所有諸水具八</a><a name="0680a17" id="0680a17">功德。所謂冷美輕軟清淨香潔飲不損喉入腹</a><a name="0680a18" id="0680a18">無患。如所記言便違初德。然而持缽乞食不</a><a name="0680a19" id="0680a19">濟身飢。以虛誑心妄記他事。廣說乃至往白</a><a name="0680a20" id="0680a20">世尊。世尊告曰。汝諸苾芻溫泉水實從無熱</a><a name="0680a21" id="0680a21">池而來至此。苾芻白佛言。若其此水從彼來</a><a name="0680a22" id="0680a22">者何意今熱。世尊告曰。汝等應知。彼池水經</a><a name="0680a23" id="0680a23">遊五百熱捺落迦方至於此。由斯緣故遂變</a><a name="0680a24" id="0680a24">成熱。若問目連何因熱者。彼便具答不冷因</a><a name="0680a25" id="0680a25">緣。汝諸苾芻。然彼目連作如是想說時無犯</a><a name="0680a26" id="0680a26"><p>佛在室羅伐城給孤獨園。是時具壽大目連</a><a name="0680a27" id="0680a27">告諸苾芻曰。具壽。我入無所有定。聞曼陀</a><a name="0680a28" id="0680a28">羅池水之岸有諸象王吼叫之聲。鄔波難陀</a><a name="0680a29" id="0680a29">於眾中坐。聞此說已作如是言。上座勿虧正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230679c.htm'><img src='up.gif' border=0></a>
<a href='T230680b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>