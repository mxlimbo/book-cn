<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0325a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷45)</font> <font face='Arial'>T23, p0325a</h2></font><hr>
<span class='old'>
</a><a name="0324c28" id="0324c28">久立住故。迷悶倒地。諸比丘尼以是事白佛。</a><a name="0324c29" id="0324c29">佛以是事集二部漪。種種因緣讚戒讚持戒。</span><a name="0325a01" id="0325a01">讚戒讚持戒已語諸比丘。以十利故。與比丘</a><a name="0325a02" id="0325a02">尼結戒。從今是戒應如是說。若比丘尼。不問</a><a name="0325a03" id="0325a03">比丘便坐者波逸提。波逸提者。燒煮覆障。若</a><a name="0325a04" id="0325a04">不悔過能障礙道。是中犯者。若比丘尼。不問</a><a name="0325a05" id="0325a05">比丘輒坐者。波逸提。隨不問坐。隨得爾所波</a><a name="0325a06" id="0325a06">逸提(一百四事竟)</a><a name="0325a07" id="0325a07"><p>佛在舍衛國。爾時諸比丘尼。欲遊行他國。白</a><a name="0325a08" id="0325a08">王言。我等欲遊行他國。王當為我約敕諸國。</a><a name="0325a09" id="0325a09">莫令人民遮道惱我。王即遣使約敕四方。莫</a><a name="0325a10" id="0325a10">惱諸比丘尼。供給所須飲食燈燭。諸比丘</a><a name="0325a11" id="0325a11">尼遊行次。到無僧坊聚落。至一居士家欲宿。</a><a name="0325a12" id="0325a12">謂居士言。汝出舍去。我於中宿。居士言。善</a><a name="0325a13" id="0325a13">女。我在自舍。教我何去。比丘尼重言。汝但出</a><a name="0325a14" id="0325a14">去。汝欲惱我欺我耶。汝若不去者。我有官力。</a><a name="0325a15" id="0325a15">令汝得惱。居士作是思惟。諸比丘尼為王所</a><a name="0325a16" id="0325a16">護。有官力勢。或當惱我。作是念已怖畏即出。</a><a name="0325a17" id="0325a17">是居士老瘦無力。於冬寒時出舍垂死。諸居</a><a name="0325a18" id="0325a18">士呵責言。云何諸比丘尼自言善好有功德。</a><a name="0325a19" id="0325a19">不問主人便敷臥處。如王夫人大臣婦。是中</a><a name="0325a20" id="0325a20">有比丘尼。少欲知足行頭陀。聞是事心不喜。</a><a name="0325a21" id="0325a21">向佛廣說。佛以是事集二部漪。知而故問。汝</a><a name="0325a22" id="0325a22">實作是事不。答言。實作世尊。佛以種種因緣</a><a name="0325a23" id="0325a23">呵責言。云何名比丘尼。不問主人便敷臥具。</a><a name="0325a24" id="0325a24">種種因緣呵已語諸比丘。以十利故。與比丘</a><a name="0325a25" id="0325a25">尼結戒。從今是戒應如是說。若比丘尼。不問</a><a name="0325a26" id="0325a26">主人便敷臥具。若使人敷波逸提。波逸提者。</a><a name="0325a27" id="0325a27">燒煮覆障。若不悔過能障礙道。是中犯者。若</a><a name="0325a28" id="0325a28">比丘尼。不問主人若自敷臥具波逸提。若使</a><a name="0325a29" id="0325a29">人敷波逸提。隨不問自敷使人敷。隨得爾所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230324c.htm'><img src='up.gif' border=0></a>
<a href='T230325b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>