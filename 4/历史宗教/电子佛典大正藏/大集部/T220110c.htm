<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0110c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷16)</font> 第三分初受戒法上 <font face='Arial'>T22, p0110c</h2></font><hr>
<span class='old'>
</a><a name="0110b28" id="0110b28">子俱詣竹園。世尊遙見告諸比丘。彼來二人。</a><a name="0110b29" id="0110b29">一名優波提舍。二名拘律陀。此二人者。當</span><a name="0110c01" id="0110c01">於我弟子中為最上首。智慧無量神足第一。</a><a name="0110c02" id="0110c02">須臾來到。佛為漸次說法。布施持戒生天之</a><a name="0110c03" id="0110c03">論。訶欲不淨讚歎出離。即於坐上漏盡意</a><a name="0110c04" id="0110c04">解。皆前白佛。願得出家淨修梵行。佛言。善來</a><a name="0110c05" id="0110c05">比丘。於我法中修行梵行。得盡苦源即名出</a><a name="0110c06" id="0110c06">家受具足戒</a><a name="0110c07" id="0110c07"><p>爾時世尊遊羅閱祇。鬱鞞羅迦葉兄弟及千</a><a name="0110c08" id="0110c08">弟子。舍利弗目揵連及二百五十弟子。皆出</a><a name="0110c09" id="0110c09">家學道。羅閱祇諸豪貴族姓長者居士。亦皆</a><a name="0110c10" id="0110c10">出家。大眾圍繞集於彼國。而為說法</a><a name="0110c11" id="0110c11"><p>佛在王舍城。爾時世尊未教諸比丘有和尚</a><a name="0110c12" id="0110c12">阿闍梨。無和尚阿闍梨故。威儀失節。著上</a><a name="0110c13" id="0110c13">下衣皆不如法。不知淨不淨事。不繫念在前。</a><a name="0110c14" id="0110c14">不善護諸根。入聚落乞食受不淨食。自手取</a><a name="0110c15" id="0110c15">食不從人受。人授食時就彼手中抄撥而取。</a><a name="0110c16" id="0110c16">手捻缽緣不擎缽受。食時高聲亂語。不信樂</a><a name="0110c17" id="0110c17">佛法者譏訶言。此諸沙門甚於外道。無有威</a><a name="0110c18" id="0110c18">儀乃至高聲亂語。無沙門行破沙門法。其所</a><a name="0110c19" id="0110c19">不經過處皆得善利。復有一病比丘。無瞻視</a><a name="0110c20" id="0110c20">者由此命過。諸長老比丘聞種種訶責。以是</a><a name="0110c21" id="0110c21">白佛。佛以是事集比丘僧。問諸比丘。汝等實</a><a name="0110c22" id="0110c22">爾不。答言。實爾世尊。佛種種訶責言。汝等云</a><a name="0110c23" id="0110c23">何散亂其心。行止坐臥皆不如法。訶已告諸</a><a name="0110c24" id="0110c24">比丘。若披著上下衣不如法。乃至食時高</a><a name="0110c25" id="0110c25">聲亂語皆突吉羅。從今以十利故。聽諸比丘</a><a name="0110c26" id="0110c26">有和尚。和尚自然生心愛念弟子如兒。弟子</a><a name="0110c27" id="0110c27">自然生心敬重和尚如父。勤相教誡更相敬</a><a name="0110c28" id="0110c28">難。則能增廣佛法使得久住</a><a name="0110c29" id="0110c29"><p>請和尚法。應偏袒右肩脫革屣胡跪兩手<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220110b.htm'><img src='up.gif' border=0></a>
<a href='T220111a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>