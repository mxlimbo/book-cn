<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0787a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷32)</font> 受戒揵度之一 <font face='Arial'>T22, p0787a</h2></font><hr>
<span class='old'>
</a><a name="0786c28" id="0786c28">梵天王。如是如是。梵王。如汝所言。我向者</a><a name="0786c29" id="0786c29">在閑靜處而生此念言。我今已獲此法。此</span><a name="0787a01" id="0787a01">法甚深難知難解。永寂休息微妙最上。賢聖</a><a name="0787a02" id="0787a02">所知非愚者所習。眾生異見異忍異欲異命。</a><a name="0787a03" id="0787a03">依於異見樂於樔窟。眾生以是樂於樔</a><a name="0787a04" id="0787a04">窟故。於緣起法甚深難解。復有甚深難解</a><a name="0787a05" id="0787a05">處。滅諸欲愛盡涅槃。是處亦難見故。我今</a><a name="0787a06" id="0787a06">欲說法。餘人不知。則於我唐勞疲苦耳。時</a><a name="0787a07" id="0787a07">世尊曾見有此二偈。非先所聞。亦未曾說</a><a name="0787a08" id="0787a08"><p class='lg'>　　我成道極難　　　為在樔窟說</a><br><a name="0787a09" id="0787a09">　　貪恚愚癡者　　　不能入此法</a><br><a name="0787a10" id="0787a10">　　逆流迴生死　　　深妙甚難解</a><br><a name="0787a11" id="0787a11">　　著欲無所見　　　愚闇身所覆　</p></a><a name="0787a12" id="0787a12"><p>是故梵天。我默然而不說法。爾時梵天。復</a><a name="0787a13" id="0787a13">白佛言。世間大敗壞。今如來獲此正法。云</a><a name="0787a14" id="0787a14">何默然不說。令世間不聞耶。唯願世尊。時</a><a name="0787a15" id="0787a15">演正法。流布於世。世間亦有垢薄聰明眾</a><a name="0787a16" id="0787a16">生易度者。能滅不善法。成就善法。爾時梵</a><a name="0787a17" id="0787a17">天。說此語已。復說偈言。</a><a name="0787a18" id="0787a18"><p class='lg'>　　摩竭雜垢穢　　　而佛從中生</a><br><a name="0787a19" id="0787a19">　　願開甘露門　　　為眾生說法　</p></a><a name="0787a20" id="0787a20"><p>爾時世尊。受梵天勸請已。即以佛眼觀察</a><a name="0787a21" id="0787a21">世間眾生。世間生世間長。有少垢有多垢。</a><a name="0787a22" id="0787a22">利根鈍根。有易度有難度。畏後世罪。能</a><a name="0787a23" id="0787a23">滅不善法。成就善法。猶如憂缽池。缽頭</a><a name="0787a24" id="0787a24">池。拘牟頭池。分陀利池。憂缽。缽頭。拘牟</a><a name="0787a25" id="0787a25">頭。分陀利華。有初出地未出水。或有已</a><a name="0787a26" id="0787a26">出地與水齊。或有出水塵水不著。如來</a><a name="0787a27" id="0787a27">亦復如是。以佛眼觀世間眾生。世間生</a><a name="0787a28" id="0787a28">世間長。少垢多垢。利根鈍根。易度難度。</a><a name="0787a29" id="0787a29">畏後世罪。能滅不善法。成就善法。爾時世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220786c.htm'><img src='up.gif' border=0></a>
<a href='T220787b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>