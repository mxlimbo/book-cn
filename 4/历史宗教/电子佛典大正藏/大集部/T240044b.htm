<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0044b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷10)</font> [<a href='javascript:showpic("images/001244.gif")'>仁-二+爾</a>]羅步提緣 <font face='Arial'>T24, p0044b</h2></font><hr>
<span class='old'>
</a><a name="0044a28" id="0044a28">得成就。時諸苾芻說伽他已</a><a name="0044a29" id="0044a29"><p>爾時世尊。夜分已盡。於清旦時。入鄔陀延聚</span><a name="0044b01" id="0044b01">落乞食。侍者具壽阿難陀隨佛左右。彼聚落</a><a name="0044b02" id="0044b02">中。有一老母。名迦戰羅。將欲取水。而向井</a><a name="0044b03" id="0044b03">邊。世尊見彼調伏時至。告具壽阿難陀曰。</a><a name="0044b04" id="0044b04">汝今可詣彼老母所。告言世尊須水。汝可持</a><a name="0044b05" id="0044b05">奉。答言。聖者。我今奉水。時彼老母以滿瓶</a><a name="0044b06" id="0044b06">水。速往佛所見彼如來具三十二相八十種</a><a name="0044b07" id="0044b07">好。光明赫奕。超千日輪。如寶山行。時彼老</a><a name="0044b08" id="0044b08">母見世尊已。便生恭敬。如愛子心。即便舉手。</a><a name="0044b09" id="0044b09">欲抱世尊。唱言。子子。諸苾芻等即前遮止。莫</a><a name="0044b10" id="0044b10">抱世尊。佛告諸苾芻。汝等不須遮此老母。所</a><a name="0044b11" id="0044b11">以者何。此老母已曾五百生中。與我為母。若</a><a name="0044b12" id="0044b12">不令抱我身者。即吐熱血。世尊見彼心生子</a><a name="0044b13" id="0044b13">想。念此恩愛。生慈愍心。便即引項。令老母</a><a name="0044b14" id="0044b14">抱。彼既抱已。心生歡喜。聽佛說法。爾時世尊</a><a name="0044b15" id="0044b15">知彼根性。隨機演說。令證四聖諦理。母聞法</a><a name="0044b16" id="0044b16">已。以金剛智杵。摧滅二十種薩迦耶見煩惱</a><a name="0044b17" id="0044b17">山峰。證預流果。得見諦理。即作是言。是我世</a><a name="0044b18" id="0044b18">尊。如是勝利。父母兄弟。及諸天等。所不能</a><a name="0044b19" id="0044b19">作。廣如上說。從無始心以來。積集二十薩</a><a name="0044b20" id="0044b20">迦耶見山。以金剛慧。我已摧滅。得預流果。復</a><a name="0044b21" id="0044b21">說漏曰</a><a name="0044b22" id="0044b22"><p class='lg'>　　善子所應作　　　謂報慈母恩</a><br><a name="0044b23" id="0044b23">　　我今蒙佛光　　　當進涅槃路</a><br><a name="0044b24" id="0044b24">　　善哉希有事　　　永超三惡趣</a><br><a name="0044b25" id="0044b25">　　我今用少功　　　速至無憂處　</p></a><a name="0044b26" id="0044b26"><p>說是語已。頂禮佛足。奉辭而去。彼於異時。夫</a><a name="0044b27" id="0044b27">既聽許出家。詣世尊所。頂禮雙足。而白佛言。</a><a name="0044b28" id="0044b28">唯願世尊。聽我於善說法律中出家近圓。</a><a name="0044b29" id="0044b29">成苾芻尼性。於世尊所。修諸梵行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240044a.htm'><img src='up.gif' border=0></a>
<a href='T240044c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>