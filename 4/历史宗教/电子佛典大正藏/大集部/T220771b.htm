<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0771b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷29)</font> 一百七十八單提法之一 <font face='Arial'>T22, p0771b</h2></font><hr>
<span class='old'>
</a><a name="0771a22" id="0771a22">者。最初未制戒。癡狂心亂痛惱所纏(五十八)</a><a name="0771a23" id="0771a23"><p class='juan'>
四分律卷第二十九</p>
</span><a name="0771b01" id="0771b01"></a><a name="0771b02" id="0771b02"><p class='juan'>
四分律卷第三十(二分之九明尼戒法)</a><a name="0771b03" id="0771b03"></a><a name="0771b04" id="0771b04"><p><span class='byline'>　　　　姚秦罽賓三藏佛陀耶舍</a><a name="0771b05" id="0771b05">共竺佛念等譯</span><br></a><a name="0771b06" id="0771b06"><p><b>　　<A NAME="n246"></A>一百七十八單提法之七</b></p>
</a><a name="0771b07" id="0771b07"><p>爾時婆伽婆。在舍衛國祇樹給孤獨園。時六</a><a name="0771b08" id="0771b08">群比丘尼。乘乘在道行。諸居士見皆譏嫌</a><a name="0771b09" id="0771b09">言。此比丘尼。不知慚愧犯梵行。外自稱言。</a><a name="0771b10" id="0771b10">我知正法。如是有何正法。乘乘而行。如婬</a><a name="0771b11" id="0771b11">女賊女無異。時諸比丘尼聞。中有少欲</a><a name="0771b12" id="0771b12">知足行頭陀樂學戒知慚愧者。嫌責六群</a><a name="0771b13" id="0771b13">比丘尼言。汝云何乘乘在道行。即白諸比</a><a name="0771b14" id="0771b14">丘。諸比丘往白世尊。世尊以此因緣集比</a><a name="0771b15" id="0771b15">丘僧。呵責六群比丘尼。汝所為非。非威儀</a><a name="0771b16" id="0771b16">非沙門法非淨行非隨順行。所不應為。</a><a name="0771b17" id="0771b17">云何比丘尼乘乘行。以無數方便呵責已告</a><a name="0771b18" id="0771b18">諸比丘。此比丘尼多種有漏處最初犯戒。自</a><a name="0771b19" id="0771b19">今已去與比丘尼結戒。集十句義乃至正</a><a name="0771b20" id="0771b20">法久住。欲說戒者當如是說。若比丘尼乘</a><a name="0771b21" id="0771b21">乘在道行者波逸提。如是世尊與比丘尼</a><a name="0771b22" id="0771b22">結戒。時諸比丘尼。有老者或羸病氣力微</a><a name="0771b23" id="0771b23">弱。不能從此住處至彼住處。佛言。自今已</a><a name="0771b24" id="0771b24">去聽乘步挽乘一切女乘。時諸比丘尼。有</a><a name="0771b25" id="0771b25">難事或命難梵行難。疑不敢乘乘走。佛言。</a><a name="0771b26" id="0771b26">自今已去有如是諸難事聽乘乘去。自今</a><a name="0771b27" id="0771b27">已去當如是說戒。若比丘尼。無病乘乘行</a><a name="0771b28" id="0771b28">除時因緣波逸提。比丘尼義如上。乘者有</a><a name="0771b29" id="0771b29">四種。象乘馬乘車乘步乘。彼比丘尼。無病<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220771a.htm'><img src='up.gif' border=0></a>
<a href='T220771c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>