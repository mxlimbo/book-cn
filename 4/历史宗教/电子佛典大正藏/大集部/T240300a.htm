<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0300a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷20)</font> 第三門第四子攝頌之餘 <font face='Arial'>T24, p0300a</h2></font><hr>
<span class='old'>
</a><a name="0299c28" id="0299c28">大王位以法教化。嗢逝尼國人民熾盛。安隱</a><a name="0299c29" id="0299c29">豐樂廣如餘說。由王力故百姓歌謠。歡會相</span><a name="0300a01" id="0300a01">次隨處供養勝上天神。穿五百池五百渠水。</a><a name="0300a02" id="0300a02">令人受用無有闕乏</a><a name="0300a03" id="0300a03"><p>第六門第二子攝頌曰</a><a name="0300a04" id="0300a04"><p class='lg'>　　燈光得為王　　　有五殊勝物</a><br><a name="0300a05" id="0300a05">　　因敘奇異事　　　廣說健陀羅　</p></a><a name="0300a06" id="0300a06"><p>時燈光王有五勝物。云何為五。一者勝雄象</a><a name="0300a07" id="0300a07">名曰葦山。二者勝母象名曰賢善。三者勝駝</a><a name="0300a08" id="0300a08">名曰海足。四者勝馬名曰衣頸。五者勝使者</a><a name="0300a09" id="0300a09">名曰飛烏。其象日夜行一百驛。母象日夜行</a><a name="0300a10" id="0300a10">八十驛。駝日夜行七十驛。馬日夜行五十驛。</a><a name="0300a11" id="0300a11">飛烏日夜行二十五驛。其王雖有如是勝物</a><a name="0300a12" id="0300a12">快樂安隱。然而四大不調忽有不睡之病。由</a><a name="0300a13" id="0300a13">此疾故於酥起憎於酒生愛。時諸醫人以種種</a><a name="0300a14" id="0300a14">妙藥。與酥和煎上王令服。王不肯用。時太</a><a name="0300a15" id="0300a15">子中宮咸知酥藥能治不睡。皆奉藥酥王</a><a name="0300a16" id="0300a16">更憎睡。王乃敕曰。若有人當在我前說酥</a><a name="0300a17" id="0300a17">名者。當斬其頭。王既無睡便於初夜。與內宮</a><a name="0300a18" id="0300a18">人共為歡戲。於中夜時至象馬廄而為撿閱。</a><a name="0300a19" id="0300a19">於後夜時觀諸庫藏自持利劍問守更人曰。</a><a name="0300a20" id="0300a20">誰為警覺。若第一問及二問時。不應答者乍</a><a name="0300a21" id="0300a21">容忍恕。至第三問不相答者。便斬其首。由</a><a name="0300a22" id="0300a22">斯嚴酷隱燈光名。共安餘字號曰猛暴燈光</a><a name="0300a23" id="0300a23">王於異時。命大夫人及內宮曰。我親警覺爾</a><a name="0300a24" id="0300a24">何眠睡。答言。大王我亦警覺。如是連宵不得</a><a name="0300a25" id="0300a25">眠睡。共白王曰。若使我等通宵不睡者。是</a><a name="0300a26" id="0300a26">則無由稱可王意。又此不眠廢我等業。王曰。</a><a name="0300a27" id="0300a27">若非爾業誰復應為。答言太子應作。時王即</a><a name="0300a28" id="0300a28">便行告太子曰。何不警覺。答曰我為警覺。後</a><a name="0300a29" id="0300a29">遂不能便白王曰。若常令我為警覺者。便廢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240299c.htm'><img src='up.gif' border=0></a>
<a href='T240300b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>