<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0649b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷5)</font> 不與取學處第二之一 <font face='Arial'>T23, p0649b</h2></font><hr>
<span class='old'>
</a><a name="0649a28" id="0649a28">汝就彼童子取覓油不。少尼答曰。不曾使我。</a><a name="0649a29" id="0649a29">時有餘苾芻尼。與此少尼先有嫌隙。聞此語</span><a name="0649b01" id="0649b01">已告世羅曰。聖者今此少尼緣仁疾苦。豈但</a><a name="0649b02" id="0649b02">一處檀取於油。室羅伐城遍皆求乞。他勝之</a><a name="0649b03" id="0649b03">罪其數難知。時少尼聞此語已生追悔心。豈</a><a name="0649b04" id="0649b04">我實犯他勝罪耶。以此因緣白諸苾芻尼。諸</a><a name="0649b05" id="0649b05">苾芻尼白苾芻眾。諸苾芻白佛。佛問彼少尼</a><a name="0649b06" id="0649b06">曰。汝以何心從彼乞油。白佛言。我於童子而</a><a name="0649b07" id="0649b07">起試心。佛告苾芻。若作試心此苾芻尼無犯。</a><a name="0649b08" id="0649b08">然諸苾芻苾芻尼。不問病者不應為乞。若乞</a><a name="0649b09" id="0649b09">取時問病者曰。為向眾僧養病堂處而求藥</a><a name="0649b10" id="0649b10">耶。為詣信心及親族處。若親族多者於誰處。</a><a name="0649b11" id="0649b11">求隨所指示應為求覓。若苾芻苾芻尼。不問</a><a name="0649b12" id="0649b12">病人而為乞求者得越法罪</a><a name="0649b13" id="0649b13"><p>佛在室羅伐城逝多林給孤獨園。是時具壽</a><a name="0649b14" id="0649b14">大目乾連。於日初分執持衣缽入室羅伐城。</a><a name="0649b15" id="0649b15">次第乞食至給孤獨長者宅。是時長者教其</a><a name="0649b16" id="0649b16">兒子。讀誦外典聲明雜論。時大目連見彼</a><a name="0649b17" id="0649b17">長者。教其兒息讀誦外典。告曰長者此諸童</a><a name="0649b18" id="0649b18">子讀習何書。長者白言。阿離耶此是外典。告</a><a name="0649b19" id="0649b19">言長者夫外典者如鐵石榴。辛苦作得終不</a><a name="0649b20" id="0649b20">堪食。習學外書亦復如是。徒費功勞終無所</a><a name="0649b21" id="0649b21">獲。不由此故而能出離。入正定聚斷諸煩惱。</a><a name="0649b22" id="0649b22">然佛所說初中後善。若解了者能趣涅槃。何</a><a name="0649b23" id="0649b23">意不教習讀佛法。長者白言。聖者無人能教。</a><a name="0649b24" id="0649b24">尊者報曰。我當教讀長者白言。善哉聖者幸</a><a name="0649b25" id="0649b25">為教示。便告子曰汝今宜往逝多林中。詣尊</a><a name="0649b26" id="0649b26">者處而學佛法。童子唯然受教。時彼長者於</a><a name="0649b27" id="0649b27">日日中。與其童子瓔珞嚴身。并諸侍從往</a><a name="0649b28" id="0649b28">給園中聖者目連處受學佛法。然其國內於</a><a name="0649b29" id="0649b29">秋初時。常有迦栗底迦賊。當諸苾芻夏安居<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230649a.htm'><img src='up.gif' border=0></a>
<a href='T230649c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>