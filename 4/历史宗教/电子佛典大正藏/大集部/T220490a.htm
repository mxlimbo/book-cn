<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0490a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷32)</font> 明雜誦跋渠法之一 四提舍尼初 <font face='Arial'>T22, p0490a</h2></font><hr>
<span class='old'>
</a><a name="0489c28" id="0489c28">中廣說。乃至世尊在毘舍離於放弓杖塔邊</a><a name="0489c29" id="0489c29">捨壽。向拘尸那城熙連禪河側力士生地堅</span><a name="0490a01" id="0490a01">固林中雙樹間般泥洹。於天冠塔邊闍維。乃</a><a name="0490a02" id="0490a02">至諸天使火不然。待尊者大迦葉故。時尊者</a><a name="0490a03" id="0490a03">大迦葉在耆闍崛山賓缽羅山窟中坐禪。時</a><a name="0490a04" id="0490a04">尊者大迦葉作是念。世尊已捨壽。欲何處般</a><a name="0490a05" id="0490a05">泥洹。今在何處。少病少惱安樂住不。作是念</a><a name="0490a06" id="0490a06">已即入正受三昧。以天眼觀一切世界。見世</a><a name="0490a07" id="0490a07">尊在拘尸那竭城熙連河側力士生地堅固</a><a name="0490a08" id="0490a08">林中雙樹間天冠塔邊闍維。乃至火不然。見</a><a name="0490a09" id="0490a09">已慘然不悅復作是念。及世尊舍利未散。當</a><a name="0490a10" id="0490a10">往禮敬。尋復念言。我今往見世尊最後身。不</a><a name="0490a11" id="0490a11">宜乘神足往。宜應步詣。時尊者大迦葉語諸</a><a name="0490a12" id="0490a12">比丘言。諸長老。世尊已般泥洹。各持衣缽共</a><a name="0490a13" id="0490a13">詣拘尸那竭。禮覲世尊。諸比丘聞已皆言</a><a name="0490a14" id="0490a14">善哉。時尊者摩訶迦葉。即與眾多比丘俱詣</a><a name="0490a15" id="0490a15">拘尸那竭路經一聚落。聚落中有一摩訶</a><a name="0490a16" id="0490a16">羅比丘。先在中住。尊者摩訶迦葉告摩訶</a><a name="0490a17" id="0490a17">羅言。持衣缽來。共汝詣拘尸那竭城禮覲</a><a name="0490a18" id="0490a18">世尊。摩訶羅言。長老大迦葉。且待前食後食</a><a name="0490a19" id="0490a19">訖。然後當去。迦葉答言。不宜待食。摩訶羅</a><a name="0490a20" id="0490a20">勤勤至三。迦葉故言不宜待。時摩訶羅恚</a><a name="0490a21" id="0490a21">言。沙門有何急事匆匆乃爾。如死烏不直一</a><a name="0490a22" id="0490a22">錢。且待須臾。食已當去。尊者大迦葉復言。宜</a><a name="0490a23" id="0490a23">且置食。世尊今已泥洹。及未闍維宜應速</a><a name="0490a24" id="0490a24">往。時摩訶羅聞佛已般泥洹。語尊者摩訶</a><a name="0490a25" id="0490a25">迦葉言。我今永得解脫。所以者何。彼阿羅</a><a name="0490a26" id="0490a26">訶在時常言。是應行是不應行。今已泥洹。應</a><a name="0490a27" id="0490a27">行不應行自在隨意。時大迦葉聞此語已慘</a><a name="0490a28" id="0490a28">然不悅。即彈右指火出。右足蹈地。摩訶羅見</a><a name="0490a29" id="0490a29">已大怖而走。乃至大迦葉往詣佛所。世尊即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220489c.htm'><img src='up.gif' border=0></a>
<a href='T220490b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>