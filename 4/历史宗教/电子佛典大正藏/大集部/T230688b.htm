<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0688b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷12)</font> 故泄精學處第一 造小房學處第六 <font face='Arial'>T23, p0688b</h2></font><hr>
<span class='old'>
</a><a name="0688a28" id="0688a28">狹復</a><a name="0688a29" id="0688a29"><p>更造新。妨修善品乃至惱諸施主。如前具白。</span><a name="0688b01" id="0688b01">唯願世尊。為哀愍故教諸苾芻造房舍法式。</a><a name="0688b02" id="0688b02">爾時世尊。聞具壽迦攝波說是語已。默然而</a><a name="0688b03" id="0688b03">許。時迦攝波知佛許已禮足而去。時迦葉</a><a name="0688b04" id="0688b04">波至夜曉已。為欲將護同梵行者故。執持衣</a><a name="0688b05" id="0688b05">缽遊行人間。爾時世尊。以此因緣集諸苾芻。</a><a name="0688b06" id="0688b06">乃至問言。汝諸苾芻汝實造諸房舍。或嫌寬</a><a name="0688b07" id="0688b07">狹廣作營為。乃至惱諸施主。諸苾芻言。實</a><a name="0688b08" id="0688b08">爾世尊。爾時世尊種種呵責。多欲無厭難滿</a><a name="0688b09" id="0688b09">難養。讚歎少欲知足易滿易養。趣得供身修</a><a name="0688b10" id="0688b10">杜多行。威儀齊整稱量而受。告諸苾芻曰。我</a><a name="0688b11" id="0688b11">觀十利乃至為諸苾芻。於毘奈耶中制其學</a><a name="0688b12" id="0688b12">處當如是說</a><a name="0688b13" id="0688b13"><p>若復苾芻自乞作小房。無主為己作當應量</a><a name="0688b14" id="0688b14">作。此中量者長佛十二張手。廣七張手。是苾</a><a name="0688b15" id="0688b15">芻應將苾芻眾往觀處所。彼苾芻眾應觀處</a><a name="0688b16" id="0688b16">所。是應法淨處無諍競處有進趣處。若苾芻</a><a name="0688b17" id="0688b17">於不應法不淨處。有諍競處無進趣處。自乞</a><a name="0688b18" id="0688b18">作房無主自為己。不將諸苾芻往觀處所。於</a><a name="0688b19" id="0688b19">如是處過量作者。僧伽伐尸沙</a><a name="0688b20" id="0688b20"><p>若復苾芻者謂是此法中人。餘義如上。自乞</a><a name="0688b21" id="0688b21">者自乞草木。求覓車乘及以人功。小房者得</a><a name="0688b22" id="0688b22">於其中容四威儀。謂行住坐臥。作者或自作</a><a name="0688b23" id="0688b23">或使人作。無主者謂無男女或半擇迦等為</a><a name="0688b24" id="0688b24">其施主。為己作者謂為自身當應量作。此中</a><a name="0688b25" id="0688b25">量者長佛十二張手。佛者謂是大師。此一張</a><a name="0688b26" id="0688b26">手當中人三張手。十二張手長中人十八肘。</a><a name="0688b27" id="0688b27">廣七張手謂寬中人十肘半。是苾芻者謂造</a><a name="0688b28" id="0688b28">房人。應將苾芻眾往觀處等者。若不先自觀</a><a name="0688b29" id="0688b29">察。不應即將諸苾芻往。若自觀處所。有蛇蠍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230688a.htm'><img src='up.gif' border=0></a>
<a href='T230688c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>