<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0257a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷4)</font> 盜戒之一 <font face='Arial'>T22, p0257a</h2></font><hr>
<span class='old'>
</a><a name="0256c23" id="0256c23">持利刀。為作一瘡。是摩訶羅比丘得波羅</a><a name="0256c24" id="0256c24">夷。若魁膾答比丘言。汝用知是為。如王教</span><a name="0257a01" id="0257a01">令我自行之。汝且還去思惟。佛語爾時得越</a><a name="0257a02" id="0257a02">比尼罪。魁膾尋便思惟。用比丘語為作一</a><a name="0257a03" id="0257a03">瘡。以不即用比丘語故。是摩訶羅比丘得偷</a><a name="0257a04" id="0257a04">蘭罪。是名大臣。僧坊者。有客比丘來。應次受</a><a name="0257a05" id="0257a05">房舍。時知房舍比丘與客比丘先有嫌。便作</a><a name="0257a06" id="0257a06">是念。我今得子便當與破房令其必死。便</a><a name="0257a07" id="0257a07">與敗房柱壁危壞。近毘多羅恐怖之處。富</a><a name="0257a08" id="0257a08">單那諸惡鬼處。近蚖蛇處。若示與時得越比</a><a name="0257a09" id="0257a09">尼罪。彼受苦痛時得偷蘭罪。若死者波羅</a><a name="0257a10" id="0257a10">夷。彼客比丘晨朝起。從舊比丘索洗手物。舊</a><a name="0257a11" id="0257a11">比丘取蜂蝎蜈蚣蚖蛇著瓶中。覆口語客比</a><a name="0257a12" id="0257a12">丘言。是瓶中有洗手物。汝恣意取用。客比丘</a><a name="0257a13" id="0257a13">取時得越比尼罪。受苦痛時得偷蘭罪。若死</a><a name="0257a14" id="0257a14">者波羅夷。是名僧坊殺。虎者。阿練若住處</a><a name="0257a15" id="0257a15">常有虎害人。時眾集聚一處作是議言。諸長</a><a name="0257a16" id="0257a16">老是中阿練若住處。有虎恐傷害人。誰能伏</a><a name="0257a17" id="0257a17">此虎者。爾時眾中有一比丘。與一比丘有嫌。</a><a name="0257a18" id="0257a18">語眾人言。我能伏虎。是比丘向暮持弓箭出。</a><a name="0257a19" id="0257a19">彼時所嫌比丘著黃色衣頭面黑。出到大小</a><a name="0257a20" id="0257a20">行處。是比丘爾時欲殺比丘而殺虎者。得越</a><a name="0257a21" id="0257a21">比尼罪。若欲殺虎而殺比丘者。得越比尼罪。</a><a name="0257a22" id="0257a22">欲殺比丘而殺比丘者波羅夷。欲殺虎而</a><a name="0257a23" id="0257a23">殺虎者波逸提。若二處俱有殺心而害者。</a><a name="0257a24" id="0257a24">隨其所殺得罪。比丘則波羅夷。虎則波逸提。</a><a name="0257a25" id="0257a25">是名虎。外道者。有諸外道奉事日月。日月</a><a name="0257a26" id="0257a26">蝕時諸婆羅門群儻相逐。手執器杖舉聲</a><a name="0257a27" id="0257a27">喚呼。為救日月故過精舍邊。見諸比丘便</a><a name="0257a28" id="0257a28">瞋恚言。是沙門釋子是阿脩羅黨。今當殺之。</a><a name="0257a29" id="0257a29">時比丘聞是惡音聲。聞是惡音聲已即打揵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220256c.htm'><img src='up.gif' border=0></a>
<a href='T220257b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>