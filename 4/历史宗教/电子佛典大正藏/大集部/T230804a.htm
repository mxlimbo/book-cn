<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0804a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷32)</font> 九十波逸底迦法 教授苾芻尼至日暮學處第二十二 <font face='Arial'>T23, p0804a</h2></font><hr>
<span class='old'>
</a><a name="0803c28" id="0803c28">在一面坐。求請教授宣揚妙法。時難鐸迦即</a><a name="0803c29" id="0803c29">以圓滿句義。美妙言辭為其說法。聽者忘疲</span><a name="0804a01" id="0804a01">遂至日暮。諸尼方去即至門所。城門已閉。</a><a name="0804a02" id="0804a02">時諸尼眾喚為開門。守門者曰。門已關訖。尼</a><a name="0804a03" id="0804a03">復告曰。汝父敬信何因遮我。當為我開。報云</a><a name="0804a04" id="0804a04">門鑰已付王家。無由能得。時諸尼眾既不得</a><a name="0804a05" id="0804a05">入。遂相告曰。去斯不遠有空園林。可共投宿。</a><a name="0804a06" id="0804a06">如世尊說雖居樹下亦依次共分。彼便依次</a><a name="0804a07" id="0804a07">而分與之此是聖者某甲樹。此是某甲地。便</a><a name="0804a08" id="0804a08">作諠聲令外聞徹。時有五百盜賊。欲至城傍</a><a name="0804a09" id="0804a09">而為偷竊。聞彼尼聲便相告曰。未可近城。且</a><a name="0804a10" id="0804a10">當劫此諸老宮人。時蓮華色尼觀知賊至。便</a><a name="0804a11" id="0804a11">作是念。勿令群賊劫同梵行現可惡相。我當</a><a name="0804a12" id="0804a12">觀察。勿使由此諠聲生他不信。觀見五百群</a><a name="0804a13" id="0804a13">賊欲來竊盜。遂化作毘盧宅家軍兵鼓聲四</a><a name="0804a14" id="0804a14">合。賊相告曰。此是王軍四面圍合。必當殺我</a><a name="0804a15" id="0804a15">命在須臾。我等宜應四竄逃走。賊既散已時</a><a name="0804a16" id="0804a16">蓮花色尼告諸尼曰。姊妹有五百群賊夜聞</a><a name="0804a17" id="0804a17">語聲欲來相劫。我以神力令其逃竄。汝等宜</a><a name="0804a18" id="0804a18">應小聲分布。即於此宿旦乃入城。時婆羅門</a><a name="0804a19" id="0804a19">居士等見苾芻尼從外入來。便生譏謗作如</a><a name="0804a20" id="0804a20">是語。沙門釋子大有妙法。男女雜居而修淨</a><a name="0804a21" id="0804a21">行。少欲苾芻聞生嫌恥。即以此緣具白世尊。</a><a name="0804a22" id="0804a22">世尊集諸苾芻告難鐸迦曰。汝實教授尼時</a><a name="0804a23" id="0804a23">乃至日暮耶。答言實爾。世尊種種呵責不知</a><a name="0804a24" id="0804a24">時宜不寂靜者。讚歎知時能修寂靜。告諸苾</a><a name="0804a25" id="0804a25">芻曰。我今制其學處應如是說</a><a name="0804a26" id="0804a26"><p>若復苾芻雖被眾差教誡苾芻尼。乃至日沒</a><a name="0804a27" id="0804a27">時而教誡者。波逸底迦</a><a name="0804a28" id="0804a28"><p>若復苾芻者謂難鐸迦。餘義如上。被眾差者</a><a name="0804a29" id="0804a29">謂以白二。教誡者謂以三學法而教誡之。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230803c.htm'><img src='up.gif' border=0></a>
<a href='T230804b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>