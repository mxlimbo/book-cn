<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本說一切有部毘奈耶頌 0656b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本說一切有部毘奈耶頌</font> <font face='Arial'>(卷3)</font> 下明於十七跋窣睹等中述其要事 <font face='Arial'>T24, p0656b</h2></font><hr>
<span class='old'>
</a><br><a name="0656a28" id="0656a28">　　合禮處相逢　　　雖鬥應行敬</a><br><a name="0656a29" id="0656a29">　　大告言無病　　　若違俱得罪</span><br><a name="0656b01" id="0656b01">　　若入浴室時　　　令人防守戶</a><br><a name="0656b02" id="0656b02">　　洗浴事未了　　　少信勿令前</a><br><a name="0656b03" id="0656b03">　　若用眾雜彩　　　繪畫在隨聽</a><br><a name="0656b04" id="0656b04">　　不得畫眾生　　　仍開剪花葉</a><br><a name="0656b05" id="0656b05">　　若在僧房壁　　　畫白骨死屍</a><br><a name="0656b06" id="0656b06">　　或時為髑髏　　　見者令生厭</a><br><a name="0656b07" id="0656b07">　　大門扇畫神　　　舒顏喜含笑</a><br><a name="0656b08" id="0656b08">　　或為藥叉像　　　執杖為防非</a><br><a name="0656b09" id="0656b09">　　畫大神通事　　　華中現佛形</a><br><a name="0656b10" id="0656b10">　　及畫生死輪　　　可於門兩頰</a><br><a name="0656b11" id="0656b11">　　畫香臺戶扇　　　藥叉神執花</a><br><a name="0656b12" id="0656b12">　　若於僧大廚　　　畫神擎美食</a><br><a name="0656b13" id="0656b13">　　庫門藥叉像　　　手持如意袋</a><br><a name="0656b14" id="0656b14">　　或擎天德瓶　　　口瀉諸金寶</a><br><a name="0656b15" id="0656b15">　　若於供侍堂　　　畫老苾芻像</a><br><a name="0656b16" id="0656b16">　　應為敷演勢　　　開導於眾生</a><br><a name="0656b17" id="0656b17">　　溫堂并浴室　　　畫作五天使</a><br><a name="0656b18" id="0656b18">　　生老病死繫　　　其事准經為</a><br><a name="0656b19" id="0656b19">　　若在養病堂　　　畫作大師像</a><br><a name="0656b20" id="0656b20">　　躬持大悲手　　　親扶重病人</a><br><a name="0656b21" id="0656b21">　　若於水堂處　　　彫彩畫龍蛇</a><br><a name="0656b22" id="0656b22">　　若於圊廁中　　　應作尸林像</a><br><a name="0656b23" id="0656b23">　　可在簷廊壁　　　畫佛本生時</a><br><a name="0656b24" id="0656b24">　　難行施女男　　　捨身并忍事</a><br><a name="0656b25" id="0656b25">　　如斯畫軌式　　　緣在逝多園</a><br><a name="0656b26" id="0656b26">　　長者造寺成　　　世尊親為說</a><br><a name="0656b27" id="0656b27">　　若在簷房處　　　不許火煙熏</a><br><a name="0656b28" id="0656b28">　　必若有餘緣　　　無煙可持進</a><br><a name="0656b29" id="0656b29">　　於好[<a href='javascript:showpic("images/057507.gif")'>專*瓦</a>]地上　　　不應輒然火<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240656a.htm'><img src='up.gif' border=0></a>
<a href='T240656c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>