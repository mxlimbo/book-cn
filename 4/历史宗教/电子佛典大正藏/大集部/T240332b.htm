<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0332b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷26)</font> 第六門第四子攝頌之餘佛現大神通事 <font face='Arial'>T24, p0332b</h2></font><hr>
<span class='old'>
</a><a name="0332a28" id="0332a28">王誰請如來對諸外道及人天眾。當現無上</a><a name="0332a29" id="0332a29">大神變事。王從座起還復同前。作如是說。我</span><a name="0332b01" id="0332b01">請世尊。為諸大眾當現無上大神通事降伏</a><a name="0332b02" id="0332b02">外道。廣說如前。佛便默然。王知受已復座</a><a name="0332b03" id="0332b03">而坐。爾時世尊便以上妙輪相萬字吉祥網</a><a name="0332b04" id="0332b04">鞔。其指謂從無量百福所生相好莊嚴。施無</a><a name="0332b05" id="0332b05">畏手以摩其地。起世間心作如是念。如何諸</a><a name="0332b06" id="0332b06">龍持妙蓮花。大如車輪數滿千葉。以寶為莖。</a><a name="0332b07" id="0332b07">金剛為鬚。來至於此。諸佛常法若起世俗心</a><a name="0332b08" id="0332b08">時。乃至昆蟻亦知佛意。若作出世心聲聞</a><a name="0332b09" id="0332b09">獨覺尚不能知。況禽獸類及以諸龍能知佛</a><a name="0332b10" id="0332b10">念。時彼龍王知佛意已。作如是念。何因世</a><a name="0332b11" id="0332b11">尊以手摩地。知佛大師欲現神變須此蓮花。</a><a name="0332b12" id="0332b12">即便持花大如車輪數滿千葉。以寶為莖金</a><a name="0332b13" id="0332b13">剛為鬚。從地踊出。世尊見已即於花上安</a><a name="0332b14" id="0332b14">隱而坐。於上右邊及以背後。各有無量妙寶</a><a name="0332b15" id="0332b15">蓮花。形狀同此。自然踊出。於彼花上一一</a><a name="0332b16" id="0332b16">皆有化佛安坐。各於彼佛蓮花右邊及以背</a><a name="0332b17" id="0332b17">後。皆有如是蓮花踊出化佛安坐。重重展轉</a><a name="0332b18" id="0332b18">上出乃至色究竟天蓮花相次。或時彼佛身</a><a name="0332b19" id="0332b19">出火光。或時降雨。或放光明。或時授記。或時</a><a name="0332b20" id="0332b20">問答。或復行立坐臥現四威儀。佛神力故假</a><a name="0332b21" id="0332b21">使童兒。亦能現見如來影像。爾時世尊現神</a><a name="0332b22" id="0332b22">變已。勝光大王及內宮女王子大臣。及諸城</a><a name="0332b23" id="0332b23">邑他方遠客無量百千無數大眾悉皆雲集。</a><a name="0332b24" id="0332b24">瞻仰神通目不暫捨。於虛空中亦有無量百</a><a name="0332b25" id="0332b25">千諸天大眾。共觀神變不改威儀。恭敬供養</a><a name="0332b26" id="0332b26">情無暫替。處處皆有鼓樂音聲。螺貝長鳴歌</a><a name="0332b27" id="0332b27">舞遞發。假令禽獸亦皆歡喜各出音聲。馬嘶</a><a name="0332b28" id="0332b28">象吼駝叫牛鳴。孔雀鴛鴦各為哀響。人天大</a><a name="0332b29" id="0332b29">眾觀佛神變歎未曾有。時彼諸天於虛空中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240332a.htm'><img src='up.gif' border=0></a>
<a href='T240332c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>