<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0647c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷5)</font> 不與取學處第二之一 <font face='Arial'>T23, p0647c</h2></font><hr>
<span class='old'>
</a><a name="0647b28" id="0647b28">汝彼聚落所有營務我已為辦。宜授小缽。婆</a><a name="0647b29" id="0647b29">蘇達多曰。汝自緣去非為於我。我之小缽誰</span><a name="0647c01" id="0647c01">能與汝蘇師牟曰。汝不與者我當自取。婆蘇</a><a name="0647c02" id="0647c02">達多曰。汝若合得何不取之。時婆蘇達多有</a><a name="0647c03" id="0647c03">緣出外。蘇師牟即取小缽安己缽中。婆蘇達</a><a name="0647c04" id="0647c04">多歸不見缽。問言具壽。誰將我小缽去。蘇師</a><a name="0647c05" id="0647c05">牟曰。是物主將去。婆蘇達多曰。是誰之物。曰</a><a name="0647c06" id="0647c06">是我物。婆蘇達多怒曰。汝賊心取得波羅市</a><a name="0647c07" id="0647c07">迦。蘇師牟聞已追悔。即以此緣告諸苾芻。諸</a><a name="0647c08" id="0647c08">苾芻白佛。佛問蘇師牟。汝以何心取他小缽。</a><a name="0647c09" id="0647c09">具以白佛。佛言。此苾芻作己物心取缽無犯。</a><a name="0647c10" id="0647c10">然諸苾芻不應受雇與他作務。若博換作業</a><a name="0647c11" id="0647c11">乃求福作無犯。苾芻受雇作務者得越法罪。</a><a name="0647c12" id="0647c12">佛在室羅伐城逝多林給孤獨園。時此城中</a><a name="0647c13" id="0647c13">有二苾芻。一名難勝。一名月護。共結親友言</a><a name="0647c14" id="0647c14">談得意。其月護眾所識知。有大福德多足衣</a><a name="0647c15" id="0647c15">缽缽絡腰絛。難勝少有知識。但畜三衣而復破</a><a name="0647c16" id="0647c16">弊。有餘苾芻告言。具壽。汝今何故少欲。著此</a><a name="0647c17" id="0647c17">破衣不能覆體。為有而不著。為無可得耶。難</a><a name="0647c18" id="0647c18">勝答曰。我無得處。告曰。何不乞求。答曰。誰肯</a><a name="0647c19" id="0647c19">捨三寶聖眾施我凡人。彼便告曰。月護苾芻</a><a name="0647c20" id="0647c20">是汝親友言談得意。多有衣缽缽絡腰絛。何</a><a name="0647c21" id="0647c21">不從乞。難勝曰。彼不肯與。告曰。汝先從彼乞</a><a name="0647c22" id="0647c22">求未。難勝曰聞彼慳吝我不從乞。告曰豈涉</a><a name="0647c23" id="0647c23">渡者遙聞水聲便脫靴履。汝但往乞或當見</a><a name="0647c24" id="0647c24">與。既聞勸已往月護所告言具壽。當施我缽。</a><a name="0647c25" id="0647c25">月護報曰。我不相與。難勝曰。不與我缽可與</a><a name="0647c26" id="0647c26">我僧伽胝。月護曰。我豈是汝守庫藏人。索缽</a><a name="0647c27" id="0647c27">不得又覓大衣。乃至少縷尚不相與。況復衣</a><a name="0647c28" id="0647c28">耶。時難勝聞已心生忿怒曰。彼有作務我常</a><a name="0647c29" id="0647c29">為先。何故我今從乞云不與縷。若我不能總<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230647b.htm'><img src='up.gif' border=0></a>
<a href='T230648a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>