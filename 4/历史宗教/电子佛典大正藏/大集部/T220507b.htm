<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0507b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷35)</font> 明威儀法之一 四提舍尼初 <font face='Arial'>T22, p0507b</h2></font><hr>
<span class='old'>
</a><a name="0507a28" id="0507a28">眠不自覺轉者無罪。若老病若右脅有癰瘡</a><a name="0507a29" id="0507a29">無罪比丘臥法應如是。若不如是越威儀法</span><a name="0507b01" id="0507b01">也</a><a name="0507b02" id="0507b02"><p class='lg'>　　衣帶簾障隔　　　房舍及涕唾</a><br><a name="0507b03" id="0507b03">　　缽龕粥行住　　　坐臥三跋渠　</p></a><a name="0507b04" id="0507b04"><p>佛住舍衛城爾時六群比丘閉僧坊門共坐</a><a name="0507b05" id="0507b05">言談。客比丘來打門喚不聞。即便踰牆入。</a><a name="0507b06" id="0507b06">舊比丘問言。長老從何處入。答言踰牆入。舊</a><a name="0507b07" id="0507b07">比丘言。汝何故踰牆入。客比丘言。汝何故閉</a><a name="0507b08" id="0507b08">門喚而不應。如是共諍往白世尊。佛言。從今</a><a name="0507b09" id="0507b09">已後。不得閉門語話。亦不得踰牆而入。從今</a><a name="0507b10" id="0507b10">已後。客比丘應如是。舊比丘應如是。云何如</a><a name="0507b11" id="0507b11">是。客比丘行時。應持戶鉤漉水囊針筒。行伴</a><a name="0507b12" id="0507b12">一人有者一切無罪。乃至都無者。舉眾有罪。</a><a name="0507b13" id="0507b13">道路若有病者。當代擔衣缽。不得在前遠</a><a name="0507b14" id="0507b14">去。應扶持而去。若不能行者。當借索乘致</a><a name="0507b15" id="0507b15">之。若道中有露濕者。年少當在前。若畏賊虎</a><a name="0507b16" id="0507b16">狼時。老者應在中央。若欲使賊起慈心者。應</a><a name="0507b17" id="0507b17">老者在前。若經聚落路邊見有支提者。當按</a><a name="0507b18" id="0507b18">常道行。不得下道左旋右旋。暮欲宿時。當先</a><a name="0507b19" id="0507b19">遣二年少比丘在前求宿處。索非時漿及塗</a><a name="0507b20" id="0507b20">足油前食後食。去者當著衣鉤紐。白非時入</a><a name="0507b21" id="0507b21">聚落。得已應還報言。已得住處。若有池水井</a><a name="0507b22" id="0507b22">水。當澡浴著衣紐。展轉相白而入。若欲飲</a><a name="0507b23" id="0507b23">石蜜漿者當在外飲。勿使人生疑呼出家人</a><a name="0507b24" id="0507b24">非時食。不得擔荷而入。當分衣物徐持共入。</a><a name="0507b25" id="0507b25">若得唱言隨所安者。後人不白入者無罪。不</a><a name="0507b26" id="0507b26">得餘道去。若道上有覆無罪。若聚落中有精</a><a name="0507b27" id="0507b27">舍者應往。若阿練若處者。邊有池水井水亦</a><a name="0507b28" id="0507b28">應當澡洗而入。不得擔荷。當共分張衣物</a><a name="0507b29" id="0507b29">脫革屣杖貫。若有支提者當右旋。不得高大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220507a.htm'><img src='up.gif' border=0></a>
<a href='T220507c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>