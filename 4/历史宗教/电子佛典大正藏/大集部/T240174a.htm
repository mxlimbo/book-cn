<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0174a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷14)</font> <font face='Arial'>T24, p0174a</h2></font><hr>
<span class='old'>
</a><a name="0173c28" id="0173c28">何者是不可思議。答曰。牛食水草能出甘露。</a><a name="0173c29" id="0173c29">此酥合煎成此妙那羅若藥。佛復問醫王。何</span><a name="0174a01" id="0174a01">者極不可思議。答曰。佛出於世能說妙法。能</a><a name="0174a02" id="0174a02">令僧眾依教而行。此是極不可思議。佛復問</a><a name="0174a03" id="0174a03">醫王。何者是汝可知耶。答曰。一切皆歸死。</a><a name="0174a04" id="0174a04">除佛之外無有得脫者。佛復問醫王。何者汝</a><a name="0174a05" id="0174a05">實不知。答曰。我知人滅不知去處。爾時諸苾</a><a name="0174a06" id="0174a06">芻。聞此語已心生疑惑。遞相問曰。此侍縛迦</a><a name="0174a07" id="0174a07">善解佛意</a><a name="0174a08" id="0174a08"><p>爾時諸苾芻即問世尊。看此侍縛迦善知佛</a><a name="0174a09" id="0174a09">意。佛即告諸苾芻。此侍縛迦。非是今世善知</a><a name="0174a10" id="0174a10">佛意。亦前世之中善知佛意。汝等諦聽。佛告</a><a name="0174a11" id="0174a11">諸苾芻。往昔一村落中有一長者。名曰善有。</a><a name="0174a12" id="0174a12">其家極富。後娶一妻。妊至十月乃生一女。</a><a name="0174a13" id="0174a13">至二十一日。集諸眷屬乞立名字。其眷屬等</a><a name="0174a14" id="0174a14">即與此孩女名曰善行。乃至復生一子。集諸</a><a name="0174a15" id="0174a15">眷屬乞立名字。其眷屬等與名。曰善德。其長</a><a name="0174a16" id="0174a16">者作如是念。我今有子。將諸財寶可往興生。</a><a name="0174a17" id="0174a17">更作思念。我若興生。於後多留財物。恐畏我</a><a name="0174a18" id="0174a18">妻用我財卻。作此念已便少留財。自餘貴寶。</a><a name="0174a19" id="0174a19">於金瓶中而滿盛之。復以真珠珓珞瓶項蓋</a><a name="0174a20" id="0174a20">其瓶口。將至寒林馬耳樹下。掘坑埋之。別取</a><a name="0174a21" id="0174a21">資財即往興易。至他同所倍加得利。便更娶</a><a name="0174a22" id="0174a22">妻。乃至又誕多子。其前妻子漸為長大。而問</a><a name="0174a23" id="0174a23">母言。我父何在。母曰。承聞。汝父今在某城。多</a><a name="0174a24" id="0174a24">饒財貨甚得安寧。汝可往彼。父若見汝應相</a><a name="0174a25" id="0174a25">濟及。子聞此語便詣父處。入於市內父子相</a><a name="0174a26" id="0174a26">見。父見子面即便識之。喚言。汝從何來欲何</a><a name="0174a27" id="0174a27">所至。其子具陳上事。父知己子將歸住處。告</a><a name="0174a28" id="0174a28">言。汝實莫向他言為是我子。至於住處心生</a><a name="0174a29" id="0174a29">怜愛。洗浣衣服重加情念。自餘妻息而問之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240173c.htm'><img src='up.gif' border=0></a>
<a href='T240174b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>