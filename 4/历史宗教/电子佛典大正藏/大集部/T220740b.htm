<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0740b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷25)</font> 一百七十八單提法之一 <font face='Arial'>T22, p0740b</h2></font><hr>
<span class='old'>
</a><a name="0740a28" id="0740a28">人俗節會日伎樂嬉戲。時六群比丘尼往看。</a><a name="0740a29" id="0740a29">時諸居士見皆共譏嫌。此諸比丘尼不知慚</span><a name="0740b01" id="0740b01">愧習不淨行。外自稱言。我知正法如是有</a><a name="0740b02" id="0740b02">何正法。乃共看此種種戲事。與婬女賊女</a><a name="0740b03" id="0740b03">何異。諸比丘尼聞。其中有少欲知足行頭</a><a name="0740b04" id="0740b04">陀樂學戒知慚愧者。嫌責六群比丘尼。云</a><a name="0740b05" id="0740b05">何汝等共看戲事。時諸比丘尼往白諸比丘。</a><a name="0740b06" id="0740b06">諸比丘往白世尊。世尊。爾時以此因緣集</a><a name="0740b07" id="0740b07">比丘僧。呵責六群比丘尼。汝所為非。非威</a><a name="0740b08" id="0740b08">儀非沙門法非淨行非隨順行。所不應</a><a name="0740b09" id="0740b09">為。云何汝等共看戲事。時世尊以無數方</a><a name="0740b10" id="0740b10">便呵責六群比丘尼已告諸比丘。此六群</a><a name="0740b11" id="0740b11">比丘尼多種有漏處最初犯戒。自今已去與</a><a name="0740b12" id="0740b12">比丘尼結戒。集十句義乃至正法久住。欲</a><a name="0740b13" id="0740b13">說戒者當如是說。若比丘尼往觀看伎樂</a><a name="0740b14" id="0740b14">者波逸提。比丘尼義如上。觀看者看種種</a><a name="0740b15" id="0740b15">戲笑。彼比丘尼。若從道至道。從道至非道。</a><a name="0740b16" id="0740b16">從非道至道。從高至下。從下至高。往看</a><a name="0740b17" id="0740b17">伎樂。若見波逸提。不見突吉羅。若發意欲</a><a name="0740b18" id="0740b18">去而不去。若期去中道還。盡突吉羅。比</a><a name="0740b19" id="0740b19">丘突吉羅。式叉摩那沙彌沙彌尼突吉羅。是</a><a name="0740b20" id="0740b20">謂為犯。不犯者。或有所啟。若被喚道由邊</a><a name="0740b21" id="0740b21">過。或彼宿止處。或為強力將去。或縛去。或</a><a name="0740b22" id="0740b22">命難或梵行難不犯。不犯者最初未制戒。</a><a name="0740b23" id="0740b23">癡狂心亂痛惱所纏(七十九)</a><a name="0740b24" id="0740b24"><p>爾時婆伽婆。在舍衛國祇樹給孤獨園。時</a><a name="0740b25" id="0740b25">六群比丘尼。入村在屏處與男子共立語。</a><a name="0740b26" id="0740b26">諸居士見皆共譏嫌言。此比丘尼。不知慚</a><a name="0740b27" id="0740b27">愧犯不淨行。外自稱言。我知正法。如是有</a><a name="0740b28" id="0740b28">何正法。入村與男子屏處共語。如婬女賊</a><a name="0740b29" id="0740b29">女無異。時諸比丘尼聞。其中有少欲知足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220740a.htm'><img src='up.gif' border=0></a>
<a href='T220740c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>