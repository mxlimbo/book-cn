<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0467b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷29)</font> 明雜誦跋渠法之一 四提舍尼初 <font face='Arial'>T22, p0467b</h2></font><hr>
<span class='old'>
</a><a name="0467a28" id="0467a28">作內棄。內作內棄。若入一節。乃至如胡麻。</a><a name="0467a29" id="0467a29">犯波羅夷罪。如是毘尼竟。是名婬女。三婆蹉</span><a name="0467b01" id="0467b01">者。佛住王舍城。爾時尊者畢陵伽婆蹉。在聚</a><a name="0467b02" id="0467b02">落中住。時到著衣持缽次行乞食。得食已至</a><a name="0467b03" id="0467b03">一放牧家食。其家女到尊者邊立啼。即問女</a><a name="0467b04" id="0467b04">言。何故啼。答言。阿闍梨。今是節會日諸人集</a><a name="0467b05" id="0467b05">戲。我無衣裳獨不得往。那得不啼。時尊者即</a><a name="0467b06" id="0467b06">化作種種衣服珠寶瓔珞金銀校飾。與已便</a><a name="0467b07" id="0467b07">去。乃至王聞。聞已即喚女問。汝何處得此好</a><a name="0467b08" id="0467b08">瓔珞。答言。尊者畢陵伽婆蹉見與。王即喚比</a><a name="0467b09" id="0467b09">丘來問。尊者何處得此好金。非世所有。比丘</a><a name="0467b10" id="0467b10">即捉杖打壁打床。一切化成金。作如是言。</a><a name="0467b11" id="0467b11">首陀羅何處得金。此即是也。王言。阿闍梨有</a><a name="0467b12" id="0467b12">大神足還去。放牧牛女還家。諸比丘聞已見</a><a name="0467b13" id="0467b13">畢陵伽婆蹉現異。乃至放牧女被執。應作舉</a><a name="0467b14" id="0467b14">羯磨。即集比丘僧。世尊乘神足來。知而故問。</a><a name="0467b15" id="0467b15">汝作何等答言。世尊。畢陵伽婆蹉現異乃至</a><a name="0467b16" id="0467b16">放牛女被執。佛問畢陵伽婆蹉。汝實現異令</a><a name="0467b17" id="0467b17">牧牛女被執耶。答言。世尊。我不故現異令牧</a><a name="0467b18" id="0467b18">牛女被執。我慈心故耳。佛言。畢陵伽婆蹉大</a><a name="0467b19" id="0467b19">神足故無罪。如是毘尼竟</a><a name="0467b20" id="0467b20"><p>復次尊者畢陵伽婆蹉在聚落中住。自泥房</a><a name="0467b21" id="0467b21">舍。時瓶沙王來。見尊者自泥治房舍。問阿闍</a><a name="0467b22" id="0467b22">梨作何等。答言。首陀羅。泥治房舍。王言。阿</a><a name="0467b23" id="0467b23">闍梨。無人使耶。我當與園民。答言。不須首陀</a><a name="0467b24" id="0467b24">羅。如是至三。猶故不受。聚落中人聞已來到</a><a name="0467b25" id="0467b25">其所。求言。阿闍梨。願取我等作園民。我當供</a><a name="0467b26" id="0467b26">給。比丘言。汝等一切能持五戒者。我當取汝。</a><a name="0467b27" id="0467b27">答言能。取已盡受五戒奉齋修德。聚落殷富</a><a name="0467b28" id="0467b28">遂致外賊來劫抄掠婦女及財物。聚落中人</a><a name="0467b29" id="0467b29">往告師言。阿闍梨。賊來劫我兒女錢財即日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220467a.htm'><img src='up.gif' border=0></a>
<a href='T220467c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>