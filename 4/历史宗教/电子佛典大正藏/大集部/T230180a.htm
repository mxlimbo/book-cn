<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0180a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷25)</font> <font face='Arial'>T23, p0180a</h2></font><hr>
<span class='old'>
</a><a name="0179c28" id="0179c28">貴女乞我食。女言相與。汝但莫與是二餓鬼。</a><a name="0179c29" id="0179c29">億耳言。貴女。今我飢急何能與鬼。女即與水</span><a name="0180a01" id="0180a01">洗手與食。是女欲令億耳知此因緣故。小出</a><a name="0180a02" id="0180a02">堂外。時二餓鬼伸手語沙門億耳。乞我一口。</a><a name="0180a03" id="0180a03">乞我半口。我腹中飢如火燒。沙門億耳。先好</a><a name="0180a04" id="0180a04">布施憐愍眾生。作是思惟。我飢急辛苦。是餓</a><a name="0180a05" id="0180a05">鬼那得不苦。各各與一口。是二餓鬼著食口</a><a name="0180a06" id="0180a06">中。是食變成膿血。少多咽還吐出。滿堂臭惡。</a><a name="0180a07" id="0180a07">女人還入見。臭處滿堂。女言。我語汝莫與。何</a><a name="0180a08" id="0180a08">以與之。億耳言。姊妹。我不知是事故與。女即</a><a name="0180a09" id="0180a09">除吐掃灑燒香。還坐本處。億耳語。姊妹更與</a><a name="0180a10" id="0180a10">我食。女言。我不惜食。設與汝者恐更與鬼。是</a><a name="0180a11" id="0180a11">事不可。億耳言。姊妹我先不知故與。今不復</a><a name="0180a12" id="0180a12">爾。是女即以水洗手與億耳食。是時更有一</a><a name="0180a13" id="0180a13">女來語。貴女與我食。女言食汝常食。作是語</a><a name="0180a14" id="0180a14">已。即有三錡鑊爨火湯沸。是女脫衣著一</a><a name="0180a15" id="0180a15">面入鑊中。皮肉爛盡唯有骨鎖。冷風來吹。</a><a name="0180a16" id="0180a16">即得出鑊還活。著衣噉其爛肉。噉已而去。億</a><a name="0180a17" id="0180a17">耳故食。更有女來言。貴女與我食。女言食汝</a><a name="0180a18" id="0180a18">常食。作是語竟。女變成羖羊噉草。沙門億耳</a><a name="0180a19" id="0180a19">如是思惟。自疑我或人中死生此餓鬼國耶。</a><a name="0180a20" id="0180a20">即語貴女是何等事。女言。何用問為。億耳言。</a><a name="0180a21" id="0180a21">意欲得知。女言。汝識阿濕摩伽阿槃地國中</a><a name="0180a22" id="0180a22">王薩薄聚落不。億耳言識。是一鬼繫我頭邊</a><a name="0180a23" id="0180a23">床腳者。是我夫某甲居士。繫我腳邊床腳者。</a><a name="0180a24" id="0180a24">是我兒。有長老迦旃延。出入我舍。受我衣服</a><a name="0180a25" id="0180a25">湯藥供養。是二人瞋我言。我作財辛苦。而持</a><a name="0180a26" id="0180a26">與他。汝空自疲勞。後世當得膿血之報。以是</a><a name="0180a27" id="0180a27">慳貪不喜布施墮餓鬼中。是惡口業報故。與</a><a name="0180a28" id="0180a28">食變為膿血。億耳言。是女何以自噉肉。女言。</a><a name="0180a29" id="0180a29">是女我兒婦。以物與舉。或自噉若與人。我問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230179c.htm'><img src='up.gif' border=0></a>
<a href='T230180b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>