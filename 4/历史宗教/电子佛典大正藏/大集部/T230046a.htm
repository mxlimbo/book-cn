<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0046a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷6)</font> <font face='Arial'>T23, p0046a</h2></font><hr>
<span class='old'>
</a><a name="0045c28" id="0045c28">某比丘。是中比丘。先不自恣請。便往居士</a><a name="0045c29" id="0045c29">居士婦所。作同意言。汝為我辦如是衣直。買</span><a name="0046a01" id="0046a01">如是如是衣與我。為好故。若得衣者。尼薩耆</a><a name="0046a02" id="0046a02">波逸提。為比丘者。為跋難陀釋子故。衣者。</a><a name="0046a03" id="0046a03">白麻衣赤麻衣翅夷羅衣欽婆羅衣芻麻衣</a><a name="0046a04" id="0046a04">憍奢耶衣劫貝衣。衣直者。金銀車磲瑪瑙</a><a name="0046a05" id="0046a05">錢乃至米穀。辦者。以此直物別著一處。如是</a><a name="0046a06" id="0046a06">衣者。如是價如是色如是量。與某比丘者。與</a><a name="0046a07" id="0046a07">跋難陀釋子故。先不自恣請者。居士先不語</a><a name="0046a08" id="0046a08">比丘所須來取。作同意者。信是居士隨我索</a><a name="0046a09" id="0046a09">多少不瞋。為好者。難滿難養無厭足故。是中</a><a name="0046a10" id="0046a10">犯者。有三種。謂價色量。價者。若比丘語居</a><a name="0046a11" id="0046a11">士。與我好衣。若得衣者。尼薩耆波逸提。若</a><a name="0046a12" id="0046a12">不得衣。突吉羅。乃至與我二三百錢價衣。若</a><a name="0046a13" id="0046a13">得衣者。尼薩耆波逸提。若不得衣。突吉羅。是</a><a name="0046a14" id="0046a14">名價。色者。比丘語居士言。與我青衣。若得</a><a name="0046a15" id="0046a15">衣者。尼薩耆波逸提。若不得衣。突吉羅。若</a><a name="0046a16" id="0046a16">言與我黃赤白黑衣白麻衣赤麻衣翅夷羅衣</a><a name="0046a17" id="0046a17">欽婆羅衣芻麻衣憍奢耶衣劫貝衣。若得</a><a name="0046a18" id="0046a18">者。尼薩耆波逸提。若不得衣。突吉羅。是名</a><a name="0046a19" id="0046a19">色。量者。若比丘語居士言。與我四肘衣五</a><a name="0046a20" id="0046a20">肘六肘乃至十八肘衣。若得者。尼薩耆波逸</a><a name="0046a21" id="0046a21">提。若不得衣。突吉羅。是名量。若索此得彼。</a><a name="0046a22" id="0046a22">突吉羅。若索青得黃。突吉羅。若索青得赤</a><a name="0046a23" id="0046a23">白黑亦如是。若索白麻衣得赤麻衣。乃至</a><a name="0046a24" id="0046a24">索欽婆羅衣得劫貝衣亦如是。不犯者。從親</a><a name="0046a25" id="0046a25">里索。若先請。若不索自與。無犯(八事竟)</a><a name="0046a26" id="0046a26"><p>佛在舍衛國。爾時跋難陀釋子。有二非親里</a><a name="0046a27" id="0046a27">居士居士婦。為跋難陀。釋子辦衣直。作是</a><a name="0046a28" id="0046a28">念言。我以是衣直。各各買如是如是衣。與跋</a><a name="0046a29" id="0046a29">難陀釋子。跋難陀釋子聞已。便往居士居士<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230045c.htm'><img src='up.gif' border=0></a>
<a href='T230046b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>