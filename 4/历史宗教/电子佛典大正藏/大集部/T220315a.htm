<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0315a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷10)</font> 明三十尼薩耆波夜提法之初 <font face='Arial'>T22, p0315a</h2></font><hr>
<span class='old'>
</a><a name="0314c28" id="0314c28">飯及受羹菜。下者一缽他米作飯及受羹菜。</a><a name="0314c29" id="0314c29">三分飯一分羹菜。過缽者煮一阿羅米飯。</span><a name="0315a01" id="0315a01">并羹菜不滿。是名過缽。非缽者。不受一缽他</a><a name="0315a02" id="0315a02">米飯并羹菜。是名非缽。隨缽者。隨缽中所用</a><a name="0315a03" id="0315a03">器。此中上缽中缽下缽畜過十日。尼薩耆波</a><a name="0315a04" id="0315a04">夜提。餘者不犯。尼薩耆波夜提者。是缽應僧</a><a name="0315a05" id="0315a05">中捨波夜提罪。應悔過。若不捨而悔。得越比</a><a name="0315a06" id="0315a06">尼罪。波夜提者。如上說。若比丘月生一日得</a><a name="0315a07" id="0315a07">十缽畜不作淨。過十日。一切尼薩耆波夜提。</a><a name="0315a08" id="0315a08">乃至不曉受持不曉作淨。當教如是受持。如</a><a name="0315a09" id="0315a09">是作淨。皆如第一長衣戒中說。此中但以缽</a><a name="0315a10" id="0315a10">為異。是故說</a><a name="0315a11" id="0315a11"><p>佛住舍衛城。廣說如上。時舍衛城中瓦師法</a><a name="0315a12" id="0315a12">豫。請僧施缽。諸比丘為好故。持故缽來易新</a><a name="0315a13" id="0315a13">缽者。如是眾多遂不相供。爾時尊者舍利</a><a name="0315a14" id="0315a14">弗到時。著入聚落衣持缽入城。次行乞食到</a><a name="0315a15" id="0315a15">法豫門前住。法豫婦與尊者舍利弗舊是相</a><a name="0315a16" id="0315a16">識。信心歡喜。乃至言。尊者我家夫主請僧與</a><a name="0315a17" id="0315a17">缽。諸比丘為好故。持故缽來易新者。我家中</a><a name="0315a18" id="0315a18">積聚故缽成聚如山。我俗人家新缽尚不用。</a><a name="0315a19" id="0315a19">何況故者。尊者我家仰瓦作生活。乃至舍利</a><a name="0315a20" id="0315a20">弗為隨順說法。發歡喜心已。禮足而退。舍利</a><a name="0315a21" id="0315a21">弗還到精舍。以是因緣。具白世尊。佛言。呼此</a><a name="0315a22" id="0315a22">比丘來。來已佛問比丘。汝實爾不。答言。實</a><a name="0315a23" id="0315a23">爾。世尊。佛言。從今日後不聽比丘索缽</a><a name="0315a24" id="0315a24"><p>復次佛住舍衛城。廣說如上。北方有六十比</a><a name="0315a25" id="0315a25">丘來欲禮拜世尊於道中被賊失缽。無缽入</a><a name="0315a26" id="0315a26">祇洹精舍。爾時諸梵行者各各與缽。得缽已</a><a name="0315a27" id="0315a27">往到世尊所。頭面禮足。卻住一面。佛知而故</a><a name="0315a28" id="0315a28">問。諸比丘。汝從何處來。答言。北方來。佛問</a><a name="0315a29" id="0315a29">比丘。道路安隱不。答言。不安隱。道路被賊失<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220314c.htm'><img src='up.gif' border=0></a>
<a href='T220315b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>