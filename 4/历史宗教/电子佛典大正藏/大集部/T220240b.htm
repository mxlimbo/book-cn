<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0240b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷2)</font> 盜戒之一 <font face='Arial'>T22, p0240b</h2></font><hr>
<span class='old'>
</a><a name="0240a28" id="0240a28">龍。爾時是鳥以翅。摶海見龍欲食。龍甚驚</a><a name="0240a29" id="0240a29">怖。便取袈裟戴著頂上尋岸而走。是時彼龍</span><a name="0240b01" id="0240b01">化為人像。金翅鳥化為婆羅門像。追逐此龍</a><a name="0240b02" id="0240b02">而並種種罵言。汝何不早放袈裟。此龍畏死</a><a name="0240b03" id="0240b03">急捉袈裟死死不放。爾時海邊有仙人住處。</a><a name="0240b04" id="0240b04">花果茂盛。時龍恐怖無所依怙。便往投趣仙</a><a name="0240b05" id="0240b05">人住處。仙人有大威德。金翅鳥不敢便入。遙</a><a name="0240b06" id="0240b06">向仙人而說偈言</a><a name="0240b07" id="0240b07"><p class='lg'>　　今此弊惡龍　　　自變為人身</a><br><a name="0240b08" id="0240b08">　　畏死求解脫　　　而來入是中</a><br><a name="0240b09" id="0240b09">　　仙人德力故　　　我當忍飢渴</a><br><a name="0240b10" id="0240b10">　　寧自失身命　　　不復食此龍　</p></a><a name="0240b11" id="0240b11"><p>爾時仙人作是念。誰說是偈。便起出看。見此</a><a name="0240b12" id="0240b12">龍為金翅鳥所逐。即便說偈。答金翅鳥言</a><a name="0240b13" id="0240b13"><p class='lg'>　　當令汝長壽　　　常食天甘露</a><br><a name="0240b14" id="0240b14">　　忍飢不食龍　　　敬心於我故　</p></a><a name="0240b15" id="0240b15"><p>時金翅鳥蒙仙人威神飢渴即除。是時仙人</a><a name="0240b16" id="0240b16">復告金翅鳥。汝坐犯戒受此鳥身。今復習</a><a name="0240b17" id="0240b17">殺當墮地獄。廣說十惡乃至邪見。如是一一</a><a name="0240b18" id="0240b18">皆墮地獄畜生餓鬼及阿修羅。汝今宜當共</a><a name="0240b19" id="0240b19">此龍更相懺悔後無餘怨。彼即懺悔。懺悔已</a><a name="0240b20" id="0240b20">各還本處。佛告諸比丘。爾時仙人者。豈異人</a><a name="0240b21" id="0240b21">乎。即我身是。金翅鳥者。瓶沙王是。龍者。達</a><a name="0240b22" id="0240b22">膩伽比丘是。是達膩伽比丘。本已蒙我袈裟。</a><a name="0240b23" id="0240b23">得脫金翅鳥難。今復蒙我袈裟得脫王難。時</a><a name="0240b24" id="0240b24">諸比丘白佛言。云何是瓶沙王。見是達膩</a><a name="0240b25" id="0240b25">伽比丘著袈裟故。放令解脫。佛告諸比丘。不</a><a name="0240b26" id="0240b26">但今日。本已曾爾。諸比丘白佛言。已曾爾耶。</a><a name="0240b27" id="0240b27">佛言如是。過去世時有王。善化人物離諸怨</a><a name="0240b28" id="0240b28">敵。五穀豐熟民多受樂。節義恩良仁德孝慈</a><a name="0240b29" id="0240b29">布施持戒。時彼國有獵象師。其家貧窮又多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220240a.htm'><img src='up.gif' border=0></a>
<a href='T220240c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>