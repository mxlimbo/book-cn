<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0532a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷2)</font> <font face='Arial'>T24, p0532a</h2></font><hr>
<span class='old'>
</a><a name="0531c11" id="0531c11">子。由婬煩惱及婬事故。佛觀十利。制斯學</a><a name="0531c12" id="0531c12">處。言十利者。一為攝取僧伽。二為僧伽極</span><a name="0532a01" id="0532a01">善。三為僧伽樂住。四為未信者令信。五為已</a><a name="0532a02" id="0532a02">信者令增長。六為折伏惡人。七為懷慚者樂</a><a name="0532a03" id="0532a03">住。八為斷現法漏。九為斷未來漏。十為我</a><a name="0532a04" id="0532a04">之淨行得久住故。言攝取僧伽者。謂於剎</a><a name="0532a05" id="0532a05">帝利婆羅門薜舍戍達羅等。有善男子善女</a><a name="0532a06" id="0532a06">人。入正法中深生敬信。作苾芻等以成眾</a><a name="0532a07" id="0532a07">故。僧伽極善者既入善說法律之中。能令善</a><a name="0532a08" id="0532a08">法極增盛故。僧伽樂住者。謂依斯善法還信</a><a name="0532a09" id="0532a09">施債故。未信令信者。其未信者令生正信故。</a><a name="0532a10" id="0532a10">已信令增長者。若已信者。善護自心故。折</a><a name="0532a11" id="0532a11">伏惡人者。犯重之人由不護戒品。以折伏法</a><a name="0532a12" id="0532a12">而驅擯故。懷慚樂住者。謂異生中極淳善人。</a><a name="0532a13" id="0532a13">為令此等無有鬥諍安樂住故。斷現法漏者。</a><a name="0532a14" id="0532a14">謂是現纏令不行故。斷未來漏者。謂煩惱業</a><a name="0532a15" id="0532a15">種令永斷故。我之淨行當得久住者。謂如法</a><a name="0532a16" id="0532a16">宣說。廣利人天。展轉相教令佛正法久住世</a><a name="0532a17" id="0532a17">故</a><a name="0532a18" id="0532a18"><p>若復苾芻與諸苾芻同得學處。不捨學處。學</a><a name="0532a19" id="0532a19">羸不自說。作不淨行。兩交會法乃至共傍</a><a name="0532a20" id="0532a20">生。此苾芻亦得波羅市迦。不應共住</a><a name="0532a21" id="0532a21"><p>言若復苾芻者。謂指犯人。苾芻有五種。一</a><a name="0532a22" id="0532a22">名字苾芻。如世間人為欲呼召男女等時。</a><a name="0532a23" id="0532a23">與立名字喚作苾芻。二自許苾芻。實非苾芻</a><a name="0532a24" id="0532a24">而便自許是淨苾芻。三由乞求故名為苾芻。</a><a name="0532a25" id="0532a25">言苾芻者。是乞求義。諸乞求活命。皆名苾芻。</a><a name="0532a26" id="0532a26">四破煩惱故名曰苾芻。苾芻是破義。五以白</a><a name="0532a27" id="0532a27">四法受近圓者。名為苾芻。此中言苾芻者。</a><a name="0532a28" id="0532a28">意存第五。餘之四種名同故來</a><a name="0532a29" id="0532a29"><p>又依七例聲述苾芻義。一作者聲。二作業<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240531c.htm'><img src='up.gif' border=0></a>
<a href='T240532b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>