<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0244b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷34)</font> <font face='Arial'>T23, p0244b</h2></font><hr>
<span class='old'>
</a><br><a name="0244a28" id="0244a28">　　比汝前一步　　　十六不及一</a><br><a name="0244a29" id="0244a29">　　是故汝直前　　　勿復疑悔還　</p></span><a name="0244b01" id="0244b01"><p>時給孤獨氏。念佛法僧必大不小。乃令天神</a><a name="0244b02" id="0244b02">慇懃致教。即從光中進到寒林。于時地了。佛</a><a name="0244b03" id="0244b03">在露地經行。住待居士。爾時居士。以白衣法</a><a name="0244b04" id="0244b04">問訊佛。世尊。臥安隱不。佛說偈言</a><a name="0244b05" id="0244b05"><p class='lg'>　　我除諸欲漏　　　解脫離世間</a><br><a name="0244b06" id="0244b06">　　已斷一切漏　　　心滅諸熱惱</a><br><a name="0244b07" id="0244b07">　　得寂滅處故　　　我臥常安隱　</p></a><a name="0244b08" id="0244b08"><p>爾時世尊。即於經行處坐。是居士頭面禮佛</a><a name="0244b09" id="0244b09">足卻坐一面。佛為說法示教利喜。為說初法</a><a name="0244b10" id="0244b10">布施持戒生天果報。說五欲過世間苦惱。出</a><a name="0244b11" id="0244b11">家安樂分別垢淨。佛知是人心調柔軟堪受</a><a name="0244b12" id="0244b12">上法。為說四諦苦習盡道。如白淨衣易受染</a><a name="0244b13" id="0244b13">色。是人亦爾。聞法開悟。即於座上見法得法。</a><a name="0244b14" id="0244b14">知法通達法。斷疑不隨他。於佛法中得無所</a><a name="0244b15" id="0244b15">畏。從坐起頭面禮佛足作是言。世尊。我心樂</a><a name="0244b16" id="0244b16">佛法。知我盡壽作優婆塞。願世尊及僧。受我</a><a name="0244b17" id="0244b17">夏請住舍衛國。佛知故問居士。汝字何等。答</a><a name="0244b18" id="0244b18">言。我字須達。供給孤獨故。國人稱我。為給孤</a><a name="0244b19" id="0244b19">獨氏。佛問須達。舍衛國有僧坊不。答言。未有</a><a name="0244b20" id="0244b20">世尊。佛言。若有僧坊住處。諸比丘可得來往。</a><a name="0244b21" id="0244b21">若無有者。諸比丘不得往來止頓。又言。願</a><a name="0244b22" id="0244b22">世尊但受我請。我能為辦僧坊。令諸比丘得</a><a name="0244b23" id="0244b23">來往止頓。願世尊遣舍利弗。為我作僧坊師。</a><a name="0244b24" id="0244b24">佛敕舍利弗。汝與居士作僧坊師。是居士即</a><a name="0244b25" id="0244b25">往詣竹園。看講堂溫室食堂作食處洗浴處</a><a name="0244b26" id="0244b26">門屋坐禪處廁處。取相貌已。是居士於王舍</a><a name="0244b27" id="0244b27">城因緣事訖。還向舍衛國。行路知佛所當宿</a><a name="0244b28" id="0244b28">處。語諸知親相識諸負債人言。汝等知不。今</a><a name="0244b29" id="0244b29">佛出世。我當為佛於此作如是講堂溫室食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230244a.htm'><img src='up.gif' border=0></a>
<a href='T230244c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>