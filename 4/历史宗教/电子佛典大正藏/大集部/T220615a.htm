<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0615a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷7)</font> 三十捨墮法之一 <font face='Arial'>T22, p0615a</h2></font><hr>
<span class='old'>
</a><a name="0614c21" id="0614c21">狂心亂痛惱所纏(十二竟)</a><a name="0614c22" id="0614c22"><p class='juan'>
四分律卷第七</p>
</span><a name="0615a01" id="0615a01"></a><a name="0615a02" id="0615a02"><p class='juan'>
四分律卷第八(初分之八)</a><a name="0615a03" id="0615a03"></a><a name="0615a04" id="0615a04"><p><span class='byline'>　　　　姚秦罽賓三藏佛陀耶舍</a><a name="0615a05" id="0615a05">共竺佛念等譯</span><br></a><a name="0615a06" id="0615a06"><p><b>　　<A NAME="n197"></A>三十捨墮法之三</b></p>
</a><a name="0615a07" id="0615a07"><p>爾時佛在舍衛國祇樹給孤獨園。時六群比</a><a name="0615a08" id="0615a08">丘以純白羊毛作新臥具。諸居士見皆譏</a><a name="0615a09" id="0615a09">嫌言。沙門釋子不知慚愧無有厭足。外自</a><a name="0615a10" id="0615a10">稱言我修正法。如是何有正法。作新白</a><a name="0615a11" id="0615a11">羊毛臥具似王若王大臣。時諸比丘聞。中</a><a name="0615a12" id="0615a12">有少欲知足行頭陀樂學戒知慚愧者。</a><a name="0615a13" id="0615a13">嫌責六群比丘。云何作此純白羊毛臥具。訶</a><a name="0615a14" id="0615a14">責已往世尊所頭面禮足在一面坐。以此</a><a name="0615a15" id="0615a15">因緣具白世尊。世尊以此因緣集比丘僧。</a><a name="0615a16" id="0615a16">呵責六群比丘。汝所為非。非威儀非沙</a><a name="0615a17" id="0615a17">門法非淨行非隨順行。所不應為。云何汝</a><a name="0615a18" id="0615a18">等乃作此純白羊毛臥具。時世尊以無數方</a><a name="0615a19" id="0615a19">便呵責六群比丘已。告諸比丘。此癡人。多</a><a name="0615a20" id="0615a20">種有漏處最初犯戒。自今已去與比丘結戒。</a><a name="0615a21" id="0615a21">集十句義乃至正法久住。欲說戒者當如</a><a name="0615a22" id="0615a22">是說。若比丘作新臥具應用二分純</a><a name="0615a23" id="0615a23">黑羊毛三分白四分尨。若比丘不用二分</a><a name="0615a24" id="0615a24">黑三分白四分尨作新臥具者尼薩耆波逸</a><a name="0615a25" id="0615a25">提。比丘義如上。白者或生白或染令白。尨</a><a name="0615a26" id="0615a26">色者頭上毛耳毛若腳毛若餘尨色毛。若比</a><a name="0615a27" id="0615a27">丘欲作四十缽羅羊毛臥具者。二十缽羅</a><a name="0615a28" id="0615a28">純黑十缽羅白十缽羅尨。欲作三十缽羅臥</a><a name="0615a29" id="0615a29">具者。十五缽羅純黑十五缽羅半白半尨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220614c.htm'><img src='up.gif' border=0></a>
<a href='T220615b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>