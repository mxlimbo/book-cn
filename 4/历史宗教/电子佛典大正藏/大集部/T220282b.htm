<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0282b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0282b</h2></font><hr>
<span class='old'>
</a><a name="0282a28" id="0282a28">文辭說。汝莫破和合僧。破和合僧者。是大惡</a><a name="0282a29" id="0282a29">事。是重罪墮惡道入泥犁中。經劫受罪。今</span><a name="0282b01" id="0282b01">日眾僧中慈心諫汝。欲饒益故。當受僧語。</a><a name="0282b02" id="0282b02">一諫已過二諫在。當捨此事若不捨如是第</a><a name="0282b03" id="0282b03">二第三諫猶故不止。諸比丘復以是事。往白</a><a name="0282b04" id="0282b04">世尊。是提婆達多已於屏處三諫。多人中</a><a name="0282b05" id="0282b05">三諫。僧中三諫。此事猶故不捨。佛語諸比丘。</a><a name="0282b06" id="0282b06">是提婆達多癡人。破和合僧勤方便。執持破</a><a name="0282b07" id="0282b07">僧事已屏處三諫。多人中三諫。僧中三諫。</a><a name="0282b08" id="0282b08">此事猶故不捨者。僧應與作舉羯磨諸比丘</a><a name="0282b09" id="0282b09">白佛言。世尊。云何是提婆達多不受諸比丘</a><a name="0282b10" id="0282b10">諫自受苦惱。佛告諸比丘。不但今日不信他</a><a name="0282b11" id="0282b11">語自受苦惱。過去世時已曾如是。諸比丘白</a><a name="0282b12" id="0282b12">佛言。已曾爾耶佛言。如是。過去世時有城。</a><a name="0282b13" id="0282b13">名波羅奈。國名伽尸。時有一婆羅門。於曠野</a><a name="0282b14" id="0282b14">中造立義井。為放牧取薪草人行來者。皆就</a><a name="0282b15" id="0282b15">井飲。并洗浴。時日向暮有群野干。來趣井飲</a><a name="0282b16" id="0282b16">地殘水。有野干主。不飲地水。便內頭罐中</a><a name="0282b17" id="0282b17">飲水。飲水已戴罐高舉。撲破瓦罐。罐口猶貫</a><a name="0282b18" id="0282b18">其項。諸野干輩語主野干。若濕樹葉可用</a><a name="0282b19" id="0282b19">者。常當護之。況復此罐利益行人。野干主言。</a><a name="0282b20" id="0282b20">我作是事樂。但當快心。那知他事。時行人</a><a name="0282b21" id="0282b21">語婆羅門。汝井上罐已破。復更著之。猶如前</a><a name="0282b22" id="0282b22">法。為野干所破。如是非一。乃至破十四罐。</a><a name="0282b23" id="0282b23">諸野干輩數數諫之。猶不受語。時婆羅門便</a><a name="0282b24" id="0282b24">自念言。是誰於我福德義井作障礙者。今當</a><a name="0282b25" id="0282b25">往觀。知其所以。即持罐往著井上。於屏處</a><a name="0282b26" id="0282b26">微伺見之。諸行人飲水而去。無破罐者。至</a><a name="0282b27" id="0282b27">日向暮見群野干來飲地殘水。唯野干主。飲</a><a name="0282b28" id="0282b28">罐中水。然後撲破。見已便作是念。正是野干</a><a name="0282b29" id="0282b29">於我福德井而作留難。便作木罐堅固難破。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220282a.htm'><img src='up.gif' border=0></a>
<a href='T220282c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>