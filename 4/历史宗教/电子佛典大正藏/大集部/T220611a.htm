<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0611a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷7)</font> 三十捨墮法之一 <font face='Arial'>T22, p0611a</h2></font><hr>
<span class='old'>
</a><a name="0610c28" id="0610c28">比丘僧。呵責跋難陀釋子。汝所為非。非</a><a name="0610c29" id="0610c29">威儀非沙門法非淨行非隨順行。所不</span><a name="0611a01" id="0611a01">應為。云何如是強從人索好衣。呵責已告</a><a name="0611a02" id="0611a02">諸比丘。此癡人。多種有漏處最初犯戒。自今</a><a name="0611a03" id="0611a03">已去與諸比丘結戒。集十句義乃至正法</a><a name="0611a04" id="0611a04">久住。欲說戒者當如是說。若比丘居士居</a><a name="0611a05" id="0611a05">士婦欲為比丘辦衣價持是衣價買如</a><a name="0611a06" id="0611a06">是衣與某甲比丘。是比丘便到居士家言</a><a name="0611a07" id="0611a07">買如是衣與我為好故。若得衣者尼薩耆</a><a name="0611a08" id="0611a08">波逸提。如是世尊與比丘結戒。居士自恣</a><a name="0611a09" id="0611a09">請比丘問言。大德須何等衣。是比丘意疑</a><a name="0611a10" id="0611a10">不答。若居士恣比丘所索應答。居士欲為</a><a name="0611a11" id="0611a11">比丘作貴價衣。是比丘少欲知足不須大</a><a name="0611a12" id="0611a12">價衣。欲須不如者。比丘意疑不敢隨意求</a><a name="0611a13" id="0611a13">索。佛言。聽諸比丘少欲知足索不如者。自</a><a name="0611a14" id="0611a14">今已去應如是說戒。若比丘居士居士婦為</a><a name="0611a15" id="0611a15">比丘辦衣價買如是衣與某甲比丘。是</a><a name="0611a16" id="0611a16">比丘先不受自恣請。到居士家作如是</a><a name="0611a17" id="0611a17">說。善哉居士。為我買如是如是衣與我為</a><a name="0611a18" id="0611a18">好故。若得衣者尼薩耆波逸提。比丘義如</a><a name="0611a19" id="0611a19">上。居士居士婦者如上。衣價者。若錢若</a><a name="0611a20" id="0611a20">金若真珠若琉璃若貝若玉石若瓔珞若生像</a><a name="0611a21" id="0611a21">金。衣者有十種如上。求者有二種。一者求</a><a name="0611a22" id="0611a22">價。二者求衣。求價者檀越與作大價衣求</a><a name="0611a23" id="0611a23">乃至增一錢十六分之一分。求衣者語居士</a><a name="0611a24" id="0611a24">言。作如是廣長衣乃至增一綖。是比丘先</a><a name="0611a25" id="0611a25">不受自恣請。而往求貴價廣大衣。若得衣</a><a name="0611a26" id="0611a26">者尼薩耆波逸提。求而不得突吉羅。此尼薩</a><a name="0611a27" id="0611a27">耆應捨與僧。若眾多人若一人。不得別眾</a><a name="0611a28" id="0611a28">捨。若捨不成捨突吉羅。捨與僧時應往僧</a><a name="0611a29" id="0611a29">中偏露右肩脫革屣向上座禮。右膝著<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220610c.htm'><img src='up.gif' border=0></a>
<a href='T220611b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>