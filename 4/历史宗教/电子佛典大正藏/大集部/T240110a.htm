<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0110a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷3)</font> <font face='Arial'>T24, p0110a</h2></font><hr>
<span class='old'>
</a><br><a name="0109c28" id="0109c28">　　必得聞妙法　　　證彼寂滅果　</p></a><a name="0109c29" id="0109c29"><p>時阿私陀仙。說此頌已便懷惱恨。作如是念。</span><a name="0110a01" id="0110a01">由此太子威德力故。令我退失神通。不能飛</a><a name="0110a02" id="0110a02">行乘空來去。我今於此步出城門。眾人見我</a><a name="0110a03" id="0110a03">必生輕慢作是念已白父王曰。王曾發願。願</a><a name="0110a04" id="0110a04">阿私他仙出入城中。我今步來酬王宿念。今</a><a name="0110a05" id="0110a05">亦步去王應為我修理城路。爾時父王。即令</a><a name="0110a06" id="0110a06">大臣敕諸人眾。嚴飾街衢懸諸幡蓋。告國人</a><a name="0110a07" id="0110a07">曰。阿私陀仙今步出城。汝等諸人隨意觀望。</a><a name="0110a08" id="0110a08">時彼仙人內懷惱恨。與淨飯王及王臣佐長</a><a name="0110a09" id="0110a09">者居士婆羅門等。前後圍遶出城門外。仙白</a><a name="0110a10" id="0110a10">王曰。王可還宮。我今辭去。既相別已。阿私陀</a><a name="0110a11" id="0110a11">仙漸次前行。至莘陀山即登彼山。擇其勝地</a><a name="0110a12" id="0110a12">因以居住。時彼仙人遠行疲乏。既坐憩息遂</a><a name="0110a13" id="0110a13">入仙定。由入定故得本神通。後於他時遂便</a><a name="0110a14" id="0110a14">染患。仙弟子眾。以諸湯藥療治不差。眾白師</a><a name="0110a15" id="0110a15">曰。師今此疾藥療無痊。世間無常不可為</a><a name="0110a16" id="0110a16">諱。我諸弟子皆求寂靜。師既獲得常樂。豈可</a><a name="0110a17" id="0110a17">不留遺誨。請師示誨。令使我等有所悟入。其</a><a name="0110a18" id="0110a18">師告曰。我雖出家希求甘露。然由未證愧無</a><a name="0110a19" id="0110a19">所傳。今釋氏所生童子。必當獲得無上妙果。</a><a name="0110a20" id="0110a20">能以甘露滋益眾生。汝諸弟子。可詣彼出家。</a><a name="0110a21" id="0110a21">若出家已。勿恃豪姓種類摩納薄伽。勉勵精</a><a name="0110a22" id="0110a22">懃常修梵行。為得法故。專精加行。若此行成</a><a name="0110a23" id="0110a23">當獲甘露。作是語已說伽他曰</a><a name="0110a24" id="0110a24"><p class='lg'>　　從此於東方　　　汝當往求覓</a><br><a name="0110a25" id="0110a25">　　諸佛實難遇　　　見已可勤修　</p></a><a name="0110a26" id="0110a26"><p>說無常法頌曰</a><a name="0110a27" id="0110a27"><p class='lg'>　　積聚皆銷散　　　崇高必墮落</a><br><a name="0110a28" id="0110a28">　　會合皆別離　　　有命咸歸死　</p></a><a name="0110a29" id="0110a29"><p>時阿私陀仙。說此頌已便即命終。爾時弟子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240109c.htm'><img src='up.gif' border=0></a>
<a href='T240110b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>