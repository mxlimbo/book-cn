<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本說一切有部毘奈耶頌 0632a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本說一切有部毘奈耶頌</font> <font face='Arial'>(卷2)</font> 九十波逸底迦法 <font face='Arial'>T24, p0632a</h2></font><hr>
<span class='old'>
</a><a name="0631c28" id="0631c28"><p>毀呰語學處</a><a name="0631c29" id="0631c29"><p class='lg'>　　雖毀呰傍生　　　喚為禿角等</span><br><a name="0632a01" id="0632a01">　　懷羞情不忍　　　何況毀於人</a><br><a name="0632a02" id="0632a02">　　由斯世尊說　　　常饒益眾生</a><br><a name="0632a03" id="0632a03">　　苾芻毀滅言　　　便招於墮罪</a><br><a name="0632a04" id="0632a04">　　苾芻毀呰意　　　問婆羅門種</a><br><a name="0632a05" id="0632a05">　　汝梵志出家　　　此便生惡作</a><br><a name="0632a06" id="0632a06">　　若問剎帝利　　　戲心得惡作</a><br><a name="0632a07" id="0632a07">　　薜舍戍達羅　　　若問成根本</a><br><a name="0632a08" id="0632a08">　　毛木匠織師　　　客縫竹作等</a><br><a name="0632a09" id="0632a09">　　如斯諸種類　　　問時便得墮</a><br><a name="0632a10" id="0632a10">　　汝梵志工巧　　　清淨應須學</a><br><a name="0632a11" id="0632a11">　　沙門汝何用　　　即招惡作罪</a><br><a name="0632a12" id="0632a12">　　汝是剎帝利　　　牟槊弓射等</a><br><a name="0632a13" id="0632a13">　　此事應可為　　　說時便惡作</a><br><a name="0632a14" id="0632a14">　　如是戍達羅　　　薜舍所作業</a><br><a name="0632a15" id="0632a15">　　織竹等雜作　　　便獲根本罪</a><br><a name="0632a16" id="0632a16">　　汝自業應作　　　乞索教讀等</a><br><a name="0632a17" id="0632a17">　　若作如斯語　　　同前得惡作</a><br><a name="0632a18" id="0632a18">　　跛瞎癵躄行　　　侏儒及聾啞</a><br><a name="0632a19" id="0632a19">　　毀他如是說　　　墮落火便燒</a><br><a name="0632a20" id="0632a20">　　汝疥癩癰疽　　　癢瘙痔嘔逆</a><br><a name="0632a21" id="0632a21">　　作如是等語　　　此人便得墮</a><br><a name="0632a22" id="0632a22">　　汝罪不清淨　　　有疑悔惡作</a><br><a name="0632a23" id="0632a23">　　汝有忿恨惱　　　得罪亦同前</a><br><a name="0632a24" id="0632a24">　　苾芻毀呰意　　　惡說罵詈等</a><br><a name="0632a25" id="0632a25">　　與鄙語相應　　　墮罪便相害</a><br><a name="0632a26" id="0632a26">　　如是族工巧　　　作業形容病</a><br><a name="0632a27" id="0632a27">　　罪及煩惱言　　　咸名毀滅語</a><br><a name="0632a28" id="0632a28">　　意欲簡前人　　　是何者佛護</a><br><a name="0632a29" id="0632a29">　　答言剎帝利　　　如是等無愆　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240631c.htm'><img src='up.gif' border=0></a>
<a href='T240632b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>