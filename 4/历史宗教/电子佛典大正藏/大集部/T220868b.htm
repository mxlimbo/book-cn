<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0868b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷42)</font> 藥揵度之一 <font face='Arial'>T22, p0868b</h2></font><hr>
<span class='old'>
</a><a name="0868a28" id="0868a28">說法。令得歡喜。爾時世尊為說法已從坐</a><a name="0868a29" id="0868a29">而去。時毘舍佉無夷羅母。行食忘不與果。</span><a name="0868b01" id="0868b01">彼作如是念。我為新果故。請佛及僧設</a><a name="0868b02" id="0868b02">飯。今正行食。忘不與果。時即遣人送果</a><a name="0868b03" id="0868b03">至僧伽藍中。與諸比丘。諸比丘已食竟。不</a><a name="0868b04" id="0868b04">肯受之。往白佛。佛言。若從彼來。應作餘</a><a name="0868b05" id="0868b05">食法食之如上法。爾時世尊在王舍城。時</a><a name="0868b06" id="0868b06">有顛狂病比丘。至殺牛處。食生肉飲血。病</a><a name="0868b07" id="0868b07">即差。還復本心畏慎。諸比丘白佛。佛言不</a><a name="0868b08" id="0868b08">犯。若有餘比丘。有如是病。食生肉飲血</a><a name="0868b09" id="0868b09">病得差者。聽食爾時世尊在波羅奈國。時</a><a name="0868b10" id="0868b10">世穀貴乞食難得。時諸比丘乞食不得。往</a><a name="0868b11" id="0868b11">至象廄乞。時彼有鬼神信敬沙門者。即</a><a name="0868b12" id="0868b12">令象死於彼得象肉食之。世尊慈念告諸</a><a name="0868b13" id="0868b13">比丘。此是王之兵眾。若王聞者必不歡喜。自</a><a name="0868b14" id="0868b14">今已去。不應食象肉。時諸比丘。在波羅奈</a><a name="0868b15" id="0868b15">國乞食不得。往馬廄乞。時有信敬沙門</a><a name="0868b16" id="0868b16">鬼神。即令馬死。於彼得馬肉食之。世尊慈</a><a name="0868b17" id="0868b17">愍告諸比丘。此是王之兵眾。若王聞者必不</a><a name="0868b18" id="0868b18">歡喜。自今已去。不應食馬肉。爾時比丘。</a><a name="0868b19" id="0868b19">於波羅奈國乞食不得。至能水底行人所</a><a name="0868b20" id="0868b20">乞。時有信敬沙門鬼神。令諸龍死。於彼</a><a name="0868b21" id="0868b21">得龍肉食之。爾時善現龍王。從己池出。</a><a name="0868b22" id="0868b22">往世尊所。頭面禮足已。卻住一面白佛</a><a name="0868b23" id="0868b23">言。世尊。有龍能燒一國土。若減一國土。諸</a><a name="0868b24" id="0868b24">比丘食此龍肉。善哉世尊。勿令比丘食龍</a><a name="0868b25" id="0868b25">肉。時世尊聞善現龍王語默然受之。時善</a><a name="0868b26" id="0868b26">現見佛聽許。頭面禮佛已還往本處。爾時</a><a name="0868b27" id="0868b27">世尊。以此因緣集比丘僧告言。此龍有</a><a name="0868b28" id="0868b28">大神力有威德。能燒一國土。若減一國土。</a><a name="0868b29" id="0868b29">諸比丘食此肉。自今已去。不應食龍肉。時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220868a.htm'><img src='up.gif' border=0></a>
<a href='T220868c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>