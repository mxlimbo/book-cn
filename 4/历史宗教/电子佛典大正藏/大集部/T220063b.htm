<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0063b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷9)</font> 初分之五墮初 <font face='Arial'>T22, p0063b</h2></font><hr>
<span class='old'>
</a><a name="0063a28" id="0063a28">然。九者宮內多諸美色珍玩服飾。比丘見之</a><a name="0063a29" id="0063a29">必生染著犯戒反俗。十者若王子中有反逆</span><a name="0063b01" id="0063b01">者。必復疑是比丘所教。呵責已告諸比丘。今</a><a name="0063b02" id="0063b02">為諸比丘結戒。從今是戒應如是說。若比丘</a><a name="0063b03" id="0063b03">入王宮過門限波逸提。時諸比丘。佛制戒後</a><a name="0063b04" id="0063b04">便不敢踰城門限乞食。不知云何。以是白佛。</a><a name="0063b05" id="0063b05">佛以是事集比丘僧。告諸比丘。今聽入宮。但</a><a name="0063b06" id="0063b06">不得過後宮門限。從今是戒應如是說。若比</a><a name="0063b07" id="0063b07">丘入王宮過後宮門限者波逸提。爾時波斯</a><a name="0063b08" id="0063b08">匿王。年年與諸宮女出行國界。處處皆有離</a><a name="0063b09" id="0063b09">宮別觀。有諸比丘暮至村落求索宿處。諸</a><a name="0063b10" id="0063b10">居士言。王今不在此宮。可入中宿。王信樂佛</a><a name="0063b11" id="0063b11">法。聞必歡喜。諸比丘不敢。便無宿處。以是白</a><a name="0063b12" id="0063b12">佛。佛以是事集比丘僧。告諸比丘。今聽諸比</a><a name="0063b13" id="0063b13">丘入王空宮。從今是戒應如是說。若比丘</a><a name="0063b14" id="0063b14">王未出寶未藏寶若入過後宮門限波逸提。</a><a name="0063b15" id="0063b15">寶者。所重之物及諸女色。皆名為寶。未出</a><a name="0063b16" id="0063b16">者。女在宮中。未出。未藏者。女在此宮未使</a><a name="0063b17" id="0063b17">藏隱。爾時入後宮門限雙腳過波逸提。隨入</a><a name="0063b18" id="0063b18">遠近步步波逸提。若一腳過突吉羅。入餘大</a><a name="0063b19" id="0063b19">臣長者家過內門限突吉羅。沙彌突吉羅。若</a><a name="0063b20" id="0063b20">王請入不犯(六十五竟)</a><a name="0063b21" id="0063b21"><p>佛在舍衛城。爾時拘薩羅摩竭二國互相抄</a><a name="0063b22" id="0063b22">掠。二陛慣路斷絕。王舍城比丘安居竟。</a><a name="0063b23" id="0063b23">作是念。我今正當與賊同伴。乃得自致問訊</a><a name="0063b24" id="0063b24">世尊。設彼戍邏。以共賊伴。收捉我者。波斯匿</a><a name="0063b25" id="0063b25">王信樂佛法。必不見罪。便與賊俱到彼國界。</a><a name="0063b26" id="0063b26">果為所捉。將邏將所。白言。此是賊。邏將言。</a><a name="0063b27" id="0063b27">著袈裟者復是何等。答言。亦是賊。比丘便自</a><a name="0063b28" id="0063b28">說言。我非賊是沙門釋子。於王舍城安居竟。</a><a name="0063b29" id="0063b29">應問訊世尊。道路難嶮故與共伴耳。邏將言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220063a.htm'><img src='up.gif' border=0></a>
<a href='T220063c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>