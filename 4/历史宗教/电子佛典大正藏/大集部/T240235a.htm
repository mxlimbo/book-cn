<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0235a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷7)</font> 第二門第二子攝頌之餘 <font face='Arial'>T24, p0235a</h2></font><hr>
<span class='old'>
</a><a name="0234c28" id="0234c28">是一水。汝向如何得三種別。如前所作具白</a><a name="0234c29" id="0234c29">於王。王聞此語便即思惟。此女方便善解時</span><a name="0235a01" id="0235a01">機。作是念已乃告女言。我欲眠臥須汝握腳。</a><a name="0235a02" id="0235a02">王既臥已女為握足。王便得睡女復念言。諸</a><a name="0235a03" id="0235a03">王貴勝怨恨者多相憂者少。王今眠睡恐有</a><a name="0235a04" id="0235a04">惡人來相侵害。若不為王關閉門戶。忽有傷</a><a name="0235a05" id="0235a05">損我及曹主必招罪責。事須防守即關門戶。</a><a name="0235a06" id="0235a06">于時四兵尋覓大王。到其園所。問言。王在</a><a name="0235a07" id="0235a07">此耶。女聞語已不為開門。軍聲外震王乃驚</a><a name="0235a08" id="0235a08">覺。即問女言。此是何響。女曰。有諸人來問王</a><a name="0235a09" id="0235a09">所在欲得開門。王乃問女誰閉其門。答言我</a><a name="0235a10" id="0235a10">閉。何故閉耶。女曰。我自思念。諸王貴勝怨</a><a name="0235a11" id="0235a11">恨者多相憂者少。王今睡眠恐有惡人來相</a><a name="0235a12" id="0235a12">侵害。若不為王關閉門戶。忽有傷損我及曹</a><a name="0235a13" id="0235a13">主俱招罪責。因即關閉。王聞此說讚言好女</a><a name="0235a14" id="0235a14">甚有奇計。王曰。園主大名是汝何親。答言。我</a><a name="0235a15" id="0235a15">是大名驅使之人。王語女言。汝非在下。是大</a><a name="0235a16" id="0235a16">名女何不實說。女乃默然</a><a name="0235a17" id="0235a17"><p>時王語女可往城中。報大名曰。勝光大王在</a><a name="0235a18" id="0235a18">汝園內。女即速去具報大名。大名聞已辦諸</a><a name="0235a19" id="0235a19">美膳及以香花。與多人眾詣其園所。見勝光</a><a name="0235a20" id="0235a20">王唱言。善來大王共相慰問。令王洗浴。次奉</a><a name="0235a21" id="0235a21">上衣塗飾香鬘。具薦芳饌。食罷言議問大名</a><a name="0235a22" id="0235a22">曰。此之少女是汝何親。答曰。是驅使人。王</a><a name="0235a23" id="0235a23">曰。非驅使人是君之女宜當與我。大名曰。更</a><a name="0235a24" id="0235a24">有奇妙釋種之女。勝斯數倍何不取之。王曰。</a><a name="0235a25" id="0235a25">此女是我所須不求餘者。大名曰。若如是者</a><a name="0235a26" id="0235a26">我當莊嚴備禮奉送。王曰善哉。大名即便嚴</a><a name="0235a27" id="0235a27">飾城隍掃灑衢路。其勝鬘女具諸瓔珞。載于</a><a name="0235a28" id="0235a28">大象。於康莊處。搖鈴遍告劫比羅城所有人</a><a name="0235a29" id="0235a29">眾。或有諸方來集會者。應知釋種大名之女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240234c.htm'><img src='up.gif' border=0></a>
<a href='T240235b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>