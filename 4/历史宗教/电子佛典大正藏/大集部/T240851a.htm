<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0851a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷1)</font> <font face='Arial'>T24, p0851a</h2></font><hr>
<span class='old'>
<p><p></span><a name="0851a01" id="0851a01"></a><a name="0851a02" id="0851a02"><p><b>　　<A NAME="n476"></A>No. 1464</b></a><a name="0851a03" id="0851a03"><p><b>　　<A NAME="n477"></A>鼻奈耶序</b></a><a name="0851a04" id="0851a04"></a><a name="0851a05" id="0851a05"><p><span class='byline'>　　　　釋道安述</span><br></a><a name="0851a06" id="0851a06"><p>阿難出經。面承聖旨。五百應真。更互定察。分</a><a name="0851a07" id="0851a07">為十二部。於四十九年之誨無片言遺矣。又</a><a name="0851a08" id="0851a08">抄十二部為四阿含。阿毘曇鼻奈耶。則三藏</a><a name="0851a09" id="0851a09">備也。天竺學士罔弗遵焉。諷之詠之。未墜</a><a name="0851a10" id="0851a10">於地也。其大高座沙門則兼該三藏。中下高</a><a name="0851a11" id="0851a11">座則通一通二而已耳。經流秦地。有自來</a><a name="0851a12" id="0851a12">矣。隨天竺沙門所持來經。遇而便出於十</a><a name="0851a13" id="0851a13">二部。毘曰羅部最多。以斯邦人莊老教行。</a><a name="0851a14" id="0851a14">與方等經兼忘相似。故因風易行也。道安常</a><a name="0851a15" id="0851a15">恨。三藏不具。以為闕然。歲在壬午鳩摩羅佛</a><a name="0851a16" id="0851a16">提齎阿毘曇抄。四阿含抄。來至長安。渴仰情</a><a name="0851a17" id="0851a17">久。即於其夏出阿毘曇抄四卷。其冬出四阿</a><a name="0851a18" id="0851a18">含抄四卷。又其伴罽賓鼻奈。厥名耶捨。諷</a><a name="0851a19" id="0851a19">鼻奈經甚利。即令出之。佛提梵書。佛念為</a><a name="0851a20" id="0851a20">譯。曇景筆受。自正月十二日出。至三月二十</a><a name="0851a21" id="0851a21">五日乃了。凡為四卷。與往年曇摩寺出戒</a><a name="0851a22" id="0851a22">曲相似。如合符焉。於二百六十事疑礙之滯。</a><a name="0851a23" id="0851a23">都謏然焉。上聞異要。煥乎可觀焉。二年之</a><a name="0851a24" id="0851a24">中於此秦邦三藏具焉。然世尊制戒必有所</a><a name="0851a25" id="0851a25">因。六群比丘生於貴族。攀龍附鳳。雖貪出家。</a><a name="0851a26" id="0851a26">而豪心不盡。鄙悖之行。以成斯戒。二人得道。</a><a name="0851a27" id="0851a27">二人生天。二人墮龍。一入無擇明恃貴不節。</a><a name="0851a28" id="0851a28">自貽伊戚。向使中門家子。遇佛出學。雖不</a><a name="0851a29" id="0851a29">能一坐成道。何由如此之困乎。然此經是佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240850c.htm'><img src='up.gif' border=0></a>
<a href='T240851b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>