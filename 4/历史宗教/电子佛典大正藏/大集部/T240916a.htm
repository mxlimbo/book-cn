<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1470 大比丘三千威儀 0916a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1470 大比丘三千威儀</font> <font face='Arial'>(卷1)</font> <font face='Arial'>T24, p0916a</h2></font><hr>
<span class='old'>
</a><a name="0915c28" id="0915c28"><p>夜起讀經有五事。一者不得念我經戒利。餘</a><a name="0915c29" id="0915c29">人不如我。二者設不利。不得言我經戒不利。</span><a name="0916a01" id="0916a01">正為某比丘事故亂我意。三者不得坐念人</a><a name="0916a02" id="0916a02">惡。四者設明日欲問所疑。不得說餘。直當說</a><a name="0916a03" id="0916a03">不解者所知而已。五者不得念言。當持是經</a><a name="0916a04" id="0916a04">中語以行問人使窮。但有是念非賢者法</a><a name="0916a05" id="0916a05"><p>在寺中有五事。一者不得持舍後履上塔上。</a><a name="0916a06" id="0916a06">二者不得逆塔行。三者不得背佛出門戶。四</a><a name="0916a07" id="0916a07">者不得唾塔上。五者不得行塔欄木坐上</a><a name="0916a08" id="0916a08"><p>復有五事。一者不得取非物著非處。二者舍</a><a name="0916a09" id="0916a09">後還不得過用摩摩德水澡手。三者不得妄</a><a name="0916a10" id="0916a10">用眾家手巾。四者不得於眾家井上澡足。五</a><a name="0916a11" id="0916a11">者不得妄取眾家一切人物。有所取當報主</a><a name="0916a12" id="0916a12">復有五事。一者不得與白衣共調譺相罵。二</a><a name="0916a13" id="0916a13">者與人共語不得頷頭。三者不得於上座床</a><a name="0916a14" id="0916a14">上坐。四者不得於上座前踞。五者不得與和</a><a name="0916a15" id="0916a15">上阿闍梨並坐</a><a name="0916a16" id="0916a16"><p>復有五事。一者不得上樹。二者不得持梨擲</a><a name="0916a17" id="0916a17">與人。三者不得持水灑人。四者水中有虫不</a><a name="0916a18" id="0916a18">得飲若洗。五者人罵比丘。比丘不得報</a><a name="0916a19" id="0916a19"><p>復有五事。一者不得瞋恚撾罵畜生。二者不</a><a name="0916a20" id="0916a20">得惡口罵人作畜生。三者不得坐臥令使有</a><a name="0916a21" id="0916a21">畫床上。四者不得花香脂粉自著身上。五者</a><a name="0916a22" id="0916a22">不得歌詠作唱伎。若有音樂不得觀聽</a><a name="0916a23" id="0916a23"><p>飯時有五事。一者比丘以飯不得言。我知何</a><a name="0916a24" id="0916a24">時當死。但復自飽飯來。二者比丘飯已。</a><a name="0916a25" id="0916a25">飽人復持飯來與。比丘不得受。三者比丘飯</a><a name="0916a26" id="0916a26">有餘。不得持擲人。亦不得以擲草上。四者飯</a><a name="0916a27" id="0916a27">有餘當持瀉淨地。五者人有少所餘請比</a><a name="0916a28" id="0916a28">丘去飯不應住行應請飯。復有十事。一者</a><a name="0916a29" id="0916a29">住當彈指直入。二者當視席坐。三者席下有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240915c.htm'><img src='up.gif' border=0></a>
<a href='T240916b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>