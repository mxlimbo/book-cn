<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0731b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷20)</font> 三十泥薩祇波逸底迦法 過量乞衣學處第七 <font face='Arial'>T23, p0731b</h2></font><hr>
<span class='old'>
</a><a name="0731a28" id="0731a28">橫五。若泥婆珊。豎二橫五。俗人上下者。上衣</a><a name="0731a29" id="0731a29">長十二肘闊三肘。下衣者長七肘闊二肘。應</span><a name="0731b01" id="0731b01">受者謂作心領受。若過受者謂過前數。乞得</a><a name="0731b02" id="0731b02">衣時便犯捨墮釋名捨悔廣如前說</a><a name="0731b03" id="0731b03"><p>此中犯相其事云何。若苾芻從他乞俗人上</a><a name="0731b04" id="0731b04">下衣。時依量而得。若更乞時得惡作罪。得便</a><a name="0731b05" id="0731b05">捨墮。若乞苾芻上下衣時。事亦同此。若從他</a><a name="0731b06" id="0731b06">乞俗人上下衣時。縱減俗量不應更乞。若有</a><a name="0731b07" id="0731b07">長不卻還主。若從他乞苾芻上下衣時。若少</a><a name="0731b08" id="0731b08">不充苾芻衣量。應更從乞。若有長應卻還主。</a><a name="0731b09" id="0731b09">若俗衣少更乞。若苾芻衣有長不還。得罪輕</a><a name="0731b10" id="0731b10">重准事應識。若元心擬過乞者。乞時得惡作</a><a name="0731b11" id="0731b11">罪。得物犯捨墮。犯捨墮已更得餘物。悉皆同</a><a name="0731b12" id="0731b12">犯廣說如前。又無犯者最初犯人。或癡狂心</a><a name="0731b13" id="0731b13">亂痛惱所纏</a><a name="0731b14" id="0731b14"><p><b>　　<A NAME="n490"></A>知俗人共許與衣就乞學處第八</b></a><a name="0731b15" id="0731b15"><p>佛在室羅伐城逝多林給孤獨園。於此城中</a><a name="0731b16" id="0731b16">有一長者。先有自妻復行邪行。其妻告曰。仁</a><a name="0731b17" id="0731b17">者不應作此邪行之事。其妻屢諫夫不隨語。</a><a name="0731b18" id="0731b18">婦起瞋嫌共餘男子亦為私合。其夫每以家</a><a name="0731b19" id="0731b19">物贈彼私婦。其妻亦以家物遺彼邪夫。夫婦</a><a name="0731b20" id="0731b20">兩人破散財物幾將略盡。長者稟性暴惡打</a><a name="0731b21" id="0731b21">其婢使。常與弊衣惡食。告言由汝散我家資。</a><a name="0731b22" id="0731b22">婢曰我實久知破散所以。然而二俱家主不</a><a name="0731b23" id="0731b23">敢斥言。時彼夫婦知婢譏刺。俱懷慚愧並默</a><a name="0731b24" id="0731b24">無言。時鄔波難陀知是事已。便往詣彼長者</a><a name="0731b25" id="0731b25">宅中。為彼夫婦毀呰破戒讚歎持戒。告言善</a><a name="0731b26" id="0731b26">男子善女人。如佛所說邪行之人。命終之後</a><a name="0731b27" id="0731b27">當墮地獄。若得為人妻不貞謹夫有邪念。若</a><a name="0731b28" id="0731b28">離邪行。命終之後得生天上。若生人趣妻室</a><a name="0731b29" id="0731b29">貞良夫不邪念。說伽他曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230731a.htm'><img src='up.gif' border=0></a>
<a href='T230731c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>