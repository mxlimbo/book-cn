<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0731c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷24)</font> 三十捨墮法 <font face='Arial'>T22, p0731c</h2></font><hr>
<span class='old'>
</a><a name="0731b28" id="0731b28">不洗治狼藉在地。諸比丘尼往白諸比丘</a><a name="0731b29" id="0731b29">諸比丘往白世尊。世尊爾時以此因緣集</span><a name="0731c01" id="0731c01">比丘僧。呵責六群比丘尼。汝所為非。非威儀</a><a name="0731c02" id="0731c02">非沙門法非淨行非隨順行。所不應為。</a><a name="0731c03" id="0731c03">云何六群比丘尼。受持好色缽。故者不洗治</a><a name="0731c04" id="0731c04">狼藉在地。時世尊以無數方便呵責六群</a><a name="0731c05" id="0731c05">比丘尼已告諸比丘。此六群比丘尼多種有</a><a name="0731c06" id="0731c06">漏處最初犯戒。自今已去與比丘尼結戒。集</a><a name="0731c07" id="0731c07">十句義乃至正法久住。欲說戒者當如是</a><a name="0731c08" id="0731c08">說。若比丘尼畜長缽尼薩耆波逸提比丘尼</a><a name="0731c09" id="0731c09">義如上。彼比丘尼。即日得缽即日應受持。</a><a name="0731c10" id="0731c10">一缽餘者。當淨施若遣與人。若比丘尼畜</a><a name="0731c11" id="0731c11">長缽。尼薩耆波逸提。此尼薩耆。應捨與僧</a><a name="0731c12" id="0731c12">如上法。捨竟懺悔如上。僧即應還彼捨缽。</a><a name="0731c13" id="0731c13">作白二羯磨還如上。若不還乃至非缽用。</a><a name="0731c14" id="0731c14">一切突吉羅如上比丘突吉羅。式叉摩那沙</a><a name="0731c15" id="0731c15">彌沙彌尼突吉羅。是謂為犯。不犯者。即日得</a><a name="0731c16" id="0731c16">缽即日受一缽。餘缽淨施或遣與人若奪</a><a name="0731c17" id="0731c17">想若失想若破想若漂想。不淨施不遣與</a><a name="0731c18" id="0731c18">人不犯。若奪缽若失缽若破缽若漂缽。若自</a><a name="0731c19" id="0731c19">取用若他與用不犯。若所寄缽者命終若遠</a><a name="0731c20" id="0731c20">行若休道。若為賊所將去。若遇惡獸難。為</a><a name="0731c21" id="0731c21">水所漂。不作淨施。不遣與人不犯不犯</a><a name="0731c22" id="0731c22">者。最初未制戒。癡狂心亂痛惱所纏(二十四竟)</a><a name="0731c23" id="0731c23"><p>爾時婆伽婆。在舍衛國祇樹給孤獨園。時六</a><a name="0731c24" id="0731c24">群比丘尼。多畜好色器。不好者留置。彼畜</a><a name="0731c25" id="0731c25">如是多器。不洗治料理狼藉在地。時有眾</a><a name="0731c26" id="0731c26">多居士。詣諸寺觀看。見已譏嫌言。此六群</a><a name="0731c27" id="0731c27">比丘尼。受取無厭不知慚愧。外自稱言。我</a><a name="0731c28" id="0731c28">知正法。如是何有正法。多畜器狼藉在地。</a><a name="0731c29" id="0731c29">如瓦肆無異諸比丘尼。聞其中有少欲知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220731b.htm'><img src='up.gif' border=0></a>
<a href='T220732a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>