<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0059c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷13)</font> 尾施縛多羅緣 <font face='Arial'>T24, p0059c</h2></font><hr>
<span class='old'>
</a><a name="0059b28" id="0059b28">舍空閑。神廟破壞。問群臣曰。村中人物。今並</a><a name="0059b29" id="0059b29">何之。諸臣答曰。比為飢儉。人皆飢急。投北界</span><a name="0059c01" id="0059c01">王。大王施我無畏。即具說因緣。王言。恣汝無</a><a name="0059c02" id="0059c02">畏。臣等答言。北界有王。名曰財。以法持國。</a><a name="0059c03" id="0059c03">以法化世。人民熾盛。安穩豐樂。無諸詐偽。賊</a><a name="0059c04" id="0059c04">盜疾疫。牛羊稻蔗。在處充滿。常好布施於諸</a><a name="0059c05" id="0059c05">沙門婆羅門。飲食資具。受用豐足。大王性行</a><a name="0059c06" id="0059c06">麤惡。枷禁打棒。百姓惶怖。走投北界龍閣城</a><a name="0059c07" id="0059c07">中。王曰。作何方計。令彼卻來。聚落居住。群</a><a name="0059c08" id="0059c08">臣答曰。若大王如彼財王。行於慈愍。饒益眾</a><a name="0059c09" id="0059c09">生。不久諸人皆悉奔此城邑聚落。臣復白王。</a><a name="0059c10" id="0059c10">彼城更有好妙勝事。城側有池。池中蓮花。</a><a name="0059c11" id="0059c11">彌覆其上。有好諸鳥。復有龍子。名曰妙生。依</a><a name="0059c12" id="0059c12">時降雨。令得豐熟。為斯彼國。人民快樂。其王</a><a name="0059c13" id="0059c13">復告群臣曰。作何方計。令彼龍子。來此居止。</a><a name="0059c14" id="0059c14">臣曰。若有持咒之人。即可來至。時王即命群</a><a name="0059c15" id="0059c15">臣。擊鼓宣令。若有能持明咒。令北界龍閣城</a><a name="0059c16" id="0059c16">中妙生龍子。來於我處者。賞金一籠。復大</a><a name="0059c17" id="0059c17">供給。于時有一咒師。名曰咒蛇。來詣臣所。白</a><a name="0059c18" id="0059c18">言。若定與我此金籠者。我能咒喚妙生龍子。</a><a name="0059c19" id="0059c19">來於此處。時群臣等即與金籠。咒師曰。待</a><a name="0059c20" id="0059c20">我咒龍至此。然後受之。是時咒師即往龍閣</a><a name="0059c21" id="0059c21">城中。於池四面。觀察池內。知龍住處。卻</a><a name="0059c22" id="0059c22">來告諸臣曰。我於第七日。龍子必來。汝等可</a><a name="0059c23" id="0059c23">作祭祀之法。是時龍子知彼咒蛇咒師來此。</a><a name="0059c24" id="0059c24">至第七日。將詣彼國。作何計免其離父母親</a><a name="0059c25" id="0059c25">里眷屬。欲投何處。得免斯事。去池不遠。有二</a><a name="0059c26" id="0059c26">獵師居住。一名婆囉迦。二名頗囉迦。以求活</a><a name="0059c27" id="0059c27">計。池邊居止。網捕水陸其婆囉迦不久身死。</a><a name="0059c28" id="0059c28">龍子作念。頗囉迦獵師。今見命存。我須投</a><a name="0059c29" id="0059c29">彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240059b.htm'><img src='up.gif' border=0></a>
<a href='T240060a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>