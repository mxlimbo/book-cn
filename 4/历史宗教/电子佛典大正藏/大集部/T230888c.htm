<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0888c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷47)</font> 九十波逸底迦法 入王宮門學處第八十二之一 <font face='Arial'>T23, p0888c</h2></font><hr>
<span class='old'>
</a><a name="0888b28" id="0888b28">至勿生疑慮。仍告我等。於此城南無宜輒往。</a><a name="0888b29" id="0888b29">同居歡讌積有歲時。各於己妻皆生一子復生</span><a name="0888c01" id="0888c01">一女。時彼諸女人見吉幡動。知有贍部洲人</a><a name="0888c02" id="0888c02">舶破而至。即捉我輩隨次食之。餘未食者置</a><a name="0888c03" id="0888c03">鐵城內。當食之時現羅剎像。儀容可畏長</a><a name="0888c04" id="0888c04">爪鋸牙[<a href='javascript:showpic("images/067334.gif")'>國*瓜</a>]裂人體。餐噉血肉髮爪筋骨無有</a><a name="0888c05" id="0888c05">孑遺。乃至渧血墮地以指挑取并土吞之。</a><a name="0888c06" id="0888c06">我次未至處鐵城內每日食一。彼諸女者非</a><a name="0888c07" id="0888c07">是人類。皆是羅剎。君等宜應善自防衛。不久</a><a name="0888c08" id="0888c08">亦當還遭此禍。是時商主聞斯語已便大驚</a><a name="0888c09" id="0888c09">怖。告彼人曰。頗有方便仁及我曹免斯苦</a><a name="0888c10" id="0888c10">厄。平安吉達還贍部洲不。彼便告曰。我無方</a><a name="0888c11" id="0888c11">便可得還至贍部洲中重見鄉國。何以故。我</a><a name="0888c12" id="0888c12">知業重求脫無緣。我等共念穿鐵城下令作孔</a><a name="0888c13" id="0888c13">穴。欲求逃難冀免縶縛。其城即便更寬數倍。</a><a name="0888c14" id="0888c14">復欲踰越而出城遂增高。故知我等無緣得</a><a name="0888c15" id="0888c15">脫。以待命終。君等可有方便得還鄉國。商主</a><a name="0888c16" id="0888c16">問曰。其事云何。彼便告曰。我比曾聞。於十五</a><a name="0888c17" id="0888c17">日褒灑陀時。於虛空中有諸天人。作如是語。</a><a name="0888c18" id="0888c18">贍部洲人汝無智慧故守愚癡。於十五日褒</a><a name="0888c19" id="0888c19">灑陀時。不解北行尋求出路。每十五日有天</a><a name="0888c20" id="0888c20">馬王。名婆羅訶。從海而出遊在岸邊。食自然</a><a name="0888c21" id="0888c21">香稻無病充溢有大力勢。舉首四顧如是三</a><a name="0888c22" id="0888c22">告。誰有欲向彼岸還贍部洲。君等宜應於十</a><a name="0888c23" id="0888c23">五日褒灑陀時。於城北邊大海之際至天馬</a><a name="0888c24" id="0888c24">所。待馬語時即便告言。我等欲歸彼岸還贍</a><a name="0888c25" id="0888c25">部洲。願見提攜安隱而去。馬所陳語君當奉</a><a name="0888c26" id="0888c26">行。有此方便可還本國。時師子胤商主聞彼</a><a name="0888c27" id="0888c27">說已。深心奉持讚歎希有。即便下樹尋路歸</a><a name="0888c28" id="0888c28">還依舊而臥。至天曉已詣彼五百商人之所。</a><a name="0888c29" id="0888c29">而告之曰。君等宜可俱集某園。須有籌議。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230888b.htm'><img src='up.gif' border=0></a>
<a href='T230889a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>