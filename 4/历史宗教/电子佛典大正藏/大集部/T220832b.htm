<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0832b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷37)</font> 安居揵度 <font face='Arial'>T22, p0832b</h2></font><hr>
<span class='old'>
</a><a name="0832a28" id="0832a28">住待日足。前安居人自恣已數歲。後安居人</a><a name="0832a29" id="0832a29">不知得數歲不。諸比丘以此事白佛。佛</span><a name="0832b01" id="0832b01">言。不應三月未足便數歲。前安居者自恣</a><a name="0832b02" id="0832b02">竟。驅遣後安居者。諸比丘以此事白佛。佛</a><a name="0832b03" id="0832b03">言。不應遣亦不應去。前安居人自恣竟分</a><a name="0832b04" id="0832b04">夏所得物。後安居者畏慎不敢受分。佛不</a><a name="0832b05" id="0832b05">聽我等三月未竟乞求受物。諸比丘以此</a><a name="0832b06" id="0832b06">事白佛。佛言。聽比丘受餘日應足令滿。</a><a name="0832b07" id="0832b07">前安居者自恣竟分臥具。後安居者畏慎不</a><a name="0832b08" id="0832b08">敢受。以夏三月日未滿故。諸比丘以此事</a><a name="0832b09" id="0832b09">白佛。佛言。聽為未來故受。爾時諸比丘。露</a><a name="0832b10" id="0832b10">處安居。得風飄日曝。形體黑瘦皮膚剝裂。</a><a name="0832b11" id="0832b11">往詣佛所頭面禮足卻坐一面。世尊知而</a><a name="0832b12" id="0832b12">故問。汝等何故形體黑瘦皮膚剝裂耶。諸比</a><a name="0832b13" id="0832b13">丘白佛言。在露地安居故爾。佛言。不</a><a name="0832b14" id="0832b14">應在露地安居。自今已去。聽諸比丘作覆</a><a name="0832b15" id="0832b15">障處安居。爾時諸比丘樹上安居。即在樹</a><a name="0832b16" id="0832b16">上大小便利。時樹神瞋嫌。伺其便欲斷</a><a name="0832b17" id="0832b17">命根。諸比丘以此事白佛。佛言。自今已</a><a name="0832b18" id="0832b18">去。不聽比丘在樹上安居。亦不應上樹。</a><a name="0832b19" id="0832b19">除齊人頭。不應遶樹左右大小便利澆灒</a><a name="0832b20" id="0832b20">污樹。爾時諸比丘。在拘薩羅國人間慢行。</a><a name="0832b21" id="0832b21">道有惡獸。時諸比丘。上樹過人畏慎還下。</a><a name="0832b22" id="0832b22">佛不聽我等上樹過人。遂為惡獸所害。</a><a name="0832b23" id="0832b23">諸比丘以此事白佛。佛言。自今已去。聽為</a><a name="0832b24" id="0832b24">命難淨行難。故得上樹過人頭。諸比丘欲</a><a name="0832b25" id="0832b25">取樹上乾薪。聽作鉤鉤取。聽作梯取。若</a><a name="0832b26" id="0832b26">繩罥取。後諸比丘畏慎。不敢上乾樹上。佛</a><a name="0832b27" id="0832b27">言。若樹通身乾聽上。爾時諸比丘。欲於樹</a><a name="0832b28" id="0832b28">下安居往白佛。佛言。自今已去。聽在樹</a><a name="0832b29" id="0832b29">下安居。若樹高過人頭者。枝葉足覆蔭一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220832a.htm'><img src='up.gif' border=0></a>
<a href='T220832c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>