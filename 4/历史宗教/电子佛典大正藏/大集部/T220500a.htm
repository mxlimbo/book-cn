<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0500a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷34)</font> 明威儀法之一 四提舍尼初 <font face='Arial'>T22, p0500a</h2></font><hr>
<span class='old'>
</a><a name="0499c28" id="0499c28"><p>佛住舍衛城。爾時祇洹精舍檀越設供飯比</a><a name="0499c29" id="0499c29">丘僧。第一上座不來。羹飯已冷。檀越言。比丘</span><a name="0500a01" id="0500a01">僧集未。答言未集。誰不來。答言。第一上座</a><a name="0500a02" id="0500a02">不來。檀越嫌言。我捨家業來欲飯僧。而比</a><a name="0500a03" id="0500a03">丘不集。上座時至方來。亦不歎食咒願。狼狽</a><a name="0500a04" id="0500a04">食已便去。年少問言。上座來未。答言。已來</a><a name="0500a05" id="0500a05">食竟便去。年少嫌言。上座來亦不令人知。去</a><a name="0500a06" id="0500a06">亦不令人知。諸比丘以是因緣往白世尊。佛</a><a name="0500a07" id="0500a07">言。呼難陀來。來已佛問汝實爾不。答言實爾。</a><a name="0500a08" id="0500a08">佛言。從今日後。僧上座食應如是知。云何</a><a name="0500a09" id="0500a09">如是知。今日誰施食。為二部眾。為一部眾。為</a><a name="0500a10" id="0500a10">別房請。聚落中若精舍中應知。若有人請明</a><a name="0500a11" id="0500a11">日飯僧。僧上座不得即受。應知前請人姓名</a><a name="0500a12" id="0500a12">客舊巷陌處所。恐有人試弄比丘故不應即</a><a name="0500a13" id="0500a13">受。若有人識彼請人男女得受請。受請已不</a><a name="0500a14" id="0500a14">得便隨去。至明旦應遣直月若園民若沙彌</a><a name="0500a15" id="0500a15">往看之。或遭縣官水火盜賊產生死亡不能得</a><a name="0500a16" id="0500a16">辦。若有此難。僧應自辦食。若無者語令乞食。</a><a name="0500a17" id="0500a17">使往問請主食辦未若言是何人是何食。當</a><a name="0500a18" id="0500a18">知彼誑。若僧伽藍有食應辦常食。若無應</a><a name="0500a19" id="0500a19">唱言比丘僧被誑。各自乞食。若請主言尊者</a><a name="0500a20" id="0500a20">正爾辦。是時上座應知時。若冬時應一切集</a><a name="0500a21" id="0500a21">已共去。若春夏時。應前後去。若到彼請家日</a><a name="0500a22" id="0500a22">早食未辦欲餘行。應白比丘。我欲至某甲</a><a name="0500a23" id="0500a23">家。若食辦者莫待我。去已應早還。入檀越家</a><a name="0500a24" id="0500a24">時。上座應知坐左右。若檀越作吉祥會。右敷</a><a name="0500a25" id="0500a25">座者應坐。若為餓鬼會。左敷座者亦應坐。若</a><a name="0500a26" id="0500a26">敷長淨坐具。急者應以手按令緩。徐徐坐不</a><a name="0500a27" id="0500a27">得使裂。若不急者不得頓身坐。或下有器物</a><a name="0500a28" id="0500a28">眠小兒。先應一手按座。不得持膩缽及餅果</a><a name="0500a29" id="0500a29">著上。不得用拭手。上座當知誰看房誰病。應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220499c.htm'><img src='up.gif' border=0></a>
<a href='T220500b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>