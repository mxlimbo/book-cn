<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0631c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷1)</font> 不淨行學處第一之一 <font face='Arial'>T23, p0631c</h2></font><hr>
<span class='old'>
</a><a name="0631b28" id="0631b28">他尚制。況復自身。此之癡人犯波羅市迦</a><a name="0631b29" id="0631b29"><p>佛在室羅伐城給孤獨園。時嗢逝尼城(在西印度)</span><a name="0631c01" id="0631c01">有大商主。名曰難陀。大富多財受用豐足。所</a><a name="0631c02" id="0631c02">有貲產如毘沙門王。於同類族娶女為妻</a><a name="0631c03" id="0631c03">歡樂而住。雖淹歲月竟無子息。為求子故於</a><a name="0631c04" id="0631c04">諸天祠及諸神祇。處處求乞不隨所願。然世</a><a name="0631c05" id="0631c05">有云。由乞求故便獲子者。此誠虛妄。斯若是</a><a name="0631c06" id="0631c06">實人皆千子如轉輪王。然由三事方有子息。</a><a name="0631c07" id="0631c07">一者父母交會。二者其母身淨應合有娠。三</a><a name="0631c08" id="0631c08">者食香現前。時彼商主業緣合會。時有一天。</a><a name="0631c09" id="0631c09">從勝妙天來託婦胎。若聰慧女人有五別智。</a><a name="0631c10" id="0631c10">廣如上說。乃至娠在右脅。喜白其夫。遂置高</a><a name="0631c11" id="0631c11">樓。隨時給侍如天婇女。月滿生子眾相具足。</a><a name="0631c12" id="0631c12">其父以兒告諸親曰。此兒今者欲作何名。然</a><a name="0631c13" id="0631c13">中國法。所誕子息若儀容端正人所樂觀者。</a><a name="0631c14" id="0631c14">名孫陀羅難陀。時彼諸親共相議曰。今此孩</a><a name="0631c15" id="0631c15">子儀容端正眾人樂觀。是商主難陀之子。應</a><a name="0631c16" id="0631c16">與此兒名孫陀羅難陀。授八養母。速便長大</a><a name="0631c17" id="0631c17">如蓮處池。學綜四明藝窮八術。其父爾時於</a><a name="0631c18" id="0631c18">春夏冬為造三殿。并三苑園三種婇女。謂上</a><a name="0631c19" id="0631c19">中下。昇妙樓觀奏諸伎樂。是時難陀商主常</a><a name="0631c20" id="0631c20">為計算。取與出納無時暫休。時孫陀羅難陀</a><a name="0631c21" id="0631c21">白其父曰。何苦計算無暫閑時。難陀報曰。汝</a><a name="0631c22" id="0631c22">豈鎮處高樓終日歡戲。而能辦家業耶。而我</a><a name="0631c23" id="0631c23">必須知其家業。孫陀羅難陀聞父語已。即便</a><a name="0631c24" id="0631c24">自念。父出此言欲警覺我。跪而請曰。若如是</a><a name="0631c25" id="0631c25">者。我欲遊方經求產業。願垂見許。父曰。汝</a><a name="0631c26" id="0631c26">今宜住。我有珍財。何勞遠覓。孫陀羅難陀報</a><a name="0631c27" id="0631c27">曰。父雖有財我必須去。父便生念。我今應可</a><a name="0631c28" id="0631c28">息彼求心。即持鎖鑰遍開七庫示以金銀。成</a><a name="0631c29" id="0631c29">與未成悉皆充滿。告孫陀羅難陀曰。既有如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230631b.htm'><img src='up.gif' border=0></a>
<a href='T230632a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>