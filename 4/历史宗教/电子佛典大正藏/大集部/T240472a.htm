<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0472a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷4)</font> 褒灑陀一切僧伽有罪單白 <font face='Arial'>T24, p0472a</h2></font><hr>
<span class='old'>
</a><a name="0471c28" id="0471c28">伽。今與此苾芻某甲守持四十夜。為僧伽事</a><a name="0471c29" id="0471c29">故出界外。此人今夏在此安居。若諸具壽聽</span><a name="0472a01" id="0472a01">與此苾芻某甲守持四十夜。為僧伽事故出界</a><a name="0472a02" id="0472a02">外。此人今夏在此安居者默然。若不許者說。</a><a name="0472a03" id="0472a03">僧伽已與此苾芻某甲守持四十夜。為僧伽</a><a name="0472a04" id="0472a04">事故出界外。此人今夏在此安居竟。僧伽已</a><a name="0472a05" id="0472a05">聽許。由其默然故。我今如是持。具壽鄔波</a><a name="0472a06" id="0472a06">離。請世尊曰。如為二人三人作羯磨時。當云</a><a name="0472a07" id="0472a07">何作。佛言。隨名牒作</a><a name="0472a08" id="0472a08"><p>具壽鄔波離。請世尊曰。大德。頗合守持一日</a><a name="0472a09" id="0472a09">夜不。佛言得。如是頗得守持兩夜三夜。乃至</a><a name="0472a10" id="0472a10">四十夜不。佛言得。大德。頗得守持過四十夜</a><a name="0472a11" id="0472a11">不。佛言。不合。若如是者有何過失。佛言。一</a><a name="0472a12" id="0472a12">夏之中應多居界內。少在界外</a><a name="0472a13" id="0472a13"><p>大德。守持一夜二夜三夜。乃至七夜對誰作</a><a name="0472a14" id="0472a14">法。佛言。應對一人。若過七夜已去。當云何</a><a name="0472a15" id="0472a15">作。佛言。過七夜已去。乃至四十夜。並從僧伽</a><a name="0472a16" id="0472a16">而秉其法。隨有事至准其多少量緣受日</a><a name="0472a17" id="0472a17"><p>如世尊說。若於乞食病藥所須。及看病人有</a><a name="0472a18" id="0472a18">廢闕者。聽隨情去。若有女男半擇迦為礙緣</a><a name="0472a19" id="0472a19">者。亦不應居。若有八難事有緣出界外。逢此</a><a name="0472a20" id="0472a20">難時。不還者不名失夏。以有障緣故。斯等諸</a><a name="0472a21" id="0472a21">文安居事中廣明</a><a name="0472a22" id="0472a22"><p>差作隨意人白二</a><a name="0472a23" id="0472a23"><p>如世尊說。夏安居已。汝諸苾芻。應於眾中以</a><a name="0472a24" id="0472a24">三事見聞疑而為隨意。時諸苾芻不知。云何</a><a name="0472a25" id="0472a25">作隨意事。佛言。汝等苾芻去。隨意日有七八</a><a name="0472a26" id="0472a26">日在。當於隨近村坊預為宣告。或可言陳。</a><a name="0472a27" id="0472a27">或書紙葉在棚車上高聲告語。令遠近咸</a><a name="0472a28" id="0472a28">知。仁等苾芻苾芻尼及求寂等。諸施主輩。若</a><a name="0472a29" id="0472a29">老若少悉可諦聽。某寺僧伽當作隨意。仁等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240471c.htm'><img src='up.gif' border=0></a>
<a href='T240472b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>