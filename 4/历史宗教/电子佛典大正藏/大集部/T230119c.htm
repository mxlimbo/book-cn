<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0119c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷17)</font> 九十波逸提之六 <font face='Arial'>T23, p0119c</h2></font><hr>
<span class='old'>
</a><a name="0119b28" id="0119b28">羅。不犯者。若為和合往聽不犯(七十六竟)</a><a name="0119b29" id="0119b29"><p>佛在舍衛國。爾時諸比丘。欲與跋難陀釋子</span><a name="0119c01" id="0119c01">作擯羯磨。白時六群比丘於僧中遮。不得成</a><a name="0119c02" id="0119c02">羯磨。一時六群比丘有因緣餘處去。有一比</a><a name="0119c03" id="0119c03">丘助六群者不去。諸比丘共相謂言。我等今</a><a name="0119c04" id="0119c04">與六群比丘作擯羯磨。有比丘言。六群比丘</a><a name="0119c05" id="0119c05">或當在中間遮。有比丘言。六群比丘已餘處</a><a name="0119c06" id="0119c06">去。無有遮者。即打揵椎集比丘僧。欲與跋</a><a name="0119c07" id="0119c07">難陀作擯羯磨。稱跋難陀名欲唱白時。助</a><a name="0119c08" id="0119c08">六群比丘者默然從坐起去。作是念。今諸比</a><a name="0119c09" id="0119c09">丘欲與跋難陀釋子作擯羯磨。後白諸比丘</a><a name="0119c10" id="0119c10">唱言已。與跋難陀作擯羯磨。是助六群比</a><a name="0119c11" id="0119c11">丘者言。是羯磨不如法。別我作故。諸比丘</a><a name="0119c12" id="0119c12">言。汝在是中。答言。我雖在此中。汝等欲唱</a><a name="0119c13" id="0119c13">白時。我從坐起去。以擯跋難陀釋子故。是中</a><a name="0119c14" id="0119c14">有比丘。少欲知足行頭陀。聞是事心不喜。</a><a name="0119c15" id="0119c15">種種訶責助六群比丘。云何名比丘。僧斷事</a><a name="0119c16" id="0119c16">時默然起去。種種因緣訶已向佛廣說。佛以</a><a name="0119c17" id="0119c17">是事集比丘僧。知而故問助六群比丘。汝實</a><a name="0119c18" id="0119c18">作是事不。答言。實作世尊。佛種種因緣訶</a><a name="0119c19" id="0119c19">責助六群比丘。云何名比丘。眾僧斷事時默</a><a name="0119c20" id="0119c20">然起去。種種因緣訶已語諸比丘以十利故</a><a name="0119c21" id="0119c21">與比丘結戒。從今是戒應如是說。若比丘僧</a><a name="0119c22" id="0119c22">斷事時默然起去波逸提。僧斷事者。若僧所</a><a name="0119c23" id="0119c23">作事。謂白一白二白四羯磨布薩自恣。若</a><a name="0119c24" id="0119c24">作十四人羯磨。波逸提者。煮燒覆障。若不</a><a name="0119c25" id="0119c25">悔過能障礙道。是中犯者。若比丘僧斷事唱</a><a name="0119c26" id="0119c26">白時。默然起去波逸提。若白一白二白四</a><a name="0119c27" id="0119c27">羯磨布薩自恣作十四人羯磨時。默然從坐</a><a name="0119c28" id="0119c28">起去者波逸提。不犯者。若去大小便。若去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230119b.htm'><img src='up.gif' border=0></a>
<a href='T230120a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>