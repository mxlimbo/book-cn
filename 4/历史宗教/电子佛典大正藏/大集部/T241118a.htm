<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1503 優婆塞五戒威儀經 1118a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1503 優婆塞五戒威儀經</font> <font face='Arial'>(卷1)</font> <font face='Arial'>T24, p1118a</h2></font><hr>
<span class='old'>
</a><a name="1117c28" id="1117c28">是名不犯</a><a name="1117c29" id="1117c29"><p>菩薩戲笑散亂高聲唱說。作非威儀令他人</span><a name="1118a01" id="1118a01">笑。為眾所輕者。犯重垢罪。若是宿習忘誤</a><a name="1118a02" id="1118a02">作者。犯輕垢罪。不犯者。覺是非法常欲制之。</a><a name="1118a03" id="1118a03">若外人瞋恚欲調伏故。若人苦惱為令釋故。</a><a name="1118a04" id="1118a04">若欲攝取戲笑故。若二人共諍為和合故。是</a><a name="1118a05" id="1118a05">名不犯。菩薩如是見如是語。菩薩不應樂於</a><a name="1118a06" id="1118a06">涅槃應背涅槃。不應畏煩惱。不應滅煩惱。</a><a name="1118a07" id="1118a07">何以故。菩薩三阿僧祇往來生死故。如是語</a><a name="1118a08" id="1118a08">者。犯重垢罪。何以故。如菩薩樂於涅槃畏於</a><a name="1118a09" id="1118a09">煩惱。比於聲聞千萬倍不可為喻。何以故。聲</a><a name="1118a10" id="1118a10">聞之人順自為己。菩薩常為一切眾故。菩薩</a><a name="1118a11" id="1118a11">雖處有漏。於滅煩惱而得自在。過於羅漢處</a><a name="1118a12" id="1118a12">無漏者上。若菩薩起身口業應自防護。莫使</a><a name="1118a13" id="1118a13">他人慢惰罪。若故不自護使他惰罪者。犯</a><a name="1118a14" id="1118a14">重垢罪。若不作意自護。放散所作生他罪者。</a><a name="1118a15" id="1118a15">犯輕垢罪。不犯者。若外道。若隨出家如法所</a><a name="1118a16" id="1118a16">作。若值多瞋惡人。是名不犯</a><a name="1118a17" id="1118a17"><p>菩薩。見前眾生須加杖痛然後有利。自護不</a><a name="1118a18" id="1118a18">治者。犯輕垢罪。不犯者。若利少苦多。是名</a><a name="1118a19" id="1118a19">不犯</a><a name="1118a20" id="1118a20"><p>菩薩。以罵報罵以瞋報瞋。以打報打以牽挽</a><a name="1118a21" id="1118a21">者。犯重垢罪</a><a name="1118a22" id="1118a22"><p>菩薩與他共鬥及共相嫌。惡心瞋心。若憍慢</a><a name="1118a23" id="1118a23">心不如法悔者。犯重垢罪。若懶惰放逸一不</a><a name="1118a24" id="1118a24">求悔者。犯輕垢罪。不犯者。若為調伏滅惡增</a><a name="1118a25" id="1118a25">善。若彼外道要作非法。若彼喜鬥怨更增</a><a name="1118a26" id="1118a26">上。若知彼人終不受悔。若向彼悔起彼重慢。</a><a name="1118a27" id="1118a27">是名不犯</a><a name="1118a28" id="1118a28"><p>菩薩。共他嫌恨他如法求悔。菩薩惡心不受。</a><a name="1118a29" id="1118a29">為惱他者。犯重垢罪。若無瞋心不受他悔。犯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241117c.htm'><img src='up.gif' border=0></a>
<a href='T241118b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>