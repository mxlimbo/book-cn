<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0313c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷43)</font> <font face='Arial'>T23, p0313c</h2></font><hr>
<span class='old'>
</a><a name="0313b28" id="0313b28">衣此是時衣。安居僧應分。助調達比丘尼言。</a><a name="0313b29" id="0313b29">汝等不善知。雖夏末月受迦絺那衣。此是非</span><a name="0313c01" id="0313c01">時衣。現前僧應分。爾時助調達比丘尼。時衣</a><a name="0313c02" id="0313c02">作非時衣分。是中有比丘尼。少欲知足行頭</a><a name="0313c03" id="0313c03">陀。聞是事心不喜。種種因緣呵責言。云何</a><a name="0313c04" id="0313c04">名比丘尼。時衣作非時衣分。種種因緣呵</a><a name="0313c05" id="0313c05">已。向佛廣說。佛以是事集二部漪。知而故問</a><a name="0313c06" id="0313c06">助調達比丘尼。汝實作是事不。答言。實作世</a><a name="0313c07" id="0313c07">尊。佛以種種因緣呵責言。云何名比丘尼。時</a><a name="0313c08" id="0313c08">衣作非時衣分。種種因緣呵已語諸比丘。以</a><a name="0313c09" id="0313c09">十利故。與比丘尼結戒。從今是戒應如是說。</a><a name="0313c10" id="0313c10">若比丘尼時衣作非時衣分。尼薩耆波逸提。</a><a name="0313c11" id="0313c11">尼薩耆波逸提者。是衣應捨。波逸提罪應悔</a><a name="0313c12" id="0313c12">過。是中犯者。若比丘尼時衣作非時衣分者。</a><a name="0313c13" id="0313c13">隨分時隨得爾所尼薩耆波逸提(第二十事竟)</a><a name="0313c14" id="0313c14"><p>佛在王舍城。爾時助調達比丘尼是舊。有善</a><a name="0313c15" id="0313c15">比丘尼是客。是中僧得布施衣。現前僧應分。</a><a name="0313c16" id="0313c16">客比丘尼言此非夏末月。是住處不受迦絺</a><a name="0313c17" id="0313c17">那衣。是衣應現前僧分。助調達比丘尼言。雖</a><a name="0313c18" id="0313c18">非夏末月不受迦絺那衣。然此是時衣。此安</a><a name="0313c19" id="0313c19">居僧應分。爾時助調達比丘尼。非時衣作時</a><a name="0313c20" id="0313c20">衣分。是中有比丘尼。少欲知足行頭陀。聞是</a><a name="0313c21" id="0313c21">事心不喜。種種因緣呵責言。云何名比丘尼。</a><a name="0313c22" id="0313c22">非時衣作時衣分。種種因緣呵責已。向佛廣</a><a name="0313c23" id="0313c23">說。佛以是事集二部漪。知而故問助調達比</a><a name="0313c24" id="0313c24">丘尼。汝實作是事不。答言。實作世尊。佛以種</a><a name="0313c25" id="0313c25">種因緣呵責。云何名比丘尼。非時衣作時衣</a><a name="0313c26" id="0313c26">分。種種因緣呵已語諸比丘。以十利故與比</a><a name="0313c27" id="0313c27">丘尼結戒。從今是戒應如是說。若比丘尼非</a><a name="0313c28" id="0313c28">時衣作時衣分。尼薩耆波逸提。尼薩耆波逸</a><a name="0313c29" id="0313c29">提者。是衣應捨。波逸提罪應悔過。是中犯者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230313b.htm'><img src='up.gif' border=0></a>
<a href='T230314a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>