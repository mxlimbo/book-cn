<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0360a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷17)</font> 明單提九十二事法之一 <font face='Arial'>T22, p0360a</h2></font><hr>
<span class='old'>
</a><a name="0359c28" id="0359c28"><p>復次佛住舍衛城。廣說如上爾時阿那律在仙</a><a name="0359c29" id="0359c29">人山岐黑方石上。曬穢爛麥飯。佛即以神</span><a name="0360a01" id="0360a01">力。往至其所。知而故問。汝作何等。答言。世</a><a name="0360a02" id="0360a02">尊。聲聞弟子有信心歡喜。明日欲依。是故不</a><a name="0360a03" id="0360a03">入聚落乞食。佛言。汝雖欲省眾因緣。從今</a><a name="0360a04" id="0360a04">日後不聽汝非時食停食食。佛以神力即還</a><a name="0360a05" id="0360a05">舍衛佛告諸比丘依止舍衛城住者。皆悉令</a><a name="0360a06" id="0360a06">集。以十利故。與諸比丘制戒。乃至已聞者</a><a name="0360a07" id="0360a07">當重聞。若比丘非時食。波夜提。若比丘停食</a><a name="0360a08" id="0360a08">食。波夜提。比丘者。如上說。非時者。若時</a><a name="0360a09" id="0360a09">過如髮瞬。若草葉過。是名非時。食者。糗</a><a name="0360a10" id="0360a10">飯麥飯魚肉。若雜食者波夜提。波夜提者如</a><a name="0360a11" id="0360a11">上說。比丘者如上說。停食者。名過時須臾。</a><a name="0360a12" id="0360a12">須臾者。二十念名一瞬頃。二十瞬名一彈指。</a><a name="0360a13" id="0360a13">二十彈指名一羅豫。二十羅豫名一須臾。日</a><a name="0360a14" id="0360a14">極長時有十八須臾。夜極短時有十二須臾</a><a name="0360a15" id="0360a15">夜極長時有十八須臾。日極短時有十二須</a><a name="0360a16" id="0360a16">臾。食者。五正食。五雜正食。若一一停食者。</a><a name="0360a17" id="0360a17">波夜提。波夜提者。如上說。時受非時受故受。</a><a name="0360a18" id="0360a18">不故受。少受多受。疾疾受。徐徐受。雪冰時</a><a name="0360a19" id="0360a19">受者。時受時食無罪。若時過髮瞬。若草葉。過</a><a name="0360a20" id="0360a20">此時食者。一波夜提。停置過須臾食者。犯二</a><a name="0360a21" id="0360a21">波夜提。犯非時食。停食食。非時受者。非時</a><a name="0360a22" id="0360a22">受非時食。得一波夜提。停過須臾食者。得</a><a name="0360a23" id="0360a23">二波夜提。非時食停食食。如是故受。不故受</a><a name="0360a24" id="0360a24">多受少受。疾疾受。徐徐受。如是種種差別。受</a><a name="0360a25" id="0360a25">雪者。比丘欲食雪。當從淨人受。若無淨人者。</a><a name="0360a26" id="0360a26">當洗手令淨。自取食。冰雹亦如是。是名冰雪。</a><a name="0360a27" id="0360a27">比丘晨起應淨洗手。不得直麤。洗五指頭。復</a><a name="0360a28" id="0360a28">不得齊腋。當齊腕以前令淨。不得粗魯。洗不</a><a name="0360a29" id="0360a29">得楷。令血出。當以巨磨草末若灰土淨洗手<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220359c.htm'><img src='up.gif' border=0></a>
<a href='T220360b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>