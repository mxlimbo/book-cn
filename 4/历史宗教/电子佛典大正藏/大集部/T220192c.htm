<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0192c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷30)</font> 第五分之十七百集法 <font face='Arial'>T22, p0192c</h2></font><hr>
<span class='old'>
</a><a name="0192b28" id="0192b28">來謝過。諸優婆塞皆大驚言。大德。何時為我</a><a name="0192b29" id="0192b29">等說是法是比尼是佛教。使我等瞋而來見</span><a name="0192c01" id="0192c01">謝。耶舍更語諸人言。世尊一時在王舍城耆</a><a name="0192c02" id="0192c02">域菴羅園。時瓶沙王諸大臣共集王門作如</a><a name="0192c03" id="0192c03">是議。沙門釋子應受畜金銀珠寶及用販賣。</a><a name="0192c04" id="0192c04">時彼眾中有一大臣名珠髻語眾人言。勿作</a><a name="0192c05" id="0192c05">此議。沙門釋子不應受畜金銀珠寶及用販</a><a name="0192c06" id="0192c06">賣。即以此事往白世尊。我之所說將無過謬。</a><a name="0192c07" id="0192c07">佛言。汝之所說正得其中。所以者何。我常</a><a name="0192c08" id="0192c08">說此沙門釋子不應受畜金銀珠寶及用販</a><a name="0192c09" id="0192c09">賣。復白佛言。唯願世尊。遣告眾人令知非謬。</a><a name="0192c10" id="0192c10">佛言大善。又告珠髻。譬如日月為煙雲塵阿</a><a name="0192c11" id="0192c11">修羅四曀所蔽不明不淨。沙門婆羅門有四</a><a name="0192c12" id="0192c12">種曀亦復如是。或不斷愛欲行於婬法。或耽</a><a name="0192c13" id="0192c13">酒食不能除斷。或專作邪命以自給活。或受</a><a name="0192c14" id="0192c14">畜金銀珠寶及用販賣。若人以五欲為淨。是</a><a name="0192c15" id="0192c15">人則以受畜金銀珠寶及用販賣為淨。若人</a><a name="0192c16" id="0192c16">以受畜金銀珠寶及用販賣為淨。是人則以</a><a name="0192c17" id="0192c17">五欲為淨。若人依我出家受具足戒。而以受</a><a name="0192c18" id="0192c18">畜金銀珠寶及用販賣為淨者。當知是人必</a><a name="0192c19" id="0192c19">定不信我之法律。我雖常說須車求車須人</a><a name="0192c20" id="0192c20">求人隨所須物皆聽求之。而終不得受畜金</a><a name="0192c21" id="0192c21">銀珠寶及用販賣。耶舍說此已又言。我先說</a><a name="0192c22" id="0192c22">是法非法是律非律是佛教非佛教是佛所說</a><a name="0192c23" id="0192c23">非佛所說。諸優婆塞言。我等於此語中無</a><a name="0192c24" id="0192c24">不信樂。今毘舍離唯有大德。是沙門釋子。願</a><a name="0192c25" id="0192c25">受我等盡壽住此四事供養</a><a name="0192c26" id="0192c26"><p>耶舍謝諸優婆塞已。與僧使比丘俱還僧坊。</a><a name="0192c27" id="0192c27">跋耆比丘問僧使比丘言。耶舍比丘已謝諸</a><a name="0192c28" id="0192c28">優婆塞未。答言已謝。但諸白衣皆信其語。咸</a><a name="0192c29" id="0192c29">作是言。今毘舍離唯有大德。已請盡壽四事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220192b.htm'><img src='up.gif' border=0></a>
<a href='T220193a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>