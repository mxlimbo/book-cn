<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0262b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷5)</font> 明僧殘戒之一 <font face='Arial'>T22, p0262b</h2></font><hr>
<span class='old'>
</a><a name="0262a28" id="0262a28">不。答言。不須自當差耳。諸比丘尼優婆塞</a><a name="0262a29" id="0262a29">優婆夷問訊亦復如是。彼比丘於晝臥。覺心</span><a name="0262b01" id="0262b01">念形起。手自觸身生。即失不淨。失不淨已</a><a name="0262b02" id="0262b02">便得安樂。所患即差。便作是念。此好方便</a><a name="0262b03" id="0262b03">可得除患。不妨出家。淨修梵行受人信施。</a><a name="0262b04" id="0262b04">世尊以五事利益故。五日一案行僧坊。何等</a><a name="0262b05" id="0262b05">為五。一者我聲聞弟子不著有為事不。二</a><a name="0262b06" id="0262b06">者不著世俗言論不。三者不著睡眠妨行道</a><a name="0262b07" id="0262b07">不。四者看病比丘不。五者為年少新出家</a><a name="0262b08" id="0262b08">比丘見如來威儀庠序起歡喜心是為五事。</a><a name="0262b09" id="0262b09">如來五日觀歷諸房。時長老尸利耶婆晝眠</a><a name="0262b10" id="0262b10">覺已。於自房後小行身生起。世尊畏彼尸利</a><a name="0262b11" id="0262b11">耶婆比丘驚怖慚愧故。世尊作小聲令其先</a><a name="0262b12" id="0262b12">覺。時尸利耶婆見世尊已。疾行著衣隨世尊</a><a name="0262b13" id="0262b13">後禮足而住。爾時世尊問尸利耶婆。汝先病</a><a name="0262b14" id="0262b14">患顏色痿黃。何緣得差。便白佛言。世尊。我</a><a name="0262b15" id="0262b15">於舍衛城中信家非家捨家出家。親里知識</a><a name="0262b16" id="0262b16">給我衣服床臥醫藥不乏。我於一時著衣持</a><a name="0262b17" id="0262b17">缽入城乞食。至一家見一女人露身而坐。見</a><a name="0262b18" id="0262b18">已還精舍欲心馳亂。遂便不樂生病不欲飲</a><a name="0262b19" id="0262b19">食。時諸比丘比丘尼優婆塞優婆夷來慰問</a><a name="0262b20" id="0262b20">我。皆欲與我醫藥。我言不須。我於一時晝</a><a name="0262b21" id="0262b21">日眠覺身生起。手觸即失不淨。失不淨已得</a><a name="0262b22" id="0262b22">眠安隱。病得除愈。我作是念。是好方便可得</a><a name="0262b23" id="0262b23">除患。不妨出家受人信施以是故。世尊。病得</a><a name="0262b24" id="0262b24">除愈。身既安隱得修梵行。佛言。癡人。此甚</a><a name="0262b25" id="0262b25">不可。此非梵行而言梵行。此非安隱而言安</a><a name="0262b26" id="0262b26">隱。癡人。云何以是手受人信施。復以此手觸</a><a name="0262b27" id="0262b27">失不淨。汝常不聞我無量方便呵責欲想讚</a><a name="0262b28" id="0262b28">歎斷欲耶。汝今作此惡不善事。此非法非</a><a name="0262b29" id="0262b29">律非如佛教。不可以此長養善法。佛告諸比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220262a.htm'><img src='up.gif' border=0></a>
<a href='T220262c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>