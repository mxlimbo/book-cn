<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0474a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷30)</font> 明雜誦跋渠法之一 四提舍尼初 <font face='Arial'>T22, p0474a</h2></font><hr>
<span class='old'>
</a><a name="0473c28" id="0473c28">闍梨。汝已遭遇人身難得佛世難值聞法亦</a><a name="0473c29" id="0473c29">難眾僧和合意願成就難。頂禮釋師子及諸</span><a name="0474a01" id="0474a01">聲聞眾已得具足。如無憂華離於塵水。汝當</a><a name="0474a02" id="0474a02">依倚修習泥洹。善法得具足</a><a name="0474a03" id="0474a03"><p>佛住毘舍離大林重閣精舍。爾時法豫比丘</a><a name="0474a04" id="0474a04">尼弟子欲受具足。時菴婆羅離車童子。聞法</a><a name="0474a05" id="0474a05">豫弟子欲受具足。便作是念。此女於我有如</a><a name="0474a06" id="0474a06">是不饒益事。今若出精舍門者。我當更捉壞</a><a name="0474a07" id="0474a07">其梵行。令不得受具足。法預比丘尼聞已往</a><a name="0474a08" id="0474a08">到世尊所。頭面禮足卻住一面白佛言。世尊。</a><a name="0474a09" id="0474a09">我有弟子欲受具足。若出精舍者畏壞梵行</a><a name="0474a10" id="0474a10">彼間住。式漪得與遙受具足不。佛言得。</a><a name="0474a11" id="0474a11">先比丘尼眾與受具足已。往比丘僧中乞使</a><a name="0474a12" id="0474a12">受具足。尼僧與受具足已。法預即往白比丘</a><a name="0474a13" id="0474a13">僧乞使受具足。羯磨人應作是說。大德僧聽。</a><a name="0474a14" id="0474a14">法預比丘尼弟子某甲欲受具足。若來者畏</a><a name="0474a15" id="0474a15">傷梵行。若僧時到。僧法預比丘尼弟子某甲。</a><a name="0474a16" id="0474a16">欲從僧乞使受具足。諸大德僧聽。法預比丘</a><a name="0474a17" id="0474a17">尼弟子某甲欲乞使受具足。僧忍默然故。是事</a><a name="0474a18" id="0474a18">如是持。和上尼應僧中胡跪合掌作如是言。</a><a name="0474a19" id="0474a19">大德僧憶念。我法預比丘尼弟子某甲欲受</a><a name="0474a20" id="0474a20">具足。若來者畏傷梵行。已比丘尼眾中受具</a><a name="0474a21" id="0474a21">足無遮法。我某甲為弟子某甲乞使受具足。</a><a name="0474a22" id="0474a22">唯願大德僧哀愍故。與我弟子某甲使受具</a><a name="0474a23" id="0474a23">足。如是至三。僧中應羯磨堪能者若二若三</a><a name="0474a24" id="0474a24">不得羯磨眾。羯磨人應作是說。大德僧聽。</a><a name="0474a25" id="0474a25">法預比丘尼弟子某甲欲受具足。已比丘尼</a><a name="0474a26" id="0474a26">眾中受具足無遮法。若來者畏傷梵行。法預</a><a name="0474a27" id="0474a27">比丘尼為弟子某甲。已從僧乞使受具足。若</a><a name="0474a28" id="0474a28">僧時到。僧今羯磨。某甲某甲比丘為法預弟</a><a name="0474a29" id="0474a29">子某甲受具足。白如是。大德僧聽。法預比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220473c.htm'><img src='up.gif' border=0></a>
<a href='T220474b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>