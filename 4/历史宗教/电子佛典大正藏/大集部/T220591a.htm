<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0591a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷4)</font> 二十三僧殘法之一 <font face='Arial'>T22, p0591a</h2></font><hr>
<span class='old'>
</a><a name="0590c28" id="0590c28">故。我正有汝一子。心甚愛念不欲須臾</a><a name="0590c29" id="0590c29">離目前。乃至於死猶不欲相離而況生別。</span><a name="0591a01" id="0591a01">跋提如是再三白母唯見聽許。其母亦再三</a><a name="0591a02" id="0591a02">報子不聽出家。其母見兒心至。竊自念</a><a name="0591a03" id="0591a03">言。我當作何方便令子不出家。時母思惟。</a><a name="0591a04" id="0591a04">阿那律母甚愛其子。彼終不聽令出家。若</a><a name="0591a05" id="0591a05">彼聽出家者我亦當放子出家。念已即語</a><a name="0591a06" id="0591a06">跋提言。若阿那律母聽子出家。我當放汝。</a><a name="0591a07" id="0591a07">時跋提釋子往阿那律所語言。我母已聽</a><a name="0591a08" id="0591a08">我出家。我等今可且復自停。更在家七年五</a><a name="0591a09" id="0591a09">欲極意共相娛樂然後出家。阿那律報言。七</a><a name="0591a10" id="0591a10">年極遠人命無常。跋提復言。若不能七年</a><a name="0591a11" id="0591a11">者寧可六年。若五四三二一年在家五欲自</a><a name="0591a12" id="0591a12">娛耶。阿那律報言。一年極遠我不堪忍人</a><a name="0591a13" id="0591a13">命無常。跋提言。若不堪一年。可七月中五</a><a name="0591a14" id="0591a14">欲自娛耶。阿那律報言。七月極遠我不堪</a><a name="0591a15" id="0591a15">忍人命無常。跋提言。若不堪七月。可六五</a><a name="0591a16" id="0591a16">四三二一月共相娛樂耶。阿那律言。一月極</a><a name="0591a17" id="0591a17">遠我不堪忍人命無常。跋提子言。若不能</a><a name="0591a18" id="0591a18">一月者可七日之中共相娛樂耶。阿那律</a><a name="0591a19" id="0591a19">報言。七日不遠。若七日竟能出家者善。若</a><a name="0591a20" id="0591a20">不出家我當出家。時諸釋子七日之中極</a><a name="0591a21" id="0591a21">意五欲共相娛樂。滿七日已。時阿那律釋</a><a name="0591a22" id="0591a22">子。跋提釋子。難提釋子。金毘羅釋子。難陀釋</a><a name="0591a23" id="0591a23">子。跋難陀釋子。阿難陀釋子。提婆達釋子。</a><a name="0591a24" id="0591a24">優波離剃髮師第九各淨洗浴已。以香塗身</a><a name="0591a25" id="0591a25">梳治鬚髮著珠瓔珞。乘大象馬出迦毘</a><a name="0591a26" id="0591a26">羅衛城。時國人民見諸釋子。自相謂言。此</a><a name="0591a27" id="0591a27">諸釋子。先洗浴其身著瓔珞具。乘大象</a><a name="0591a28" id="0591a28">馬入園遊觀亦如今日。時諸釋子乘大象</a><a name="0591a29" id="0591a29">馬齊其界內下象。脫衣服瓔珞具并象。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220590c.htm'><img src='up.gif' border=0></a>
<a href='T220591b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>