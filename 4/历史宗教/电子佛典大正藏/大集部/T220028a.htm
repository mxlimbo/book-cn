<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0028a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0028a</h2></font><hr>
<span class='old'>
</a><a name="0027c28" id="0027c28">於是六群比丘。遍語城中諸居士居士婦言。</a><a name="0027c29" id="0027c29">有諸比丘從波利邑來。欲覲世尊。遇劫失衣。</span><a name="0028a01" id="0028a01">汝等可共減割施之。諸居士居士婦聞已。各</a><a name="0028a02" id="0028a02">各減割大得衣服。人人皆足。失衣比丘言。我</a><a name="0028a03" id="0028a03">等已足不須更乞。六群比丘言。汝等有乞衣</a><a name="0028a04" id="0028a04">因緣。而我等無聽。我以汝因緣更有所乞。</a><a name="0028a05" id="0028a05">失衣比丘言。隨長老意。時六群比丘復更遍</a><a name="0028a06" id="0028a06">乞。得衣甚多。時諸居士集共議言。失衣比丘</a><a name="0028a07" id="0028a07">未有幾人。我等城中男女大小減割布施已</a><a name="0028a08" id="0028a08">應過足。何以復索。將無欲以積畜販賣貨易</a><a name="0028a09" id="0028a09">不修梵行耶。時諸長老比丘聞。種種呵責。</a><a name="0028a10" id="0028a10">以事白佛。佛以是事集比丘僧。問六群比丘。</a><a name="0028a11" id="0028a11">汝實爾不。答言。實爾世尊。佛種種呵責已。告</a><a name="0028a12" id="0028a12">諸比丘。以十利故為諸比丘結戒。從今是戒</a><a name="0028a13" id="0028a13">應如是說。若比丘奪衣失衣燒衣漂衣衣壞。</a><a name="0028a14" id="0028a14">從非親里居士居士婦乞衣。若居士居士婦</a><a name="0028a15" id="0028a15">欲多與衣。是比丘應受二衣。若過是受。尼薩</a><a name="0028a16" id="0028a16">耆波逸提。比丘尼亦如是。式叉摩那沙彌沙</a><a name="0028a17" id="0028a17">彌尼突吉羅(七竟)</a><a name="0028a18" id="0028a18"><p>佛在舍衛城。爾時跋難陀。常出入一居士家</a><a name="0028a19" id="0028a19">為說法。疾病官事皆為料理。有一比丘。晨朝</a><a name="0028a20" id="0028a20">著衣持缽入城乞食。遇到此家。聞其夫婦共</a><a name="0028a21" id="0028a21">議。跋難陀於我有恩。當以如是衣直作衣與</a><a name="0028a22" id="0028a22">之。彼比丘乞食還。語跋難陀。汝有福德。跋難</a><a name="0028a23" id="0028a23">陀言。有何福德。答言。我今乞食到某居士家。</a><a name="0028a24" id="0028a24">聞夫婦共議。跋難陀於我有恩。當以如是衣</a><a name="0028a25" id="0028a25">直作衣與之。汝今往彼必得無疑。跋難陀明</a><a name="0028a26" id="0028a26">旦食時。著衣持缽往到其家。居士即出問訊。</a><a name="0028a27" id="0028a27">跋難陀言。汝為我以如是衣直作衣耶。答言</a><a name="0028a28" id="0028a28">如是。跋難陀言。汝自知我不著惡衣。若作好</a><a name="0028a29" id="0028a29">衣我當自著。常憶念汝疾病官事。當相料理。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220027c.htm'><img src='up.gif' border=0></a>
<a href='T220028b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>