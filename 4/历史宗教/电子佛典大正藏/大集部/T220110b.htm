<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0110b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷16)</font> 第三分初受戒法上 <font face='Arial'>T22, p0110b</h2></font><hr>
<span class='old'>
</a><a name="0110a28" id="0110a28">於竹園敷座。自出白食具已辦。佛與大眾隨</a><a name="0110a29" id="0110a29">次而坐。王手自斟酌歡喜無惓。食已行水在</span><a name="0110b01" id="0110b01">一面立。白佛言。今以此竹園奉上世尊。佛言。</a><a name="0110b02" id="0110b02">可以施僧其福益多。王復白佛。願垂納受。佛</a><a name="0110b03" id="0110b03">言。但以施僧我在僧中。王便受教。以施四方</a><a name="0110b04" id="0110b04">僧。然後取小床於佛前坐。為說隨喜咒願偈。</a><a name="0110b05" id="0110b05">如為毘蘭若所說。已更為說種種妙法遣</a><a name="0110b06" id="0110b06">還所住。王從坐起頂禮佛足右遶三匝而退</a><a name="0110b07" id="0110b07"><p>爾時世尊在羅閱祇竹園精舍。彼有一邑</a><a name="0110b08" id="0110b08">名那羅陀。有故梵志名曰沙然。受學弟子二</a><a name="0110b09" id="0110b09">百五十。門徒之中有二高足。一名優波提</a><a name="0110b10" id="0110b10">舍。二名拘律陀。爾時頞鞞著衣持缽入城</a><a name="0110b11" id="0110b11">乞食。顏色和悅諸根寂定。衣服齊整視地而</a><a name="0110b12" id="0110b12">行。時優波提舍出遊。遙見頞鞞威儀庠序歎</a><a name="0110b13" id="0110b13">未曾有。待至便問。何所法像衣服反常。寧有</a><a name="0110b14" id="0110b14">師宗可得聞乎。頞鞞對曰。瞿曇沙門是我大</a><a name="0110b15" id="0110b15">師。我等所尊從而受學。優波提舍言。汝等大</a><a name="0110b16" id="0110b16">師說何等法。頞鞞言。我年幼稚學日初淺。豈</a><a name="0110b17" id="0110b17">能宣師廣大之義。今當為汝略說其要。我師</a><a name="0110b18" id="0110b18">所說。法從緣生亦從緣滅。一切諸法空無有</a><a name="0110b19" id="0110b19">主。優波提舍聞已。心悟意解得法眼淨。便</a><a name="0110b20" id="0110b20">還所住為拘律陀說所聞法。拘律陀聞。亦離</a><a name="0110b21" id="0110b21">塵垢得法眼淨。即問言。如來遊化今在何</a><a name="0110b22" id="0110b22">住。答言。今在迦蘭陀竹園。拘律陀言。如來是</a><a name="0110b23" id="0110b23">我等師。便可共往禮敬問訊。優波提舍言。二</a><a name="0110b24" id="0110b24">百五十弟子。師臨終時囑吾等成就。豈可</a><a name="0110b25" id="0110b25">不告而獨去乎。二人即往弟子所語言。我等</a><a name="0110b26" id="0110b26">欲從瞿曇沙門淨修梵行。汝等各各隨意所</a><a name="0110b27" id="0110b27">樂。時二百五十弟子皆悉樂從。二人便將弟</a><a name="0110b28" id="0110b28">子俱詣竹園。世尊遙見告諸比丘。彼來二人。</a><a name="0110b29" id="0110b29">一名優波提舍。二名拘律陀。此二人者。當<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220110a.htm'><img src='up.gif' border=0></a>
<a href='T220110c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>