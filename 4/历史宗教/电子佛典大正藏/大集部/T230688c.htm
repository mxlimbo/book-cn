<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0688c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷12)</font> 故泄精學處第一 造小房學處第六 <font face='Arial'>T23, p0688c</h2></font><hr>
<span class='old'>
</a><a name="0688b28" id="0688b28">房人。應將苾芻眾往觀處等者。若不先自觀</a><a name="0688b29" id="0688b29">察。不應即將諸苾芻往。若自觀處所。有蛇蠍</span><a name="0688c01" id="0688c01">蟲蟻等為窟穴處。是名不淨不應求法。若清</a><a name="0688c02" id="0688c02">淨者。次當觀察所依之處。若近王家及以天</a><a name="0688c03" id="0688c03">祠。或長者宅外道家苾芻尼寺。或有好樹須</a><a name="0688c04" id="0688c04">伐。是名有諍競不應求法。若無此患於其四</a><a name="0688c05" id="0688c05">邊下。至一尋。容得往來亦須觀察。若有河井</a><a name="0688c06" id="0688c06">或臨崖坎。是名無進趣不應求法。若處清淨</a><a name="0688c07" id="0688c07">無諍競有進趣者。彼苾芻應往寺中敷座鳴</a><a name="0688c08" id="0688c08">槌。先以言白。眾集已於大眾中脫革屣偏露</a><a name="0688c09" id="0688c09">右肩隨其大小致敬已。於上座前蹲踞而住。</a><a name="0688c10" id="0688c10">合掌作是言。大德僧伽聽。我某甲營作苾芻。</a><a name="0688c11" id="0688c11">於造房處已觀察清淨。我某甲營作苾芻。於</a><a name="0688c12" id="0688c12">清淨處欲造小房求僧聽許。唯願大德僧伽</a><a name="0688c13" id="0688c13">聽我某甲營作苾芻於清淨處造房。慈愍故。</a><a name="0688c14" id="0688c14">如是至三</a><a name="0688c15" id="0688c15"><p>時諸苾芻。不應信彼苾芻言不往觀察。諸苾</a><a name="0688c16" id="0688c16">芻應共往觀察。或時眾僧令可信者眾多苾</a><a name="0688c17" id="0688c17">芻往看房處。若有如前不清淨有諍競無進</a><a name="0688c18" id="0688c18">趣處。不應許作。若處清淨無諸妨難者。彼</a><a name="0688c19" id="0688c19">苾芻應歸住處。如法集僧已。於上座前蹲踞</a><a name="0688c20" id="0688c20">而住。作如是語。大德僧伽聽。彼某甲營作苾</a><a name="0688c21" id="0688c21">芻。造小房處。我等親已觀察。處所清淨無諸</a><a name="0688c22" id="0688c22">妨難。僧伽今可知時。次令一苾芻作白羯磨。</a><a name="0688c23" id="0688c23">應如是作</a><a name="0688c24" id="0688c24"><p>大德僧伽聽。此某甲營作苾芻。於造房處觀</a><a name="0688c25" id="0688c25">知清淨。此營作苾芻。於造房處事皆應法清</a><a name="0688c26" id="0688c26">淨。今從僧伽乞聽許。若僧伽時至應聽許。僧</a><a name="0688c27" id="0688c27">伽今與營作苾芻。某甲於應法清淨處許作</a><a name="0688c28" id="0688c28">房舍。白如是。次作羯磨。准白應為。若彼苾芻</a><a name="0688c29" id="0688c29">既眾許已隨意當作。勿致疑惑言。僧伽伐尸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230688b.htm'><img src='up.gif' border=0></a>
<a href='T230689a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>