<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1037c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷1)</font> 解脫品第四 <font face='Arial'>T24, p1037c</h2></font><hr>
<span class='old'>
</a><a name="1037b28" id="1037b28">不順不逆。四者到於彼岸。善男子。如是法</a><a name="1037b29" id="1037b29">者。於聲聞人名柔軟地。於諸菩薩亦名柔</span><a name="1037c01" id="1037c01">軟復名喜地。以何義故名為喜地。聞不退</a><a name="1037c02" id="1037c02">故名為喜地。以何義故名為菩薩。能常覺</a><a name="1037c03" id="1037c03">悟眾生心故。如是菩薩雖知外典。自不受</a><a name="1037c04" id="1037c04">持亦不教人。如是菩薩不名人天非五道攝。</a><a name="1037c05" id="1037c05">是名修行無障礙道。善男子。夫菩提者有四</a><a name="1037c06" id="1037c06">種子。一者不貪財物。二者不惜身命。三者</a><a name="1037c07" id="1037c07">修行忍辱。四者憐愍眾生。善男子。增長如</a><a name="1037c08" id="1037c08">是菩提種子。復有五事。一者於己身中不生</a><a name="1037c09" id="1037c09">輕想言我不能得阿耨多羅三藐三菩提。二</a><a name="1037c10" id="1037c10">者自身受苦心不厭悔。三者勤行精進不休</a><a name="1037c11" id="1037c11">不息。四者救濟眾生無量苦惱。五者常讚</a><a name="1037c12" id="1037c12">三寶微妙功德。有智之人修菩提時。常當</a><a name="1037c13" id="1037c13">修集如是五事。增長熾然菩提種子。復有六</a><a name="1037c14" id="1037c14">事。所謂檀波羅蜜乃至般若波羅蜜。是六種</a><a name="1037c15" id="1037c15">事因一事增。謂不放逸。菩薩放逸不能增長</a><a name="1037c16" id="1037c16">如是六事。若不放逸則能增長。善男子。菩薩</a><a name="1037c17" id="1037c17">求於菩提之時。復有四事。一者親近善友。</a><a name="1037c18" id="1037c18">二者心堅難壞。三者能行難行。四者憐愍眾</a><a name="1037c19" id="1037c19">生。復有四事。一者見他得利心生歡喜。二者</a><a name="1037c20" id="1037c20">常樂稱讚他人功德。三者常樂修集六念處</a><a name="1037c21" id="1037c21">法。四者勤說生死所有過咎。善男子。若有</a><a name="1037c22" id="1037c22">說言離是八法得菩提者。無有是處</a><a name="1037c23" id="1037c23"><p>善男子。若有菩薩初發無上菩提心時。即得</a><a name="1037c24" id="1037c24">名為無上福田。如是菩薩出勝一切世間之事</a><a name="1037c25" id="1037c25">及諸眾生。善男子。雖有人言。無量世界有無</a><a name="1037c26" id="1037c26">量佛。然此佛道甚為難得。何以故。世界無邊</a><a name="1037c27" id="1037c27">眾生亦爾。眾生無邊佛亦如是。假使佛道當</a><a name="1037c28" id="1037c28">易得者。一佛世尊則應化度一切眾生。若爾</a><a name="1037c29" id="1037c29">者世界眾生則為有邊。善男子。佛出世時能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241037b.htm'><img src='up.gif' border=0></a>
<a href='T241038a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>