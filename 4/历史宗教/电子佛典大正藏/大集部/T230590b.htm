<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1441 薩婆多部毘尼摩得勒伽 0590b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1441 薩婆多部毘尼摩得勒伽</font> <font face='Arial'>(卷4)</font> 毘尼摩得勒伽雜事 <font face='Arial'>T23, p0590b</h2></font><hr>
<span class='old'>
</a><a name="0590a28" id="0590a28">羅夷。犯偷羅遮</a><a name="0590a29" id="0590a29"><p>有居士欲布施比丘自恣衣。有阿練若比丘。</span><a name="0590b01" id="0590b01">入出其舍。如前說。乃至諸比丘言。以木押踝</a><a name="0590b02" id="0590b02">便即命終。乃至佛言。犯偷羅遮</a><a name="0590b03" id="0590b03"><p>有比丘乞食。在門閫上立。邊有一木倚著</a><a name="0590b04" id="0590b04">壁。比丘衣觸倒地。押小兒上即死。乃至佛</a><a name="0590b05" id="0590b05">言。不犯當好作意乞食</a><a name="0590b06" id="0590b06"><p>有一婆羅門晨朝祀祠中庭坐。比丘入乞食。</a><a name="0590b07" id="0590b07">婆羅門瞋然燈已走去。即倒地命終。比丘作</a><a name="0590b08" id="0590b08">念。此命終由我故。乃至佛言。不犯。比丘使比</a><a name="0590b09" id="0590b09">丘至險難處。至彼命終。乃至佛言。犯波羅夷</a><a name="0590b10" id="0590b10">不死。犯偷羅遮</a><a name="0590b11" id="0590b11"><p>佛住毘耶離。諸比丘大林中坐禪。爾時有比</a><a name="0590b12" id="0590b12">丘殺獼猴。諸比丘言。汝犯波羅夷。比丘言。何</a><a name="0590b13" id="0590b13">因緣故。答言。汝殺似人。尋即生悔。乃至佛</a><a name="0590b14" id="0590b14">言。犯波夜提</a><a name="0590b15" id="0590b15"><p>舍衛國有一居士。生兒已漸得長大出家學</a><a name="0590b16" id="0590b16">道。有少因緣故入聚落。有一居士母。抱兒入</a><a name="0590b17" id="0590b17">屋。比丘亦入。彼母人作念。此比丘弄我以杖</a><a name="0590b18" id="0590b18">打比丘。比丘避杖墮小兒上。小兒即死尋即</a><a name="0590b19" id="0590b19">生悔。乃至佛言。不犯。比丘不應如是行。當應</a><a name="0590b20" id="0590b20">一心行</a><a name="0590b21" id="0590b21"><p>有一良師出家。有一比丘病。往師比丘所。欲</a><a name="0590b22" id="0590b22">破額出血拔刀向彼病人。病人見刀即怖死。</a><a name="0590b23" id="0590b23">尋便生悔。乃至佛言。不犯。比丘不應習破</a><a name="0590b24" id="0590b24">額</a><a name="0590b25" id="0590b25"><p>有比丘長病。便作是念。何用如是生活。我當</a><a name="0590b26" id="0590b26">自殺。語看病者言。與我繩來。彼即與繩。便自</a><a name="0590b27" id="0590b27">絞死。乃至佛言。不應與病人繩</a><a name="0590b28" id="0590b28"><p>有比丘有小因緣故。入聚落。將治病差。比</a><a name="0590b29" id="0590b29">丘為伴中道畏賊。語病比丘使行。病比丘言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230590a.htm'><img src='up.gif' border=0></a>
<a href='T230590c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>