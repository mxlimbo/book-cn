<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0781a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷15)</font> 舍利弗品 <font face='Arial'>T24, p0781a</h2></font><hr>
<span class='old'>
</a><a name="0780c27" id="0780c27">得罪。我作何事得罪。汝作某事得罪。答</a><a name="0780c28" id="0780c28">言。汝道何事。如是不隨問答。是名餘語。若</span><a name="0781a01" id="0781a01">比丘見闡那捉銀錢。比丘語言。何以捉銀</a><a name="0781a02" id="0781a02">錢。答言。我捉錫錢非銀錢。或見飲酒。語</a><a name="0781a03" id="0781a03">言。汝何以飲酒。答言。我水。語言。汝何以</a><a name="0781a04" id="0781a04">與女人獨坐屏處。答言。有智男子。是名餘</a><a name="0781a05" id="0781a05">語。或時默然不答。若知是非法作餘語</a><a name="0781a06" id="0781a06">答僧。得波夜提。若狐疑是法非法作餘語</a><a name="0781a07" id="0781a07">答僧。得波夜提。若實知答僧言我不知。得</a><a name="0781a08" id="0781a08">波夜提。畏成鬥僧默然不犯。餘文句易可</a><a name="0781a09" id="0781a09">解。不須廣說。此是性罪。從身心口業起。</a><a name="0781a10" id="0781a10">不隨問答廣說竟。若譏嫌被僧差人波夜</a><a name="0781a11" id="0781a11">提。若譏嫌餘人突吉羅。此是性罪。身口業</a><a name="0781a12" id="0781a12">起。譏嫌戒竟。若露地敷僧臥具戒。冬時者。</a><a name="0781a13" id="0781a13">霜雪時也。已曝身者。寒月取眾僧床席逐</a><a name="0781a14" id="0781a14">日曝身。知時者。若淨人喚不舉眾僧臥</a><a name="0781a15" id="0781a15">具。不教他舉犯。法師曰。冬日時有四月。熱</a><a name="0781a16" id="0781a16">時有四月。若不雨時。得敷眾僧臥具。若雨</a><a name="0781a17" id="0781a17">時不得敷。樹下者。若樹葉厚密。上無眾鳥</a><a name="0781a18" id="0781a18">聚集。得敷眾僧臥具。不犯。若比丘受上頭</a><a name="0781a19" id="0781a19">陀法。若在樹下若在空地。乃至不得袈裟</a><a name="0781a20" id="0781a20">為屋。不得將眾僧臥具在外受用。若能</a><a name="0781a21" id="0781a21">賞護乃至袈裟覆莫令濕。得受用。若受中</a><a name="0781a22" id="0781a22">頭陀法。無雨時露地。雨時屋下若入屋下。</a><a name="0781a23" id="0781a23">得受僧臥具。若檀越見比丘露住。為作眾</a><a name="0781a24" id="0781a24">僧臥具。比丘受已。若有比丘應付囑。若無</a><a name="0781a25" id="0781a25">比丘付囑。與近住處。若無近住。若空屋舉</a><a name="0781a26" id="0781a26">置。若無空屋。若厚密樹下。可縛舉已去。若</a><a name="0781a27" id="0781a27">不舉若去時先作念。我入聚落不久當還。</a><a name="0781a28" id="0781a28">如此去者無罪。若入聚落已。有八難因緣</a><a name="0781a29" id="0781a29">不得來。付囑無罪。若實雨言不雨而去突<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240780c.htm'><img src='up.gif' border=0></a>
<a href='T240781b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>