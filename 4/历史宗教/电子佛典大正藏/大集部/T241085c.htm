<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1490 寂調音所問經 1085c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1490 寂調音所問經</font> <font face='Arial'>(卷1)</font> <font face='Arial'>T24, p1085c</h2></font><hr>
<span class='old'>
</a><a name="1085b28" id="1085b28">何。以可畏故。天子白佛言。世尊。諸菩薩不</a><a name="1085b29" id="1085b29">畏煩惱耶。佛告天子。應畏煩惱。畏聲聞辟</span><a name="1085c01" id="1085c01">支佛地復過於彼。又天子。我今問汝隨汝意</a><a name="1085c02" id="1085c02">答。天子。於汝云何。樂生之人當畏何處。為</a><a name="1085c03" id="1085c03">畏斬首斬支節耶。天子白佛言。世尊。畏於</a><a name="1085c04" id="1085c04">斬首。所以者何。斬支節能修福業生於勝</a><a name="1085c05" id="1085c05">處。其斬首者無有壽命不能修福。佛告天子。</a><a name="1085c06" id="1085c06">如是菩薩寧毀禁戒終不捨見。寧有煩惱終</a><a name="1085c07" id="1085c07">不昇於聲聞決定。天子白佛言。希有世尊。菩</a><a name="1085c08" id="1085c08">薩所行世所難信。所以者何。聲聞之人持戒</a><a name="1085c09" id="1085c09">精進。乃是菩薩破戒懶惰。佛告天子。如汝所</a><a name="1085c10" id="1085c10">言。如貧人食是轉輪王毒。如是天子。聲聞之</a><a name="1085c11" id="1085c11">人持戒精進。即是菩薩破戒懶惰。天子。喻</a><a name="1085c12" id="1085c12">如有人庸作自活。其人尚自不能資眾眷屬</a><a name="1085c13" id="1085c13">令得快樂。況復餘人。如是天子。聲聞精進為</a><a name="1085c14" id="1085c14">自斷結以此精進。不能令閻浮提人得樂。況</a><a name="1085c15" id="1085c15">餘一切。天子。如大商主多饒財寶。常樂賑給</a><a name="1085c16" id="1085c16">精進不息。則能利益一切眾生。如是天子。</a><a name="1085c17" id="1085c17">菩薩專心精進成就悲愍。則能利益一切眾</a><a name="1085c18" id="1085c18">生。為無量眾生而作樂因。能授世間出世間</a><a name="1085c19" id="1085c19">之樂</a><a name="1085c20" id="1085c20"><p>爾時長老摩訶迦葉白佛言。世尊。聲聞之人</a><a name="1085c21" id="1085c21">證無為法。菩薩之人到於有為。到有為者。</a><a name="1085c22" id="1085c22">云何輕蔑到無為者。佛告迦葉。吾當為汝說</a><a name="1085c23" id="1085c23">喻以明此義。迦葉。喻四大海滿中生酥。有</a><a name="1085c24" id="1085c24">人析於一毛以為百分以一分毛取酥一渧。</a><a name="1085c25" id="1085c25">迦葉。於汝意云何。一分毛渧能輕滿四海生</a><a name="1085c26" id="1085c26">酥不。迦葉白佛言。世尊。不能輕也。佛告迦</a><a name="1085c27" id="1085c27">葉。於汝意云何。此二酥中何者為多。何者價</a><a name="1085c28" id="1085c28">貴。迦葉復白佛言。世尊。一大海生酥億百</a><a name="1085c29" id="1085c29">千分之一尚多尚勝。況復四海。迦葉。如百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241085b.htm'><img src='up.gif' border=0></a>
<a href='T241086a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>