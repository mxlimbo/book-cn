<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0870a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷44)</font> 九十波逸底迦法 入王宮門學處第八十二之一 <font face='Arial'>T23, p0870a</h2></font><hr>
<span class='old'>
</a><a name="0869c28" id="0869c28">法官曰。此之童子與內交通。既犯常刑。當斷</a><a name="0869c29" id="0869c29">其命。法官奉教執縛童子。往至屠所便斬其</span><a name="0870a01" id="0870a01">首。城中人眾見此童子非法枉死。皆出大聲</a><a name="0870a02" id="0870a02">作如是語。是非法王不審觀察。神通無過枉</a><a name="0870a03" id="0870a03">被屠刑。王見諸人說其非理。便自思忖。是我</a><a name="0870a04" id="0870a04">造次不審刑科。卿等諸人捨斯一過。爾時善</a><a name="0870a05" id="0870a05">與長者。見兒死已作如是念。我有珍財辛苦</a><a name="0870a06" id="0870a06">求覓。咸為神通擬隆家業。今既身死財何用</a><a name="0870a07" id="0870a07">為。我今宜應以己珍財。於沙門婆羅門及貧</a><a name="0870a08" id="0870a08">乏者悉皆施與。唯留金錢一文為衣食本。作</a><a name="0870a09" id="0870a09">是念已。便於室羅伐城令人擊鼓宣告。諸君</a><a name="0870a10" id="0870a10">當知。善與長者現有財貨。無遮總施。奴婢雜</a><a name="0870a11" id="0870a11">畜並放隨緣。若有須者隨意來取。諸人聞已</a><a name="0870a12" id="0870a12">遠近俱集。長者出物悉皆給施。並稱求心歎</a><a name="0870a13" id="0870a13">未曾有。是時長者以一金錢買諸貨物。他日</a><a name="0870a14" id="0870a14">轉賣常得四錢。每日日中以一金錢買諸香</a><a name="0870a15" id="0870a15">物。磨作香泥塗拭佛殿。又以一錢日日僧中</a><a name="0870a16" id="0870a16">巡次供養。又以一錢舍內居人用充衣食。餘</a><a name="0870a17" id="0870a17">有一錢留以為本。善與長者既家產罄竭財食</a><a name="0870a18" id="0870a18">貧無。諸來乞人隨時給濟。因此號為麤惡善</a><a name="0870a19" id="0870a19">與。時麤惡長者往詣佛所。禮足已在一面坐。</a><a name="0870a20" id="0870a20">佛告長者曰。汝之舍中常能施不。長者白言。</a><a name="0870a21" id="0870a21">世尊我比家中雖於日日惠施飲食。然為貧</a><a name="0870a22" id="0870a22">無不能精細。事多麤惡。佛告長者。凡所施物</a><a name="0870a23" id="0870a23">若好若惡。此二皆當獲異熟果。長者若人施</a><a name="0870a24" id="0870a24">時隨好隨惡。不以信心不生恭敬。不自手不</a><a name="0870a25" id="0870a25">應時不清淨。如是之人得報之時。不能如彼</a><a name="0870a26" id="0870a26">大富長者隨意受用。於其舍宅奴婢車乘。飲</a><a name="0870a27" id="0870a27">食衣服床榻臥具。色聲香味觸。而心吝惜不</a><a name="0870a28" id="0870a28">能受用。長者由不信等所行惠施。獲報如是。</a><a name="0870a29" id="0870a29">長者又所施物若好若惡。以深信心極生恭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230869c.htm'><img src='up.gif' border=0></a>
<a href='T230870b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>