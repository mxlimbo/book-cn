<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0456b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷61)</font> 七百比丘集滅惡法品第二之上 <font face='Arial'>T23, p0456b</h2></font><hr>
<span class='old'>
</a><a name="0456a28" id="0456a28">結戒。答毘耶離為跋難陀結戒。不得取金銀</a><a name="0456a29" id="0456a29">寶物。長老三菩伽。僧中如法滅。是毘耶離諸</span><a name="0456b01" id="0456b01">比丘十事罪。如法滅竟。便說此偈</a><a name="0456b02" id="0456b02"><p class='lg'>　　若人不知罪不除　　　他為除罪便瞋恚</a><br><a name="0456b03" id="0456b03">　　是名無智愚癡人　　　日日妄失功德利</a><br><a name="0456b04" id="0456b04">　　譬如月十六日後　　　其光漸漸消滅盡</a><br><a name="0456b05" id="0456b05">　　若有人知罪得除　　　他為除罪便歡喜</a><br><a name="0456b06" id="0456b06">　　是名有智黠慧人　　　日日大得功德利</a><br><a name="0456b07" id="0456b07">　　譬如月生一日後　　　其光漸漸轉增上　</p></a><a name="0456b08" id="0456b08"><p>七百比丘集滅惡品竟</a><a name="0456b09" id="0456b09"><p><b>　　<A NAME="n174"></A>毘尼中雜品第三</b></a><a name="0456b10" id="0456b10"><p>佛在舍婆提城。有比丘。與一比丘相嫌禮拜</a><a name="0456b11" id="0456b11">恭敬。是比丘高聲大喚。諸比丘大集問。何以</a><a name="0456b12" id="0456b12">故大聲喚。答言。此比丘打我。諸比丘問此比</a><a name="0456b13" id="0456b13">丘。實打不。比丘答言。我禮拜恭敬。實不打。</a><a name="0456b14" id="0456b14">是比丘先相嫌故。為我作過耳。諸比丘是</a><a name="0456b15" id="0456b15">事白佛。佛以是因緣會僧。會僧已告諸比</a><a name="0456b16" id="0456b16">丘。從今日若先相嫌。不應禮拜。若禮拜得突</a><a name="0456b17" id="0456b17">吉羅罪。長老優波離問佛。如佛所言。先相嫌</a><a name="0456b18" id="0456b18">不應禮拜。若未受具戒人先相嫌者。得禮拜</a><a name="0456b19" id="0456b19">不。佛言不得。若僧都會時聽禮無罪。優波離</a><a name="0456b20" id="0456b20">問。沙彌受具足羯磨時。男根轉成女。為名比</a><a name="0456b21" id="0456b21">丘名比丘尼耶。佛言。名比丘尼。又問。式叉摩</a><a name="0456b22" id="0456b22">尼受具戒羯磨時。女根轉成男。為名比丘尼</a><a name="0456b23" id="0456b23">名比丘耶。佛言。名比丘。又問。若一切比丘結</a><a name="0456b24" id="0456b24">界羯磨時。僧都轉成女。是界名比丘界名比</a><a name="0456b25" id="0456b25">丘尼界耶。佛言。名比丘尼界。問若一切比丘</a><a name="0456b26" id="0456b26">尼結界羯磨時。都轉成男。是界名比丘尼</a><a name="0456b27" id="0456b27">界名比丘界耶。佛言。是名比丘界。問若比</a><a name="0456b28" id="0456b28">丘結界羯磨時。或轉者或不轉者。是界名</a><a name="0456b29" id="0456b29">比丘界名比丘尼界耶。佛言。若說羯磨人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230456a.htm'><img src='up.gif' border=0></a>
<a href='T230456c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>