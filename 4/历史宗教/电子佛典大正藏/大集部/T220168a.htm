<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0168a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷25)</font> 第五分之二臥具法 <font face='Arial'>T22, p0168a</h2></font><hr>
<span class='old'>
</a><a name="0167c28" id="0167c28">床佛言聽作。若無巧師。比丘能自作亦聽。聽</a><a name="0167c29" id="0167c29">十種縷一一縷作繩。有諸比丘欲貯繩床。佛</span><a name="0168a01" id="0168a01">言聽貯。有諸比丘繩床上行立繩斷。佛言不</a><a name="0168a02" id="0168a02">應行立繩床上。有諸比丘短小。欲於架上取</a><a name="0168a03" id="0168a03">衣舉衣不及。佛言。聽繫念在前立繩床髀上</a><a name="0168a04" id="0168a04">取之。有諸比丘尼坐貯繩床上月水污不淨</a><a name="0168a05" id="0168a05">爛壞。佛言。比丘尼不應坐貯繩床上。有諸</a><a name="0168a06" id="0168a06">小沙彌住貯繩床上失溺不淨爛壞。佛言。小</a><a name="0168a07" id="0168a07">沙彌亦不應住貯繩床上。有諸比丘在高床</a><a name="0168a08" id="0168a08">上受經問義。佛言。受經問義皆應在下處坐。</a><a name="0168a09" id="0168a09">諸比丘住處庭中生草。佛言。聽使淨人知。房</a><a name="0168a10" id="0168a10">中塵土污床臥具。佛言。聽隨意作拂拂之。大</a><a name="0168a11" id="0168a11">會時諸比丘來多房舍大而少無有住處。佛</a><a name="0168a12" id="0168a12">言。於房中次第敷臥具足使容身滿而止。若</a><a name="0168a13" id="0168a13">欲以衣遮前。聽各各遮。若足者善。若不足</a><a name="0168a14" id="0168a14">外有空處聽作庵屋。舊住比丘應為作之。既</a><a name="0168a15" id="0168a15">作庵屋過大會已。為火所燒延及住處。佛言。</a><a name="0168a16" id="0168a16">過大會已應壞而去。若舊住比丘惜不聽壞</a><a name="0168a17" id="0168a17">者。客比丘但囑舊住比丘而去。大雨時諸比</a><a name="0168a18" id="0168a18">丘無集聚處。佛言。聽作大堂。寒時諸比丘</a><a name="0168a19" id="0168a19">聚集患寒。佛言。聽作溫室。時舍利弗為毘</a><a name="0168a20" id="0168a20">舍佉母經營作新大堂。彼持穀米來施四方</a><a name="0168a21" id="0168a21">僧。諸比丘不敢食。佛言。若為四方僧作時聽</a><a name="0168a22" id="0168a22">隨意食。有諸比丘乞食還施四方僧不知誰</a><a name="0168a23" id="0168a23">應食。佛言。為四方僧作者得食。有房舍破壞</a><a name="0168a24" id="0168a24">諸比丘不治。佛言。應勸化白二羯磨與道俗</a><a name="0168a25" id="0168a25">欲治者令治。一比丘唱言。大德僧聽。某房故</a><a name="0168a26" id="0168a26">壞無人治。某甲欲治今僧與令治。若僧時到</a><a name="0168a27" id="0168a27">僧忍聽。白如是。大德僧聽。某房故壞。乃至今</a><a name="0168a28" id="0168a28">僧與令治。誰諸長老忍默然若不忍者說。僧</a><a name="0168a29" id="0168a29">與某甲故壞房治竟。僧忍默然故。是事如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220167c.htm'><img src='up.gif' border=0></a>
<a href='T220168b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>