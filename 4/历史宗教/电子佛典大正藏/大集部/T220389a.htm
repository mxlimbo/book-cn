<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0389a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷20)</font> 明單提九十二事法之一 <font face='Arial'>T22, p0389a</h2></font><hr>
<span class='old'>
</a><a name="0388c28" id="0388c28">去者無罪。若比丘聽他比丘受經。應白去。不</a><a name="0388c29" id="0388c29">白去者。越毘尼罪。若比丘聽他讀經。應白</span><a name="0389a01" id="0389a01">去。不白去者。越毘尼罪。是故說</a><a name="0389a02" id="0389a02"><p>佛住舍衛城。廣說如上。爾時諸比丘阿練若</a><a name="0389a03" id="0389a03">處住。非時入聚落。為世人所嫌。云何沙門釋</a><a name="0389a04" id="0389a04">子阿練若處住。非時入聚落。何所欲求。諸</a><a name="0389a05" id="0389a05">比丘以是因緣。往白世尊。佛言。喚是比丘</a><a name="0389a06" id="0389a06">來。來已佛具問上事。汝實爾不。答言。實爾。</a><a name="0389a07" id="0389a07">佛語比丘汝云何阿練若處住。非時入聚落。</a><a name="0389a08" id="0389a08">正應為世人所譏。從今日後不聽阿練若</a><a name="0389a09" id="0389a09">處住。不白比丘非時入聚落</a><a name="0389a10" id="0389a10"><p>復次佛住舍衛城。廣說如上。爾時有二比丘</a><a name="0389a11" id="0389a11">阿練若處住。時一比丘塗房為蛇所螫。語伴</a><a name="0389a12" id="0389a12">言。長老。我為蛇所螫。答言。待我取僧伽梨。</a><a name="0389a13" id="0389a13">當往呼耆域醫。師取衣中間即便失音彼取</a><a name="0389a14" id="0389a14">衣已白言。長老。我非時入聚落時比丘不能</a><a name="0389a15" id="0389a15">言。如是至三白言。長老。我非時入聚落。猶故</a><a name="0389a16" id="0389a16">不言彼作是念。世尊制戒不聽阿練若處不</a><a name="0389a17" id="0389a17">白比丘非時入聚落。是比丘而不報。我當任</a><a name="0389a18" id="0389a18">其行業知復如何即便命終。諸比丘以是因</a><a name="0389a19" id="0389a19">緣。往白世尊。佛言喚是比丘來。來已佛具</a><a name="0389a20" id="0389a20">問上事。汝實爾不。答言。實爾。佛語諸比丘。</a><a name="0389a21" id="0389a21">彼若慈心稱四大龍王名者。應不至死。何等</a><a name="0389a22" id="0389a22">四。持國龍王。伊羅國龍王。善子龍王。黑白龍</a><a name="0389a23" id="0389a23">王。我有慈無足眾生。我有慈兩足眾生。我</a><a name="0389a24" id="0389a24">有慈四足眾生。我有慈多足眾生我有慈無</a><a name="0389a25" id="0389a25">足眾生莫害我兩足眾生。莫害我四足眾生。</a><a name="0389a26" id="0389a26">莫害我多足眾生。莫害我一切眾生。應得無</a><a name="0389a27" id="0389a27">漏一切賢聖善。心相視莫興惡意。設使比丘</a><a name="0389a28" id="0389a28">稱是四大龍王名者。應不致死。從今日後聽</a><a name="0389a29" id="0389a29">除急時。佛告諸比丘依止舍衛城住者。皆悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220388c.htm'><img src='up.gif' border=0></a>
<a href='T220389b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>