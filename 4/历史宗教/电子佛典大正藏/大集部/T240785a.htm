<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0785a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷16)</font> 舍利弗品 <font face='Arial'>T24, p0785a</h2></font><hr>
<span class='old'>
</a><a name="0784c28" id="0784c28">肉。得波夜提。乞餘食突吉羅。除為病人</a><a name="0784c29" id="0784c29">乞不犯。乞美食戒竟</span><a name="0785a01" id="0785a01"><p>除水及楊枝者。若天人授食。或鬼神授食。</a><a name="0785a02" id="0785a02">畜生及飛鳥授食。皆成受。若頭戴食若肩</a><a name="0785a03" id="0785a03">擔食。授與比丘。教比丘自取。不成受。若</a><a name="0785a04" id="0785a04">低身流落比丘手中成受。若擔長乃至二十</a><a name="0785a05" id="0785a05">尋。兩頭安食。淨人合擔授與比丘。受得一</a><a name="0785a06" id="0785a06">頭。一頭亦成受。若乞食值風雨。塵土落缽</a><a name="0785a07" id="0785a07">中。比丘作念。當為沙彌乞食。得食還語</a><a name="0785a08" id="0785a08">沙彌言。我今乞食。值風雨塵土落缽中。不</a><a name="0785a09" id="0785a09">成受。為汝乞食。今時與汝。沙彌受已語比</a><a name="0785a10" id="0785a10">丘言。此是沙彌食。今施與大德。如是施者</a><a name="0785a11" id="0785a11">得食不犯。若比丘手捉缽。食時眠睡。人持</a><a name="0785a12" id="0785a12">食置缽中。比丘不覺。不成受。若臨受食</a><a name="0785a13" id="0785a13">時睡。人持食著缽中。成受。何以故。作受</a><a name="0785a14" id="0785a14">食意故。若塵大可除去食不犯。若塵細落</a><a name="0785a15" id="0785a15">不可除。應使人度。若二人並食。若行食餘</a><a name="0785a16" id="0785a16">食。迸落比丘缽中。成受。若食時額頭汗流</a><a name="0785a17" id="0785a17">落缽中。應更受。若臂中汗流入手。不須受。</a><a name="0785a18" id="0785a18">搖擲從地轉來。落比丘手上。成受。若淨人</a><a name="0785a19" id="0785a19">在樹上。以繩繫果授與比丘。不成受。若</a><a name="0785a20" id="0785a20">人長手。乃至十由旬。度食與比丘。成受。若</a><a name="0785a21" id="0785a21">比丘病。沙彌若淨人。抱比丘行見果。比丘</a><a name="0785a22" id="0785a22">從淨人乞。淨人取果已。迴手就身上。度</a><a name="0785a23" id="0785a23">與比丘。成受。若比丘患熱。捉果樹枝行。以</a><a name="0785a24" id="0785a24">為遮日。後見枝中有果莫動。教沙彌擿</a><a name="0785a25" id="0785a25">果。授與比丘。得受。若船或車載飲食。比丘</a><a name="0785a26" id="0785a26">篙船牽車。動飯食得食無罪。若眾多比丘</a><a name="0785a27" id="0785a27">共行。唯有一小沙彌。比丘各自擔糧至食</a><a name="0785a28" id="0785a28">時各自分分。沙彌得分已。語比丘言。今持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240784c.htm'><img src='up.gif' border=0></a>
<a href='T240785b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>