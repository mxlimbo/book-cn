<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0574c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷8)</font> <font face='Arial'>T24, p0574c</h2></font><hr>
<span class='old'>
</a><a name="0574b28" id="0574b28"><p><b>　　<A NAME="n315"></A>與女人說法過五六語學處第五</b></a><a name="0574b29" id="0574b29"><p>佛在室羅伐城給孤獨園。時鄔陀夷苾芻善</span><a name="0574c01" id="0574c01">知身相。見諸女人說其陰處。有異記驗因為</a><a name="0574c02" id="0574c02">說法。招致譏嫌。遂便遮制。由觀利益。復更開</a><a name="0574c03" id="0574c03">聽齊五六句。時六眾苾芻故增句說。以獼猴</a><a name="0574c04" id="0574c04">等為有智人。因說法事婬染過限。待緣譏嫌</a><a name="0574c05" id="0574c05">煩惱。制斯學處</a><a name="0574c06" id="0574c06"><p>若復苾芻為女人說法。過五六語。除有智男</a><a name="0574c07" id="0574c07">子波逸底迦</a><a name="0574c08" id="0574c08"><p>言女人者。謂能解知善惡言義。言法者。謂是</a><a name="0574c09" id="0574c09">如來親所宣說。或聲聞所說。亦名為法。言過</a><a name="0574c10" id="0574c10">者。謂於五六語更多為說。言五六者。五謂五</a><a name="0574c11" id="0574c11">蘊如言色是無常。受想行識亦復無常。六謂</a><a name="0574c12" id="0574c12">六根。如言眼是無常。乃至意亦無常。五六相</a><a name="0574c13" id="0574c13">應所有言語名五六語。此中犯者。謂過五至</a><a name="0574c14" id="0574c14">六過六至七。其無犯者。對有智男子。謂是人</a><a name="0574c15" id="0574c15">趣識善惡言。或在家人。或出家者言說容</a><a name="0574c16" id="0574c16">儀皆無婬濫。名有智人。又有釋云。設對女人</a><a name="0574c17" id="0574c17">說亦無犯。猶如捨戒對有智男。雖曰女人智</a><a name="0574c18" id="0574c18">同男子。由對此女無邪說故。又無犯者。謂於</a><a name="0574c19" id="0574c19">閣上為說五語。下至中層足成六語。下至地</a><a name="0574c20" id="0574c20">時加至七語。此由處別。雖說無犯。或時彼女</a><a name="0574c21" id="0574c21">所誦之業過數諮問。或是聰明轉生疑問。或</a><a name="0574c22" id="0574c22">苾芻語吃。或性急頻言。若答若過並皆無犯。</a><a name="0574c23" id="0574c23">無智男子無想及疑等。若過五六語作過。五</a><a name="0574c24" id="0574c24">六想疑境想句數如上應思。若半擇迦等。或</a><a name="0574c25" id="0574c25">無識知人。或蔑戾車。或眠醉入定。或愚憃</a><a name="0574c26" id="0574c26">或男無欲意女有染心。或時翻此。皆得惡作。</a><a name="0574c27" id="0574c27">縱是聰敏。亦不應說</a><a name="0574c28" id="0574c28"><p class='juan'>
根本薩婆多部律攝卷第八</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240574b.htm'><img src='up.gif' border=0></a>
<a href='T240575a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>