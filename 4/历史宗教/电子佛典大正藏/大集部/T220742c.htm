<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0742c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷25)</font> 一百七十八單提法之一 <font face='Arial'>T22, p0742c</h2></font><hr>
<span class='old'>
</a><a name="0742b28" id="0742b28">白世尊。世尊爾時以此因緣集比丘僧。呵</a><a name="0742b29" id="0742b29">責此諸比丘尼。汝所為非。非威儀非沙門</span><a name="0742c01" id="0742c01">法非淨行非隨順行。所不應為。云何比丘</a><a name="0742c02" id="0742c02">尼。不語主人輒入他舍止宿坐臥。時世尊</a><a name="0742c03" id="0742c03">以無數方便呵責此比丘尼已告諸比丘。</a><a name="0742c04" id="0742c04">此諸比丘尼。多種有漏處最初犯戒。自今已</a><a name="0742c05" id="0742c05">去與比丘尼結戒。集十句義乃至正法久</a><a name="0742c06" id="0742c06">住。欲說戒者當如是說。若比丘尼。入白衣</a><a name="0742c07" id="0742c07">家內不語主人輒自敷座宿者波逸提。比</a><a name="0742c08" id="0742c08">丘尼義如上。敷座者。或敷草或敷樹葉乃</a><a name="0742c09" id="0742c09">至敷臥氈。彼比丘尼。入白衣舍內不語</a><a name="0742c10" id="0742c10">主人自敷座具宿止。隨脅著地。若一轉一</a><a name="0742c11" id="0742c11">波逸提。比丘突吉羅。式叉摩那沙彌沙彌尼</a><a name="0742c12" id="0742c12">突吉羅。是謂為犯。不犯者。語主人宿止。若</a><a name="0742c13" id="0742c13">是空舍。或作福舍。或是知識。若有親厚者</a><a name="0742c14" id="0742c14">語言。汝但坐我當與汝語主人。或強力者</a><a name="0742c15" id="0742c15">所執。或被縛。或命難梵行難不犯。不犯</a><a name="0742c16" id="0742c16">者。最初未制戒。癡狂心亂痛惱所纏(八十五)</a><a name="0742c17" id="0742c17"><p>爾時婆伽婆。在舍衛國祇樹給孤獨園。時六</a><a name="0742c18" id="0742c18">群比丘尼。與男子共入闇室中。諸居士見</a><a name="0742c19" id="0742c19">皆共譏嫌言。此比丘尼。不知慚愧。犯不淨</a><a name="0742c20" id="0742c20">行。外自稱言。我知正法。如是何有正法。云</a><a name="0742c21" id="0742c21">何比丘尼。與男子共入闇室中。如婬女賊</a><a name="0742c22" id="0742c22">女無異。時諸比丘尼聞。其中有少欲知足</a><a name="0742c23" id="0742c23">行頭陀樂學戒知慚愧者。嫌責六群比丘</a><a name="0742c24" id="0742c24">尼。汝等云何與男子共入闇室中。時諸比</a><a name="0742c25" id="0742c25">丘尼往白諸比丘。諸比丘往白世尊。世尊爾</a><a name="0742c26" id="0742c26">時以此因緣集比丘僧。訶責六群比丘尼。</a><a name="0742c27" id="0742c27">汝所為非。非威儀非沙門法非淨行非隨</a><a name="0742c28" id="0742c28">順行。所不應為。云何六群比丘尼。與男子</a><a name="0742c29" id="0742c29">共入闇室中。時世尊以無數方便呵責六<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220742b.htm'><img src='up.gif' border=0></a>
<a href='T220743a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>