<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0461c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷61)</font> 毘尼中雜品第三 <font face='Arial'>T23, p0461c</h2></font><hr>
<span class='old'>
</a><a name="0461b28" id="0461b28"><p>毘尼雜品竟</a><a name="0461b29" id="0461b29"><p>毘尼序卷下</span><a name="0461c01" id="0461c01"><p><b>　　<A NAME="n175"></A>因緣品第四</b></a><a name="0461c02" id="0461c02"><p>佛在迦毘羅婆國。諸貴釋子出家得長病。病</a><a name="0461c03" id="0461c03">人早起。到親里家檀越知識家。諸主人問言。</a><a name="0461c04" id="0461c04">樂不。答長病不樂。主人問。得何等病。答得如</a><a name="0461c05" id="0461c05">是如是病。主人言。白衣時病云何治。答牛胞</a><a name="0461c06" id="0461c06">中著藥灌。主人言。與汝是藥治。比丘言。佛</a><a name="0461c07" id="0461c07">未聽我著是藥。是事白佛。佛言。聽灌用。薄</a><a name="0461c08" id="0461c08">皮不中灌。佛言。聽厚皮灌屏處。聽若藥師教</a><a name="0461c09" id="0461c09">親親人灌</a><a name="0461c10" id="0461c10"><p>諸貴釋子出家得長病。病人早起。到親里檀</a><a name="0461c11" id="0461c11">越知識家。主人問。樂不。答長病不樂。主人</a><a name="0461c12" id="0461c12">問。何等病。答如是如是病。主人言。白衣時病</a><a name="0461c13" id="0461c13">云何治。答用刀治。主人言。與汝刀。比丘言。</a><a name="0461c14" id="0461c14">佛未聽我等用刀治。是事白佛。佛言。聽蓮華</a><a name="0461c15" id="0461c15">莖割。比丘言。不中用。佛言。聽用金銀琉璃銅</a><a name="0461c16" id="0461c16">鉛錫珠刀割。比丘言。如是諸刀不中用治。佛</a><a name="0461c17" id="0461c17">言。屏處聽用鐵刀治</a><a name="0461c18" id="0461c18"><p>有比丘病。語看病人言。持生熟酥油蜜石蜜</a><a name="0461c19" id="0461c19">來。看病人言。無。若有是佛僧物不淨舉宿惡</a><a name="0461c20" id="0461c20">捉不受內宿。是事白佛。佛言。聽若佛物僧物</a><a name="0461c21" id="0461c21">不淨舉宿惡捉不受內宿。若病人得上物。差</a><a name="0461c22" id="0461c22">竟應與。長老畢陵伽婆蹉患眼痛。藥師教</a><a name="0461c23" id="0461c23">羅散禪那著眼中。作是言。佛未聽羅散禪那</a><a name="0461c24" id="0461c24">著眼中。佛言。聽用治眼。畢陵伽婆蹉缽中有</a><a name="0461c25" id="0461c25">羅散禪那。小缽半缽大揵瓷小揵瓷絡囊</a><a name="0461c26" id="0461c26">懸著象牙杙上。取時流污壁臥具房舍臥具</a><a name="0461c27" id="0461c27">垢臭。是事白佛。佛言。聽羅散禪那函盛。比</a><a name="0461c28" id="0461c28">丘作函不蓋。比丘不知當云何。是事白佛。</a><a name="0461c29" id="0461c29">佛言。聽作蓋。比丘直作蓋喜墮。佛言。作子口<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230461b.htm'><img src='up.gif' border=0></a>
<a href='T230462a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>