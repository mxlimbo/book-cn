<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0979c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷56)</font> 調部之一 <font face='Arial'>T22, p0979c</h2></font><hr>
<span class='old'>
</a><a name="0979b28" id="0979b28">指牽解看。若有不淨出之。淨者持去</a><a name="0979b29" id="0979b29"><p>爾時世尊在舍衛國。迦留陀夷與六群比丘。</span><a name="0979c01" id="0979c01">在阿夷婆提河中浴。迦留陀夷先出岸</a><a name="0979c02" id="0979c02">上。錯著六群比丘衣去。六群比丘後出。河</a><a name="0979c03" id="0979c03">岸上不見己衣。見迦留陀夷衣。便言彼犯</a><a name="0979c04" id="0979c04">盜。取我等衣。即不於現前作滅擯。時迦留</a><a name="0979c05" id="0979c05">陀夷聞之生疑。往世尊所頭面禮足卻坐</a><a name="0979c06" id="0979c06">一面。以此因緣具白世尊。世尊問言。汝以</a><a name="0979c07" id="0979c07">何心。答言謂是己衣。不以盜心。佛言無犯。</a><a name="0979c08" id="0979c08">而不應不看衣便著。亦不應不現前作呵</a><a name="0979c09" id="0979c09">責。若擯若依止若遮不至白衣家。若舉若滅</a><a name="0979c10" id="0979c10">擯羯磨。若作不成。得突吉羅。爾時有比丘。</a><a name="0979c11" id="0979c11">得風飄衣彼疑。佛問言汝以何心取。答言</a><a name="0979c12" id="0979c12">以糞掃衣。不以盜心取。佛言無犯。不應</a><a name="0979c13" id="0979c13">取風飄及糞掃衣。爾時有居士。浣衣已</a><a name="0979c14" id="0979c14">著牆上曬。糞掃衣比丘見。謂是糞掃衣。即</a><a name="0979c15" id="0979c15">持去。時居士見語言。大德莫持我衣去。比</a><a name="0979c16" id="0979c16">丘言。我謂是糞掃衣。即放衣而去疑。佛問言</a><a name="0979c17" id="0979c17">汝以何心取。答言糞掃衣取。佛言無犯。而</a><a name="0979c18" id="0979c18">不應於牆上若籬上若塹中取糞掃衣。時</a><a name="0979c19" id="0979c19">有居士。浣衣已著[<a href='javascript:showpic("images/026255.gif")'>竺-二+耑</a>]上曬。有一六群比丘。</a><a name="0979c20" id="0979c20">盜心持去彼疑。佛言波羅夷。時有眾多賊。</a><a name="0979c21" id="0979c21">出舍衛城。去祇桓不遠。晝日飲酒日入已。</a><a name="0979c22" id="0979c22">餘酒舉著樹間。入舍衛城。時六群比丘出</a><a name="0979c23" id="0979c23">祇桓。盜心取飲疑。佛言。汝波羅夷。時有乞食</a><a name="0979c24" id="0979c24">比丘。晨朝著衣持缽。往檀越家。遇天瀑</a><a name="0979c25" id="0979c25">雨。水飄種種脂。彼念言。此不求而得。可</a><a name="0979c26" id="0979c26">以為藥。即取服之疑。佛問言。汝以何心。</a><a name="0979c27" id="0979c27">答言。糞掃取非盜心。佛言無犯。不應取</a><a name="0979c28" id="0979c28">水中糞掃物。不受而服波逸提。時比丘</a><a name="0979c29" id="0979c29">有檀越家。有異比丘語言。我欲往汝檀越<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220979b.htm'><img src='up.gif' border=0></a>
<a href='T220980a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>