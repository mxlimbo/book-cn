<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0692b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷3)</font> 阿育王品第三集法藏 <font face='Arial'>T24, p0692b</h2></font><hr>
<span class='old'>
</a><a name="0692a28" id="0692a28">種供養。周迴八方向樹頭頂作禮。以閻浮</a><a name="0692a29" id="0692a29">利地王位。拜樹為王。拜已白諸眾僧而作</span><a name="0692b01" id="0692b01">誓言。許我取樹與師子國者。令樹悉現及</a><a name="0692b02" id="0692b02">南面一枝。王即以七寶作師子座。以金盆</a><a name="0692b03" id="0692b03">上置高座上。阿育王即上高座。自執畫筆</a><a name="0692b04" id="0692b04">磨雄黃石。王復作誓言。若菩提樹必許往</a><a name="0692b05" id="0692b05">師子國者。復以我有信心者。摩訶菩提。自</a><a name="0692b06" id="0692b06">然落金盆中。是時王作誓已。樹即復如本。</a><a name="0692b07" id="0692b07">是時以塗香為泥。滿金盆中。以筆畫樹枝</a><a name="0692b08" id="0692b08">曲處作十畫。九畫生根一畫處斷。根長四</a><a name="0692b09" id="0692b09">寸又生細根。交撗抽扠猶如羅網。大枝長</a><a name="0692b10" id="0692b10">十肘。復有五枝。枝各長四肘。五枝各生一</a><a name="0692b11" id="0692b11">子。復有千小枝。大王見菩提樹神變如此。</a><a name="0692b12" id="0692b12">心大歡喜合黨向樹。發大叫聲。眾僧唱薩。</a><a name="0692b13" id="0692b13">於是諸小王。及侍從者一切大眾。悉大叫喚。</a><a name="0692b14" id="0692b14">是時地神驚怪。復大叫聲。聲徹虛空。如是</a><a name="0692b15" id="0692b15">展轉。聲至于梵天。是時樹枝自然從本而</a><a name="0692b16" id="0692b16">斷。落金盆中。即有百根。直下至盆底。復有</a><a name="0692b17" id="0692b17">十根穿度盆下。九十細根圍遶而生。如是</a><a name="0692b18" id="0692b18">次第日夜增長。是時大地六種震動。於虛空</a><a name="0692b19" id="0692b19">中。諸天作眾妓樂。諸山樹木皆悉大動。如</a><a name="0692b20" id="0692b20">人舞狀。天人拍掌。夜叉鬼神皆大熙笑。阿</a><a name="0692b21" id="0692b21">修羅王歌唄讚詠。梵王欣悅。於虛空中雷</a><a name="0692b22" id="0692b22">電霹靂。四足眾生馳走鳴喚。諸鳥飛翔出種</a><a name="0692b23" id="0692b23">種音。阿育王及諸小王。共作妓樂。如是</a><a name="0692b24" id="0692b24">眾聲。上徹梵天。是時菩提樹子。出六色光。</a><a name="0692b25" id="0692b25">光明遍照滿娑婆世界。上至梵天。時菩提</a><a name="0692b26" id="0692b26">樹上昇虛空停住七日。七日竟。大眾唯見</a><a name="0692b27" id="0692b27">光明。不見金盆亦不見樹。王即從七寶師</a><a name="0692b28" id="0692b28">子座下。七日作供養菩提樹。七日竟。樹復</a><a name="0692b29" id="0692b29">放光明。照娑婆世界。上至梵天攝光還<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240692a.htm'><img src='up.gif' border=0></a>
<a href='T240692c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>