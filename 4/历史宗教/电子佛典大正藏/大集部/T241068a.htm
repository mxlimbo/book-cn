<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1068a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷6)</font> 業品第二十四之一 <font face='Arial'>T24, p1068a</h2></font><hr>
<span class='old'>
</a><a name="1067c28" id="1067c28">從貪。盜怨家物是名從瞋。劫奪下姓是名從</a><a name="1067c29" id="1067c29">癡。邪婬亦三。若為自樂行非梵行。是名從</span><a name="1068a01" id="1068a01">貪。婬怨眷屬是名從瞋。於所生母作非梵行。</a><a name="1068a02" id="1068a02">是名從癡。妄語三種。若為財利自受快樂。</a><a name="1068a03" id="1068a03">是名從貪。為壞怨故是名從瞋。若畏他死是</a><a name="1068a04" id="1068a04">名從癡。兩舌三種。為財利故是名從貪。為</a><a name="1068a05" id="1068a05">壞怨故是名從瞋。破壞和合邪見之眾。是名</a><a name="1068a06" id="1068a06">從癡。惡口三種。為財利故罵詈婦兒。是名從</a><a name="1068a07" id="1068a07">貪。故向怨家說所惡事。是名從瞋。說他往</a><a name="1068a08" id="1068a08">昔先人過罪。是名從癡。無義語亦三種。若為</a><a name="1068a09" id="1068a09">歡樂歌叫諠譁。是名從貪。為勝他故歌叫諠</a><a name="1068a10" id="1068a10">譁。是名從瞋。為增邪見歌叫諠譁。是名從癡。</a><a name="1068a11" id="1068a11">從貪生者是名為妒。從瞋生者是名為瞋。從</a><a name="1068a12" id="1068a12">癡生者是名邪見。修十善<span class='corr'>已</span>。一一事中得三</a><a name="1068a13" id="1068a13">解脫。是十惡業決定當得地獄果報。或有餓</a><a name="1068a14" id="1068a14">鬼或有畜生。餘果則得人中短命。貧窮乏財。</a><a name="1068a15" id="1068a15">婦不貞廉。有所言說人不信受。無有親厚常</a><a name="1068a16" id="1068a16">被誹謗。耳初不聞善好之言。能令外物四大</a><a name="1068a17" id="1068a17">衰微無有真實。惡風暴雨爛臭敗壞。土地不</a><a name="1068a18" id="1068a18">平無有七寶。多有石沙荊棘惡刺。時節轉變</a><a name="1068a19" id="1068a19">無有常定。果蓏少實味不具足。若欲破壞如</a><a name="1068a20" id="1068a20">是等事。應當至心修行十善。是十善法三天</a><a name="1068a21" id="1068a21">下具或有戒攝。或非戒攝。北鬱單曰唯有四</a><a name="1068a22" id="1068a22">事。地獄有五。餓鬼畜生天中具十。非戒所攝</a><a name="1068a23" id="1068a23">欲界六天無有方便。唯有根本成已二事。夫</a><a name="1068a24" id="1068a24">業道者一念中得。如其殺者可殺俱死。是則</a><a name="1068a25" id="1068a25">不得根本業果。若作莊嚴事竟不成。唯得方</a><a name="1068a26" id="1068a26">便不得根本。作莊嚴已便得殺者。得根本罪。</a><a name="1068a27" id="1068a27">如其殺已不追成已無無作罪。若殺者一念</a><a name="1068a28" id="1068a28">中死。可殺之者次後念死。殺者不得根本業</a><a name="1068a29" id="1068a29">罪。若遣使殺使得作罪。口敕之者得無作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241067c.htm'><img src='up.gif' border=0></a>
<a href='T241068b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>