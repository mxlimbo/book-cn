<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0884b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷7)</font> 波逸提法之一 <font face='Arial'>T24, p0884b</h2></font><hr>
<span class='old'>
</a><a name="0884a28" id="0884a28">羅漢比丘僧食已。廣說阿耨達經。時如來及</a><a name="0884a29" id="0884a29">比丘僧入三昧。從阿耨達宮沒還至祇桓。</span><a name="0884b01" id="0884b01">時毘舍佉無夷羅母聞佛及五百阿羅漢受失</a><a name="0884b02" id="0884b02">梨崛請。詣阿耨達食廣說阿耨達經。今來舍</a><a name="0884b03" id="0884b03">衛。我當別請佛及五百阿羅漢。即往詣如來</a><a name="0884b04" id="0884b04">所。頭面禮足在一面住。世尊廣為毘舍佉說</a><a name="0884b05" id="0884b05">法。說法已。毘舍佉即長跪請佛及五百阿羅</a><a name="0884b06" id="0884b06">漢。世尊默然可之。毘舍佉頭面禮足而去。即</a><a name="0884b07" id="0884b07">夜辦饌具好食敷好坐具。重開門戶。手擎香</a><a name="0884b08" id="0884b08">爐叉手禮言。飲食已辦。今正是時。諸比丘往。</a><a name="0884b09" id="0884b09">或從地踊出。或從壁入。或從空下。唯如來</a><a name="0884b10" id="0884b10">住。別留佛食。毘舍佉見比丘坐定。自手行水。</a><a name="0884b11" id="0884b11">布種種食。食已竟。復行澡水。在前長跪受咒</a><a name="0884b12" id="0884b12">願。上坐咒願已而去。阿難來取佛食。世尊知</a><a name="0884b13" id="0884b13">而問阿難。有幾比丘。在毘舍佉舍食。阿難白</a><a name="0884b14" id="0884b14">佛。前所至阿耨達宮食。五百阿羅漢盡在彼</a><a name="0884b15" id="0884b15">食。世尊告曰。云何阿難。頗有一比丘。於比丘</a><a name="0884b16" id="0884b16">僧中唱使行不。不也世尊。世尊告曰。愍此毘</a><a name="0884b17" id="0884b17">舍佉不獲一福。云何不食一比丘。彼阿難毘</a><a name="0884b18" id="0884b18">舍佉母。食一比丘僧者。得大福獲大果報世</a><a name="0884b19" id="0884b19">尊告曰。若比丘眾中不唱私去會者。犯者墮。</a><a name="0884b20" id="0884b20">有應得去。若道路行。若乘舡若大節會。若</a><a name="0884b21" id="0884b21">沙門普會。此應去。時舉國人民聞佛言飯一</a><a name="0884b22" id="0884b22">比丘僧達嚫勝飯五百阿羅漢。長者婆羅門</a><a name="0884b23" id="0884b23">盡得信佛淨比丘僧(三十六竟)</a><a name="0884b24" id="0884b24"><p class='juan'>
鼻奈耶卷第七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240884a.htm'><img src='up.gif' border=0></a>
<a href='T240884c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>