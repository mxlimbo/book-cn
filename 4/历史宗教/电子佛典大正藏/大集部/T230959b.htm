<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0959b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷10)</font> 第三部三十三捨墮事 出納求利學處第十二 <font face='Arial'>T23, p0959b</h2></font><hr>
<span class='old'>
</a><a name="0959a28" id="0959a28">弟子有大神變。騰煙注雨未萌先測。此即</a><a name="0959a29" id="0959a29">其人。便以北方朱色毛緂及諸奇果。持奉外</span><a name="0959b01" id="0959b01">道。彼既得已即便披緂往同徒處。伴見便</a><a name="0959b02" id="0959b02">問。彼具陳說。同徒告曰。仁者。我等常被沙門</a><a name="0959b03" id="0959b03">釋子之所輕蔑。每告我曰。汝等曾不親近貴</a><a name="0959b04" id="0959b04">勝好人。但唯狎習傭力賤品旃茶羅類。仁今</a><a name="0959b05" id="0959b05">宜可披此貴服詣釋子處刺其心胸。即披毛</a><a name="0959b06" id="0959b06">緂詣逝多林。時鄔波難陀。於逝多林門外經</a><a name="0959b07" id="0959b07">行遊步。遙見彼來便作是念。外道披者是好</a><a name="0959b08" id="0959b08">貴物。我若不能得此物者。不復更名鄔波難</a><a name="0959b09" id="0959b09">陀矣。既漸相近。問言。外道。汝今豈可新歸俗</a><a name="0959b10" id="0959b10">耶。答言。我不歸俗。若如是者。何得披此俗</a><a name="0959b11" id="0959b11">衣。彼具陳說。鄔波難陀曰。此非善事。此非善</a><a name="0959b12" id="0959b12">事。豈容年邁衰朽為破戒耶。宜應暫坐聊聽</a><a name="0959b13" id="0959b13">法要。時彼外道隨言即坐。鄔波難陀以歡喜</a><a name="0959b14" id="0959b14">心為其說法。若鄔波難陀。為他宣說捨施法</a><a name="0959b15" id="0959b15">時。聞者皆欲自割身肉持以相施。復告外道。</a><a name="0959b16" id="0959b16">汝之大師性愛麤弊。教汝門徒露形拔髮。多</a><a name="0959b17" id="0959b17">行少住常臥于地。若汝大師情所愛樂好衣</a><a name="0959b18" id="0959b18">食者。當許汝著價直千萬上妙之衣百味飲</a><a name="0959b19" id="0959b19">食隨意餐噉。所住房舍價當百千。由彼狹情</a><a name="0959b20" id="0959b20">不見容許。我之大師情懷廣大。許我弟子著</a><a name="0959b21" id="0959b21">萬價衣食百味食。所居房舍數直千金。若汝</a><a name="0959b22" id="0959b22">披此貴價好服行乞食者。信敬之人作如是</a><a name="0959b23" id="0959b23">念。今此外道身行破戒。至於飲食難以供身。</a><a name="0959b24" id="0959b24">汝此上衣宜應與我。我有毛緂持以相換。我</a><a name="0959b25" id="0959b25">當披著巡家乞食。若淨信人來問於我。我當</a><a name="0959b26" id="0959b26">答曰。有露形人名姓某甲。輟已相惠。彼便</a><a name="0959b27" id="0959b27">知汝是深信人。汝乞食時。彼若見者。當以酒</a><a name="0959b28" id="0959b28">糟盛滿銅器供養於汝。時彼露形聞是語已。</a><a name="0959b29" id="0959b29">便生信喜作如是言。大德。若如是者可取此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230959a.htm'><img src='up.gif' border=0></a>
<a href='T230959c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>