<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0400c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷21)</font> 明眾學法之初 四提舍尼初 <font face='Arial'>T22, p0400c</h2></font><hr>
<span class='old'>
</a><a name="0400b28" id="0400b28">入白衣家內。為世人所譏。云何沙門釋子如</a><a name="0400b29" id="0400b29">放逸婬女。如賊細作如新婦。如採蜜人。覆頭</span><a name="0400c01" id="0400c01">行入家內。問言。尊者。患眼痛耶。畏日炙頭</a><a name="0400c02" id="0400c02">耶。何故覆頭。此壞敗人何道之有。諸比丘以</a><a name="0400c03" id="0400c03">是因緣。往白世尊。佛言。呼六群比丘來。佛問</a><a name="0400c04" id="0400c04">比丘。汝實爾不。答言。實爾。佛言。從今日後</a><a name="0400c05" id="0400c05">不得覆頭入白衣家內。佛告諸比丘。依止舍</a><a name="0400c06" id="0400c06">衛城住者。皆悉令集。以十利故。與諸比丘制</a><a name="0400c07" id="0400c07">戒。乃至已聞者當重聞。不得覆頭入家內。</a><a name="0400c08" id="0400c08">應當學。覆頭者。盡覆及兩耳。不得覆頭行入</a><a name="0400c09" id="0400c09">白衣家。若大寒雨雪患頭風。得覆半頭一耳。</a><a name="0400c10" id="0400c10">若放恣諸根。覆頭入家內者。越學法。狂癡心</a><a name="0400c11" id="0400c11">亂無罪。是故說不得覆頭入家內。應當學</a><a name="0400c12" id="0400c12"><p>佛住舍衛城。廣說如上。爾時六群比丘反抄</a><a name="0400c13" id="0400c13">衣入白衣家。為世人所譏。云何沙門釋子如</a><a name="0400c14" id="0400c14">王子大臣。如婬劮女人賣色。反抄衣入人</a><a name="0400c15" id="0400c15">家內坐。露現肘脅。問言。尊者。欲來共鬥耶。</a><a name="0400c16" id="0400c16">何故反抄衣現脅。此壞敗人為有何道。諸</a><a name="0400c17" id="0400c17">比丘以是因緣。往白世尊。佛言。呼六群比</a><a name="0400c18" id="0400c18">丘來。來已佛問比丘。汝實爾不。答言。實爾。</a><a name="0400c19" id="0400c19">佛言。從今日後不得反抄衣入家內。佛告諸</a><a name="0400c20" id="0400c20">比丘。依止舍衛城住者。皆悉令集。以十利故。</a><a name="0400c21" id="0400c21">與諸比丘制戒。乃至已聞者當重聞。不得反</a><a name="0400c22" id="0400c22">抄衣入家內。應當學。抄衣者。兩邊反抄著</a><a name="0400c23" id="0400c23">肩上。不得反抄衣行入家內。若風雨時得抄</a><a name="0400c24" id="0400c24">一邊。若偏袒右肩。得抄左邊。若通肩被得抄</a><a name="0400c25" id="0400c25">右邊。不得令肘現。乞食時畏污衣故。得反抄</a><a name="0400c26" id="0400c26">肘不現無罪。若放恣諸根。反抄衣入家內者。</a><a name="0400c27" id="0400c27">越學法。狂癡心亂無罪。是故說不得反抄衣</a><a name="0400c28" id="0400c28">入家內。應當學</a><a name="0400c29" id="0400c29"><p>佛住舍衛城。廣說如上。爾時六群比丘腳指<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220400b.htm'><img src='up.gif' border=0></a>
<a href='T220401a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>