<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0791a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷17)</font> 舍利弗品 <font face='Arial'>T24, p0791a</h2></font><hr>
<span class='old'>
</a><a name="0790c28" id="0790c28">舍。時彌瞿陀釋子有一園。不近不遠可</a><a name="0790c29" id="0790c29">立精舍。時諸釋子人人各各共出財物。為</span><a name="0791a01" id="0791a01">佛起立精舍。精舍成已。父王將諸釋子。人</a><a name="0791a02" id="0791a02">人各齎持香花奉迎佛。到已父王及釋子</a><a name="0791a03" id="0791a03">中。有大佛者。不為佛作禮。若有小佛者。</a><a name="0791a04" id="0791a04">為作禮。爾時佛見父王及諸釋子中。有不</a><a name="0791a05" id="0791a05">為佛作禮者。佛知諸釋子意。即上昇虛空</a><a name="0791a06" id="0791a06">作十八變。如降伏外道作神力無異。王</a><a name="0791a07" id="0791a07">及諸釋子。見佛神力如此。自然為佛作禮。</a><a name="0791a08" id="0791a08">輸頭檀那王禮已。白佛言。我今第三禮佛</a><a name="0791a09" id="0791a09">足。何謂第三禮佛足。一者佛初生時阿夷</a><a name="0791a10" id="0791a10">相言。若在家者。應作轉輪聖王。若出家</a><a name="0791a11" id="0791a11">學道。必得成佛。是時地為振動。我見神力</a><a name="0791a12" id="0791a12">如是。即為作禮。第二者我出遊戲耕田。菩</a><a name="0791a13" id="0791a13">薩在閻浮樹下。日時已晡。樹影停住不移。</a><a name="0791a14" id="0791a14">覆菩薩身。我見神力如是。即為作禮。今者</a><a name="0791a15" id="0791a15">見佛神力如是。是名第三禮如來足。輸頭</a><a name="0791a16" id="0791a16">檀王禮如來足時。一切諸釋子皆隨作禮。</a><a name="0791a17" id="0791a17">無有一人立住者。佛從虛空下坐師子</a><a name="0791a18" id="0791a18">座。王及諸釋子一時俱坐。時眾已定。天</a><a name="0791a19" id="0791a19">降雨。其色紅赤。以淹塵土。時眾意樂濕便</a><a name="0791a20" id="0791a20">濕。若不樂濕。雨雖著而不濕。時眾見雨神</a><a name="0791a21" id="0791a21">力如是。倍增歡喜。爾時佛為諸時眾說法。</a><a name="0791a22" id="0791a22">王及諸釋子。得聞法已。有得須陀洹者斯</a><a name="0791a23" id="0791a23">陀含者。各起禮佛遶三匝而去。王及諸釋。無</a><a name="0791a24" id="0791a24">有一人請佛中食者。明日時到。佛及二萬</a><a name="0791a25" id="0791a25">比丘。著衣持缽前後圍遶。次第而去。入迦</a><a name="0791a26" id="0791a26">維羅衛國。到城門已。佛心自念。過去諸佛。</a><a name="0791a27" id="0791a27">入眷屬村云何乞食。應次第乞為選擇也。</a><a name="0791a28" id="0791a28">即觀過去諸佛皆次第乞食。無有選擇。又</a><a name="0791a29" id="0791a29">為未來聲聞弟子依我法故。應次第乞食。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240790c.htm'><img src='up.gif' border=0></a>
<a href='T240791b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>