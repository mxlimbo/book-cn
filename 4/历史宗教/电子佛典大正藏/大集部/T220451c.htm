<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0451c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷27)</font> 明雜誦跋渠法之一 四提舍尼初 <font face='Arial'>T22, p0451c</h2></font><hr>
<span class='old'>
</a><a name="0451b28" id="0451b28">恣時至若僧時到。一切僧受自恣。白如是。</a><a name="0451b29" id="0451b29">是自恣人應從上座為始。上座應偏袒右</span><a name="0451c01" id="0451c01">肩胡跪合掌作是說。長老憶念。今僧十五日</a><a name="0451c02" id="0451c02">受自恣。我比丘某甲。長老及僧自恣說若見</a><a name="0451c03" id="0451c03">聞疑罪當語我。憐愍故。我若知若見當如</a><a name="0451c04" id="0451c04">法除。如是三說。次至第二人。第二人若是下</a><a name="0451c05" id="0451c05">座。應接足言。大德為異。若二人作自恣人者。</a><a name="0451c06" id="0451c06">一人受上座自恣。一人應下。座前立。上座說</a><a name="0451c07" id="0451c07">已下座復說。如是展轉次第下到自坐處。應</a><a name="0451c08" id="0451c08">受自恣不得受僧自恣竟然後自恣。和合者不</a><a name="0451c09" id="0451c09">得不和合受自恣。不得與欲受自恣。若病者</a><a name="0451c10" id="0451c10">應將來。若將來有危命憂者。僧應往就。若病</a><a name="0451c11" id="0451c11">人多者應舁床來。若床角相接。若床舁來</a><a name="0451c12" id="0451c12">有危命憂者。不病比丘應連座相接。若不周</a><a name="0451c13" id="0451c13">者不病比丘應出界外作自恣。病比丘即界</a><a name="0451c14" id="0451c14">內自恣。大眾多者若一萬二萬。應一切集在</a><a name="0451c15" id="0451c15">一處。若講堂若食堂若浴室受自恣。餘人並</a><a name="0451c16" id="0451c16">嚼齒木並大小行並食如是竟日通夜未離坐</a><a name="0451c17" id="0451c17">不得遠。乃至明相未出於中自恣。若大眾</a><a name="0451c18" id="0451c18">多六萬八萬。畏不竟者。應減出界外作自</a><a name="0451c19" id="0451c19">恣。若一人受自恣。若二人說。若三人若四人</a><a name="0451c20" id="0451c20">說自恣。五人廣自恣。一人受者。若一比丘聚</a><a name="0451c21" id="0451c21">落中安居。至自恣日。應掃塔及僧院。若有</a><a name="0451c22" id="0451c22">者應香汁灑地散花然燈。若有罪者應作是</a><a name="0451c23" id="0451c23">念。若得清淨比丘來者。此罪當如法除。作是</a><a name="0451c24" id="0451c24">念已。胡跪合掌心念口言。今僧十五日自恣。</a><a name="0451c25" id="0451c25">我某甲比丘清淨受自恣。如是三說。二人說</a><a name="0451c26" id="0451c26">者。有罪展轉如法作已。偏袒右肩胡跪合掌</a><a name="0451c27" id="0451c27">言。長老憶念。今僧十五日自恣。長老自恣說。</a><a name="0451c28" id="0451c28">若見聞疑罪語我。憐愍故。我若知若見當如</a><a name="0451c29" id="0451c29">法除。如是三說。三人四人亦如是。五人應廣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220451b.htm'><img src='up.gif' border=0></a>
<a href='T220452a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>