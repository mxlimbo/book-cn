<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0433a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0433a</h2></font><hr>
<span class='old'>
</a><a name="0432c28" id="0432c28">常法接足作禮。各以兩手捉一足。是長老即</a><a name="0432c29" id="0432c29">時飛去。小兒隨去到舍。諸比丘到畢陵伽婆</span><a name="0433a01" id="0433a01">蹉所言。汝得波羅夷。畢陵伽婆蹉言。何以</a><a name="0433a02" id="0433a02">故。諸比丘言。是小兒屬賊。汝便奪故。畢陵伽</a><a name="0433a03" id="0433a03">婆蹉生疑。是事白佛。佛知故問。汝云何救。</a><a name="0433a04" id="0433a04">答言。我以神通力。佛言。若以神通力救無</a><a name="0433a05" id="0433a05">罪</a><a name="0433a06" id="0433a06"><p>洴沙王與竹園中眾僧五百守園人。此五百</a><a name="0433a07" id="0433a07">人去竹園不遠。作大聚落止住其中。賊常來</a><a name="0433a08" id="0433a08">劫奪。長老畢陵伽婆蹉見以作是念。寧可</a><a name="0433a09" id="0433a09">使此人為賊所嬈害耶。即入禪定。以神通</a><a name="0433a10" id="0433a10">力作高垣牆。賊夜來作高梯。未辦地以了。</a><a name="0433a11" id="0433a11">賊便怖畏捨去。諸比丘到畢陵伽婆蹉所言。</a><a name="0433a12" id="0433a12">汝得波羅夷。畢陵伽婆蹉言。何以故。諸比</a><a name="0433a13" id="0433a13">丘言。賊來壞聚落。汝便奪故。畢陵伽婆蹉</a><a name="0433a14" id="0433a14">生疑。是事白佛。佛知故問。汝云何救。畢陵</a><a name="0433a15" id="0433a15">伽婆蹉言。我以神通力。佛言。若神通力救</a><a name="0433a16" id="0433a16">無罪</a><a name="0433a17" id="0433a17"><p>跋難陀釋子。夏末月處處遊行歷觀諸寺。欲</a><a name="0433a18" id="0433a18">知諸寺安居僧數并物多少。時到一處。諸比</a><a name="0433a19" id="0433a19">丘遙見從坐起。即與坐處問訊就坐小默然</a><a name="0433a20" id="0433a20">已。問諸比丘。此住處眾僧。得安居施物不。</a><a name="0433a21" id="0433a21">諸比丘言得。問分未。答言。未。跋難陀言。持</a><a name="0433a22" id="0433a22">來與汝分。諸比丘持此物來令分。跋難陀與</a><a name="0433a23" id="0433a23">作分。上座得分已欲持起去。跋難陀言。上座</a><a name="0433a24" id="0433a24">小住勿便去。上座言。住作何等。跋難陀言。汝</a><a name="0433a25" id="0433a25">等已得財施。當與汝法施。是跋難陀辯才利</a><a name="0433a26" id="0433a26">根。能嚴飾語為說種種妙法。上座心歡喜故。</a><a name="0433a27" id="0433a27">盡以物分與跋難陀言。我分盡以施汝。第二</a><a name="0433a28" id="0433a28">第三上座皆亦如是。如是展轉一切眾僧亦</a><a name="0433a29" id="0433a29">如是。如是展轉至處處寺中。皆如是得多物。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230432c.htm'><img src='up.gif' border=0></a>
<a href='T230433b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>