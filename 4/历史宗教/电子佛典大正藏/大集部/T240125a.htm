<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0125a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷5)</font> <font face='Arial'>T24, p0125a</h2></font><hr>
<span class='old'>
</a><a name="0124c28" id="0124c28"><p>爾時梵界有二天子。觀見世尊坐菩提樹下。</a><a name="0124c29" id="0124c29">共相議曰。今佛世尊。住嗢律尼連禪河岸菩</span><a name="0125a01" id="0125a01">提樹下。初成正覺入火界三摩地。經于七日</a><a name="0125a02" id="0125a02">今猶在定。我等當共詣如來所香花供養。各</a><a name="0125a03" id="0125a03">說二頌歎佛。作是議已。如力士屈申臂頃即</a><a name="0125a04" id="0125a04">至菩提樹下。在世尊前頂禮雙足。其一天子</a><a name="0125a05" id="0125a05">說漏請曰</a><a name="0125a06" id="0125a06"><p class='lg'>　　起起大慈悲　　　怨賊今退散</a><br><a name="0125a07" id="0125a07">　　無罪大商主　　　應遊行世間</a><br><a name="0125a08" id="0125a08">　　說善遊勝法　　　廣施諸實義</a><br><a name="0125a09" id="0125a09">　　無量諸眾生　　　聞法皆受持　</p></a><a name="0125a10" id="0125a10"><p>第二天子復說漏請曰</a><a name="0125a11" id="0125a11"><p class='lg'>　　起起大慈悲　　　怨賊今退散</a><br><a name="0125a12" id="0125a12">　　一切垢已除　　　應遊行世間</a><br><a name="0125a13" id="0125a13">　　身心既清淨　　　如彼圓滿月</a><br><a name="0125a14" id="0125a14">　　無量諸眾生　　　聞法皆受持　</p></a><a name="0125a15" id="0125a15"><p>時二天子。說此頌已禮佛而去。爾時世尊。</a><a name="0125a16" id="0125a16">從三摩地起說漏曰</a><a name="0125a17" id="0125a17"><p class='lg'>　　欲界諸安樂　　　色界諸安樂</a><br><a name="0125a18" id="0125a18">　　貪欲煩惱盡　　　此安樂最勝</a><br><a name="0125a19" id="0125a19">　　我今捨重擔　　　永離於負重</a><br><a name="0125a20" id="0125a20">　　有擔受多苦　　　捨擔則安樂</a><br><a name="0125a21" id="0125a21">　　一切欲已捨　　　一切行已成</a><br><a name="0125a22" id="0125a22">　　一切法已知　　　此人不復生　</p></a><a name="0125a23" id="0125a23"><p>世尊在三摩地。於七日中既斷煩惱受解脫</a><a name="0125a24" id="0125a24">樂。無人供養。不飲不食無飢渴想。爾時有二</a><a name="0125a25" id="0125a25">商主。一名黃[<a href='javascript:showpic("images/056153.gif")'>卄/瓜</a>]。二名村落。各有百兩車及多</a><a name="0125a26" id="0125a26">人眾。共為興販路由佛所。時二商主。先有知</a><a name="0125a27" id="0125a27">識命過生天。顧於商人作如是念。今佛在菩</a><a name="0125a28" id="0125a28">提樹下七日入定。斷諸煩惱受解脫樂。無人</a><a name="0125a29" id="0125a29">供養。我今應令此二商主為最初供養。於多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240124c.htm'><img src='up.gif' border=0></a>
<a href='T240125b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>