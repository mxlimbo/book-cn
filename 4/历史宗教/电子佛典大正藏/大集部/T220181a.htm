<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0181a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷28)</font> 第五分之五遮布薩法 <font face='Arial'>T22, p0181a</h2></font><hr>
<span class='old'>
</a><a name="0180c28" id="0180c28">足胡跪合掌白佛言。世尊。初夜已過眾坐</a><a name="0180c29" id="0180c29">已久。願為諸比丘說戒。世尊默然。阿難還坐。</span><a name="0181a01" id="0181a01">中夜過已復如是白。佛亦默然。後夜復白言。</a><a name="0181a02" id="0181a02">明相欲出眾坐已久。願為諸比丘說戒。佛語</a><a name="0181a03" id="0181a03">阿難。眾不清淨。如來不為說戒。時目連作是</a><a name="0181a04" id="0181a04">念。今此眾中誰不清淨。乃使世尊作如是語。</a><a name="0181a05" id="0181a05">便遍觀察。見一比丘近佛邊坐。非比丘自言</a><a name="0181a06" id="0181a06">比丘。非沙門自言沙門。不修梵行自言修梵</a><a name="0181a07" id="0181a07">行。成就惡法覆藏其罪不捨邪見。即從坐起</a><a name="0181a08" id="0181a08">往到其前。語言。如來已見汝。汝出去滅去莫</a><a name="0181a09" id="0181a09">此中住。便牽臂出著門外還坐本處。佛語目</a><a name="0181a10" id="0181a10">連。怪哉目連。未曾有也此愚癡人。不自知罪</a><a name="0181a11" id="0181a11">乃使他人牽其臂出。於是阿難復從坐起白</a><a name="0181a12" id="0181a12">佛言。世尊。眾已清淨。願為諸比丘說戒。佛告</a><a name="0181a13" id="0181a13">阿難。從今汝等自共說戒。吾不復得為比丘</a><a name="0181a14" id="0181a14">說。所以者何。若眾不清淨。如來為說。彼犯戒</a><a name="0181a15" id="0181a15">人頭破七分。又告阿難。大海有八未曾有。阿</a><a name="0181a16" id="0181a16">修羅樂居其中。何謂八。大海漸漸深。潮不</a><a name="0181a17" id="0181a17">過限。不宿死屍。百川來會無復異稱。萬流悉</a><a name="0181a18" id="0181a18">歸而無增減。出真珠摩尼珊瑚琉璃珂玉金</a><a name="0181a19" id="0181a19">銀頗梨諸寶。大身眾生皆住其中。同一鹹味。</a><a name="0181a20" id="0181a20">是為八。我此正法亦復如是。有八未曾有。諸</a><a name="0181a21" id="0181a21">比丘皆共樂之。何謂八。漸漸制漸漸教漸漸</a><a name="0181a22" id="0181a22">學我諸弟子於所制戒終不敢越。有犯必黜</a><a name="0181a23" id="0181a23">不宿容之。雜類出家皆捨本姓稱釋子沙門。</a><a name="0181a24" id="0181a24">諸善男子善女人。出家多得無餘泥洹而無</a><a name="0181a25" id="0181a25">增減。有種種法寶所謂四念處。乃至八聖道</a><a name="0181a26" id="0181a26">分諸助道法。有諸大人。阿羅漢向阿羅漢乃</a><a name="0181a27" id="0181a27">至須陀洹向須陀洹住正法中。若有入者同</a><a name="0181a28" id="0181a28">一解脫味。是為八。時六群比丘犯罪不悔而</a><a name="0181a29" id="0181a29">布薩。有比丘亦效之。諸比丘以是白佛。佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220180c.htm'><img src='up.gif' border=0></a>
<a href='T220181b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>