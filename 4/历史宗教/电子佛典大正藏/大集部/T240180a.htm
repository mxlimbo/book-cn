<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0180a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷15)</font> <font face='Arial'>T24, p0180a</h2></font><hr>
<span class='old'>
</a><a name="0179c28" id="0179c28">無此心作如是事。問曰。如何得知。女即懇誠</a><a name="0179c29" id="0179c29">發實信語。仁今證實我心如念。善行王子及</span><a name="0180a01" id="0180a01">於仁處。情生樂欲無異心者。願仁一目平復</a><a name="0180a02" id="0180a02">如故。而此少女發實語時。盲人一目便即開</a><a name="0180a03" id="0180a03">明。告曰。賢女。我是善行。被弟惡行而於我處</a><a name="0180a04" id="0180a04">為無利事。女曰。何以得知仁是善行。即發實</a><a name="0180a05" id="0180a05">語作如是言。我被惡行刺我眼時。我心於彼</a><a name="0180a06" id="0180a06">而無少恨。斯言若實。我之一目平復如故。說</a><a name="0180a07" id="0180a07">實語時雙眼明照。是時王女。即將善行詣父</a><a name="0180a08" id="0180a08">王處白言。此是我夫。王乃不信。女便向王具</a><a name="0180a09" id="0180a09">說前事。王甚奇怪。即令大禮共成婚媾已。多</a><a name="0180a10" id="0180a10">嚴兵馬。令其善行還到本城。驅彼惡行。冊立</a><a name="0180a11" id="0180a11">善行紹繼父位。汝等苾芻。於汝意云何。善行</a><a name="0180a12" id="0180a12">王子豈異人乎。即我身是。其惡行者。今提婆</a><a name="0180a13" id="0180a13">達多是。非但今時無有報恩。往昔之時亦復</a><a name="0180a14" id="0180a14">如是</a><a name="0180a15" id="0180a15"><p class='juan'>
根本說一切有部毘奈耶破僧事卷第十五</p>
</a><a name="0180a16" id="0180a16"></a><a name="0180a17" id="0180a17"></a><a name="0180a18" id="0180a18"><p class='juan'>
根本說一切有部毘奈耶破僧事</a><a name="0180a19" id="0180a19">卷第十六</p>
</a><a name="0180a20" id="0180a20"></a><a name="0180a21" id="0180a21"><p><span class='byline'>　　　　大唐三藏法師義淨奉　制譯</span><br></a><a name="0180a22" id="0180a22"><p>佛言。復聽。提婆達多往昔之時無有恩報。乃</a><a name="0180a23" id="0180a23">往古昔有一王都。人民熾盛安隱豐樂。王有</a><a name="0180a24" id="0180a24">四子。一名大枝。二名副枝。三名隨枝。四名小</a><a name="0180a25" id="0180a25">枝。其四王子年漸長大。皆娶鄰國王女以之</a><a name="0180a26" id="0180a26">為妻。共於父所興逆害心。父覺知已擯令出</a><a name="0180a27" id="0180a27">國。各將妻去。行至曠野路糧皆盡。共立惡制。</a><a name="0180a28" id="0180a28">可殺一妻取肉充食。用濟身命得出長途。于</a><a name="0180a29" id="0180a29">時小枝作如是念。寧可自死不斷他命。更無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240179c.htm'><img src='up.gif' border=0></a>
<a href='T240180b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>