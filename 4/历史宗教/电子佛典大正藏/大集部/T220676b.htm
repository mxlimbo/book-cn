<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0676b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷16)</font> 九十單提法之一 <font face='Arial'>T22, p0676b</h2></font><hr>
<span class='old'>
</a><a name="0676a28" id="0676a28">久住。欲說戒者當如是說。若比丘與比丘</a><a name="0676a29" id="0676a29">比丘尼式叉摩那沙彌沙彌尼衣。後不語</span><a name="0676b01" id="0676b01">主還取著者波逸提。比丘義如上。衣者有</a><a name="0676b02" id="0676b02">十種如上說。與衣者淨施衣。淨施衣有二</a><a name="0676b03" id="0676b03">種。一者真實淨施。二者展轉淨施。真實淨施</a><a name="0676b04" id="0676b04">者。言此是我長衣未作淨。今為淨故與長</a><a name="0676b05" id="0676b05">老。作真實淨故。展轉淨施者此是我長衣</a><a name="0676b06" id="0676b06">未作淨。今為淨故與長老。彼應如是語。長</a><a name="0676b07" id="0676b07">老聽。長老有如是長衣未作淨。今與我為</a><a name="0676b08" id="0676b08">淨故。我便受。受已當問言。欲與誰耶。應</a><a name="0676b09" id="0676b09">報言。與某甲。彼應作如是語。長老有如</a><a name="0676b10" id="0676b10">是長衣未作淨。今與我。為淨故我便受。</a><a name="0676b11" id="0676b11">受已與某甲比丘。此衣是某甲所有。汝為</a><a name="0676b12" id="0676b12">某甲故。守護持隨意用。是中真實淨施者。</a><a name="0676b13" id="0676b13">應問主然後取著。展轉淨施者。語以不語</a><a name="0676b14" id="0676b14">隨意取著。若比丘。真實淨施衣不語主。</a><a name="0676b15" id="0676b15">而取著者波逸提。比丘尼波逸提。式叉摩那</a><a name="0676b16" id="0676b16">沙彌沙彌尼突吉羅。是謂為犯。不犯者。若真</a><a name="0676b17" id="0676b17">實淨施語主取著。展轉淨施者。語以不語</a><a name="0676b18" id="0676b18">取著無犯。無犯者最初未制戒。癡狂心亂痛</a><a name="0676b19" id="0676b19">惱所纏(五十九竟)</a><a name="0676b20" id="0676b20"><p>爾時世尊在舍衛國祇樹給孤獨園。時六群</a><a name="0676b21" id="0676b21">比丘著白色衣行。時諸居士見皆共譏嫌。</a><a name="0676b22" id="0676b22">此沙門釋子不知慚愧受取無厭。外自稱</a><a name="0676b23" id="0676b23">言我修正法。如今觀之有何正法。云何著</a><a name="0676b24" id="0676b24">新白色衣行。如似王王大臣。諸比丘聞已。</a><a name="0676b25" id="0676b25">其中有少欲知足行頭陀樂學戒知慚愧</a><a name="0676b26" id="0676b26">者。嫌責六群比丘言。云何汝等。著白色新</a><a name="0676b27" id="0676b27">衣行爾時諸比丘往世尊所。頭面禮足在</a><a name="0676b28" id="0676b28">一面坐。以此因緣具白世尊。世尊爾時以</a><a name="0676b29" id="0676b29">此因緣集比丘僧。呵責六群比丘言。汝所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220676a.htm'><img src='up.gif' border=0></a>
<a href='T220676c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>