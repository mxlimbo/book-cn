<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1477 佛說戒消災經 0944c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1477 佛說戒消災經</font> <font face='Arial'>(卷1)</font> <font face='Arial'>T24, p0944c</h2></font><hr>
<span class='old'>
</a><a name="0944b28" id="0944b28">行盜他方國王庫藏好寶。積置園中。報言。</a><a name="0944b29" id="0944b29">汝事吾歷年勤苦甚久。今欲福汝使得饒富。</span><a name="0944c01" id="0944c01">此乃快乎。主人言。受大神恩。鬼曰。汝園中有</a><a name="0944c02" id="0944c02">金銀。可往取之。方有大福令得汝願。主人欣</a><a name="0944c03" id="0944c03">然。入園見物奇異負摙歸舍。辭謝受恩。明日</a><a name="0944c04" id="0944c04">欲設飲食。願屈顧下。施設餚饌皆辦。鬼神來</a><a name="0944c05" id="0944c05">詣門。見舍衛國人在主人舍。便奔走而去。主</a><a name="0944c06" id="0944c06">人追呼。請還今設微供皆已辦具。大神既已</a><a name="0944c07" id="0944c07">顧下委去何為。神曰。卿舍尊客。吾焉得前。</a><a name="0944c08" id="0944c08">重復驚走。主人還歸坐自思惟。吾舍之中無</a><a name="0944c09" id="0944c09">有異人。正有此人耳。即出語言。恭設所有。</a><a name="0944c10" id="0944c10">極相娛樂。飲食已竟。因問之曰。卿有何功德</a><a name="0944c11" id="0944c11">於世有此。吾所事神。畏子而走。客具說佛功</a><a name="0944c12" id="0944c12">德五戒十善。實犯酒戒為親所逐。尚餘四戒</a><a name="0944c13" id="0944c13">故為天神所營護。卿神不敢當之。主人言。</a><a name="0944c14" id="0944c14">吾雖事此神久厭之。今欲奉持佛五戒。因從</a><a name="0944c15" id="0944c15">客受三自歸五戒十善。一心精進不敢懈怠。</a><a name="0944c16" id="0944c16">問佛所在。可得見不。客曰。佛在舍衛國給孤</a><a name="0944c17" id="0944c17">獨園中。往立可見。主人一心到彼。經歷一亭</a><a name="0944c18" id="0944c18">中。有一女人端正。是噉人鬼婦也。男子行路</a><a name="0944c19" id="0944c19">迥遠。時日逼暮。從女人寄止一宿。女即報</a><a name="0944c20" id="0944c20">言。慎勿留此。宜急前去。男子問曰。用何等</a><a name="0944c21" id="0944c21">故。將有意乎。女人報曰。吾已語卿。用復問</a><a name="0944c22" id="0944c22">為。男子自念。前舍衛國人完佛四戒。我神尚</a><a name="0944c23" id="0944c23">為畏之乃爾。我已受三自歸五戒十善。心不</a><a name="0944c24" id="0944c24">懈怠何畏懼乎。遂自留宿。噉人鬼見護戒威</a><a name="0944c25" id="0944c25">神徘徊其傍。去亭四十里一宿不歸。明日男</a><a name="0944c26" id="0944c26">子進路。見鬼所噉人骸骨狼藉。衣毛為起。</a><a name="0944c27" id="0944c27">心怖而悔。退自思惟。我在本國家居衣食極</a><a name="0944c28" id="0944c28">快足用。空為此人所化。言佛在舍衛國。本</a><a name="0944c29" id="0944c29">睹奇妙。反見骸骨縱橫。惡意更生。自念不如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240944b.htm'><img src='up.gif' border=0></a>
<a href='T240945a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>