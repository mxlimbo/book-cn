<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0112b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷16)</font> 九十波逸提之六 <font face='Arial'>T23, p0112b</h2></font><hr>
<span class='old'>
</a><a name="0112a28" id="0112a28"><p>佛在王舍城。爾時十七群比丘中。有一白衣</a><a name="0112a29" id="0112a29">小兒。喜笑。時十七群比丘以喜笑故。用指</span><a name="0112b01" id="0112b01">擊擽。小兒多笑乃至氣絕。不能動手足。便</a><a name="0112b02" id="0112b02">死。時十七群比丘生疑。我等將無得波羅夷。</a><a name="0112b03" id="0112b03">是事白佛。佛知故問十七群比丘。汝以何心</a><a name="0112b04" id="0112b04">作。答言。我以戲笑故。佛言。若爾者不犯</a><a name="0112b05" id="0112b05">殺。語諸比丘。以十利故與比丘結戒。從今是</a><a name="0112b06" id="0112b06">戒應如是說。若比丘以指擊擽他者波逸</a><a name="0112b07" id="0112b07">提。波逸提者。煮燒覆障。若不悔過。能障礙</a><a name="0112b08" id="0112b08">道。是中犯者。若比丘以一指擊擽他。一波</a><a name="0112b09" id="0112b09">逸提。二三四五六七八九十指。十波逸提。若</a><a name="0112b10" id="0112b10">以木石擊擽他。突吉羅(六十三竟)</a><a name="0112b11" id="0112b11"><p>佛在舍衛國。爾時波斯匿王。有洗浴池。處</a><a name="0112b12" id="0112b12">處作堰。時十七群比丘共相謂言。至阿脂羅</a><a name="0112b13" id="0112b13">河上洗浴去來。十七群比丘中。有一比丘。</a><a name="0112b14" id="0112b14">得禪定故。實不樂往。為護餘人意故去。諸</a><a name="0112b15" id="0112b15">比丘皆到阿脂羅河岸上。脫衣入河中作</a><a name="0112b16" id="0112b16">種種戲。或手拍水。或倒沒。或如魚轉。或掉</a><a name="0112b17" id="0112b17">臂。或兩手把水。或一手。或仰浮。是洗浴</a><a name="0112b18" id="0112b18">處。王殿上悉得遙見。時王與末利夫人。於殿</a><a name="0112b19" id="0112b19">上受五欲樂。女妓自娛。時王遙見十七群</a><a name="0112b20" id="0112b20">比丘在水中種種戲。語末利夫人。此是汝所</a><a name="0112b21" id="0112b21">尊重者。於水中作如是種種麤戲。夫人答言。</a><a name="0112b22" id="0112b22">王何以言看。此是年少耳。王何不言看摩訶</a><a name="0112b23" id="0112b23">迦葉舍利弗目揵連阿那律。爾時是中得禪</a><a name="0112b24" id="0112b24">定者。不洗在別處坐禪聞是二語。王語夫人</a><a name="0112b25" id="0112b25">語。聞已語餘比丘言。汝洗己足勿復更洗。當</a><a name="0112b26" id="0112b26">上岸著衣皆盛滿澡罐水著前結加趺坐。</a><a name="0112b27" id="0112b27">如是教已。即皆上岸著衣盛滿瓶水著前</a><a name="0112b28" id="0112b28">結加趺坐。時得定者。以神通力令瓶水各各</a><a name="0112b29" id="0112b29">在前空中去。令諸比丘大坐閉眼隨後而去。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230112a.htm'><img src='up.gif' border=0></a>
<a href='T230112c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>