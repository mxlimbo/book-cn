<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0125b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷5)</font> <font face='Arial'>T24, p0125b</h2></font><hr>
<span class='old'>
</a><a name="0125a28" id="0125a28">提樹下七日入定。斷諸煩惱受解脫樂。無人</a><a name="0125a29" id="0125a29">供養。我今應令此二商主為最初供養。於多</span><a name="0125b01" id="0125b01">世中受諸功德。今宜勸為此事。為知識故。作</a><a name="0125b02" id="0125b02">是念已。於夜分中。放大光明燭五百車。現其</a><a name="0125b03" id="0125b03">半身在虛空中。告二商曰。汝今當知。釋迦牟</a><a name="0125b04" id="0125b04">尼世尊。在寬廣尼連禪河菩提樹下初成正</a><a name="0125b05" id="0125b05">覺。於七日中解脫煩惱受彼安樂。不飲不食</a><a name="0125b06" id="0125b06">無人供養。汝等二人。事速供養。為最初供養。</a><a name="0125b07" id="0125b07">獲大利益。作此語已。天遂便隱。時二商主聞</a><a name="0125b08" id="0125b08">此語已。共相議曰。我等當知。世尊威德甚奇。</a><a name="0125b09" id="0125b09">今天為彼來告我等令使供養。作是議已。於</a><a name="0125b10" id="0125b10">佛世尊深心敬仰。持諸供物酪漿糗蜜往世</a><a name="0125b11" id="0125b11">尊所。到已禮足在一面立。白世尊曰。我等二</a><a name="0125b12" id="0125b12">人。多持酪漿糗蜜來奉世尊。願見哀慈納我</a><a name="0125b13" id="0125b13">微供。爾時世尊而作是念。我今不可同諸外</a><a name="0125b14" id="0125b14">道以手受食。尋念過去諸佛。為益有情如何</a><a name="0125b15" id="0125b15">而受。時清淨天空中告曰。世尊當知。過去如</a><a name="0125b16" id="0125b16">來。為有情故持缽而食。世尊亦知其事如是。</a><a name="0125b17" id="0125b17">于時世尊。既先無缽即自邀祈。我若得缽然</a><a name="0125b18" id="0125b18">後受食。時四天王。知世尊心願。各持一石缽</a><a name="0125b19" id="0125b19">而來奉佛。然此石缽。清淨輕妙周遍細密。形</a><a name="0125b20" id="0125b20">色端嚴非人所作。時四天王。既各持缽至世</a><a name="0125b21" id="0125b21">尊所。頂禮佛足在一面立白佛言。世尊。我等</a><a name="0125b22" id="0125b22">各從石山持此石缽來奉世尊。唯願慈悲垂</a><a name="0125b23" id="0125b23">哀納受。爾時世尊作是念云。今此四王。各持</a><a name="0125b24" id="0125b24">石缽以施於我。我若取一餘天怨望。乃至二</a><a name="0125b25" id="0125b25">三亦復如是。我今應可總納受之。以我神通</a><a name="0125b26" id="0125b26">合成一缽。將適眾願。作是念已便受四缽。以</a><a name="0125b27" id="0125b27">佛神力。重疊內之遂成一缽。便持此缽。為益</a><a name="0125b28" id="0125b28">有情故受商主供。既受供已。即為商主說諸</a><a name="0125b29" id="0125b29">咒願。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240125a.htm'><img src='up.gif' border=0></a>
<a href='T240125c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>