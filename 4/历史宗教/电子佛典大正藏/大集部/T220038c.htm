<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0038c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷6)</font> 初分之五墮初 <font face='Arial'>T22, p0038c</h2></font><hr>
<span class='old'>
</a><a name="0038b28" id="0038b28"><p>佛在舍衛城。爾時跋難陀。常出入一居士家</a><a name="0038b29" id="0038b29">為其說法。斷理官事。救諸病苦。其家後時</span><a name="0038c01" id="0038c01">衰喪殆盡。餘唯婦姑二人而已。時跋難陀以</a><a name="0038c02" id="0038c02">親厚意為姑說法。婦來則止為婦說法。姑來</a><a name="0038c03" id="0038c03">亦爾。各生疑意。謂其必欲作不淨行。遂相道</a><a name="0038c04" id="0038c04">說聞乎遠近。諸不信樂佛法者便譏呵言。沙</a><a name="0038c05" id="0038c05">門釋子行於非法。過於世間蕩逸之人。無沙</a><a name="0038c06" id="0038c06">門行破沙門法。諸長老比丘聞種種呵責。以</a><a name="0038c07" id="0038c07">是白佛。佛以是事集比丘僧。問跋難陀。汝實</a><a name="0038c08" id="0038c08">爾不。答言。實爾世尊。佛種種呵責已告諸比</a><a name="0038c09" id="0038c09">丘。今為諸比丘結戒。從今是戒應如是說。若</a><a name="0038c10" id="0038c10">比丘為女人說法波逸提。爾時有大威德比</a><a name="0038c11" id="0038c11">丘。至時著衣持缽入城乞食。次到一家。婦人</a><a name="0038c12" id="0038c12">出為敷座設美飲食。食訖以小床於前坐。白</a><a name="0038c13" id="0038c13">言大德。為我說法。比丘觀之。知此婦人須臾</a><a name="0038c14" id="0038c14">之間刀風當發死墮地獄。若為說法。便於座</a><a name="0038c15" id="0038c15">上遠塵離垢。雖見知此而作是念。佛制不聽</a><a name="0038c16" id="0038c16">為女人說法。乃至沒命不應有犯。便答言。姊</a><a name="0038c17" id="0038c17">妹且安。不得有說。語已而去。去未久婦人果</a><a name="0038c18" id="0038c18">風發而死。比丘愍之。還至僧房向餘人說。諸</a><a name="0038c19" id="0038c19">比丘將至佛所。以是白佛。佛以是事集比丘</a><a name="0038c20" id="0038c20">僧。問彼比丘。汝實爾不。答言。實爾世尊。佛</a><a name="0038c21" id="0038c21">又問比丘。汝若為說法。幾語得解。答言。五六</a><a name="0038c22" id="0038c22">語。於是佛讚少欲知足。讚戒讚持戒已。告諸</a><a name="0038c23" id="0038c23">比丘。從今聽諸比丘為女人說法至五六語。</a><a name="0038c24" id="0038c24">從今是戒應如是說。若比丘為女人說法。過</a><a name="0038c25" id="0038c25">五六語波逸提。爾時諸比丘入他家。婦人請</a><a name="0038c26" id="0038c26">說法。比丘為說五六語已默然而住。諸婦人</a><a name="0038c27" id="0038c27">言。我等未解。願更說之。諸比丘言。姊妹。佛</a><a name="0038c28" id="0038c28">不聽我等為女說法過五六語。諸婦人言。可</a><a name="0038c29" id="0038c29">為餘比丘說。我因得解。諸比丘言。佛未聽我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220038b.htm'><img src='up.gif' border=0></a>
<a href='T220039a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>