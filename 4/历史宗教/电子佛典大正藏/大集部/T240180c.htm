<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0180c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷16)</font> <font face='Arial'>T24, p0180c</h2></font><hr>
<span class='old'>
</a><a name="0180b28" id="0180b28">苦。答言。聖子。頭甚苦痛。小枝報曰。欲何所</a><a name="0180b29" id="0180b29">作。女密懷計生此惡心告其夫曰。我先頭</span><a name="0180c01" id="0180c01">痛。醫與石柏塗頭即差。小枝報曰。何處得有</a><a name="0180c02" id="0180c02">我往求覓。女曰。於彼崖下於山澗邊。見有斯</a><a name="0180c03" id="0180c03">藥既其懸絕。尋索而下我在上持。彼是大人。</a><a name="0180c04" id="0180c04">為性質直不懷邪偽。報言。可爾。以索繫腰懸</a><a name="0180c05" id="0180c05">崖而下。欲採其藥。妻遂放索落崖墮水。由彼</a><a name="0180c06" id="0180c06">有情有長命報合紹王位。落崖不死。隨水漂</a><a name="0180c07" id="0180c07">流至王都所。屬彼國主無子命終。臣佐國民</a><a name="0180c08" id="0180c08">共為籌議。王既無子今已命終。我等立誰紹</a><a name="0180c09" id="0180c09">繼其位。喚諸相師。令覓一人堪為王者。時</a><a name="0180c10" id="0180c10">諸相師四方求覓。如有頌曰</a><a name="0180c11" id="0180c11"><p class='lg'>　　假令經百劫　　　所作業不亡</a><br><a name="0180c12" id="0180c12">　　因緣會遇時　　　果報還自受　</p></a><a name="0180c13" id="0180c13"><p>是時小枝。由其業熟合受王位。從水而出坐</a><a name="0180c14" id="0180c14">在崖邊。然菩薩威德。所住之處光彩異常。時</a><a name="0180c15" id="0180c15">諸相師因遊至彼。見此大人有王瑞相。咸皆</a><a name="0180c16" id="0180c16">歡喜往告諸臣曰。我等求得大人。具王瑞</a><a name="0180c17" id="0180c17">相。堪為國主。諸臣聞已。即令國人嚴飾城隍。</a><a name="0180c18" id="0180c18">備其大禮。選擇吉日。共冊為王。然未有國后。</a><a name="0180c19" id="0180c19">諸臣告令諸國貴族。若有端正好女。各令嚴</a><a name="0180c20" id="0180c20">飾將赴王都。稱王意者納之為后。王緣女人</a><a name="0180c21" id="0180c21">遭大苦惱。深生厭離無心顧眄。諸臣啟言。</a><a name="0180c22" id="0180c22">大王當知。國后若無斷王繼嗣。諸方美女咸</a><a name="0180c23" id="0180c23">集於茲。欲冊為后及諸婇女。王亦不許。說女</a><a name="0180c24" id="0180c24">人過患。福德有情所在之處。花果飲食悉皆</a><a name="0180c25" id="0180c25">甘美多有氣力。爾時菩薩落崖已後。於其</a><a name="0180c26" id="0180c26">山中花果根莖並悉不生設有生者苦澀無味。</a><a name="0180c27" id="0180c27">彼二惡人。由諸根果無氣力故。漸漸羸弱不</a><a name="0180c28" id="0180c28">能存濟。時彼惡女。即便荷負無手足人。從山</a><a name="0180c29" id="0180c29">而出。入諸聚落巡行告乞。若他見問此是何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240180b.htm'><img src='up.gif' border=0></a>
<a href='T240181a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>