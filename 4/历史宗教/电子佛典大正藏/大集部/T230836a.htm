<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0836a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷38)</font> 九十波逸底迦法 觸火學處第五十二 <font face='Arial'>T23, p0836a</h2></font><hr>
<span class='old'>
</a><a name="0835c28" id="0835c28"><p>佛告阿難陀。非但今日驚怖商旅。乃往古昔</a><a name="0835c29" id="0835c29">已曾恐懼於他。令彼四面逃走。我為安慰令</span><a name="0836a01" id="0836a01">離憂惱。汝等當聽。於過去世在彼水側有頻</a><a name="0836a02" id="0836a02">螺果林。於此林中有其六兔。共為知友依止</a><a name="0836a03" id="0836a03">而居。時頻螺果熟墮水作聲。于時六兔聞果</a><a name="0836a04" id="0836a04">落聲。形小志怯。便大驚怖四向逃走。時有野</a><a name="0836a05" id="0836a05">干。見其奔走來問其故。兔曰。我聞水內有非</a><a name="0836a06" id="0836a06">常之聲。將非猛獸欲來害我。緣此事故我等</a><a name="0836a07" id="0836a07">逃奔。野干亦走。如是豬鹿牛象豺狼虎豹及</a><a name="0836a08" id="0836a08">小師子等。各相詰問。聞斯語已悉皆奔竄。去</a><a name="0836a09" id="0836a09">斯不遠於山谷中。有一猛師子王依止而住。</a><a name="0836a10" id="0836a10">于時師子見諸獸類惶怖奔馳而問之曰。汝等</a><a name="0836a11" id="0836a11">皆有爪牙勇力何所怖懼。各見驚馳皆悉報</a><a name="0836a12" id="0836a12">言。我聞惡聲非常可畏。定有猛獸來害於我。</a><a name="0836a13" id="0836a13">為此驚惶求安靡地。師子報曰。在何處所而</a><a name="0836a14" id="0836a14">作惡聲。諸獸答曰。我亦不知何處作聲。師子</a><a name="0836a15" id="0836a15">報曰。若未委者君等莫走。我為審觀是何聲</a><a name="0836a16" id="0836a16">耶。即問虎曰。汝何處聞。答曰。我從豹聞。如</a><a name="0836a17" id="0836a17">是展轉問詰至兔。兔云。此之怖聲是我親證。</a><a name="0836a18" id="0836a18">非是傳聞。仁等俱來共觀聲處。于時諸獸咸</a><a name="0836a19" id="0836a19">悉共至頻螺林所。兔曰。此是驚怖起處。須臾</a><a name="0836a20" id="0836a20">暫住。還聞果落墮水作聲。師子報曰。此是食</a><a name="0836a21" id="0836a21">果非關恐怖。爾時空中有天。見已說伽他</a><a name="0836a22" id="0836a22">曰</a><a name="0836a23" id="0836a23"><p class='lg'>　　不應聞他語便信　　　當須親自審觀察</a><br><a name="0836a24" id="0836a24">　　勿如樹果落池中　　　山林諸獸皆驚走　</p></a><a name="0836a25" id="0836a25"><p>汝等苾芻勿生異念。往時師子王者即我身</a><a name="0836a26" id="0836a26">是。往時六兔驚恐諸獸。我已為其作安隱事。</a><a name="0836a27" id="0836a27">六兔者即六眾是。今時復緣驚諸商旅。我亦</a><a name="0836a28" id="0836a28">為其作安慰事。爾時世尊為說昔緣。令諸苾</a><a name="0836a29" id="0836a29">芻斷疑惑已。告阿難陀曰。汝今可去遍告商<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230835c.htm'><img src='up.gif' border=0></a>
<a href='T230836b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>