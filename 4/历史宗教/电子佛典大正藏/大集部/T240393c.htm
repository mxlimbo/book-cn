<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0393c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷37)</font> 第八門第十子攝頌之餘 <font face='Arial'>T24, p0393c</h2></font><hr>
<span class='old'>
</a><a name="0393b28" id="0393b28">雅音如奏天樂。堂內悉以金沙布地。栴檀香</a><a name="0393b29" id="0393b29">水常為灑潤。金繩界道寶網四懸。垂諸寶鈴</span><a name="0393c01" id="0393c01">盡世嚴飾。是時八萬四千諸王。同建法堂莊</a><a name="0393c02" id="0393c02">嚴事畢。於此堂側多造浴池。皆方四十里。所</a><a name="0393c03" id="0393c03">有階砌悉以四寶而為嚴飾。於其池中有四</a><a name="0393c04" id="0393c04">種華。池外復有諸陸生華。並如前說。又於堂</a><a name="0393c05" id="0393c05">前處處行列四寶多羅樹。枝葉華果皆互嚴</a><a name="0393c06" id="0393c06">飾。風動發聲亦如前說。所在之地皆布金沙</a><a name="0393c07" id="0393c07">灑以香水。寶鈴和響在處皆懸。是時諸王嚴</a><a name="0393c08" id="0393c08">飾既畢。皆共白王。聖主當知。所建法堂及諸</a><a name="0393c09" id="0393c09">林泉。備盡嚴麗。願親臨幸。王聞生念。此勝法</a><a name="0393c10" id="0393c10">堂。我今不應先自受用。宜請一切沙門婆羅</a><a name="0393c11" id="0393c11">門等有德行者。於此堂中備盡所有如法供</a><a name="0393c12" id="0393c12">養。即隨所念設大施會。皆供給已。復作是</a><a name="0393c13" id="0393c13">念。我今不應於此。法堂放逸著樂。遂將一人</a><a name="0393c14" id="0393c14">以為執侍。躬自入堂淨修梵行。遂於金閣銀</a><a name="0393c15" id="0393c15">座之上。結加趺坐正念思惟。遠離欲界諸</a><a name="0393c16" id="0393c16">不善法。除去尋伺證入初禪。從金閣起次昇</a><a name="0393c17" id="0393c17">銀閣。坐於金座及琉璃水精。皆悉綺互而為</a><a name="0393c18" id="0393c18">莊飾。其王於上皆能次第證會深禪除諸障</a><a name="0393c19" id="0393c19">累。爾時八萬四千宮人婇女。詣寶女所。白言。</a><a name="0393c20" id="0393c20">大家。我等諸人承王恩念。久闕侍衛情甚渴</a><a name="0393c21" id="0393c21">仰。咸願拜謁希垂聽許。時大夫人報主兵臣</a><a name="0393c22" id="0393c22">曰。汝今應知。我等後宮久不見王情深戀慕。</a><a name="0393c23" id="0393c23">將事朝謁宜時嚴駕。其臣白言。若如是者。伏</a><a name="0393c24" id="0393c24">請大家敕諸侍從。所有莊嚴皆為黃色。復</a><a name="0393c25" id="0393c25">更白言。然我今者且命八萬四千小國王等</a><a name="0393c26" id="0393c26">誡兵令集。諸王依命初令象駕。都八十千。</a><a name="0393c27" id="0393c27">以長淨象王而為上首。次嚴馬駕。以騰雲馬</a><a name="0393c28" id="0393c28">王而為上首。次嚴車駕以喜鳴輅車而為上</a><a name="0393c29" id="0393c29">首。如是二類亦八十千。皆寶莊嚴殊妙第一。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240393b.htm'><img src='up.gif' border=0></a>
<a href='T240394a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>