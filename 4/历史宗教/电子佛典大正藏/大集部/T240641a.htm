<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本說一切有部毘奈耶頌 0641a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本說一切有部毘奈耶頌</font> <font face='Arial'>(卷2)</font> 九十波逸底迦法 <font face='Arial'>T24, p0641a</h2></font><hr>
<span class='old'>
</a><br><a name="0640c28" id="0640c28">　　愚癡說欲法　　　非障道應驅</a><br><a name="0640c29" id="0640c29">　　苾芻離惡黨　　　益物以為心</span><br><a name="0641a01" id="0641a01">　　共斯無智人　　　宿便招墮罪　</p></a><a name="0641a02" id="0641a02"><p>著不壞色衣學處</a><a name="0641a03" id="0641a03"><p class='lg'>　　苾芻得新衣　　　當須為壞色</a><br><a name="0641a04" id="0641a04">　　新衣謂是白　　　染壞色有三</a><br><a name="0641a05" id="0641a05">　　青謂污色青　　　泥者謂赤石</a><br><a name="0641a06" id="0641a06">　　樹皮花葉等　　　染色號袈裟　</p></a><a name="0641a07" id="0641a07"><p>捉寶學處</a><a name="0641a08" id="0641a08"><p class='lg'>　　乍可觸瞋蛇　　　[<a href='javascript:showpic("images/039998.gif")'>酉*參</a>]毒難治療</a><br><a name="0641a09" id="0641a09">　　不觸於珍寶　　　及以寶莊嚴</a><br><a name="0641a10" id="0641a10">　　末尼真珠等　　　珊瑚寶裝具</a><br><a name="0641a11" id="0641a11">　　刀槊諸戰仗　　　鼓等皆不觸</a><br><a name="0641a12" id="0641a12">　　寶物真珠等　　　觸穿皆得墮</a><br><a name="0641a13" id="0641a13">　　若其觸未穿　　　此便成越法</a><br><a name="0641a14" id="0641a14">　　鼓樂絲竹等　　　刀仗弓箭類</a><br><a name="0641a15" id="0641a15">　　若成及未成　　　觸皆招惡作</a><br><a name="0641a16" id="0641a16">　　若觸彈毛弓　　　亦得惡作罪</a><br><a name="0641a17" id="0641a17">　　何況刀槊等　　　擎持罪不傷</a><br><a name="0641a18" id="0641a18">　　像等有舍利　　　觸時得本罪</a><br><a name="0641a19" id="0641a19">　　若無身骨者　　　觸時便惡作</a><br><a name="0641a20" id="0641a20">　　歌舞吟詠類　　　觀聽皆不許</a><br><a name="0641a21" id="0641a21">　　談話并相撲　　　斯非寂止緣</a><br><a name="0641a22" id="0641a22">　　自為歌舞樂　　　旋遊於制底</a><br><a name="0641a23" id="0641a23">　　由不護根門　　　步步皆招罪</a><br><a name="0641a24" id="0641a24">　　由斯亂心故　　　不許貪聲色</a><br><a name="0641a25" id="0641a25">　　唯求脫三有　　　終希趣涅槃</a><br><a name="0641a26" id="0641a26">　　寺內見遺財　　　所謂金銀等</a><br><a name="0641a27" id="0641a27">　　應將草等覆　　　護防經八日</a><br><a name="0641a28" id="0641a28">　　若有主來求　　　記驗同應與</a><br><a name="0641a29" id="0641a29">　　若無貯僧庫　　　藏舉勿令虧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240640c.htm'><img src='up.gif' border=0></a>
<a href='T240641b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>