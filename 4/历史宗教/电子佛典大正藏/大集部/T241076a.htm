<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清淨毘尼方廣經 1076a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清淨毘尼方廣經</font> <font face='Arial'>(卷1)</font> <font face='Arial'>T24, p1076a</h2></font><hr>
<span class='old'>
</a><a name="1075c28" id="1075c28">正法久住。爾時世尊知寂調伏音天子心已</a><a name="1075c29" id="1075c29">放白毫藏光普遍照此佛世界已東方過於十</span><a name="1076a01" id="1076a01">千佛土。普照遍彼寶主世界。時寶主世界</a><a name="1076a02" id="1076a02">菩薩摩訶薩見此光已白寶相佛言世尊。是</a><a name="1076a03" id="1076a03">何光相有此光明遍照此界。如是問已。寶相</a><a name="1076a04" id="1076a04">佛告諸菩薩言。善男子。西方去此十千佛土</a><a name="1076a05" id="1076a05">有國名娑婆。其中有佛號釋迦牟尼如來應</a><a name="1076a06" id="1076a06">供正遍覺。現在說法。彼如來放毫藏一光。</a><a name="1076a07" id="1076a07">是光通徹。十千佛土來照此界。是諸菩薩白</a><a name="1076a08" id="1076a08">世尊言。以何因緣故。彼釋迦牟尼如來應</a><a name="1076a09" id="1076a09">正遍覺。放毫藏一光。時佛報言。彼釋迦牟尼</a><a name="1076a10" id="1076a10">如來國。有無量千億菩薩皆悉集會。及釋梵</a><a name="1076a11" id="1076a11">護世一切四眾。欲見文殊師利童子從其聞</a><a name="1076a12" id="1076a12">法。以是緣故。請彼釋迦牟尼如來放毫藏一</a><a name="1076a13" id="1076a13">光。時寶相佛告文殊師利。汝今可往娑婆</a><a name="1076a14" id="1076a14">世界。釋迦如來應正遍覺喜欲見汝。及諸</a><a name="1076a15" id="1076a15">大眾欲見聞法。文殊師利。白彼世尊。我今</a><a name="1076a16" id="1076a16">亦知如是光瑞。時文殊師利法王之子。與十</a><a name="1076a17" id="1076a17">千菩薩俱。頭面敬禮寶相佛足。譬如壯士屈</a><a name="1076a18" id="1076a18">申臂頃。與十千菩薩沒寶主界到娑婆界。住</a><a name="1076a19" id="1076a19">虛空中而不現形。雨種種花以供如來普及</a><a name="1076a20" id="1076a20">大眾。積至於膝。雜色妙好色香適意。一切</a><a name="1076a21" id="1076a21">大眾見雨此華。白世尊言。是何先相大雨</a><a name="1076a22" id="1076a22">此花。佛言。諸善男子。是文殊師利法王之</a><a name="1076a23" id="1076a23">子。與十千菩薩俱。來到此娑婆世界。住虛空</a><a name="1076a24" id="1076a24">中而不現形。雨花供我。時諸大眾俱共同聲</a><a name="1076a25" id="1076a25">白世尊言。我等欲見文殊師利法王之子。及</a><a name="1076a26" id="1076a26">諸菩薩摩訶薩睹其形容。時文殊師利及十</a><a name="1076a27" id="1076a27">千菩薩從空而下。頂禮佛足右遶已畢。各以</a><a name="1076a28" id="1076a28">神力化作座已卻坐一面。時寂調伏音天子</a><a name="1076a29" id="1076a29">白世尊言。願問文殊師利法王之子。建立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241075c.htm'><img src='up.gif' border=0></a>
<a href='T241076b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>