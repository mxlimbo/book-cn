<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0349b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷29)</font> 第六門第四子攝之餘明佛從天下等事 <font face='Arial'>T24, p0349b</h2></font><hr>
<span class='old'>
</a><a name="0349a28" id="0349a28">作此聲。諸人答曰。有患眼人作斯聲嚮。王</a><a name="0349a29" id="0349a29">便喚至問曰。汝作頌聲。答言。我作。汝應更作</span><a name="0349b01" id="0349b01">我試聽之。便作是念。豈非雅頌王樂聽聞。我</a><a name="0349b02" id="0349b02">為作之或容賞賜。即薄漏</a><a name="0349b03" id="0349b03"><p class='lg'>　　風吹去醫花　　　芳香真可愛</a><br><a name="0349b04" id="0349b04">　　猶如海洲上　　　與妙容同居　</p></a><a name="0349b05" id="0349b05"><p>時王問曰。言海洲者去斯遠近。以頌答曰</a><a name="0349b06" id="0349b06"><p class='lg'>　　妙容所居處　　　去斯有百驛</a><br><a name="0349b07" id="0349b07">　　超過於大海　　　有洲真可愛　</p></a><a name="0349b08" id="0349b08"><p>王既聞已。以頌答曰</a><a name="0349b09" id="0349b09"><p class='lg'>　　汝頗曾聞見　　　我所愛樂者</a><br><a name="0349b10" id="0349b10">　　若是妙容身　　　汝可說其相　</p></a><a name="0349b11" id="0349b11"><p>是時盲人以頌答曰</a><a name="0349b12" id="0349b12"><p class='lg'>　　腰間有萬字　　　胸前有一旋</a><br><a name="0349b13" id="0349b13">　　常結去醫花　　　寄來與人主　</p></a><a name="0349b14" id="0349b14"><p>王聞語已便作是念。此人惡行雖安海島。亦</a><a name="0349b15" id="0349b15">復通私既無所用。宜應與此忿恨居懷。乃</a><a name="0349b16" id="0349b16">為頌曰</a><a name="0349b17" id="0349b17"><p class='lg'>　　妙容具瓔珞　　　付與此盲人</a><br><a name="0349b18" id="0349b18">　　宜可遣乘驢　　　驅之出城郭　</p></a><a name="0349b19" id="0349b19"><p>于時二人被王擯出。盲人將婦隨處棲遑。至</a><a name="0349b20" id="0349b20">日暮時投大聚落。於空天廟權且居停。時有</a><a name="0349b21" id="0349b21">群賊五百夜入此村。諸人覺知悉皆除剪。唯</a><a name="0349b22" id="0349b22">有賊帥一人。走入天廟反閉其戶。村人來問</a><a name="0349b23" id="0349b23">廟中者誰。盲人答曰。我是客人非關賊類。</a><a name="0349b24" id="0349b24">諸人告曰。若有賊者即宜遣出。是時賊帥</a><a name="0349b25" id="0349b25">報妙容曰。汝何用此盲瞎人乎。宜可出之與</a><a name="0349b26" id="0349b26">我同活。妙容便許推出盲人。村人見之遂斬</a><a name="0349b27" id="0349b27">其首。既至天曉賊帥便將妙容而去。至一</a><a name="0349b28" id="0349b28">河邊無有船筏不能得渡。賊報婦曰。賢首。河</a><a name="0349b29" id="0349b29">既汎漲無由共過。汝且住此洗浴身體。所有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240349a.htm'><img src='up.gif' border=0></a>
<a href='T240349c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>