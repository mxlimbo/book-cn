<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0509c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷35)</font> 明威儀法之一 四提舍尼初 <font face='Arial'>T22, p0509c</h2></font><hr>
<span class='old'>
</a><a name="0509b28" id="0509b28">除。若內燋薪時當摒擋著一處。煮染器及</a><a name="0509b29" id="0509b29">盛染盆不得用已捨去。當淨洗治覆置常處。</span><a name="0509c01" id="0509c01">浣衣木盆用已。亦當淨洗舉置常處。曬衣繩</a><a name="0509c02" id="0509c02">亦不得用已繚亂放地。當綪卷置常處。釿</a><a name="0509c03" id="0509c03">斧鋸鑿鍬钁梯橙。此是四方僧物。用已當</a><a name="0509c04" id="0509c04">摒擋著常處。後人須者取易得不致疲苦。若</a><a name="0509c05" id="0509c05">須用者當與。若二人一時索者當先與上座。</a><a name="0509c06" id="0509c06">若上座用久。年少小用者。當先與年少。若</a><a name="0509c07" id="0509c07">二人俱小用者。當先與上座。器物法應如是。</a><a name="0509c08" id="0509c08">若不如是越威儀法也</a><a name="0509c09" id="0509c09"><p>佛住舍衛城。爾時眾多比丘共一房住。時有</a><a name="0509c10" id="0509c10">比丘衣架上自取衣。拽他衣墮地餘比丘夜</a><a name="0509c11" id="0509c11">出大小行。腳蹈衣上。衣主求衣不見。乃至</a><a name="0509c12" id="0509c12">於地得之。諸比丘以是因緣往白世尊。佛言。</a><a name="0509c13" id="0509c13">從今已後。衣應如是。若眾多人共一房住者。</a><a name="0509c14" id="0509c14">衣應各自襞褻以葉著內。若他衣架上。以</a><a name="0509c15" id="0509c15">腰繩繫之。復不得持和上衣阿闍梨衣裹</a><a name="0509c16" id="0509c16">己衣。當持己衣覆和上阿闍梨衣。若春時</a><a name="0509c17" id="0509c17">多塵土者。當持己衣覆上若夏地濕者。當</a><a name="0509c18" id="0509c18">持己衣著下。不得使房中有塵土。當數數水</a><a name="0509c19" id="0509c19">灑之巨摩塗地。不得持衣捻捉唾壺大小便</a><a name="0509c20" id="0509c20">器捉革屣。不得盛糞掃拾巨摩若有垢膩當</a><a name="0509c21" id="0509c21">數浣染縫。視衣當如皮想。衣法應如是。若不</a><a name="0509c22" id="0509c22">如是越威儀法</a><a name="0509c23" id="0509c23"><p class='lg'>　　客比丘并舊　　　洗足并拭足</a><br><a name="0509c24" id="0509c24">　　淨水及飲法　　　溫室亦洗浴</a><br><a name="0509c25" id="0509c25">　　淨廚并衣法　　　第四跋渠竟　</p></a><a name="0509c26" id="0509c26"><p>佛住舍衛城。爾時聚落比丘阿練若比丘共</a><a name="0509c27" id="0509c27">一施。時阿練若比丘常以時來。聚落比丘忽</a><a name="0509c28" id="0509c28">早打揵椎而食。阿練若比丘日時欲至。方</a><a name="0509c29" id="0509c29">到問言。打揵椎未。答言已食竟。時阿練<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220509b.htm'><img src='up.gif' border=0></a>
<a href='T220510a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>