<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0824b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷36)</font> 九十波逸底迦法 別眾食學處第三十六 <font face='Arial'>T23, p0824b</h2></font><hr>
<span class='old'>
</a><a name="0824a28" id="0824a28">惡作罪。若院外苾芻食時。應問本處苾芻來</a><a name="0824a29" id="0824a29">同食不。若不問知。四人同食者。得波逸底迦。</span><a name="0824b01" id="0824b01">若三人食一人不食。若三圓具一未圓具食。</a><a name="0824b02" id="0824b02">皆無犯。若以食送彼。乃至鹽一匕或草葉一</a><a name="0824b03" id="0824b03">握。與彼眾處食。皆無犯。或時施主作如是語。</a><a name="0824b04" id="0824b04">但來入者我皆與食。或時施主造別房施云</a><a name="0824b05" id="0824b05">於我房中住者我皆與食。斯亦無過。又無犯</a><a name="0824b06" id="0824b06">者謂最初犯人。餘如上說</a><a name="0824b07" id="0824b07"><p><b>　　<A NAME="n570"></A>非時食學處第三十七</b></a><a name="0824b08" id="0824b08"><p>佛在室羅伐城逝多林給孤獨園。爾時大目</a><a name="0824b09" id="0824b09">乾連。與十七眾出家并受圓具。以小鄔波離</a><a name="0824b10" id="0824b10">為首。悉皆少壯。於小食時著衣持缽入城乞</a><a name="0824b11" id="0824b11">食。女人之行以貪愛為首。時有眾多少年女</a><a name="0824b12" id="0824b12">人。見十七眾年少苾芻持缽乞食。即皆以手</a><a name="0824b13" id="0824b13">搥胸。作如是語。此諸苾芻從小至大。勞母養</a><a name="0824b14" id="0824b14">育曾無報德。便捨出家。有何果利何不生已。</a><a name="0824b15" id="0824b15">將土填口棄之坑塹。時十七眾聞斯語已咸</a><a name="0824b16" id="0824b16">生愧恥。共相謂曰。我今寧可絕粒忍飢。不復</a><a name="0824b17" id="0824b17">巡家聞他惡說。各歸寺所斷食而住。乃至食</a><a name="0824b18" id="0824b18">力未盡已來修諸善品。食力既盡悉皆偃臥。</a><a name="0824b19" id="0824b19">時鄔波難陀見而問曰。汝十七眾。食是他物。</a><a name="0824b20" id="0824b20">腹豈他耶。云何飽食而臥不修善品。彼言。大</a><a name="0824b21" id="0824b21">德。誰飽食耶。答是汝等。時十七眾即以上事</a><a name="0824b22" id="0824b22">告知。鄔波難陀聞已默去。是時有諸俗侶。在</a><a name="0824b23" id="0824b23">園林中遊戲歡讌。日已過中。時十七眾亦至</a><a name="0824b24" id="0824b24">園內。於眾人前自摩其腹。說伽他曰</a><a name="0824b25" id="0824b25"><p class='lg'>　　佛說美妙語　　　遍滿於世間</a><br><a name="0824b26" id="0824b26">　　苦中無越飢　　　斯言最為實　</p></a><a name="0824b27" id="0824b27"><p>諸人見已問言。聖者欲得食耶。答曰。欲得。諸</a><a name="0824b28" id="0824b28">人以好飲食而持與之。彼皆飽食。既飽滿已</a><a name="0824b29" id="0824b29">各還本所。兩兩相隨高聲誦習。時鄔波難陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230824a.htm'><img src='up.gif' border=0></a>
<a href='T230824c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>