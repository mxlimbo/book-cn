<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1025b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷1)</font> <font face='Arial'>T23, p1025b</h2></font><hr>
<span class='old'>
</a><a name="1025a28" id="1025a28">一切有類。無處無居無觀。決定正道。有情歸</a><a name="1025a29" id="1025a29">依。苦樂覺悟。所謂六道眾生。時俱哩多。及鄔</span><a name="1025b01" id="1025b01">波底沙。作如是念。此師住於非道。乘於邪道。</a><a name="1025b02" id="1025b02">智者遠離。此是嶮道。如是知已。說伽他曰</a><a name="1025b03" id="1025b03"><p class='lg'>　　邪解非善說　　　情樂下劣法</a><br><a name="1025b04" id="1025b04">　　正法若如此　　　非法當云何　</p></a><a name="1025b05" id="1025b05"><p>作是語已。如擊空器。知非而去。次往珊逝移</a><a name="1025b06" id="1025b06">毘刺知子處。白言。仁者行何法眼。習何教法。</a><a name="1025b07" id="1025b07">復得何果。有何殊勝。修何梵行。答言。摩納</a><a name="1025b08" id="1025b08">婆。我於此處。作如是見。作如是說。汝應如</a><a name="1025b09" id="1025b09">是。為殺命故。應如是作。及教他作。應以自</a><a name="1025b10" id="1025b10">燒。及命他燒斫截害等。亦如是作。不與應</a><a name="1025b11" id="1025b11">取。於欲應行。妄語應作。酒等應飲。多積人</a><a name="1025b12" id="1025b12">山。利刀應殺。應剉為聚。如是種種殺害。無有</a><a name="1025b13" id="1025b13">罪業。亦無有報。於琲e南岸。種種殺生。於北</a><a name="1025b14" id="1025b14">種種設會祭祀。無罪無福若行布施持戒精</a><a name="1025b15" id="1025b15">進等法。及以四攝。如不作者。得大果報。爾時</a><a name="1025b16" id="1025b16">俱哩多。鄔波底沙。共相謂曰。此說非理。並是</a><a name="1025b17" id="1025b17">邪教。應當恐怖。智者遠離。作是語已。說伽</a><a name="1025b18" id="1025b18">他曰</a><a name="1025b19" id="1025b19"><p class='lg'>　　邪解非善說　　　情樂下劣法</a><br><a name="1025b20" id="1025b20">　　正法既如是　　　非法當云何　</p></a><a name="1025b21" id="1025b21"><p>作是語已。如擊空器。捨之而去。次詣阿市多</a><a name="1025b22" id="1025b22">雞舍甘跋羅子處。白言。仁者行何法眼。作何</a><a name="1025b23" id="1025b23">教示。有何殊勝。修何梵行。復得何果。彼便答</a><a name="1025b24" id="1025b24">曰。摩納婆。我有如是見。如是說。復有七身。</a><a name="1025b25" id="1025b25">何等為七。所謂地水火風。苦樂及命。彼皆無</a><a name="1025b26" id="1025b26">作。無所作。無化所化。無有損害。積聚安住。</a><a name="1025b27" id="1025b27">猶如木梢更互相持。彼皆不生。無變易故。至</a><a name="1025b28" id="1025b28">不相害。若福若罪。若以罪福。若苦若樂。若以</a><a name="1025b29" id="1025b29">苦樂。於彼七中。誰是丈夫。能相殺害。能殺所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231025a.htm'><img src='up.gif' border=0></a>
<a href='T231025c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>