<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0351b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷48)</font> <font face='Arial'>T23, p0351b</h2></font><hr>
<span class='old'>
</a><a name="0351a28" id="0351a28">有缽無。答言。無缽。我等不得與無缽人出家。</a><a name="0351a29" id="0351a29">聞是語已還去。斷出家因緣。諸比丘不知云</span><a name="0351b01" id="0351b01">何。以是事白佛。佛言。不得先問缽。度出家</a><a name="0351b02" id="0351b02">已求缽。給孤獨居士施僧被。諸比丘不受。佛</a><a name="0351b03" id="0351b03">未聽我受。是事白佛。佛言。僧得受一人亦受。</a><a name="0351b04" id="0351b04">有居士兒出家是居士得病語諸親里。我若</a><a name="0351b05" id="0351b05">死後財物與我兒。語已命終此兒後還家看。</a><a name="0351b06" id="0351b06">坐已共相問訊。諸親里言。汝父臨死時作是</a><a name="0351b07" id="0351b07">言。我死後財物與兒。比丘答言。佛未聽我受</a><a name="0351b08" id="0351b08">死後布施。是比丘不知云何。是事白佛。佛</a><a name="0351b09" id="0351b09">言。我先為比丘故說。不為白衣。應隨意取。有</a><a name="0351b10" id="0351b10">比丘二月遊行。與六群比丘知識。即以衣寄</a><a name="0351b11" id="0351b11">六群。六群問言。何去。答言。我欲二月遊</a><a name="0351b12" id="0351b12">行。如先說。爾時助調達比丘尼。語白衣言我</a><a name="0351b13" id="0351b13">共汝作婚姻。諸居士言。汝是出家人。云何共</a><a name="0351b14" id="0351b14">我作婚姻。諸比丘尼不知云何。是事白佛。佛</a><a name="0351b15" id="0351b15">言。從今比丘尼。不得語白衣共作婚姻。若</a><a name="0351b16" id="0351b16">語者突吉羅。有一比丘。先與居士衣價。是比</a><a name="0351b17" id="0351b17">丘後命終。諸比丘不知云何。是事白佛。佛言。</a><a name="0351b18" id="0351b18">應索物取與僧分。有比丘。先取他衣未與價。</a><a name="0351b19" id="0351b19">是比丘後命終。是居士到比丘所言。大德。是</a><a name="0351b20" id="0351b20">比丘先取我衣。未與我價。諸比丘。答言。是比</a><a name="0351b21" id="0351b21">丘生時何不來索。諸比丘不知云何。是事白</a><a name="0351b22" id="0351b22">佛。佛言。若是衣故在者應還。若無者應賣衣</a><a name="0351b23" id="0351b23">缽還。六群比丘與白衣。作義仲取髮取華。</a><a name="0351b24" id="0351b24">諸白衣呵責言。汝等出家人。何用此義仲用</a><a name="0351b25" id="0351b25">取髮取華為。諸比丘聞是事白佛。佛言從今</a><a name="0351b26" id="0351b26">不得作義仲截髮取華。犯者突吉羅。六群比</a><a name="0351b27" id="0351b27">丘與一比丘作善知識。是比丘寄一比丘缽</a><a name="0351b28" id="0351b28">與六群。是缽中道破。是比丘見六群時。作</a><a name="0351b29" id="0351b29">是念。我若不疾語者。或多索價。便言。某甲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230351a.htm'><img src='up.gif' border=0></a>
<a href='T230351c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>