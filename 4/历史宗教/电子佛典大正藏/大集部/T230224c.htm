<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0224c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷31)</font> <font face='Arial'>T23, p0224c</h2></font><hr>
<span class='old'>
</a><a name="0224b28" id="0224b28">又說惡語。鬱多羅比丘言。汝呵罵我。此是汝</a><a name="0224b29" id="0224b29">菴羅僧房。還以相付。我當往東方詣佛所供</span><a name="0224c01" id="0224c01">養親侍。居士言。大德。住我僧房中。我當盡形</a><a name="0224c02" id="0224c02">供給衣缽戶鉤時藥夜分藥七日藥盡形藥。</a><a name="0224c03" id="0224c03">又當教讀誦經法答所問疑。唯除比尼。是比</a><a name="0224c04" id="0224c04">丘再三語居士言。汝呵罵我。此是汝菴羅僧</a><a name="0224c05" id="0224c05">房。還以相付。我往東方詣佛所供養親侍。</a><a name="0224c06" id="0224c06">是居士又第二第三請言。鬱多羅。住我僧房</a><a name="0224c07" id="0224c07">中。當盡形供養衣缽戶鉤時藥夜分藥七日</a><a name="0224c08" id="0224c08">藥盡形藥。又當教讀誦經法答所問疑。唯除</a><a name="0224c09" id="0224c09">比尼。爾時鬱多羅比丘。欲往東方詣佛所。</a><a name="0224c10" id="0224c10">時居士語言。汝所說事及我所說。具向佛說</a><a name="0224c11" id="0224c11">莫得增減。汝今不受我請。後必還來。鬱多羅</a><a name="0224c12" id="0224c12">比丘即持衣缽遊行。向舍衛國詣佛所。頭面</a><a name="0224c13" id="0224c13">禮佛足在一面立。諸佛常法。有客比丘來。以</a><a name="0224c14" id="0224c14">是語言問訊。可忍可足安樂住不。乞食</a><a name="0224c15" id="0224c15">不難道路不疲極耶。佛以是語問訊鬱多</a><a name="0224c16" id="0224c16">羅比丘。可忍可足安樂住不。乞食不難。</a><a name="0224c17" id="0224c17">道路不疲極耶。答言世尊。可忍可足安樂</a><a name="0224c18" id="0224c18">住。乞食不難道路不疲極。以是事向佛廣</a><a name="0224c19" id="0224c19">說。佛聞已語諸比丘。汝等與鬱多羅比丘作</a><a name="0224c20" id="0224c20">下意羯磨令向質多羅居士下意懺悔。若更</a><a name="0224c21" id="0224c21">有如是人。僧亦應與作下意羯磨。若比丘三</a><a name="0224c22" id="0224c22">事中有犯。應與作下意羯磨。破戒破見破威</a><a name="0224c23" id="0224c23">儀。又三種。應與作下意羯磨。喜鬥喜諍喜相</a><a name="0224c24" id="0224c24">言。若比丘有五法。僧應與作下意羯磨。若</a><a name="0224c25" id="0224c25">比丘呵責佛。若呵法若呵僧。若破戒若破威</a><a name="0224c26" id="0224c26">儀。又有五法。僧應與下意羯磨。若惡口向白</a><a name="0224c27" id="0224c27">衣若罵白衣。若毀呰白衣家。若別離白衣</a><a name="0224c28" id="0224c28">家。若方便求驅白衣出。欲令得衰惱。復有五</a><a name="0224c29" id="0224c29">法。僧應與作下意羯磨。惡口向比丘罵比丘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230224b.htm'><img src='up.gif' border=0></a>
<a href='T230225a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>