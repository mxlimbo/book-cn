<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0038a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷6)</font> 初分之五墮初 <font face='Arial'>T22, p0038a</h2></font><hr>
<span class='old'>
</a><a name="0037c28" id="0037c28">牛。彼婆羅門倍輸物已。而問牛言。汝向云能。</a><a name="0037c29" id="0037c29">今何故不如。答言。我實堪能。聞毀呰故力便</span><a name="0038a01" id="0038a01">都盡。可更斷賭。復使倍上。要牽百車上于峻</a><a name="0038a02" id="0038a02">阪。當捔力時美言見誘。可言觠角汝行步周</a><a name="0038a03" id="0038a03">正形體姝好閑挽百車上于峻阪。於是更賭。</a><a name="0038a04" id="0038a04">果便得勝。佛因是事。即說偈言</a><a name="0038a05" id="0038a05"><p class='lg'>　　當說可意言　　　勿為不可語</a><br><a name="0038a06" id="0038a06">　　畜生聞尚悅　　　引重拔峻阪</a><br><a name="0038a07" id="0038a07">　　由是無有敵　　　獲倍生歡喜</a><br><a name="0038a08" id="0038a08">　　何況於人倫　　　毀譽無增損　</p></a><a name="0038a09" id="0038a09"><p>諸比丘。彼畜生聞毀呰語。猶尚失力。況於</a><a name="0038a10" id="0038a10">人乎。今為諸比丘結戒。從今是戒應如是說。</a><a name="0038a11" id="0038a11">若比丘毀呰比丘波逸提。毀呰者。言下賤工</a><a name="0038a12" id="0038a12">師種如是等。薄粽而欲毀之。若彼聞解。語</a><a name="0038a13" id="0038a13">語波逸提。若不聞不解突吉羅</a><a name="0038a14" id="0038a14"><p>若言汝是下賤。而彼言非。猶證為是。語語波</a><a name="0038a15" id="0038a15">逸提。若比丘毀呰比丘尼式叉摩那沙彌沙</a><a name="0038a16" id="0038a16">彌尼突吉羅。比丘尼毀呰比丘比丘尼波逸</a><a name="0038a17" id="0038a17">提。毀呰式叉摩那沙彌沙彌尼突吉羅。式</a><a name="0038a18" id="0038a18">叉摩那沙彌沙彌尼毀呰五眾突吉羅。不犯</a><a name="0038a19" id="0038a19">者。欲利益語教誡語同意語(二事竟)</a><a name="0038a20" id="0038a20"><p>佛在舍衛城。爾時諸比丘精勤學問如毀呰</a><a name="0038a21" id="0038a21">中說。六群比丘復恐勝已。便鬥亂之。至此</a><a name="0038a22" id="0038a22">比丘間語言。汝與我知厚。而彼說汝是下賤</a><a name="0038a23" id="0038a23">種姓工師小人。曾作大惡無仁善行。我聞其</a><a name="0038a24" id="0038a24">語與說我無異。至彼比丘間亦復如是。彼此</a><a name="0038a25" id="0038a25">聞之。心皆散亂廢退學業。更相忿恚不復共</a><a name="0038a26" id="0038a26">語。有一比丘問諸比丘。汝等何故。不共我語。</a><a name="0038a27" id="0038a27">比丘答言。有人云汝道說我惡。彼言誰道。答</a><a name="0038a28" id="0038a28">言六群比丘。彼言。六群比丘亦云汝等道說</a><a name="0038a29" id="0038a29">我惡。諸長老比丘聞種種呵責。六群比丘。汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220037c.htm'><img src='up.gif' border=0></a>
<a href='T220038b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>