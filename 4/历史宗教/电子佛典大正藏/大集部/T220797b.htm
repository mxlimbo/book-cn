<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0797b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0797b</h2></font><hr>
<span class='old'>
</a><a name="0797a28" id="0797a28">何名熾然。熾然者。生老病死愁憂苦惱熾然。</a><a name="0797a29" id="0797a29">我說此苦所生處。乃至意亦如是。爾時世</span><a name="0797b01" id="0797b01">尊。以此三事教授千比丘爾時千比丘。受</a><a name="0797b02" id="0797b02">此三事教授已。即時無漏心解脫無礙解脫</a><a name="0797b03" id="0797b03">智生。爾時世尊。化此千比丘已便作是念。</a><a name="0797b04" id="0797b04">我先許瓶沙王請。若我成佛得一切智。先</a><a name="0797b05" id="0797b05">來至羅閱城。我今應往見瓶沙王。即正衣</a><a name="0797b06" id="0797b06">服。將大比丘千人。皆是舊學螺髻梵志。皆已</a><a name="0797b07" id="0797b07">得定調柔永得解脫。從摩竭國界遊化漸</a><a name="0797b08" id="0797b08">至杖林中。爾時世尊。於杖林中善住尼拘律</a><a name="0797b09" id="0797b09">樹王下坐。時瓶沙王。聞沙門瞿曇出自釋</a><a name="0797b10" id="0797b10">種出家學道。將千弟子遊行摩竭界。皆是</a><a name="0797b11" id="0797b11">舊學螺髻梵志。皆已得定調柔永得解脫。</a><a name="0797b12" id="0797b12">從摩竭界遊行來至杖林中。止善住尼拘</a><a name="0797b13" id="0797b13">律樹王下坐。彼沙門瞿曇有大名稱。靡所</a><a name="0797b14" id="0797b14">不聞。所謂名稱者。如來至真等正覺明行足</a><a name="0797b15" id="0797b15">為善逝世間解無上士調御丈夫天人師佛世</a><a name="0797b16" id="0797b16">尊。於天及世間久魔若魔天及梵天眾沙門</a><a name="0797b17" id="0797b17">婆羅門眾中。自知得神通智證。常自娛樂。</a><a name="0797b18" id="0797b18">與人說法。上中下言悉善。義味深邃。具足演</a><a name="0797b19" id="0797b19">布。修諸梵行善哉乃得見如是阿羅漢。我</a><a name="0797b20" id="0797b20">今寧可自往見大沙門瞿曇。時王瓶沙。駕</a><a name="0797b21" id="0797b21">萬二千乘車。將八萬四千人前後圍繞。以</a><a name="0797b22" id="0797b22">王威勢出羅閱城。欲見世尊。時王瓶沙。往</a><a name="0797b23" id="0797b23">杖林中。齊車所至處。即下車步進入林。遙</a><a name="0797b24" id="0797b24">見世尊顏貌殊特猶如紫金。便發歡喜心。</a><a name="0797b25" id="0797b25">於如來所前頭面禮足已在一面坐。時摩</a><a name="0797b26" id="0797b26">竭國人。或有禮足而坐者。或有舉手相問</a><a name="0797b27" id="0797b27">訊而坐者。或有稱姓名而坐者。或有叉手</a><a name="0797b28" id="0797b28">合掌向如來而坐者。或有默然而坐者。時</a><a name="0797b29" id="0797b29">摩竭國人作是念。為大沙門從鬱鞞羅迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220797a.htm'><img src='up.gif' border=0></a>
<a href='T220797c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>