<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0816c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷35)</font> 九十波逸底迦法 施一食處過受學處第三十二 <font face='Arial'>T23, p0816c</h2></font><hr>
<span class='old'>
</a><a name="0816b28" id="0816b28">波難陀曰。於某聚落有一長者。以信施心造</a><a name="0816b29" id="0816b29">一住處。并以飲食供養四方沙門婆羅門。無</span><a name="0816c01" id="0816c01">礙受用。宜可共行受其供養。諸人問曰。豈可</a><a name="0816c02" id="0816c02">六人悉皆往彼。報言。並去理亦何傷。即六人</a><a name="0816c03" id="0816c03">俱行詣彼聚落。時露形外道共相謂曰。我等</a><a name="0816c04" id="0816c04">宜應暫出觀化。必有好處移就彼方。便留一</a><a name="0816c05" id="0816c05">人令其看守。餘皆悉去</a><a name="0816c06" id="0816c06"><p>是時六眾漸次遊行到彼聚落。至長者家。既</a><a name="0816c07" id="0816c07">相見已告長者曰。願無病長壽。長者問曰。仁</a><a name="0816c08" id="0816c08">等是何。答曰。是佛世尊聲聞弟子。長者告曰。</a><a name="0816c09" id="0816c09">善來聖者我比翹心願見佛眾。仁今得至。深</a><a name="0816c10" id="0816c10">稱本懷。我有宿心造一住處。并設飲食。意為</a><a name="0816c11" id="0816c11">四方沙門婆羅門等作停止處。仁今可住。六</a><a name="0816c12" id="0816c12">眾報曰。彼處頗有床座臥褥被枕以不。答曰</a><a name="0816c13" id="0816c13">先無。六眾曰。彼若無者豈地上坐耶。長者即</a><a name="0816c14" id="0816c14">送諸床座并以褥席。是時六人往彼舍中。時</a><a name="0816c15" id="0816c15">一外道見而告曰。汝沙門釋子何故輒來。此</a><a name="0816c16" id="0816c16">舍非是汝等住處。報言。外道非汝住處。是何</a><a name="0816c17" id="0816c17">言歟。汝若默者得容且住。若更出言必見治</a><a name="0816c18" id="0816c18">罰。外道便念。此有六人我唯單己。誰能共彼</a><a name="0816c19" id="0816c19">以相禦敵。勿令見辱宜當走避。六人日日</a><a name="0816c20" id="0816c20">於長者家食。後時長者有緣須往餘處。白六</a><a name="0816c21" id="0816c21">眾曰。我有少緣詣某聚落。仁當如舊於我舍</a><a name="0816c22" id="0816c22">中受其供養。至我迴還長者即告家人曰。汝</a><a name="0816c23" id="0816c23">等如常供養聖者。至我迴還勿令闕乏。長者</a><a name="0816c24" id="0816c24">便去。六眾如常受食。時鄔陀夷報鄔波難陀</a><a name="0816c25" id="0816c25">曰。誰能默然無語於長時中依他軌範。宜當</a><a name="0816c26" id="0816c26">顯露作自威儀。鄔波難陀曰。斯亦善哉。時諸</a><a name="0816c27" id="0816c27">女人來授飲食。鄔陀夷告難陀鄔波難陀曰。</a><a name="0816c28" id="0816c28">汝等觀此美女。眼耳口鼻腰髀手足悉皆端</a><a name="0816c29" id="0816c29">正真堪受用。女人聞已各並著慚潛居室內。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230816b.htm'><img src='up.gif' border=0></a>
<a href='T230817a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>