<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0686b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷18)</font> 九十單提法之一 <font face='Arial'>T22, p0686b</h2></font><hr>
<span class='old'>
</a><a name="0686a28" id="0686a28">丘言。云何汝等。說戒時犯罪而自知罪障。</a><a name="0686a29" id="0686a29">恐清淨比丘發舉。便先詣清淨比丘所語言。</span><a name="0686b01" id="0686b01">半月半月說戒經來。我今始知此法戒經</a><a name="0686b02" id="0686b02">所載。爾時諸比丘往世尊所。頭面禮足在</a><a name="0686b03" id="0686b03">一面坐。以此因緣具白世尊。世尊爾時以</a><a name="0686b04" id="0686b04">此因緣集比丘僧。呵責六群比丘言。汝所</a><a name="0686b05" id="0686b05">為非。非威儀非沙門法非淨行非隨順</a><a name="0686b06" id="0686b06">行。所不應為。云何說戒時犯罪。自知罪</a><a name="0686b07" id="0686b07">障。恐清淨比丘發舉。便先詣清淨比丘所語</a><a name="0686b08" id="0686b08">言。我今始知此法戒經所載半月半月說</a><a name="0686b09" id="0686b09">戒經來。爾時世尊以無數方便呵責六群</a><a name="0686b10" id="0686b10">比丘中一比丘已告諸比丘言。此愚癡人。</a><a name="0686b11" id="0686b11">多種有漏處最初犯戒。自今已去與比丘結</a><a name="0686b12" id="0686b12">戒。集十句義乃至正法久住。欲說戒者當</a><a name="0686b13" id="0686b13">如是說。若比丘說戒時作如是語。我今始</a><a name="0686b14" id="0686b14">知此法戒經所載半月半月說戒經來。</a><a name="0686b15" id="0686b15">餘比丘知是比丘若二若三說戒中坐何況</a><a name="0686b16" id="0686b16">多。彼比丘無如無解。若犯罪應如法治。更</a><a name="0686b17" id="0686b17">重增無知罪。語言長老。汝無利不善得。汝</a><a name="0686b18" id="0686b18">說戒時。不用心念不一心攝耳聽法。彼</a><a name="0686b19" id="0686b19">無知故波逸提。比丘義如上。彼比丘若自說</a><a name="0686b20" id="0686b20">戒時。若他說戒時。若誦戒時。作如是語。長</a><a name="0686b21" id="0686b21">老。我今始知是法戒經所載半月半月說</a><a name="0686b22" id="0686b22">戒經來。餘比丘。知是比丘二三在布薩中</a><a name="0686b23" id="0686b23">坐何況多。彼比丘無知無解隨所犯罪。應</a><a name="0686b24" id="0686b24">如法治應重增無知罪。長老。汝無利不善</a><a name="0686b25" id="0686b25">得。汝說戒時。不善用意思惟。不一心聽</a><a name="0686b26" id="0686b26">法。無知故重與波逸提。若不與者彼比丘</a><a name="0686b27" id="0686b27">突吉羅。比丘尼波逸提。式叉摩那沙彌沙彌</a><a name="0686b28" id="0686b28">尼突吉羅。是謂為犯。不犯者。若未曾聞說</a><a name="0686b29" id="0686b29">戒今始聞。若未曾聞廣說今始聞。若戲笑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220686a.htm'><img src='up.gif' border=0></a>
<a href='T220686c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>