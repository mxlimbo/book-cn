<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1047b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷3)</font> 受戒品第十四 <font face='Arial'>T24, p1047b</h2></font><hr>
<span class='old'>
</a><a name="1047a28" id="1047a28">次第供養六方東方南方西方北方下方上</a><a name="1047a29" id="1047a29">方。言東方者即是父母。若人有能供養父</span><a name="1047b01" id="1047b01">母。衣服飲食臥具湯藥房舍財寶。恭敬禮拜</a><a name="1047b02" id="1047b02">讚歎尊重。是人則能供養東方。父母還以五</a><a name="1047b03" id="1047b03">事報之。一者至心愛念。二者終不欺誑。三者</a><a name="1047b04" id="1047b04">捨財與之。四者為娉上族。五者教以世事。</a><a name="1047b05" id="1047b05">言南方者即是師長。若有人能供養師長。</a><a name="1047b06" id="1047b06">衣服飲食臥具湯藥。尊重讚歎恭敬禮拜。早</a><a name="1047b07" id="1047b07">起晚臥受行善教。是人則能供養南方。是師</a><a name="1047b08" id="1047b08">復以五事報之。一者速教不令失時。二者盡</a><a name="1047b09" id="1047b09">教不令不盡。三者勝己不生妒嫉。四者將</a><a name="1047b10" id="1047b10">付嚴師善友。五者臨終捨財與之。言西方者</a><a name="1047b11" id="1047b11">即是妻子。若有人能供給妻子。衣服飲食臥</a><a name="1047b12" id="1047b12">具湯藥瓔珞服飾嚴身之具。是人則是供養</a><a name="1047b13" id="1047b13">西方。妻子復以十四事報之。一者所作盡</a><a name="1047b14" id="1047b14">心營之。二者常作終不懈慢。三者所作必令</a><a name="1047b15" id="1047b15">終竟。四者疾作不令失時。五者常為瞻視</a><a name="1047b16" id="1047b16">賓客。六者淨其房舍臥具。七者愛敬言則</a><a name="1047b17" id="1047b17">柔軟。八者僮使軟言教詔。九者善能守護</a><a name="1047b18" id="1047b18">財物。十者晨起夜寐。十一者能設淨食。十二</a><a name="1047b19" id="1047b19">者能忍教誨。十三者能覆惡事。十四者能瞻</a><a name="1047b20" id="1047b20">病苦。言北方者即善知識。若有人能供施善</a><a name="1047b21" id="1047b21">友任力與之。恭敬軟言禮拜讚歎。是人則能</a><a name="1047b22" id="1047b22">供養北方。是善知識復以四事而還報之。一</a><a name="1047b23" id="1047b23">者教修善法。二者令離惡法。三者有恐怖時</a><a name="1047b24" id="1047b24">能為救解。四者放逸之時能令除捨。言下</a><a name="1047b25" id="1047b25">方者即是奴婢。若有人能供給奴婢。衣服</a><a name="1047b26" id="1047b26">飲食病瘦醫藥。不罵不打。是人則能供給</a><a name="1047b27" id="1047b27">下方。奴婢復以十事報之。一者不作罪過。</a><a name="1047b28" id="1047b28">二者不待教作。三者作必令竟。四者疾作不</a><a name="1047b29" id="1047b29">令失時。五者主雖貧窮終不捨離。六者早起。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241047a.htm'><img src='up.gif' border=0></a>
<a href='T241047c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>