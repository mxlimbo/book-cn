<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1032a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷3)</font> <font face='Arial'>T23, p1032a</h2></font><hr>
<span class='old'>
</a><a name="1031c28" id="1031c28">四月共住。佛已許度外道。四月共住。承事供</a><a name="1031c29" id="1031c29">養不捨本衣。時諸苾芻不知共住。及以度法。</span><a name="1032a01" id="1032a01">以緣白佛。佛言。若有外道。來求出家。先可應</a><a name="1032a02" id="1032a02">問身無障難。若無障難已與受三歸。及五學</a><a name="1032a03" id="1032a03">處。將向眾中。於僧伽前。蹲踞合掌。教彼作如</a><a name="1032a04" id="1032a04">是言。大德僧伽聽。我是外道。名字某甲。今求</a><a name="1032a05" id="1032a05">出家。於四月中。以我本服。供養僧伽。願眾許</a><a name="1032a06" id="1032a06">我。已著眼見耳不聞處。應可差一苾芻。謂</a><a name="1032a07" id="1032a07">作羯磨。作如是說。大德僧伽聽。此外道某甲。</a><a name="1032a08" id="1032a08">今求出家。以本服於四月中。供養鄔波馱耶。</a><a name="1032a09" id="1032a09">及以僧伽。若僧伽時至聽者。僧伽應許。若不</a><a name="1032a10" id="1032a10">許者說。如是三說。僧伽已聽許。由其默然故。</a><a name="1032a11" id="1032a11">我今如是持。於四月中所有事業。一同求寂。</a><a name="1032a12" id="1032a12">著親教師衣。食僧伽食。於四月中。若舊見改。</a><a name="1032a13" id="1032a13">應與出家。若心樂外道者。應驅令出。爾時具</a><a name="1032a14" id="1032a14">壽鄔波離問佛。世尊。如佛所說。改舊見者。云</a><a name="1032a15" id="1032a15">何得知改於舊見。佛言。應於彼前。讚歎三寶。</a><a name="1032a16" id="1032a16">說佛功德。應毀外道。種種毀訾。若聞讚歎佛</a><a name="1032a17" id="1032a17">法與僧。聞毀本族。心生歡喜。應與出家。若讚</a><a name="1032a18" id="1032a18">三寶。心則不喜。聞毀訾外道。心生憂慼。即不</a><a name="1032a19" id="1032a19">應度。應驅擯出。若聞毀訾外道之種。心不瞋</a><a name="1032a20" id="1032a20">恨。便生歡喜。是改舊見。佛言。若有事火外</a><a name="1032a21" id="1032a21">道。來求出家。應與彼度。及授近圓。何以故。</a><a name="1032a22" id="1032a22">此事火種類。信三種業。何等為三。所謂有業。</a><a name="1032a23" id="1032a23">及所作業。與作因業。是故應度。汝等苾芻。應</a><a name="1032a24" id="1032a24">如是學。此等有業。與有所作業。及所作因業。</a><a name="1032a25" id="1032a25">汝等當學</a><a name="1032a26" id="1032a26"><p>佛在王舍城。羯蘭鐸迦池。竹林園。三月坐</a><a name="1032a27" id="1032a27">雨安居已。時王舍城。耆宿苾芻數少。年少者</a><a name="1032a28" id="1032a28">多。爾時世尊欲往南山。遊行人間。告阿難陀</a><a name="1032a29" id="1032a29">曰。汝應告諸苾芻。欲隨世尊者。應修營支伐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231031c.htm'><img src='up.gif' border=0></a>
<a href='T231032b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>