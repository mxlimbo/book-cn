<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0732b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷8)</font> 舍利弗品 <font face='Arial'>T24, p0732b</h2></font><hr>
<span class='old'>
</a><a name="0732a28" id="0732a28">罪。物主言我不得此物。比丘得波羅夷罪。</a><a name="0732a29" id="0732a29">問曰。何謂無斷步。答曰。若比丘欲偷物。</span><a name="0732b01" id="0732b01">及人將物去。初舉一步得偷蘭遮罪。第二</a><a name="0732b02" id="0732b02">步得波羅夷罪。問曰。何謂離本處。答曰。若</a><a name="0732b03" id="0732b03">人舉物在地上。此比丘以盜心摩觸。得突</a><a name="0732b04" id="0732b04">吉羅罪。動搖者得偷蘭遮罪。若離本處。得</a><a name="0732b05" id="0732b05">波羅夷罪。問曰。何謂為要。答曰。若比丘</a><a name="0732b06" id="0732b06">自要言。我至某處某處。我便將此物去。若</a><a name="0732b07" id="0732b07">至某處取物。一腳在界內一腳在界外。偷</a><a name="0732b08" id="0732b08">蘭遮。若兩腳俱出界外。波羅夷。若關稅處</a><a name="0732b09" id="0732b09">將物過不輸稅。若過稅處一腳在稅內。偷</a><a name="0732b10" id="0732b10">蘭遮。若兩腳俱出稅外。波羅夷。法師曰。</a><a name="0732b11" id="0732b11">此是論雜物者教。三者擲。四者能取。五者</a><a name="0732b12" id="0732b12">捨心。問曰。何謂自手取。他物以手自偷取。</a><a name="0732b13" id="0732b13">是名自手。教者若比丘教他人汝取某甲</a><a name="0732b14" id="0732b14">物。是名教也。擲者若住在關稅內。而擲出</a><a name="0732b15" id="0732b15">外重物者。得波羅夷罪。以此句故與要處</a><a name="0732b16" id="0732b16">俱等。能取者。教人若某甲物汝能取者。取</a><a name="0732b17" id="0732b17">不能得且止。此人即隨教而去。若偷得此</a><a name="0732b18" id="0732b18">物。教者遣去得波羅夷。不捨者主心不捨</a><a name="0732b19" id="0732b19">若空地。亦名不捨。取此物者是名盜也。盜</a><a name="0732b20" id="0732b20">者是朱羅也。法師曰。我以法中不取文字</a><a name="0732b21" id="0732b21">但取其義。言盜者奪將舉斷步離本處相</a><a name="0732b22" id="0732b22">要。問曰。何謂為奪。若比丘奪人園林共諍</a><a name="0732b23" id="0732b23">時。得突吉羅罪。令園主狐疑得偷蘭遮罪。</a><a name="0732b24" id="0732b24">若園主作決定失心。比丘得波羅夷罪。問</a><a name="0732b25" id="0732b25">曰。何謂為將。若比丘將人物以頭戴之。以</a><a name="0732b26" id="0732b26">偷心摩觸。得突吉羅罪。若以手搖動。得偷</a><a name="0732b27" id="0732b27">蘭遮罪。若下置肩上。得波羅夷罪。問曰。何</a><a name="0732b28" id="0732b28">謂為舉。答曰。若比丘受人寄物舉置藏。其</a><a name="0732b29" id="0732b29">主還就比丘取。比丘答言我不受汝寄。作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240732a.htm'><img src='up.gif' border=0></a>
<a href='T240732c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>