<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0532a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷38)</font> 明一百四十一波夜提法之一 <font face='Arial'>T22, p0532a</h2></font><hr>
<span class='old'>
</a><a name="0531c28" id="0531c28">沒。乃至須臾者須臾間。習近住者身習近住。</a><a name="0531c29" id="0531c29">口習近住。身口習近住。下至園民沙彌者</span><a name="0532a01" id="0532a01">波夜提。波夜提者如上說。若比丘尼習近住</a><a name="0532a02" id="0532a02">者波夜提。若比丘尼習近住展轉相樂住者。</a><a name="0532a03" id="0532a03">和上尼阿闍梨尼應離別送著異方。若比丘</a><a name="0532a04" id="0532a04">習近住者越比尼罪。是故世尊說</a><a name="0532a05" id="0532a05"><p>佛住舍衛城。爾時偷蘭難陀比丘尼共餘比</a><a name="0532a06" id="0532a06">丘尼諍鬥。便相咒誓言。南無佛指佛誓。指</a><a name="0532a07" id="0532a07">阿闍梨誓袈裟邊誓。若我作是者。我不在袈</a><a name="0532a08" id="0532a08">裟中死。不得斷苦邊。得殺父母罪得背恩罪。</a><a name="0532a09" id="0532a09">得謗賢聖罪。入泥犁墮餓鬼墮畜生。我若爾</a><a name="0532a10" id="0532a10">者當入是諸趣。汝若爾者亦當入是諸趣中。</a><a name="0532a11" id="0532a11">諸比丘尼聞已語大愛道。大愛道即以是事往</a><a name="0532a12" id="0532a12">白世尊。佛言。呼是比丘尼來。來已問言。汝</a><a name="0532a13" id="0532a13">實爾不。答言實爾。佛言。此是惡事。汝云何出</a><a name="0532a14" id="0532a14">家人作是咒誓。此非法非律非如佛教。不</a><a name="0532a15" id="0532a15">可以是長養善法。乃至已聞者當重聞。若比</a><a name="0532a16" id="0532a16">丘尼自咒誓咒他者波夜提。比丘尼者如上</a><a name="0532a17" id="0532a17">說。自咒誓者。南無佛指佛誓。指阿闍梨誓。我</a><a name="0532a18" id="0532a18">若爾者。當得如提婆達多罪。得妄語罪。得背</a><a name="0532a19" id="0532a19">恩罪。得兩舌罪。若我爾者。梵行不成就。不</a><a name="0532a20" id="0532a20">在袈裟中死。入泥梨墮畜生餓鬼。若汝謗我</a><a name="0532a21" id="0532a21">者。亦當得是罪。作是誓者波夜提。若比丘作</a><a name="0532a22" id="0532a22">是誓越比尼罪。是故世尊說</a><a name="0532a23" id="0532a23"><p>佛住舍衛城。爾時偷蘭難陀共諸比丘尼鬥諍</a><a name="0532a24" id="0532a24">已。瞋恚自打自抓大啼哭淚出。諸比丘尼聞</a><a name="0532a25" id="0532a25">已語大愛道。大愛道即以是事往白世尊。佛</a><a name="0532a26" id="0532a26">言。喚是比丘尼來。來已問言。汝實爾不。答</a><a name="0532a27" id="0532a27">言實爾。佛言。汝云何瞋恚自打而啼哭淚出。</a><a name="0532a28" id="0532a28">此非法非律不如佛教。不可以是長養善法。</a><a name="0532a29" id="0532a29">佛告大愛道瞿曇彌。依止舍衛城住比丘尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220531c.htm'><img src='up.gif' border=0></a>
<a href='T220532b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>