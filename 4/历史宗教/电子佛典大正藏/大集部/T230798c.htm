<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0798c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0798c</h2></font><hr>
<span class='old'>
</a><a name="0798b28" id="0798b28">婆羅門。娶妻未久便生一息。於後復誕一男。</a><a name="0798b29" id="0798b29">如是乃至生十二子。年俱長大各並娶妻。廣</span><a name="0798c01" id="0798c01">為居宅。其母不久染患命終父既年衰。兩目</a><a name="0798c02" id="0798c02">青盲一無所睹時彼新婦兒不在時。便與外</a><a name="0798c03" id="0798c03">人行邪惡事。婆羅門善知聲相。聞行聲時。知</a><a name="0798c04" id="0798c04">是己子。知是他人。聞彼行聲知非己子。即呵</a><a name="0798c05" id="0798c05">叱彼新婦曰。汝莫如是造邪惡行。時彼新婦</a><a name="0798c06" id="0798c06">知其瞋已。共相告語。此婆羅門當與我等作</a><a name="0798c07" id="0798c07">無利事。我今宜可絕其美食。便與麤飯投以</a><a name="0798c08" id="0798c08">醋漿。時婆羅門。年既衰耄不堪噉食。時婆羅</a><a name="0798c09" id="0798c09">門告諸子曰。汝諸新婦與我麤食投以醋漿。</a><a name="0798c10" id="0798c10">豈能濟命。時彼諸子告其婦曰。汝等何因與</a><a name="0798c11" id="0798c11">父麤飯和以醋漿。婦告夫曰。大翁福盡。我等</a><a name="0798c12" id="0798c12">何過。每煮飯時於其釜中投以白米。變成赤</a><a name="0798c13" id="0798c13">飯。和以美酪變作醋漿。其夫報曰。何有斯</a><a name="0798c14" id="0798c14">理。妻便答曰。仁若不信當可親觀。諸婦議曰。</a><a name="0798c15" id="0798c15">我已告夫須求免過。遂至陶師處告曰。賢首。</a><a name="0798c16" id="0798c16">汝頗能作兩枚瓦釜口一腹二各容數升。陶</a><a name="0798c17" id="0798c17">師曰。與我倍價我當為作。報言善。陶師作已。</a><a name="0798c18" id="0798c18">婦即酬直。持歸為翁作食。在私屏處。於二釜</a><a name="0798c19" id="0798c19">中一隔內投赤米。一隔內置醋漿。既對夫前。</a><a name="0798c20" id="0798c20">即便一隔內投白米。一隔內置美酪。二釜俱</a><a name="0798c21" id="0798c21">熟遂告夫曰。為先與翁食君先食耶。夫曰先</a><a name="0798c22" id="0798c22">奉我父。其妻即於一釜中斟與赤飯。次於一</a><a name="0798c23" id="0798c23">釜酌與醋漿。次至夫邊授以白糜。并安美酪。</a><a name="0798c24" id="0798c24">兒既見已白其父曰。慈父福德實爾消亡。同</a><a name="0798c25" id="0798c25">一釜中。看著白米及安美酪。及其熟已變為</a><a name="0798c26" id="0798c26">赤飯醋漿。其父聞已竊作是念。我從少小不</a><a name="0798c27" id="0798c27">行欺誑。興立生計皆如法求財。何故今時福</a><a name="0798c28" id="0798c28">業消盡。蓋應是此惡行婦人。自為詐偽見欺</a><a name="0798c29" id="0798c29">於我。老翁便伺人不在時。獨入廚中摸諸釜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230798b.htm'><img src='up.gif' border=0></a>
<a href='T230799a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>