<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0541c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷3)</font> <font face='Arial'>T24, p0541c</h2></font><hr>
<span class='old'>
</a><a name="0541b28" id="0541b28">人上。若於迮路口觸女肩。此皆無犯。入乞</a><a name="0541b29" id="0541b29">食時。應須用意。女有欲意。乞水飲時。以手逼</span><a name="0541c01" id="0541c01">口而飲水者。苾芻不應連注與水。或令掬</a><a name="0541c02" id="0541c02">飲待盡更傾。若異此者便得惡作。女無染心</a><a name="0541c03" id="0541c03">連注無犯</a><a name="0541c04" id="0541c04"><p><b>　　<A NAME="n262"></A>說鄙惡語學處第三</b></a><a name="0541c05" id="0541c05"><p>佛在室羅伐城。時鄔陀夷苾芻見諸女人入</a><a name="0541c06" id="0541c06">寺中。看共為鄙語染心調弄。因招譏醜事惱</a><a name="0541c07" id="0541c07">同前。制斯學處</a><a name="0541c08" id="0541c08"><p>若復苾芻以染纏心。共女人作鄙惡不軌。婬</a><a name="0541c09" id="0541c09">欲相應語如夫妻者。僧伽伐尸沙</a><a name="0541c10" id="0541c10"><p>染纏義如上</a><a name="0541c11" id="0541c11"><p>女人者。謂是人女。解善惡言此中為顯過失</a><a name="0541c12" id="0541c12">故。共相故。自相故。譬喻故。過失者。謂說鄙</a><a name="0541c13" id="0541c13">惡言自體及因。皆是雜染。現是鄙穢當墮惡</a><a name="0541c14" id="0541c14">趣故。共相者。謂作不軌。言軌則上人之所棄</a><a name="0541c15" id="0541c15">故。共知是非法。自相者。婬欲相應之言。譬</a><a name="0541c16" id="0541c16">喻者謂如夫妻。此中犯者有九種。言皆得本</a><a name="0541c17" id="0541c17">罪。苾芻染心對有知人女。善說惡說。直乞</a><a name="0541c18" id="0541c18">方便乞。直問曲問。若引事。若讚歎。若瞋</a><a name="0541c19" id="0541c19">罵。於斯九事一一若與鄙惡之言。合而說</a><a name="0541c20" id="0541c20">者。犯僧伽伐尸沙。若彼不聞或聞而不解。</a><a name="0541c21" id="0541c21">若無鄙惡字者。得窣吐羅罪。如是人女來對</a><a name="0541c22" id="0541c22">苾芻說斯九事。染心而受隨言應答。共說不</a><a name="0541c23" id="0541c23">軌。亦得本罪。言善說者。汝三瘡門實是可</a><a name="0541c24" id="0541c24">愛。言惡說者。汝三瘡門不是好物。言直乞</a><a name="0541c25" id="0541c25">者。汝來共我行如是如是事。方便乞者。顯</a><a name="0541c26" id="0541c26">有愛心我當於汝極生愛念。言直問者。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240541b.htm'><img src='up.gif' border=0></a>
<a href='T240542a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>