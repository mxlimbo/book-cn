<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0877c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷6)</font> 僧殘法之一 <font face='Arial'>T24, p0877c</h2></font><hr>
<span class='old'>
</a><a name="0877b28" id="0877b28">羅門。不施梯閣能得取者。便以與之。世尊</a><a name="0877b29" id="0877b29">常嘆聲聞之中目犍連神足第一。可往取之。</span><a name="0877c01" id="0877c01">時目連答。以木缽故現神足乎。以是故。我不</a><a name="0877c02" id="0877c02">往取。時尊者賓頭盧。即還房中。明日平旦著</a><a name="0877c03" id="0877c03">衣持缽。上下齊整不左右顧視。如擎油缽。念</a><a name="0877c04" id="0877c04">不分散端攝五根。如牛被駕。往詣樹提長者</a><a name="0877c05" id="0877c05">舍。長者遙見尊者賓頭盧來行步安詳。被僧</a><a name="0877c06" id="0877c06">伽梨捉缽持杖。即起出迎。叉手白言。善來賓</a><a name="0877c07" id="0877c07">頭盧。久不來。此聖體輕強不。可於此坐。時尊</a><a name="0877c08" id="0877c08">者賓頭盧即坐。樹提長者頭面禮足在一面</a><a name="0877c09" id="0877c09">坐。賓頭盧問長者。聞汝作栴檀缽。豎大長木</a><a name="0877c10" id="0877c10">舉缽著上。其有沙門婆羅門。不施梯閣能得</a><a name="0877c11" id="0877c11">取者。便以施之。為實爾不。長者答曰。審有此</a><a name="0877c12" id="0877c12">語。時賓頭盧不起于座。遙申手取缽。長者</a><a name="0877c13" id="0877c13">見此神變歡喜踊躍。長者白言。願借此缽入</a><a name="0877c14" id="0877c14">舍盛飯。即入盛滿羹飯授與賓頭盧。賓頭盧</a><a name="0877c15" id="0877c15">即起詣竹園迦蘭陀所。語諸比丘。我向者至</a><a name="0877c16" id="0877c16">樹提長者家。大長木頭取此缽。諸比丘聞不</a><a name="0877c17" id="0877c17">知何答。往具白世尊。世尊知而問賓頭盧。汝</a><a name="0877c18" id="0877c18">審為此事耶。審爾世尊。世尊告曰。云何比丘</a><a name="0877c19" id="0877c19">坐小木缽。自現神足。賓頭盧。我今擯汝。終</a><a name="0877c20" id="0877c20">身不得般泥洹。不得住閻浮提。時尊者賓頭</a><a name="0877c21" id="0877c21">盧受世尊擯。從坐起。頭面禮足遶三匝而去。</a><a name="0877c22" id="0877c22">時世尊見賓頭盧去不久。集和合僧為沙門</a><a name="0877c23" id="0877c23">結戒。若比丘琣菢僕痧}為五分綴用。若更</a><a name="0877c24" id="0877c24">求好者。捨墮。比丘得新缽。當持故者還比丘</a><a name="0877c25" id="0877c25">僧。比丘僧持新者。授此比丘。終身持壞乃止。</a><a name="0877c26" id="0877c26">時賓頭盧還房收攝什物。即坐三昧沒閻浮</a><a name="0877c27" id="0877c27">提。出拘耶尼。於彼夏坐中授五百優婆塞五</a><a name="0877c28" id="0877c28">百優婆夷戒。五百弟子授具足戒。起五百塔</a><a name="0877c29" id="0877c29">婆。五百房薦席床。拘遙枕各五百賓頭盧於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240877b.htm'><img src='up.gif' border=0></a>
<a href='T240878a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>