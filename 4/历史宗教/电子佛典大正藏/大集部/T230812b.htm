<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0812b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷34)</font> 九十波逸底迦法 展轉食學處第三十一 <font face='Arial'>T23, p0812b</h2></font><hr>
<span class='old'>
</a><a name="0812a28" id="0812a28">懃即放令去。往市店所求自傭賃。時有婆羅</a><a name="0812a29" id="0812a29">門居士等來覓作人。曾不見問乃至日暮。佇</span><a name="0812b01" id="0812b01">立行中諸人散盡。遂便還舍。母問曰得傭力</a><a name="0812b02" id="0812b02">處不。答言曾無見問。母曰豈有作人如汝束</a><a name="0812b03" id="0812b03">帶。凡作人者。頭蒙塵土著破弊衣。在作行中</a><a name="0812b04" id="0812b04">他人見問。既至明朝如母所說。著麤衣服住</a><a name="0812b05" id="0812b05">作行中。時有長者欲造宅舍。來至行中覓傭</a><a name="0812b06" id="0812b06">力者。將餘人去不問貧生。于時貧生報長者</a><a name="0812b07" id="0812b07">曰。我亦客作何不相雇。長者曰汝容貌柔</a><a name="0812b08" id="0812b08">軟。豈能執作。答曰傭力之人豈先與價。長</a><a name="0812b09" id="0812b09">者曰日暮方酬貧生曰我且為作。至日晡時</a><a name="0812b10" id="0812b10">若稱作功當酬價直。若不愜意物不須與。長</a><a name="0812b11" id="0812b11">者將歸令其作務。諸餘作者並不齊心。唯此</a><a name="0812b12" id="0812b12">貧生盡力為作。諸人報曰。觀汝形勢未解客</a><a name="0812b13" id="0812b13">作。但可度日。何苦自身。貧生報曰。兄等知不。</a><a name="0812b14" id="0812b14">我由惡業生在貧家。今更欺人當生何道。諸</a><a name="0812b15" id="0812b15">人報曰。汝今未解且事勤勞。不久之間懶劇</a><a name="0812b16" id="0812b16">於我。時彼貧生善能談說。為諸作者巧說當</a><a name="0812b17" id="0812b17">機。諸人樂聞執作隨走欲聽其話。不暇徐行。</a><a name="0812b18" id="0812b18">貧生引之乃至終日。一日之作比餘兩倍。長</a><a name="0812b19" id="0812b19">者至暮自來檢察。睹其所作倍勝於常。問當</a><a name="0812b20" id="0812b20">作人曰。汝於今日加作人耶。報言不加。若爾</a><a name="0812b21" id="0812b21">何故兩倍於前。其當作人以事具告。長者聞</a><a name="0812b22" id="0812b22">已極生歡喜。遂與貧人兩倍之價。貧入問曰。</a><a name="0812b23" id="0812b23">兩日之價豈併相酬。長者曰我心愧汝。故倍</a><a name="0812b24" id="0812b24">酬直。貧人曰若稱意者。乃至宅成常容我作。</a><a name="0812b25" id="0812b25">所有價直且未須還。作了之辰一時當付。長</a><a name="0812b26" id="0812b26">者曰善哉。遂常令執作。至宅功畢長者算錢</a><a name="0812b27" id="0812b27">欲酬作直。唯得四百五十未滿所期。貧人見</a><a name="0812b28" id="0812b28">已遂便啼泣。長者曰何故啼泣。豈我於汝相</a><a name="0812b29" id="0812b29">欺負耶。答曰長者大人無容欺負。然我本心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230812a.htm'><img src='up.gif' border=0></a>
<a href='T230812c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>