<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0484c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷7)</font> 悔眾教罪之餘 <font face='Arial'>T24, p0484c</h2></font><hr>
<span class='old'>
</a><a name="0484b28" id="0484b28">夏。於別解脫經。未曾讀誦不了其義此欲如</a><a name="0484b29" id="0484b29">何。佛言。雖滿六十夏。亦須依止。大德。當依</span><a name="0484c01" id="0484c01">何人。佛言。依止老者如無老者小者亦得。大</a><a name="0484c02" id="0484c02">德。若於師禮此欲如何。佛言。唯除禮拜。餘</a><a name="0484c03" id="0484c03">悉應作。此人名為老小苾芻</a><a name="0484c04" id="0484c04"><p>如世尊說。若滿七歲能驅烏者。得與出家。大</a><a name="0484c05" id="0484c05">德。有滿六歲。於僧伽食廚處。能作驅烏。彼亦</a><a name="0484c06" id="0484c06">合與出家不。佛言。不合。要滿七歲為定量</a><a name="0484c07" id="0484c07">故。大德。有滿七歲。於僧伽食廚處。不能驅</a><a name="0484c08" id="0484c08">烏。彼亦合與出家不。佛言。不合。要能驅烏。</a><a name="0484c09" id="0484c09">為定量故。大德。若有苾芻七德成就。應教授</a><a name="0484c10" id="0484c10">苾芻尼者。若未差應差。若已差不應捨。云何</a><a name="0484c11" id="0484c11">為七。一者持戒。二者多聞。三者住位耆宿。</a><a name="0484c12" id="0484c12">四者善都城語。五者不曾以身污苾芻尼。六</a><a name="0484c13" id="0484c13">於八他勝法所有開遮能廣宣說。七於八尊</a><a name="0484c14" id="0484c14">敬法善能開演。何謂持戒。於四他勝中一無</a><a name="0484c15" id="0484c15">虧犯。何謂多聞。於別解脫經皆已讀誦。何謂</a><a name="0484c16" id="0484c16">住位耆宿滿二十夏。或復過此。何謂善都城</a><a name="0484c17" id="0484c17">語。謂解當處大城談說。何謂不曾以身污苾</a><a name="0484c18" id="0484c18">芻尼。謂身不觸苾芻尼餘二如文可知。既具</a><a name="0484c19" id="0484c19">七德。如是應差。敷座席鳴犍稚。作言白</a><a name="0484c20" id="0484c20">已。先問能不。汝某甲苾芻能教授苾芻尼。增</a><a name="0484c21" id="0484c21">上戒增上心增上慧不。彼答言能。次一苾芻</a><a name="0484c22" id="0484c22">應先作白。方為羯磨(尼來請教授所有軌式如下應知上座量時以答其事)</a><a name="0484c23" id="0484c23"><p>教授苾芻尼白二</a><a name="0484c24" id="0484c24"><p>大德僧伽聽。此苾芻某甲。能往教授苾芻尼</a><a name="0484c25" id="0484c25">眾增上戒增上定增上慧。若僧伽時至聽者。</a><a name="0484c26" id="0484c26">僧伽應許。僧伽今差此苾芻某甲。往教授苾</a><a name="0484c27" id="0484c27">芻尼眾增上戒增上定增上慧。白如是。次作</a><a name="0484c28" id="0484c28">羯磨。大德僧伽聽。此苾芻某甲能往教授苾</a><a name="0484c29" id="0484c29">芻尼眾增上戒增上定增上慧。僧伽今差苾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240484b.htm'><img src='up.gif' border=0></a>
<a href='T240485a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>