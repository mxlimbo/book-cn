<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0773a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷27)</font> 九十波逸底迦法 向未圓具人說麤罪學處第七 <font face='Arial'>T23, p0773a</h2></font><hr>
<span class='old'>
</a><a name="0772c28" id="0772c28"><p>大德僧伽聽。此廣額苾芻松幹苾芻尼。於諸</a><a name="0772c29" id="0772c29">俗家作諸非法。遂令諸人不生敬信。此苾芻</span><a name="0773a01" id="0773a01">某甲能往俗家。說廣額苾芻松幹苾芻尼所</a><a name="0773a02" id="0773a02">行非法。僧伽今差苾芻某甲。於諸俗家為</a><a name="0773a03" id="0773a03">說摔人。於諸俗家說廣額苾芻松幹苾芻尼</a><a name="0773a04" id="0773a04">所行非法。若諸具壽許此苾芻某甲。於諸俗</a><a name="0773a05" id="0773a05">家活摔人。於諸俗家說廣額苾芻松幹苾</a><a name="0773a06" id="0773a06">芻尼所行非法者默然。若不許者說。僧伽今</a><a name="0773a07" id="0773a07">已許。差此苾芻某甲。於諸俗家活摔者。向</a><a name="0773a08" id="0773a08">諸俗家說廣額苾芻松幹苾芻尼所行非法</a><a name="0773a09" id="0773a09">由其默然故。我今如是持</a><a name="0773a10" id="0773a10"><p>汝等苾芻我今為彼。於諸俗家說摔苾芻制其</a><a name="0773a11" id="0773a11">行法。彼苾芻應至俗家作如是語。諸仁當聽。</a><a name="0773a12" id="0773a12">有污俗家者有污出家者。譬如田畦稻穀滋</a><a name="0773a13" id="0773a13">茂。便遭霜雹遂令苗稼盡見摧殘。又如甘蔗</a><a name="0773a14" id="0773a14">莖幹敷榮。遭赤節病遂令損壞無有遺餘。仁</a><a name="0773a15" id="0773a15">等當知。彼二罪惡之人亦復如是。仁等莫與</a><a name="0773a16" id="0773a16">共為雜住虧損聖教。當知此人自身損壞。</a><a name="0773a17" id="0773a17">猶如焦種不復生芽。今於聖教法律之中不</a><a name="0773a18" id="0773a18">能增長。汝等當觀如來應供正遍知。及觀上</a><a name="0773a19" id="0773a19">座尊者解了憍陳如。尊者婆澀波。尊者無勝。</a><a name="0773a20" id="0773a20">尊者賢善。尊者大名。尊者名稱。尊者圓滿。尊</a><a name="0773a21" id="0773a21">者無垢。尊者牛王。尊者善臂。尊者身子。尊者</a><a name="0773a22" id="0773a22">大目乾連。尊者俱恥羅。尊者大准陀。尊者大</a><a name="0773a23" id="0773a23">迦多演那。尊者嗢頻蠡迦攝。尊者那地迦</a><a name="0773a24" id="0773a24">攝。尊者伽耶迦攝。尊者大迦攝。尊者難提。如</a><a name="0773a25" id="0773a25">是等諸大苾芻。汝當觀察。時彼告令苾芻應</a><a name="0773a26" id="0773a26">於俗家如是告已。即出其舍。時廣額苾芻聞</a><a name="0773a27" id="0773a27">斯事已。便作是念。眾僧為我差彼苾芻。向俗</a><a name="0773a28" id="0773a28">家中說我過失。即便詣彼苾芻處作如是語。</a><a name="0773a29" id="0773a29">汝於俗家說我過失耶。彼便報曰。我得眾僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230772c.htm'><img src='up.gif' border=0></a>
<a href='T230773b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>