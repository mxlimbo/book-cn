<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0507a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷1)</font> 總序戒法異名等 <font face='Arial'>T23, p0507a</h2></font><hr>
<span class='old'>
</a><a name="0506c28" id="0506c28">迷惑倒亂猶若狂人。以飲酒故。廢失正業坐</a><a name="0506c29" id="0506c29">禪誦經佐助眾事。雖非實罪。以是因緣與實</span><a name="0507a01" id="0507a01">罪同例。問曰。優婆塞戒。但於眾生上得戒。</a><a name="0507a02" id="0507a02">非眾生上亦得戒不。但於可殺可盜可婬可</a><a name="0507a03" id="0507a03">妄語眾生上得戒耶。若於不可殺不可婬不</a><a name="0507a04" id="0507a04">可盜不可欺誑眾生亦得戒耶。答曰。於眾生</a><a name="0507a05" id="0507a05">上得四戒。於非眾生上得不飲酒戒。若眾</a><a name="0507a06" id="0507a06">生可殺不可殺可盜不可盜可婬不可婬可妄</a><a name="0507a07" id="0507a07">語不可妄語一切得戒。下至阿鼻地獄。上至</a><a name="0507a08" id="0507a08">非想處及三千世界。乃至如來一切有命之</a><a name="0507a09" id="0507a09">類。盡得此四戒。以初受戒時一切不殺一</a><a name="0507a10" id="0507a10">切不盜一切不婬一切不妄語無所限齊。以</a><a name="0507a11" id="0507a11">是故。一切眾生上無不得戒。凡受戒法。先</a><a name="0507a12" id="0507a12">與說法引導開解。令於一切眾生上起慈愍</a><a name="0507a13" id="0507a13">心。既得增上心。便得增上戒。夫得戒法。於</a><a name="0507a14" id="0507a14">一切眾生上。各得四戒。四戒差別有十二戒。</a><a name="0507a15" id="0507a15">於一切眾生上。不殺不盜不婬不妄語。凡起</a><a name="0507a16" id="0507a16">四惡。有三因緣。一以貪故起。二以瞋故起。三</a><a name="0507a17" id="0507a17">以癡故起。於一切眾生上。有十二惡。以反</a><a name="0507a18" id="0507a18">惡故。得十二善戒色也。一切無邊眾生上亦</a><a name="0507a19" id="0507a19">復如是。後有百萬千萬阿羅漢。入於涅槃。</a><a name="0507a20" id="0507a20">先於此阿羅漢上所得戒。始終成就不。以羅</a><a name="0507a21" id="0507a21">漢泥洹故。此戒亦失也。得不飲酒戒時。此一</a><a name="0507a22" id="0507a22">身始終三千世界內。一切所有酒上。咽咽得</a><a name="0507a23" id="0507a23">戒色。以受戒時一切酒盡不飲故。設酒滅盡。</a><a name="0507a24" id="0507a24">戒常成就而不失也。先受戒時。於一切女人</a><a name="0507a25" id="0507a25">上三瘡門中。得不婬戒。而後取婦。犯此戒</a><a name="0507a26" id="0507a26">不。答曰不犯。所以爾者。本於女上。得不邪婬</a><a name="0507a27" id="0507a27">戒。今是自婦。以非邪婬故。不犯此戒。以此語</a><a name="0507a28" id="0507a28">推一切同爾。以八戒十戒眾生非眾生類得</a><a name="0507a29" id="0507a29">戒亦如是。二百五十戒。一切眾生上各得七<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230506c.htm'><img src='up.gif' border=0></a>
<a href='T230507b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>