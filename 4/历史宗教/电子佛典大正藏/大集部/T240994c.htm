<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1483b 佛說目連問戒律中五百輕重事經 0994c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1483b 佛說目連問戒律中五百輕重事經</font> <font face='Arial'>(卷2)</font> 問沙彌品第十七 <font face='Arial'>T24, p0994c</h2></font><hr>
<span class='old'>
</a><a name="0994b28" id="0994b28">本。不捨戒不得更受。受亦不得戒</a><a name="0994b29" id="0994b29"><p>問沙彌為賊所抄。經歷年月。或轉經主。得</span><a name="0994c01" id="0994c01">逃不。答轉經主。不得</a><a name="0994c02" id="0994c02"><p>問沙彌犯禁。師僧已擯。謝得更出家不。答</a><a name="0994c03" id="0994c03">若不捨戒。故是沙彌。可懺而已</a><a name="0994c04" id="0994c04"><p>問白衣時。從沙彌受五戒。然後出家受大</a><a name="0994c05" id="0994c05">戒。本師故是沙彌。得呼為師不。答得呼</a><a name="0994c06" id="0994c06">為師。但不得為禮。沙彌應作禮。白衣時從</a><a name="0994c07" id="0994c07">尼受五戒。然後出家亦爾</a><a name="0994c08" id="0994c08"><p>問比丘貪資之物。其罪甚重。昔有一比丘。</a><a name="0994c09" id="0994c09">貪著一銅鐃。死後作餓鬼。眾分物竟。便來</a><a name="0994c10" id="0994c10">現其身。絕大黤黮如純黑雲。諸比丘驚怪。</a><a name="0994c11" id="0994c11">此是何物。眾中有得道者言。是死比丘。貪</a><a name="0994c12" id="0994c12">著鐃故墮餓鬼中。今故貪惜來欲索之。諸</a><a name="0994c13" id="0994c13">比丘即以鐃還既得便捉。舌舐放地而去。</a><a name="0994c14" id="0994c14">諸比丘還取之。而絕臭不可近。復使人更</a><a name="0994c15" id="0994c15">鑄作器。猶臭不可用。以此驗之。知貪為大</a><a name="0994c16" id="0994c16">患。比丘貪著衣服。乃有自焚之酷。昔有一</a><a name="0994c17" id="0994c17">比丘。喜作衣晝夜染著。得病困篤自知當</a><a name="0994c18" id="0994c18">死。便舉頭視衣。內起毒想言。我死後誰敢</a><a name="0994c19" id="0994c19">著我此服者。不久便命終作化生蛇。還</a><a name="0994c20" id="0994c20">來纏衣。眾與死比丘出燒。葬訖。遣人往取</a><a name="0994c21" id="0994c21">衣物。見蛇纏衣。近胭吐毒。不敢近。即還白</a><a name="0994c22" id="0994c22">眾具說所見。諸比丘便共往看之。都無敢</a><a name="0994c23" id="0994c23">近者。有一比丘得道。便入四等觀四等觀。</a><a name="0994c24" id="0994c24">毒不中。便往近之語言。此本是汝衣。今非</a><a name="0994c25" id="0994c25">汝有。何以護之便即捨去。不遠入一草。毒</a><a name="0994c26" id="0994c26">火出然草。還自燒身命終。即入地獄。地獄</a><a name="0994c27" id="0994c27">一日之中三過被燒。皆由貪害</a><a name="0994c28" id="0994c28"><p><b>　　<A NAME="n576"></A>歲坐竟懺悔文</b></a><a name="0994c29" id="0994c29"><p>若僧聽多薩阿竭。所受歲坐比丘應爾。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240994b.htm'><img src='up.gif' border=0></a>
<a href='T240995a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>