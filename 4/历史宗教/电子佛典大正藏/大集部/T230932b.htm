<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0932b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷5)</font> 媒嫁學處第一 <font face='Arial'>T23, p0932b</h2></font><hr>
<span class='old'>
</a><a name="0932a28" id="0932a28"><p>云何父護。謂在室女父常養護。若女已嫁其</a><a name="0932a29" id="0932a29">夫身死。或被禁縛。或時逃叛。其父防護。是名</span><a name="0932b01" id="0932b01">父護。母護亦爾。云何兄弟護。若女人父母及</a><a name="0932b02" id="0932b02">夫並皆亡歿。或時散失。在兄弟家而為住止。</a><a name="0932b03" id="0932b03">兄弟衛護。是名兄弟護。姊妹亦然。云何大公</a><a name="0932b04" id="0932b04">護。若女人父母宗親並皆亡歿。其夫疾患。</a><a name="0932b05" id="0932b05">或復癲狂。流移散失。依大公住。大公告曰。</a><a name="0932b06" id="0932b06">新婦汝可歡懷於我邊住。我憐念汝如觀己</a><a name="0932b07" id="0932b07">子。大公即便如法守護。是名大公護。大家護</a><a name="0932b08" id="0932b08">亦然。云何親護。從高祖已來所有眷屬。並名</a><a name="0932b09" id="0932b09">為親。過此非親。若女人父母兄弟姊妹夫主</a><a name="0932b10" id="0932b10">並皆亡歿。或癲狂等。或流離他土。便於餘</a><a name="0932b11" id="0932b11">親依止而住。是名親護。云何種護。謂婆羅門</a><a name="0932b12" id="0932b12">剎帝利薜舍戍達羅女。依種而住。名為種護</a><a name="0932b13" id="0932b13">云何族護。謂於婆羅門等中。有別氏族。如頗</a><a name="0932b14" id="0932b14">羅墮社高妾婆蹉等女。由此護名為族護。云</a><a name="0932b15" id="0932b15">何王法護。若女人親族並無。唯有一身。由王</a><a name="0932b16" id="0932b16">法故無人敢欺。是名王法護。又有法護者。若</a><a name="0932b17" id="0932b17">有女人孀居守節潔行貞心。人不欺犯。是名</a><a name="0932b18" id="0932b18">法護僧伽者若犯此罪。應依僧伽而行其法。</a><a name="0932b19" id="0932b19">及依僧伽而得出罪。不依別人。伐尸沙者。是</a><a name="0932b20" id="0932b20">餘殘義。若苾芻尼於八波羅市迦法中。隨犯</a><a name="0932b21" id="0932b21">其一無有餘殘。不得共住。此二十法。苾芻尼</a><a name="0932b22" id="0932b22">雖犯而有餘殘。是可治故。名曰僧殘。又因</a><a name="0932b23" id="0932b23">眾教示而罪得除亦名眾教。此中犯相其事</a><a name="0932b24" id="0932b24">云何。如前諸婦離別之狀。有其七種</a><a name="0932b25" id="0932b25"><p>攝頌曰</a><a name="0932b26" id="0932b26"><p class='lg'>　　正鬥及已鬥　　　折草投三瓦</a><br><a name="0932b27" id="0932b27">　　依法非我妻　　　普告多人證　</p></a><a name="0932b28" id="0932b28"><p>云何為七。一正鬥即離。二鬥後方離。三折草</a><a name="0932b29" id="0932b29">三段離。四三方擲瓦離。五依法對親離。六言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230932a.htm'><img src='up.gif' border=0></a>
<a href='T230932c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>