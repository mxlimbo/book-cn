<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0147a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷20)</font> 七滅諍法初 <font face='Arial'>T23, p0147a</h2></font><hr>
<span class='old'>
</a><a name="0146c28" id="0146c28">伽。四眾所恭敬尊重。是傳事人。應到彼住</a><a name="0146c29" id="0146c29">處語彼一比丘言。大德。是中事如是如是</span><a name="0147a01" id="0147a01">因緣起。闥賴吒不能斷。僧不能斷。先烏迴</a><a name="0147a02" id="0147a02">鳩羅不能斷。後烏迴鳩羅不能斷。還付先</a><a name="0147a03" id="0147a03">烏迴鳩羅。復不能斷。還是僧復不能斷。近</a><a name="0147a04" id="0147a04">住處僧亦不能斷。先烏迴鳩羅不能斷。後烏</a><a name="0147a05" id="0147a05">迴鳩羅不能斷。還先烏迴鳩羅復不能斷。還</a><a name="0147a06" id="0147a06">近住處僧復不能斷。傳事人道中亦不能斷。</a><a name="0147a07" id="0147a07">大上座持律比丘僧不能斷。傳事人於道中</a><a name="0147a08" id="0147a08">不能斷。三比丘二比丘不能斷。大德取是事。</a><a name="0147a09" id="0147a09">如法如比尼如佛教斷是事。是一比丘四眾</a><a name="0147a10" id="0147a10">所恭敬尊重讚歎者。應作是言。不可二人相</a><a name="0147a11" id="0147a11">言俱得勝。是中必一勝一負。若作如是語者。</a><a name="0147a12" id="0147a12">是名如法說。若不作如是語者。是名非</a><a name="0147a13" id="0147a13">法說。是諸相言比丘。若如法斷是事已。還更</a><a name="0147a14" id="0147a14">發起。犯波逸提。若但訶責言是斷不如法。</a><a name="0147a15" id="0147a15">犯突吉羅(六法)</a><a name="0147a16" id="0147a16"><p>佛在俱舍彌國。爾時俱舍彌比丘喜鬥諍相</a><a name="0147a17" id="0147a17">言。諸比丘以是事向佛廣說。佛言。從今聽布</a><a name="0147a18" id="0147a18">草比尼。用是布草比尼。僧中種種事起應滅。</a><a name="0147a19" id="0147a19">云何布草比尼。以是布草比尼法。滅僧中種</a><a name="0147a20" id="0147a20">種所起事。或有一住處。諸比丘喜鬥諍相言。</a><a name="0147a21" id="0147a21">是諸比丘應和合一處已。應作是念。諸長老。</a><a name="0147a22" id="0147a22">我等大失非得。大衰非利。大惡不善。我等</a><a name="0147a23" id="0147a23">以信故。佛法中出家求道。然今喜鬥諍相</a><a name="0147a24" id="0147a24">言。若我等求是事根本者。僧中或有未起事</a><a name="0147a25" id="0147a25">便起。已起事不可滅。作是念故白眾僧。若僧</a><a name="0147a26" id="0147a26">時到僧忍聽。是事以布草比尼法滅。是名</a><a name="0147a27" id="0147a27">白。即時是諸比丘應分作兩部各在一處。</a><a name="0147a28" id="0147a28">是中若有事比丘。向上座大長老應作是</a><a name="0147a29" id="0147a29">言。我等大失非得大衰非利大惡不善。我等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230146c.htm'><img src='up.gif' border=0></a>
<a href='T230147b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>