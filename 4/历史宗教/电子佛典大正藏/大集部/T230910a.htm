<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0910a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷1)</font> 八波羅市迦法 不淨行學處第一 <font face='Arial'>T23, p0910a</h2></font><hr>
<span class='old'>
</a><a name="0909c28" id="0909c28">婆羅門亦名尼拘律。富有財產多諸僕使。金</a><a name="0909c29" id="0909c29">銀珍寶庫藏盈溢。有大力勢如毘沙門王。乃</span><a name="0910a01" id="0910a01">有十八廣大聚落以充封祿。十六大邑以充</a><a name="0910a02" id="0910a02">僕使。有六十億上妙真金。其摩伽陀主大蓮</a><a name="0910a03" id="0910a03">花王有犁千具。婆羅門犁數與王等。恐招過</a><a name="0910a04" id="0910a04">咎但減於一。其人有子名迦攝波。容貌希奇</a><a name="0910a05" id="0910a05">聰叡無匹。明四薜陀并閑雜術。能建自宗善</a><a name="0910a06" id="0910a06">摧他論。智識猛利事同炬火。未有婚匹故</a><a name="0910a07" id="0910a07">遠相求。時婆羅門劫比羅。早以欽承迦攝波</a><a name="0910a08" id="0910a08">德。今聞殷富喜副先心。報諸人曰。敬隨來意。</a><a name="0910a09" id="0910a09">共結親婚。時諸學徒既蒙許已。喜還本宅告</a><a name="0910a10" id="0910a10">大婆羅門曰。我等已為迦攝波求得賢室端正</a><a name="0910a11" id="0910a11">無雙。劫比羅城大婆羅門女。名曰妙賢。其婆</a><a name="0910a12" id="0910a12">羅門聞是語已生大喜慶。答曰。我比所求今</a><a name="0910a13" id="0910a13">蒙遂意。其迦攝波聞已便念。為我求妻。雖言</a><a name="0910a14" id="0910a14">已得。傳聞殊勝未審何如。我今宜可自往觀</a><a name="0910a15" id="0910a15">察。遂詣父母。稽首白言。二尊當知。我今暫欲</a><a name="0910a16" id="0910a16">遊觀他處。父母告曰。我等二人有汝一子。愛</a><a name="0910a17" id="0910a17">念情重婚時復至。暫隨遊觀可速歸還。時迦</a><a name="0910a18" id="0910a18">攝波辭父母已。往劫比羅城。易服變形。縫小</a><a name="0910a19" id="0910a19">葉器。巡行乞丐。問知其舍。至彼門首。然而此</a><a name="0910a20" id="0910a20">國凡施食時。令少女持出。于時妙賢聞有乞</a><a name="0910a21" id="0910a21">者。遂自手擎食授與乞人。時迦攝波既見女</a><a name="0910a22" id="0910a22">已生希有想。遂便歎曰。如斯美貌舉世無雙。</a><a name="0910a23" id="0910a23">虛棄光華甚為難事。妙賢聞已。便告彼曰。豈</a><a name="0910a24" id="0910a24">所許者身已亡耶。迦攝波曰。彼人現在。女曰。</a><a name="0910a25" id="0910a25">若爾何緣忽作斯語。復告人曰。彼雖現在情</a><a name="0910a26" id="0910a26">不樂欲。女聞此語。亦驚歎曰。實為希有實為</a><a name="0910a27" id="0910a27">善事。我亦至誠不樂行欲。迦攝波曰。賢女。必</a><a name="0910a28" id="0910a28">如此者我是其人。我今與爾共立盟誓。父母</a><a name="0910a29" id="0910a29">之教誠不可違。除初婚時暫爾執手。過斯已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230909c.htm'><img src='up.gif' border=0></a>
<a href='T230910b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>