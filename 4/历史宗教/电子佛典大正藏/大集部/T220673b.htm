<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0673b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷16)</font> 九十單提法之一 <font face='Arial'>T22, p0673b</h2></font><hr>
<span class='old'>
</a><a name="0673a28" id="0673a28">慚愧者。嫌責闡陀言。云何闡陀欲犯戒。諸</a><a name="0673a29" id="0673a29">比丘諫而不從語便犯耶時諸比丘往世尊</span><a name="0673b01" id="0673b01">所。頭面禮足已在一面坐。以此因緣具</a><a name="0673b02" id="0673b02">白世尊。世尊爾時以此因緣集比丘僧。呵</a><a name="0673b03" id="0673b03">責闡陀言。汝所為非。非威儀非沙門法非</a><a name="0673b04" id="0673b04">淨行非隨順行。所不應為。云何闡陀。諸比</a><a name="0673b05" id="0673b05">丘諫而不從語便犯戒耶。以無數方便呵</a><a name="0673b06" id="0673b06">責闡陀已告諸比丘。此癡人多種有漏處最</a><a name="0673b07" id="0673b07">初犯戒。自今已去與比丘結戒。集十句義</a><a name="0673b08" id="0673b08">乃至正法久住。欲說戒者當如是說。若比</a><a name="0673b09" id="0673b09">丘不受諫者波逸提。比丘義如上。不受諫</a><a name="0673b10" id="0673b10">者。若他遮言莫作是不應爾。然故作犯根</a><a name="0673b11" id="0673b11">本不從語突吉羅。若自知我所作非。然故</a><a name="0673b12" id="0673b12">作犯根本不從語者波逸提。比丘尼波逸</a><a name="0673b13" id="0673b13">提。式叉摩那沙彌沙彌尼突吉羅。是謂為犯。</a><a name="0673b14" id="0673b14">不犯者若無智人來諫者報言。汝可問汝師</a><a name="0673b15" id="0673b15">和上學問誦經知諫法然後可諫。若諫者</a><a name="0673b16" id="0673b16">當用。若戲笑語若獨處語若在夢中語。若欲</a><a name="0673b17" id="0673b17">說此乃錯說彼一切無犯。無犯者。最初未</a><a name="0673b18" id="0673b18">制戒。癡狂心亂痛惱所纏(五十四竟)</a><a name="0673b19" id="0673b19"><p>爾時佛在波羅梨毘國。爾時尊者那迦波羅</a><a name="0673b20" id="0673b20">比丘。常侍世尊左右供給所須。佛語那迦</a><a name="0673b21" id="0673b21">波羅。汝取雨衣來。我欲至經行處經行。即</a><a name="0673b22" id="0673b22">受教取雨衣授與世尊。世尊爾時受雨衣</a><a name="0673b23" id="0673b23">已。至經行處經行。爾時釋提桓因。化作金</a><a name="0673b24" id="0673b24">經行堂已。合掌在世尊前白言。我世尊經</a><a name="0673b25" id="0673b25">行。我善逝經行。諸佛常法。若經行時。供養</a><a name="0673b26" id="0673b26">人在經行道頭立。爾時那迦波羅比丘。在</a><a name="0673b27" id="0673b27">經行道頭立。知前夜已過。白世尊言。初夜</a><a name="0673b28" id="0673b28">已過可還入房。爾時世尊默然。時那迦波羅</a><a name="0673b29" id="0673b29">知中夜後夜過明相已出眾鳥覺時天欲明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220673a.htm'><img src='up.gif' border=0></a>
<a href='T220673c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>