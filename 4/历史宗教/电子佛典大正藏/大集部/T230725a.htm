<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0725a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷19)</font> 三十泥薩祇波逸底迦法 從非親尼取衣學處第五 <font face='Arial'>T23, p0725a</h2></font><hr>
<span class='old'>
</a><a name="0724c28" id="0724c28">告膾者曰。若其父王隨我願者。我當口語足</a><a name="0724c29" id="0724c29">步還城。是時膾人心生希有馳走白王。王曰。</span><a name="0725a01" id="0725a01">若太子須王位者我即與之。況餘所求不隨</a><a name="0725a02" id="0725a02">其意。于時大王大喜充滿。告諸臣曰。卿等即</a><a name="0725a03" id="0725a03">宜治掃街衢香花遍布。懸繒幡蓋極令嚴好。</a><a name="0725a04" id="0725a04">如有言曰</a><a name="0725a05" id="0725a05"><p class='lg'>　　國主所出言　　　或復諸天類</a><br><a name="0725a06" id="0725a06">　　及諸證定者　　　隨意事皆成　</p></a><a name="0725a07" id="0725a07"><p>時諸臣等即奉王教。莊嚴城郭悉令妙好。于</a><a name="0725a08" id="0725a08">時無量百千人眾雲集街衢。企望太子步還</a><a name="0725a09" id="0725a09">城邑。是時啞躄太子足步還城。至大王所禮</a><a name="0725a10" id="0725a10">父王足。說伽他曰</a><a name="0725a11" id="0725a11"><p class='lg'>　　大王今當知　　　我非啞躄者</a><br><a name="0725a12" id="0725a12">　　亦非愚騃類　　　畏苦故須然</a><br><a name="0725a13" id="0725a13">　　我有足能行　　　有口分明語</a><br><a name="0725a14" id="0725a14">　　恐入惡道苦　　　故作如是事　</p></a><a name="0725a15" id="0725a15"><p>王曰。愛子若如是者。何不言說足步而行。怖</a><a name="0725a16" id="0725a16">懼之言有何意趣。太子白言</a><a name="0725a17" id="0725a17"><p class='lg'>　　願王當善聽　　　我為說因緣</a><br><a name="0725a18" id="0725a18">　　我於前世時　　　曾經六十歲</a><br><a name="0725a19" id="0725a19">　　得為王太子　　　具受五欲樂</a><br><a name="0725a20" id="0725a20">　　由斯六千歲　　　墮在泥黎中</a><br><a name="0725a21" id="0725a21">　　備受諸苦惱　　　不可以言說</a><br><a name="0725a22" id="0725a22">　　業盡方得出　　　重獲於人身</a><br><a name="0725a23" id="0725a23">　　我憶如是事　　　恐墮地獄中</a><br><a name="0725a24" id="0725a24">　　定不願為王　　　放我之林野　</p></a><a name="0725a25" id="0725a25"><p>王曰。愛子本作祠祀及修勝行。設諸施會供</a><a name="0725a26" id="0725a26">養仙人。冀得子息以紹王位。汝今何故捨而</a><a name="0725a27" id="0725a27">出家。太子曰</a><a name="0725a28" id="0725a28"><p class='lg'>　　我不求受欲　　　怨諍由是生</a><br><a name="0725a29" id="0725a29">　　願修真梵行　　　斯能壞怨敵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230724c.htm'><img src='up.gif' border=0></a>
<a href='T230725b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>