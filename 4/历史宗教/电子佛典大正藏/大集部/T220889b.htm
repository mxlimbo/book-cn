<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0889b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷44)</font> 呵責揵度第十一之一 <font face='Arial'>T22, p0889b</h2></font><hr>
<span class='old'>
</a><a name="0889a28" id="0889a28">事便有諍事。已有諍事而不除滅。時眾中</a><a name="0889a29" id="0889a29">有比丘聞。少欲知足行頭陀樂學戒者。</span><a name="0889b01" id="0889b01">嫌責彼二比丘已。往世尊所頭面禮足</a><a name="0889b02" id="0889b02">卻坐一面。以此因緣具白世尊。世尊爾時</a><a name="0889b03" id="0889b03">以此因緣集比丘僧。呵責彼二比丘。汝所</a><a name="0889b04" id="0889b04">為非。非威儀非沙門法非淨行非隨順</a><a name="0889b05" id="0889b05">行。所不應為。云何智慧盧醯那。共相鬥諍</a><a name="0889b06" id="0889b06">罵詈口出刀劍互求長短。令僧未有諍事</a><a name="0889b07" id="0889b07">而有諍事已有諍事而不除滅。世尊以無</a><a name="0889b08" id="0889b08">數方便呵責已告諸比丘。聽諸比丘與智</a><a name="0889b09" id="0889b09">慧盧醯那作呵責白四羯磨。應如是作集</a><a name="0889b10" id="0889b10">僧。集僧已為智慧等作舉。作舉已為作憶</a><a name="0889b11" id="0889b11">念。作憶念已應與罪。眾中應差堪能羯磨</a><a name="0889b12" id="0889b12">者如上作如是白。大德僧聽。此智慧盧醯</a><a name="0889b13" id="0889b13">那二比丘。喜共鬥諍共相罵詈口出刀劍互</a><a name="0889b14" id="0889b14">求長短。彼自共鬥諍已。若復有餘比丘鬥諍</a><a name="0889b15" id="0889b15">者。即復往彼勸言。汝等勉力莫不如他。汝</a><a name="0889b16" id="0889b16">等多聞智慧財富亦勝多有知識。我等當為</a><a name="0889b17" id="0889b17">汝作伴黨。令僧未有諍事而有諍事。已</a><a name="0889b18" id="0889b18">有諍事而不除滅。若僧時到僧忍聽。為智</a><a name="0889b19" id="0889b19">慧等二比丘作呵責羯磨。若後復更鬥諍共</a><a name="0889b20" id="0889b20">相罵詈者。眾僧當更增罪治。白如是。大德</a><a name="0889b21" id="0889b21">僧聽。此智慧盧醯那二比丘。喜共鬥諍共相</a><a name="0889b22" id="0889b22">罵詈口出刀劍互求長短。彼自共鬥諍已。</a><a name="0889b23" id="0889b23">若復有餘比丘鬥諍者。即復往彼勸言。汝等</a><a name="0889b24" id="0889b24">勉力莫不如他。汝等智慧多聞財富亦勝多</a><a name="0889b25" id="0889b25">有知識。我等當為汝作伴黨。令僧未有</a><a name="0889b26" id="0889b26">諍事而有諍事。已有諍事。而不除滅。僧為</a><a name="0889b27" id="0889b27">智慧等二比丘作呵責羯磨。誰諸長老忍。</a><a name="0889b28" id="0889b28">僧與智慧等二比丘作呵責羯磨。若後復</a><a name="0889b29" id="0889b29">更鬥諍共相罵詈者。眾僧當更增罪治。忍者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220889a.htm'><img src='up.gif' border=0></a>
<a href='T220889c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>