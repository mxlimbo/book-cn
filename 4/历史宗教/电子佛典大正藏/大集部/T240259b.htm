<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0259b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷12)</font> 第二門第十子攝頌難陀因緣之餘 <font face='Arial'>T24, p0259b</h2></font><hr>
<span class='old'>
</a><a name="0259a28" id="0259a28">莫隨我欲。莫依我語莫觀我相。莫隨沙門所</a><a name="0259a29" id="0259a29">有見解。莫於沙門而生恭敬。莫作是語沙門</span><a name="0259b01" id="0259b01">喬答摩是我大師。然而但可於我自證所得</a><a name="0259b02" id="0259b02">之法。獨在靜處思量觀察。常多修習隨於用</a><a name="0259b03" id="0259b03">心所觀之法。即於彼法觀想成就正念而住。</a><a name="0259b04" id="0259b04">自為洲渚自為歸處。法為洲渚法為歸處。無</a><a name="0259b05" id="0259b05">別洲渚無別歸處。難陀云何苾芻自為洲渚</a><a name="0259b06" id="0259b06">自為歸處。法為洲渚法為歸處。無別洲渚無</a><a name="0259b07" id="0259b07">別歸處。如是難陀。若有苾芻。於自內身隨</a><a name="0259b08" id="0259b08">觀而住。勤勇繫念得正解了。於諸世間所有</a><a name="0259b09" id="0259b09">恚惱。常思調伏。是謂隨觀內身是苦。若觀外</a><a name="0259b10" id="0259b10">身及內外身亦復如是。難陀。次於集法觀身</a><a name="0259b11" id="0259b11">而住觀滅而住。復於集滅二法觀身而住。</a><a name="0259b12" id="0259b12">即於此身能為正念。或但有智或但有見或</a><a name="0259b13" id="0259b13">但有念。無依而住於此世間知無可取。如</a><a name="0259b14" id="0259b14">是難陀。是謂苾芻於自內身隨觀而住。外</a><a name="0259b15" id="0259b15">身內外身為觀亦爾。次觀內受外受及內外</a><a name="0259b16" id="0259b16">受而住。觀內心外心及內外心而住觀內法</a><a name="0259b17" id="0259b17">外法及內外法而住。勤勇繫念得正解了。於</a><a name="0259b18" id="0259b18">諸世間所有恚惱常思調伏。觀集法住觀滅</a><a name="0259b19" id="0259b19">法住。復於集滅二法觀法而住。即於此身</a><a name="0259b20" id="0259b20">能為正念。或但有智或但有見或但有念。於</a><a name="0259b21" id="0259b21">此世間知無可取。如是難陀。是謂苾芻自為</a><a name="0259b22" id="0259b22">洲渚自為歸處。法為洲渚法為歸處。無別洲</a><a name="0259b23" id="0259b23">渚無別歸處。難陀。若有丈夫稟性質直遠離</a><a name="0259b24" id="0259b24">諂誑。於晨朝時來至我所。我以善法隨機</a><a name="0259b25" id="0259b25">教示。彼至暮時自陳所得。暮以法教旦陳所</a><a name="0259b26" id="0259b26">得。難陀。我之善法現得證悟。能除熱惱善應</a><a name="0259b27" id="0259b27">時機。易為方便是自覺法。善為覆護親對我</a><a name="0259b28" id="0259b28">前。聞所說法順於寂靜。能趣菩提是我所知。</a><a name="0259b29" id="0259b29">是故汝今見有自利。見有他利及二俱利。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240259a.htm'><img src='up.gif' border=0></a>
<a href='T240259c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>