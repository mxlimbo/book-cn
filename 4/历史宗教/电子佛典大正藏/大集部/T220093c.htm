<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0093c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷13)</font> 第二分之四尼律墮法 <font face='Arial'>T22, p0093c</h2></font><hr>
<span class='old'>
</a><a name="0093b28" id="0093b28">責。乃至今為諸比丘尼結戒。亦如上說。從今</a><a name="0093b29" id="0093b29">是戒應如是說。若比丘尼與人鬥已自打啼</span><a name="0093c01" id="0093c01">哭波逸提。若自椎自打。下下皆波逸提。式</a><a name="0093c02" id="0093c02">叉摩那沙彌尼突吉羅</a><a name="0093c03" id="0093c03"><p>爾時諸比丘尼。共遙指點旃茶修摩那說其</a><a name="0093c04" id="0093c04">鬥事。便謂罵已。復大喚言。諸比丘尼罵我。諸</a><a name="0093c05" id="0093c05">比丘尼即往問言。我等作何等罵。汝便不知</a><a name="0093c06" id="0093c06">何道。諸長老比丘尼聞種種訶責言。云何比</a><a name="0093c07" id="0093c07">丘尼不諦了人語。而妄云罵已。乃至今為諸</a><a name="0093c08" id="0093c08">比丘尼結戒。亦如上說。從今是戒應如是說。</a><a name="0093c09" id="0093c09">若比丘尼不諦了人語妄瞋他波逸提。式叉</a><a name="0093c10" id="0093c10">摩那沙彌尼突吉羅</a><a name="0093c11" id="0093c11"><p>爾時諸比丘尼共諍。各作咒誓言。我若如是</a><a name="0093c12" id="0093c12">當墮地獄。如調達瞿伽梨受罪。我亦當爾。我</a><a name="0093c13" id="0093c13">若不如是。汝當受如是罪。諸長老比丘尼聞</a><a name="0093c14" id="0093c14">種種訶責。乃至今為諸比丘尼結戒。亦如上</a><a name="0093c15" id="0093c15">說。從今是戒應如是說。若比丘尼自咒誓實</a><a name="0093c16" id="0093c16">以咒彼波逸提。作此咒誓。語語波逸提。式叉</a><a name="0093c17" id="0093c17">摩那沙彌尼突吉羅</a><a name="0093c18" id="0093c18"><p>爾時諸比丘尼。擲屎溺於籬牆外。污泥人及</a><a name="0093c19" id="0093c19">非人。時有婆羅門大臣。被冕齋潔清淨。晨</a><a name="0093c20" id="0093c20">朝洗浴著香熏衣。欲至天祠求復其官。裹</a><a name="0093c21" id="0093c21">頭行路恐見剃髮割截衣人。至比丘尼牆外</a><a name="0093c22" id="0093c22">遇。值擲屎灌其頭上。舉體流漫。便大恚言。</a><a name="0093c23" id="0093c23">我畏見此不吉人。而今乃為擲屎所灌。必是</a><a name="0093c24" id="0093c24">我命不吉祥事。然我要當至波斯匿王所言</a><a name="0093c25" id="0093c25">殺禿婢。於是便還。逢一相師婆羅門。婆羅門</a><a name="0093c26" id="0093c26">問言。何故如此。俱以事答。相師言。乃是大</a><a name="0093c27" id="0093c27">吉。汝今當得金錢一千復本官位。猶瞋不已。</a><a name="0093c28" id="0093c28">持此屎污之形。逕詣王所。王問。何故如此。</a><a name="0093c29" id="0093c29">即具以事答。王拍手大笑。即敕賜金錢一千<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220093b.htm'><img src='up.gif' border=0></a>
<a href='T220094a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>