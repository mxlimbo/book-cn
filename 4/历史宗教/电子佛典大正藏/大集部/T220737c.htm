<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0737c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷25)</font> 一百七十八單提法之一 <font face='Arial'>T22, p0737c</h2></font><hr>
<span class='old'>
</a><a name="0737b28" id="0737b28">學戒知慚愧者。嫌責偷羅難陀言。汝云何</a><a name="0737b29" id="0737b29">乃剃三處毛。諸比丘尼往白諸比丘。諸比丘</span><a name="0737c01" id="0737c01">往白世尊。世尊。以此因緣集比丘僧。呵責</a><a name="0737c02" id="0737c02">偷羅難陀。汝所為非。非威儀非沙門法非</a><a name="0737c03" id="0737c03">淨行非隨順行。所不應為。云何偷羅難陀</a><a name="0737c04" id="0737c04">乃剃三處毛。時世尊以無數方便呵責偷</a><a name="0737c05" id="0737c05">羅難陀已告諸比丘。此偷羅難陀比丘尼。多</a><a name="0737c06" id="0737c06">種有漏處最初犯戒。自今已去與比丘尼結</a><a name="0737c07" id="0737c07">戒。集十句義乃至正法久住。欲說戒者當</a><a name="0737c08" id="0737c08">如是說。若比丘尼剃三處毛者波逸提。比</a><a name="0737c09" id="0737c09">丘尼義如上。三處毛者。大小便處及腋下。若</a><a name="0737c10" id="0737c10">比丘尼剃三處毛。一動刀一波逸提。若拔若</a><a name="0737c11" id="0737c11">揃滅若燒。一切突吉羅。比丘偷羅遮。式叉</a><a name="0737c12" id="0737c12">摩那沙彌沙彌尼突吉羅。是謂為犯。不犯者。</a><a name="0737c13" id="0737c13">或有如是病。若有瘡須剃去著藥或為強</a><a name="0737c14" id="0737c14">力者所執不犯。不犯者最初未制戒。癡狂</a><a name="0737c15" id="0737c15">心亂痛惱所纏(七十一)</a><a name="0737c16" id="0737c16"><p>爾時婆伽婆。在釋翅搜迦維羅衛尼俱律</a><a name="0737c17" id="0737c17">園中。時摩訶波闍波提比丘尼。往至世尊所。</a><a name="0737c18" id="0737c18">頭面禮足在一面立。白佛言。世尊。女人身</a><a name="0737c19" id="0737c19">臭穢不淨。說是語已。即禮佛足繞三匝而</a><a name="0737c20" id="0737c20">去。時世尊以此因緣集比丘僧。告諸比丘。</a><a name="0737c21" id="0737c21">自今已去聽諸比丘尼以水作淨。時偷羅難</a><a name="0737c22" id="0737c22">陀聞此制已。即以水作淨。欲心內指水道</a><a name="0737c23" id="0737c23">中。指深爪傷內。血出污身衣臥具。諸比丘</a><a name="0737c24" id="0737c24">尼即問言。何所患苦。即具說因緣。時諸比</a><a name="0737c25" id="0737c25">丘尼聞。其中有少欲知足行頭陀樂學戒</a><a name="0737c26" id="0737c26">知慚愧者。嫌責偷羅難陀比丘尼。云何水</a><a name="0737c27" id="0737c27">作淨。乃以指內水道中傷內血出污身衣</a><a name="0737c28" id="0737c28">及污臥具。諸比丘尼往白諸比丘諸比丘往</a><a name="0737c29" id="0737c29">白世尊。世尊爾時以此因緣集比丘僧。呵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220737b.htm'><img src='up.gif' border=0></a>
<a href='T220738a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>