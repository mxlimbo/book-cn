<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0970b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷54)</font> 七百集法毘尼 <font face='Arial'>T22, p0970b</h2></font><hr>
<span class='old'>
</a><a name="0970a28" id="0970a28">制。答言。在王舍城因跋難陀釋子制。彼言</a><a name="0970a29" id="0970a29">大德長老。毘舍離婆闍子比丘。行此十事</span><a name="0970b01" id="0970b01">言。清淨如法是佛所聽。彼勸檀越。於布薩</a><a name="0970b02" id="0970b02">時施眾僧金銀。令分物人分。彼言。汝莫語</a><a name="0970b03" id="0970b03">餘人。何以故。恐諸比丘所見不同。而不與</a><a name="0970b04" id="0970b04">和合比丘。汝可往阿吁琲e山中。彼處有</a><a name="0970b05" id="0970b05">三浮陀比丘。是我同和上。與六十波羅離</a><a name="0970b06" id="0970b06">子比丘共住。彼皆勇猛精進度無所畏。以</a><a name="0970b07" id="0970b07">此因緣。具為彼說已共期。婆呵河邊我亦當</a><a name="0970b08" id="0970b08">往。時耶舍伽那子比丘。即往彼山中。至三</a><a name="0970b09" id="0970b09">浮陀所。以此因緣具向彼說之。期婆呵河</a><a name="0970b10" id="0970b10">邊。大德離婆多亦當來。時毘舍離婆闍子比</a><a name="0970b11" id="0970b11">丘。聞耶舍伽那子比丘往人間求索伴黨。</a><a name="0970b12" id="0970b12">彼即大持毘舍離好衣。往離婆多弟子所語</a><a name="0970b13" id="0970b13">言。我為大德離婆多故。持此好衣來與。今</a><a name="0970b14" id="0970b14">止不復與。即迴與汝可取。彼言止止我不</a><a name="0970b15" id="0970b15">受。彼復懃懃逼令受。彼遂便受。既受已。作</a><a name="0970b16" id="0970b16">是言。長老。彼波夷那波梨二國比丘共諍。</a><a name="0970b17" id="0970b17">世尊出在波夷那國。善哉長老。能為我白</a><a name="0970b18" id="0970b18">大德上座。波夷那波梨二國比丘共諍。世尊</a><a name="0970b19" id="0970b19">出在波夷那國。善哉大德。當助波夷那比</a><a name="0970b20" id="0970b20">丘。彼即答言。大德長老離婆多尊重。我難不</a><a name="0970b21" id="0970b21">敢言。彼即強逼之不已。便往離婆多所。白</a><a name="0970b22" id="0970b22">如是言。大德。彼波夷那波梨二國比丘共諍。</a><a name="0970b23" id="0970b23">世尊出在波夷那。願大德。助波夷那比丘。</a><a name="0970b24" id="0970b24">彼即答言。汝癡人。持我在不淨部中。汝去。</a><a name="0970b25" id="0970b25">不復須汝。彼得遣已。便往毘舍離婆闍子</a><a name="0970b26" id="0970b26">比丘所。語如是言。長老我先語汝。大德離</a><a name="0970b27" id="0970b27">婆多尊重。難可為言。我不能語。今大見</a><a name="0970b28" id="0970b28">責。彼問言說何等。彼言已遣我。復問言汝</a><a name="0970b29" id="0970b29">幾臘。答言十二歲。問言汝十二歲。猶故怖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220970a.htm'><img src='up.gif' border=0></a>
<a href='T220970c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>