<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0366b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷17)</font> 明單提九十二事法之一 <font face='Arial'>T22, p0366b</h2></font><hr>
<span class='old'>
</a><a name="0366a28" id="0366a28">言。眾僧為我作舉羯磨。師言。我不知。聞是語</a><a name="0366a29" id="0366a29">已。便作是言。長老。我不與欲不好不好。與羯</span><a name="0366b01" id="0366b01">磨不成就。我不與此羯磨欲。時諸比丘聞已。</a><a name="0366b02" id="0366b02">慚愧不樂。以是因緣。往白世尊。佛言。呼優波</a><a name="0366b03" id="0366b03">難陀來。來已乃至佛言。此是惡事。汝云何與</a><a name="0366b04" id="0366b04">欲已。復言。不與羯磨不成就。我不與是欲。汝</a><a name="0366b05" id="0366b05">云何不問便與欲。從今日後不聽不問事與</a><a name="0366b06" id="0366b06">欲。佛告諸比丘。依止舍衛城住者。皆悉令</a><a name="0366b07" id="0366b07">集。以十利故。與諸比丘制戒。乃至已聞者</a><a name="0366b08" id="0366b08">當重聞。若比丘與欲已。後瞋恚不喜。作如是</a><a name="0366b09" id="0366b09">言。我不與欲不好。與羯磨不成就。我不與此</a><a name="0366b10" id="0366b10">欲波夜提。比丘者如上說。與欲有二種。不</a><a name="0366b11" id="0366b11">問與問與。問與者問取欲人作何等事。答</a><a name="0366b12" id="0366b12">言。作折伏羯磨。與折伏羯磨欲。乃至舉羯磨。</a><a name="0366b13" id="0366b13">與舉羯磨欲。如是一一羯磨。問已與欲。是名</a><a name="0366b14" id="0366b14">問與。不問與者我與羯磨欲。如是三說。如是</a><a name="0366b15" id="0366b15">得通名與一切羯磨欲。唯除布薩自恣。是名</a><a name="0366b16" id="0366b16">不問與欲。後者作羯磨竟瞋恚不喜。瞋恚不</a><a name="0366b17" id="0366b17">喜者瞋名為九惱及非處起瞋。第十恚名學</a><a name="0366b18" id="0366b18">人凡夫有乃至羅漢亦有不喜。作如是語。我</a><a name="0366b19" id="0366b19">不與欲不好。與羯磨不成就。我不與是欲者</a><a name="0366b20" id="0366b20">波夜提。波夜提者如上說。若比丘僧集欲作</a><a name="0366b21" id="0366b21">羯磨一切盡應來。若有緣事。若熏缽染衣。</a><a name="0366b22" id="0366b22">若病塔事僧事有緣事。爾時當與欲。不得與</a><a name="0366b23" id="0366b23">欲已後作是言。我若彼聞者。此事不應如是</a><a name="0366b24" id="0366b24">作。若先已與欲羯磨者。後當隨喜。若僧中與</a><a name="0366b25" id="0366b25">欲已後更違者波夜提。若眾多人中若長老</a><a name="0366b26" id="0366b26">比丘前若和上阿闍梨前。與欲已後更違</a><a name="0366b27" id="0366b27">者越毘尼罪。是故說</a><a name="0366b28" id="0366b28"><p>佛住舍衛城。廣說如上爾時優波難陀是難</a><a name="0366b29" id="0366b29">陀弟。語難陀共行弟子。作如是言共汝入聚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220366a.htm'><img src='up.gif' border=0></a>
<a href='T220366c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>