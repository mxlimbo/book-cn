<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0254c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷4)</font> 盜戒之一 <font face='Arial'>T22, p0254c</h2></font><hr>
<span class='old'>
</a><a name="0254b28" id="0254b28">以不見某甲比丘等。阿難白佛言。世尊。先</a><a name="0254b29" id="0254b29">為諸比丘說不淨觀讚歎修習不淨觀功德。</span><a name="0254c01" id="0254c01">是諸比丘勤修不淨觀。修不淨觀已極厭患</a><a name="0254c02" id="0254c02">身。或有以刀自殺。乃至使鹿杖外道斷其命</a><a name="0254c03" id="0254c03">者。半月之中乃至六十人。諸不來者皆悉命</a><a name="0254c04" id="0254c04">過。唯願世尊更開餘法。不令諸比丘厭身自</a><a name="0254c05" id="0254c05">殺。令諸賢聖久存於世利益天人。於是佛告</a><a name="0254c06" id="0254c06">阿難。更有三昧。使諸比丘快樂善學不極厭</a><a name="0254c07" id="0254c07">身。何等三昧快樂善學不極厭身。所謂阿那</a><a name="0254c08" id="0254c08">般那念。阿難。云何比丘修阿那般那念。作</a><a name="0254c09" id="0254c09">證成就遊安樂住。若比丘依止城邑聚落住。</a><a name="0254c10" id="0254c10">時到著衣持缽入城乞食。攝身口意善住身</a><a name="0254c11" id="0254c11">念。心不馳亂常行正受。攝持諸根入城乞食。</a><a name="0254c12" id="0254c12">乞食已還至彼寂靜處安坐。謂於空地山澗</a><a name="0254c13" id="0254c13">巖窟塚間。敷草正坐。除諸貪欲瞋恚睡眠掉</a><a name="0254c14" id="0254c14">悔疑蓋滅諸障礙。心慧力明繫心在息。息入</a><a name="0254c15" id="0254c15">時知息入。息出時知息出。息入長時知息入</a><a name="0254c16" id="0254c16">長。息出長時知息出長。息入短時知息入短。</a><a name="0254c17" id="0254c17">息出短時知息出短。息入遍身時知息入遍</a><a name="0254c18" id="0254c18">身。出息遍身時知出息遍身。入息身行捨時</a><a name="0254c19" id="0254c19">知入息身行捨。出息身行捨時知出息身行</a><a name="0254c20" id="0254c20">捨。入息喜時知入息喜。出息喜時知出息喜。</a><a name="0254c21" id="0254c21">入息樂時知入息樂。出息樂時知出息樂。入</a><a name="0254c22" id="0254c22">息意行時知入息意行。出息意行時知出息</a><a name="0254c23" id="0254c23">意行。入息意行捨時知入息意行捨。出息</a><a name="0254c24" id="0254c24">意行捨時知出息意行捨。入息知心時知入</a><a name="0254c25" id="0254c25">息知心。出息知心時知出息知心。入息心悅</a><a name="0254c26" id="0254c26">時知入息心悅。出息心悅時知出息心悅。入</a><a name="0254c27" id="0254c27">息心定時知入息心定。出息心定時知出息</a><a name="0254c28" id="0254c28">心定。入息心解脫時知入息心解脫。出息心</a><a name="0254c29" id="0254c29">解脫時知出息心解脫。入息無常時知入息<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220254b.htm'><img src='up.gif' border=0></a>
<a href='T220255a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>