<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0676a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷16)</font> 九十單提法之一 <font face='Arial'>T22, p0676a</h2></font><hr>
<span class='old'>
</a><a name="0675c28" id="0675c28">方便呵責六群比丘已告諸比丘。此癡人</a><a name="0675c29" id="0675c29">多種有漏處最初犯戒。自今已去與比丘結</span><a name="0676a01" id="0676a01">戒。集十句義乃至正法久住。欲說戒者當</a><a name="0676a02" id="0676a02">如是說。若比丘。藏比丘衣缽坐具針筒。若</a><a name="0676a03" id="0676a03">自藏若教人藏。下至戲笑者波逸提。比丘</a><a name="0676a04" id="0676a04">義如上。彼比丘藏他比丘衣缽坐具針筒。若</a><a name="0676a05" id="0676a05">教人藏下至戲笑者波逸提。比丘尼波逸</a><a name="0676a06" id="0676a06">提。式叉摩那沙彌沙彌尼突吉羅。是謂為犯。</a><a name="0676a07" id="0676a07">不犯者。若實知彼人物相體悉而取舉。若</a><a name="0676a08" id="0676a08">在露地為風雨所漂漬取舉。若物主為性</a><a name="0676a09" id="0676a09">慢藏。所有衣缽坐具針筒放散狼藉。為</a><a name="0676a10" id="0676a10">欲誡敕彼故而取藏之。若借彼衣著。而</a><a name="0676a11" id="0676a11">彼不收攝。恐失便取舉之。或以此衣缽諸</a><a name="0676a12" id="0676a12">物故。有命難梵行難。取藏之一切無犯。無</a><a name="0676a13" id="0676a13">犯者。最初未制戒。癡狂心亂痛惱所纏(五十八竟)</a><a name="0676a14" id="0676a14"><p>爾時佛在舍衛國祇樹給孤獨園。爾時六群</a><a name="0676a15" id="0676a15">比丘。真實施親厚比丘衣已。後不語主還</a><a name="0676a16" id="0676a16">取著。諸比丘聞。其中有少欲知足行頭陀樂</a><a name="0676a17" id="0676a17">學戒知慚愧者。嫌責六群比丘言。云何汝</a><a name="0676a18" id="0676a18">等。先持衣施親厚比丘已。後不語主還取</a><a name="0676a19" id="0676a19">著耶。爾時諸比丘往世尊所。頭面禮足已</a><a name="0676a20" id="0676a20">在一面坐。以此因緣具白世尊。世尊爾時</a><a name="0676a21" id="0676a21">以此因緣集比丘僧。呵責六群比丘。汝所</a><a name="0676a22" id="0676a22">為非。非威儀非沙門法非淨行非隨順</a><a name="0676a23" id="0676a23">行。所不應為。云何六群比丘。先持衣施</a><a name="0676a24" id="0676a24">親厚比丘已。後不語主還自取著耶。爾</a><a name="0676a25" id="0676a25">時世尊。以無數方便呵責六群比丘已告</a><a name="0676a26" id="0676a26">諸比丘。此癡人多種有漏處最初犯戒。自</a><a name="0676a27" id="0676a27">今已去與比丘結戒。集十句義乃至正法</a><a name="0676a28" id="0676a28">久住。欲說戒者當如是說。若比丘與比丘</a><a name="0676a29" id="0676a29">比丘尼式叉摩那沙彌沙彌尼衣。後不語<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220675c.htm'><img src='up.gif' border=0></a>
<a href='T220676b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>