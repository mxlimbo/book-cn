<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0291b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷18)</font> 第三門第四子攝頌之餘 <font face='Arial'>T24, p0291b</h2></font><hr>
<span class='old'>
</a><a name="0291a28" id="0291a28">行者供養遺骨。於如來所未為供養。未是報</a><a name="0291a29" id="0291a29">恩。於如是事若能作者。是於如來真為供養</span><a name="0291b01" id="0291b01">是大報恩。所謂能與他人出家及受近圓。或</a><a name="0291b02" id="0291b02">與依止教其讀誦。策勵禪思專求出道勿令</a><a name="0291b03" id="0291b03">虛度。何以故。阿難陀。如來世尊於三無數</a><a name="0291b04" id="0291b04">大劫之中。為諸有情備受無量百千萬種難</a><a name="0291b05" id="0291b05">行苦行。方證無上正等菩提。阿難陀。由依止</a><a name="0291b06" id="0291b06">我為善知識故。令諸有情於生老。病死憂悲</a><a name="0291b07" id="0291b07">苦惱皆得解脫。是故汝今應與長者遺身之</a><a name="0291b08" id="0291b08">骨令其供養。時阿難陀蒙佛教已。即持身骨</a><a name="0291b09" id="0291b09">授與長者。何故阿難陀不違佛教。如佛昔時</a><a name="0291b10" id="0291b10">行菩薩道。於父母師長尊重之處。所有言教</a><a name="0291b11" id="0291b11">曾無違逆。今有言教無敢違者。是時長者得</a><a name="0291b12" id="0291b12">身骨已禮佛而去。持歸本宅置高顯處。與其</a><a name="0291b13" id="0291b13">居家并諸眷屬。咸以所有香華妙物具申供</a><a name="0291b14" id="0291b14">養。時此城內人眾。共聞尊者舍利子於摩伽</a><a name="0291b15" id="0291b15">陀國那羅聚落已般涅槃。所有身骨。求寂準</a><a name="0291b16" id="0291b16">陀持付阿難陀。尊者阿難陀持來至此。佛令</a><a name="0291b17" id="0291b17">授與給孤長者。持歸宅內共申供養。時勝光</a><a name="0291b18" id="0291b18">王及勝鬘夫人行雨夫人。并諸長者鄔波索</a><a name="0291b19" id="0291b19">迦毘舍佉鄔波斯迦及餘人眾。咸持香花奇</a><a name="0291b20" id="0291b20">妙供具。詣長者宅俱申供養。或有曾因舍利</a><a name="0291b21" id="0291b21">子故得證道者。追念昔恩亦來供養。後於異</a><a name="0291b22" id="0291b22">時給孤長者。有緣須出鎖門而去。時諸大眾</a><a name="0291b23" id="0291b23">咸持供養來至門所。見其門閉共起譏嫌。長</a><a name="0291b24" id="0291b24">者何因障生福路。長者迴還。家人告曰。多有</a><a name="0291b25" id="0291b25">人來欲申供養。見門鎖閉咸起譏嫌。云障福</a><a name="0291b26" id="0291b26">業。長者聞已便作是念。此即是緣可往白佛。</a><a name="0291b27" id="0291b27">禮佛足已在一面坐。白言世尊。多有人眾。於</a><a name="0291b28" id="0291b28">尊者舍利子遺身舍利。情生敬重持諸妙物。</a><a name="0291b29" id="0291b29">各申供養來至我宅。我有他緣鎖門而去。諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240291a.htm'><img src='up.gif' border=0></a>
<a href='T240291c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>