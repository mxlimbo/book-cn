<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0380b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷52)</font> <font face='Arial'>T23, p0380b</h2></font><hr>
<span class='old'>
</a><a name="0380a28" id="0380a28">若取不具足物價直五錢。得波羅夷。又問。</a><a name="0380a29" id="0380a29">頗有比丘重物以盜心處處移轉不犯波羅夷</span><a name="0380b01" id="0380b01">耶。答有。若比丘。持和上阿闍梨衣囊。移</a><a name="0380b02" id="0380b02">上著下移下著上。一一重物以盜心。若疑惑</a><a name="0380b03" id="0380b03">是耶非耶。若取是者波羅夷。是彼所有耶。</a><a name="0380b04" id="0380b04">非彼所有耶。若取是彼所有。波羅夷。又問。</a><a name="0380b05" id="0380b05">如佛所說。若比丘盜心取他物。乃至五錢若</a><a name="0380b06" id="0380b06">直五錢物。得波羅夷。云何是五錢。答若一</a><a name="0380b07" id="0380b07">銅錢直十六小銅錢者是。未受具戒人盜心</a><a name="0380b08" id="0380b08">取是物。未受具戒人離本處。得突吉羅。未</a><a name="0380b09" id="0380b09">受具戒人盜心取是物。受具戒時離本處。得</a><a name="0380b10" id="0380b10">突吉羅。未受具戒人盜心取是物。受具戒人</a><a name="0380b11" id="0380b11">離本處。得波羅夷。受具戒時盜心取是物。</a><a name="0380b12" id="0380b12">受具戒時離本處。得突吉羅。受具戒時盜心</a><a name="0380b13" id="0380b13">取是物。受戒竟離本處。得波羅夷。受具戒</a><a name="0380b14" id="0380b14">人盜心取是物。受具戒人離本處。得波羅夷。</a><a name="0380b15" id="0380b15">受具戒人盜心取是物。非具戒人離本處。得</a><a name="0380b16" id="0380b16">偷蘭遮。問如佛所說。有二種盜取地。一相</a><a name="0380b17" id="0380b17">言取。二摽相取。若相言得勝取。得波羅夷。</a><a name="0380b18" id="0380b18">不勝取得偷蘭遮。若不勝已更作相。若所</a><a name="0380b19" id="0380b19">得地乃至直五錢。得波羅夷。房舍亦如是。</a><a name="0380b20" id="0380b20">若比丘搖樹落果。若一時墮。隨計直犯。問。</a><a name="0380b21" id="0380b21">若比丘取拘耶尼人物。齊幾許得波羅夷。</a><a name="0380b22" id="0380b22">答計彼物價直五錢已上。得波羅夷。弗于逮</a><a name="0380b23" id="0380b23">亦如是。問。若取鬱單越物。齊幾許得波羅</a><a name="0380b24" id="0380b24">夷。答。彼國人無我無所屬故無罪。問。若比</a><a name="0380b25" id="0380b25">丘取鐵器銅器。隨計價直犯。問。頗比丘盜</a><a name="0380b26" id="0380b26">三錢得波羅夷耶。答曰。得。若錢貴時是。問。</a><a name="0380b27" id="0380b27">頗比丘盜五錢不犯波羅夷耶。答有。若錢</a><a name="0380b28" id="0380b28">賤時是。若比丘先以盜。心斫衣架。後生自</a><a name="0380b29" id="0380b29">心得偷蘭遮。若先以自心斫衣架。後生盜心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230380a.htm'><img src='up.gif' border=0></a>
<a href='T230380c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>