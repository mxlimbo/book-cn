<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0225a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷5)</font> 第一門第六子攝頌之餘 <font face='Arial'>T24, p0225a</h2></font><hr>
<span class='old'>
</a><a name="0224c28" id="0224c28">再三隨處皆有。二人議曰。水既有蟲飲便害</a><a name="0224c29" id="0224c29">命。今遭渴逼事欲如何。時小苾芻即說漏曰</span><a name="0225a01" id="0225a01"><p class='lg'>　　百千俱胝劫　　　世尊難可遇</a><br><a name="0225a02" id="0225a02">　　我今宜飲水　　　冀禮大師足　</p></a><a name="0225a03" id="0225a03"><p>時大苾砥漏曰</a><a name="0225a04" id="0225a04"><p class='lg'>　　如來大悲愍含識　　　三有愛染皆除棄</a><br><a name="0225a05" id="0225a05">　　於此教中受禁戒　　　我寧捨命不傷生　</p></a><a name="0225a06" id="0225a06"><p>爾時小者不能忍渴。即飲蟲水隨路而去。大</a><a name="0225a07" id="0225a07">者護蟲要心不飲。即自策勵詣一樹陰端身</a><a name="0225a08" id="0225a08">而坐。乃至氣力未衰以來計心善事。及其</a><a name="0225a09" id="0225a09">力盡遂致命終。由此福力。得生三十三天勝</a><a name="0225a10" id="0225a10">妙之處。凡生天者。若男若女即起三念。我於</a><a name="0225a11" id="0225a11">何處死今於何處生。由作何業。便憶前身於</a><a name="0225a12" id="0225a12">人趣死。今生三十三天。由於佛教極生尊重。</a><a name="0225a13" id="0225a13">時彼天子便作是念。我若不往禮世尊者。是</a><a name="0225a14" id="0225a14">不恭敬是所非宜。于時天子作是念已。即莊</a><a name="0225a15" id="0225a15">嚴身著天瓔珞光明殊勝。便以衣襟盛諸妙</a><a name="0225a16" id="0225a16">花。嗢缽羅花。缽頭摩花。拘物頭花。分陀利</a><a name="0225a17" id="0225a17">迦花。曼陀羅花。過初夜分來詣佛所。便布</a><a name="0225a18" id="0225a18">天花申供養已。禮佛雙足在一面坐。聽受妙</a><a name="0225a19" id="0225a19">法。彼天光明甚大赫奕。周遍照耀逝多園林。</a><a name="0225a20" id="0225a20">爾時世尊隨彼天子意樂根性。為其說法。令</a><a name="0225a21" id="0225a21">彼得悟四聖諦理。是時天子以金剛智杵。破</a><a name="0225a22" id="0225a22">二十種薩迦耶見山。得預流果。既見諦已三</a><a name="0225a23" id="0225a23">白佛言。大德由佛世尊令我證得解脫之果。</a><a name="0225a24" id="0225a24">此非父母人王天眾沙門婆羅門親友眷屬之</a><a name="0225a25" id="0225a25">所能作。我遇世尊善知識故。於地獄傍生餓</a><a name="0225a26" id="0225a26">鬼趣中。拔濟令出。安置人天勝妙之處。當盡</a><a name="0225a27" id="0225a27">生死而得涅槃。超越骨山乾竭血海。無始積</a><a name="0225a28" id="0225a28">集薩迦耶見。以金剛智杵而摧碎之。得預流</a><a name="0225a29" id="0225a29">果。我今歸依佛法僧寶受五學處。始從今日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240224c.htm'><img src='up.gif' border=0></a>
<a href='T240225b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>