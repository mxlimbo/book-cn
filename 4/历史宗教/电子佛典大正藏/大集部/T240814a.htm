<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0814a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷3)</font> <font face='Arial'>T24, p0814a</h2></font><hr>
<span class='old'>
</a><a name="0813c28" id="0813c28">是名為諫憶念也。有諫法不成者。眾僧集已。</a><a name="0813c29" id="0813c29">犯罪者別處坐。諫者問有罪者聽諫不。答言</span><a name="0814a01" id="0814a01">聽。有事者聽已即起去。此不成諫。諫他者問</a><a name="0814a02" id="0814a02">已即去。六群比丘是。若問犯罪者。問已即</a><a name="0814a03" id="0814a03">去。不成諫也。何時名諫時。眾僧齊集與欲。</a><a name="0814a04" id="0814a04">犯罪者現前與欲。諫者現前。如此等俱名為</a><a name="0814a05" id="0814a05">諫。時尊者薩婆多說曰。諫者語犯罪者言。我</a><a name="0814a06" id="0814a06">念汝語汝諫汝。犯罪者答言。汝念我語我諫</a><a name="0814a07" id="0814a07">我善哉。受諫者。不應受五種人諫。一者無慚</a><a name="0814a08" id="0814a08">無愧。二者不廣學。三者常覓人過。四者喜鬥</a><a name="0814a09" id="0814a09">諍。五者欲捨服還俗。如此等五人。不應受其</a><a name="0814a10" id="0814a10">諫。是名不受諫。佛語諸比丘。諫者。於犯罪人</a><a name="0814a11" id="0814a11">邊取欲竟。不應捨去。去者得突吉羅罪。自今</a><a name="0814a12" id="0814a12">已去。諫者與犯罪人。共期一處僧伽藍中。若</a><a name="0814a13" id="0814a13">集飲甜漿若食粥。及布薩自恣。一切法事集</a><a name="0814a14" id="0814a14">處。應僧前諫已捨去。若無大眾。一二知見三</a><a name="0814a15" id="0814a15">藏比丘前。諫之捨去。尊者彌沙塞說曰。止語</a><a name="0814a16" id="0814a16">羯磨者。若有比丘。一破戒二破見三破行。此</a><a name="0814a17" id="0814a17">人眾僧應立五德故諫。若性不受人語。兼恃</a><a name="0814a18" id="0814a18">聰明多智徒眾甚大。復恃國王大臣之力。不</a><a name="0814a19" id="0814a19">受諫者。眾僧應當與作不語羯磨。是名止語。</a><a name="0814a20" id="0814a20">止不說戒者。佛告諸比丘。眾中若有不清淨</a><a name="0814a21" id="0814a21">者。止不應說戒。六群比丘聞佛語已。即遍諸</a><a name="0814a22" id="0814a22">寺唱言。佛止不聽說戒。世尊告曰。吾不止清</a><a name="0814a23" id="0814a23">淨比丘說戒。若七聚中乃至惡語。僧集時眾</a><a name="0814a24" id="0814a24">中。有犯者止。無犯者便說。是名止說戒止自</a><a name="0814a25" id="0814a25">恣者。佛告諸比丘。眾中若有不清淨止不應</a><a name="0814a26" id="0814a26">自恣。當作止自恣羯磨。應檢校不清淨者。若</a><a name="0814a27" id="0814a27">重驅出。輕者令其懺悔。然後自恣。若此不清</a><a name="0814a28" id="0814a28">淨者。自恃聰明多智。亦恃徒眾國王大臣力。</a><a name="0814a29" id="0814a29">不可驅出者。當至後自恣。後自恣時到。猶不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240813c.htm'><img src='up.gif' border=0></a>
<a href='T240814b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>