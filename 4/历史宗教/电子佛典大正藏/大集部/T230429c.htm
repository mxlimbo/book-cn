<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0429c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0429c</h2></font><hr>
<span class='old'>
</a><a name="0429b28" id="0429b28">舍守僧坊請食分。給孤獨居士二小兒。到祇</a><a name="0429b29" id="0429b29">桓僧坊中庭遊戲。諸賊欲侵惱劫奪。耶舍比</span><a name="0429c01" id="0429c01">丘見已作是念。此兒可愍。無所知故。當為是</a><a name="0429c02" id="0429c02">賊傷害劫奪。即入禪定。以神通力起四種兵。</a><a name="0429c03" id="0429c03">諸賊見已心大怖畏。謂是官力若聚落力所</a><a name="0429c04" id="0429c04">見圍遶。我或當了。如是思惟。便疾遠去。諸</a><a name="0429c05" id="0429c05">比丘來語耶舍言。汝得波羅夷。耶舍言。何</a><a name="0429c06" id="0429c06">以故。諸比丘言。賊欲侵惱奪是兒物。汝便</a><a name="0429c07" id="0429c07">為奪取故。耶舍生疑。是事白佛。佛知故問。</a><a name="0429c08" id="0429c08">汝云何奪取。耶舍言。我現神通力。佛言。現</a><a name="0429c09" id="0429c09">神通力取無罪。有一居士。請佛及眾僧明</a><a name="0429c10" id="0429c10">日食。佛默然受。居士知佛默然受已。頭面禮</a><a name="0429c11" id="0429c11">佛足右遶已去。到自舍是夜辦具多美飲食。</a><a name="0429c12" id="0429c12">辦已晨朝敷坐處。時到遣使詣佛所。白佛言。</a><a name="0429c13" id="0429c13">世尊。食具已辦唯聖知。時佛及眾僧入居士</a><a name="0429c14" id="0429c14">舍。一比丘守僧坊請食分。新誦咒術。給孤獨</a><a name="0429c15" id="0429c15">居士二小兒。到祇桓遊戲。諸賊欲侵惱劫奪。</a><a name="0429c16" id="0429c16">比丘見已念言。是兒可愍。無所知故。為賊</a><a name="0429c17" id="0429c17">所傷害劫奪。我新誦咒術。可試誦救是小兒。</a><a name="0429c18" id="0429c18">有驗以不。即誦咒術時。有四種兵出。諸賊</a><a name="0429c19" id="0429c19">見已心大怖畏。念言。是或官力若聚落力圍</a><a name="0429c20" id="0429c20">遶我。我或當了。如是思惟已。便疾走去。諸</a><a name="0429c21" id="0429c21">比丘來語守僧坊比丘言。長老。汝得波羅</a><a name="0429c22" id="0429c22">夷。守僧坊比丘言。何以故。諸比丘言。人欲</a><a name="0429c23" id="0429c23">侵惱奪是兒物。汝便奪取故。是比丘生疑。</a><a name="0429c24" id="0429c24">我將無得波羅夷耶。是事白佛。佛知故問。</a><a name="0429c25" id="0429c25">汝以何心取。比丘言。我試誦新咒術。救是</a><a name="0429c26" id="0429c26">小兒故。出四種兵取。佛言。若誦新咒術取</a><a name="0429c27" id="0429c27">無罪。舊比丘到餘聚落。眾僧分衣。是比丘</a><a name="0429c28" id="0429c28">有善知識。為是比丘取衣分。是比丘從聚落</a><a name="0429c29" id="0429c29">還。善知識比丘語比丘言。長老。為汝取衣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230429b.htm'><img src='up.gif' border=0></a>
<a href='T230430a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>