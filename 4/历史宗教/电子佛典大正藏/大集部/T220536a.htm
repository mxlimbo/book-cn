<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0536a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷39)</font> 明一百四十一波夜提法之一 <font face='Arial'>T22, p0536a</h2></font><hr>
<span class='old'>
</a><a name="0535c28" id="0535c28">受具足者波夜提。波夜提者如上說。若適他</a><a name="0535c29" id="0535c29">婦欲於如來法律中受具足者。應先問乃至</span><a name="0536a01" id="0536a01">看手足骨節。是故世尊說</a><a name="0536a02" id="0536a02"><p>佛住舍衛城。爾時世尊制戒。不聽減十二雨</a><a name="0536a03" id="0536a03">適他婦受具足。爾時比丘尼適他家。婦滿十</a><a name="0536a04" id="0536a04">二雨與受具足。諸比丘尼嫌言。汝滿十二雨</a><a name="0536a05" id="0536a05">適他婦。滿與不滿誰知者。諸比丘尼語大愛</a><a name="0536a06" id="0536a06">道。大愛道往白世尊。乃至佛言。從今已後。滿</a><a name="0536a07" id="0536a07">十二雨適他婦。應與二年學戒。佛告大愛道。</a><a name="0536a08" id="0536a08">依止舍衛城比丘尼皆悉令集。乃至已聞者</a><a name="0536a09" id="0536a09">當重聞。若比丘尼適他婦滿十二雨。不與學</a><a name="0536a10" id="0536a10">戒受具足者。波夜提。如上童女不學戒中說</a><a name="0536a11" id="0536a11"><p class='lg'>　　面罵不滿度　　　十法不具足</a><br><a name="0536a12" id="0536a12">　　不羯磨畜眾　　　犯戒減二十</a><br><a name="0536a13" id="0536a13">　　不學不滿學　　　滿學不羯磨</a><br><a name="0536a14" id="0536a14">　　減十二不學　　　第十跋渠竟　</p></a><a name="0536a15" id="0536a15"><p>佛住舍衛城。爾時迦梨比丘尼度王臣須提</a><a name="0536a16" id="0536a16">那婦。出家與受學戒。本在家有娠。轉轉腹</a><a name="0536a17" id="0536a17">大。諸比丘尼嫌言。已受學戒而有娠體應</a><a name="0536a18" id="0536a18">驅出。答言。我出家已來不知是法。諸比丘尼</a><a name="0536a19" id="0536a19">語大愛道。大愛道以是因緣往白世尊。佛言。</a><a name="0536a20" id="0536a20">此出家已來不知是法。此在家時事。若有如</a><a name="0536a21" id="0536a21">是比者。未應與受具足待娩身已。若生女者</a><a name="0536a22" id="0536a22">出草蓐已與受具足。若生男者待兒能離乳。</a><a name="0536a23" id="0536a23">然後與受具足。若親里姊妹言。取是小兒來</a><a name="0536a24" id="0536a24">我自養活。如是者應與受具足。佛告大愛道</a><a name="0536a25" id="0536a25">瞿曇彌。依止舍衛城比丘尼皆悉令集乃至</a><a name="0536a26" id="0536a26">已聞者當重聞。若比丘尼已適他婦受學戒。</a><a name="0536a27" id="0536a27">不滿學與受具足者波夜提。如上童女學戒</a><a name="0536a28" id="0536a28">不滿中廣說</a><a name="0536a29" id="0536a29"><p>佛住舍衛城。爾時世尊制戒。不聽滿十二雨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220535c.htm'><img src='up.gif' border=0></a>
<a href='T220536b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>