<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0980c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷14)</font> 別眾食學處第二十四 <font face='Arial'>T23, p0980c</h2></font><hr>
<span class='old'>
</a><a name="0980b28" id="0980b28">時影勝王未得見諦。以竹林園施露形外道。</a><a name="0980b29" id="0980b29">得見諦已遂廢外道。奉施佛僧而為受用。時</span><a name="0980c01" id="0980c01">影勝王舅。在外道中出家。起信敬心請白供</a><a name="0980c02" id="0980c02">養。乃至白佛。佛言。除沙門施食時。爾時世尊</a><a name="0980c03" id="0980c03">讚歎少欲及尊重戒者。為說法已。告諸苾芻。</a><a name="0980c04" id="0980c04">前是創制此是隨開。我今為二部弟子制其</a><a name="0980c05" id="0980c05">學處。應如是說</a><a name="0980c06" id="0980c06"><p>若復苾芻尼。別眾食者。除餘時波逸底迦。餘</a><a name="0980c07" id="0980c07">時者。病時作時。道行時船行時。大會食時沙</a><a name="0980c08" id="0980c08">門施會時。此是時</a><a name="0980c09" id="0980c09"><p>餘義如上。別眾食者。謂別別而食。除餘時</a><a name="0980c10" id="0980c10">者。謂除別時。病時者。於一食時不能安坐。作</a><a name="0980c11" id="0980c11">時者。或窣睹波。或是眾事下至掃地大如席</a><a name="0980c12" id="0980c12">許。或時塗拭如牛臥處。道行時者若行半驛</a><a name="0980c13" id="0980c13">往來。或行一驛。船行時者。若附他船。或半驛</a><a name="0980c14" id="0980c14">一驛。大會者。謂多人聚集。沙門者。謂佛法外</a><a name="0980c15" id="0980c15">諸外道類亦名沙門。以彼勞身求道故。此是</a><a name="0980c16" id="0980c16">隨開。結罪同前</a><a name="0980c17" id="0980c17"><p>此中犯相其事云何。若苾芻尼於界內作同</a><a name="0980c18" id="0980c18">界想及疑。為別眾食。得波逸底迦。若在界外</a><a name="0980c19" id="0980c19">作界內想疑。得惡作罪。若在界外作界外想。</a><a name="0980c20" id="0980c20">及在界內為界外想。無犯</a><a name="0980c21" id="0980c21"><p>凡言住處有二種。一根本住處。二院外住處。</a><a name="0980c22" id="0980c22">若於本處苾芻尼食時。應問院外苾芻尼同</a><a name="0980c23" id="0980c23">來食不。若不問而食者。得惡作罪。若院外苾</a><a name="0980c24" id="0980c24">芻尼食時。應問本處苾芻尼同來食不。若不</a><a name="0980c25" id="0980c25">問知四人同食者。得波逸底迦。若三人食一</a><a name="0980c26" id="0980c26">人不食。若三圓具一未圓具食。皆無犯。若以</a><a name="0980c27" id="0980c27">食送彼。乃至鹽一匙。或草葉一把。與彼眾</a><a name="0980c28" id="0980c28">處食。皆無犯。或時施主作如是語。但來入者</a><a name="0980c29" id="0980c29">我皆與食。或時施主造別房施云。於我房中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230980b.htm'><img src='up.gif' border=0></a>
<a href='T230981a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>