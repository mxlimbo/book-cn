<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0786c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷16)</font> 舍利弗品 <font face='Arial'>T24, p0786c</h2></font><hr>
<span class='old'>
</a><a name="0786b27" id="0786b27">屏處聽者或壁障或蔭處往去。步步得突吉</a><a name="0786b28" id="0786b28">羅罪。往至聞處得波夜提罪。為欲自改往</span><a name="0786c01" id="0786c01">聽不犯。此是性罪。若比丘與欲竟後悔戒無</a><a name="0786c02" id="0786c02">解。(七十六)若僧斷事未竟默起去戒無解。</a><a name="0786c03" id="0786c03">若比丘先歡喜聽。後如是說。諸比丘隨親</a><a name="0786c04" id="0786c04">友迴僧物與戒無解。佛語阿難。入王宮</a><a name="0786c05" id="0786c05">有十過失。何謂為十。一者若王與夫人共</a><a name="0786c06" id="0786c06">坐一處。夫人見比丘而笑。比丘見夫人亦</a><a name="0786c07" id="0786c07">笑。王見已生疑。是比丘當與夫人共通。是</a><a name="0786c08" id="0786c08">名第一過失。佛語阿難。入王宮復有過失。</a><a name="0786c09" id="0786c09">若王與宮中婇女共交會而忘後生兒。王</a><a name="0786c10" id="0786c10">言。我不近此婇女。云何有兒。當是比丘所</a><a name="0786c11" id="0786c11">為。是第二過失。佛語阿難。復有過失。若宮</a><a name="0786c12" id="0786c12">中失寶物求覓不得。王言。更無餘人。當是</a><a name="0786c13" id="0786c13">比丘取。是名第三過失。佛語阿難。復有過</a><a name="0786c14" id="0786c14">失。若王宮中私語。已聲徹於外。王念言。當</a><a name="0786c15" id="0786c15">是比丘傳出於外。是名第四過失。佛語阿</a><a name="0786c16" id="0786c16">難。復有過失。若王退大為小遷小為大。</a><a name="0786c17" id="0786c17">無人得入王宮。當是比丘教王所為。是</a><a name="0786c18" id="0786c18">名第五過失。佛語阿難入王宮復有過</a><a name="0786c19" id="0786c19">失。若王退長者位遣兒代。諸人譏嫌。當是</a><a name="0786c20" id="0786c20">比丘出入王宮。教王所為。是名第七過失。</a><a name="0786c21" id="0786c21">佛語阿難。比丘入王宮復有過失若王非</a><a name="0786c22" id="0786c22">時遣軍諸人譏嫌。當是比丘教王所為。是</a><a name="0786c23" id="0786c23">名第八過失。佛語阿難。入王宮復有過</a><a name="0786c24" id="0786c24">失。若王非時遣軍中路退還。諸人譏嫌</a><a name="0786c25" id="0786c25">言。當是比丘教王所為。是名第九過失。</a><a name="0786c26" id="0786c26">佛語阿難。入王宮復有過失。若王調象</a><a name="0786c27" id="0786c27">馬車以寶嚴飾。諸人譏嫌。當是比丘教</a><a name="0786c28" id="0786c28">王所為。是名第十過失。入王宮戒廣說竟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240786b.htm'><img src='up.gif' border=0></a>
<a href='T240787a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>