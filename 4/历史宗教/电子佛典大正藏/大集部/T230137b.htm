<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0137b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷19)</font> 明一百七眾學法初 <font face='Arial'>T23, p0137b</h2></font><hr>
<span class='old'>
</a><a name="0137a28" id="0137a28">累髀坐家內。應當學。若累髀坐家內突吉羅。</a><a name="0137a29" id="0137a29">不累髀坐不犯(五十五)</span><a name="0137b01" id="0137b01"><p>爾時六群比丘累腳坐。諸居士呵責言。沙門</a><a name="0137b02" id="0137b02">釋子自言善好有德。累腳坐家內。如王如大</a><a name="0137b03" id="0137b03">臣。佛聞是事語諸比丘。從今不累腳坐應當</a><a name="0137b04" id="0137b04">學。若累腳坐突吉羅。不累腳坐不犯(五十六)</a><a name="0137b05" id="0137b05"><p>佛在舍衛國。爾時六群比丘。早起著衣持缽</a><a name="0137b06" id="0137b06">入舍衛城乞食。有一居士。中門前獨坐床</a><a name="0137b07" id="0137b07">上。以掌扶頰愁憂不樂。時六群比丘共相謂</a><a name="0137b08" id="0137b08">言。此人憂慼。我能令語笑。六群比丘前到</a><a name="0137b09" id="0137b09">是居士所。以掌扶頰愁憂而住。居士笑而問</a><a name="0137b10" id="0137b10">言。汝等何急共相憂愁。以掌扶頰而住。</a><a name="0137b11" id="0137b11">六群比丘顧語諸比丘言。我即令語笑已。諸</a><a name="0137b12" id="0137b12">居士呵責言。諸沙門釋子自言善好有德。以</a><a name="0137b13" id="0137b13">掌扶頰令白衣語笑。如戲笑人。佛聞是事語</a><a name="0137b14" id="0137b14">諸比丘。從今不掌扶頰坐家內。為白衣笑</a><a name="0137b15" id="0137b15">故。應當學。若掌扶頰坐突吉羅。不掌扶頰</a><a name="0137b16" id="0137b16">坐不犯(五十七)</a><a name="0137b17" id="0137b17"><p>佛在王舍城。爾時有一居士。請佛及僧明日</a><a name="0137b18" id="0137b18">食。佛默然受已。居士知佛受已。從坐而起</a><a name="0137b19" id="0137b19">頭面禮佛足右遶而去。還到自舍通夜辦種</a><a name="0137b20" id="0137b20">種多美飲食。晨朝敷座處。遣使白佛時到。食</a><a name="0137b21" id="0137b21">具已辦佛自知時。佛及僧入居士舍坐。是居</a><a name="0137b22" id="0137b22">士知佛及僧坐已。自手行水欲下飲食。時六</a><a name="0137b23" id="0137b23">群比丘。持缽置前四向顧視。居士下飯著缽</a><a name="0137b24" id="0137b24">中已過去。六群比丘言。此中何以不與飯。</a><a name="0137b25" id="0137b25">居士言已與。六群比丘言不與。居士言看缽</a><a name="0137b26" id="0137b26">中。看已喚居士言。授我缽來。諸居士言。汝等</a><a name="0137b27" id="0137b27">向者心在何處。今方喚授缽。佛言。從今一</a><a name="0137b28" id="0137b28">心受飯。應當學。若不一心受飯突吉羅。若一</a><a name="0137b29" id="0137b29">心受不犯(五十八)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230137a.htm'><img src='up.gif' border=0></a>
<a href='T230137c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>