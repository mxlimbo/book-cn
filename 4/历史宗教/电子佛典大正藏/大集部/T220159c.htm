<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0159c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷24)</font> 第四分之二羯磨法 <font face='Arial'>T22, p0159c</h2></font><hr>
<span class='old'>
</a><a name="0159b28" id="0159b28">彈琴。其聲清和。梵達聞之。即問。廄中誰能作</a><a name="0159b29" id="0159b29">此。答言。某甲象師有一弟子。是其所作。即呼</span><a name="0159c01" id="0159c01">令更彈。聞已念言。自我為王未曾聞此。遂</a><a name="0159c02" id="0159c02">便信任琣b左右。彼王後時嚴四種兵。將</a><a name="0159c03" id="0159c03">諸宮人群臣太子田獵遊戲。兵眾四散競逐</a><a name="0159c04" id="0159c04">諸鹿。長生時御王車。逸出軍前三由旬。人</a><a name="0159c05" id="0159c05">無覺者。王體疲極語長生言。我欲小臥汝能</a><a name="0159c06" id="0159c06">護我不。答曰。王但安眠我能護王。王即住</a><a name="0159c07" id="0159c07">樹下枕其膝眠。王防身劍自然拔出在長生</a><a name="0159c08" id="0159c08">前。長生見之便生是念。此王於我有是大怨。</a><a name="0159c09" id="0159c09">今日之遇豈可不乘。即起捉劍欲刎王頸。尋</a><a name="0159c10" id="0159c10">復念言。父母恩重過於二儀。臨終敕我。汝莫</a><a name="0159c11" id="0159c11">見長亦莫見短。以怨報怨怨無由息。我今云</a><a name="0159c12" id="0159c12">何而違此誨。即還致劍侍寢如故。王便驚</a><a name="0159c13" id="0159c13">覺。長生問言。王何故驚。答言。我夢見長壽</a><a name="0159c14" id="0159c14">王子執劍欲斷我命。長生言。此空野中何緣</a><a name="0159c15" id="0159c15">忽有長壽王子。必是山神恐怖王耳。王但安</a><a name="0159c16" id="0159c16">寢勿懷憂慮。如是至三。王最後眠。長生復</a><a name="0159c17" id="0159c17">作是念。父母臨終誨我苦切。報怨以德其怨</a><a name="0159c18" id="0159c18">乃已。向來云何三欲違逆。從今剋念事王如</a><a name="0159c19" id="0159c19">親。終不復生一毫害意。作是念已。王覺大喜。</a><a name="0159c20" id="0159c20">長生問言。何故大喜。答言。我夢長壽王子欲</a><a name="0159c21" id="0159c21">事我如親不復懷害。是以大喜。於是長生即</a><a name="0159c22" id="0159c22">白王言。長壽王子即我身是。王害我父母。我</a><a name="0159c23" id="0159c23">志欲殺王。三復遺敕。王所以免。然此心難</a><a name="0159c24" id="0159c24">保後或復生。願王圖之勿貽後慮。王言。我</a><a name="0159c25" id="0159c25">行無道汝父子懷仁。我今云何而有圖慮。汝</a><a name="0159c26" id="0159c26">施我命誓不相負。便即還軍集群臣共議。若</a><a name="0159c27" id="0159c27">得長壽王子當云何治。或言當截其手足。或</a><a name="0159c28" id="0159c28">言當截其耳鼻。或言應以斧銼。或言應以</a><a name="0159c29" id="0159c29">木丳炙。王即指言。此人便是長壽王子。其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220159b.htm'><img src='up.gif' border=0></a>
<a href='T220160a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>