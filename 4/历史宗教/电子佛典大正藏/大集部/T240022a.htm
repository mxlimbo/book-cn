<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0022a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷5)</font> <font face='Arial'>T24, p0022a</h2></font><hr>
<span class='old'>
</a><a name="0021c28" id="0021c28">躬。是第三過失。四者復有婆羅門居士。由放</a><a name="0021c29" id="0021c29">逸鬥諍故。欲命終時。心生悔過。是第四過</span><a name="0022a01" id="0022a01">失。五者復有婆羅門居士。心懷放逸。由放逸</a><a name="0022a02" id="0022a02">貢高故。死墮惡趣。生地獄中。是第五過失。復</a><a name="0022a03" id="0022a03">告婆羅門居士曰。不放逸者。復有五種利</a><a name="0022a04" id="0022a04">益。云何為五。一者婆羅門居士。由不放逸故。</a><a name="0022a05" id="0022a05">財不散失。此是第一利益。二者復有婆羅門</a><a name="0022a06" id="0022a06">居士。由不放逸無鬥諍故。善名流布遍滿諸</a><a name="0022a07" id="0022a07">方。是第二利益。三者復有婆羅門居士。由不</a><a name="0022a08" id="0022a08">放逸。心不貢高。往詣剎利婆羅門居士沙門</a><a name="0022a09" id="0022a09">眾中。常無畏懼。歡悅遊行此是第三利益。四</a><a name="0022a10" id="0022a10">者復有婆羅門居士。由不放逸。欲命終時。無</a><a name="0022a11" id="0022a11">有惡作。此是第四利益。五者復有婆羅門居</a><a name="0022a12" id="0022a12">士。由不放逸。命終之後往趣天中。此是第五</a><a name="0022a13" id="0022a13">不放逸利益。是故汝等不應放逸。爾時婆羅</a><a name="0022a14" id="0022a14">門居士等。既聞法已。即從坐起。整理衣服。</a><a name="0022a15" id="0022a15">合掌恭敬。頂禮世尊。而白佛言。唯願如來慈</a><a name="0022a16" id="0022a16">愍我等。請於今夜止我館舍。爾時世尊。默然</a><a name="0022a17" id="0022a17">受請。彼婆羅門及居士等。既見如來默然受</a><a name="0022a18" id="0022a18">請。咸共頂禮世尊雙足。辭佛而退。時行雨婆</a><a name="0022a19" id="0022a19">羅門。是摩揭陀國為王大臣。彼聞世尊遊行</a><a name="0022a20" id="0022a20">人間。至波吒離村。在波吒羅塔邊而住。復聞</a><a name="0022a21" id="0022a21">波吒離人民悉皆供養。彼既聞已。即乘純白</a><a name="0022a22" id="0022a22">草馬車輅。侍從執持寶瓶金杖。及與五百摩</a><a name="0022a23" id="0022a23">納婆等。前後圍遶。為欲瞻睹供養世尊。往詣</a><a name="0022a24" id="0022a24">波吒離村既到彼已。即下車輅。就世尊所。向</a><a name="0022a25" id="0022a25">佛而立。問訊世尊。修敬畢已。退坐一面。爾</a><a name="0022a26" id="0022a26">時世尊為說妙法。示教利喜。默然而住。時行</a><a name="0022a27" id="0022a27">雨婆羅門從坐而起。偏袒右肩向佛合掌。白</a><a name="0022a28" id="0022a28">言世尊唯願如來及苾芻眾。受我明日家中</a><a name="0022a29" id="0022a29">供養。爾時世尊默然受請。時行雨婆羅門。既<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240021c.htm'><img src='up.gif' border=0></a>
<a href='T240022b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>