<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0387b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷36)</font> 第八門第十子攝頌之二 <font face='Arial'>T24, p0387b</h2></font><hr>
<span class='old'>
</a><a name="0387a28" id="0387a28">世尊未般涅槃少得醒悟。又言。若諸苾芻</a><a name="0387a29" id="0387a29">不總集者我不涅槃。以此惟忖故知更說希</span><a name="0387b01" id="0387b01">有之法。佛告阿難陀。汝作是意。謂我教導</a><a name="0387b02" id="0387b02">諸苾芻故不涅槃者。無有是處。何以故。豈</a><a name="0387b03" id="0387b03">可我今更欲示諸苾芻希有之法。阿難陀。我</a><a name="0387b04" id="0387b04">所應說皆已說竟。悉令解了內外諸法。所謂</a><a name="0387b05" id="0387b05">四念住四正勤四神足五根五力七覺分八聖</a><a name="0387b06" id="0387b06">道。阿難陀。諸佛如來常以此法分明為說。無</a><a name="0387b07" id="0387b07">有祕吝覆藏之心。然阿難陀。我身有疾將欲</a><a name="0387b08" id="0387b08">涅槃。便作是念。吾今病苦必定命終。諸苾</a><a name="0387b09" id="0387b09">芻等各在餘處。我念不應離斯大眾而般涅</a><a name="0387b10" id="0387b10">槃。宜自用意以無相三昧觀察其身痛惱令</a><a name="0387b11" id="0387b11">息。即便入定。所受諸苦悉皆除愈。得安隱住。</a><a name="0387b12" id="0387b12">阿難陀。我今衰邁身力羸弱年將八十。唯依</a><a name="0387b13" id="0387b13">二事而得存住。如朽破車亦依二事。以是義</a><a name="0387b14" id="0387b14">故汝今不應憂愁苦惱。但諸世間有為之法</a><a name="0387b15" id="0387b15">從因緣生。而不滅壞得常住者。無有是處。我</a><a name="0387b16" id="0387b16">先為汝常說是事。一切世間樂欲光華。愛念</a><a name="0387b17" id="0387b17">可意悉皆散壞。恩愛別離無留住者。是故當</a><a name="0387b18" id="0387b18">知。於我現在及我滅後。汝等自為洲渚自為</a><a name="0387b19" id="0387b19">歸依。法為洲渚法為歸依。無別洲渚無別歸</a><a name="0387b20" id="0387b20">依。何以故。若我現在及我滅度。若依法者樂</a><a name="0387b21" id="0387b21">持戒者。於我聲聞弟子最為第一。云何苾芻</a><a name="0387b22" id="0387b22">自為洲渚自為歸依。無別洲渚無別歸依。</a><a name="0387b23" id="0387b23">阿難陀。若諸苾芻。能於內身善知身相。繫念</a><a name="0387b24" id="0387b24">觀察攝心令住發起勇猛。降伏貪瞋及諸憂</a><a name="0387b25" id="0387b25">惱。如是外身內身內外身。內受外受內外</a><a name="0387b26" id="0387b26">受。內心外心內外心。內法外法內外法。於如</a><a name="0387b27" id="0387b27">是處繫念觀察。攝心令住發起勇猛。降伏貪</a><a name="0387b28" id="0387b28">瞋及諸憂惱。苾芻若作如是觀者。此則名為</a><a name="0387b29" id="0387b29">自為洲渚自為歸依順法而住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240387a.htm'><img src='up.gif' border=0></a>
<a href='T240387c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>