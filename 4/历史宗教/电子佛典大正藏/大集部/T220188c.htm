<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0188c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷29)</font> 第五分之八比丘尼法 <font face='Arial'>T22, p0188c</h2></font><hr>
<span class='old'>
</a><a name="0188b28" id="0188b28">女。是中盡形壽不應犯。若能持當言能。一</a><a name="0188b29" id="0188b29">切不得親近男子。若比丘尼欲盛變心。摩觸</span><a name="0188c01" id="0188c01">男子身髮已下膝已上。若男子作如此摩觸</a><a name="0188c02" id="0188c02">亦不得受。若按若掐若舉若下若捉若牽。非</a><a name="0188c03" id="0188c03">比丘尼非釋種女。是中盡形壽不應犯。若能</a><a name="0188c04" id="0188c04">持當言能</a><a name="0188c05" id="0188c05"><p>一切不得與男子共住共語。若比丘尼欲盛</a><a name="0188c06" id="0188c06">變心。受男子若捉手若捉衣若期行若獨共</a><a name="0188c07" id="0188c07">行若獨共住若獨共語若獨共坐若以身相近</a><a name="0188c08" id="0188c08">具是八事。非比丘尼非釋種女。是中盡形壽</a><a name="0188c09" id="0188c09">不應犯。若能持當言能</a><a name="0188c10" id="0188c10"><p>一切不得隨順非法比丘語。若比丘尼知和</a><a name="0188c11" id="0188c11">合比丘僧如法舉比丘。而隨順此比丘。諸比</a><a name="0188c12" id="0188c12">丘尼語言。姊妹。此比丘為和合比丘僧如法</a><a name="0188c13" id="0188c13">舉。汝莫隨順。如是諫堅持不捨。應第二第三</a><a name="0188c14" id="0188c14">諫。第二第三諫捨是事善。不捨者非比丘尼</a><a name="0188c15" id="0188c15">非釋種女。是中盡形壽不應犯。若能持當</a><a name="0188c16" id="0188c16">言能。一切不應覆藏他麤惡罪。若比丘尼知</a><a name="0188c17" id="0188c17">他比丘尼犯波羅夷罪。彼後時若罷道若死</a><a name="0188c18" id="0188c18">若遠行若被舉若根變。語諸比丘尼作如是</a><a name="0188c19" id="0188c19">語。我先知是比丘尼犯波羅夷罪不白僧不</a><a name="0188c20" id="0188c20">向人說。非比丘尼非釋種女。是中盡形壽不</a><a name="0188c21" id="0188c21">應犯。若能持當言能</a><a name="0188c22" id="0188c22"><p>諸佛世尊善能說喻示現現事。猶如針鼻</a><a name="0188c23" id="0188c23">缺不復任針用。猶如人死終不能以此身更</a><a name="0188c24" id="0188c24">生。猶如多羅樹心斷不生不長。猶如石破不</a><a name="0188c25" id="0188c25">可還合。若比丘尼於此八法犯一一法。還得</a><a name="0188c26" id="0188c26">比丘尼無有是處</a><a name="0188c27" id="0188c27"><p>復應語言。汝某甲聽。如來應供等正覺說是</a><a name="0188c28" id="0188c28">八不可越法。汝盡形壽不應越。比丘尼半月</a><a name="0188c29" id="0188c29">應從比丘眾乞教誡人。比丘尼不應於無比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220188b.htm'><img src='up.gif' border=0></a>
<a href='T220189a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>