<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0283b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0283b</h2></font><hr>
<span class='old'>
</a><a name="0283a28" id="0283a28">制者制。制者便開。破僧者。最大惡深重。當於</a><a name="0283a29" id="0283a29">惡道中長夜受苦。今日眾僧慈心呵汝。當止</span><a name="0283b01" id="0283b01">此事。若不捨者復第二第三諫。亦如是說。</a><a name="0283b02" id="0283b02">如是諫時。若捨者善。若不捨者。僧伽婆尸沙。</a><a name="0283b03" id="0283b03">僧伽婆尸沙者。如上說。是比丘於屏處諫時。</a><a name="0283b04" id="0283b04">一諫不止。犯越比尼罪。第二第三亦如是諫。</a><a name="0283b05" id="0283b05">多人中諫時。一諫不止犯越比尼罪。第二第</a><a name="0283b06" id="0283b06">三諫時。亦如是。至僧中初諫時。說未竟。越比</a><a name="0283b07" id="0283b07">尼罪。說竟偷蘭罪。第二諫。說未竟越比尼罪。</a><a name="0283b08" id="0283b08">說竟偷蘭罪。第三諫說。未竟偷蘭罪。說竟得</a><a name="0283b09" id="0283b09">僧伽婆尸沙。僧伽婆尸沙罪起已。屏處諫。多</a><a name="0283b10" id="0283b10">人中諫。及僧中諫。諸越比尼罪。諸偷蘭罪。</a><a name="0283b11" id="0283b11">一切盡合成一僧伽婆尸沙。若中間止者。隨</a><a name="0283b12" id="0283b12">所止處治罪。是故說。若比丘欲破和合僧故</a><a name="0283b13" id="0283b13">勤方便執持破僧事。乃至三諫不捨者。僧伽</a><a name="0283b14" id="0283b14">婆尸沙(第十戒竟)</a><a name="0283b15" id="0283b15"><p>佛住舍衛城。廣說如上。爾時諸比丘為提婆</a><a name="0283b16" id="0283b16">達多。作舉羯磨時初羯磨竟。無有遮者。第</a><a name="0283b17" id="0283b17">二羯磨竟。亦無有遮者。第三羯磨時。提婆達</a><a name="0283b18" id="0283b18">多看六群比丘面。而作是言。六群比丘汝等</a><a name="0283b19" id="0283b19">長夜承事我。共我從事。今眾僧為我作舉羯</a><a name="0283b20" id="0283b20">磨已。至再說而皆默然。汝等今日持我任。</a><a name="0283b21" id="0283b21">於眾人如酪塗糗與烏。如酥塗餅與那俱</a><a name="0283b22" id="0283b22">羅。如油和飯與野干。修梵行者。為人所困。而</a><a name="0283b23" id="0283b23">坐觀之。六群比丘即起作是言。如是如是。長</a><a name="0283b24" id="0283b24">老。是法語比丘。律語比丘。是比丘所說。皆是</a><a name="0283b25" id="0283b25">我等欲忍可事。是比丘所見。欲忍可事。我</a><a name="0283b26" id="0283b26">等亦欲忍可。是比丘知說非不知說。是時有</a><a name="0283b27" id="0283b27">多人遮羯磨不成。時諸比丘語六群比丘。長</a><a name="0283b28" id="0283b28">老。莫助提婆達多作破和合僧同語同見。當</a><a name="0283b29" id="0283b29">與僧同事。一切僧和合歡喜不諍。共一學如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220283a.htm'><img src='up.gif' border=0></a>
<a href='T220283c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>