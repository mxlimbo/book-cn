<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0312c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷10)</font> 明三十尼薩耆波夜提法之初 <font face='Arial'>T22, p0312c</h2></font><hr>
<span class='old'>
</a><a name="0312b28" id="0312b28">者。越比尼罪。國土不用相成就捉者。越比尼</a><a name="0312b29" id="0312b29">罪。國土所用相成就捉者。尼薩耆波夜提。國</span><a name="0312c01" id="0312c01">土所不用相不成就。作銅鐵捉無罪。是故</a><a name="0312c02" id="0312c02">說</a><a name="0312c03" id="0312c03"><p>佛住舍衛城。廣說如上。時六群比丘在市中。</a><a name="0312c04" id="0312c04">買酥油蜜石蜜。乳酪魚肉。種種買食。為世</a><a name="0312c05" id="0312c05">人所嫌。云何沙門釋子不能乞食。到諸市中</a><a name="0312c06" id="0312c06">買食而食。失沙門法。何道之有。諸比丘以是</a><a name="0312c07" id="0312c07">因緣。往白世尊。佛言。呼六群比丘來。來已佛</a><a name="0312c08" id="0312c08">問六群比丘。汝實市中種種買食。為世人所</a><a name="0312c09" id="0312c09">嫌耶。答言。實爾世尊。佛言。此是惡事。正應</a><a name="0312c10" id="0312c10">為世人所嫌。汝常不聞我讚歎少欲呵責多</a><a name="0312c11" id="0312c11">欲耶。此非法非律。不如佛教。不可以是長養</a><a name="0312c12" id="0312c12">善法。佛告諸比丘。依止舍衛城比丘。皆悉令</a><a name="0312c13" id="0312c13">集以十利故。為諸比丘制戒。乃至已聞者當</a><a name="0312c14" id="0312c14">重聞。若比丘種種買賣。尼薩耆。波夜提。比</a><a name="0312c15" id="0312c15">丘者如上說。種種者。若自問價。若使人問</a><a name="0312c16" id="0312c16">價。若自上價。若使人上價。若自下價。若使</a><a name="0312c17" id="0312c17">人下價。問價者。此物直幾許。答言。爾許與</a><a name="0312c18" id="0312c18">汝。爾許取不作不淨問故。越比尼罪。得者</a><a name="0312c19" id="0312c19">尼薩耆。使人問者。語言汝往問彼物索幾許。</a><a name="0312c20" id="0312c20">若言索爾許者。汝便與爾所作不淨語。遣</a><a name="0312c21" id="0312c21">人問故。越比尼罪。得者尼薩耆。上價者。此價</a><a name="0312c22" id="0312c22">直幾許。答言。爾許與汝。爾許欲取。故諍</a><a name="0312c23" id="0312c23">上價作不淨語故。越比尼罪。得者尼薩耆。</a><a name="0312c24" id="0312c24">使人上者。語前人言。汝往上爾許。爾所得</a><a name="0312c25" id="0312c25">者。取是名不淨。遣使語越比尼罪。得者尼</a><a name="0312c26" id="0312c26">薩耆。下者此價直幾。答言一千。我與汝八</a><a name="0312c27" id="0312c27">百。若言九百。語言。我與汝七百。如是至十。</a><a name="0312c28" id="0312c28">下求他物不淨語故。越比丘罪。得者尼薩耆。</a><a name="0312c29" id="0312c29">使人下者。亦如是。若以時物還買時。物買夜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220312b.htm'><img src='up.gif' border=0></a>
<a href='T220313a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>