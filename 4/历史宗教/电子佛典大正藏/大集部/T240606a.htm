<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0606a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷14)</font> <font face='Arial'>T24, p0606a</h2></font><hr>
<span class='old'>
</a><a name="0605c28" id="0605c28">為供養事上亦無犯。若作大師形像。除腳釧</a><a name="0605c29" id="0605c29">耳璫。餘莊嚴具隨意應作。若菩薩像者聽。佛</span><a name="0606a01" id="0606a01">陀大會旋繞村城行道之時。五眾咸應隨從</a><a name="0606a02" id="0606a02">圍繞其最老上座應受吉祥水。有力少年應</a><a name="0606a03" id="0606a03">助擎像。如是等於律所說不依行者咸得惡</a><a name="0606a04" id="0606a04">作。又於苾芻尼學處。苾芻所不應為者。亦皆</a><a name="0606a05" id="0606a05">得罪。是故通言眾多學法。此等皆由法式事</a><a name="0606a06" id="0606a06">譏嫌煩惱。制斯學處</a><a name="0606a07" id="0606a07"><p>爾時世尊作如是念。過去諸佛云何教聲聞</a><a name="0606a08" id="0606a08">眾著衣服耶。是時諸天前白佛言。如淨居天</a><a name="0606a09" id="0606a09">所著衣服世尊。即以天眼觀知。如天所說無</a><a name="0606a10" id="0606a10">有異也。因制苾芻披著衣法。言齊整者。離不</a><a name="0606a11" id="0606a11">齊整著衣之過應當學者是應學事。不太高</a><a name="0606a12" id="0606a12">者不過膝上。此中犯者。若苾芻不依佛教。不</a><a name="0606a13" id="0606a13">顧羞恥欲為非法者。捉衣開張得責心惡作。</a><a name="0606a14" id="0606a14">若披著身得對說惡作。若苾芻有順奉心。而</a><a name="0606a15" id="0606a15">著衣不如法。或時忘念。或是無知非法著者</a><a name="0606a16" id="0606a16">唯犯責心惡作。如是於餘學處准此應知。不</a><a name="0606a17" id="0606a17">太下者語不下垂至地。齊何是著裙量。謂齊</a><a name="0606a18" id="0606a18">踝上四指。不象鼻者。不放裙邊當臍內擫下</a><a name="0606a19" id="0606a19">垂於地。由如象鼻。不蛇頭者。謂反出衣角。</a><a name="0606a20" id="0606a20">屈擫腰間。頭若龍蛇。不多羅葉者。謂捉裾邊</a><a name="0606a21" id="0606a21">細疊。成[<a href='javascript:showpic("images/034730.gif")'>袖-由+聶</a>]腰邊總擫。形若多羅葉。上聚下散</a><a name="0606a22" id="0606a22">不豆團形者。總捉上裙傍內腰裹。同俗婦女。</a><a name="0606a23" id="0606a23">著裙作豆團形。齊整披三衣者。亦是離不齊</a><a name="0606a24" id="0606a24">整著衣過。不太高者。謂不過膝上。不太下者。</a><a name="0606a25" id="0606a25">不垂過裙緣。好正披者。不張手足現撩亂相。</a><a name="0606a26" id="0606a26">好正覆者。應好覆蓋不偏露形。少語言者。不</a><a name="0606a27" id="0606a27">應同俗多作言說。不大叫呼如童兒類。設有</a><a name="0606a28" id="0606a28">須喚他不聞時。應請俗人為其大喚。不高視</a><a name="0606a29" id="0606a29">者。舉目視前一踰伽地是為視量。踰伽量者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240605c.htm'><img src='up.gif' border=0></a>
<a href='T240606b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>