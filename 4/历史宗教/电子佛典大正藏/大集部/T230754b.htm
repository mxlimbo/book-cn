<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0754b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷23)</font> 三十泥薩祇波逸底迦法 急難施衣學處第二十六 <font face='Arial'>T23, p0754b</h2></font><hr>
<span class='old'>
</a><a name="0754a28" id="0754a28">軍白大王曰。我兵羸弱彼軍強盛。可令彼去</a><a name="0754a29" id="0754a29">我更後番。王命善劍軍曰。汝等可去伐彼邊</span><a name="0754b01" id="0754b01">隅。彼軍白王。我番已了未合軍行。王曰且應</a><a name="0754b02" id="0754b02">此番後當免汝。時彼軍人承王教已。共相議</a><a name="0754b03" id="0754b03">曰。前伏彼城是藥叉眾威神之力。我今更去</a><a name="0754b04" id="0754b04">定死無疑。然而我等於三月內請佛及僧。隨</a><a name="0754b05" id="0754b05">有所須悉皆供給。我等宜可奉彼夏衣從軍</a><a name="0754b06" id="0754b06">而去。即持衣物往逝多林。于時世尊宴默而</a><a name="0754b07" id="0754b07">坐。諸人持物詣苾芻所。白言聖者。我等被</a><a name="0754b08" id="0754b08">使往伐邊隅。於彼戰亡難期再入。此是夏中</a><a name="0754b09" id="0754b09">施物幸為受之。時諸苾芻報言。賢首。大師世</a><a name="0754b10" id="0754b10">尊已制學處。不許我等夏內分衣。我不敢受。</a><a name="0754b11" id="0754b11">報言聖者。幸當受取置在一處。待夏了日眾</a><a name="0754b12" id="0754b12">共分之。諸人以衣置一房中便捨而去。時彼</a><a name="0754b13" id="0754b13">諸人持先器仗師旅而出。時給孤獨長者</a><a name="0754b14" id="0754b14">見而問曰。君等何之。報言長者。欲往征行。長</a><a name="0754b15" id="0754b15">者報曰。豈非君等先已征還。答言行了。若爾</a><a name="0754b16" id="0754b16">何故復更征行。報言王遣我等且應此番後</a><a name="0754b17" id="0754b17">當相免。長者報曰。且住於此。我為白王。是時</a><a name="0754b18" id="0754b18">長者便詣王所。白王曰王今何意使善劍軍。</a><a name="0754b19" id="0754b19">王曰某城叛逆今往討之。長者曰彼當番未。</a><a name="0754b20" id="0754b20">王言已去。長者曰若如是者何故頻行。王曰</a><a name="0754b21" id="0754b21">後番放免。長者曰王今知不。執無鏃箭持無</a><a name="0754b22" id="0754b22">弦弓。手把木刀能降他不然彼軍人皆是佛</a><a name="0754b23" id="0754b23">子。乃至昆蟻不故斷命。前去征討乃是藥叉</a><a name="0754b24" id="0754b24">天眾為伏彼城。今者重行恐將沒落。豈非大</a><a name="0754b25" id="0754b25">王傷害佛子。是時大王知是佛子。告大臣曰。</a><a name="0754b26" id="0754b26">當宣我教告毘盧宅家。使知從今已去有征</a><a name="0754b27" id="0754b27">行處。更勿差遣善劍軍人。時諸苾芻夏安居</a><a name="0754b28" id="0754b28">了。往諸人所報曰。賢首。我隨意事訖有衣與</a><a name="0754b29" id="0754b29">我。彼便報曰。聖者。我先與之彼處應取。時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230754a.htm'><img src='up.gif' border=0></a>
<a href='T230754c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>