<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0876b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷45)</font> 九十波逸底迦法 入王宮門學處第八十二之一 <font face='Arial'>T23, p0876b</h2></font><hr>
<span class='old'>
</a><a name="0876a28" id="0876a28"><p>時彼天女說此頌已。頂禮佛足往勝音城仙</a><a name="0876a29" id="0876a29">道王所。時王於樓上獨寢。天女既至身光大</span><a name="0876b01" id="0876b01">明。彈指作聲警覺王睡。王聞驚坐問曰。作</a><a name="0876b02" id="0876b02">聲者誰。答曰我是月光。王曰夫人可來與我</a><a name="0876b03" id="0876b03">共臥。天女報言。大王我已身死生四大王眾</a><a name="0876b04" id="0876b04">天。人天事殊理無同宿。王若欲得與我交歡</a><a name="0876b05" id="0876b05">者。於佛教中出家修道。若一切煩惱悉永斷</a><a name="0876b06" id="0876b06">者。眾望都息。若有餘惑而命終者。生四王天</a><a name="0876b07" id="0876b07">與我相見。作是語已騰空而去。時仙道王聞</a><a name="0876b08" id="0876b08">是教已驚喜交集。念出家事通夜不眠。至天</a><a name="0876b09" id="0876b09">曉已命大臣曰。卿可往問月光夫人今在何</a><a name="0876b10" id="0876b10">處。大臣白言。彼已身死。王聞便念。我今不應</a><a name="0876b11" id="0876b11">蒙天警覺不用其語處在居家。可立頂髻太</a><a name="0876b12" id="0876b12">子為王付以國事。我當於善說法律而為出</a><a name="0876b13" id="0876b13">家。時仙道王告二大臣曰。卿等當知。我於頂</a><a name="0876b14" id="0876b14">髻愛念情深。於卿二人情義亦重。可於頂髻</a><a name="0876b15" id="0876b15">處止惡勸善。我欲出家。二臣聞已流淚交襟。</a><a name="0876b16" id="0876b16">復命頂髻曰。如汝比來順我言教。從今已去</a><a name="0876b17" id="0876b17">二大臣言。亦應聽受。於諸國人以法而化。我</a><a name="0876b18" id="0876b18">欲捨俗出家。太子聞已悲泣難勝。時仙道王</a><a name="0876b19" id="0876b19">既付囑已。鳴鼓宣令普告國人曰。所有國政</a><a name="0876b20" id="0876b20">委付太子。我欲出家。我比為王不能依法。汝</a><a name="0876b21" id="0876b21">國人等各相容恕。時諸人眾聞是告已。荷王</a><a name="0876b22" id="0876b22">恩惠悉皆啼泣不能自裁。王立太子以知國</a><a name="0876b23" id="0876b23">事。多出財寶廣設無遮。沙門婆羅門及貧下</a><a name="0876b24" id="0876b24">類。無不周給。將一侍者徒步而去。向王舍城。</a><a name="0876b25" id="0876b25">時頂髻王及國人眾悉皆隨後。送別而歸。其</a><a name="0876b26" id="0876b26">王漸去至王舍城。在一園中暫停息已。告彼</a><a name="0876b27" id="0876b27">人曰。汝今可往白影勝王曰。有仙道王今在</a><a name="0876b28" id="0876b28">城外。使者。即便往至王所。以事具白。王聞驚</a><a name="0876b29" id="0876b29">起告諸臣曰。其仙道王多有兵眾。何不預報<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230876a.htm'><img src='up.gif' border=0></a>
<a href='T230876c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>