<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0011b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷3)</font> <font face='Arial'>T24, p0011b</h2></font><hr>
<span class='old'>
</a><a name="0011a28" id="0011a28">來入輸波勒迦城。既止息已。往圓滿處。而</a><a name="0011a29" id="0011a29">白之言。商主。我等亦欲入於大海答曰。汝等</span><a name="0011b01" id="0011b01">曾聞六度入海。得安穩還。更可入不。諸人報</a><a name="0011b02" id="0011b02">曰。我等遠來。仰託仁者。安隱入海。仁若不</a><a name="0011b03" id="0011b03">去。我豈敢裁。時彼圓滿聞此語已。而作是念。</a><a name="0011b04" id="0011b04">我今雖不求物。為利彼故。應當入海。作是念</a><a name="0011b05" id="0011b05">已。即與商人。共入大海。彼諸商人。晝夜常誦</a><a name="0011b06" id="0011b06">嗢拖南頌。諸上座頌。世羅尼頌。牟尼之頌。眾</a><a name="0011b07" id="0011b07">義經等。以妙音聲。清朗而誦。圓滿聞已。而問</a><a name="0011b08" id="0011b08">言曰。汝等善能歌詠。諸商答曰。商主。此非歌</a><a name="0011b09" id="0011b09">詠。圓滿問曰。是何言辭。商人報曰。是佛所</a><a name="0011b10" id="0011b10">說。圓滿先未曾聞有佛法名。今日得聞。身毛</a><a name="0011b11" id="0011b11">皆豎。深生信心。即問商人。何者是佛。答言。</a><a name="0011b12" id="0011b12">有沙門喬答摩。從釋迦種。剃除鬚髮。被著袈</a><a name="0011b13" id="0011b13"><span class='corr'>裟</span>。正信出家。捐棄國邑。處於山林。得成無上</a><a name="0011b14" id="0011b14">正等菩提。此名為佛。復問彼曰。佛於今者。住</a><a name="0011b15" id="0011b15">在何處。答曰。今在室羅伐城。逝多林。給孤獨</a><a name="0011b16" id="0011b16">園。圓滿聞已。繫念在心。與諸商人。安隱而</a><a name="0011b17" id="0011b17">還。時兄安樂作是思念。我弟圓滿涉海勞苦。</a><a name="0011b18" id="0011b18">可為取妻。作是念已。而告之曰。汝今意樂豪</a><a name="0011b19" id="0011b19">富長者。商主之家。誰之子女。我於今者為</a><a name="0011b20" id="0011b20">汝娉之圓滿答言。我今不樂取其妻也。願兄</a><a name="0011b21" id="0011b21">聽我出家。其兄報曰。我昔貧乏。何不出家。今</a><a name="0011b22" id="0011b22">饒財寶。豈欲出家。圓滿答曰。貧乏之時。不可</a><a name="0011b23" id="0011b23">出家。今有財物。應可出家。其兄知彼發心</a><a name="0011b24" id="0011b24">決定。便許言。定聽汝出家。便答兄言。入大海</a><a name="0011b25" id="0011b25">者。多有險難。多諸憂惱。入者極多迴者極少。</a><a name="0011b26" id="0011b26">必定不應更入大海。我所得者。眾多財寶。</a><a name="0011b27" id="0011b27">皆由福力。亦不欺誑。其二三兄所得財物。</a><a name="0011b28" id="0011b28">皆不清淨。若我出後。兄二弟等。共兄同住。必</a><a name="0011b29" id="0011b29">勿應許。如是言已。將一侍者。即往室羅伐城。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240011a.htm'><img src='up.gif' border=0></a>
<a href='T240011c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>