<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0462a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷61)</font> 因緣品第四 <font face='Arial'>T23, p0462a</h2></font><hr>
<span class='old'>
</a><a name="0461c28" id="0461c28">丘作函不蓋。比丘不知當云何。是事白佛。</a><a name="0461c29" id="0461c29">佛言。聽作蓋。比丘直作蓋喜墮。佛言。作子口</span><a name="0462a01" id="0462a01">蓋。用烏翅雞翅收漏羅翅。塗著眼中眼痛更</a><a name="0462a02" id="0462a02">增。佛言。作籌。長老優波離問。何物作籌。佛</a><a name="0462a03" id="0462a03">言。鐵銅貝牙角木瓦作。佛言。從今日界內不</a><a name="0462a04" id="0462a04">應作淨處。若作得突吉羅罪。長老優波離問</a><a name="0462a05" id="0462a05">佛。阿耆達婆羅門為佛作八種粥。酥粥胡麻</a><a name="0462a06" id="0462a06">粥油粥乳粥。小豆粥摩沙豆粥麻子粥清粥。</a><a name="0462a07" id="0462a07">是八種粥。雜根藥莖藥葉藥華藥果藥。煮可</a><a name="0462a08" id="0462a08">飲不。佛言。病比丘可飲。不病者不得飲</a><a name="0462a09" id="0462a09"><p>佛在蘇摩國。是時長老阿那律比丘弟子病。</a><a name="0462a10" id="0462a10">服下藥中後心悶。佛言。與熬稻華汁。與與</a><a name="0462a11" id="0462a11">竟悶不止。佛言。竹筍汁與。與竟不差。佛</a><a name="0462a12" id="0462a12">言。囊盛米粥絞汁與。與竟不差。佛言。將屏處</a><a name="0462a13" id="0462a13">與米粥</a><a name="0462a14" id="0462a14"><p>優波離問佛。佛聽結髮雞尼耶梵志施八種</a><a name="0462a15" id="0462a15">漿。昭梨漿牟梨漿。拘梨多漿舍梨漿。阿說</a><a name="0462a16" id="0462a16">陀漿波流沙漿。劫必陀漿蒱萄漿。是八種</a><a name="0462a17" id="0462a17">漿。根湯莖湯葉湯華湯果湯。合可飲不。佛言。</a><a name="0462a18" id="0462a18">若無酒味不雜食。清不濁聽飲</a><a name="0462a19" id="0462a19"><p>佛在舍婆提。爾時憍薩羅國諸居士。道中無</a><a name="0462a20" id="0462a20">水處。以水施并施石蜜。六群比丘從憍薩羅</a><a name="0462a21" id="0462a21">國至舍婆提。次第行到施水處。六群比丘但</a><a name="0462a22" id="0462a22">噉石蜜不飲水居士言。何以獨噉石蜜不飲</a><a name="0462a23" id="0462a23">水。六群比丘言。我嗜石蜜不喜飲水。施主</a><a name="0462a24" id="0462a24">言。我為飲水故施石蜜。今汝何以但噉石蜜</a><a name="0462a25" id="0462a25">不飲水。六群比丘言。我嗜石蜜不喜飲水。是</a><a name="0462a26" id="0462a26">六群比丘有大力。復不畏破戒。是居士不能</a><a name="0462a27" id="0462a27">面前譏說。去後心瞋呵罵。沙門釋子自言善</a><a name="0462a28" id="0462a28">好有德。但噉石蜜不欲飲水。諸比丘少欲知</a><a name="0462a29" id="0462a29">足行頭陀。聞是事心慚愧。是事白佛。佛言。從<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230461c.htm'><img src='up.gif' border=0></a>
<a href='T230462b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>