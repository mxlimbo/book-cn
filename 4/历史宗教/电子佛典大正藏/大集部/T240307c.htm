<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0307c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷22)</font> 第三門第四子攝頌之餘 <font face='Arial'>T24, p0307c</h2></font><hr>
<span class='old'>
</a><a name="0307b28" id="0307b28">隨路而出。行至箱所圍遶不進。時猛光王與</a><a name="0307b29" id="0307b29">安樂夫人。在高樓上望見群牛繞箱而住。命</span><a name="0307c01" id="0307c01">使者曰汝觀門外。何意諸牛群聚而住。使者</a><a name="0307c02" id="0307c02">曰門有一箱絡以朱絛紫礦封印。王曰汝急</a><a name="0307c03" id="0307c03">將來。夫人白王。箱中之物王當與我。王言</a><a name="0307c04" id="0307c04">隨意。使者持箱既至王所。即便開印乃見珠</a><a name="0307c05" id="0307c05">瓔及以孩子。王識珠瓔報曰此是我兒。抱付</a><a name="0307c06" id="0307c06">夫人云是汝子。夫人得已即咒願曰。願兒長</a><a name="0307c07" id="0307c07">壽今此孩子與作何名。王曰有福孩兒被牛</a><a name="0307c08" id="0307c08">所護。應名牛護。又安樂夫人親為撫養。母亦</a><a name="0307c09" id="0307c09">改號名牛護母</a><a name="0307c10" id="0307c10"><p>于時北方得叉尸羅國王名圓勝。所治國化</a><a name="0307c11" id="0307c11">安隱豐樂。人民熾盛廣說如餘。於諸園樹常</a><a name="0307c12" id="0307c12">有花果。膏雨順時乞食易得。後於異時王與</a><a name="0307c13" id="0307c13">諸臣。在高樓上歡娛恣意。告諸臣曰。頗有餘</a><a name="0307c14" id="0307c14">國如我境中。豐樂安隱得相似不。大臣白言。</a><a name="0307c15" id="0307c15">有嗢逝尼國王名猛光。彼亦豐樂安隱花果</a><a name="0307c16" id="0307c16">不絕與此不殊。彼有商人來至於此。王遣喚</a><a name="0307c17" id="0307c17">來既至具問。聞其富盛王生嫉心。報諸臣曰。</a><a name="0307c18" id="0307c18">君等嚴兵我欲伐彼。其王即自親整四兵。向</a><a name="0307c19" id="0307c19">嗢逝尼國漸至彼城。侵掠無度殘暴非理。人</a><a name="0307c20" id="0307c20">不聊生。猛光大王既聞賊至。亦嚴四兵出相</a><a name="0307c21" id="0307c21">拒戰猛光不如兵眾分離。遂騎單馬逃向餘</a><a name="0307c22" id="0307c22">處。至荒野外見一耕人。名曰增長躬自犁作。</a><a name="0307c23" id="0307c23">王觀容色有異餘人。即問言汝是勇健壯兒。</a><a name="0307c24" id="0307c24">頗曾聞道有圓勝王與猛光王戰。猛光大敗</a><a name="0307c25" id="0307c25">知此事不。答曰我聞此事未知虛實。答曰不</a><a name="0307c26" id="0307c26">虛。耕人亦不知此人是猛光王。便報之曰。猛</a><a name="0307c27" id="0307c27">光王身居本國彼是客來。遂被欺陵隨處</a><a name="0307c28" id="0307c28">逃竄。謀臣猛將何所用為。王若比來以我</a><a name="0307c29" id="0307c29">為爪牙者。久以長繩繫圓勝頸曳入城中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240307b.htm'><img src='up.gif' border=0></a>
<a href='T240308a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>