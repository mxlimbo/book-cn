<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1044c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷2)</font> 自他莊嚴品第十一 <font face='Arial'>T24, p1044c</h2></font><hr>
<span class='old'>
</a><a name="1044b28" id="1044b28">與多人。非施多人迴與一人。不惱他得。不誑</a><a name="1044b29" id="1044b29">他得。不欺人得。是名物淨。云何心淨。施時不</span><a name="1044c01" id="1044c01">為生死善果。名稱勝他得色力財。不斷家法</a><a name="1044c02" id="1044c02">眷屬多饒。唯為莊嚴菩提故施。為欲調伏眾</a><a name="1044c03" id="1044c03">生故施。是名心淨。云何福田淨。受施之人遠</a><a name="1044c04" id="1044c04">離八邪。名福田淨。善男子。以如是等三因緣</a><a name="1044c05" id="1044c05">故八法具足。善男子。菩薩所以求於長命。欲</a><a name="1044c06" id="1044c06">為眾生讚不殺故。菩薩所以求上色者。為令</a><a name="1044c07" id="1044c07">眾生見歡喜故。菩薩所以求上種姓。為令眾</a><a name="1044c08" id="1044c08">生生恭敬故。菩薩所以求具足力。為欲持戒</a><a name="1044c09" id="1044c09">誦經坐禪故。菩薩所以求多財寶。為欲調伏</a><a name="1044c10" id="1044c10">諸眾生故。菩薩所以求男子身。為欲成器成</a><a name="1044c11" id="1044c11">善法故。菩薩所以求語辯了。為諸眾生受法</a><a name="1044c12" id="1044c12">語故。菩薩所以求不畏大眾。為欲分別真實</a><a name="1044c13" id="1044c13">法故。善男子。是故菩薩具足八法。能自他利。</a><a name="1044c14" id="1044c14">能如是行。是名實行。善男子。菩薩摩訶薩有</a><a name="1044c15" id="1044c15">八法者。具足受持十善之法樂以化人。具足</a><a name="1044c16" id="1044c16">受持優婆塞戒樂以化人。雖得妙色終不以</a><a name="1044c17" id="1044c17">是而生憍慢。雖持淨戒多聞精進大力好姓</a><a name="1044c18" id="1044c18">多饒財寶。終不以此而生憍慢。不以幻惑</a><a name="1044c19" id="1044c19">欺誑眾生。不生放逸修六和敬。菩薩具足如</a><a name="1044c20" id="1044c20">是等法。雖復在家不異出家。如是菩薩終不</a><a name="1044c21" id="1044c21">為他作惡因緣。何以故。慚愧堅故善男子。</a><a name="1044c22" id="1044c22">在家之人設於一世。受持如是優婆塞戒。雖</a><a name="1044c23" id="1044c23">復後生無三寶處。終不造作諸惡因緣。所以</a><a name="1044c24" id="1044c24">者何。二因緣故。一者智慧。二不放逸。善男</a><a name="1044c25" id="1044c25">子。於後惡處不作惡事有四因緣。一者了知</a><a name="1044c26" id="1044c26">煩惱過故。二者不隨諸煩惱故。三者能忍諸</a><a name="1044c27" id="1044c27">惡苦故。四者不生恐怖心故。菩薩具足如是</a><a name="1044c28" id="1044c28">四法。不為諸苦一切煩惱之所傾動。善男子。</a><a name="1044c29" id="1044c29">不動菩薩有五因緣。一者樂修善法。二者分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241044b.htm'><img src='up.gif' border=0></a>
<a href='T241045a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>