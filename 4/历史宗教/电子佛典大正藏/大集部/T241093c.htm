<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1493 大乘三聚懺悔經 1093c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1493 大乘三聚懺悔經</font> <font face='Arial'>(卷1)</font> <font face='Arial'>T24, p1093c</h2></font><hr>
<span class='old'>
</a><a name="1093b28" id="1093b28">如來應供正遍知。證菩提已欲轉法輪。我今</a><a name="1093b29" id="1093b29">悉皆勸請彼等諸佛世尊。皆悉願轉無上法</span><a name="1093c01" id="1093c01">輪。為欲憐愍安樂利益諸天人故。如是三說。</a><a name="1093c02" id="1093c02">亦復如是。我今勸請諸佛世尊。唯願為轉無</a><a name="1093c03" id="1093c03">上法輪。唯願彼等諸佛世尊施於法施。願佛</a><a name="1093c04" id="1093c04">世尊普設法會。願諸世尊注大法雨。願諸世</a><a name="1093c05" id="1093c05">尊然大法炬。願諸世尊擊大法鼓。願佛世尊</a><a name="1093c06" id="1093c06">作法音樂。願諸世尊吹大法蠡。願諸世尊</a><a name="1093c07" id="1093c07">建立法幢。願佛世尊以法充足一切眾生。令</a><a name="1093c08" id="1093c08">諸眾生以法自恣。多所利益安樂世間。憐愍</a><a name="1093c09" id="1093c09">一切諸天人故。又舍利弗。若善男子善女人</a><a name="1093c10" id="1093c10">等。欲當成就阿耨多羅三藐三菩提者。應晝</a><a name="1093c11" id="1093c11">三時及夜三時。偏袒右邊右膝著地。合十</a><a name="1093c12" id="1093c12">指掌而作是念。所有十方一切世界所有一</a><a name="1093c13" id="1093c13">切諸佛世尊。現住在世若住若行。應當憶念。</a><a name="1093c14" id="1093c14">應當禮敬。應作是言。所有現在十方世界</a><a name="1093c15" id="1093c15">諸佛世尊。欲捨壽命入涅槃者。我皆勸請諸</a><a name="1093c16" id="1093c16">佛世尊。莫入涅槃久住於世。不思議劫不可</a><a name="1093c17" id="1093c17">說無有量不可稱劫。為多利益安樂世間諸</a><a name="1093c18" id="1093c18">天人故。堪忍久住無令身心而有疲倦。如是</a><a name="1093c19" id="1093c19">三請諸佛世尊久住於世。於無量劫利益安</a><a name="1093c20" id="1093c20">樂一切世間諸天人故。堪忍久住勿令身心</a><a name="1093c21" id="1093c21">而有疲倦。如是勸請彼所善根。應當迴向阿</a><a name="1093c22" id="1093c22">耨多羅三藐三菩提。舍利弗。汝今當觀。勸請</a><a name="1093c23" id="1093c23">迴向得幾許福。舍利弗。於汝意云何。若此</a><a name="1093c24" id="1093c24">三千大千世界滿中七寶。持用布施諸佛如</a><a name="1093c25" id="1093c25">來。其所得福寧為多不。舍利弗言。甚多世</a><a name="1093c26" id="1093c26">尊。非所思量之所能知。佛告舍利弗。且置</a><a name="1093c27" id="1093c27">三千大千世界滿中七寶。如是東方南西北</a><a name="1093c28" id="1093c28">方四維上下。諸世界中滿中七寶。持用布施</a><a name="1093c29" id="1093c29">諸佛如來。其所得福寧為多不。舍利弗言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241093b.htm'><img src='up.gif' border=0></a>
<a href='T241094a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>