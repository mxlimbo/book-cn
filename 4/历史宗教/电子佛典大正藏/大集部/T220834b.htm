<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0834b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷37)</font> 安居揵度 <font face='Arial'>T22, p0834b</h2></font><hr>
<span class='old'>
</a><a name="0834a28" id="0834a28">時有比丘。在住處安居。時有鬼神語比</a><a name="0834a29" id="0834a29">丘言。此中有伏藏。比丘自念。我在此安居。</span><a name="0834b01" id="0834b01">必為我淨行作留難。作此念已往白佛。</a><a name="0834b02" id="0834b02">佛言。若有此事應去。爾時有比丘在住</a><a name="0834b03" id="0834b03">處安居。時有鬼神伺比丘便欲斷其命</a><a name="0834b04" id="0834b04">根。比丘自念。我在此安居必為命作留難。</a><a name="0834b05" id="0834b05">作此念已往白佛。佛言。若有此事應去。</a><a name="0834b06" id="0834b06">爾時有比丘。在住處安居。有賊伺比丘便</a><a name="0834b07" id="0834b07">欲斷命根。比丘自念。我在此安居。必斷我</a><a name="0834b08" id="0834b08">命。作此念已往白佛。佛言。若有此事應</a><a name="0834b09" id="0834b09">去。爾時有比丘。在住處安居。毒蛇瞋恚伺</a><a name="0834b10" id="0834b10">比丘便欲斷命根。比丘自念。我在此安居。</a><a name="0834b11" id="0834b11">必有斷命留難。作此念已往白佛。佛言。若</a><a name="0834b12" id="0834b12">有此事應去。爾時有比丘。在住處安居。</a><a name="0834b13" id="0834b13">諸惡獸瞋伺比丘便欲斷命根。比丘自念。</a><a name="0834b14" id="0834b14">我在此安居。必有斷命留難。作此念已往</a><a name="0834b15" id="0834b15">白佛。佛言。若有此事應去。爾時有比丘。</a><a name="0834b16" id="0834b16">在住處安居。不得如意飲食。不得隨意</a><a name="0834b17" id="0834b17">醫藥。不得隨意使人。彼自念言。我當云何。</a><a name="0834b18" id="0834b18">即白諸比丘。諸比丘往白世尊。世尊言。若</a><a name="0834b19" id="0834b19">比丘於安居處。若不得隨意飲食。不得隨</a><a name="0834b20" id="0834b20">意醫藥。不得隨意使人。即應以此事去。爾</a><a name="0834b21" id="0834b21">時有比丘。在住處安居。經行處多諸毒蟲。</a><a name="0834b22" id="0834b22">此比丘狎習經行。經行體安。不經行不安。</a><a name="0834b23" id="0834b23">彼比丘自念。我在此住。必為我命作留難。</a><a name="0834b24" id="0834b24">作此念已往白佛。佛言。若有此事應去。</a><a name="0834b25" id="0834b25">爾時有比丘。在住處安居。見有比丘作</a><a name="0834b26" id="0834b26">方便欲破僧。時彼自念言。破僧事重。甚為</a><a name="0834b27" id="0834b27">醜惡。莫為我故破僧。我當云何。即白諸比</a><a name="0834b28" id="0834b28">丘。諸比丘以此事白佛。佛言。若比丘於住</a><a name="0834b29" id="0834b29">處安居。見有比丘。勤方便欲破僧。時彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220834a.htm'><img src='up.gif' border=0></a>
<a href='T220834c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>