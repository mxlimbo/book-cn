<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1500 菩薩戒本 1108c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1500 菩薩戒本</font> <font face='Arial'>(卷1)</font> <font face='Arial'>T24, p1108c</h2></font><hr>
<span class='old'>
</a><a name="1108b28" id="1108b28">悔。其心不平。不受其懺無罪</a><a name="1108b29" id="1108b29"><p>若菩薩。於他起嫌恨心執持不捨。是名為犯</span><a name="1108c01" id="1108c01">眾多犯。是犯染污起。不犯者為斷彼故起欲</a><a name="1108c02" id="1108c02">方便。如前說</a><a name="1108c03" id="1108c03"><p>若菩薩。為貪奉事畜養眷屬者。是名為犯眾</a><a name="1108c04" id="1108c04">多犯。是犯染污起。不犯者無貪心畜若菩薩。</a><a name="1108c05" id="1108c05">懶墮懈怠耽樂睡眠。若非時不知量。是名為</a><a name="1108c06" id="1108c06">犯眾多犯。是犯染污起。不犯者若病若無力。</a><a name="1108c07" id="1108c07">若遠行疲極。若為斷彼故起欲方便。如前說</a><a name="1108c08" id="1108c08"><p>若菩薩。以染污心論說世事經時者。是名為</a><a name="1108c09" id="1108c09">犯眾多犯。是犯染污起。若忘誤經時犯非染</a><a name="1108c10" id="1108c10">污起。不犯者見他聚話。護彼意故須臾暫聽。</a><a name="1108c11" id="1108c11">若暫答他問未曾聞事</a><a name="1108c12" id="1108c12"><p>若菩薩。欲求定心。嫌恨憍慢不受師教。是名</a><a name="1108c13" id="1108c13">為犯眾多犯。是犯染污起。若懶墮懈怠犯非</a><a name="1108c14" id="1108c14">染污起。不犯者。若病若無力。若知彼人作顛</a><a name="1108c15" id="1108c15">倒說。若自多聞有力。若先已受法</a><a name="1108c16" id="1108c16"><p>若菩薩。起五蓋心不開覺者。是名為犯眾多</a><a name="1108c17" id="1108c17">犯。是起染污起。不犯者為斷彼故起欲方便。</a><a name="1108c18" id="1108c18">如前說</a><a name="1108c19" id="1108c19"><p>若菩薩。見味禪以為功德。是名為犯眾多</a><a name="1108c20" id="1108c20">犯。是犯染污起。不犯者為斷彼故起欲方便。</a><a name="1108c21" id="1108c21">如前說</a><a name="1108c22" id="1108c22"><p>若菩薩。如是見如是說言。菩薩不應聽聲聞</a><a name="1108c23" id="1108c23">經法。不應受不應學。菩薩何用聲聞法為。是</a><a name="1108c24" id="1108c24">名為犯眾多犯。是犯染污起。何以故。菩薩尚</a><a name="1108c25" id="1108c25">聽外道異論。況復佛語。不犯者專學菩薩藏</a><a name="1108c26" id="1108c26">未能周及</a><a name="1108c27" id="1108c27"><p>若菩薩。於菩薩藏不作方便。棄捨不學。一向</a><a name="1108c28" id="1108c28">修習聲聞經法。是名為犯眾多犯。是犯非染</a><a name="1108c29" id="1108c29">污起<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241108b.htm'><img src='up.gif' border=0></a>
<a href='T241109a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>