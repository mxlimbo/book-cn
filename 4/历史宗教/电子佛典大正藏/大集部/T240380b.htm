<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0380b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷35)</font> 第八門第九子攝頌之餘說 <font face='Arial'>T24, p0380b</h2></font><hr>
<span class='old'>
</a><a name="0380a28" id="0380a28">惱起居輕利氣力安不。又白佛言。喬答摩。若</a><a name="0380a29" id="0380a29">復見我涉路而行。或脫革屣或時避道或時</span><a name="0380b01" id="0380b01">舒臂。當爾之時。如前表知我申敬問。又白言。</a><a name="0380b02" id="0380b02">喬答摩。或時見我在自眾中共人談說。若移</a><a name="0380b03" id="0380b03">坐處或去上衣或除頂帽。當爾之時。如前表</a><a name="0380b04" id="0380b04">知我申敬問。何以故。喬答摩。我婆羅門法唯</a><a name="0380b05" id="0380b05">求名稱。所有衣食受用資具。皆從名稱之所</a><a name="0380b06" id="0380b06">獲得。故我於此善護眾人。爾時世尊。作如是</a><a name="0380b07" id="0380b07">念。此婆羅門極大高慢。我今宜可息彼慢心</a><a name="0380b08" id="0380b08">為其說法</a><a name="0380b09" id="0380b09"><p>爾時世尊即為宣暢示教利喜。如佛世尊於</a><a name="0380b10" id="0380b10">尋常時說法之事。謂說布施或說持戒。五欲</a><a name="0380b11" id="0380b11">少味多諸過惡。煩惱染污沈淪生死。清淨涅</a><a name="0380b12" id="0380b12">槃當求出離。如是等法廣為陳說。世尊知彼</a><a name="0380b13" id="0380b13">欣樂隨喜。發清淨心堪為法器。於殊勝事能</a><a name="0380b14" id="0380b14">得受持。復為廣說苦集滅道四聖諦法。譬如</a><a name="0380b15" id="0380b15">淨衣易受染色。時婆羅門即於座上。證見諦</a><a name="0380b16" id="0380b16">理。無復疑惑得預流果。即從座起偏露右肩。</a><a name="0380b17" id="0380b17">前禮佛足作如是語。我今出離歸佛法僧受</a><a name="0380b18" id="0380b18">五學處。願證知我是鄔波索迦具清淨念。禮</a><a name="0380b19" id="0380b19">佛足已奉辭而去</a><a name="0380b20" id="0380b20"><p>佛作是念。彼婆羅門善為譏笑。由老苾芻說</a><a name="0380b21" id="0380b21">施頌時喫食不止。是故不應此時噉食。告諸</a><a name="0380b22" id="0380b22">苾芻曰。彼婆羅門善為譏笑。由莫訶羅說施</a><a name="0380b23" id="0380b23">頌時。喫食不住致斯譏醜。若有苾芻說施</a><a name="0380b24" id="0380b24">頌時。食不住者得越法罪。如式漏</a><a name="0380b25" id="0380b25">之時不應食者。彼不敢食遂令行末不食時</a><a name="0380b26" id="0380b26">過。佛言。若有苾芻說施頌時。不聞說聲不解</a><a name="0380b27" id="0380b27">其義者應食無犯。設若聞聲不解義者食亦</a><a name="0380b28" id="0380b28">無犯。聞聲解義食者越法罪。如佛所制聞聲</a><a name="0380b29" id="0380b29">解義不得食者。於一住處眾坐人多。遂使末<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240380a.htm'><img src='up.gif' border=0></a>
<a href='T240380c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>