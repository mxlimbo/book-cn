<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0169a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷13)</font> <font face='Arial'>T24, p0169a</h2></font><hr>
<span class='old'>
</a><a name="0168c28" id="0168c28">食還至本處。依法食訖。收衣缽洗足已。往佛</a><a name="0168c29" id="0168c29">所頂禮佛足次第而坐。而白佛言。大德。我等</span><a name="0169a01" id="0169a01">晨朝入王舍城乞食。聞提婆達多從阿闍世</a><a name="0169a02" id="0169a02">太子所多得利養。廣說如上。乃至五百苾芻</a><a name="0169a03" id="0169a03">圍遶坐共食。佛告諸苾芻。時提婆達多受此</a><a name="0169a04" id="0169a04">利益供養。猶此自害及以兼害。何以故。諸苾</a><a name="0169a05" id="0169a05">芻。譬如芭蕉出果便即枯死。猶此自害。提婆</a><a name="0169a06" id="0169a06">達多。受此利養亦復如是。譬如竹葦若出花</a><a name="0169a07" id="0169a07">果便即枯死。如騾懷妊有子便死。諸苾芻。提</a><a name="0169a08" id="0169a08">婆達多。受此利益亦復如是。諸苾芻。提婆達</a><a name="0169a09" id="0169a09">多若受利養得。彼無智提婆達多。日夜長受</a><a name="0169a10" id="0169a10">惡名苦惱無利。得如是報。汝等苾芻應如是</a><a name="0169a11" id="0169a11">知</a><a name="0169a12" id="0169a12"><p>爾時提婆達多廣得利養。遂起貪心更不希</a><a name="0169a13" id="0169a13">求。起顛倒心別生憶念。世尊今既年老力弱。</a><a name="0169a14" id="0169a14">今為四眾說法勞苦。世尊不如與我四眾。我</a><a name="0169a15" id="0169a15">自教示而為說法。世尊當可宴寂而坐。修習</a><a name="0169a16" id="0169a16">善法常住安樂。是時提婆達多起此念已。即</a><a name="0169a17" id="0169a17">失神通。自不覺知我失神通。爾時迦俱羅苾</a><a name="0169a18" id="0169a18">芻。習四無畏除貪念心。死生梵天。即見提婆</a><a name="0169a19" id="0169a19">達多遂失神通。是提婆達多亦不自知。爾時</a><a name="0169a20" id="0169a20">大目揵連。在揭伽國膠魚山恐怖鹿林中。彼</a><a name="0169a21" id="0169a21">迦俱羅梵天子。從彼天沒。如屈申臂頃。往目</a><a name="0169a22" id="0169a22">連處。頂禮雙足卻住一面。作如是語。大德目</a><a name="0169a23" id="0169a23">連。今可知。提婆達多為利養故。遂起貪心更</a><a name="0169a24" id="0169a24">復希求。起顛倒心別生憶念。世尊今既年老</a><a name="0169a25" id="0169a25">力弱。今為四眾說法疲倦勞苦。世尊不如與</a><a name="0169a26" id="0169a26">我四眾。我自教示亦為說法。世尊當可宴寂</a><a name="0169a27" id="0169a27">而坐。證習善法常住安樂。是時提婆達多起</a><a name="0169a28" id="0169a28">此念心。即失神通。自不覺知我失神通。大德</a><a name="0169a29" id="0169a29">大目揵連。起慈悲心往詣佛所。說提婆達多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240168c.htm'><img src='up.gif' border=0></a>
<a href='T240169b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>