<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0813b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷3)</font> <font face='Arial'>T24, p0813b</h2></font><hr>
<span class='old'>
</a><a name="0813a28" id="0813a28">不得與僧連草食。有一比丘字禪那陀。在空</a><a name="0813a29" id="0813a29">閑處禪定。諸檀越日日送食。中間無男子。有</span><a name="0813b01" id="0813b01">一女人常為送食。常來不已。便生染心共行</a><a name="0813b02" id="0813b02">不淨。行已即悔。脫三衣著肩上露身而走唱</a><a name="0813b03" id="0813b03">言賊賊。邊人問之。有何等賊。答言。為煩惱</a><a name="0813b04" id="0813b04">賊所劫盡。向諸檀越及眾僧發露無覆藏心。</a><a name="0813b05" id="0813b05">僧中智者語言。有尊者波奢善持毘尼。能除</a><a name="0813b06" id="0813b06">汝罪。此比丘即到波奢所。如其所犯向波奢</a><a name="0813b07" id="0813b07">說。波奢語言。汝欲除罪能用我語不。答曰</a><a name="0813b08" id="0813b08">無違。波奢遣人作大火坑滿中炎火。語言。汝</a><a name="0813b09" id="0813b09">欲除罪者可投此坑中。波奢先共餘比丘論。</a><a name="0813b10" id="0813b10">若比丘直入坑者汝等捉之。此比丘用波奢</a><a name="0813b11" id="0813b11">語直欲入坑。邊人捉之。波奢知此比丘心</a><a name="0813b12" id="0813b12">實。即為作白四羯磨除此波羅夷。此比丘從</a><a name="0813b13" id="0813b13">今得羯磨已。名為清淨持戒者。但此一身不</a><a name="0813b14" id="0813b14">得超生離死證於四果。亦不得無漏功德。然</a><a name="0813b15" id="0813b15">障不入地獄耳。喻如樹葉落已還生樹上無</a><a name="0813b16" id="0813b16">有是處。若犯初篇得證四果獲無漏功德亦</a><a name="0813b17" id="0813b17">無是處。此人雖與僧同在一處。但僧與其萬</a><a name="0813b18" id="0813b18">途隔也。如上所說。犯戒有七種。一波羅夷。二</a><a name="0813b19" id="0813b19">僧伽婆尸沙。三尼薩耆波逸提。四波逸提。五</a><a name="0813b20" id="0813b20">偷蘭遮。六波羅提提舍尼。七突吉羅。波羅夷</a><a name="0813b21" id="0813b21">者。不生善根。永不可懺。亦無羯磨可得除罪。</a><a name="0813b22" id="0813b22">有偷蘭遮。不可羯磨除罪何者。如提婆達多</a><a name="0813b23" id="0813b23">出佛身血是。此偷蘭遮永不生無漏善根。亦</a><a name="0813b24" id="0813b24">無羯磨可除罪也。有波逸提。不生善根亦無</a><a name="0813b25" id="0813b25">羯磨可得除罪也。何者如比丘瞋心欲斷佛</a><a name="0813b26" id="0813b26">命打佛。得波夜提不可懺也。有突吉羅。不</a><a name="0813b27" id="0813b27">生善根亦無除罪羯磨。何者沙彌沙彌尼式</a><a name="0813b28" id="0813b28">叉摩尼。四波羅夷中若犯一。此罪不可懺也。</a><a name="0813b29" id="0813b29">是故有犯須羯磨有犯不須。如上說也。羯磨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240813a.htm'><img src='up.gif' border=0></a>
<a href='T240813c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>