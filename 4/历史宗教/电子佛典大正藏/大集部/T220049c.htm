<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0049c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷7)</font> 初分之五墮初 <font face='Arial'>T22, p0049c</h2></font><hr>
<span class='old'>
</a><a name="0049b28" id="0049b28">諸比丘為是愍我貧窮恐食不足。為是食惡不</a><a name="0049b29" id="0049b29">可進噉。即以問之。諸比丘中少慚愧者答言。</span><a name="0049c01" id="0049c01">恐汝食少。故於餘家處處先食。貧人恨言。云</a><a name="0049c02" id="0049c02">何先受我請。而餘家食我本肆力期盡供養。</a><a name="0049c03" id="0049c03">今諸大德雖不能噉。願隨意持去。勿令有</a><a name="0049c04" id="0049c04">餘。諸比丘聞已便復強食。然猶不盡所供之</a><a name="0049c05" id="0049c05">半。眾僧食訖貧人復作是念。我強勸僧食故</a><a name="0049c06" id="0049c06">當不得罪耶。以是白佛。佛言。善哉貧士。汝能</a><a name="0049c07" id="0049c07">見人作福。傭力慕及。雖受人身。生天因緣</a><a name="0049c08" id="0049c08">皆已具足。從汝發心欲供養佛及僧已來。隨</a><a name="0049c09" id="0049c09">事皆得無量功德。正使眾僧不食一粒。於汝</a><a name="0049c10" id="0049c10">功德無不具足。汝今當復得現世報。貧人聞</a><a name="0049c11" id="0049c11">已歡喜踊躍。佛更為說種種妙法。即於坐上</a><a name="0049c12" id="0049c12">遠塵離垢得法眼淨。彼見法已。受三自歸奉</a><a name="0049c13" id="0049c13">持五戒從坐起頭面禮足右繞而退</a><a name="0049c14" id="0049c14"><p>爾時有五百賈客。從優禪那國來。道路迥絕。</a><a name="0049c15" id="0049c15">絕糧三日。前遣馬使募求熟食。遍語人言。我</a><a name="0049c16" id="0049c16">等五百賈客從優禪那國來。絕糧三日。故先</a><a name="0049c17" id="0049c17">遣我求諸熟食。若有熟者不計價直。城中人</a><a name="0049c18" id="0049c18">言。此間無有。唯一貧人於僧坊設會。大有餘</a><a name="0049c19" id="0049c19">長。汝往求之。必得無疑。於是彼使。即便馳</a><a name="0049c20" id="0049c20">往。具以情告。貧人答言。我今設食不為財利。</a><a name="0049c21" id="0049c21">但當速來莫論價直。使人聞之。出非本望歡</a><a name="0049c22" id="0049c22">喜還報。須臾俱至。咸言。速與我食當厚相報。</a><a name="0049c23" id="0049c23">答亦如初。即便下食。既飽滿已。借問餘人。此</a><a name="0049c24" id="0049c24">人有何事業。乃能如此種種施設。有人具以</a><a name="0049c25" id="0049c25">事答。眾賈聞已倍增希有。即斂百千兩金</a><a name="0049c26" id="0049c26">以酬其施。又復借問。此城某甲今為在不。答</a><a name="0049c27" id="0049c27">言已死。又問。彼有子孫不。答言。向之施主即</a><a name="0049c28" id="0049c28">是其子。諸賈客等聞之。依然語貧人言。汝父</a><a name="0049c29" id="0049c29">是我等師。又與百千兩金以敦舊情。王舍大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220049b.htm'><img src='up.gif' border=0></a>
<a href='T220050a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>