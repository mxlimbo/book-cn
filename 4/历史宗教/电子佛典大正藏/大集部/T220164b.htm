<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0164b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷25)</font> 第五分初破僧法 <font face='Arial'>T22, p0164b</h2></font><hr>
<span class='old'>
</a><a name="0164a28" id="0164a28">生。四乞食若受他請善法不生。五春夏八月</a><a name="0164a29" id="0164a29">日露坐冬四月日住於草菴若受人屋舍善法</span><a name="0164b01" id="0164b01">不生。此摩竭鴦伽二國人皆信樂苦行。我等</a><a name="0164b02" id="0164b02">行此五法。從者必多足以破之。三聞達多。</a><a name="0164b03" id="0164b03">聞已亦謂調達。可得與佛中分僧眾振名遠</a><a name="0164b04" id="0164b04">近。即便從之。時調達有優婆塞弟子名和修</a><a name="0164b05" id="0164b05">達。常供養調達。調達次以語之。亦相然可。於</a><a name="0164b06" id="0164b06">是調達十五日布薩時。於僧中說上五事。自</a><a name="0164b07" id="0164b07">行籌唱言。若忍樂此五法者可捉此籌。時五</a><a name="0164b08" id="0164b08">百比丘皆取籌。唯除阿難及一須陀洹比丘。</a><a name="0164b09" id="0164b09">時舍利弗目連諸大羅漢皆不在彼布薩會</a><a name="0164b10" id="0164b10">中。調達行籌畢。即與五百比丘和合布薩。阿</a><a name="0164b11" id="0164b11">難及一須陀洹比丘既不受籌便即出去。往</a><a name="0164b12" id="0164b12">到佛所頭面禮足。以是事白佛。佛因說偈</a><a name="0164b13" id="0164b13"><p class='lg'>　　善人共會易　　　惡人善會難</a><br><a name="0164b14" id="0164b14">　　惡人共會易　　　善人惡會難　</p></a><a name="0164b15" id="0164b15"><p>時舍利弗目連聞此事往到佛所。佛遙見逆</a><a name="0164b16" id="0164b16">歎言。善來舍利弗目連。汝等可往調達眾中</a><a name="0164b17" id="0164b17">將五百比丘還。二人受教禮足而去。時須陀</a><a name="0164b18" id="0164b18">洹比丘隨阿難來者。見舍利弗目連去。既便</a><a name="0164b19" id="0164b19">啼泣。佛問比丘。何故啼泣。答言。舍利弗目連</a><a name="0164b20" id="0164b20">是佛第一弟子。今往調達眾中。恐學其法是</a><a name="0164b21" id="0164b21">以啼泣。佛語比丘。汝止勿泣。舍利弗目連須</a><a name="0164b22" id="0164b22">臾自當將五百比丘還。於是舍利弗目連往</a><a name="0164b23" id="0164b23">詣彼眾。三聞達多遙見便走語調達言。今沙</a><a name="0164b24" id="0164b24">門瞿曇第一弟子舍利弗目連來。或破諸比</a><a name="0164b25" id="0164b25">丘意。當莫共語亦莫令坐。調達自以五法為</a><a name="0164b26" id="0164b26">道。不受其語不著心中。舍利弗目連既至。調</a><a name="0164b27" id="0164b27">達便言。善來舍利弗目連可就此坐。語言。若</a><a name="0164b28" id="0164b28">人有智先所未聞聞便受行。汝等先是沙門</a><a name="0164b29" id="0164b29">瞿曇第一弟子。今復來為吾作第一弟子不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220164a.htm'><img src='up.gif' border=0></a>
<a href='T220164c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>