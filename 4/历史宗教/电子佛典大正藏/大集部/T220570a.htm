<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0570a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷1)</font> 四波羅夷法之一 <font face='Arial'>T22, p0570a</h2></font><hr>
<span class='old'>
</a><a name="0569c28" id="0569c28"><p>爾時世尊在毘舍離。時迦蘭陀村須提那子。</a><a name="0569c29" id="0569c29">於彼村中饒財多寶持信牢固出家為道。</span><a name="0570a01" id="0570a01">時世穀貴乞求難得。時須提那子作是思</a><a name="0570a02" id="0570a02">惟。今時世穀貴諸比丘乞求難得。我今寧可</a><a name="0570a03" id="0570a03">將諸比丘詣迦蘭陀村乞食。諸比丘因我</a><a name="0570a04" id="0570a04">故大得利養。得修梵行。亦使我宗族快行</a><a name="0570a05" id="0570a05">布施作諸福德。作是念已。即將諸比丘</a><a name="0570a06" id="0570a06">詣迦蘭陀村。須提那母聞其子將諸比丘</a><a name="0570a07" id="0570a07">還歸本村。即往迎。到彼子所語其子言。</a><a name="0570a08" id="0570a08">可時捨道還作白衣。何以故汝父已死。我</a><a name="0570a09" id="0570a09">今單獨。恐家財物沒入於官。但汝父財既多。</a><a name="0570a10" id="0570a10">況祖父已來財物無量甚可愛惜。是以汝今</a><a name="0570a11" id="0570a11">應捨道就俗。即答母言。我不能捨道習</a><a name="0570a12" id="0570a12">此非法。今甚樂梵行修無上道。如是至三。</a><a name="0570a13" id="0570a13">其子亦答言。不能捨道還俗。其母便捨之</a><a name="0570a14" id="0570a14">而去。詣其婦所語言。汝月期時至便來語</a><a name="0570a15" id="0570a15">我。婦自知時到往語其姑。大家欲知我月</a><a name="0570a16" id="0570a16">期時至。母語其婦汝取初嫁時嚴身衣服</a><a name="0570a17" id="0570a17">盡著而來。即如其教便自莊嚴。與母共俱</a><a name="0570a18" id="0570a18">至其兒所。今正是時便可捨道就俗。何以</a><a name="0570a19" id="0570a19">故。汝若不捨道者我財物當沒入於官。兒</a><a name="0570a20" id="0570a20">答母言。我不能捨道。母如是再三語子</a><a name="0570a21" id="0570a21">言。汝婦今日華水已出。便可安子使汝種</a><a name="0570a22" id="0570a22">不斷。子白母言。此事甚易我能為之。時迦</a><a name="0570a23" id="0570a23">蘭陀子。佛未制戒。前不見欲穢。便捉婦</a><a name="0570a24" id="0570a24">臂將至園中屏處三行不淨。時園中有鬼</a><a name="0570a25" id="0570a25">命終即處其胎。處胎九月生男。顏貌端政與</a><a name="0570a26" id="0570a26">世無雙。字為種子。諸根具足漸漸長大。剃</a><a name="0570a27" id="0570a27">髮被袈裟以信堅固出家學道。精勤不懈</a><a name="0570a28" id="0570a28">得阿羅漢。神足變化威德無量。故號尊者種</a><a name="0570a29" id="0570a29">子。須提那習沙門威儀。無事不知觸事皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220569c.htm'><img src='up.gif' border=0></a>
<a href='T220570b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>