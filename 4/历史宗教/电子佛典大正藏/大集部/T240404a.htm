<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0404a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷39)</font> 第八門第十子攝頌涅槃之餘次明五百結集事 <font face='Arial'>T24, p0404a</h2></font><hr>
<span class='old'>
</a><a name="0403c28" id="0403c28">下。時大迦攝波告諸人曰。摩揭陀國勝身之</a><a name="0403c29" id="0403c29">子。未生怨王初發信心。能以四事資身之具。</span><a name="0404a01" id="0404a01">供給大眾令無有乏。我等宜應就彼結集。時</a><a name="0404a02" id="0404a02">諸大眾咸皆稱善。復有說云我等諸人。悉皆</a><a name="0404a03" id="0404a03">證得阿羅漢果。唯阿難陀獨居學地。又此具</a><a name="0404a04" id="0404a04">壽世尊在日親為侍者。於佛法藏普能受持。</a><a name="0404a05" id="0404a05">果未圓備此欲如何。迦攝波曰。若如是者作</a><a name="0404a06" id="0404a06">簡擇法。恐餘學人情生不忍。可為方便應差</a><a name="0404a07" id="0404a07">慶喜作行水人。餘人自去。大眾言善</a><a name="0404a08" id="0404a08"><p>爾時具壽大迦攝波。對大眾前告阿難陀曰。</a><a name="0404a09" id="0404a09">汝能為眾作行水人不。彼答言能。時迦攝</a><a name="0404a10" id="0404a10">波即作白二羯磨差之。大德僧伽聽。此具壽</a><a name="0404a11" id="0404a11">阿難陀苾芻比親侍佛。所有法藏普能受持。</a><a name="0404a12" id="0404a12">若僧伽時至。聽者僧伽應許。僧伽今差苾芻</a><a name="0404a13" id="0404a13">阿難陀供給眾僧作行水人。白如是。大德</a><a name="0404a14" id="0404a14">僧伽聽。此具壽阿難陀苾芻比親侍佛。所有</a><a name="0404a15" id="0404a15">法藏普能受持。僧伽今差阿難陀為眾行水。</a><a name="0404a16" id="0404a16">若諸具壽聽阿難陀為眾行水者默然。若</a><a name="0404a17" id="0404a17">不許者說。僧伽已差具壽阿難陀為眾行水</a><a name="0404a18" id="0404a18">竟。僧伽已聽許。由其默然故我今如是持。時</a><a name="0404a19" id="0404a19">大迦攝波告阿難陀曰。汝與大眾人間慢行。</a><a name="0404a20" id="0404a20">可詣彼摩揭陀國我取直路而去。時阿難陀</a><a name="0404a21" id="0404a21">與眾俱行詣王舍城。迦攝波在前而至。未生</a><a name="0404a22" id="0404a22">怨王於佛深信。若乘大象遙見佛時自墜于</a><a name="0404a23" id="0404a23">地。由佛威力身無傷損。王乘大象遙見迦攝</a><a name="0404a24" id="0404a24">波。憶念如來即便自墜。于時尊者以神力扶</a><a name="0404a25" id="0404a25">持不令有損。告言。大王應知。如來大師心</a><a name="0404a26" id="0404a26">常在定。聲聞弟子則不如是。若不攝念觀察</a><a name="0404a27" id="0404a27">不知前事有觀不觀。是故我今共王立制。若</a><a name="0404a28" id="0404a28">見如來聲聞弟子王乘象馬。不應造次自墜</a><a name="0404a29" id="0404a29">身形宜當保愛。王曰。如尊者教。聖者應知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240403c.htm'><img src='up.gif' border=0></a>
<a href='T240404b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>