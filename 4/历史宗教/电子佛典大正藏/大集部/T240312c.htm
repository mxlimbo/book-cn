<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0312c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷23)</font> 第三門第四子攝頌之餘 <font face='Arial'>T24, p0312c</h2></font><hr>
<span class='old'>
</a><a name="0312b28" id="0312b28">次第當作。答言。大王。先近彼宅造大店舍。王</a><a name="0312b29" id="0312b29">當給我貨物之直。作斯方便望漸相親。王即</span><a name="0312c01" id="0312c01">依言給其錢物彼即造店收諸貨物廣列芳</a><a name="0312c02" id="0312c02">筵。時太子妃母有一婢使。遂來店處買諸香</a><a name="0312c03" id="0312c03">藥。時健陀羅問其婢曰。小女。汝為誰買。答</a><a name="0312c04" id="0312c04">曰。是牛護妻母令我來買。問曰。彼母何名。報</a><a name="0312c05" id="0312c05">言字某。答曰。彼即與我母字是同。我今看彼</a><a name="0312c06" id="0312c06">與母無異。即少取其價多與香物。婢至家已</a><a name="0312c07" id="0312c07">其母問曰。有何因緣先將此直得物全少。今</a><a name="0312c08" id="0312c08">乃極多。彼以上事具答其母。母言。大善。彼即</a><a name="0312c09" id="0312c09">我子。如是再三見其物多。遂遙歡喜。後時店</a><a name="0312c10" id="0312c10">主報其婢曰。汝可白母我欲參見。婢便白母。</a><a name="0312c11" id="0312c11">母曰任來。婢還報已。遂乃多持香物行造</a><a name="0312c12" id="0312c12">彼家。亦既相見抱母而哭。母曰。汝何意哭。</a><a name="0312c13" id="0312c13">答言。阿母。顏狀一同我母。情生悲感由是</a><a name="0312c14" id="0312c14">哭泣。母曰。我是汝母更無勞泣。遂令彼此</a><a name="0312c15" id="0312c15">愛念情深。其牛護妻在傍而立。母曰。爾來。此</a><a name="0312c16" id="0312c16">是汝兄。可執其足慇懃致敬。女隨言作。遂問</a><a name="0312c17" id="0312c17">母曰。此女何名。答其名字。報曰。我家長嫂亦</a><a name="0312c18" id="0312c18">如是名。形貌相似即為我嫂。母曰。善哉。從</a><a name="0312c19" id="0312c19">茲已後倍增憐念。既至宅已。于時店主情懷</a><a name="0312c20" id="0312c20">詭誑佯病而眠。時彼婢使來。買塗香。報言。少</a><a name="0312c21" id="0312c21">女。我病極困。母何不來暫相看也。答曰。彼不</a><a name="0312c22" id="0312c22">知患。我當還報。婢歸報知母即來問。問言。</a><a name="0312c23" id="0312c23">愛子。汝何所患。答言。我患極困。母曰。當問</a><a name="0312c24" id="0312c24">醫人隨病設藥。答曰。阿母。斯非藥療。我緣此</a><a name="0312c25" id="0312c25">病必定命終。母曰。汝勿憂愁。作何方便能令</a><a name="0312c26" id="0312c26">病愈。答曰。有療病藥然得之無由。母曰。但使</a><a name="0312c27" id="0312c27">有者我皆為辦。答言。阿母我若得與牛護大</a><a name="0312c28" id="0312c28">妃歡愛通者。病可得差。母聞大怒曰。汝貧寒</a><a name="0312c29" id="0312c29">人。欲得王妃何不命斷。彼即振衣捨之而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240312b.htm'><img src='up.gif' border=0></a>
<a href='T240313a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>