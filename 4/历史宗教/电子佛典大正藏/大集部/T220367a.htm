<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0367a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷17)</font> 明單提九十二事法之一 <font face='Arial'>T22, p0367a</h2></font><hr>
<span class='old'>
</a><a name="0366c28" id="0366c28">作非威儀事。視瞻不端。發遣者無罪。若作熏</a><a name="0366c29" id="0366c29">缽染衣事。發遣者無罪。驅比丘者波夜提。驅</span><a name="0367a01" id="0367a01">比丘尼者偷蘭遮。驅學戒尼沙彌沙彌尼者</a><a name="0367a02" id="0367a02">越毘尼罪。下至俗人越毘尼心悔。是故說</a><a name="0367a03" id="0367a03"><p>佛住舍衛城。廣說如上。時尊者阿利吒謗契</a><a name="0367a04" id="0367a04">經。作如是言。如來所說法我知。世尊說障</a><a name="0367a05" id="0367a05">道法者。習此法不能障道。時諸比丘作是言。</a><a name="0367a06" id="0367a06">長老。阿利吒莫謗契經。此是惡見不善見。墮</a><a name="0367a07" id="0367a07">惡道入泥犁中。一諫二諫三諫不止。諸比丘</a><a name="0367a08" id="0367a08">以是因緣。往白世尊阿利吒。謗契經。作是言</a><a name="0367a09" id="0367a09">如來說法我知。世尊說障道法。習此法不能</a><a name="0367a10" id="0367a10">障道。一諫二諫三諫不止。佛告諸比丘。是阿</a><a name="0367a11" id="0367a11">利吒謗契經。作是言。如來說法我解知。世尊</a><a name="0367a12" id="0367a12">說障道法。習此法不能障道。一諫二諫三諫</a><a name="0367a13" id="0367a13">不止者。汝等當於屏處三諫。多人中三諫。眾</a><a name="0367a14" id="0367a14">僧中三諫。屏處諫者。應當問作是言。長老阿</a><a name="0367a15" id="0367a15">利吒。汝謗契經。作是言。如來說法我知。世尊</a><a name="0367a16" id="0367a16">說障道法。習此法不能障道已三諫不止耶。</a><a name="0367a17" id="0367a17">答言。實爾。爾時屏處應諫作是言。阿利吒。</a><a name="0367a18" id="0367a18">汝謗契經。此是惡見不善見。當墮惡道入泥</a><a name="0367a19" id="0367a19">犁中。長老。我慈心諫。汝欲饒益故。汝當捨</a><a name="0367a20" id="0367a20">此事。一諫已過二諫在。汝當捨此事。阿利吒</a><a name="0367a21" id="0367a21">言。是好見善見。我相承已來父母知識常用</a><a name="0367a22" id="0367a22">此見我今不能。不問父母知識而捨此見。若</a><a name="0367a23" id="0367a23">如是第二第三諫。猶故不止者。乃至眾多人</a><a name="0367a24" id="0367a24">中三諫。若不止者。應眾僧中作求聽羯磨。大</a><a name="0367a25" id="0367a25">德僧聽。阿利吒謗契經。作是言。如來說法我</a><a name="0367a26" id="0367a26">知。世尊說障道法。習此法不能障道。已屏處</a><a name="0367a27" id="0367a27">三諫。多人中三諫不捨此事。若僧時到。僧今</a><a name="0367a28" id="0367a28">亦復於僧中三諫。令捨此事。眾僧中應問。長</a><a name="0367a29" id="0367a29">老阿利吒。汝實謗契經。作是言。如來說法我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220366c.htm'><img src='up.gif' border=0></a>
<a href='T220367b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>