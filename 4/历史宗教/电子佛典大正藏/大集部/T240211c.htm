<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0211c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷2)</font> 第一門第二子攝頌之餘論火生長者因緣 <font face='Arial'>T24, p0211c</h2></font><hr>
<span class='old'>
</a><a name="0211b28" id="0211b28">由無上大聖威德力故。令我身心現受安樂。</a><a name="0211b29" id="0211b29">既生敬信能滅諸苦。於人天趣受勝妙身。當</span><a name="0211c01" id="0211c01">為法器見真諦理。其上昇者至色究竟天。光</a><a name="0211c02" id="0211c02">中演說苦空無常無我等法。并說二伽他曰</a><a name="0211c03" id="0211c03"><p class='lg'>　　汝當求出離　　　於佛教勤修</a><br><a name="0211c04" id="0211c04">　　降伏生死軍　　　如象摧草舍</a><br><a name="0211c05" id="0211c05">　　於此法律中　　　常為不放逸</a><br><a name="0211c06" id="0211c06">　　能竭煩惱海　　　當盡苦邊際　</p></a><a name="0211c07" id="0211c07"><p>時彼光明。遍照三千大千世界。還至佛所。</a><a name="0211c08" id="0211c08">若佛世尊說摔去事。光從背入。若說未來</a><a name="0211c09" id="0211c09">事。光從胸入。若說地獄事。光從足下入。若說</a><a name="0211c10" id="0211c10">傍生事。光從足跟入。若說餓鬼事。光從足指</a><a name="0211c11" id="0211c11">入。若說人事光從膝入。若說力輪王事。光從</a><a name="0211c12" id="0211c12">左手掌入。若說轉輪王事。光從右手掌入。若</a><a name="0211c13" id="0211c13">說天事光從臍入。若說聲聞事光從口入。若</a><a name="0211c14" id="0211c14">說獨覺事光從眉間入。若說阿耨多羅三藐</a><a name="0211c15" id="0211c15">三菩提事。光從頂入。是時光明繞佛三匝從</a><a name="0211c16" id="0211c16">口而入。時具壽阿難陀。合掌恭敬而白佛言。</a><a name="0211c17" id="0211c17">世尊。如來應正等覺。熙怡微笑非無因緣。即</a><a name="0211c18" id="0211c18">說伽他而請佛曰</a><a name="0211c19" id="0211c19"><p class='lg'>　　口出種種妙光明　　　流滿大千非一相</a><br><a name="0211c20" id="0211c20">　　周遍十方諸剎土　　　如日光明盡虛空</a><br><a name="0211c21" id="0211c21">　　佛是眾生最勝因　　　能除憍慢及憂慼</a><br><a name="0211c22" id="0211c22">　　無緣不啟於金口　　　微笑當必演希奇</a><br><a name="0211c23" id="0211c23">　　安詳審諦牟尼尊　　　樂欲聞者能為說</a><br><a name="0211c24" id="0211c24">　　如師子王震大吼　　　願為我等決疑心</a><br><a name="0211c25" id="0211c25">　　如大海內妙山王　　　若無因緣不搖動</a><br><a name="0211c26" id="0211c26">　　自在慈悲現微笑　　　為渴仰者說因緣　</p></a><a name="0211c27" id="0211c27"><p>爾時世尊告阿難陀曰。如是如是。阿難陀。非</a><a name="0211c28" id="0211c28">無因緣如來應正等覺輒現微笑。汝今應可</a><a name="0211c29" id="0211c29">告諸苾芻。如來今欲往屍林處。若諸具壽樂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240211b.htm'><img src='up.gif' border=0></a>
<a href='T240212a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>