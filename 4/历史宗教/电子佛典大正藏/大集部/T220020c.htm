<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0020c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷3)</font> 第一分之二僧殘法 <font face='Arial'>T22, p0020c</h2></font><hr>
<span class='old'>
</a><a name="0020b28" id="0020b28">比丘。以十利故。為諸比丘結戒。從今是戒應</a><a name="0020b29" id="0020b29">如是說。若比丘為破和合僧勤方便。諸比丘</span><a name="0020c01" id="0020c01">語彼比丘。汝莫為破和合僧勤方便。當與僧</a><a name="0020c02" id="0020c02">和合。僧和合故歡喜無諍。一心一學如水乳</a><a name="0020c03" id="0020c03">合。共弘師教安樂行。如是諫堅持不捨。應第</a><a name="0020c04" id="0020c04">二第三諫。第二第三諫。捨是事善。不捨者僧</a><a name="0020c05" id="0020c05">伽婆尸沙</a><a name="0020c06" id="0020c06"><p>為破者。求為破僧因緣。和合者。同布薩自恣</a><a name="0020c07" id="0020c07">羯磨常所行事。僧者從四人已上。彼比丘欲</a><a name="0020c08" id="0020c08">破僧。餘僧見聞知。差一與親厚比丘往諫。若</a><a name="0020c09" id="0020c09">捨者應一突吉羅悔過。若不捨應遣眾多比</a><a name="0020c10" id="0020c10">丘往諫。若捨者應二突吉羅悔過。若復不捨</a><a name="0020c11" id="0020c11">應僧往諫。若捨者應三突吉羅悔過。若不捨</a><a name="0020c12" id="0020c12">復應白四羯磨諫一比丘唱言。大德僧聽。</a><a name="0020c13" id="0020c13">此某甲比丘為破和合僧勤方便。僧已諫汝。</a><a name="0020c14" id="0020c14">莫為破和合僧勤方便。如是諫堅持不捨。僧</a><a name="0020c15" id="0020c15">今羯磨諫。若僧時到僧忍聽。白如是。白已應</a><a name="0020c16" id="0020c16">語彼比丘。僧已白竟餘。三羯磨在。汝當捨是</a><a name="0020c17" id="0020c17">事。莫犯僧伽婆尸沙。彼若捨應三突吉羅一</a><a name="0020c18" id="0020c18">偷羅遮悔過。若不捨復應唱言。大德僧聽。</a><a name="0020c19" id="0020c19">此某甲比丘為破和合僧勤方便。乃至僧今</a><a name="0020c20" id="0020c20">羯磨諫。誰諸長老忍默然不忍者說。復應語</a><a name="0020c21" id="0020c21">彼比丘。僧已一羯磨竟。餘二羯磨在。汝當捨</a><a name="0020c22" id="0020c22">是事。莫犯僧伽婆尸沙。彼若捨應三突吉羅</a><a name="0020c23" id="0020c23">二偷羅遮悔過。若不捨復應如上第二羯磨。</a><a name="0020c24" id="0020c24">第二羯磨竟。復應如上語。若捨應三突吉羅</a><a name="0020c25" id="0020c25">三偷羅遮悔過。若不捨復應如上第三羯磨。</a><a name="0020c26" id="0020c26">第三羯磨未竟。捨者三突吉羅三偷羅遮悔</a><a name="0020c27" id="0020c27">過。第三羯磨竟。捨不捨皆僧伽婆尸沙。比丘</a><a name="0020c28" id="0020c28">尼亦如是。式叉摩那沙彌沙彌尼突吉羅。若</a><a name="0020c29" id="0020c29">白不成。三羯磨皆不成。若作餘羯磨。遮羯磨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220020b.htm'><img src='up.gif' border=0></a>
<a href='T220021a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>