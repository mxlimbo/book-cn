<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0680b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷1)</font> 阿育王品第三集法藏 <font face='Arial'>T24, p0680b</h2></font><hr>
<span class='old'>
</a><a name="0680a28" id="0680a28">萬人。王與夫人宮內悉事外道。是故相承</a><a name="0680a29" id="0680a29">事之。有一日阿育王。供設諸婆羅門。王</span><a name="0680b01" id="0680b01">於殿上坐見諸婆羅門。左右顧視都無法</a><a name="0680b02" id="0680b02">用。王見如此而作是念。我且更選試。必有</a><a name="0680b03" id="0680b03">法則者。我當供養。作是念已向諸臣言。</a><a name="0680b04" id="0680b04">卿等。若有事沙門婆羅門者。可請來我</a><a name="0680b05" id="0680b05">宮中。我當供施。諸臣答曰。善哉。答已各去。</a><a name="0680b06" id="0680b06">於是諸臣。依其所事事尼揵陀等諸外道。</a><a name="0680b07" id="0680b07">各將至王宮。到已而白王言。此是我等羅</a><a name="0680b08" id="0680b08">漢。是時阿育王。即敷施床座。高下精麤各各</a><a name="0680b09" id="0680b09">不同。王語諸外道。隨力所堪各各當座而</a><a name="0680b10" id="0680b10">坐。諸外道聞王此言。仍各自量而坐。或坐</a><a name="0680b11" id="0680b11">先提者。或坐木段者。王觀察如此。自作</a><a name="0680b12" id="0680b12">念曰。此諸外道等定無法用。王即知已而</a><a name="0680b13" id="0680b13">作是言。外道如此不足供施。食訖即令</a><a name="0680b14" id="0680b14">出。又復一日。王於殿上在窗牖中。見一</a><a name="0680b15" id="0680b15">沙彌。名泥瞿陀。從殿前過。行步平正威</a><a name="0680b16" id="0680b16">儀具足。王問。此誰沙彌耶。左右答曰。泥瞿陀</a><a name="0680b17" id="0680b17">沙彌。是先王長子修摩那之子也。法師曰。</a><a name="0680b18" id="0680b18">我今依次第說因緣。爾時賓頭沙羅王病</a><a name="0680b19" id="0680b19">困。阿育王。從所封鬱支國來還父王國。即</a><a name="0680b20" id="0680b20">殺修摩那太子。仍自把王國事。阿育王殺</a><a name="0680b21" id="0680b21">太子修摩那已。撿挍宮內。修摩那妃。先已</a><a name="0680b22" id="0680b22">懷胎滿十月。仍假服逃出。去城不遠至栴</a><a name="0680b23" id="0680b23">陀羅村。村邊有樹名泥瞿陀。有一天人作</a><a name="0680b24" id="0680b24">此樹神。樹神見修摩那妃語言。善來。妃聞</a><a name="0680b25" id="0680b25">樹神喚。即往至樹所。樹神神力化作一屋。</a><a name="0680b26" id="0680b26">語妃曰。汝可住此屋。妃聞語已即便入屋。</a><a name="0680b27" id="0680b27">其夜而生一男兒。母為作字名泥瞿陀。於</a><a name="0680b28" id="0680b28">是旃陀羅主敬心供給。如奴見大家無異。</a><a name="0680b29" id="0680b29">時王女妃住樹神屋中七年。泥瞿陀年已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240680a.htm'><img src='up.gif' border=0></a>
<a href='T240680c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>