<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0452a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷9)</font> <font face='Arial'>T24, p0452a</h2></font><hr>
<span class='old'>
</a><br><a name="0451c28" id="0451c28">　　僧衣字還往　　　甘蔗果容裙　</p></a><a name="0451c29" id="0451c29"><p>第一子攝頌曰</span><a name="0452a01" id="0452a01"><p class='lg'>　　與田分相助　　　車船沸自取</a><br><a name="0452a02" id="0452a02">　　烏嘴蠅無慚　　　制底信少欲　</p></a><a name="0452a03" id="0452a03"><p>爾時佛在王舍城竹林園中。時影勝大王。以</a><a name="0452a04" id="0452a04">千畝田施與僧伽。時諸苾芻雖常食噉捨而</a><a name="0452a05" id="0452a05">不問。遂使良田並生茅荻。時影勝王。因自</a><a name="0452a06" id="0452a06">出遊見而問曰。此是誰田並生茅荻。大臣答</a><a name="0452a07" id="0452a07">曰。此是大王。以千畝田奉施聖眾。彼收田</a><a name="0452a08" id="0452a08">實不為修理。由此荒廢。王曰。豈可僧伽不與</a><a name="0452a09" id="0452a09">他分。答曰。不與。諸苾芻聞以緣白佛。佛言。</a><a name="0452a10" id="0452a10">應與俗人作其分數。時諸苾芻所有田穀。並</a><a name="0452a11" id="0452a11">與耕人不自取分。佛言。應准王法取分。即便</a><a name="0452a12" id="0452a12">取分。然諸作人既得己分。棄穀而去。佛言。</a><a name="0452a13" id="0452a13">應運稻穀令入寺中。時諸作人先持自分後</a><a name="0452a14" id="0452a14">持寺分。佛言。先持寺分己分方持。雖後運來</a><a name="0452a15" id="0452a15">賊還偷竊。佛言。應須掌護。勿令賊盜。般運</a><a name="0452a16" id="0452a16">入時唯載僧分。車欲傾覆。喚諸苾芻。願見相</a><a name="0452a17" id="0452a17">助。時諸苾芻見是僧車。便不敢觸</a><a name="0452a18" id="0452a18"><p>佛言。此應相助。有病苾芻隨路而去。御車</a><a name="0452a19" id="0452a19">之人告苾芻曰。聖者。可乘此車。苾芻生疑而</a><a name="0452a20" id="0452a20">不敢乘。佛言。但避車軾乘去無犯。又復以船</a><a name="0452a21" id="0452a21">運載其物。船既突淺。船師告曰。聖者。願見</a><a name="0452a22" id="0452a22">相助共我推船。時諸苾芻以是僧船不敢相</a><a name="0452a23" id="0452a23">助。佛言。應可助推。時諸苾芻陸路而去。極生</a><a name="0452a24" id="0452a24">疲困。是時船主告苾芻言。可共乘船。時諸苾</a><a name="0452a25" id="0452a25">芻疑不敢上。佛言。除其柁處隨意乘船。或時</a><a name="0452a26" id="0452a26">以擔而摙其分欲暫停息。告苾芻曰。我欲</a><a name="0452a27" id="0452a27">歇息暫來下擔。苾芻生疑不敢為下。佛言。應</a><a name="0452a28" id="0452a28">可為下。復有擔人中途疲困。欲求止息告苾</a><a name="0452a29" id="0452a29">芻曰。為我擎擔暫解疲勞。彼諸苾芻疑不為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240451c.htm'><img src='up.gif' border=0></a>
<a href='T240452b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>