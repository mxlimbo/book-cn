<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0151b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷22)</font> 第三分之八食法 <font face='Arial'>T22, p0151b</h2></font><hr>
<span class='old'>
</a><a name="0151a28" id="0151a28">是白佛。佛言。聽隨意受。有諸比丘欲遠行</a><a name="0151a29" id="0151a29">從索道糧。長者即使人齎金銀錢物送之。既</span><a name="0151b01" id="0151b01">至所在所長甚多。使還白言。所齎資糧今大</a><a name="0151b02" id="0151b02">有餘。長者語言。我已為施不應還取。汝可持</a><a name="0151b03" id="0151b03">去至僧房施僧。即以施僧。諸比丘不知云</a><a name="0151b04" id="0151b04">何。以是白佛。佛言。聽僧淨人為僧受以易僧</a><a name="0151b05" id="0151b05">所須物。諸比丘不應知事。於是世尊從罔林</a><a name="0151b06" id="0151b06">出遊行人間。文茶長者齎食具隨後。欲於</a><a name="0151b07" id="0151b07">曠野無人處設之。千二百五十象。千二百五</a><a name="0151b08" id="0151b08">十牸牛。千二百五十特牛。人載五百乘車</a><a name="0151b09" id="0151b09">種種美食。既至曠野頓止之處。通夜辦之。明</a><a name="0151b10" id="0151b10">日晨朝。於一象蔭下敷一比丘座。最大象蔭</a><a name="0151b11" id="0151b11">敷世尊座。時到白辦。諸比丘不敢坐。念言。佛</a><a name="0151b12" id="0151b12">未聽我等在眾生蔭下坐。以是白佛。佛言聽</a><a name="0151b13" id="0151b13">坐。眾坐已定。長者先令一人搆一牛乳與</a><a name="0151b14" id="0151b14">一比丘。諸比丘不敢受。念言。佛未聽我等飲</a><a name="0151b15" id="0151b15">熱牛乳。以是白佛。佛言聽飲。飲已長者手自</a><a name="0151b16" id="0151b16">下食。食畢行水。在佛前坐。佛為說隨喜偈。如</a><a name="0151b17" id="0151b17">為毘羅若說。更為說種種妙法。示教利喜已</a><a name="0151b18" id="0151b18">還歸其家</a><a name="0151b19" id="0151b19"><p>佛與大眾從坐起去。漸漸北行向罽那編髮</a><a name="0151b20" id="0151b20">外道住處。罽那聞佛釋種出家成如來應供</a><a name="0151b21" id="0151b21">等正覺今暮當至。作是念。過去諸仙修梵行</a><a name="0151b22" id="0151b22">者。中後不食而飲非時諸漿。所謂菴婆果漿</a><a name="0151b23" id="0151b23">閻婆果漿周陀果漿波樓果漿蒲桃果漿俱</a><a name="0151b24" id="0151b24">羅果漿甘蔗漿蜜漿。沙門瞿曇亦應飲此。吾</a><a name="0151b25" id="0151b25">當預辦至便設之。辦已與五百弟子出迎世</a><a name="0151b26" id="0151b26">尊。遙見世尊容顏殊特猶若金山。益生歡喜。</a><a name="0151b27" id="0151b27">前至佛所立慰世尊。善來瞿曇。顧我室坐。佛</a><a name="0151b28" id="0151b28">即到其家與諸比丘次第而坐。梵志便下非</a><a name="0151b29" id="0151b29">時漿。諸比丘不敢受。念言。佛未聽我飲非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220151a.htm'><img src='up.gif' border=0></a>
<a href='T220151c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>