<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0232b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0232b</h2></font><hr>
<span class='old'>
</a><a name="0232a28" id="0232a28">體。立難提前語難提言。共行婬來。時難提見</a><a name="0232a29" id="0232a29">其形相而生欲心。答言可爾。時天女漸漸卻</span><a name="0232b01" id="0232b01">行。難提喚言。汝可小住共相娛樂。難提往就。</a><a name="0232b02" id="0232b02">天女疾疾而去。難提追逐到祇洹塹。塹中有</a><a name="0232b03" id="0232b03">王家死馬。天女到死馬所隱形不現。時難提</a><a name="0232b04" id="0232b04">欲心熾盛即婬死馬。欲心息已便作是念。我</a><a name="0232b05" id="0232b05">甚不善非沙門法。以信出家而犯波羅夷罪。</a><a name="0232b06" id="0232b06">用著法服食人信施為。即脫法服著右手中。</a><a name="0232b07" id="0232b07">左手掩形而趣祇洹語比丘言。長老我犯波</a><a name="0232b08" id="0232b08">羅夷我犯波羅夷。時諸比丘在祇洹門間。經</a><a name="0232b09" id="0232b09">行仿佯思惟自業。共相謂言。此是坐禪難提</a><a name="0232b10" id="0232b10">修梵行人。不應犯波羅夷。難提復言。諸長老</a><a name="0232b11" id="0232b11">不爾。我實犯波羅夷。諸比丘即問其因緣。</a><a name="0232b12" id="0232b12">難提具說上事。諸比丘以是事具白世尊。佛</a><a name="0232b13" id="0232b13">告諸比丘。是難提善男子自說。所犯重罪。應</a><a name="0232b14" id="0232b14">當驅出。時諸比丘如教驅出諸比丘白佛言。</a><a name="0232b15" id="0232b15">世尊云何長老難提久修梵行。而為此天女</a><a name="0232b16" id="0232b16">之所誑惑。佛告諸比丘。是難提比丘不但今</a><a name="0232b17" id="0232b17">日為天女所惑退失梵行。過去世時亦為彼</a><a name="0232b18" id="0232b18">所惑失於梵行。諸比丘白佛言。已曾爾耶。</a><a name="0232b19" id="0232b19">佛言如是。佛告諸比丘。過去世時有城名波</a><a name="0232b20" id="0232b20">羅奈。國名迦尸。時南方阿槃提國。有迦葉</a><a name="0232b21" id="0232b21">氏外道出家。聰明博識綜練群籍。眾技妙術</a><a name="0232b22" id="0232b22">靡不開達。彼外道者助王治國。時彼國王執</a><a name="0232b23" id="0232b23">持姦賊種種治罪。或截手足髡其耳鼻治之</a><a name="0232b24" id="0232b24">甚苦。時彼外道深自惟念。我已出家云何與</a><a name="0232b25" id="0232b25">王共參此事。便白王言聽我出家。王即答言</a><a name="0232b26" id="0232b26">師已出家。云何方言復欲出家。答言大王。我</a><a name="0232b27" id="0232b27">今豫此種種刑罰苦惱眾生。何名出家。王即</a><a name="0232b28" id="0232b28">問言。師今欲於何道出家。答言大王。欲學仙</a><a name="0232b29" id="0232b29">人出家。王言可爾隨意出家。去城不遙有百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220232a.htm'><img src='up.gif' border=0></a>
<a href='T220232c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>