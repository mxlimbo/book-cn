<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0314a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷23)</font> 第三門第四子攝頌之餘 <font face='Arial'>T24, p0314a</h2></font><hr>
<span class='old'>
</a><a name="0313c28" id="0313c28">算乃至天明。既動鼓聲無遑更住。星光棄燈</a><a name="0313c29" id="0313c29">在地便欲出門。男子曰。且可須臾共為歡愛。</span><a name="0314a01" id="0314a01">答曰。無容更住。王有教令鼓聲亦動。不入</a><a name="0314a02" id="0314a02">宮者當斬其頭。我無二首寧容久住遂別而</a><a name="0314a03" id="0314a03">去。王見問曰。星光。汝共外人為歡戲不。答</a><a name="0314a04" id="0314a04">言。無暇。王曰。何意。彼便次第具說向王。王</a><a name="0314a05" id="0314a05">時默然。王重宣令如前告知。皆放宮人夜中</a><a name="0314a06" id="0314a06">任意與外交通。其嚮遠聞流遍餘處</a><a name="0314a07" id="0314a07"><p>時憍閃毘國出光王。聞猛光王有斯教令。皆</a><a name="0314a08" id="0314a08">放宮內夜出私行。便問大臣瑜健那曰。我聞</a><a name="0314a09" id="0314a09">猛光王放諸宮人任行私好。我欲暫往共彼</a><a name="0314a10" id="0314a10">交歡。答言。彼猛光王於大王處常懷不忍事。</a><a name="0314a11" id="0314a11">若怨家聞王自來定為非義。答曰。丈夫為事</a><a name="0314a12" id="0314a12">好惡須決。汝宜住此我且他行。答曰。大王意</a><a name="0314a13" id="0314a13">正誰敢相留。幸願前途好為謹慎。時出光王</a><a name="0314a14" id="0314a14">極愛女色。違大臣諫便往嗢逝尼城。遂於夜</a><a name="0314a15" id="0314a15">中見星光女。問知是已。復觀儀容挺特舉世</a><a name="0314a16" id="0314a16">無雙。報言。剎帝利種美女星光。可來與我共</a><a name="0314a17" id="0314a17">為歡戲。答言。隨意可敷氈席。王曰。汝可敷</a><a name="0314a18" id="0314a18">之。時彼二人各懷高慢。不敷臥褥已徹天明。</a><a name="0314a19" id="0314a19">鼓聲既動女便欲去。王曰且住可共交歡。答</a><a name="0314a20" id="0314a20">曰。王有教令鼓聲亦發。不入宮者當斷其命。</a><a name="0314a21" id="0314a21">我今無暇更得久停。星光遂即於王指上。脫</a><a name="0314a22" id="0314a22">取金環手持而去。其出光王亦歸本邑。王問</a><a name="0314a23" id="0314a23">星光曰。汝得男子共交歡不。答言。不得。問其</a><a name="0314a24" id="0314a24">何故。彼即次第具說因緣。并出指環。此是</a><a name="0314a25" id="0314a25">彼物我脫將來。王讀印已告增養曰。其出光</a><a name="0314a26" id="0314a26">王將大軍眾。來入城內無人警覺。與我宮人</a><a name="0314a27" id="0314a27">密求歡愛。寧得於彼為放捨耶。答言。大王。</a><a name="0314a28" id="0314a28">此迴竊至我不豫知。如若重來必不相放</a><a name="0314a29" id="0314a29"><p>時出光王還已聞知。遂告大臣瑜健那。如前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240313c.htm'><img src='up.gif' border=0></a>
<a href='T240314b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>