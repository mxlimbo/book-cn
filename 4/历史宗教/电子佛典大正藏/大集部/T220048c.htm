<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0048c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷7)</font> 初分之五墮初 <font face='Arial'>T22, p0048c</h2></font><hr>
<span class='old'>
</a><a name="0048b28" id="0048b28">共道行中說。今為諸比丘結戒。從今是戒應</a><a name="0048b29" id="0048b29">如是說。若比丘與比丘尼先期共舡行波逸</span><a name="0048c01" id="0048c01">提。有一比丘尼。在阿夷羅河邊待舡欲渡。</a><a name="0048c02" id="0048c02">後有一比丘來。比丘尼語言。大德。此間險難</a><a name="0048c03" id="0048c03">可共俱渡。比丘答言。佛制不聽我等與比丘</a><a name="0048c04" id="0048c04">尼共載一舡。舡師復言。但俱上舡各在一</a><a name="0048c05" id="0048c05">頭。比丘不聽。比丘尼言。若不得者大德先</a><a name="0048c06" id="0048c06">渡。比丘即在前渡。舡未到岸。比丘尼被剝</a><a name="0048c07" id="0048c07">赤肉。舡師見之便譏呵言。汝等同共出家。</a><a name="0048c08" id="0048c08">不能相護。況於餘人。無沙門行破沙門法。彼</a><a name="0048c09" id="0048c09">比丘還到僧坊。向諸比丘說。諸比丘將到佛</a><a name="0048c10" id="0048c10">所。以是白佛。佛以是事集比丘僧。問彼比</a><a name="0048c11" id="0048c11">丘。汝實爾不。答言。實爾世尊。佛種種呵責。</a><a name="0048c12" id="0048c12">汝愚癡人。云何捨比丘尼使賊剝脫。呵已告</a><a name="0048c13" id="0048c13">諸比丘。從今是戒應如是說。若比丘與比</a><a name="0048c14" id="0048c14">丘尼先期共舡行。若上水若下水除直渡波</a><a name="0048c15" id="0048c15">逸提。餘如共道行中說(二十九竟)</a><a name="0048c16" id="0048c16"><p>佛在王舍城。爾時難陀跋陀。食比丘尼所讚</a><a name="0048c17" id="0048c17">歎食。諸比丘見種種呵責。時舍利弗目犍連</a><a name="0048c18" id="0048c18">遊行人間。到王舍城。有一居士聞二人來。便</a><a name="0048c19" id="0048c19">出迎之。頭面禮足卻坐一面。為說妙法示教</a><a name="0048c20" id="0048c20">利喜。居士即請明日作客比丘食。默然受之。</a><a name="0048c21" id="0048c21">居士即還其家。辦種種飲食敷好坐具。舍利</a><a name="0048c22" id="0048c22">弗目犍連。至時著衣持缽往到其舍。舍利弗</a><a name="0048c23" id="0048c23">在前欲入。偷羅難陀比丘尼先在此家。聞其</a><a name="0048c24" id="0048c24">語聲即住不入。彼比丘尼見辦種種飲食敷</a><a name="0048c25" id="0048c25">好坐具。問言。為欲請王為是婚姻。答言。今不</a><a name="0048c26" id="0048c26">請王亦非婚姻。欲供養尊者舍利弗大目揵</a><a name="0048c27" id="0048c27">連耳。比丘尼言。云何不請大龍。而供養此</a><a name="0048c28" id="0048c28">小德比丘。居士問言。誰是大龍。答言。六群比</a><a name="0048c29" id="0048c29">丘。又言。若欲請族姓出家行頭陀四念處乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220048b.htm'><img src='up.gif' border=0></a>
<a href='T220049a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>