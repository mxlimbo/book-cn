<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0716c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷17)</font> 三十泥薩祇波逸底迦法 使非親尼浣故衣學處第四 <font face='Arial'>T23, p0716c</h2></font><hr>
<span class='old'>
</a><a name="0716b28" id="0716b28">而不問。後於異時密護身死。時勝光王以無</a><a name="0716b29" id="0716b29">子故。所有資財收入王庫。時鄔陀夷聞斯事</span><a name="0716c01" id="0716c01">已。便作是念。我今存在如何令彼笈多無所</a><a name="0716c02" id="0716c02">憑託。便於夜中思利害事。曉便往詣淨飯王</a><a name="0716c03" id="0716c03">所。作如是白。王與勝光王國界鄰接。見有如</a><a name="0716c04" id="0716c04">是不穩便事。應遣使人往彼籌度。若不問者</a><a name="0716c05" id="0716c05">當招禍敗。王便報曰。若如是者。卿當為使往</a><a name="0716c06" id="0716c06">彼商量。時鄔陀夷即便往詣室羅伐城。作如</a><a name="0716c07" id="0716c07">是念。我今為當先見大王先見臣耶。作是念</a><a name="0716c08" id="0716c08">已復更思量。求事之法理從下起。即便往至</a><a name="0716c09" id="0716c09">國大臣所陳其本意。云我啟主欲取笈多。幸</a><a name="0716c10" id="0716c10">願仁恩助我言及。大臣聞已然可其事。時鄔</a><a name="0716c11" id="0716c11">陀夷即便詣勝光王所。共論國事即白王曰。</a><a name="0716c12" id="0716c12">幸願大王賜與停處。王曰卿已曾來何處停</a><a name="0716c13" id="0716c13">止。白言我先停在密護之舍。王曰今者宜應</a><a name="0716c14" id="0716c14">還停彼處。便白王曰密護身死。王曰家主雖</a><a name="0716c15" id="0716c15">死宅豈死耶。鄔陀夷曰。宅雖不死產業皆無。</a><a name="0716c16" id="0716c16">王命臣曰。可覓停處安鄔陀夷。鄔陀夷出已。</a><a name="0716c17" id="0716c17">臣白王曰。豈鄔陀夷更無停處。然彼先與笈</a><a name="0716c18" id="0716c18">多交通。本意緣斯欲為啟白。王今若能攝受</a><a name="0716c19" id="0716c19">此人。即是攝受淨飯王矣。時勝光王即令使</a><a name="0716c20" id="0716c20">者命鄔陀夷至。便告之曰。鄔陀夷。我實不知</a><a name="0716c21" id="0716c21">卿與笈多先有交密。今以笈多與卿為婦。宅</a><a name="0716c22" id="0716c22">及財物亦並相供。時鄔陀夷拜謝而去。是時</a><a name="0716c23" id="0716c23">笈多聞鄔陀夷來詣其舍。即出當門大聲啼</a><a name="0716c24" id="0716c24">哭。鄔陀夷至門問笈多曰。何意啼泣。笈多報</a><a name="0716c25" id="0716c25">曰。我之所愛夫主身亡。仁豈於今亦當棄我。</a><a name="0716c26" id="0716c26">鄔陀夷曰。我本相為而來至此。已白王訖。汝</a><a name="0716c27" id="0716c27">及家資悉皆相與。汝為此住為向劫比羅城。</a><a name="0716c28" id="0716c28">笈多自念。我今若往劫比羅者。婆羅門婦不</a><a name="0716c29" id="0716c29">存我命。我今宜應留住於此於其本宅。是時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230716b.htm'><img src='up.gif' border=0></a>
<a href='T230717a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>