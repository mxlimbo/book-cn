<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0828b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷37)</font> 九十波逸底迦法 索美食學處第四十 <font face='Arial'>T23, p0828b</h2></font><hr>
<span class='old'>
</a><a name="0828a28" id="0828a28">為餘人。他家者謂四姓等。乞取者謂乞覓也。</a><a name="0828a29" id="0828a29">食者謂吞咽也。結罪同前。此中犯相其事云</span><a name="0828b01" id="0828b01">何。若苾芻無病乞美食無病而食。乞時惡作。</a><a name="0828b02" id="0828b02">食便墮罪。苾芻無病時乞有病而食。乞時惡</a><a name="0828b03" id="0828b03">作。食時無犯。苾芻有病時乞無病而食。乞時</a><a name="0828b04" id="0828b04">無犯。食時墮罪。若有病乞有病食無犯。若苾</a><a name="0828b05" id="0828b05">芻入村乞食至彼門前。女人見已持飯而出。</a><a name="0828b06" id="0828b06">苾芻若須餘物者。勿受其飯默然而住。女人</a><a name="0828b07" id="0828b07">問曰。聖者欲何所須。作此言時即是表其隨</a><a name="0828b08" id="0828b08">情所欲。苾芻須者即可隨覓。此無有犯。又若</a><a name="0828b09" id="0828b09">施主見苾芻時報言。聖者有所須者隨意當</a><a name="0828b10" id="0828b10">索。苾芻隨覓何物。皆無有犯。又無犯者。謂最</a><a name="0828b11" id="0828b11">初犯人。或癡狂心亂痛惱所纏</a><a name="0828b12" id="0828b12"><p>第五攝頌曰</a><a name="0828b13" id="0828b13"><p class='lg'>　　蟲水二食舍　　　無服往觀軍</a><br><a name="0828b14" id="0828b14">　　兩夜覿遊兵　　　打擬覆麤過　</p></a><a name="0828b15" id="0828b15"><p><b>　　<A NAME="n575"></A>受用蟲水學處第四十一</b></a><a name="0828b16" id="0828b16"><p>佛在憍閃毘國瞿師羅園。爾時闡陀苾芻用</a><a name="0828b17" id="0828b17">有蟲水。時諸苾芻見而告曰。具壽闡陀。何因</a><a name="0828b18" id="0828b18">故心用有蟲水。闡陀報曰。此水內蟲誰數付</a><a name="0828b19" id="0828b19">我。諸餘盎瓮江河池沼。四大海水何不往耶。</a><a name="0828b20" id="0828b20">自生自死於我何過。少欲苾芻聞是語已。共</a><a name="0828b21" id="0828b21">生嫌恥作如是語。云何苾芻知水有蟲故心</a><a name="0828b22" id="0828b22">受用。時諸苾芻以此因緣具白世尊。世尊以</a><a name="0828b23" id="0828b23">此因緣集苾芻眾。問其實不。廣說如上。世尊</a><a name="0828b24" id="0828b24">種種呵責已。告諸苾芻。乃至為十利故。制其</a><a name="0828b25" id="0828b25">學處應如是說</a><a name="0828b26" id="0828b26"><p>若復苾芻知水有蟲受用者。波逸底迦</a><a name="0828b27" id="0828b27"><p>若復苾芻者謂闡陀。餘義如上。知者或自知</a><a name="0828b28" id="0828b28">或他告。水有蟲者蟲有二種。一謂纔觀即見。</a><a name="0828b29" id="0828b29">二羅漉方見。水謂諸水。用水有二。一謂內受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230828a.htm'><img src='up.gif' border=0></a>
<a href='T230828c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>