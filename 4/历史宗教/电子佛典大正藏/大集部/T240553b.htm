<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0553b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷5)</font> <font face='Arial'>T24, p0553b</h2></font><hr>
<span class='old'>
</a><a name="0553a28" id="0553a28">諸衣各別牒名而守持之。應對一苾芻作如</a><a name="0553a29" id="0553a29">是說。具壽存念。我苾芻某甲此僧伽胝衣。我</span><a name="0553b01" id="0553b01">今守持已作成衣是所受用。如是再三乃至</a><a name="0553b02" id="0553b02">藥直衣亦如是。若得未浣染未割截物。權充</a><a name="0553b03" id="0553b03">衣數者。應如是守持。具壽存念。我苾芻。某甲</a><a name="0553b04" id="0553b04">此衣我今守持。當作九條僧伽胝衣。兩長一</a><a name="0553b05" id="0553b05">短。若無障難。我當浣染割截縫刺。是所受用。</a><a name="0553b06" id="0553b06">如是再三餘二同此。若無苾芻對餘四眾。亦</a><a name="0553b07" id="0553b07">成守持。若有緣捨三衣者。對一苾芻應如是</a><a name="0553b08" id="0553b08">捨。具壽存念。我苾芻某甲此僧伽胝衣。是我</a><a name="0553b09" id="0553b09">先守持衣今捨。如是再三餘二准此。若長毛</a><a name="0553b10" id="0553b10">衣及重大物。不堪守持。其毛短者應守持用。</a><a name="0553b11" id="0553b11">長毛重大。應作委寄他心。而受用之。得重物</a><a name="0553b12" id="0553b12">時應心念口言。此是某甲施主物。我為彼故</a><a name="0553b13" id="0553b13">而受用之。不須分別。為遮寒苦為除熱故。開</a><a name="0553b14" id="0553b14">疏薄物毛。及苾芻紵布白[<a href='javascript:showpic("images/057087.gif")'>疊*毛</a>][<a href='javascript:showpic("images/067321.gif")'>毯-炎+瞿</a>]毹座褥。及所</a><a name="0553b15" id="0553b15">餘衣并絲縷倚帶。皆悉聽畜。若三衣肩上垢</a><a name="0553b16" id="0553b16">膩污者。於著肩處。應以物替。長一肘半廣一</a><a name="0553b17" id="0553b17">張手。四邊縫著污即拆洗。若身有血出。應作</a><a name="0553b18" id="0553b18">拭身衣當數浣染。若雨浴衣須亦聽畜。三衣</a><a name="0553b19" id="0553b19">袋法。長三肘廣一肘半。長牒兩重縫之為袋。</a><a name="0553b20" id="0553b20">兩頭縫合當中開口。長內其衣搭在肩上。口</a><a name="0553b21" id="0553b21">安[<a href='javascript:showpic("images/008847.gif")'>巾*句</a>]帶勿令蟲入。凡置衣時三衣在上。餘衣</a><a name="0553b22" id="0553b22">在下。用意防守如護身皮。欲令施主得福多</a><a name="0553b23" id="0553b23">故。令受用者無闕乏故。其枕囊法。長四肘</a><a name="0553b24" id="0553b24">廣二肘疊縫為袋一重。亦得於內貯以木</a><a name="0553b25" id="0553b25">綿及羊毛等。然後縫合。用以支頭。作蚊幬法。</a><a name="0553b26" id="0553b26">周十二肘。於上安蓋。隨身長短四角豎柱以</a><a name="0553b27" id="0553b27">帶繫之。但三衣人聽畜洗裙雖不守持無犯。</a><a name="0553b28" id="0553b28">若苾芻有餘長衣。合分別者。或已成衣。或未</a><a name="0553b29" id="0553b29">成衣。應於阿遮利耶鄔波[<a href='javascript:showpic("images/044633.gif")'>馬*太</a>]耶處。作委寄意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240553a.htm'><img src='up.gif' border=0></a>
<a href='T240553c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>