<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0908a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷1)</font> 八波羅市迦法 不淨行學處第一 <font face='Arial'>T23, p0908a</h2></font><hr>
<span class='old'>
</a><a name="0907c28" id="0907c28"><p>爾時菩薩在睹史天宮。將欲下生。先以五事</a><a name="0907c29" id="0907c29">觀察世間。云何為五。一觀遠祖。二觀時節。三</span><a name="0908a01" id="0908a01">觀方國。四觀近族。五觀母氏。時六欲天來至</a><a name="0908a02" id="0908a02">母所。三淨其腹。摩耶夫人因寢。夢見六牙白</a><a name="0908a03" id="0908a03">象來降腹中。于時大地六種震動。於此世間</a><a name="0908a04" id="0908a04">有大光明普皆照耀。世界中間幽闇之所。日</a><a name="0908a05" id="0908a05">月威光不能照處皆悉大明。其中有情。由黑</a><a name="0908a06" id="0908a06">闇障之所映蔽。從生至死於自身分尚不能</a><a name="0908a07" id="0908a07">睹。何況餘類能互相見。遇斯光已生奇特想。</a><a name="0908a08" id="0908a08">咸作是語。云何此中忽有眾生。乃至菩薩初</a><a name="0908a09" id="0908a09">降誕時。大地震動普放光明。如前無異。於此</a><a name="0908a10" id="0908a10">三千大千世界。有緣之類見斯光者。歡喜踊</a><a name="0908a11" id="0908a11">躍生希有想</a><a name="0908a12" id="0908a12"><p>時有四大國王。各生太子。室羅伐城梵授大</a><a name="0908a13" id="0908a13">王。初誕子時有大光明。便作是念。由我聖子</a><a name="0908a14" id="0908a14">福德力故。放大光明普照世界。宜與我子名</a><a name="0908a15" id="0908a15">曰勝光。又王舍城大蓮花王。初誕子時亦有</a><a name="0908a16" id="0908a16">光明。便作是念。我子福力誠為希有。初生之</a><a name="0908a17" id="0908a17">時大光遍照。猶如日輪影光熾盛。母又名影。</a><a name="0908a18" id="0908a18">宜與我子名為影勝。又憍閃毘國百軍大王。</a><a name="0908a19" id="0908a19">初誕子時亦見光明。便作是念。我子福力有</a><a name="0908a20" id="0908a20">大光明。如日初現普照世間。宜與我子名曰</a><a name="0908a21" id="0908a21">出光。又嗢逝尼國有大輪王。初誕子時亦見</a><a name="0908a22" id="0908a22">光明。便作是念。我兒生時有勝光彩。猶如</a><a name="0908a23" id="0908a23">燈明能破大闇。宜與我子名曰燈光。雖彼四</a><a name="0908a24" id="0908a24">王各生喜念。云此神異皆由我子。豈知威光</a><a name="0908a25" id="0908a25">乃是菩薩慈善根力廣大熏修不可思議福德</a><a name="0908a26" id="0908a26">所致。當於此日大釋迦氏難陀為先。俱時誕</a><a name="0908a27" id="0908a27">生五百童子。其耶輸陀羅鹿母瞿舁此三為</a><a name="0908a28" id="0908a28">首。俱時誕生六萬童女。復有五百侍男闡陀</a><a name="0908a29" id="0908a29">為首。及五百侍女同時而生。又有五百母象<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230907c.htm'><img src='up.gif' border=0></a>
<a href='T230908b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>