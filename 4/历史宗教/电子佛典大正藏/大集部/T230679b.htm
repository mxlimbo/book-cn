<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0679b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷10)</font> 妄說自得上人法學處第四 <font face='Arial'>T23, p0679b</h2></font><hr>
<span class='old'>
</a><a name="0679a28" id="0679a28">衣外道門徒於此城住。其婦懷妊。是時具壽</a><a name="0679a29" id="0679a29">大目連入城乞食。次至外道門徒家。時彼家</span><a name="0679b01" id="0679b01">主既見尊者便作是念。此大目連眾所共聞。</a><a name="0679b02" id="0679b02">是第三聖無不知見。我今應問我婦懷妊為</a><a name="0679b03" id="0679b03">男為女。作是念已問目連曰。聖者。我婦懷妊</a><a name="0679b04" id="0679b04">為女為男。尊者報曰。賢首。腹內是男。凡諸世</a><a name="0679b05" id="0679b05">人聞富盛時悉皆歡喜。即便慶躍。以好上妙</a><a name="0679b06" id="0679b06">香美飲食。盛滿缽中授與尊者。復便請曰餘</a><a name="0679b07" id="0679b07">日更來。報言無病。辭之而去。近此外道門徒</a><a name="0679b08" id="0679b08">之舍有露形人。為物師首。見大目連持滿缽</a><a name="0679b09" id="0679b09">去。即便念曰。我唯有一施食之家。還被沙</a><a name="0679b10" id="0679b10">門釋迦之子教化侵奪。此非好事。我今宜往</a><a name="0679b11" id="0679b11">到長者邊問其所以。共彼沙門作何籌議。即</a><a name="0679b12" id="0679b12">便疾疾往至其家。問言長者。沙門目連來至</a><a name="0679b13" id="0679b13">家不。長者報言來至。告曰仁何所問。報言我</a><a name="0679b14" id="0679b14">問婦今懷妊為男為女。報言是男。時露形者</a><a name="0679b15" id="0679b15">善明卜筮卜知是女。即便迴面翻掌而笑。長</a><a name="0679b16" id="0679b16">者見已進而問曰。何意迴面翻掌而笑。報言</a><a name="0679b17" id="0679b17">我觀是女不見有男。時彼長者面現瞋相額起</a><a name="0679b18" id="0679b18">三峰。而告之曰。汝拔髮露形何所知見。豈大</a><a name="0679b19" id="0679b19">目連智不及汝。聖者授記必定誕男。汝之淺</a><a name="0679b20" id="0679b20">識強云生女。彼見罵已還更算之剋定是女。</a><a name="0679b21" id="0679b21">即便作色告長者曰。假令沙門瞿答摩記云</a><a name="0679b22" id="0679b22">是男。此不是男必定生女。彼既月滿便生於</a><a name="0679b23" id="0679b23">女。時彼長者及諸家眷。咸起譏嫌廣興謗議。</a><a name="0679b24" id="0679b24">寧彼外道記事不虛。不同沙門言皆是妄。目</a><a name="0679b25" id="0679b25">連記男反更生女。是時流言囂遍城郭。時諸</a><a name="0679b26" id="0679b26">人等。便於市肆街衢之所咸共譏嫌。諸人知</a><a name="0679b27" id="0679b27">不。寧親外道不信沙門釋迦之子。時六眾苾</a><a name="0679b28" id="0679b28">芻方入乞食。聞此嫌言便告彼曰。仁等嫌誰。</a><a name="0679b29" id="0679b29">答言我嫌汝等。報云我有何過令汝譏嫌。諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230679a.htm'><img src='up.gif' border=0></a>
<a href='T230679c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>