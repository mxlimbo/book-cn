<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0664b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷8)</font> 斷人命學處第三 <font face='Arial'>T23, p0664b</h2></font><hr>
<span class='old'>
</a><a name="0664a28" id="0664a28">見大光明。十五聞授記音。十六共受妙法。十</a><a name="0664a29" id="0664a29">七共受飲食。十八身無病苦。時迦留陀夷念</span><a name="0664b01" id="0664b01">曰。隨佛多益。我今宜應從佛行化。即便不</a><a name="0664b02" id="0664b02">去。時旃荼舍有別女人誕生一息。是時旃荼</a><a name="0664b03" id="0664b03">告別女曰。汝可洗浴孩兒以新白疊嚴飾其</a><a name="0664b04" id="0664b04">身。置仙人座上。令兒長命。彼便依教置於座</a><a name="0664b05" id="0664b05">中。時迦留陀夷乞得食已詣旃荼舍。然阿羅</a><a name="0664b06" id="0664b06">漢不豫觀察聖智不行。便於舊座放身而坐。</a><a name="0664b07" id="0664b07">時孩兒母忙怖告曰。聖者座有孩兒。彼便急</a><a name="0664b08" id="0664b08">起兒已命絕。其母見已即便號哭。時迦留陀</a><a name="0664b09" id="0664b09">夷報言。大妹汝勿啼哭汝之孩兒植短命業。</a><a name="0664b10" id="0664b10">如世尊說。諸行無常是生滅法。然我今者理</a><a name="0664b11" id="0664b11">應啼泣。雖得阿羅漢果不善觀察。大師世尊。</a><a name="0664b12" id="0664b12">以我為緣。於諸弟子當制學處。以此因緣告</a><a name="0664b13" id="0664b13">諸苾芻。諸苾芻白佛。佛告諸苾芻。迦留陀夷</a><a name="0664b14" id="0664b14">無犯。然諸苾芻往俗舍中。不善觀座不應輒</a><a name="0664b15" id="0664b15">坐。不觀而坐得越法罪。是名迦留陀夷事</a><a name="0664b16" id="0664b16"><p>云何施醋二緣事。佛在室羅伐城給孤獨園。</a><a name="0664b17" id="0664b17">於此城中有二長者。大富饒財多諸僕使。是</a><a name="0664b18" id="0664b18">時二人共為知友得意相親。於後漸漸二俱</a><a name="0664b19" id="0664b19">貧悴。二人議曰。昔日富樂今時貧苦何用活</a><a name="0664b20" id="0664b20">為。我今宜可俱共出家。便於善說法律之中。</a><a name="0664b21" id="0664b21">剃除鬚髮修出離行。後於異時一人染患一</a><a name="0664b22" id="0664b22">相看侍。其病漸羸不能復起。便問病者曰。具</a><a name="0664b23" id="0664b23">壽在俗之日曾病苦不。報言曾有。問曰何藥</a><a name="0664b24" id="0664b24">對治。答言曾飲鹽醋。若爾今者何不飲之。答</a><a name="0664b25" id="0664b25">言我飲。彼即為覓鹽醋與之令飲。飲已便死。</a><a name="0664b26" id="0664b26">時彼苾芻因生追悔。將非我與不相宜藥令</a><a name="0664b27" id="0664b27">彼命過犯他勝耶。以此因緣告諸苾芻。諸苾</a><a name="0664b28" id="0664b28">芻白佛。佛告諸苾芻。彼苾芻無犯。然諸苾芻</a><a name="0664b29" id="0664b29">不問醫人。不應輒與病人藥服。若無醫人應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230664a.htm'><img src='up.gif' border=0></a>
<a href='T230664c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>