<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1071b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷7)</font> 業品第二十四之一 <font face='Arial'>T24, p1071b</h2></font><hr>
<span class='old'>
</a><a name="1071a28" id="1071a28">獲得解脫。亦因於業。善男子。是十善道有</a><a name="1071a29" id="1071a29">三事。一者能遮煩惱。二者能作善心。三者能</span><a name="1071b01" id="1071b01">增長戒。如除毒藥凡有三事。一者阿伽陀</a><a name="1071b02" id="1071b02">藥。二者神咒。三者真寶。若人善修不放逸</a><a name="1071b03" id="1071b03">行。具足正念分別善惡。當知是人決定能修</a><a name="1071b04" id="1071b04">十善業道。若多放逸。無有慚愧及以信心。</a><a name="1071b05" id="1071b05">當知是人決定能作十不善業道。是十業道</a><a name="1071b06" id="1071b06">復有三事。一者方便二者根本。三者成已。</a><a name="1071b07" id="1071b07">若復有人能勤禮拜供養父母師長和上。</a><a name="1071b08" id="1071b08">有德之人先意問訊言則柔軟。是名方便。若</a><a name="1071b09" id="1071b09">作已竟能修念心歡喜不悔。是名成已。作時</a><a name="1071b10" id="1071b10">專著是名根本。善男子。是十業道復有三種。</a><a name="1071b11" id="1071b11">謂上中下。或方便上根本中成已下。或方便</a><a name="1071b12" id="1071b12">中根本上成已下。或方便下根本上成已中。</a><a name="1071b13" id="1071b13">是十業道三法圍遶。所謂無貪恚癡有貪瞋</a><a name="1071b14" id="1071b14">癡。是十業道有共戒行不共戒行。捨戒有六。</a><a name="1071b15" id="1071b15">一者斷善根時。二者得二根時。三者捨壽命</a><a name="1071b16" id="1071b16">時。四者受惡戒時。五者捨戒時。六者捨欲</a><a name="1071b17" id="1071b17">界身時。或復說言。佛法滅時便失戒者。是</a><a name="1071b18" id="1071b18">義不然。何以故。受已不失。未受不得。斷身</a><a name="1071b19" id="1071b19">口意惡故名戒戒。根本四禪四未到禪。是名</a><a name="1071b20" id="1071b20">定戒。根本四禪初禪未到名無漏戒。捨身</a><a name="1071b21" id="1071b21">後世更不作惡。名無作戒。守攝諸根修正念</a><a name="1071b22" id="1071b22">心。見聞覺知色聲香味觸法。不生放逸。名</a><a name="1071b23" id="1071b23">攝根戒。何因緣故得名為戒。戒者名制。能制</a><a name="1071b24" id="1071b24">一切不善之法。故得名制。又復戒者名曰迮</a><a name="1071b25" id="1071b25">隘。雖有惡法性不能容故名迫迮。又復戒</a><a name="1071b26" id="1071b26">者名曰清涼。遮煩惱熱不令得入。是故名涼。</a><a name="1071b27" id="1071b27">又復戒者名上。能上天上至無上道。是故名</a><a name="1071b28" id="1071b28">上。又復戒者名學。學調伏心智慧諸根。是故</a><a name="1071b29" id="1071b29">名學。善男子。或時有人具足一戒。所謂波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241071a.htm'><img src='up.gif' border=0></a>
<a href='T241071c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>