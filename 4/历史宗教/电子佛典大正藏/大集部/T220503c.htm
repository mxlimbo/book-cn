<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0503c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷34)</font> 明威儀法之一 四提舍尼初 <font face='Arial'>T22, p0503c</h2></font><hr>
<span class='old'>
</a><a name="0503b28" id="0503b28">物。應聚著一處。若比丘安居竟。房舍床褥應</a><a name="0503b29" id="0503b29">如是治。若不如是治越威儀法</span><a name="0503c01" id="0503c01"><p>佛住舍衛城。爾時世尊五事利益故。五日一</a><a name="0503c02" id="0503c02">行諸比丘房。見臥床坐床處處狼藉側地。佛</a><a name="0503c03" id="0503c03">知而故問。是何等床狼藉不舉答言世尊。是</a><a name="0503c04" id="0503c04">舊比丘所安。我是客。佛言。從今日後。客比</a><a name="0503c05" id="0503c05">丘應如是知。云何知。乃至不得見臥床坐床</a><a name="0503c06" id="0503c06">狼藉蟲噉而置。若狼藉者應收置一處。若側</a><a name="0503c07" id="0503c07">者應正以物支足勿使蟲噉。客比丘來至不</a><a name="0503c08" id="0503c08">得便持物著屋中。當放物一處覓舊比丘。得</a><a name="0503c09" id="0503c09">房舍已若地不平者應平。若有鼠孔者應塞</a><a name="0503c10" id="0503c10">泥治。若有炱煤蟲網應掃。臥床坐床若緩者</a><a name="0503c11" id="0503c11">應織令急。褥枕拘執應抖擻屋中。應以水灑</a><a name="0503c12" id="0503c12">淨掃塗地。若木衣架者。當以物拭令淨。若是</a><a name="0503c13" id="0503c13">竹滑者以手拭之。應看壯堅者以缽懸上。若</a><a name="0503c14" id="0503c14">半夜住者。亦應如是治竟去。客比丘。若不如</a><a name="0503c15" id="0503c15">是治越威儀法</a><a name="0503c16" id="0503c16"><p>佛住舍衛城祇洹精舍。爾時如來五事利益</a><a name="0503c17" id="0503c17">故。五日一行諸比丘房。乃至言世尊。是客</a><a name="0503c18" id="0503c18">比丘敷置。非我舊。比丘。佛言。從今已後舊</a><a name="0503c19" id="0503c19">比丘應如是知。云何知。舊比丘不得令床。</a><a name="0503c20" id="0503c20">敷處處棄捐令蟲噉食而置。若處處星散者。</a><a name="0503c21" id="0503c21">應聚一處。若蟲噉者當以物支足。舊比丘法</a><a name="0503c22" id="0503c22">不得自住好房。床褥枕留弊壞垢膩者待客</a><a name="0503c23" id="0503c23">比丘來。自當治當修治好者待客比丘。舊比</a><a name="0503c24" id="0503c24">丘應如是知。若不如是越威儀法</a><a name="0503c25" id="0503c25"><p>佛住舍衛城祇桓精舍。如來五事利益故。</a><a name="0503c26" id="0503c26">五日一行諸比丘房。乃至佛見已知而故</a><a name="0503c27" id="0503c27">問。比丘。是誰床敷。答言世尊。是舊比丘敷。</a><a name="0503c28" id="0503c28">我方始住。佛言。從今已後。床敷一切比丘</a><a name="0503c29" id="0503c29">應如是知。云何知。一切比丘不得令床褥處<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220503b.htm'><img src='up.gif' border=0></a>
<a href='T220504a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>