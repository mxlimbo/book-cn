<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1020c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷1)</font> <font face='Arial'>T23, p1020c</h2></font><hr>
<span class='old'>
</a><a name="1020b28" id="1020b28">誅滅。于時邊人先覺。馳使報王。其王既聞。出</a><a name="1020b29" id="1020b29">師禦捍。交兵對戰。蓮華敗績。收軍入城。閉關</span><a name="1020c01" id="1020c01">固拒。時央伽王志在平剋。遣使報曰。若也出</a><a name="1020c02" id="1020c02">降為善。如其不者。終不相容。假使騰空。飛羅</a><a name="1020c03" id="1020c03">掩取。設令入水。沈網牽來。乃至登山竄林。亦</a><a name="1020c04" id="1020c04">無逃路。其蓮華王聞已大懼。即告群臣曰。今</a><a name="1020c05" id="1020c05">央伽兵盛。嚴使又來。國難既深。何方免釋。諸</a><a name="1020c06" id="1020c06">臣答王。說伽他曰</a><a name="1020c07" id="1020c07"><p class='lg'>　　有王便有國　　　無王國不存</a><br><a name="1020c08" id="1020c08">　　國破可還興　　　命殞終難續</a><br><a name="1020c09" id="1020c09">　　國命兩相違　　　人應善護命</a><br><a name="1020c10" id="1020c10">　　國破還成立　　　命斷更難期　</p></a><a name="1020c11" id="1020c11"><p>時諸臣等勸王出降。王從其義。便自鎖頸。</a><a name="1020c12" id="1020c12">詣央伽處。相與立盟。永供輸稅。其事既畢。遂</a><a name="1020c13" id="1020c13">即放還</a><a name="1020c14" id="1020c14"><p>爾時菩薩在睹史天宮。觀察世界。有五事具</a><a name="1020c15" id="1020c15">處。將欲下生。時六欲諸天。辦所應辦。於迦維</a><a name="1020c16" id="1020c16">羅衛國。閱頭檀家。三淨摩耶夫人胎中。乃令</a><a name="1020c17" id="1020c17">獲大吉夢。見菩薩作白象形。降神母胎。當此</a><a name="1020c18" id="1020c18">之時。大地震動。光明晃耀。映奪金色。周遍世</a><a name="1020c19" id="1020c19">界。過日月輪。乃至上極三十三天。朗然洞徹。</a><a name="1020c20" id="1020c20">一切幽暗。無不皆除。設使日月威光。先所遺</a><a name="1020c21" id="1020c21">漏。不自分辯。長處晦冥。一遇神先。普皆相</a><a name="1020c22" id="1020c22">見。然聖人示相。非世間所知。于時有四大國</a><a name="1020c23" id="1020c23">王。第一王舍城。有大蓮華王。第二室羅伐城。</a><a name="1020c24" id="1020c24">有摩羅大王。第三鄔舍尼城。奢多彌大王。第</a><a name="1020c25" id="1020c25">四驕奢彌城。阿難多泥彌大王。此之四王。當</a><a name="1020c26" id="1020c26">菩薩降生之日。各於內宮。俱誕太子。其大蓮</a><a name="1020c27" id="1020c27">華王。以誕子遇光。便謂子瑞。作是念言。我子</a><a name="1020c28" id="1020c28">威德。如日出時。我子威光。能照世界。以其光</a><a name="1020c29" id="1020c29">影殊勝。用表休祥。因遂名為影勝太子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231020b.htm'><img src='up.gif' border=0></a>
<a href='T231021a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>