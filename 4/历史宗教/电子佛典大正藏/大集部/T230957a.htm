<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0957a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷9)</font> 第三部三十三捨墮事 過限索衣學處第十 <font face='Arial'>T23, p0957a</h2></font><hr>
<span class='old'>
</a><a name="0956c28" id="0956c28">安居。晨朝著衣持缽為行乞食。入行雨大臣</a><a name="0956c29" id="0956c29">婆羅門家。為說三種福業事經(謂施戒修)行雨大臣</span><a name="0957a01" id="0957a01">聞法歡喜。發淨信心作如是語。聖者。我當奉</a><a name="0957a02" id="0957a02">施六十金錢。廣如大苾芻律。乃至制其學處。</a><a name="0957a03" id="0957a03">應如是說</a><a name="0957a04" id="0957a04"><p>若復苾芻尼。若王若大臣婆羅門居士等。遣</a><a name="0957a05" id="0957a05">使為苾芻尼送衣價。彼使持衣價至苾芻尼</a><a name="0957a06" id="0957a06">所。白言聖者。此物是某甲王大臣婆羅門居</a><a name="0957a07" id="0957a07">士等。遣我送來。聖者。哀愍為受。是苾芻尼語</a><a name="0957a08" id="0957a08">彼使言。仁此衣價我不應受。若得順時淨衣</a><a name="0957a09" id="0957a09">應受。彼使白言。聖者。有執事人不。須衣苾芻</a><a name="0957a10" id="0957a10">尼言有。若僧淨人。若鄔波斯迦。此是苾芻尼</a><a name="0957a11" id="0957a11">執事人。彼使往執事人所。與衣價已。語言。汝</a><a name="0957a12" id="0957a12">可以此衣價買順時清淨衣。與某甲苾芻尼</a><a name="0957a13" id="0957a13">令其披服。彼使善教執事人已。還至苾芻尼</a><a name="0957a14" id="0957a14">所。白言。聖者。所示執事人。我已與衣價。得</a><a name="0957a15" id="0957a15">清淨衣應受。苾芻尼須衣應往執事人所。若</a><a name="0957a16" id="0957a16">二若三令彼憶念。告言。我須衣。若得者善。若</a><a name="0957a17" id="0957a17">不得者。乃至四五六返往彼默然隨處而住。</a><a name="0957a18" id="0957a18">若四五六返得衣者善。若不得衣。過是求得</a><a name="0957a19" id="0957a19">衣者。泥薩祇波逸底迦。若竟不得衣。是苾</a><a name="0957a20" id="0957a20">芻尼應隨彼送衣價處。若自往若遣可信人。</a><a name="0957a21" id="0957a21">往報言。仁為某甲苾芻尼送衣價。彼苾芻尼</a><a name="0957a22" id="0957a22">竟不得衣。仁應知勿令失。此是時。尼者。謂此</a><a name="0957a23" id="0957a23">法中人。王者。若男若女。或復餘人。以王法灌</a><a name="0957a24" id="0957a24">頂者悉名為王。大臣者。執王政事相依而立。</a><a name="0957a25" id="0957a25">婆羅門者。貴種多聞。居士者。謂在家富贍等</a><a name="0957a26" id="0957a26">諸餘雜類。遣使者謂女男黃門。送衣價者。謂</a><a name="0957a27" id="0957a27">金銀錢等。彼持衣價等者。謂持衣價到苾芻</a><a name="0957a28" id="0957a28">尼所。白言聖者。謂命前人。此物是某甲等者。</a><a name="0957a29" id="0957a29">謂送衣來處願為納受。是苾芻尼等者。報不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230956c.htm'><img src='up.gif' border=0></a>
<a href='T230957b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>