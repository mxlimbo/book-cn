<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0003b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷1)</font> 明四波羅夷法之一 <font face='Arial'>T23, p0003b</h2></font><hr>
<span class='old'>
</a><a name="0003a28" id="0003a28">法。若僧時到僧忍聽。還與難提比丘學法。白</a><a name="0003a29" id="0003a29">如是。如是用白四羯磨還與難提比丘學法</span><a name="0003b01" id="0003b01">竟。僧忍默然故是事如是持。與學沙彌行法</a><a name="0003b02" id="0003b02">者。佛所結一切戒盡應受行。在諸比丘下</a><a name="0003b03" id="0003b03">坐。應授與大比丘飲食湯藥。自從沙彌白衣</a><a name="0003b04" id="0003b04">受飲食。不得與大比丘同室過再宿。自不</a><a name="0003b05" id="0003b05">得與白衣沙彌過二宿。得與具戒比丘作布</a><a name="0003b06" id="0003b06">薩自恣二羯磨。與學沙彌不得足數作布薩</a><a name="0003b07" id="0003b07">自恣羯磨。一切羯磨不得作(婬事竟)</a><a name="0003b08" id="0003b08"><p>佛在王舍城。爾時眾多比丘共一處安居。少</a><a name="0003b09" id="0003b09">於房舍。時諸比丘隨所知識乞索草木。各各</a><a name="0003b10" id="0003b10">自作庵舍止住。是諸比丘入城乞食。有取薪</a><a name="0003b11" id="0003b11">人。壞其庵舍持材木去。乞食還見即生憂愁。</a><a name="0003b12" id="0003b12">作如是言。我等辛苦暫行乞食。諸年少輩便</a><a name="0003b13" id="0003b13">壞我舍持材木去。當復更從知識乞索草木</a><a name="0003b14" id="0003b14">作庵舍住。是時眾中有一比丘。名達尼迦。是</a><a name="0003b15" id="0003b15">陶家子。自以巧便即作泥舍泥戶泥向。梁椽</a><a name="0003b16" id="0003b16">牛頭象牙衣架皆用泥作。集諸草木以火燒</a><a name="0003b17" id="0003b17">成。色赤嚴好。作是舍已囑諸比丘。二月遊行</a><a name="0003b18" id="0003b18">乞索。欲作入舍飲食。爾時佛與阿難按行諸</a><a name="0003b19" id="0003b19">房。遙見其舍色赤嚴好。佛知而故問阿難。是</a><a name="0003b20" id="0003b20">何等物色赤嚴好。阿難答言。今王舍城眾多</a><a name="0003b21" id="0003b21">比丘一處安居。其房舍少。是諸比丘隨所知</a><a name="0003b22" id="0003b22">識乞索草木作庵舍住。入城乞食時。取薪人</a><a name="0003b23" id="0003b23">便壞庵舍持材木去。乞食還見生愁憂言我</a><a name="0003b24" id="0003b24">等辛苦暫行乞食。諸年少輩便壞我舍持材</a><a name="0003b25" id="0003b25">木去。是中有比丘名達尼迦。陶家子。自以巧</a><a name="0003b26" id="0003b26">便作是泥舍。集諸草木以火燒成。嚴好如是。</a><a name="0003b27" id="0003b27">佛告阿難。汝破是達尼迦比丘赤色泥舍。莫</a><a name="0003b28" id="0003b28">使外道譏嫌呵責。佛現在世出如是漏結因</a><a name="0003b29" id="0003b29">緣法。阿難受教。即往破之。達尼迦比丘二月<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230003a.htm'><img src='up.gif' border=0></a>
<a href='T230003c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>