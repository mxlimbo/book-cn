<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0008c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷2)</font> 明四波羅夷法之一 <font face='Arial'>T23, p0008c</h2></font><hr>
<span class='old'>
</a><a name="0008b28" id="0008b28">人。作如是念。令彼因死。彼因死者波羅夷。</a><a name="0008b29" id="0008b29">若不即死。後因是死亦波羅夷。若不即死。後</span><a name="0008c01" id="0008c01">不因死偷蘭遮。用內非內色者。若比丘以手</a><a name="0008c02" id="0008c02">捉木瓦石刀槊弓箭。若木段白鑞段鉛錫段</a><a name="0008c03" id="0008c03">打他。作如是念。令彼因死。彼因死者波羅</a><a name="0008c04" id="0008c04">夷。若不即死後因是死亦波羅夷。若不即死</a><a name="0008c05" id="0008c05">後不因死偷蘭遮。復有比丘。不以內色。不以</a><a name="0008c06" id="0008c06">非內色。亦不以內非內色。為殺人故合諸</a><a name="0008c07" id="0008c07">毒藥。若著眼中耳中鼻中口中。若著男女</a><a name="0008c08" id="0008c08">根中身上若著瘡中。若著餅肉中羹飯粥中</a><a name="0008c09" id="0008c09">若被褥中大車小車臥具輦輿步挽車中。作</a><a name="0008c10" id="0008c10">如是念。令彼因死。彼因死者波羅夷。若不</a><a name="0008c11" id="0008c11">即死後因是死亦波羅夷。若不即死後不因</a><a name="0008c12" id="0008c12">是死偷蘭遮。復有比丘。不以內色。不以非</a><a name="0008c13" id="0008c13">內色。亦不以內非內色。亦不以毒藥。為殺</a><a name="0008c14" id="0008c14">人故。作憂多殺。頭多殺。作弶。作罥。作撥。</a><a name="0008c15" id="0008c15">作毘陀羅殺。半毘陀羅殺。斷命殺。墮胎殺。</a><a name="0008c16" id="0008c16">按腹殺。推著火中。推著水中。推著坑中。若</a><a name="0008c17" id="0008c17">遣令去就道中死。乃至胎中初受二根身根</a><a name="0008c18" id="0008c18">命根。於中起方便殺。憂多者。有比丘。知是</a><a name="0008c19" id="0008c19">人從此道來。於中先作無煙火坑。以沙土</a><a name="0008c20" id="0008c20">覆上。若心念若口說。以是人從此道來故。我</a><a name="0008c21" id="0008c21">作是坑。是名成憂多。若是人因是死者。比丘</a><a name="0008c22" id="0008c22">得波羅夷。若不即死後因是死亦波羅夷。若</a><a name="0008c23" id="0008c23">不即死後不因死偷蘭遮。若比丘為人作坑。</a><a name="0008c24" id="0008c24">人死者波羅夷。非人死者偷蘭遮。畜生死者</a><a name="0008c25" id="0008c25">亦偷蘭遮。若為非人作坑。非人死者偷蘭遮。</a><a name="0008c26" id="0008c26">人死者突吉羅。畜生墮死亦突吉羅。若比</a><a name="0008c27" id="0008c27">丘為畜生作坑。畜生墮死波夜提。若人墮</a><a name="0008c28" id="0008c28">死突吉羅。非人墮死亦突吉羅。若比丘不定</a><a name="0008c29" id="0008c29">為一事作。諸有來者皆令墮死。人死者波羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230008b.htm'><img src='up.gif' border=0></a>
<a href='T230009a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>