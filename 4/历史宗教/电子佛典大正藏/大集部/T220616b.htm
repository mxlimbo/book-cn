<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0616b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷8)</font> 三十捨墮法之一 <font face='Arial'>T22, p0616b</h2></font><hr>
<span class='old'>
</a><a name="0616a28" id="0616a28">尼薩耆波逸提。比丘義如上。若比丘減六年。</a><a name="0616a29" id="0616a29">不捨故更作新臥具尼薩耆波逸提。作而</span><a name="0616b01" id="0616b01">不成者突吉羅。若使他作成者尼薩耆波逸</a><a name="0616b02" id="0616b02">提不成者突吉羅。為他作成不成突吉羅。</a><a name="0616b03" id="0616b03">此尼薩耆當捨與僧。若眾多人若一人不</a><a name="0616b04" id="0616b04">得別眾捨若。捨不成捨突吉羅。捨與僧時</a><a name="0616b05" id="0616b05">應往僧中偏露右肩脫革屣向上座禮。</a><a name="0616b06" id="0616b06">右膝著地合掌作如是白。大德僧聽。我某</a><a name="0616b07" id="0616b07">甲比丘減六年。不捨故臥具更作新臥具</a><a name="0616b08" id="0616b08">犯捨墮。今捨與僧。捨已當懺悔。前受懺人</a><a name="0616b09" id="0616b09">當作白。大德僧聽。此某甲比丘減六年。不</a><a name="0616b10" id="0616b10">捨故臥具更作新臥具犯捨墮。今捨與</a><a name="0616b11" id="0616b11">僧。若僧時到僧忍聽。我受此比丘懺。白如</a><a name="0616b12" id="0616b12">是。作此白已然後受懺。當語彼比丘言。</a><a name="0616b13" id="0616b13">自責汝心。比丘報言爾。僧即應還彼比丘</a><a name="0616b14" id="0616b14">臥具。白二羯磨應如是與。僧中應差堪能</a><a name="0616b15" id="0616b15">羯磨人如上。作如是白。大德僧聽。此某甲</a><a name="0616b16" id="0616b16">比丘減六年。不捨故臥具更作新者犯捨</a><a name="0616b17" id="0616b17">墮。今捨與僧。若僧時到僧忍聽。還此比丘</a><a name="0616b18" id="0616b18">臥具。白如是。大德僧聽。此某甲比丘減六</a><a name="0616b19" id="0616b19">年。不捨故臥具更作新者犯捨墮。今捨與</a><a name="0616b20" id="0616b20">僧。僧今持此臥具還此比丘。誰諸長老忍</a><a name="0616b21" id="0616b21">僧。持此臥具還此比丘者默然。誰不忍者</a><a name="0616b22" id="0616b22">說。僧已忍還彼比丘臥具竟。僧忍默然</a><a name="0616b23" id="0616b23">故是事如是持。是比丘於僧中捨臥具</a><a name="0616b24" id="0616b24">竟不還者突吉羅。若有人教莫還者突吉</a><a name="0616b25" id="0616b25">羅。若轉作淨施。若遣與人若數數敷壞若</a><a name="0616b26" id="0616b26">作非臥具一切突吉羅。比丘尼突吉羅。式</a><a name="0616b27" id="0616b27">叉摩那沙彌沙彌尼突吉羅。是謂為犯。不</a><a name="0616b28" id="0616b28">犯者僧聽及滿六年減六年。捨故更作新</a><a name="0616b29" id="0616b29">者若復無者更自作若他作與若得已成者</a><a name="0616b30" id="0616b30">無犯。無犯者最初未制戒。癡狂心亂痛惱所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220616a.htm'><img src='up.gif' border=0></a>
<a href='T220616c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>