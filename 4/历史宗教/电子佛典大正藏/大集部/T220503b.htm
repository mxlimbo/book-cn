<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0503b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷34)</font> 明威儀法之一 四提舍尼初 <font face='Arial'>T22, p0503b</h2></font><hr>
<span class='old'>
</a><a name="0503a28" id="0503a28">是。乃至佛言。從今日後。夏安居中應如是治</a><a name="0503a29" id="0503a29">房舍床褥。云何如是治。不得見房舍漏壞及</span><a name="0503b01" id="0503b01">以床褥而不治事。若草覆者應草補。乃至泥</a><a name="0503b02" id="0503b02">覆者泥補通水瀆及長流。若臥床褥坐床[<a href='javascript:showpic("images/039992.gif")'>璊-王+酉</a>]</a><a name="0503b03" id="0503b03">生者。應日中曬令乾。若房內濕者。應令離壁</a><a name="0503b04" id="0503b04">支腳勿使蟲食。應掃屋間炱煤蟲網。半月應</a><a name="0503b05" id="0503b05">以巨摩塗地。若乾者應以水洽塗地。若濕</a><a name="0503b06" id="0503b06">者淳用巨摩塗。若房內濕者。不得洗手洗足</a><a name="0503b07" id="0503b07">洗缽。不得閉戶。當時時開戶使風得入。不</a><a name="0503b08" id="0503b08">得以煙熏之。若比丘夏安居房舍當如是治。</a><a name="0503b09" id="0503b09">若不如是越威儀法</a><a name="0503b10" id="0503b10"><p>佛住舍衛城。爾時比丘阿練若處安居竟。不</a><a name="0503b11" id="0503b11">囑便去。後野火來燒房舍。諸比丘以是因緣</a><a name="0503b12" id="0503b12">往白世尊。佛言。比丘安居竟。房舍應如是</a><a name="0503b13" id="0503b13">治。云何治。若比丘在阿練若處安居竟。至</a><a name="0503b14" id="0503b14">冬時欲移就暖處者。不得盡去。當求兩人三</a><a name="0503b15" id="0503b15">人堪能者令住。應與飲食勿令乏短。若言不</a><a name="0503b16" id="0503b16">能我何故住此空野中為。若都無住者。若有</a><a name="0503b17" id="0503b17">床枕褥拘執銅鐵器物。一切應寄聚落中精</a><a name="0503b18" id="0503b18">舍。臥床坐床當離壁以物支足。勿令蟲食。安</a><a name="0503b19" id="0503b19">居竟不得見房舍漏壞不治事而去。若草覆</a><a name="0503b20" id="0503b20">者應草補。乃至泥覆者泥補。泥治房舍作白</a><a name="0503b21" id="0503b21">色壁。周匝尟火當囑託放牧人。汝時時與我</a><a name="0503b22" id="0503b22">看視。聚落中住處亦應如是治事。若溫室講</a><a name="0503b23" id="0503b23">堂食堂自污灑治事。若精舍檀越在者。應</a><a name="0503b24" id="0503b24">語令治。若差人治。若無主復不差人者。一切</a><a name="0503b25" id="0503b25">僧應治。當共分人得一肘二肘三肘令周遍。</a><a name="0503b26" id="0503b26">臥床坐床緩壞者應更織令堅。若褥枕拘執</a><a name="0503b27" id="0503b27">臥具膩應浣令淨。若破者應補。房中受用諸</a><a name="0503b28" id="0503b28">物。應聚著一處。若比丘安居竟。房舍床褥應</a><a name="0503b29" id="0503b29">如是治。若不如是治越威儀法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220503a.htm'><img src='up.gif' border=0></a>
<a href='T220503c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>