<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1060a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷5)</font> 雜品第十九 <font face='Arial'>T24, p1060a</h2></font><hr>
<span class='old'>
</a><a name="1059c28" id="1059c28">福則有三時。春時二月夏時五月秋時九月。</a><a name="1059c29" id="1059c29">若人以房舍臥具湯藥園林池井。牛羊象馬</span><a name="1060a01" id="1060a01">種種資生。布施於他施已命終。是人福德隨</a><a name="1060a02" id="1060a02">所施物。任用久近福德常生。是福追人如</a><a name="1060a03" id="1060a03">影隨形。或有說言終已便失。是義不然。何</a><a name="1060a04" id="1060a04">以故。物壞不用二時中失非命盡失。若出</a><a name="1060a05" id="1060a05">家人效在家人歲節之日棄飲食者。隨世法</a><a name="1060a06" id="1060a06">故非真實也。亦信世法出世法故。若能隨家</a><a name="1060a07" id="1060a07">所有好惡。常樂施者名一切施。若以身分及</a><a name="1060a08" id="1060a08">以妻子所重之物。施於人者。是則名為不思</a><a name="1060a09" id="1060a09">議施。若有惡人。毀戒。怨家。不知恩義。不</a><a name="1060a10" id="1060a10">信因果強乞索者大勢力人。健罵詈者得已</a><a name="1060a11" id="1060a11">瞋恚。詐現好相。大富貴者。施如是等十一</a><a name="1060a12" id="1060a12">種人名不思議。善男子。一切布施有三根</a><a name="1060a13" id="1060a13">本。施於貧窮以憐愍故。施於怨家不求報故。</a><a name="1060a14" id="1060a14">施福德人心喜敬故。善男子。若人多財無量</a><a name="1060a15" id="1060a15">歲中供養三寶。雖得無量福德果報。不如勸</a><a name="1060a16" id="1060a16">人共和合作。若人輕於少物惡物羞不肯施。</a><a name="1060a17" id="1060a17">是人增長來世貧苦。若人共施財物。福田施</a><a name="1060a18" id="1060a18">心俱等。是二得果無有差別。有財心俱等福</a><a name="1060a19" id="1060a19">田勝者。得果報勝。有田心俱下財物勝者。</a><a name="1060a20" id="1060a20">得果則勝。有田財俱下施心勝者。得果亦勝。</a><a name="1060a21" id="1060a21">有田財俱勝施心下者。得果不如。善男子智</a><a name="1060a22" id="1060a22">者施時不為果報何以故。定知此因必得果</a><a name="1060a23" id="1060a23">故。若人無慈不知恩義不貪聖人所有功德。</a><a name="1060a24" id="1060a24">惜財身命貪著心重。如是之人不能布施。智</a><a name="1060a25" id="1060a25">者深觀一切眾生求財物時不惜身命。既得</a><a name="1060a26" id="1060a26">財物能捨施人當知是人能捨身命若人慳吝</a><a name="1060a27" id="1060a27">不能捨財。當知是人亦惜身命。若捨身命求</a><a name="1060a28" id="1060a28">得財物以布施者。當知是人是大施主。若人</a><a name="1060a29" id="1060a29">得財貪惜不施。當知即是未來世中貧窮種<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241059c.htm'><img src='up.gif' border=0></a>
<a href='T241060b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>