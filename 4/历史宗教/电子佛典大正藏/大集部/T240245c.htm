<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0245c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷10)</font> 第二門第五子攝頌之餘 <font face='Arial'>T24, p0245c</h2></font><hr>
<span class='old'>
</a><a name="0245b28" id="0245b28">清淨行作婬欲事。乃至無有少覆藏心。此歡</a><a name="0245b29" id="0245b29">喜苾芻。今從僧伽乞終身學處。僧伽今與歡</span><a name="0245c01" id="0245c01">喜苾芻終身學處。若諸具壽聽與歡喜苾芻</a><a name="0245c02" id="0245c02">終身學處者默然。若不許者說。第二第三亦</a><a name="0245c03" id="0245c03">如是說。僧伽已與歡喜苾芻終身學處竟。僧</a><a name="0245c04" id="0245c04">伽已聽許由其默然故。我今如是持。佛告諸</a><a name="0245c05" id="0245c05">苾芻授學之人。所有行法我今當說。授學</a><a name="0245c06" id="0245c06">苾芻不應受住本性善苾芻恭敬禮拜逢迎合</a><a name="0245c07" id="0245c07">掌。不同一座凡坐之時應在卑座。不同經行。</a><a name="0245c08" id="0245c08">設有同行應退一步。若向長者婆羅門家。不</a><a name="0245c09" id="0245c09">應將住本性苾芻為伴。設同去者令彼前行。</a><a name="0245c10" id="0245c10">不同室宿。不與他出家并受近圓。不受他依</a><a name="0245c11" id="0245c11">止。不畜求寂。不作單白白二白四羯磨。不</a><a name="0245c12" id="0245c12">應差作秉羯磨人。亦不差教誡苾芻尼。設差</a><a name="0245c13" id="0245c13">不應去見他苾芻。破戒破見破威儀非正命</a><a name="0245c14" id="0245c14">皆不應舉。亦復不得作諸制令。不同長淨及</a><a name="0245c15" id="0245c15">隨意事。每至晨朝常須早起。開諸門戶收舉</a><a name="0245c16" id="0245c16">燈臺。灑掃房院。以新牛糞隨處塗拭。可於</a><a name="0245c17" id="0245c17">廁上亦塗令淨。咸可安置水土及葉勿令闕</a><a name="0245c18" id="0245c18">事。所須之水可適寒溫。於水竇處洗令淨潔</a><a name="0245c19" id="0245c19">鳴楗稚敷座席。可備眾花燒香供養。若自</a><a name="0245c20" id="0245c20">能者。隨恣漏讚歎佛德。若不能者。可請餘</a><a name="0245c21" id="0245c21">人。若是夏月應須持扇扇諸苾芻。凡欲座時</a><a name="0245c22" id="0245c22">於大苾芻下在求寂上。每受食時令心安靜。</a><a name="0245c23" id="0245c23">食若了時為收氈席。所有食器置於本處。掃</a><a name="0245c24" id="0245c24">灑食處。琠馦酗之i知日數。作如是白。大德</a><a name="0245c25" id="0245c25">僧伽聽。今是月一日。大眾人人咸可用心。為</a><a name="0245c26" id="0245c26">造寺施主及護寺天神國王大臣師僧父母十</a><a name="0245c27" id="0245c27">方施主。應說經中福施妙頌。若自不能請餘</a><a name="0245c28" id="0245c28">人作。餘日准知。時諸苾芻共分房舍。不與授</a><a name="0245c29" id="0245c29">學人。佛言應與。不與利養。佛言應與。其授學<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240245b.htm'><img src='up.gif' border=0></a>
<a href='T240246a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>