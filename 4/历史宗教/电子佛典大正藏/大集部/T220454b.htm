<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0454b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷28)</font> 明雜誦跋渠法之一 四提舍尼初 <font face='Arial'>T22, p0454b</h2></font><hr>
<span class='old'>
</a><a name="0454a28" id="0454a28">衣分而去者不應與。分物人應問。誰取某甲</a><a name="0454a29" id="0454a29">分。若有取者應問。去時囑取不。答言。不囑。</span><a name="0454b01" id="0454b01">應語言。汝莫憂是事。若言囑者。應相前人。若</a><a name="0454b02" id="0454b02">是可信人者應與。若非是可信人者。應語</a><a name="0454b03" id="0454b03">言。汝莫憂是事。若二人先是同意。常相為取</a><a name="0454b04" id="0454b04">者應與。是名五事</a><a name="0454b05" id="0454b05"><p>佛住舍衛城。廣說如上。爾時有一比丘安居</a><a name="0454b06" id="0454b06">竟。往至本生聚落。諸親里以此比丘來故。廣</a><a name="0454b07" id="0454b07">設供養布施衣物。此聚落中先住安居僧。以</a><a name="0454b08" id="0454b08">坐後施故。不與是比丘分。諸親里問言。得衣</a><a name="0454b09" id="0454b09">分不。答言。不得。諸親里言。我為汝故設此供</a><a name="0454b10" id="0454b10">養。何故不得。諸比丘以是因緣具白世尊。佛</a><a name="0454b11" id="0454b11">言。檀越為此比丘設供。應與分。佛言。有五聲</a><a name="0454b12" id="0454b12">施。是衣施安居僧。是衣直施安居僧。是物施</a><a name="0454b13" id="0454b13">安居僧。是物直施安居僧。是處安居者施。是</a><a name="0454b14" id="0454b14">名五。若施家欲通與餘比丘。隨檀越意應與。</a><a name="0454b15" id="0454b15">復有四種物隨語應屬現前僧。何等四。我施</a><a name="0454b16" id="0454b16">衣衣直物物直。是名四種物屬現前僧。復有</a><a name="0454b17" id="0454b17">十種得應屬現前僧何等十。時藥。夜分藥。</a><a name="0454b18" id="0454b18">七日藥。盡壽藥。死比丘物。施住處。大會。非</a><a name="0454b19" id="0454b19">時衣。雜物。請食。時藥者。前食後食哆波那食</a><a name="0454b20" id="0454b20">現前僧應得是名時藥。夜分藥者。十四種漿</a><a name="0454b21" id="0454b21">應廣說是名。夜分藥。七日藥者。酥油蜜石蜜</a><a name="0454b22" id="0454b22">生酥膏應廣說。是名七日藥。盡壽藥者。呵梨</a><a name="0454b23" id="0454b23">勒鞞醯勒阿摩勒。如第二戒中廣說。是名盡</a><a name="0454b24" id="0454b24">壽藥。死比丘物者。若比丘死時所有衣缽雜</a><a name="0454b25" id="0454b25">物。現前僧應得。是名死比丘物。施住處者。若</a><a name="0454b26" id="0454b26">檀越作僧房精舍已設大會。以此住處及餘</a><a name="0454b27" id="0454b27">雜物施。現前僧應得。是名住處施。大會者。</a><a name="0454b28" id="0454b28">佛生大會。菩提大會。轉法輪大會。阿難大</a><a name="0454b29" id="0454b29">會。羅[<a href='javascript:showpic("images/023523.gif")'>目*侯</a>]羅大會。五年大會。是中施物。現前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220454a.htm'><img src='up.gif' border=0></a>
<a href='T220454c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>