<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0328a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷25)</font> 第三門第四子攝頌之餘 <font face='Arial'>T24, p0328a</h2></font><hr>
<span class='old'>
</a><a name="0327c28" id="0327c28">邑聚落。設在世界中間。亦皆俱來詣室羅伐</a><a name="0327c29" id="0327c29">城。世尊大師常為天龍藥叉。憍薩羅主勝光</span><a name="0328a01" id="0328a01">大王勝鬘夫人行雨夫人仙授故舊毘舍佉鹿</a><a name="0328a02" id="0328a02">子母。更復有餘諸來大眾。飲食衣服共申供</a><a name="0328a03" id="0328a03">養。令諸來者皆得充足。有諸非人亦生愛著。</a><a name="0328a04" id="0328a04">咸依此住不還故居。若起欲心即便變形為</a><a name="0328a05" id="0328a05">夫婿像。共其婦女而行欲事。所生男女作非</a><a name="0328a06" id="0328a06">人形。手足頭面異常人像。或有其眼赤黑。或</a><a name="0328a07" id="0328a07">有頭大身短。或有髮色純青。或有雜兼黃色。</a><a name="0328a08" id="0328a08">其母見已便大驚惶。遂於險處棄其孩子。彼</a><a name="0328a09" id="0328a09">非人父見其子時為加精氣。或有初生之際</a><a name="0328a10" id="0328a10">影嚮人形。及其大已作非人像。其母亦復同</a><a name="0328a11" id="0328a11">前棄擲。鬼父見時便加養育漸至成人。時六</a><a name="0328a12" id="0328a12">眾見已共相告曰。難陀鄔波難陀。彼諸黑缽</a><a name="0328a13" id="0328a13">竊我門徒。長養成人即便將去。我今攝斂</a><a name="0328a14" id="0328a14">如是門徒。令諸黑缽不復牽誘。時鄔波難陀</a><a name="0328a15" id="0328a15">於日初分。執持衣缽入城乞食。便於路次見</a><a name="0328a16" id="0328a16">黃髮人。即作是念如此形儀非黑缽所養。若</a><a name="0328a17" id="0328a17">出家者我當度脫。即便就彼問言。賢首。汝誰</a><a name="0328a18" id="0328a18">家子。答曰。我無依怙唯獨一身。若如是者何</a><a name="0328a19" id="0328a19">不出俗。答曰。誰復與我黃髮之人作出家師</a><a name="0328a20" id="0328a20">主。報言。賢首。大師教法以慈悲為上。汝若</a><a name="0328a21" id="0328a21">能者我當與汝為出家師。彼生喜悅隨至寺</a><a name="0328a22" id="0328a22">中。即與出家并近圓事。於數日內教行法已。</a><a name="0328a23" id="0328a23">報言。賢首。汝可不聞鹿不養鹿。室羅伐城土</a><a name="0328a24" id="0328a24">地寬廣。父所行處乞食資身以自存活。即於</a><a name="0328a25" id="0328a25">他日執持衣缽入城乞食。時有女人持食出</a><a name="0328a26" id="0328a26">施。見彼苾芻推胸告言。誰與仁者黃髮之類</a><a name="0328a27" id="0328a27">而為出家。答曰。鄔波馱耶鄔波難陀。報言。除</a><a name="0328a28" id="0328a28">彼惡行。誰更能於世尊教法令生過患。諸不</a><a name="0328a29" id="0328a29">信者於衢路中村坊之所。共為譏誚。沙門釋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240327c.htm'><img src='up.gif' border=0></a>
<a href='T240328b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>