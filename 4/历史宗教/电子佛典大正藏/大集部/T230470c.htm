<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1436 十誦比丘波羅提木叉戒本 0470c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1436 十誦比丘波羅提木叉戒本</font> <font face='Arial'>(卷1)</font> <font face='Arial'>T23, p0470c</h2></font><hr>
<span class='old'>
</a><a name="0470b28" id="0470b28">月在。老死至近。佛法欲滅。諸大德。為得道</a><a name="0470b29" id="0470b29">故。一心勤精進。所以者何。諸佛一心勤精進</span><a name="0470c01" id="0470c01">故。得阿耨多羅三藐三菩提。何況餘善道法。</a><a name="0470c02" id="0470c02">未受具戒者已出。僧今和合。先作何事(一人</a><a name="0470c03" id="0470c03">應言布薩說戒)諸大德。不來諸比丘。說欲及清淨</a><a name="0470c04" id="0470c04"><p class='lg'>　　合十指爪掌　　　供養釋師子</a><br><a name="0470c05" id="0470c05">　　我今欲說戒　　　僧當一心聽</a><br><a name="0470c06" id="0470c06">　　乃至小罪中　　　心應大怖畏</a><br><a name="0470c07" id="0470c07">　　有罪一心悔　　　後更莫復犯</a><br><a name="0470c08" id="0470c08">　　心馬馳惡道　　　放逸難禁制</a><br><a name="0470c09" id="0470c09">　　佛說切戒行　　　亦如利轡勒</a><br><a name="0470c10" id="0470c10">　　佛口說教誡　　　善者能信受</a><br><a name="0470c11" id="0470c11">　　是人馬調順　　　能破煩惱軍</a><br><a name="0470c12" id="0470c12">　　若不受教敕　　　亦不愛樂戒</a><br><a name="0470c13" id="0470c13">　　是人馬不調　　　沒在煩惱軍</a><br><a name="0470c14" id="0470c14">　　若人守護戒　　　如犛牛愛尾</a><br><a name="0470c15" id="0470c15">　　繫心不放逸　　　亦如猴著鎖</a><br><a name="0470c16" id="0470c16">　　日夜常精進　　　求實智慧故</a><br><a name="0470c17" id="0470c17">　　是人佛法中　　　能得清淨命　</p></a><a name="0470c18" id="0470c18"><p>大德僧聽。今十五日布薩說波羅提木叉。</a><a name="0470c19" id="0470c19">若僧時到僧忍聽。僧一心作布薩說波羅提</a><a name="0470c20" id="0470c20">木叉。白如是</a><a name="0470c21" id="0470c21"><p>諸大德。今共作布薩說波羅提木叉。僧一心</a><a name="0470c22" id="0470c22">善聽。有罪者發露。無罪者默然。默然故。當知</a><a name="0470c23" id="0470c23">諸大德清淨。如一一比丘問答。是比丘眾中</a><a name="0470c24" id="0470c24">三唱亦如是。若有比丘。如是比丘眾中第三</a><a name="0470c25" id="0470c25">唱。憶有罪不發露。得故妄語罪。諸大德。故妄</a><a name="0470c26" id="0470c26">語罪。佛說遮道法。比丘於此中欲求清淨。憶</a><a name="0470c27" id="0470c27">有罪應發露。發露則安隱。不發露罪益深。諸</a><a name="0470c28" id="0470c28">大德已說波羅提木叉序。今問諸大德。是中</a><a name="0470c29" id="0470c29">清淨不。第二第三亦如是問。是中清淨不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230470b.htm'><img src='up.gif' border=0></a>
<a href='T230471a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>