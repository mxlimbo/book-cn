<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0494b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷33)</font> 明雜誦跋渠法之一 四提舍尼初 <font face='Arial'>T22, p0494b</h2></font><hr>
<span class='old'>
</a><a name="0494a28" id="0494a28">沙門釋子。著優缽羅華瞻蔔華鬘。猶如王子</a><a name="0494a29" id="0494a29">大臣。又如作使賤人。著草華鬘。此壞敗人何</span><a name="0494b01" id="0494b01">道之有。諸比丘聞已以是因緣往白世尊。佛</a><a name="0494b02" id="0494b02">言。呼六群比丘來。來已佛問比丘。汝實爾</a><a name="0494b03" id="0494b03">不。答言。實爾世尊。佛言。從今日後。不聽著</a><a name="0494b04" id="0494b04">香花。香者。栴檀沈水。如是比一切香皆不應</a><a name="0494b05" id="0494b05">著。若熱病。醫言。當須旃檀香塗。爾時得用</a><a name="0494b06" id="0494b06">香塗。若欲塗時。先應供養佛泥塔。然後塗</a><a name="0494b07" id="0494b07">身。塗身已不得在眾中。當在屏處。病差淨</a><a name="0494b08" id="0494b08">澡。浴身然後入眾。華者。優缽羅瞻蔔須摩</a><a name="0494b09" id="0494b09">那。如是一切華不應著。若比丘患眼痛頭痛。</a><a name="0494b10" id="0494b10">醫教言當須華鬘繫頭差者得繫。若欲繫者</a><a name="0494b11" id="0494b11">當先供養佛塔。然後得繫。繫已不得在眾人</a><a name="0494b12" id="0494b12">中。當在屏處。差已當捨。若著香不著華。一</a><a name="0494b13" id="0494b13">越比尼罪。若著華不著香一越比尼罪。二</a><a name="0494b14" id="0494b14">俱著犯二罪。俱不著無罪。是名香華法</a><a name="0494b15" id="0494b15"><p>鏡法者。佛住舍衛城祇桓精舍。有檀越飯</a><a name="0494b16" id="0494b16">僧打揵椎。時難陀優波難陀照鏡自觀。停久</a><a name="0494b17" id="0494b17">不至。為檀越所嫌。我捨棄家業故來飯僧。而</a><a name="0494b18" id="0494b18">諸比丘不時來集。諸比丘以是因緣往白世</a><a name="0494b19" id="0494b19">尊。佛言。呼難陀優波難陀來。來已佛問難</a><a name="0494b20" id="0494b20">陀優波難陀。汝實爾不。答言實爾。佛言。從今</a><a name="0494b21" id="0494b21">日後。不聽照鏡。鏡者。油中水中鏡中。不得</a><a name="0494b22" id="0494b22">為好故照面自看。若病差照面自看病差</a><a name="0494b23" id="0494b23">不差若新剃頭自照看淨不淨。頭面有瘡照</a><a name="0494b24" id="0494b24">看無罪。為好故照鏡。越比尼罪。是名鏡法</a><a name="0494b25" id="0494b25"><p>擔法者。佛住曠野精舍。爾時營事比丘。持擔</a><a name="0494b26" id="0494b26">輦塼泥土。為世人所譏。云何沙門釋子。似</a><a name="0494b27" id="0494b27">奴僕使人客作人擔負泥土。此壞敗人何道</a><a name="0494b28" id="0494b28">之有。諸比丘以是因緣往白世尊佛言。呼營</a><a name="0494b29" id="0494b29">事比丘來。來已佛問比丘。汝實爾不。答言實<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220494a.htm'><img src='up.gif' border=0></a>
<a href='T220494c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>