<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0660a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷7)</font> 斷人命學處第三 <font face='Arial'>T23, p0660a</h2></font><hr>
<span class='old'>
</a><a name="0659c28" id="0659c28">生厭離。便往詣彼鹿杖梵志沙門所作如是</a><a name="0659c29" id="0659c29">言。汝來賢首與汝衣缽。當斷我命。是時梵志</span><a name="0660a01" id="0660a01">即斷其命。便持血刀往勝慧河側就水而洗。</a><a name="0660a02" id="0660a02">時有天魔從水涌出。告梵志曰。善哉賢首汝</a><a name="0660a03" id="0660a03">今所作多獲福德。汝於沙門具戒具德。未度</a><a name="0660a04" id="0660a04">者令度未脫者令脫。未安者令安未涅槃者令</a><a name="0660a05" id="0660a05">得涅槃。更有餘利得彼衣缽。時彼梵志轉更</a><a name="0660a06" id="0660a06">增益罪惡之見。便作是念我今實爾獲諸功</a><a name="0660a07" id="0660a07">德。能於沙門具戒行者。度脫安樂至涅槃處。</a><a name="0660a08" id="0660a08">復有餘利獲彼衣缽。時彼梵志便挾利刀。詣</a><a name="0660a09" id="0660a09">僧住處及餘房院經行之所。而告之曰。若有</a><a name="0660a10" id="0660a10">苾芻具足戒行。我當度脫安樂令至涅槃。時</a><a name="0660a11" id="0660a11">有一苾芻厭恥自身。便出房外告梵志曰。賢</a><a name="0660a12" id="0660a12">首我未度脫安樂涅槃。汝當令我得涅槃處。</a><a name="0660a13" id="0660a13">時彼梵志即便就殺。如是二三乃至六十。苾</a><a name="0660a14" id="0660a14">芻悉皆斷命。爾時苾芻眾漸減少。佛於十五</a><a name="0660a15" id="0660a15">日褒灑陀時。於如常座既安坐已觀苾芻眾。</a><a name="0660a16" id="0660a16">告具壽阿難陀曰。何故苾芻數漸減少存者</a><a name="0660a17" id="0660a17">無幾。時阿難陀白世尊曰。佛於一時為諸苾</a><a name="0660a18" id="0660a18">芻讚修不淨觀。若於此觀修習多修習者得</a><a name="0660a19" id="0660a19">大果利。時諸苾芻便修不淨觀已。於膿血身</a><a name="0660a20" id="0660a20">深生厭患。或有自殺或求他斷命。魔來勸喻</a><a name="0660a21" id="0660a21">乃至殺盡六十苾芻。由此緣故僧眾減少。佛</a><a name="0660a22" id="0660a22">告諸苾芻。展轉教殺是事實不。白佛言。世尊</a><a name="0660a23" id="0660a23">實爾。爾時世尊告諸苾芻。汝所為非。非沙門</a><a name="0660a24" id="0660a24">非隨順行是不清淨。非出家者所應為事。作</a><a name="0660a25" id="0660a25">種種呵責已。告諸苾芻曰。我觀十利。從攝取</a><a name="0660a26" id="0660a26">於僧乃至正法久住利益人天。我今為諸聲聞</a><a name="0660a27" id="0660a27">弟子。於毘奈耶制其學處應如是說。若復苾</a><a name="0660a28" id="0660a28">芻若人若人胎。故自手斷其命。或持刀授與</a><a name="0660a29" id="0660a29">或自持刀。或求持刀者。若勸死讚死。語言咄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230659c.htm'><img src='up.gif' border=0></a>
<a href='T230660b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>