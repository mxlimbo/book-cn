<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0426a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷57)</font> <font face='Arial'>T23, p0426a</h2></font><hr>
<span class='old'>
</a><a name="0425c28" id="0425c28">有一乞食比丘。中前著衣持缽入舍衛城乞</a><a name="0425c29" id="0425c29">食。到小門中欲入。有女人欲出。二人肩。相</span><a name="0426a01" id="0426a01">觸。是比丘。生疑。我將無得波羅夷耶。以是事</a><a name="0426a02" id="0426a02">白佛。佛言。若無心無罪。從今日應徐徐行</a><a name="0426a03" id="0426a03">乞食。有比丘。女人共乘船渡水。船沒水中</a><a name="0426a04" id="0426a04">女人抱捉比丘。比丘推卻。比丘後生疑。我</a><a name="0426a05" id="0426a05">將無得波羅夷耶。以是事白佛。佛言。不犯。</a><a name="0426a06" id="0426a06">從今日當徐徐乘船</a><a name="0426a07" id="0426a07"><p>有一男子。名迦毘羅緊度。狀似女人。喜女</a><a name="0426a08" id="0426a08">人事到比丘尼所。語比丘尼言。度我出家。</a><a name="0426a09" id="0426a09">諸比丘尼不思惟便度。是人摩捫比丘尼。比</a><a name="0426a10" id="0426a10">丘尼驅出。復摩捫式叉摩尼。式叉摩尼驅出。</a><a name="0426a11" id="0426a11">復摩捫沙彌尼。沙彌尼驅出。比丘尼自念。</a><a name="0426a12" id="0426a12">我將無得波羅夷耶。以是事白佛。佛言。無</a><a name="0426a13" id="0426a13">罪。從今日當好思惟然後應度。有一估客</a><a name="0426a14" id="0426a14">遠行。其婦與他人作婬欲。有娠轉大。怖畏</a><a name="0426a15" id="0426a15">故自墮胎。墮胎已看是死兒大愁憂。無有同</a><a name="0426a16" id="0426a16">意人可使棄此死兒者。是家中有一比丘尼。</a><a name="0426a17" id="0426a17">常入出其家。是比丘尼中前著衣持缽來入</a><a name="0426a18" id="0426a18">其舍。比丘尼問言。汝何故愁憂。答言。我夫</a><a name="0426a19" id="0426a19">遠行。我於後與他作婬欲有娠。聞夫欲來</a><a name="0426a20" id="0426a20">我怖畏故自墮胎。我今無同意人與我棄此</a><a name="0426a21" id="0426a21">死兒者。是故愁憂。語比丘尼言。善女。汝能</a><a name="0426a22" id="0426a22">為。我棄此死兒不。答言。我能持去。誰能知</a><a name="0426a23" id="0426a23">者。即盛著盆中以物覆頭。遠棄著無人行處。</a><a name="0426a24" id="0426a24">是中有諸博掩人。見是比丘尼持盆來。各</a><a name="0426a25" id="0426a25">相謂言。往看。比丘尼棄何物。即共往看見</a><a name="0426a26" id="0426a26">死兒。見已自相語言。釋子比丘無斷婬欲。</a><a name="0426a27" id="0426a27">共比丘尼行婬欲。有娠生兒棄之。一人語</a><a name="0426a28" id="0426a28">二人。二人語三人。如是展轉惡名流布。遍</a><a name="0426a29" id="0426a29">舍衛城。有比丘。少欲知足行頭陀。聞是事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230425c.htm'><img src='up.gif' border=0></a>
<a href='T230426b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>