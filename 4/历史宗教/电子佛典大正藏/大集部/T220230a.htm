<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0230a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0230a</h2></font><hr>
<span class='old'>
</a><a name="0229c28" id="0229c28">去世時有城名波羅奈。國名迦尸。時彼國王</a><a name="0229c29" id="0229c29">號大名稱。離諸怨敵。布施汎戒持愛人物。以</span><a name="0230a01" id="0230a01">法治化善攝眷屬。時王第一夫人。晨朝上高</a><a name="0230a02" id="0230a02">樓上觀察星宿。見一金色鹿王從南方來陵虛</a><a name="0230a03" id="0230a03">北逝。夫人見已即作是念。我若得此金色鹿</a><a name="0230a04" id="0230a04">皮。持作褥者沒無遺恨。若不得者。用作此王</a><a name="0230a05" id="0230a05">夫人為。即自念曰。若我語人見金色鹿王誰</a><a name="0230a06" id="0230a06">當信者。又作是念。若言是鹿不應乘虛。若</a><a name="0230a07" id="0230a07">乘虛行不應言鹿。夫人愁憂恐不。信故。即脫</a><a name="0230a08" id="0230a08">瓔珞著垢弊衣入憂惱房。王於殿上治政事</a><a name="0230a09" id="0230a09">訖。還入其室不見第一夫人。即問侍者。侍者</a><a name="0230a10" id="0230a10">答言。夫人向入憂惱房住。王便往就問夫人</a><a name="0230a11" id="0230a11">言。誰犯汝者。為大臣王子。為餘夫人及餘侍</a><a name="0230a12" id="0230a12">者。若犯汝者。我當為汝重治其罪。汝今將無</a><a name="0230a13" id="0230a13">有所須耶。若欲須金銀珍寶香花瓔珞當相</a><a name="0230a14" id="0230a14">供給。若欲殺罰便可見語。王種種問已夫人</a><a name="0230a15" id="0230a15">不答。王即出去。告餘夫人大臣太子及餘人</a><a name="0230a16" id="0230a16">等。卿等率往問夫人意。諸人受教各各問已。</a><a name="0230a17" id="0230a17">夫人猶故默然不對。王使耆舊青衣更問夫</a><a name="0230a18" id="0230a18">人。此青衣者生長王宮多有方便。即往入房問</a><a name="0230a19" id="0230a19">夫人言。王是夫人之所恃怙。如何王問而默</a><a name="0230a20" id="0230a20">然不答。若有所求何緣可得。誰犯夫人。為大</a><a name="0230a21" id="0230a21">臣王子及餘夫人。欲有殺罰宜應白王。夫人</a><a name="0230a22" id="0230a22">默恨無乃失耶。夫人若喪。王終不能相與俱</a><a name="0230a23" id="0230a23">死。正可憂惱。月日之間。國中自有剎利婆羅</a><a name="0230a24" id="0230a24">門長者居士等。皆各有女端正妙好。與相娛</a><a name="0230a25" id="0230a25">樂足以忘憂。夫人正可徒自死耳。喻若啞人</a><a name="0230a26" id="0230a26">眠中得夢誰能瞻者。夫人不語難知亦爾。爾</a><a name="0230a27" id="0230a27">時夫人聞青衣語。即自惟曰此是名語。便答</a><a name="0230a28" id="0230a28">青衣無犯我者。別有所憶故不語耳。汝聽我</a><a name="0230a29" id="0230a29">說。吾近晨朝登樓觀看星宿。時見有一金色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220229c.htm'><img src='up.gif' border=0></a>
<a href='T220230b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>