<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0029b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷4)</font> 明二不定法 <font face='Arial'>T23, p0029b</h2></font><hr>
<span class='old'>
</a><a name="0029a28" id="0029a28">坐已。以是因緣向佛廣說。佛與布作陀說</a><a name="0029a29" id="0029a29">種種法。示教利喜已默然。布薩陀見佛默然</span><a name="0029b01" id="0029b01">已。從座起作禮而去。去不久。佛以是事集比</a><a name="0029b02" id="0029b02">丘僧。佛知而故問尸利比丘。汝實作是事</a><a name="0029b03" id="0029b03">不。答言。實作世尊。佛以種種因緣呵責尸</a><a name="0029b04" id="0029b04">利比丘。汝所作事。非沙門法不隨順道。無欲</a><a name="0029b05" id="0029b05">樂心作不清淨行。出家之人所不應作。汝癡</a><a name="0029b06" id="0029b06">人不知。我以種種因緣呵欲欲想欲欲欲覺</a><a name="0029b07" id="0029b07">欲熱。種種因緣稱讚斷欲想滅欲熱。我常說</a><a name="0029b08" id="0029b08">法教人離欲。汝尚不應生心。何況乃作起欲</a><a name="0029b09" id="0029b09">恚癡結縛根本不淨惡業。佛如是種種因緣</a><a name="0029b10" id="0029b10">呵已。語諸比丘。以十利故。與諸比丘結戒。</a><a name="0029b11" id="0029b11">從今是戒應如是說。若比丘獨共一女人露</a><a name="0029b12" id="0029b12">地坐不可行婬處。若可信優婆夷說。是比丘</a><a name="0029b13" id="0029b13">二法中一一法。若僧伽婆尸沙。若波夜提。若</a><a name="0029b14" id="0029b14">是比丘自言。我坐是處。應隨所說治。若僧伽</a><a name="0029b15" id="0029b15">婆尸沙。若波夜提。若隨可信優婆夷所說</a><a name="0029b16" id="0029b16">治。是二不定法。露地處者。無壁障無籬無</a><a name="0029b17" id="0029b17">薄席障無衣幔障。是名露地。不可行婬處</a><a name="0029b18" id="0029b18">者。是中有所羞恥。不得作婬。可信優婆夷</a><a name="0029b19" id="0029b19">者。歸佛歸法歸僧得道得果。是人終不為</a><a name="0029b20" id="0029b20">身若為他人若以小因緣若為財利故故作妄</a><a name="0029b21" id="0029b21">語。說二法中一一法者。僧伽婆尸沙者。十</a><a name="0029b22" id="0029b22">三僧伽婆尸沙中趣說一事。波夜提者。九</a><a name="0029b23" id="0029b23">十波夜提中趣說一事。不定者。可信優婆</a><a name="0029b24" id="0029b24">夷。不知犯何處起。不知犯名字。但說我見</a><a name="0029b25" id="0029b25">女人是處來去坐立。亦見比丘是處來去坐</a><a name="0029b26" id="0029b26">立。不見出精若觸女身。若殺草木若過中</a><a name="0029b27" id="0029b27">食若飲酒。如是事中不決定故名為不定。隨</a><a name="0029b28" id="0029b28">可信優婆夷所說應善急問。善急問已。若是</a><a name="0029b29" id="0029b29">比丘自言。我有是罪而不往。如比丘語應治。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230029a.htm'><img src='up.gif' border=0></a>
<a href='T230029c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>