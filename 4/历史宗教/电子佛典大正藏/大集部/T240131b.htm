<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0131b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷6)</font> <font face='Arial'>T24, p0131b</h2></font><hr>
<span class='old'>
</a><a name="0131a28" id="0131a28">沙門。若龍不損汝隨意而坐。爾時世尊。於初</a><a name="0131a29" id="0131a29">夜分洗手足已。便入火室。如常敷草結跏而</span><a name="0131b01" id="0131b01">坐。正念不動。時彼毒龍。遙見世尊心生嗔怒。</a><a name="0131b02" id="0131b02">便吐毒煙。時佛世尊。以神通力從口出煙遮</a><a name="0131b03" id="0131b03">彼毒煙。時彼毒龍見佛出煙。嗔心猛熾遍身</a><a name="0131b04" id="0131b04">出火。爾時世尊。為欲調伏彼毒龍故。入火光</a><a name="0131b05" id="0131b05">三昧遍身出火。於其石室猛火熾然。時迦攝</a><a name="0131b06" id="0131b06">波。於中夜分從本處出。觀其星宿。遙見石室</a><a name="0131b07" id="0131b07">火焰熾然。便作是念。大沙門喬答摩顏貌</a><a name="0131b08" id="0131b08">端政。苦哉苦哉不用我語。今被毒龍火燒成</a><a name="0131b09" id="0131b09">灰。告諸弟子。汝等各各將水滅火救大沙門。</a><a name="0131b10" id="0131b10">爾時世尊知迦攝意。便作是念。為欲調伏彼</a><a name="0131b11" id="0131b11">毒龍故。更入三昧。出種種火光。滅毒龍火不</a><a name="0131b12" id="0131b12">損龍身。時彼毒龍見種種火。心生怖畏來詣</a><a name="0131b13" id="0131b13">佛所。便入缽中盤身而住。世尊知龍調伏。</a><a name="0131b14" id="0131b14">從定而起。擎缽而去至迦攝所。迦攝見已即</a><a name="0131b15" id="0131b15">便問曰。大沙門汝得存邪。世尊告曰。我得</a><a name="0131b16" id="0131b16">平安。迦攝問曰。於汝缽中而有何物。世尊告</a><a name="0131b17" id="0131b17">曰。此是毒龍汝所畏者。我已調伏在此缽中。</a><a name="0131b18" id="0131b18">迦攝見已而作是念。沙門喬答摩。雖有大威</a><a name="0131b19" id="0131b19">德善能如是。然我亦是阿羅漢。爾時世尊。在</a><a name="0131b20" id="0131b20">優樓頻螺迦攝住處聚落林中。時迦攝波有</a><a name="0131b21" id="0131b21">五百摩納婆。各各供養祭祀火壇三所。其數</a><a name="0131b22" id="0131b22">總有一千五百火壇。彼五百摩納婆。於晨朝</a><a name="0131b23" id="0131b23">時欲祭祠火壇于時燃火並皆不著。其摩納</a><a name="0131b24" id="0131b24">婆等俱怪斯事。遂往迦攝所白言。我等今欲</a><a name="0131b25" id="0131b25">供養火壇。然火並皆不著。迦攝聞此語已便</a><a name="0131b26" id="0131b26">作是念。緣大沙門近我住處。有其威力燃火</a><a name="0131b27" id="0131b27">不著。作此念已詣世尊所。作如是語。沙門當</a><a name="0131b28" id="0131b28">知。我五百摩納婆欲祭祠火壇。燃火並皆不</a><a name="0131b29" id="0131b29">著。緣有斯事俱來白我。我如是思念。為大沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240131a.htm'><img src='up.gif' border=0></a>
<a href='T240131c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>