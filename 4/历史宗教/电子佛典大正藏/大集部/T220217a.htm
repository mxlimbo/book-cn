<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1424 彌沙塞羯磨本 0217a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1424 彌沙塞羯磨本</font> <font face='Arial'>(卷1)</font> <font face='Arial'>T22, p0217a</h2></font><hr>
<span class='old'>
</a><a name="0216c27" id="0216c27">伎樂。不往觀聽。不著花香塗身。不坐高廣</a><a name="0216c28" id="0216c28">大床上。不受畜金銀及錢(皆如上問答。依請僧福田經。沙彌應知五德十數。</span><a name="0217a01" id="0217a01">此既常行應如鈔列)</a><a name="0217a02" id="0217a02"><p>第五受大戒法(戒為生死舟船。定慧根本。三身四智無不憑斯。必須緣法相應稱教具</a><a name="0217a03" id="0217a03">足。如一乖闕戒品不生。但緣繁多豈能委敘。今且大概要具五如。一能受人如。此有五種。一報是人道。二諸根具足。</a><a name="0217a04" id="0217a04">三身器清淨。四出家相具。五得少法。二所對境如。此有七種。一結界成就。二有能秉法僧。三僧數滿足。四界內盡集。</a><a name="0217a05" id="0217a05">五羯磨如法。六資緣具足。七佛法時中。三發心乞戒。四心境相應。五事成究竟。謂從請終千受竟。前後不虧方成</a><a name="0217a06" id="0217a06">辦事。正授戒中須具九法)</a><a name="0217a07" id="0217a07"><p>一請和上法(律云。諸比丘無和上阿闍梨故威儀失節不繫念在前。不善護諸根入聚落乞食。</a><a name="0217a08" id="0217a08">高聲亂語被譏呵。復有病比丘。無人瞻視由此命終。佛從今以十利故。聽諸比丘有和上。和上自然生心愛念弟子如</a><a name="0217a09" id="0217a09">兒。弟子生心敬重和上如父。勤相教誡更相敬歎。能增廣佛法使得久住。所請和上須具德位。謂成就威儀畏罪多聞</a><a name="0217a10" id="0217a10">誦二部律。能教弟子增戒心慧。能為弟子除疑治病使捨邪見國土覺等。若滿十歲。律有多法不能備載。度沙彌依止</a><a name="0217a11" id="0217a11">亦如是。其共別行法如律具明。請之法式。應偏袒右肩脫革屣胡跪合掌請云)</a><a name="0217a12" id="0217a12"><p>我某甲。今求尊為和上。尊為我作和上。我樂</a><a name="0217a13" id="0217a13">尊為和上故。得受具足戒(三說和上應答云)可爾(或言)當</a><a name="0217a14" id="0217a14">教授汝(或言)汝莫放逸(二阿闍梨亦須加請)二安受戒人(佛言。</a><a name="0217a15" id="0217a15">聽將受戒人著戒壇外眼見耳不聞處)</a><a name="0217a16" id="0217a16"><p>三差教師法(和上應語羯磨師云)長老今作羯磨(復語教師云)</a><a name="0217a17" id="0217a17">長老今受羯磨(如是差已羯磨師云)大德僧聽。某甲求某</a><a name="0217a18" id="0217a18">甲受具足戒。某甲作教師若僧時到僧忍聽。</a><a name="0217a19" id="0217a19">白如是。四教師撿(一問和上二問受人。先問和上。應起至和上前云)</a><a name="0217a20" id="0217a20"><p>已度此人未(若言未應語言)先度之(若言已度應語言)為作和上</a><a name="0217a21" id="0217a21">未(若言未應語為作和上若言已作應問云)</a><a name="0217a22" id="0217a22"><p>弟子衣缽具不(若言未具。應語為具。若言已具應問云)</a><a name="0217a23" id="0217a23"><p>為自有從人借(若言從人借令捨。若自有。便往慰勞受者云)</a><a name="0217a24" id="0217a24"><p>汝莫怖懼。須臾持汝著高勝處。何者是僧伽</a><a name="0217a25" id="0217a25">梨。何者是優多羅僧。何者是安陀會(若言不解者。應</a><a name="0217a26" id="0217a26">教誡之。應與三衣缽。若先不相識。不應雲霧闇時為教。著時應密[<a href='javascript:showpic("images/025076.gif")'>禾*見</a>]。無重病不。又應語云)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220216c.htm'><img src='up.gif' border=0></a>
<a href='T220217b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>