<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0003b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷1)</font> 第一分初波羅夷法 <font face='Arial'>T22, p0003b</h2></font><hr>
<span class='old'>
</a><a name="0003a28" id="0003a28">梵天。其婦月滿生子。聰達名曰續種。年大</a><a name="0003a29" id="0003a29">出家成阿羅漢。時須提那犯此惡已。即自悔</span><a name="0003b01" id="0003b01">責。我今失利。云何於佛正法出家。而不究竟</a><a name="0003b02" id="0003b02">修於梵行。羸瘦憔悴纔有氣息。諸比丘見問</a><a name="0003b03" id="0003b03">言。汝先好顏色。今何憔悴。將無不樂梵行</a><a name="0003b04" id="0003b04">犯惡罪耶。答言。我犯惡罪。是故爾耳。即問汝</a><a name="0003b05" id="0003b05">犯何罪。答言。我共本二作不淨行。諸比丘言。</a><a name="0003b06" id="0003b06">汝所作不善。非清淨行非沙門法不隨順道。種</a><a name="0003b07" id="0003b07">種呵責。如佛所說呵責已。將至佛所以事白</a><a name="0003b08" id="0003b08">佛。佛以是事集比丘僧。諸佛常法。知而故問。</a><a name="0003b09" id="0003b09">知而不問。知時問。非時不問。有益問。無益不</a><a name="0003b10" id="0003b10">問。諸佛常法。有五百金剛神侍衛左右。若佛</a><a name="0003b11" id="0003b11">問三反。不以實答。頭破七分。佛問比丘。欲</a><a name="0003b12" id="0003b12">何所說。諸比丘重以白佛。佛問須提那。汝實</a><a name="0003b13" id="0003b13">爾不。答言。實爾世尊。佛言。汝愚癡人。所作</a><a name="0003b14" id="0003b14">不善。非清淨行非沙門法不隨順道。此不能</a><a name="0003b15" id="0003b15">令未信者信令信者退。汝不聞我種種呵欲</a><a name="0003b16" id="0003b16">欲想欲覺欲熱。讚歎斷欲離欲想除欲覺滅</a><a name="0003b17" id="0003b17">欲熱。我常說欲如赤骨聚如大火坑如利刀</a><a name="0003b18" id="0003b18">如利箭如毒蛇如毒藥如幻如夢誑惑於人。</a><a name="0003b19" id="0003b19">汝今云何作此大惡。汝豈不聞我所說法。未離</a><a name="0003b20" id="0003b20">欲者能使離欲。已放逸者令不放逸。能斷渴</a><a name="0003b21" id="0003b21">愛離有為法。無學離欲向無為道。示人正要</a><a name="0003b22" id="0003b22">畢竟泥洹。汝豈不畏三惡道苦。汝若不作此</a><a name="0003b23" id="0003b23">大惡者。佛正法中必得無量諸善功德。汝初</a><a name="0003b24" id="0003b24">開漏門為此大惡。波旬常伺諸比丘短。汝今</a><a name="0003b25" id="0003b25">便為開魔徑路摧折法幢建立魔麾。須提那。</a><a name="0003b26" id="0003b26">寧以身分內大火坑若毒蛇口。不應以此觸</a><a name="0003b27" id="0003b27">女人身。汝所犯惡永淪生死。終不復能長養</a><a name="0003b28" id="0003b28">善法。佛種種呵責已告諸比丘。以十利故為</a><a name="0003b29" id="0003b29">諸比丘結戒。何等為十。所謂僧和合故。攝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220003a.htm'><img src='up.gif' border=0></a>
<a href='T220003c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>