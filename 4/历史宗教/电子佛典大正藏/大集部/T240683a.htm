<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0683a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷2)</font> 阿育王品第三集法藏 <font face='Arial'>T24, p0683a</h2></font><hr>
<span class='old'>
</a><a name="0682c28" id="0682c28">王嘆言。善哉。即遣諸臣。使平治道路掃灑</a><a name="0682c29" id="0682c29">清淨豎立幢幡種種莊嚴。莊嚴竟已。臣白王</span><a name="0683a01" id="0683a01">言。裝束已辦。王取太子公服天冠瓔珞莊</a><a name="0683a02" id="0683a02">嚴太子千乘萬騎圍遶奉送往至寺中。眾僧</a><a name="0683a03" id="0683a03">見太子帝須出家。心大歡喜。有辦僧伽梨</a><a name="0683a04" id="0683a04">者。鬱多羅僧者。安陀會者。缽盂者。擬待</a><a name="0683a05" id="0683a05">太子即出家已。是時太子往到禪房。至曇</a><a name="0683a06" id="0683a06">無德比丘所求欲出家。國中豪貴諸長者兒</a><a name="0683a07" id="0683a07">一千童子。隨太子出家國中人民見太子出</a><a name="0683a08" id="0683a08">家。各自念言。太子如此尊貴。尚捨王位出</a><a name="0683a09" id="0683a09">家修道。我等貧窮何所戀慕。念已無數人眾</a><a name="0683a10" id="0683a10">悉隨出家。阿育王登位四年太子出家。復有</a><a name="0683a11" id="0683a11">王外甥阿嗜婆羅門。是僧伽蜜多知已。</a><a name="0683a12" id="0683a12">有一男兒阿嗜。聞太子出家。心中驚喜往</a><a name="0683a13" id="0683a13">至王所。即白王言。我今欲隨太子出家。</a><a name="0683a14" id="0683a14">願王聽許。王答。善哉。即與太子俱日出家。</a><a name="0683a15" id="0683a15">如是於佛法中。多有剎利出家。佛法興隆。</a><a name="0683a16" id="0683a16">時帝須言。當知此臣僻取王意殺諸比丘。</a><a name="0683a17" id="0683a17">臣殺未已。帝須比丘便前遮護。臣不得殺。</a><a name="0683a18" id="0683a18">臣即置刀。往白王言。我受王敕。令諸比丘</a><a name="0683a19" id="0683a19">和合說戒。而不順從。我已依罪次第斬殺。</a><a name="0683a20" id="0683a20">殺猶未盡。帝須比丘即便遮護。不能得殺。</a><a name="0683a21" id="0683a21">臣白王言。帝須比丘為殺以不。王聞臣言</a><a name="0683a22" id="0683a22">殺諸比丘。即大驚愕。心中懊惱悶絕躄地。</a><a name="0683a23" id="0683a23">以冷水灑面良久乃穌。即語臣言。咄咄我</a><a name="0683a24" id="0683a24">遣汝入寺。欲令眾僧和合說戒。何以專輒</a><a name="0683a25" id="0683a25">而殺眾僧。王往寺中白諸眾僧。我前遣一</a><a name="0683a26" id="0683a26">臣教令和合說戒。不使殺諸比丘。此臣專</a><a name="0683a27" id="0683a27">輒枉殺眾僧。不審此事誰獲罪耶。有比丘</a><a name="0683a28" id="0683a28">答言。由王故殺。此是王罪。或有比丘言。兩</a><a name="0683a29" id="0683a29">俱得罪。有一比丘即問王言。王心云何。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240682c.htm'><img src='up.gif' border=0></a>
<a href='T240683b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>