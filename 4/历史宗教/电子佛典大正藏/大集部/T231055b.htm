<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1055b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷2)</font> <font face='Arial'>T23, p1055b</h2></font><hr>
<span class='old'>
</a><a name="1055a28" id="1055a28">護。食已。復須頻看。知其死活。時六眾苾芻。</a><a name="1055a29" id="1055a29">於阿市多河邊洗浴。有異長者家牛。常法渡</span><a name="1055b01" id="1055b01">河。是時六眾各捉乳牛尾。渡河來去。因茲牛</a><a name="1055b02" id="1055b02">遂乳絕。長者訶責牧牛之人。其人以事具述。</a><a name="1055b03" id="1055b03">長者譏訶。時諸苾芻以緣白佛。佛以此緣。集</a><a name="1055b04" id="1055b04">諸苾芻。告言。汝等不應執捉牛尾渡河。若犯</a><a name="1055b05" id="1055b05">者。得越法罪。世尊既制。不應執牛尾渡水</a><a name="1055b06" id="1055b06"><p>時有眾多苾芻。當欲渡水。河無舡筏。不能得</a><a name="1055b07" id="1055b07">渡。以是因緣。往白世尊。佛告諸苾芻。汝等</a><a name="1055b08" id="1055b08">當知。有五種可執而渡。所謂象馬。犢牛。貓</a><a name="1055b09" id="1055b09">牛。及以浮囊。是時六眾苾芻。即作種種嚴飾</a><a name="1055b10" id="1055b10">畫丈夫婦人形浮囊而渡。梵志居士皆相謂</a><a name="1055b11" id="1055b11">言。是何道理。答曰。世尊許我。時婆羅門居士</a><a name="1055b12" id="1055b12">等皆作譏嫌。此禿沙門。染欲所逼。時諸苾芻。</a><a name="1055b13" id="1055b13">以緣白佛。佛言。汝諸苾芻。不應以種種彩畫</a><a name="1055b14" id="1055b14">丈夫女人形渡河。當置二種浮囊。一為褐色。</a><a name="1055b15" id="1055b15">二為小者。世尊正說法之時。有苾芻來。路見</a><a name="1055b16" id="1055b16">黑蛇。云見長者。佛言。苾芻應著木履。緣在室</a><a name="1055b17" id="1055b17">羅筏城。時給孤長者造勝新堂。以種種彩畫</a><a name="1055b18" id="1055b18">嚴飾。為請苾芻。於此說法。并讀誦經。食後宴</a><a name="1055b19" id="1055b19">息。修造衣服。亦安置種種師子之座。其說法</a><a name="1055b20" id="1055b20">處。時有苾芻。著木履來。於其地上。蹋地令</a><a name="1055b21" id="1055b21">損。給孤獨長者清旦往禮世尊。乃見其地。木</a><a name="1055b22" id="1055b22">履蹋作坑坎。問言。聖者。王及四兵來此宿耶。</a><a name="1055b23" id="1055b23">答言。不爾。然由苾芻著其木履。遂蹋地損。長</a><a name="1055b24" id="1055b24">者譏嫌。佛言。汝等著於木履。而損寺地。從今</a><a name="1055b25" id="1055b25">已去。不應畜木履。若畜者。得越法罪。苾芻三</a><a name="1055b26" id="1055b26">月居家安居。皮履爛壞。時諸苾芻。以緣白佛。</a><a name="1055b27" id="1055b27">佛言。若在俗家。著木履無犯。時有信心長者</a><a name="1055b28" id="1055b28">婆羅門。布施木履。與諸苾芻。皆不肯受。咸</a><a name="1055b29" id="1055b29">云。佛未出時。外道為福田。佛已出現。仁等是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231055a.htm'><img src='up.gif' border=0></a>
<a href='T231055c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>