<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0947c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷1)</font> <font face='Arial'>T24, p0947c</h2></font><hr>
<span class='old'>
</a><a name="0947b28" id="0947b28">為毒藥。酒為毒水。酒為毒氣。眾失之原眾惡</a><a name="0947b29" id="0947b29">之本。殘賢毀聖敗亂道德。輕毀致災立禍根</span><a name="0947c01" id="0947c01">本。四大枯朽去福就禍。靡不更之。寧飲[<a href='javascript:showpic("images/019132.gif")'>火*易</a>]</a><a name="0947c02" id="0947c02">銅。不飲酒味。所以者何。酒令人失志迷亂顛</a><a name="0947c03" id="0947c03">狂。令人不覺入泥犁中。是故防酒耳。有犯斯</a><a name="0947c04" id="0947c04">戒非沙彌尼也</a><a name="0947c05" id="0947c05"><p>六者沙彌尼盡形壽。不得乘車馬輿快心恣</a><a name="0947c06" id="0947c06">意可口罵詈咒咀自可。不得戲故五歲男兒。</a><a name="0947c07" id="0947c07">不得引掌觸雄畜生。不得撾捶雄畜生。不得</a><a name="0947c08" id="0947c08">摸[<a href='javascript:showpic("images/012462.gif")'>打-丁+索</a>]雄畜生陰。靜志自守思念經道。常以空</a><a name="0947c09" id="0947c09">寂為娛樂。一切群生無快死者。欲買其肉五</a><a name="0947c10" id="0947c10">肉不得食。常自慚愧惡露不淨。懺悔慈心無</a><a name="0947c11" id="0947c11">所傷害。有犯斯戒非沙彌尼也</a><a name="0947c12" id="0947c12"><p>七者沙彌尼盡形壽不得采畫。不得金縷繡。</a><a name="0947c13" id="0947c13">不作織成衣與他人。不得坐高床上低帷而</a><a name="0947c14" id="0947c14">坐。不得照鏡自現其形相好不好。不得施床</a><a name="0947c15" id="0947c15">襜衣。不得倨床而吟。不得大笑而語。不得</a><a name="0947c16" id="0947c16">高聲大語。語時當軟聲。不得彈琴手執樂</a><a name="0947c17" id="0947c17">器。不得歌舞自搖身體。不得顧視而行。不得</a><a name="0947c18" id="0947c18">邪視而行。不得市買百姓諍欲利害使人誹</a><a name="0947c19" id="0947c19">謗。有犯斯戒非沙彌尼也</a><a name="0947c20" id="0947c20"><p>八者沙彌尼盡形壽不得學習巫師不得作醫</a><a name="0947c21" id="0947c21">蠱飲人不得說慣日好日不好。占視吉凶仰</a><a name="0947c22" id="0947c22">觀歷數。推布盈虛日月薄蝕。星宿變殞山崩</a><a name="0947c23" id="0947c23">地動。風雨水旱占歲寒熱。有多病疾一不得</a><a name="0947c24" id="0947c24">知。不得論說國家政事。某國強某國弱。某</a><a name="0947c25" id="0947c25">國人健某國人劣。可出軍行師攻伐勝負。可</a><a name="0947c26" id="0947c26">得財利以為家業。不得道說某家富樂某家</a><a name="0947c27" id="0947c27">貧苦。不得相人某相富某相貧。不得行伐生</a><a name="0947c28" id="0947c28">樹自治屋室。不得自手折生華以散佛上。若</a><a name="0947c29" id="0947c29">人持華來上佛應受。當為三反咒願。當愍傷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240947b.htm'><img src='up.gif' border=0></a>
<a href='T240948a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>