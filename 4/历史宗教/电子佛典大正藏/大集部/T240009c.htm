<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0009c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷2)</font> <font face='Arial'>T24, p0009c</h2></font><hr>
<span class='old'>
</a><a name="0009b28" id="0009b28">我等二人已深觀察委悉。極知應當分析。兄</a><a name="0009b29" id="0009b29">報之曰。若如此者。應當集取善斷事人。其</span><a name="0009c01" id="0009c01">弟答曰。我已籌量。分數已定。何須更喚善斷</a><a name="0009c02" id="0009c02">事人。以其所有。分為三分。在家之物。及</a><a name="0009c03" id="0009c03">以莊田為一分。庫藏之物。并興易物。分為第</a><a name="0009c04" id="0009c04">二分。圓滿以為第三分。其兄報曰。何故但為</a><a name="0009c05" id="0009c05">三分。其圓滿弟豈無分耶。二弟答曰。圓滿既</a><a name="0009c06" id="0009c06">是婢子。如何有分。然我已於家資之數。以為</a><a name="0009c07" id="0009c07">一分。兄若愛之。任兄分取。時兄思念。我父</a><a name="0009c08" id="0009c08">臨終。有如是語。應當守護。勿遺棄之。資財之</a><a name="0009c09" id="0009c09">物。尚容棄捨。此之小弟。汝應當收。作是念</a><a name="0009c10" id="0009c10">已。即便報曰。如汝所言。我今應當收取圓滿。</a><a name="0009c11" id="0009c11">既分物已。其分得宅者。即住家中。驅出其嫂。</a><a name="0009c12" id="0009c12">汝今速去。勿入我家。其嫂問曰。何因如此。其</a><a name="0009c13" id="0009c13">叔報曰。我今分得。庫藏及興易者。速至其</a><a name="0009c14" id="0009c14">庫。而作是言。圓滿汝出。勿復更來。圓滿問</a><a name="0009c15" id="0009c15">曰。何故得然。其兄答言。我已分得。時彼大嫂</a><a name="0009c16" id="0009c16">與其圓滿。相隨而出。往親里家。時諸兒子。患</a><a name="0009c17" id="0009c17">飢啼泣。其嫂告圓滿曰。兒飢啼泣。可與小食。</a><a name="0009c18" id="0009c18">圓滿報曰。可與我錢。嫂曰。仁以億金。隨時興</a><a name="0009c19" id="0009c19">易。豈容兒子無小食錢。圓滿答曰。我豈先知</a><a name="0009c20" id="0009c20">遭此分散。家業破耶。若我預知者。無量億金。</a><a name="0009c21" id="0009c21">藏舉餘處。女人之性。多於衣角。結以惡錢。是</a><a name="0009c22" id="0009c22">時大嫂即以衣裹惡錢解付其叔。令買飲食。</a><a name="0009c23" id="0009c23">叔得錢已。即往街巷。以求飲食。遂逢一人負</a><a name="0009c24" id="0009c24">薪將賣。其所賣薪。乃是海中浮木牛頭栴檀。</a><a name="0009c25" id="0009c25">其賣木者時屬嚴寒。飢戰而住。圓滿見已。</a><a name="0009c26" id="0009c26">遂問之曰。汝今何故如斯戰掉。其人答曰。</a><a name="0009c27" id="0009c27">我今不知所以然也。學負此薪。所以寒戰。圓</a><a name="0009c28" id="0009c28">滿善識諸木。遂即看之。乃見束中有牛頭栴</a><a name="0009c29" id="0009c29">檀。即便問曰。汝今賣木。須得幾錢。彼人答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240009b.htm'><img src='up.gif' border=0></a>
<a href='T240010a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>