<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0695a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷13)</font> 故泄精學處第一 無根謗學處第八 <font face='Arial'>T23, p0695a</h2></font><hr>
<span class='old'>
</a><a name="0694c28" id="0694c28">難修獨身難住。隨宜臥具蘭若難居。至盡形</a><a name="0694c29" id="0694c29">壽猛獸同處。至盡形壽從他乞食。至盡形壽</span><a name="0695a01" id="0695a01">斷諸欲樂。至盡形壽永絕嬉戲。太子汝應住</a><a name="0695a02" id="0695a02">此受諸欲樂。隨情布施修諸福業。太子雖聞</a><a name="0695a03" id="0695a03">是語默無所對。時彼父母令諸親屬勸實力</a><a name="0695a04" id="0695a04">子。時諸親屬同來勸喻。如父母所言悉皆向</a><a name="0695a05" id="0695a05">說。然實力子默然無答。時彼父母令實力子</a><a name="0695a06" id="0695a06">親友知識亦同勸喻。如前父母所告之言悉</a><a name="0695a07" id="0695a07">皆向說。然實力子同前默然。第二第三亦無</a><a name="0695a08" id="0695a08">言答。時彼知識見其堅固。第二第三一無言</a><a name="0695a09" id="0695a09">答。時諸親友知實力子志意堅固。詣王及妃</a><a name="0695a10" id="0695a10">具陳情理。某等慇懃誘喻執志不移。觀此容</a><a name="0695a11" id="0695a11">色必無退轉。恐損太子。願垂聽許出家離俗</a><a name="0695a12" id="0695a12">明智共稱。若許捨家全其壽命。後不欣樂還</a><a name="0695a13" id="0695a13">歸本宮。若離生緣更何所趣。父母報曰。必</a><a name="0695a14" id="0695a14">如是者宜聽出家滿其志願。親友承旨報太</a><a name="0695a15" id="0695a15">子曰。父母垂慈許令入道。實力聞已慶喜彌</a><a name="0695a16" id="0695a16">增。稍加飲食漸益康健。辭違父母詣彼林中。</a><a name="0695a17" id="0695a17">禮謁馬勝苾芻在一面坐。白言。大德。我之尊</a><a name="0695a18" id="0695a18">親已見聽許。幸願慈悲與出家法。進受圓具</a><a name="0695a19" id="0695a19">教以威儀。於大德所善修梵行。時具壽馬勝</a><a name="0695a20" id="0695a20">報言。如是即與出家并受圓具。尋告之曰。汝</a><a name="0695a21" id="0695a21">今知不。苾芻作業有其二種。謂讀誦修定。汝</a><a name="0695a22" id="0695a22">為讀誦為修定耶。便報師曰。鄔波馱耶。二種</a><a name="0695a23" id="0695a23">俱作。便於晝日專心讀誦。若在靜夜繫念禪</a><a name="0695a24" id="0695a24">思。如是不久善閑三藏。精勤策勵無捨須臾。</a><a name="0695a25" id="0695a25">煩惱斷除證阿羅漢果。時馬勝苾芻所有弟</a><a name="0695a26" id="0695a26">子門人。隨其意樂所學差別悉令受已。詣</a><a name="0695a27" id="0695a27">餘村坊城邑聚落而作安居。至八月十五日</a><a name="0695a28" id="0695a28">前安居滿。作衣已竟執持衣缽。往波波城水</a><a name="0695a29" id="0695a29">蛭林所。安置衣缽濯足澡手。詣其師處禮雙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230694c.htm'><img src='up.gif' border=0></a>
<a href='T230695b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>