<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0802a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0802a</h2></font><hr>
<span class='old'>
</a><a name="0801c28" id="0801c28">和尚在前行。若道路逢相識人。當共善語</a><a name="0801c29" id="0801c29">善心憶念。行時當避人道。彼若欲入村時。</span><a name="0802a01" id="0802a01">應小下道。安缽置一面。頭上若肩上。下僧</a><a name="0802a02" id="0802a02">伽梨舒張看。勿令有蛇蝎百足諸惡虫。授</a><a name="0802a03" id="0802a03">與和尚。若彼村外。有客舍坐肆舍若作坊。</a><a name="0802a04" id="0802a04">當持行道革屣置中。應問和尚。我得尋</a><a name="0802a05" id="0802a05">從不若言可爾。即當尋從。若言不須在</a><a name="0802a06" id="0802a06">某處住。彼應如言在某處住。若和尚入村</a><a name="0802a07" id="0802a07">不時出。彼當作如是意。入村乞食。此分</a><a name="0802a08" id="0802a08">與和尚。此分屬我。彼出村已。還至革屣所。</a><a name="0802a09" id="0802a09">取革屣下道。持缽置地。疊僧伽梨著頭</a><a name="0802a10" id="0802a10">上若肩上。若中路見相識人。當善意問訊。</a><a name="0802a11" id="0802a11">若和尚所住食處。當掃令淨。與敷坐具。</a><a name="0802a12" id="0802a12">具淨水瓶洗浴器盛食器。復當與和尚安</a><a name="0802a13" id="0802a13">置洗浴坐洗足石具拭腳巾。若遙見和尚</a><a name="0802a14" id="0802a14">來。即起奉迎。取手中缽。置缽榰上若缽床</a><a name="0802a15" id="0802a15">上。若繩床角頭。若頭上肩上。取僧伽梨舒</a><a name="0802a16" id="0802a16">張看之。勿令有脂膩沾污。或為塵土坌。或</a><a name="0802a17" id="0802a17">為泥污。或飛鳥糞污。若有如是污應去</a><a name="0802a18" id="0802a18">之。宜浣者浣之捩去水舒張曬置。若木床</a><a name="0802a19" id="0802a19">若繩床上。復當與和尚敷坐與革屣洗足</a><a name="0802a20" id="0802a20">石拭足巾。與盛水器。抖擻革屣已。置左面</a><a name="0802a21" id="0802a21">看之。恐在下地濕處。若在下地濕處。便取</a><a name="0802a22" id="0802a22">移彼。與和尚洗足竟當棄水。持洗足石拭</a><a name="0802a23" id="0802a23">足巾還置本處。復自淨洗手已授淨。水與</a><a name="0802a24" id="0802a24">和尚洗手。自所有食。當取與和尚。白言。此</a><a name="0802a25" id="0802a25">是我食分可食。彼須者當取。若和尚食時。</a><a name="0802a26" id="0802a26">當侍立看供給所須。若彼食時。有酪漿煎</a><a name="0802a27" id="0802a27">漿苦酒鹽大麥漿菜茹授與之。若熱[<a href='javascript:showpic("images/011861.gif")'>打-丁+毛</a>]令</a><a name="0802a28" id="0802a28">冷。若須水授水與。相日時若欲過者。當</a><a name="0802a29" id="0802a29">即同時食。若和尚食已。當手中取缽行澡漱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220801c.htm'><img src='up.gif' border=0></a>
<a href='T220802b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>