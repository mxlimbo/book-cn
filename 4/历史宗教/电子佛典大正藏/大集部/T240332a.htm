<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0332a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷26)</font> 第六門第四子攝頌之餘佛現大神通事 <font face='Arial'>T24, p0332a</h2></font><hr>
<span class='old'>
</a><a name="0331c28" id="0331c28">仙母。來詣佛所白言。世尊。唯願大師勿煩神</a><a name="0331c29" id="0331c29">慮。我自與彼外道之類。共捔神通現上人法。</span><a name="0332a01" id="0332a01">伏諸外道慶悅人天。令敬信者心得歡悅。其</a><a name="0332a02" id="0332a02">不信者為結因緣。佛告神仙母曰。無煩汝意。</a><a name="0332a03" id="0332a03">汝雖有能得與外道共相摧伏現神通事然諸</a><a name="0332a04" id="0332a04">外道作如是說。非沙門喬答摩能現神變。但</a><a name="0332a05" id="0332a05">是聲聞女人現如是事作上人法。汝今應坐。</a><a name="0332a06" id="0332a06">時貧蘇達多長者求寂准陀求寂女總髻蓮華</a><a name="0332a07" id="0332a07">色苾芻尼。更有無量諸神通者。皆詣世尊同</a><a name="0332a08" id="0332a08">前啟請。佛如前答令其復坐。時大目連合掌</a><a name="0332a09" id="0332a09">向佛白言。世尊。願勿為慮。我共外道捔其神</a><a name="0332a10" id="0332a10">變現上人法。摧伏外道增長人天。佛告目連。</a><a name="0332a11" id="0332a11">知汝有力能摧外道。然彼外道作如是說。</a><a name="0332a12" id="0332a12">非沙門喬答摩能現神變。但是聲聞大目乾</a><a name="0332a13" id="0332a13">連。有斯威德能現神通共我為敵。汝宜復坐。</a><a name="0332a14" id="0332a14">佛告勝光王曰。誰請如來共諸外道捔神變</a><a name="0332a15" id="0332a15">事。時王即起偏露右肩合掌向佛白言。世尊。</a><a name="0332a16" id="0332a16">我今請佛共諸外道現其神變上人之法。降</a><a name="0332a17" id="0332a17">伏外道慶悅人天。令敬信者倍復增長。其未</a><a name="0332a18" id="0332a18">信者作信因緣。令於未來沙門婆羅門人天</a><a name="0332a19" id="0332a19">大眾。皆蒙利益長夜安樂。佛受王請默然而</a><a name="0332a20" id="0332a20">住。王知受已復座而坐</a><a name="0332a21" id="0332a21"><p>爾時世尊便入如是勝三摩地。便於座上隱</a><a name="0332a22" id="0332a22">而不現。即於東方虛空中出。現四威儀行立</a><a name="0332a23" id="0332a23">坐臥。入火光定出種種光。所謂青黃赤白及</a><a name="0332a24" id="0332a24">以紅色。身下出火身上出水。身上出火身下</a><a name="0332a25" id="0332a25">出水。如於東方南西北方亦復如是現其神</a><a name="0332a26" id="0332a26">變。既現變已即還收攝。於師子座依舊而坐。</a><a name="0332a27" id="0332a27">佛告王言。此是諸佛及聲聞眾共有神通。大</a><a name="0332a28" id="0332a28">王誰請如來對諸外道及人天眾。當現無上</a><a name="0332a29" id="0332a29">大神變事。王從座起還復同前。作如是說。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240331c.htm'><img src='up.gif' border=0></a>
<a href='T240332b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>