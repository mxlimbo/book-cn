<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0504b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷1)</font> 總序戒法異名等 <font face='Arial'>T23, p0504b</h2></font><hr>
<span class='old'>
</a><a name="0504a28" id="0504a28">餘緣。或祕惜不說。佛所得法。以慈悲力故。</a><a name="0504a29" id="0504a29">樂為他故。復次云已破三毒故。得稱世尊。</span><a name="0504b01" id="0504b01">問曰。二乘亦破三毒。何不名世尊耶。答曰。不</a><a name="0504b02" id="0504b02">爾。二乘有退。佛不退故。退有三種。果退不果</a><a name="0504b03" id="0504b03">退所用退。果退者。小乘三果退。下果不退。</a><a name="0504b04" id="0504b04">中乘二種。若百劫習行成辟支佛不退。若本</a><a name="0504b05" id="0504b05">是小乘三果作辟支佛。則果有退。佛果不退。</a><a name="0504b06" id="0504b06">不果退者。若向三乘人未得而退。若比丘</a><a name="0504b07" id="0504b07">修三業懈墮不進。凡所修習退而不懃。名不</a><a name="0504b08" id="0504b08">果退也。所用退者。凡有所得法不現前用。</a><a name="0504b09" id="0504b09">如佛十力小乘十智。用一餘則不用。如誦</a><a name="0504b10" id="0504b10">十萬言經。若不誦時。盡名所用退也。小</a><a name="0504b11" id="0504b11">乘不果退。中乘亦有不果退。佛無不果退。</a><a name="0504b12" id="0504b12">於一切行中無不勤故。二乘有所用退也。佛</a><a name="0504b13" id="0504b13">則不定。又云佛十力中用一不用九。故名</a><a name="0504b14" id="0504b14">退也。又云無不用退。如誦二十萬言經。凡</a><a name="0504b15" id="0504b15">人力劣故。或一日二日誦訖。佛能即時誦</a><a name="0504b16" id="0504b16">訖。十力亦爾。用能即用無障礙故。無不</a><a name="0504b17" id="0504b17">用退。又云佛無不用退。如著泥洹僧時。不</a><a name="0504b18" id="0504b18">直爾著。如凡人法。皆為利眾生故。凡所用</a><a name="0504b19" id="0504b19">法。有益則用無益則不用。非不能用故。無</a><a name="0504b20" id="0504b20">不用退也。雖各有所解。而云不可定也。</a><a name="0504b21" id="0504b21">佛意不可思議。問曰。小乘何故三果退下</a><a name="0504b22" id="0504b22">果不退。答曰。三果以曾得故退。下果未曾</a><a name="0504b23" id="0504b23">得故不退。如人飢得美食久則不忘。此義</a><a name="0504b24" id="0504b24">亦爾。又云。下果忍作無礙道智。作解脫道。三</a><a name="0504b25" id="0504b25">果智作無礙道智。作解脫道故退。又云。見</a><a name="0504b26" id="0504b26">諦道無退。思惟道有退。淨不淨想斷結故。思</a><a name="0504b27" id="0504b27">惟道有逼迫。見諦道無逼迫。見締結見理。</a><a name="0504b28" id="0504b28">思惟生故逼迫不退也。有云。見諦智力強。</a><a name="0504b29" id="0504b29">如大梁鎮物。思惟智弱故退也。有云。見諦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230504a.htm'><img src='up.gif' border=0></a>
<a href='T230504c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>