<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0179b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷15)</font> <font face='Arial'>T24, p0179b</h2></font><hr>
<span class='old'>
</a><a name="0179a28" id="0179a28">子言。我等請隨太子。于時取吉勝日。即便</a><a name="0179a29" id="0179a29">同去。廣說如前。乃至入海即告弟曰。此舶海</span><a name="0179b01" id="0179b01">中忽逢難破。汝應捉我。不須恐怖。惡行報云。</a><a name="0179b02" id="0179b02">如兄所教。舶遇好風遂至寶所。是時舶師告</a><a name="0179b03" id="0179b03">於太子及眾人曰。汝等昔聞有珍寶渚。今此</a><a name="0179b04" id="0179b04">處是有種種寶。隨其採取。眾人聞已歡喜踊</a><a name="0179b05" id="0179b05">躍。即便下舡取種種寶。猶如麻麥滿其船</a><a name="0179b06" id="0179b06">中。善行太子取如意珠。繫其腰下迴船而還。</a><a name="0179b07" id="0179b07">欲至此岸。逢摩竭魚打破其船。是時惡行即</a><a name="0179b08" id="0179b08">捉其兄船人珍寶皆悉漂失。唯有惡行。以兄</a><a name="0179b09" id="0179b09">威力得至此岸。善行用力既出海已疲極而</a><a name="0179b10" id="0179b10">睡。惡行守兄。遂見其兄腰下寶珠。即作是念。</a><a name="0179b11" id="0179b11">兄得好珠我失所獲。我今應可刺兄目瞎。持</a><a name="0179b12" id="0179b12">珠獨還。作是念已先盜取寶。便以棘針刺兄</a><a name="0179b13" id="0179b13">目瞎。棄之而去。善行無眼不知歸路。後牧牛</a><a name="0179b14" id="0179b14">人見已問云。從何而來。是時盲人具如上</a><a name="0179b15" id="0179b15">說。牧牛人知即起慈心。將歸家中。善行本性</a><a name="0179b16" id="0179b16">極善彈琴。在彼家內時為彈琴。牧牛人妻心</a><a name="0179b17" id="0179b17">生愛念。即起染欲語盲人云。共我行私。盲人</a><a name="0179b18" id="0179b18">聞已兩手掩耳白云。勿出此語。我不欲聞。汝</a><a name="0179b19" id="0179b19">是我妹。何出此言。佛告諸苾芻。世間常法。一</a><a name="0179b20" id="0179b20">切有情心貪欲色。若不相隨各生瞋恚。時彼</a><a name="0179b21" id="0179b21">婦人見不遂意。即生瞋恨起心謗染。告其夫</a><a name="0179b22" id="0179b22">云。彼無目人欲婬穢我。如何家內養此惡人。</a><a name="0179b23" id="0179b23">佛復告諸苾芻。世間常法。一切有情於所愛</a><a name="0179b24" id="0179b24">妻。被人侵污心生瞋惱。此一切怨此怨為重。</a><a name="0179b25" id="0179b25">由此因緣其牧牛人聞妻語已。於無目人起</a><a name="0179b26" id="0179b26">重瞋恨復作是念。此人重罪今見無目。即是</a><a name="0179b27" id="0179b27">受報不須殺害。但驅令出。作此念已即便馳</a><a name="0179b28" id="0179b28">出。其無目人抱琴而去巡歷城邑乞求活命。</a><a name="0179b29" id="0179b29">後時父王既崩之後。其弟惡行即紹王位。無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240179a.htm'><img src='up.gif' border=0></a>
<a href='T240179c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>