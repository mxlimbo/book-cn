<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0367b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷17)</font> 明單提九十二事法之一 <font face='Arial'>T22, p0367b</h2></font><hr>
<span class='old'>
</a><a name="0367a28" id="0367a28">亦復於僧中三諫。令捨此事。眾僧中應問。長</a><a name="0367a29" id="0367a29">老阿利吒。汝實謗契經。作是言。如來說法我</span><a name="0367b01" id="0367b01">知。世尊說障道法。習此法不能障道。已屏處</a><a name="0367b02" id="0367b02">三諫。多人中三諫。不捨此事耶。答言。實爾。</a><a name="0367b03" id="0367b03">僧中應諫。諫法者作是言。阿利吒。如莫謗契</a><a name="0367b04" id="0367b04">經。謗契經者墮惡道。入泥犁中。長老。僧欲饒</a><a name="0367b05" id="0367b05">益汝。汝當受僧語。一諫已過餘二諫在。汝當</a><a name="0367b06" id="0367b06">捨此事。阿利吒言。此是好見善見。我父母</a><a name="0367b07" id="0367b07">已來相承用此見。我不能不問父母而捨此</a><a name="0367b08" id="0367b08">見。如是第二第三諫。猶故不止諸比丘以是</a><a name="0367b09" id="0367b09">因緣。往白世尊。佛語諸比丘。阿利吒比丘謗</a><a name="0367b10" id="0367b10">契經。作是言。如來說法我知。世尊說障道法。</a><a name="0367b11" id="0367b11">習此法不能障道。已屏處三諫。多人中三諫。</a><a name="0367b12" id="0367b12">僧中三諫。不捨此事。汝等應與阿利吒比丘</a><a name="0367b13" id="0367b13">作舉羯磨。佛告諸比丘。依止舍衛城比丘。皆</a><a name="0367b14" id="0367b14">悉令集。以十利故。與諸比丘制戒。乃至已</a><a name="0367b15" id="0367b15">聞者當重聞。若比丘作是語。長老。世尊說法</a><a name="0367b16" id="0367b16">我知。世尊說障道法。習此法不能障道。諸比</a><a name="0367b17" id="0367b17">丘應諫。是比丘作是言。長老。汝莫謗世尊。謗</a><a name="0367b18" id="0367b18">世尊者不善。世尊不作是語。世尊說障道法。</a><a name="0367b19" id="0367b19">實能障道。汝捨此惡事。諸比丘諫是比丘。故</a><a name="0367b20" id="0367b20">堅持不捨。如是第二第三諫。捨者善。若不</a><a name="0367b21" id="0367b21">捨。僧應與作舉羯磨。已得波夜提。比丘者如</a><a name="0367b22" id="0367b22">上說。世尊者。是一切智人。一切見人。法者。</a><a name="0367b23" id="0367b23">世尊所說。世尊所印可。世尊說者。世尊自說。</a><a name="0367b24" id="0367b24">印可者。諸弟子說世尊印可。說者句句分別</a><a name="0367b25" id="0367b25">說。知者。是等智知。障道法者。五欲眼見色</a><a name="0367b26" id="0367b26">愛念。心悅生欲著。如是耳鼻舌身細滑亦如</a><a name="0367b27" id="0367b27">是。習者。行是事。不能障道者。不障初禪二禪</a><a name="0367b28" id="0367b28">三禪四禪。須陀洹斯陀含。阿那含阿羅漢果。</a><a name="0367b29" id="0367b29">諸比丘者。若一人。若眾多人。若僧。是比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220367a.htm'><img src='up.gif' border=0></a>
<a href='T220367c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>