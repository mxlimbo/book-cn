<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0710b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷16)</font> 二不定法 惡性違諫學處第十三 <font face='Arial'>T23, p0710b</h2></font><hr>
<span class='old'>
</a><a name="0710a28" id="0710a28"><p>爾時世尊。在室羅伐城逝多林給孤獨園。時</a><a name="0710a29" id="0710a29">具壽鄔陀夷。日初分時著衣持缽。入城乞食</span><a name="0710b01" id="0710b01">次至故二笈多舍。是時笈多逢見鄔陀夷來。</a><a name="0710b02" id="0710b02">即為敷設妙好床座。進而迎曰。善來大德。此</a><a name="0710b03" id="0710b03">處床座宜應就坐。時鄔陀夷即便就坐。笈多</a><a name="0710b04" id="0710b04">禮已。遂與鄔陀夷壓膝而坐為聽法故。時鄔</a><a name="0710b05" id="0710b05">陀夷即以美妙言辭為其說法。時鹿子母毘</a><a name="0710b06" id="0710b06">舍佉。聞說法聲作如是念。此是大德鄔陀夷。</a><a name="0710b07" id="0710b07">為彼笈多以妙言。辭而宣法要。美如新蜜。我</a><a name="0710b08" id="0710b08">當就彼聽其說法。時毘舍佉即詣笈多處。見</a><a name="0710b09" id="0710b09">與鄔陀夷壓膝而坐。見已生念。此非出家人</a><a name="0710b10" id="0710b10">之所應作。若有不信之人見斯事者。定謂苾</a><a name="0710b11" id="0710b11">芻與女人於私屏處共行非法長眾譏嫌。我</a><a name="0710b12" id="0710b12">今宜可以此因緣白世尊知。時毘舍佉便詣</a><a name="0710b13" id="0710b13">佛所。禮佛足已在一面坐。具以上事而白世</a><a name="0710b14" id="0710b14">尊。唯願世尊。從今已去為諸聖眾制其學處。</a><a name="0710b15" id="0710b15">令生憶念不應屏處獨與女人一處而坐。慈</a><a name="0710b16" id="0710b16">愍故</a><a name="0710b17" id="0710b17"><p>爾時世尊。受毘舍佉請已默然而住。時毘舍</a><a name="0710b18" id="0710b18">佉見佛默然禮已而去。爾時世尊。以此因緣</a><a name="0710b19" id="0710b19">集苾芻眾。為二事故。一者為令我諸聲聞弟</a><a name="0710b20" id="0710b20">子識知此事不應作故。二者制諸學處故。爾</a><a name="0710b21" id="0710b21">時世尊。知而故問廣說如前。乃至我觀十</a><a name="0710b22" id="0710b22">利。為諸弟子制其學處應如是說</a><a name="0710b23" id="0710b23"><p>若復苾芻獨與一女人。在於屏障堪行婬處</a><a name="0710b24" id="0710b24">坐。有正信鄔波斯迦。於三法中隨一而說。若</a><a name="0710b25" id="0710b25">波羅市迦。若僧伽伐尸沙。若波逸底迦。彼</a><a name="0710b26" id="0710b26">坐苾芻自言其事者。於三法中應隨一一法</a><a name="0710b27" id="0710b27">治。若波羅市迦。若僧伽伐尸沙。若波逸底</a><a name="0710b28" id="0710b28">迦。或以鄔波斯迦所說事治彼苾芻。是名不</a><a name="0710b29" id="0710b29">定法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230710a.htm'><img src='up.gif' border=0></a>
<a href='T230710c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>