<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0409a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷40)</font> 第八門第十子攝頌之六五百之餘及七百結集事 <font face='Arial'>T24, p0409a</h2></font><hr>
<span class='old'>
</a><a name="0408c28" id="0408c28">禮拜。問言。何故得來至此。尊者報曰。我欲</a><a name="0408c29" id="0408c29">最後供養世尊所有舍利牙塔。時諸天等聞</span><a name="0409a01" id="0409a01">最後言。心生憂惱默然而住。是時帝釋即持</a><a name="0409a02" id="0409a02">佛牙與迦攝波。尊者受牙置於手掌。瞻視不</a><a name="0409a03" id="0409a03">瞬便安頂上。復以曼陀羅華及諸蓮華牛頭</a><a name="0409a04" id="0409a04">香末。布於牙上以申供養。為天帝釋及諸天</a><a name="0409a05" id="0409a05">等略說法已。從須彌頂沒王舍城出</a><a name="0409a06" id="0409a06"><p>爾時大迦攝波復作是念。我先已許欲涅槃</a><a name="0409a07" id="0409a07">時報未生怨王。作是念已便詣王宮。告門人</a><a name="0409a08" id="0409a08">曰。為我通王。云迦攝波今在門首欲見大王。</a><a name="0409a09" id="0409a09">時守門人聞是語已。便入宮中既至王前正</a><a name="0409a10" id="0409a10">屬王睡。即還卻出報迦攝波曰。聖者大王現</a><a name="0409a11" id="0409a11">睡。尊者報言。汝宜更去為我覺王。守門人曰。</a><a name="0409a12" id="0409a12">王性暴惡難可侵犯。我今不敢。恐王瞋責刑</a><a name="0409a13" id="0409a13">戮於我。迦攝波告曰。若如是者待王覺後為</a><a name="0409a14" id="0409a14">我報知。大迦攝波為欲涅槃。來就王門與王</a><a name="0409a15" id="0409a15">取別。作是語已便往雞足山中。於三峰內敷</a><a name="0409a16" id="0409a16">草而坐。作如是念。我今宜以世尊所授糞掃</a><a name="0409a17" id="0409a17">納衣用覆於身。令身乃至慈氏下生。彼薄伽</a><a name="0409a18" id="0409a18">梵以我此身。示諸弟子及諸大眾令生厭離。</a><a name="0409a19" id="0409a19">即便入定三峰覆身。猶如密室不壞而住。復</a><a name="0409a20" id="0409a20">作是念。若未生怨王來至於此。山即為開。</a><a name="0409a21" id="0409a21">若王不見我身便嘔熱血而死。念已入定捨</a><a name="0409a22" id="0409a22">其壽行。是時大地六種震動。流星下落諸方</a><a name="0409a23" id="0409a23">赫焰。於虛空中諸天擊鼓。爾時具壽大迦攝</a><a name="0409a24" id="0409a24">波。踊身空中現諸神變。或流清水或放火光。</a><a name="0409a25" id="0409a25">遍起密雲降注洪雨。作是事已。入石室中右</a><a name="0409a26" id="0409a26">脅而臥重壘雙足。入無餘依妙涅槃界</a><a name="0409a27" id="0409a27"><p>爾時釋梵說天咸作是念。何因緣故大地震</a><a name="0409a28" id="0409a28">動。便共觀察乃見迦攝波入於涅槃。即與無</a><a name="0409a29" id="0409a29">量百千萬億天眾。各持嗢缽羅華拘勿頭華<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240408c.htm'><img src='up.gif' border=0></a>
<a href='T240409b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>