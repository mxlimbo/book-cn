<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0112c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷16)</font> 第三分初受戒法上 <font face='Arial'>T22, p0112c</h2></font><hr>
<span class='old'>
</a><a name="0112b28" id="0112b28">言。不應度此人。度者突吉羅。若度人時應先</a><a name="0112b29" id="0112b29">問。汝為何等出家。若言為飲食故不應度。若</span><a name="0112c01" id="0112c01">言為求善法厭生老病死憂悲苦惱者。此應</a><a name="0112c02" id="0112c02">度。若授具足戒時應先為說四依。依糞掃衣</a><a name="0112c03" id="0112c03">依乞食依樹下坐依殘棄藥。能盡壽依此四</a><a name="0112c04" id="0112c04">事不。若言能。應為授。若言不能。不應為</a><a name="0112c05" id="0112c05">授。有大長者婆羅門厭患世間。作是念。沙</a><a name="0112c06" id="0112c06">門釋子等行正法廣修梵行。於彼出家得盡</a><a name="0112c07" id="0112c07">苦際。念已即到僧坊。求出家受具足戒。諸比</a><a name="0112c08" id="0112c08">丘言。如來應供等正覺說四依。汝若能盡壽</a><a name="0112c09" id="0112c09">依此。當與汝出家授具足戒。婆羅門言。云</a><a name="0112c10" id="0112c10">何為四依。諸比丘即為說。婆羅門言。此四依</a><a name="0112c11" id="0112c11">世所薄賤。我等不能依此。復言。若大德先</a><a name="0112c12" id="0112c12">與我授具足戒。然後說者我不獲已或能行</a><a name="0112c13" id="0112c13">之。於是還歸。諸比丘念言。佛若聽我等受</a><a name="0112c14" id="0112c14">具足戒已然後為說四依者。不使此人於佛</a><a name="0112c15" id="0112c15">法退。以是白佛。佛言。聽受具足戒已然後</a><a name="0112c16" id="0112c16">說四依</a><a name="0112c17" id="0112c17"><p>爾時諸比丘受具足戒已在前還歸新。受戒</a><a name="0112c18" id="0112c18">人於後見昔私通婬女。婬女言。汝不能生活</a><a name="0112c19" id="0112c19">故入道耶。答言。我厭生老病死憂悲苦惱欲</a><a name="0112c20" id="0112c20">盡苦源故。於此中等行正法廣修梵行。彼女</a><a name="0112c21" id="0112c21">復言。若如汝語交會無期。今可共我作最後</a><a name="0112c22" id="0112c22">行欲。即共行之際暮乃還。諸比丘問。汝何故</a><a name="0112c23" id="0112c23">住後。彼以實答。諸比丘便驅出言。汝出去汝</a><a name="0112c24" id="0112c24">滅去。比丘法中若行此事。非沙門非釋種子。</a><a name="0112c25" id="0112c25">彼比丘聞悶絕躄地作是言。若受戒時語我</a><a name="0112c26" id="0112c26">者。正使失命豈當犯此。諸比丘以是白佛。佛</a><a name="0112c27" id="0112c27">言。受具足戒竟便應為說十二法四墮法四</a><a name="0112c28" id="0112c28">喻法四依法</a><a name="0112c29" id="0112c29"><p>爾時佛未聽諸比丘有阿闍梨。諸比丘和尚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220112b.htm'><img src='up.gif' border=0></a>
<a href='T220113a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>