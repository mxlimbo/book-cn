<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0835a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷6)</font> <font face='Arial'>T24, p0835a</h2></font><hr>
<span class='old'>
</a><a name="0834c28" id="0834c28">水灑地及塗掃令淨。僧浴室中應燃火。佛制</a><a name="0834c29" id="0834c29">下座僧中所應作法。皆應作之。是名下座法。</span><a name="0835a01" id="0835a01">從無臘乃至九臘。是名下座。從十臘至十九</a><a name="0835a02" id="0835a02">臘。是名中座。從二十臘至四十九臘。是名上</a><a name="0835a03" id="0835a03">座。過五十臘已上。國王長者出家人所重。是</a><a name="0835a04" id="0835a04">名耆舊長宿。一切僧所行法應學。學淨持戒。</a><a name="0835a05" id="0835a05">淨持戒者。一切佛所制戒皆能受持。無微毫</a><a name="0835a06" id="0835a06">之失。故名持戒得淨戒淨。心戒者。禪戒是</a><a name="0835a07" id="0835a07">也。持心不散得與定合。故名得心戒也。淨</a><a name="0835a08" id="0835a08">慧戒者。守持此慧不令散亂得見四諦。名淨</a><a name="0835a09" id="0835a09">慧戒。一切人若有信心持戒者。應當作心生</a><a name="0835a10" id="0835a10">如是念。若犯微細戒生於怖心與重戒無異。</a><a name="0835a11" id="0835a11">作如是持戒者梵行清淨。所受持波羅提木</a><a name="0835a12" id="0835a12">叉戒亦清淨。一切應修身業口業意業令成</a><a name="0835a13" id="0835a13">就善行。乃至能防身口意不作十惡。是名一</a><a name="0835a14" id="0835a14">切人所行法</a><a name="0835a15" id="0835a15"><p>爾時世尊在毘舍離。諸離車子等設食請僧。</a><a name="0835a16" id="0835a16">有種種美食。僧食過多皆患不樂。耆婆醫王</a><a name="0835a17" id="0835a17">觀病處藥。若得浴室此病可差。復欲令祇桓</a><a name="0835a18" id="0835a18">精舍中浴室得立。以是因緣比丘往白世尊。</a><a name="0835a19" id="0835a19">佛聽諸比丘作浴室。浴室法。應壘泥作。若</a><a name="0835a20" id="0835a20">土不可得處。用木作之。當以泥塗。此浴室中。</a><a name="0835a21" id="0835a21">一壁下燃火令熱。餘壁下敷床洗浴。入浴室</a><a name="0835a22" id="0835a22">洗法。隨上座須熱當閉戶須冷當開。下座不</a><a name="0835a23" id="0835a23">得違上座。入浴室洗時。上座應先入取好床</a><a name="0835a24" id="0835a24">洗浴。此入浴室中洗法。因六群比丘佛制也。</a><a name="0835a25" id="0835a25">又一時比丘。共俗人入浴室洗。佛聞之不聽。</a><a name="0835a26" id="0835a26">比丘不得與白衣一時浴室中共洗。若有篤</a><a name="0835a27" id="0835a27">信檀越聽之。後一時諸比丘。皆裸身入浴室</a><a name="0835a28" id="0835a28">中共洗。各各相視皆生慚愧。因此展轉乃徹</a><a name="0835a29" id="0835a29">世尊。佛言。從今已去不聽裸身共入浴室洗。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240834c.htm'><img src='up.gif' border=0></a>
<a href='T240835b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>