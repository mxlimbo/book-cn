<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0012c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷2)</font> 明四波羅夷法之一 <font face='Arial'>T23, p0012c</h2></font><hr>
<span class='old'>
</a><a name="0012b28" id="0012b28">不見空無過人法。自言我得如是知如是見。</a><a name="0012b29" id="0012b29">後時或問或不問。欲出罪故便言。我不知言</span><a name="0012c01" id="0012c01">知不見言見空誑妄語。除增上慢。是比丘波</a><a name="0012c02" id="0012c02">羅夷不共住。不知者。過人法不知不得不見</a><a name="0012c03" id="0012c03">不觸不證。不見者。不見苦諦不見集諦滅諦</a><a name="0012c04" id="0012c04">道諦。是中犯者。若比丘說我阿羅漢。若不</a><a name="0012c05" id="0012c05">實。犯波羅夷向阿羅漢不實犯波羅夷。若阿</a><a name="0012c06" id="0012c06">那含不實犯波羅夷。向阿那含不實犯波羅</a><a name="0012c07" id="0012c07">夷。若斯陀含不實犯波羅夷。若向斯陀含不</a><a name="0012c08" id="0012c08">實犯波羅夷。若須陀洹不實犯波羅夷。若向</a><a name="0012c09" id="0012c09">須陀洹不實犯波羅夷。若比丘言。我得初禪</a><a name="0012c10" id="0012c10">二禪三禪四禪。得無量慈心悲心喜心捨心空</a><a name="0012c11" id="0012c11">處識處無所有處非有想非無想處不淨觀。得</a><a name="0012c12" id="0012c12">阿那般那念。不實犯波羅夷。乃至說我善持</a><a name="0012c13" id="0012c13">戒人婬欲不起。若不實者偷蘭遮。若比丘作</a><a name="0012c14" id="0012c14">是言。諸天來至我所。龍夜叉毘陀羅鬼餓鬼</a><a name="0012c15" id="0012c15">鳩槃茶鬼毘舍遮鬼羅剎鬼來至我所。彼問</a><a name="0012c16" id="0012c16">我答我問彼答。若是事不實者。比丘犯波羅</a><a name="0012c17" id="0012c17">夷。乃至旋風土鬼來至我所。若不實者偷</a><a name="0012c18" id="0012c18">蘭遮。一時長老大目揵連。在耆闍崛山入</a><a name="0012c19" id="0012c19">無所有空定。善取入定相。不善取出定相。</a><a name="0012c20" id="0012c20">從三昧起。聞阿修羅城中伎樂音聲已。還</a><a name="0012c21" id="0012c21">疾入定。作如是念。我在定中聞阿修羅城中</a><a name="0012c22" id="0012c22">伎樂音聲。<span class='corr'>從</span>三昧起語諸比丘。我在耆闍崛</a><a name="0012c23" id="0012c23">山入無所有處無色定。聞阿修羅城中伎樂</a><a name="0012c24" id="0012c24">音聲。諸比丘語目連。何有是處。入無色定</a><a name="0012c25" id="0012c25">當見色聞聲。何以故。若入無色定。破壞色相</a><a name="0012c26" id="0012c26">捨離聲相。汝空無過人法故作妄語。汝目連</a><a name="0012c27" id="0012c27">應擯治驅遣。是事白佛。佛語諸比丘。汝等莫</a><a name="0012c28" id="0012c28">說目連犯罪。何以故。目連但見前事不見後</a><a name="0012c29" id="0012c29">事。如來亦見前亦見後。是目連在耆闍崛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230012b.htm'><img src='up.gif' border=0></a>
<a href='T230013a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>