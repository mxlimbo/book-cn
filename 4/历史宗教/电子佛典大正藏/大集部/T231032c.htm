<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1032c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷3)</font> <font face='Arial'>T23, p1032c</h2></font><hr>
<span class='old'>
</a><a name="1032b28" id="1032b28">以者何。未滿二十。不能忍飢寒熱渴乏。蚊蟲</a><a name="1032b29" id="1032b29">所唼。及病等。又師呵嘖。不能忍受。及諸苦</span><a name="1032c01" id="1032c01">惱。由是幼小。不能忍斯如上等苦。佛告阿難</a><a name="1032c02" id="1032c02">陀。若滿二十。即有志烈。能忍如上呵嘖等苦。</a><a name="1032c03" id="1032c03">由年未滿。與受近圓。有如是過。是故苾芻。若</a><a name="1032c04" id="1032c04">未滿二十。不應與授近圓。若有求寂。來求近</a><a name="1032c05" id="1032c05">圓。苾芻應問。年二十不。若不問者。得越法</a><a name="1032c06" id="1032c06">罪</a><a name="1032c07" id="1032c07"><p>佛在室羅筏城。逝多林。給孤獨園。於此城中。</a><a name="1032c08" id="1032c08">有一長者。娶妻未久便誕一息。長養漸大。長</a><a name="1032c09" id="1032c09">者家業漸漸散盡。便作是念。我今貧困。應求</a><a name="1032c10" id="1032c10">出家。便命子曰。我今年老。不能與汝紹其家</a><a name="1032c11" id="1032c11">業。我今欲於善法律中。於彼出家。於汝意云</a><a name="1032c12" id="1032c12">何。子白父言。父若出家。我今亦應隨父出家。</a><a name="1032c13" id="1032c13">父報言善。于時父子相隨。往詣逝多林。於苾</a><a name="1032c14" id="1032c14">芻處。白言。聖者。願與我等。而為出家。苾芻</a><a name="1032c15" id="1032c15">報言善。又告曰。賢首。此小童子。是汝何親。</a><a name="1032c16" id="1032c16">答言。是子亦欲出家。時彼苾芻俱與出家。教</a><a name="1032c17" id="1032c17">四威儀。及以喫食。經數日已。告言。汝去。鹿</a><a name="1032c18" id="1032c18">不養鹿。室羅筏城。是我境界。極以廣大。多諸</a><a name="1032c19" id="1032c19">人民。敬信三寶。汝應往彼。自求衣食。養活軀</a><a name="1032c20" id="1032c20">命。聞是語已。嚴持衣缽。相隨往。詣室羅筏</a><a name="1032c21" id="1032c21">城。次第乞食。遂於衢路。見一婦人。作其煎</a><a name="1032c22" id="1032c22">餅。時小求寂即從乞求。女人報曰。與我價直。</a><a name="1032c23" id="1032c23">求寂報言。我是沙門不畜財物。既不與直。乞</a><a name="1032c24" id="1032c24">餅不得。時小求寂高聲啼泣。宛轉于地。時諸</a><a name="1032c25" id="1032c25">人等遂生譏嫌。何故苾芻度此血團。時諸苾</a><a name="1032c26" id="1032c26">芻以緣白佛。佛言。所有過失。悉由度彼幼小</a><a name="1032c27" id="1032c27">出家。從今以去未滿十五。不與出家。若有童</a><a name="1032c28" id="1032c28">子。來求出家苾芻應問。年十五不若不問者</a><a name="1032c29" id="1032c29">得越法罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231032b.htm'><img src='up.gif' border=0></a>
<a href='T231033a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>