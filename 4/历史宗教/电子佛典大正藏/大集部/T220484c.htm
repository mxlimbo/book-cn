<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0484c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷31)</font> 明雜誦跋渠法之一 四提舍尼初 <font face='Arial'>T22, p0484c</h2></font><hr>
<span class='old'>
</a><a name="0484b28" id="0484b28">至手捉。若衣無紐著入聚落。得越比尼罪</a><a name="0484b29" id="0484b29">如是若入家家。隨得越比尼心悔。若有而</span><a name="0484c01" id="0484c01">不著。得越比尼心悔。不犯者。若入比丘尼</a><a name="0484c02" id="0484c02">精舍外道精舍。若檀越唱言隨所安者無罪。</a><a name="0484c03" id="0484c03">是名衣紐帖結法。腰帶法者。佛住王舍城。</a><a name="0484c04" id="0484c04">時有乞食比丘。一手捉缽一手捉俱缽。旋風</a><a name="0484c05" id="0484c05">吹內衣去。著上衣入祇洹精舍。佛知而故問。</a><a name="0484c06" id="0484c06">比丘汝安陀會何處。答言世尊。旋風吹去。佛</a><a name="0484c07" id="0484c07">言。從今已後應著腰帶。復次諸比丘散縷</a><a name="0484c08" id="0484c08">作帶紐縷作空中作者。佛言。散縷紐縷</a><a name="0484c09" id="0484c09">作盡不聽。空中者應當中縫。若織編作若團</a><a name="0484c10" id="0484c10">作盡聽著。著時不聽四匝一匝繫。應再匝乃</a><a name="0484c11" id="0484c11">至三匝。若比丘身軟不堪繫者應持去。至聚</a><a name="0484c12" id="0484c12">落邊欲入時應繫。出已還解。若不著腰帶入</a><a name="0484c13" id="0484c13">聚落。越比尼罪。有而不著越比尼心悔。若</a><a name="0484c14" id="0484c14">一匝著越比尼罪。若再匝三匝著無罪。是</a><a name="0484c15" id="0484c15">名腰帶法。帶結法者。佛住舍衛城。時比丘帶</a><a name="0484c16" id="0484c16">頭不作結在店肆前行帶解曳地而行。為世</a><a name="0484c17" id="0484c17">人所嫌。云何沙門釋子曳腸而行。諸比丘以</a><a name="0484c18" id="0484c18">是因緣往白世尊。佛言。從今日後應帶頭作</a><a name="0484c19" id="0484c19">結。復次有比丘。金銀作帶結。佛言比丘。一</a><a name="0484c20" id="0484c20">切寶物不聽作繫帶頭若二若三結不聽作</a><a name="0484c21" id="0484c21">一結四結若一切不作結得越比尼罪。是</a><a name="0484c22" id="0484c22">名帶結法。乘法者。佛住舍衛城。時節會日</a><a name="0484c23" id="0484c23">人民出看。時六群比丘乘象乘馬有乘驢者。</a><a name="0484c24" id="0484c24">為世人所嫌。云何沙門釋子如王大臣。乘象</a><a name="0484c25" id="0484c25">馬行有見乘驢者。復言是沙門釋子如下賤使</a><a name="0484c26" id="0484c26">人。乘驢而行。諸比丘以是因緣往白世尊。佛</a><a name="0484c27" id="0484c27">言。從今已後。不聽乘驢乘馬。復次佛住王</a><a name="0484c28" id="0484c28">舍城耆舊童子菴婆羅園精舍。如來五事利</a><a name="0484c29" id="0484c29">益故。五日一按行諸比丘房。佛見一比丘病<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220484b.htm'><img src='up.gif' border=0></a>
<a href='T220485a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>