<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0294b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷19)</font> 第三門第四子攝頌之餘 <font face='Arial'>T24, p0294b</h2></font><hr>
<span class='old'>
</a><a name="0294a28" id="0294a28">久父便遇病。將死之際總命諸親。告二子曰。</a><a name="0294a29" id="0294a29">家中所有咸可收來。彼便集聚遣為三分。二</span><a name="0294b01" id="0294b01">子人各與一。其餘一分與出家者。作是記已</a><a name="0294b02" id="0294b02">因即命終如有頌曰</a><a name="0294b03" id="0294b03"><p class='lg'>　　積聚皆消散　　　崇高必墮落</a><br><a name="0294b04" id="0294b04">　　合會終別離　　　有命咸歸死　</p></a><a name="0294b05" id="0294b05"><p>時彼二子如法焚葬憂慘而居。彼出家者聞</a><a name="0294b06" id="0294b06">父身亡便生是念。我有兄弟今可言歸為其</a><a name="0294b07" id="0294b07">說法。既到舍已兄弟相見共盡哀情。兄曰弟</a><a name="0294b08" id="0294b08">不須哭父亡之日。遣留一分財物相與。弟作</a><a name="0294b09" id="0294b09">是念。如世尊說死後與者。不成善與遂不受</a><a name="0294b10" id="0294b10">之。苾芻白佛。佛言俗人死者有希望心。苾芻</a><a name="0294b11" id="0294b11">死時心無希望。此是俗人有希望心。取時無</a><a name="0294b12" id="0294b12">過隨意應用</a><a name="0294b13" id="0294b13"><p>緣處同前。時有苾芻身嬰疾病。告餘苾芻曰。</a><a name="0294b14" id="0294b14">當好瞻侍我。我有衣缽當屬於汝。彼便看</a><a name="0294b15" id="0294b15">侍不久命終。彼見身死便取衣缽安已房中。</a><a name="0294b16" id="0294b16">時諸苾芻共來借問。亡者衣缽今何所在。答</a><a name="0294b17" id="0294b17">言彼已與我具告其事。苾芻白佛。佛言彼之</a><a name="0294b18" id="0294b18">愚人。生存在日何不相與死後方施。無如是</a><a name="0294b19" id="0294b19">法云死方與。應索其物大眾共分準分應與</a><a name="0294b20" id="0294b20">緣處同前。時有苾芻對彼苾芻。分別衣物忽</a><a name="0294b21" id="0294b21">爾身亡。彼苾芻便取其物置己房中。舁彼</a><a name="0294b22" id="0294b22">屍骸既焚燒已還歸房內。時知事人入亡者</a><a name="0294b23" id="0294b23">室。次第觀察見其衣缽及濾水羅。尋將此物</a><a name="0294b24" id="0294b24">來至眾內。苾芻問曰。此物且來。餘有多物</a><a name="0294b25" id="0294b25">何不將來。答曰房中唯此更無他物。餘人報</a><a name="0294b26" id="0294b26">曰。有一苾芻是其知友。若問彼者知其有無。</a><a name="0294b27" id="0294b27">問彼答曰對我分別我取其衣。苾芻白佛。佛</a><a name="0294b28" id="0294b28">言此是作法不應便留可奪取共分</a><a name="0294b29" id="0294b29"><p>緣處同前。時有苾芻對彼分別衣。彼忽命過。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240294a.htm'><img src='up.gif' border=0></a>
<a href='T240294c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>