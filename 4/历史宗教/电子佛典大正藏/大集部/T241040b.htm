<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1040b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷2)</font> 發願品第七 <font face='Arial'>T24, p1040b</h2></font><hr>
<span class='old'>
</a><a name="1040a28" id="1040a28"><p><b>　　<A NAME="n609"></A>發願品第七</b></a><a name="1040a29" id="1040a29"><p>善生言。世尊。是三十二相業誰能作耶。佛言。</span><a name="1040b01" id="1040b01">善男子。智者能作。世尊云何名智者。善男子。</a><a name="1040b02" id="1040b02">若能善發無上大願。是名智者。菩薩摩訶薩</a><a name="1040b03" id="1040b03">發菩提心已。身口意等所作善業。願為眾生</a><a name="1040b04" id="1040b04">將來得果一切共之。菩薩摩訶薩常親近佛</a><a name="1040b05" id="1040b05">聲聞緣覺善知識等。供養恭敬諮問深法受</a><a name="1040b06" id="1040b06">持不失。作是願言。我今親近諸佛聲聞緣覺</a><a name="1040b07" id="1040b07">善友。寧無量世受大苦惱。不於菩提生退轉</a><a name="1040b08" id="1040b08">心。眾生若以惡心打罵毀辱我身。願我因是</a><a name="1040b09" id="1040b09">更增慈心不生惡念。願我後生在在處處。不</a><a name="1040b10" id="1040b10">受女身無根二根奴婢之身。復願令我身有</a><a name="1040b11" id="1040b11">自在力為他給使。不令他人有自在力而驅</a><a name="1040b12" id="1040b12">使我。願令我身諸根具足遠離惡友。不生惡</a><a name="1040b13" id="1040b13">國邊裔之處。常生豪姓色力殊特財寶自在。</a><a name="1040b14" id="1040b14">得好念心自在之心。心得勇健。凡有所說聞</a><a name="1040b15" id="1040b15">者樂受。離諸障礙無有放逸。離身口意一切</a><a name="1040b16" id="1040b16">惡業。常為眾生作大利益。為利眾生不貪身</a><a name="1040b17" id="1040b17">命。不為身命而造惡業。利眾生時莫求恩</a><a name="1040b18" id="1040b18">報。常樂受持十二部經。既受持已轉教他人。</a><a name="1040b19" id="1040b19">能壞眾生惡見惡業。一切世事所不能勝。既</a><a name="1040b20" id="1040b20">得勝已復以轉教。善治眾生身心重病。見離</a><a name="1040b21" id="1040b21">壞者能令和合。見怖畏者為作救護。護已為</a><a name="1040b22" id="1040b22">說種種之法。令彼聞已心得調伏。見飢施身</a><a name="1040b23" id="1040b23">令得飽滿。願彼不生貪惡之心。當噉我時</a><a name="1040b24" id="1040b24">如食草木。常樂供養師長父母善友宿德。於</a><a name="1040b25" id="1040b25">怨親中其心等一。常修六念及無我想十二</a><a name="1040b26" id="1040b26">因緣。無三寶處樂在寂靜修集慈悲。一切</a><a name="1040b27" id="1040b27">眾生若見我身聞觸之者遠離煩惱。菩薩雖</a><a name="1040b28" id="1040b28">知除菩提已不求餘果。為眾生故求以弘利。</a><a name="1040b29" id="1040b29">善男子。菩薩若能如是立願。當知是人即是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241040a.htm'><img src='up.gif' border=0></a>
<a href='T241040c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>