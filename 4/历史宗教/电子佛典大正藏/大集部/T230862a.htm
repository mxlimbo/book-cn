<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0862a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷43)</font> 九十波逸底迦法 非時入聚落不囑授苾芻學處第八十 <font face='Arial'>T23, p0862a</h2></font><hr>
<span class='old'>
</a><a name="0861c28" id="0861c28">許。遂去小便。時鄔陀夷令彼小便出不停息。</a><a name="0861c29" id="0861c29">即入其舍面見其婦。其婦慢心不相瞻視。鄔</span><a name="0862a01" id="0862a01">陀夷化其婦腸令出腹外。時婆羅門來見驚</a><a name="0862a02" id="0862a02">怖生厭惡心。遂禮尊者請求懺謝。鄔陀夷即</a><a name="0862a03" id="0862a03">攝神變。令彼婦身平復如故。夫婦二人歎未</a><a name="0862a04" id="0862a04">曾有。鄔陀夷因為說法。言身不淨無可保愛。</a><a name="0862a05" id="0862a05">夫婦聞法俱證初果。廣說如前</a><a name="0862a06" id="0862a06"><p>昇梯者。室羅伐城有婆羅門。其婦端正。婦</a><a name="0862a07" id="0862a07">心不信敬。鄔陀夷念誰當受教。觀彼夫婦宿</a><a name="0862a08" id="0862a08">世善根。繫屬於我機緣堪化。便持衣缽往到</a><a name="0862a09" id="0862a09">彼家。時婆羅門有事先出。尊者即入其舍。彼</a><a name="0862a10" id="0862a10">婦遙見避之入室。尊者隨入。婦遂昇梯而上</a><a name="0862a11" id="0862a11">高閣。尊者亦上。其婦即便推梯令豎。是時</a><a name="0862a12" id="0862a12">尊者因墮于地入滅盡定。時婦遙觀無有喘</a><a name="0862a13" id="0862a13">息。謂之已死。正梯而下以手擎持。雖盡氣力</a><a name="0862a14" id="0862a14">竟不能動。便命家人共來擎舉。亦不移動。時</a><a name="0862a15" id="0862a15">婆羅門從外而來。驚怪其事略問知已。即自</a><a name="0862a16" id="0862a16">扶持亦不能舉。其家惶怖設計無由。時有婆</a><a name="0862a17" id="0862a17">羅門鄔波索迦。是其知識。從外而至。見是尊</a><a name="0862a18" id="0862a18">者鄔陀夷告主人曰。此非已死。是入勝定為</a><a name="0862a19" id="0862a19">相濟拔來至汝家。故現化耳。宜可慇懃求哀</a><a name="0862a20" id="0862a20">懺謝。時婆羅門執足頂禮求哀懺悔。尊者出</a><a name="0862a21" id="0862a21">定因為說法。便獲初果廣說如前</a><a name="0862a22" id="0862a22"><p>受用者。室羅伐城有婆羅門。娶族望女以為</a><a name="0862a23" id="0862a23">妻室。儀容挺特好自誇談。時鄔陀夷觀知此</a><a name="0862a24" id="0862a24">婦根機時熟堪任受化。執持衣缽隨緣入城</a><a name="0862a25" id="0862a25">至其宅內。時婆羅門有緣已出。其婦傲慢雖</a><a name="0862a26" id="0862a26">見苾芻一無所施。亦不共語。尊者順彼機緣</a><a name="0862a27" id="0862a27">宿世之事。說伽他曰</a><a name="0862a28" id="0862a28"><p class='lg'>　　汝今受用昔時業　　　現在無心行捨施</a><br><a name="0862a29" id="0862a29">　　曾見美女淚霑襟　　　不久還當自啼泣　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230861c.htm'><img src='up.gif' border=0></a>
<a href='T230862b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>