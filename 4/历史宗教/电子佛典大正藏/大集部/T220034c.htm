<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0034c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷5)</font> 第一分之四捨墮法 <font face='Arial'>T22, p0034c</h2></font><hr>
<span class='old'>
</a><a name="0034b28" id="0034b28">丘聞。種種呵責。將至佛所。以是白佛。佛以</a><a name="0034b29" id="0034b29">是事集比丘僧。問跋難陀。汝實爾不。答言。實</span><a name="0034c01" id="0034c01">爾世尊。佛種種呵責已告諸比丘。以十利故</a><a name="0034c02" id="0034c02">為諸比丘結戒。從今是戒應如是說。若比丘</a><a name="0034c03" id="0034c03">畜長缽至一宿尼薩耆波逸提。爾時有一比</a><a name="0034c04" id="0034c04">丘。獨得二缽作是念。佛不聽我畜長缽一宿。</a><a name="0034c05" id="0034c05">即持一缽施餘比丘。施後缽破。無缽遊行。諸</a><a name="0034c06" id="0034c06">比丘問言。汝先得二缽今何故無。答以上</a><a name="0034c07" id="0034c07">事。諸比丘以是白佛。佛以是事集比丘僧。問</a><a name="0034c08" id="0034c08">彼比丘。汝與他缽。幾日後缽破。答言十日。佛</a><a name="0034c09" id="0034c09">讚少欲知足。讚戒讚持戒已告諸比丘。從今</a><a name="0034c10" id="0034c10">是戒應如是說。若比丘長缽乃至十日。若過</a><a name="0034c11" id="0034c11">尼薩耆波逸提。得二缽應問和尚阿闍梨。此</a><a name="0034c12" id="0034c12">二缽何者勝。若和尚阿闍梨不善分別。應各</a><a name="0034c13" id="0034c13">五日用。自知勝者受持。不如者與人。沙彌突</a><a name="0034c14" id="0034c14">吉羅(二十竟)</a><a name="0034c15" id="0034c15"><p>佛在阿荼髀邑。爾時諸比丘為身作憍賒耶</a><a name="0034c16" id="0034c16">臥具。自作亦使人作。自擔繭亦使人擔。自</a><a name="0034c17" id="0034c17">煮亦使人煮。諸居士見作是言。我等煮繭。比</a><a name="0034c18" id="0034c18">丘亦爾。沙門釋子與我何異。此等常說慈忍</a><a name="0034c19" id="0034c19">眾生。而今親自煮繭。無沙門行破沙門法。有</a><a name="0034c20" id="0034c20">一比丘。以成擘野蠶綿。倩諸比丘作臥具。</a><a name="0034c21" id="0034c21">綿少不足。便到綿家語言。我臥具綿少。少多</a><a name="0034c22" id="0034c22">布施。彼人答言。未有成綿。比丘復言。可為我</a><a name="0034c23" id="0034c23">作。彼人即於比丘前煮繭蛹動作聲。比丘教</a><a name="0034c24" id="0034c24">言按著湯中。彼人即呵罵言。汝常說不殺生</a><a name="0034c25" id="0034c25">法。而今教人殺生。無沙門行破沙門法。諸長</a><a name="0034c26" id="0034c26">老比丘聞種種呵責。以是白佛。佛以是事集</a><a name="0034c27" id="0034c27">比丘僧。問諸比丘。汝等實爾不。答言。實爾世</a><a name="0034c28" id="0034c28">尊。佛種種呵責已告諸比丘。以十利故為諸</a><a name="0034c29" id="0034c29"><span class='corr'>比</span>丘結戒。從今是戒應如是說。若比丘新憍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220034b.htm'><img src='up.gif' border=0></a>
<a href='T220035a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>