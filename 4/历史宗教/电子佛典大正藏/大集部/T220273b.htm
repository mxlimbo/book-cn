<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0273b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷6)</font> 明僧殘戒之一 <font face='Arial'>T22, p0273b</h2></font><hr>
<span class='old'>
</a><a name="0273a28" id="0273a28">此女。倩比丘往語言。汝兒既喪。我今便如汝</a><a name="0273a29" id="0273a29">兒無異。與我此婦。我當以衣食共相供給。乃</span><a name="0273b01" id="0273b01">至還報。僧伽婆尸沙。婢婦者。如諸國土有</a><a name="0273b02" id="0273b02">賣生口。若男子欲求為婦。欲言買為婦。恐</a><a name="0273b03" id="0273b03">責錢多。便倩比丘往密語婦言。我今買汝</a><a name="0273b04" id="0273b04">為婢。實持作婦。乃至還報。僧伽婆尸沙。出家</a><a name="0273b05" id="0273b05">者。若端正女人。於諸外道出家。有男子欲求</a><a name="0273b06" id="0273b06">此出家女為婦。倩比丘往語。乃至還報。僧伽</a><a name="0273b07" id="0273b07">婆尸沙。放者。放有二種。若賣若離婚。賣者。</a><a name="0273b08" id="0273b08">如頗梨國法有婦小嫌便賣。離婚者。有國土</a><a name="0273b09" id="0273b09">法。夫婦不相樂。樂便詣王所。輸三錢半二</a><a name="0273b10" id="0273b10">張劫貝。而求斷當聽。使離婚。或有女人與他</a><a name="0273b11" id="0273b11">私通。共作要言。若我與夫離婚。當為汝作</a><a name="0273b12" id="0273b12">婦。答可爾。即持錢物求得離婚。彼男子聞</a><a name="0273b13" id="0273b13">已。便倩比丘。往語女人言。汝已離婚。來作</a><a name="0273b14" id="0273b14">我婦。乃至還報。僧伽婆尸沙。若彼女人倩比</a><a name="0273b15" id="0273b15">丘往語彼男子言。我已離婚。當為作婦。乃</a><a name="0273b16" id="0273b16">至還報。僧伽婆尸沙。婬女者。有男子倩比丘</a><a name="0273b17" id="0273b17">語婬女。與我交通。乃至還報。僧伽婆尸沙。婬</a><a name="0273b18" id="0273b18">女使人者。婬女婢也。亦如上說。外婬女者。</a><a name="0273b19" id="0273b19">有婬女琣b田野求人。有男子倩比丘往語。</a><a name="0273b20" id="0273b20">外婬女與我交通。乃至還報。僧伽婆尸沙。外</a><a name="0273b21" id="0273b21">婬女使人亦復如是棄女者。若女人他行妊</a><a name="0273b22" id="0273b22">娠。然後於諸外道中出家。月滿生女。棄著四</a><a name="0273b23" id="0273b23">衢道中。有人取養。至年長大。有男子欲得此</a><a name="0273b24" id="0273b24">女。倩比丘往語。乃至還報者。僧伽婆尸沙。</a><a name="0273b25" id="0273b25">乞女者。若有人多男無女。從他乞女。養至年</a><a name="0273b26" id="0273b26">長大。有男子欲求為婦。倩比丘往語。乃至</a><a name="0273b27" id="0273b27">還報。僧伽婆尸沙。被遣女者。若有女人未出</a><a name="0273b28" id="0273b28">嫁時。共他私通。然後出嫡。婿知非童女。</a><a name="0273b29" id="0273b29">便遣還家。索本財物。先共通男子聞女被<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220273a.htm'><img src='up.gif' border=0></a>
<a href='T220273c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>