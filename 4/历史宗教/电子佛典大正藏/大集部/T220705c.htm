<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0705c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷20)</font> 式叉迦羅尼法 <font face='Arial'>T22, p0705c</h2></font><hr>
<span class='old'>
</a><a name="0705b28" id="0705b28">食。有六群比丘。受羹飯已左右顧視不覺</a><a name="0705b29" id="0705b29">比坐比丘取其羹藏之。彼自看不見羹。問</span><a name="0705c01" id="0705c01">言。我向受羹今在何處。比坐比丘言。汝何處</a><a name="0705c02" id="0705c02">來耶。彼答言。我在此置羹在前。左右看視</a><a name="0705c03" id="0705c03">而今無。爾時諸比丘聞。其中有少欲知足行</a><a name="0705c04" id="0705c04">頭陀樂學戒知慚愧者。嫌責六群比丘言。</a><a name="0705c05" id="0705c05">云何汝受羹左右顧視。諸比丘往世尊所。</a><a name="0705c06" id="0705c06">頭面禮足在一面坐。以此因緣具白世尊。</a><a name="0705c07" id="0705c07">世尊爾時以此因緣集比丘僧。呵責六群</a><a name="0705c08" id="0705c08">比丘言。汝所為非。非威儀非沙門法非</a><a name="0705c09" id="0705c09">淨行非隨順行。所不應為。云何汝等。受</a><a name="0705c10" id="0705c10">羹食而左右顧視。以無數方便呵責六</a><a name="0705c11" id="0705c11">群比丘已。告諸比丘。此癡人多種有漏處最</a><a name="0705c12" id="0705c12">初犯戒。自今已去與比丘結戒。集十句義</a><a name="0705c13" id="0705c13">乃至正法久住。欲說戒者當如是說。當繫</a><a name="0705c14" id="0705c14">缽想食式叉迦羅尼。比丘義如上。不繫缽想</a><a name="0705c15" id="0705c15">者左右顧視也。若比丘故作不繫缽想食。犯</a><a name="0705c16" id="0705c16">應懺突吉羅。以故作故。犯非威儀突吉羅。</a><a name="0705c17" id="0705c17">若不故作犯突吉羅。比丘尼式叉摩那沙</a><a name="0705c18" id="0705c18">彌沙彌尼突吉羅是謂為犯。不犯者。或時有</a><a name="0705c19" id="0705c19">如是病。或比坐比丘病。若眼闇為受取。瞻</a><a name="0705c20" id="0705c20">看淨不淨得未得受未受。或看日時。或命難</a><a name="0705c21" id="0705c21">梵行難。欲逃避左右看視者無犯。無犯者。</a><a name="0705c22" id="0705c22">最初未制戒。癡狂心亂痛惱所纏(三十五竟)</a><a name="0705c23" id="0705c23"><p>爾時佛在舍衛國祇樹給孤獨園。時有居士。</a><a name="0705c24" id="0705c24">請諸比丘欲設種種多美飲食。即夜辦</a><a name="0705c25" id="0705c25">具已。晨朝往白時到。諸比丘著衣持缽往</a><a name="0705c26" id="0705c26">居士家就座而坐。時居士手自斟酌飲食。六</a><a name="0705c27" id="0705c27">群比丘。大摶飯食令口不受。居士見譏嫌</a><a name="0705c28" id="0705c28">言。沙門釋子。不知慚愧受取無厭。如似豬</a><a name="0705c29" id="0705c29">狗駱駝驢牛烏鳥食。時諸比丘聞。其中有少<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220705b.htm'><img src='up.gif' border=0></a>
<a href='T220706a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>