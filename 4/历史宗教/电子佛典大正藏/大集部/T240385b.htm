<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0385b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷36)</font> 第八門第十子攝頌之二 <font face='Arial'>T24, p0385b</h2></font><hr>
<span class='old'>
</a><a name="0385a28" id="0385a28">津濟。時佛世尊知彼念已。於城中道西趣郭</a><a name="0385a29" id="0385a29">門。北面而行向河欲過。時彼河中諸人欲渡。</span><a name="0385b01" id="0385b01">或將草木瓠及浮囊。憑而渡水往還不絕數</a><a name="0385b02" id="0385b02">有億千。世尊見已作如是念。我今為當安步</a><a name="0385b03" id="0385b03">中流水上而去。為以神力從此岸沒於彼岸</a><a name="0385b04" id="0385b04">出。即入勝定隨其所念。并諸苾芻此沒彼出。</a><a name="0385b05" id="0385b05">有一苾芻即於是時說伽陀曰</a><a name="0385b06" id="0385b06"><p class='lg'>　　諸人求渡者　　　往來非一數</a><br><a name="0385b07" id="0385b07">　　浮囊及草木　　　欲越弶伽津</a><br><a name="0385b08" id="0385b08">　　世尊以神力　　　并及於僧眾</a><br><a name="0385b09" id="0385b09">　　從此至彼岸　　　不復起疲勞</a><br><a name="0385b10" id="0385b10">　　平川水流溢　　　穿井復何為</a><br><a name="0385b11" id="0385b11">　　心根煩惱除　　　豈更求餘物　</p></a><a name="0385b12" id="0385b12"><p>時行雨大臣於佛出城處。為造門樓。名曰喬</a><a name="0385b13" id="0385b13">答摩門。河津階道名喬答摩路。爾時世尊既</a><a name="0385b14" id="0385b14">至北岸。告阿難陀曰。我今欲往小舍村北升</a><a name="0385b15" id="0385b15">攝波林。佛行至彼既安坐已。告諸苾芻曰。此</a><a name="0385b16" id="0385b16">是尸羅。此是三摩地。此是般若。由持戒力定</a><a name="0385b17" id="0385b17">能安穩久住不退。由修定故智慧得生。由慧</a><a name="0385b18" id="0385b18">力故於染瞋癡心得解脫。如是諸苾芻心善</a><a name="0385b19" id="0385b19">解脫得正解了。我生已盡。梵行已立。不受</a><a name="0385b20" id="0385b20">後有。所作已辦。如實而知。世尊復告阿難</a><a name="0385b21" id="0385b21">陀曰。我今欲往販葦聚落村外林中。白言。世</a><a name="0385b22" id="0385b22">尊。如是應去。既至彼已。時彼聚落人遭疫癘。</a><a name="0385b23" id="0385b23">有一淨信鄔波索迦。因茲命過。復有善賢名</a><a name="0385b24" id="0385b24">稱等諸近事男亦皆命過。時諸苾芻於小食</a><a name="0385b25" id="0385b25">時執持衣缽。入聚落中次行乞食。聞此村中</a><a name="0385b26" id="0385b26">多有諸人遭疫而死。既得食已各還本處。飯</a><a name="0385b27" id="0385b27">食訖收衣缽洗足已。俱詣佛所禮佛足已。在</a><a name="0385b28" id="0385b28">一面坐白言。世尊。我等入村行乞食時。聞</a><a name="0385b29" id="0385b29">有眾多鄔波索迦悉皆命過。未知彼等當生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240385a.htm'><img src='up.gif' border=0></a>
<a href='T240385c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>