<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0806b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷33)</font> 九十波逸底迦法 與苾芻尼同道行學處第二十六 <font face='Arial'>T23, p0806b</h2></font><hr>
<span class='old'>
</a><a name="0806a28" id="0806a28">空虛。報言姊妹大師處世百千聖眾。汝等何</a><a name="0806a29" id="0806a29">故輒謂空虛。答曰諸黑缽者聞我名時尚不</span><a name="0806b01" id="0806b01">歡喜。豈容至彼許我安坐。賜以言談為宣妙</a><a name="0806b02" id="0806b02">法。鄔波難陀曰。若如是者可相隨去。吐羅難</a><a name="0806b03" id="0806b03">陀尼曰。苾芻與尼同一道行。是事合不。鄔波</a><a name="0806b04" id="0806b04">難陀曰。道理合去。誰復相遮。多辦路糧可相</a><a name="0806b05" id="0806b05">隨去。時苾芻尼隨言辦訖。六眾苾芻著衣持</a><a name="0806b06" id="0806b06">缽入城乞食。既得食已往尼寺中。十二眾見</a><a name="0806b07" id="0806b07">白言。聖者可食小食。六眾為受。所有路糧悉</a><a name="0806b08" id="0806b08">皆食盡。告諸尼曰。姊妹汝等造得路糧。應可</a><a name="0806b09" id="0806b09">將來觀其好不。尼便報曰。向者小食並是路</a><a name="0806b10" id="0806b10">糧。今已食盡。六眾曰。若如是者何得長途共</a><a name="0806b11" id="0806b11">相支濟。更可多作。若少乏者當受飢苦。彼更</a><a name="0806b12" id="0806b12">營辦俱投商旅。時有乞食苾芻亦欲隨去。諸</a><a name="0806b13" id="0806b13">人報曰。斯等六人並皆惡行。若同去者被惱</a><a name="0806b14" id="0806b14">不疑。乞食者曰。我不從彼受業亦不依止為</a><a name="0806b15" id="0806b15">師。彼以何緣而相惱亂。不受勸言遂即同去。</a><a name="0806b16" id="0806b16">是時六眾既至界外。自相謂曰。我等何能久</a><a name="0806b17" id="0806b17">事容範。宜各隨意作自威儀。是時難陀與難</a><a name="0806b18" id="0806b18">陀苾芻尼難陀弟子及尼弟子乃至求寂及求</a><a name="0806b19" id="0806b19">寂女。同在一處隨路而行。其鄔波難陀等亦</a><a name="0806b20" id="0806b20">復如是。時有婆羅門居士等。見其合雜作如</a><a name="0806b21" id="0806b21">是語。此是沙門婦此是男此是女此是兒婦</a><a name="0806b22" id="0806b22">此是孫子。與俗不殊。何有正法。鄔波難陀聞</a><a name="0806b23" id="0806b23">而告曰。儜惡婆羅門。假令我今腳蹋汝咽。</a><a name="0806b24" id="0806b24">多畜妻子。法與非法何干汝事。時彼乞食苾</a><a name="0806b25" id="0806b25">芻聞已生念。我寧身死。誰能共此惡行之人</a><a name="0806b26" id="0806b26">共為遊歷。遂即旋返至逝多林。時諸苾芻見</a><a name="0806b27" id="0806b27">而問曰。善來行李安樂不。答言具壽寧有安</a><a name="0806b28" id="0806b28">樂。我共六眾同道而行。彼行惡事虧損佛法。</a><a name="0806b29" id="0806b29">問曰彼作何事。即便具答。少欲苾芻聞生嫌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230806a.htm'><img src='up.gif' border=0></a>
<a href='T230806c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>