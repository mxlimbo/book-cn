<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0099a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷14)</font> 九十波逸提之六 <font face='Arial'>T23, p0099a</h2></font><hr>
<span class='old'>
</a><a name="0098c24" id="0098c24">比丘言受教。於是世尊。與五百比丘俱入</a><a name="0098c25" id="0098c25">其國。其國信邪先無精舍。城北有勝葉樹林。</span><a name="0099a01" id="0099a01">其樹茂好地甚平博。佛與大眾止此林中。彼</a><a name="0099a02" id="0099a02">邑狹小人眾少信。乞食難得。佛夜過已會僧。</a><a name="0099a03" id="0099a03">會僧已敕諸比丘。汝等當知。此邑狹小人眾</a><a name="0099a04" id="0099a04">少信。乞食難得。若欲此安居者住。不者隨</a><a name="0099a05" id="0099a05">意。是時舍利弗獨往不空道山中。受天王釋</a><a name="0099a06" id="0099a06">夫人阿須輪女舍脂請。夏四月安居天食供</a><a name="0099a07" id="0099a07">養。時佛與五百比丘。少一人在毘羅然國安</a><a name="0099a08" id="0099a08">居。彼諸居士及婆羅門。以少信心。供養佛及</a><a name="0099a09" id="0099a09">僧至五六日便止。諸比丘行乞食時。極苦難</a><a name="0099a10" id="0099a10">得。長老大目揵連白佛言。世尊。有樹名閻</a><a name="0099a11" id="0099a11">浮因此樹故地名閻浮提。欲取此果與大</a><a name="0099a12" id="0099a12">眾食。近閻浮樹有訶梨勒林。有阿摩勒</a><a name="0099a13" id="0099a13">果。鬱單曰有自然粳米。忉利天上有食</a><a name="0099a14" id="0099a14">名修陀皆欲取來以供大眾。有甘地味。我</a><a name="0099a15" id="0099a15">以一手擎諸眾生。一手反地。令諸比丘取地</a><a name="0099a16" id="0099a16">味噉。願皆聽許。佛語目連。汝雖有大神力。</a><a name="0099a17" id="0099a17">諸比丘惡行報熟。不可移轉。皆不聽許。是</a><a name="0099a18" id="0099a18">國清涼水草豐茂。時有波羅奈國諸牧馬人。</a><a name="0099a19" id="0099a19">隨逐水草來到此國。諸牧馬人信佛心淨。見</a><a name="0099a20" id="0099a20">諸比丘行乞食時極苦難得。語諸長老言。極</a><a name="0099a21" id="0099a21">辛苦耶。答言極苦。皆言。我等知汝極苦乞</a><a name="0099a22" id="0099a22">食難得。今糧食盡正有馬麥。汝能噉不。諸</a><a name="0099a23" id="0099a23">比丘言。佛未聽我等食馬麥。諸比丘不知云</a><a name="0099a24" id="0099a24">何。以是事白佛。佛言。馬屬看馬人。若諸</a><a name="0099a25" id="0099a25">看馬人。能以好草鹹水食馬令肥。此麥自在</a><a name="0099a26" id="0099a26">應受。是馬有五百匹。比丘有五百少一人。</a><a name="0099a27" id="0099a27">一馬食麥二斗。一斗與比丘。一斗與馬。</a><a name="0099a28" id="0099a28">中有良馬食麥四斗。二斗與佛。二斗與良</a><a name="0099a29" id="0099a29">馬阿難取佛麥分并自分。入聚落中到一女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230098c.htm'><img src='up.gif' border=0></a>
<a href='T230099b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>