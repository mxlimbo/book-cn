<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0362b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷31)</font> 第六門第四子攝之餘明佛從天下等事 <font face='Arial'>T24, p0362b</h2></font><hr>
<span class='old'>
</a><a name="0362a28" id="0362a28">我小子愛兒被他盜去。莫知何在願見施我。</a><a name="0362a29" id="0362a29">多聞天曰。姊妹。不須憂惱自作癲狂。汝今</span><a name="0362b01" id="0362b01">且觀近汝家室。晝日遊處誰來居止。答言大</a><a name="0362b02" id="0362b02">將軍。沙門喬答摩在彼而住。報曰若如是者。</a><a name="0362b03" id="0362b03">宜可速往彼世尊所而作歸向。彼當令汝得</a><a name="0362b04" id="0362b04">見愛兒。彼聞斯語情生歡喜。如死再生還來</a><a name="0362b05" id="0362b05">本處。遙見世尊三十二相八十種好莊嚴其</a><a name="0362b06" id="0362b06">身。圓明赫奕超日千光如妙寶山。深生渴仰</a><a name="0362b07" id="0362b07">憂惱悉除情同得子。既至佛所頂禮佛足。退</a><a name="0362b08" id="0362b08">坐一面白言世尊。我久離別小子愛兒。唯願</a><a name="0362b09" id="0362b09">慈悲令我得見。佛告訶利底藥叉女。汝有</a><a name="0362b10" id="0362b10">幾子。答言我有五百兒。佛言訶利底五百子</a><a name="0362b11" id="0362b11">中。一子若無有何所苦。答言世尊。我若今</a><a name="0362b12" id="0362b12">日不見愛兒。必吐熱血而取命終。佛言訶利</a><a name="0362b13" id="0362b13">底。五百子中不見一兒受如是苦。況他一子</a><a name="0362b14" id="0362b14">汝偷取食此苦如何。答言此苦倍多於我。佛</a><a name="0362b15" id="0362b15">言訶利底。汝既審知愛別離苦。云何食他</a><a name="0362b16" id="0362b16">男女耶。答言唯願世尊。示誨於我。佛言訶</a><a name="0362b17" id="0362b17">利底。可受我戒。王舍城中現在人眾皆施無</a><a name="0362b18" id="0362b18">畏。若能如是。不起此坐得見愛兒。答言世尊。</a><a name="0362b19" id="0362b19">我從今已去依佛教敕。王舍城中現在諸人</a><a name="0362b20" id="0362b20">皆施無畏作是語已。時佛令彼得見愛兒。于</a><a name="0362b21" id="0362b21">時訶利底歸依如來請受禁戒。城中人眾皆</a><a name="0362b22" id="0362b22">得安樂離諸憂惱。時訶利底母親於佛所。受</a><a name="0362b23" id="0362b23">三歸依并五學處。不殺生乃至不飲酒。前白</a><a name="0362b24" id="0362b24">佛言。世尊。我及諸兒從今已去何所食噉。佛</a><a name="0362b25" id="0362b25">言善女。汝不須憂。於贍部洲所有我諸聲聞</a><a name="0362b26" id="0362b26">弟子。每於食次出眾生食。并於行末設食一</a><a name="0362b27" id="0362b27">盤。呼汝名字并諸兒子。皆令飽食永無飢</a><a name="0362b28" id="0362b28">苦。若復有餘現在眾生。及江山海處諸鬼</a><a name="0362b29" id="0362b29">神等。而應食者。皆悉運心令其飽足。佛告<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240362a.htm'><img src='up.gif' border=0></a>
<a href='T240362c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>