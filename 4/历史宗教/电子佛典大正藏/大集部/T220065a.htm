<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0065a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷9)</font> 初分之五墮初 <font face='Arial'>T22, p0065a</h2></font><hr>
<span class='old'>
</a><a name="0064c28" id="0064c28">名聲。爾時有一外道。囊盛五百金錢。到水邊</a><a name="0064c29" id="0064c29">飲忘不持去。有一比丘從後來見。作是念此</span><a name="0065a01" id="0065a01">是唯物。即四顧望。見前一人。便作是念。必是</a><a name="0065a02" id="0065a02">彼許當持還之。即取持去。彼人未遠還憶金</a><a name="0065a03" id="0065a03">囊。即便馳還。比丘問。汝何故還。彼人便瞋</a><a name="0065a04" id="0065a04">言。不吉利物何以問我。比丘言。縱使我不吉</a><a name="0065a05" id="0065a05">利。汝應語我還意。彼言。我忘一囊在水邊</a><a name="0065a06" id="0065a06">故還覓耳。比丘即出示之。此是汝囊非。彼</a><a name="0065a07" id="0065a07">人既見囊已。復更瞋言。不吉利物何以捉我</a><a name="0065a08" id="0065a08">囊汝小住待。我數囊中物。比丘答言。我竟不</a><a name="0065a09" id="0065a09">解此囊亦不看之。若欲取者豈當示汝。恐汝</a><a name="0065a10" id="0065a10">失之。故持相還耳。彼人復言。我囊中有千金</a><a name="0065a11" id="0065a11">錢。今少五百。可以還我。比丘答之如初。彼人</a><a name="0065a12" id="0065a12">便強牽比丘。到斷事人所。時斷事人不信樂</a><a name="0065a13" id="0065a13">佛法。便非理斷。即取反縛。打驢鳴鼓。於四衢</a><a name="0065a14" id="0065a14">道頭欲殺之。時波斯匿王在高樓上。遙見問</a><a name="0065a15" id="0065a15">左右言。彼是唯。答言。是沙門釋子。王即敕。</a><a name="0065a16" id="0065a16">將還斷事處。吾當自出。即出問彼人。汝何以</a><a name="0065a17" id="0065a17">苦此比丘。彼人如上白王。王復問比丘。亦</a><a name="0065a18" id="0065a18">如上答王。王問彼人。此實汝囊非。答言是。王</a><a name="0065a19" id="0065a19">即以五百金錢盛彼囊中。而囊不受。王復語</a><a name="0065a20" id="0065a20">言。汝云。囊中有千金錢。今何故不受。彼人便</a><a name="0065a21" id="0065a21">自首言。本實五百。我瞋故誣比丘耳。王即問</a><a name="0065a22" id="0065a22">斷事者。若人面欺王。當與何罪。斷事人言。此</a><a name="0065a23" id="0065a23">人應死財物沒官。王即用此法。藉取其財。反</a><a name="0065a24" id="0065a24">縛此人。打驢鳴鼓。於四衢道頭殺之。有人語</a><a name="0065a25" id="0065a25">言。汝誣沙門釋子。應受此罪。若復誣謗。後當</a><a name="0065a26" id="0065a26">劇是。或復有言。沙門釋子有曾取我寶恐今</a><a name="0065a27" id="0065a27">是實。時比丘白王言。願賜此人命。勿令佛法</a><a name="0065a28" id="0065a28">致惡名聲。王即放之。呵責斷事人言。若後復</a><a name="0065a29" id="0065a29">有如此斷事。當如向治汝。諸不信樂佛法者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220064c.htm'><img src='up.gif' border=0></a>
<a href='T220065b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>