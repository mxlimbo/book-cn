<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0903b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷50)</font> 眾多學法 阿蘭若住處外受食學處第四 <font face='Arial'>T23, p0903b</h2></font><hr>
<span class='old'>
</a><a name="0903a28" id="0903a28">振缽。謂以缽水振灑餘人污彼衣服。見他好</a><a name="0903a29" id="0903a29">衣生嫉妒故。佛言。如是等皆不應作。應當學。</span><a name="0903b01" id="0903b01"><p>時有施主飯食眾僧。報言。聖者多有好食。莫</a><a name="0903b02" id="0903b02">多請糗。六眾不信便多受糗。後見好食欲棄</a><a name="0903b03" id="0903b03">其糗。比坐有一摩訶羅苾芻。四顧而望。于時</a><a name="0903b04" id="0903b04">六眾便持糗團置彼缽內。遂令溢滿不暇受</a><a name="0903b05" id="0903b05">餘。佛言。常看缽食。應當學</a><a name="0903b06" id="0903b06"><p>時有苾芻。食持缽滿。六眾傍觀共生輕慢。</a><a name="0903b07" id="0903b07">云此摩訶羅大能噉食。佛言。不輕慢心觀比</a><a name="0903b08" id="0903b08">坐缽中食。應當學</a><a name="0903b09" id="0903b09"><p>六眾苾芻以不淨手捉淨水瓶。遂令諸蠅競</a><a name="0903b10" id="0903b10">來附近。招致譏醜。佛言。不以污手捉淨水瓶。</a><a name="0903b11" id="0903b11">應當學</a><a name="0903b12" id="0903b12"><p>六眾苾芻在江豬山。於菩提長者高樓上食。</a><a name="0903b13" id="0903b13">以洗缽水棄在好地。施主生嫌。佛言。應制學</a><a name="0903b14" id="0903b14">處。在白衣舍不棄洗缽水除問主人。應當學</a><a name="0903b15" id="0903b15"><p>緣在室羅伐城。時有婆羅門孩兒遇病。有鄔</a><a name="0903b16" id="0903b16">波索迦是彼知識。來告之曰。孩子若病宜往</a><a name="0903b17" id="0903b17">逝多林中。從諸苾芻乞缽中水。令其洗沐必</a><a name="0903b18" id="0903b18">得平善。時婆羅門即往求水。見鄔波難陀從</a><a name="0903b19" id="0903b19">乞缽水。鄔波難陀便以殘糗飯。內置缽水中</a><a name="0903b20" id="0903b20">而授與彼。彼見雜水起穢惡心。作如是語。我</a><a name="0903b21" id="0903b21">兒寧死誰能用此鄙惡之物而洗浴耶。以事</a><a name="0903b22" id="0903b22">白佛。佛言。不應以此穢水持施於人。若有人</a><a name="0903b23" id="0903b23">來乞缽水時。應淨洗缽置清淨水。誦阿利沙</a><a name="0903b24" id="0903b24">伽他咒之三遍。授與彼人。或洗或飲。能除</a><a name="0903b25" id="0903b25">萬病(阿利沙伽他者謂是式漏出聖教中若讀誦時有大威力但是餘處令誦伽他者皆此類也即如河</a><a name="0903b26" id="0903b26">池井處洗浴飲水之時或暫於樹下偃息取涼而去或止客舍或入神堂蹈曼荼羅踐佛塔影或時己影障蔽尊</a><a name="0903b27" id="0903b27">容或大眾散時或入城聚落或晨朝日暮禮拜尊儀或每食罷時或灑掃塔廟諸如此事其類寔繁皆須口誦伽他奉</a><a name="0903b28" id="0903b28">行獲福若故心違慢咸得惡作之罪但以東川法眾此先不行故因注言知聖教之有在其伽他者如有頌云)</a><a name="0903b29" id="0903b29"><p class='lg'>　　世間五欲樂　　　或復諸天樂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230903a.htm'><img src='up.gif' border=0></a>
<a href='T230903c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>