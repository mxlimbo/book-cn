<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0452c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷60)</font> 七百比丘集滅惡法品第二之上 <font face='Arial'>T23, p0452c</h2></font><hr>
<span class='old'>
</a><a name="0452b28" id="0452b28">槃提達嚫那婆多國諸比丘。非法非善。言一</a><a name="0452b29" id="0452b29">切諸佛皆。出東方。長老上座。莫與毘耶離中</span><a name="0452c01" id="0452c01">國比丘鬥諍。梨婆多語弟子。汝愚癡人。我自</a><a name="0452c02" id="0452c02">知見毘耶離諸比丘非法非善。阿槃提達嚫</a><a name="0452c03" id="0452c03">那婆多國諸比丘。實是法是善語。汝愚癡</a><a name="0452c04" id="0452c04">人。云何教我非法非善非佛語。汝去莫來。</a><a name="0452c05" id="0452c05">我乃至死不用見汝。是時長老梨婆多語三</a><a name="0452c06" id="0452c06">菩伽。此事是間可滅。或有不知人言。此事</a><a name="0452c07" id="0452c07">不可是間滅。本從何處出。應還至本處滅。</a><a name="0452c08" id="0452c08">爾時長老梨婆多三菩伽。及阿槃提達嚫那</a><a name="0452c09" id="0452c09">婆多國諸比丘。隨意多少。往薩寒若國。持</a><a name="0452c10" id="0452c10">衣缽向毘耶離國。次第行到毘耶離。毘耶離</a><a name="0452c11" id="0452c11">國比丘。亦持衣缽向毘耶離城。次第行到。</a><a name="0452c12" id="0452c12">是時長老薩婆伽羅婆梨婆羅上座。住毘</a><a name="0452c13" id="0452c13">耶離。持三藏得三明。有名稱大阿羅漢。好</a><a name="0452c14" id="0452c14">行空三昧。是長老阿難弟子。長老梨婆多。到</a><a name="0452c15" id="0452c15">薩婆伽羅波梨婆羅上座所。是上座遙見梨</a><a name="0452c16" id="0452c16">婆多來。歡喜問訊。長老具醯善來具醯。久</a><a name="0452c17" id="0452c17">不相見具醯。到已共坐。諸上座有如是法。</a><a name="0452c18" id="0452c18">若客比丘來。共一處宿。告給事。汝為客比</a><a name="0452c19" id="0452c19">丘敷臥具。給事如是思惟。上座如是約敕。我</a><a name="0452c20" id="0452c20">與客比丘敷床臥具。上座必與客比丘一房</a><a name="0452c21" id="0452c21">宿。給事受敕已即向上座房。與客比丘敷床</a><a name="0452c22" id="0452c22">臥具。弟子受敕。與客比丘敷床臥具竟。還白</a><a name="0452c23" id="0452c23">上座言。與客比丘敷床臥具已。上座自知時。</a><a name="0452c24" id="0452c24">上座即從座起。向房舍自坐處。敷尼師壇結</a><a name="0452c25" id="0452c25">加趺坐。長老梨婆多亦向上座房。入已頭面</a><a name="0452c26" id="0452c26">禮上座足。臥具上敷尼師壇。結加趺坐。薩</a><a name="0452c27" id="0452c27">婆伽羅婆梨婆羅上座。如是思惟。長老梨婆</a><a name="0452c28" id="0452c28">多。客來道路疲極。客比丘未臥。我不應先</a><a name="0452c29" id="0452c29">臥。客比丘臥竟我乃應臥。長老梨婆多亦思<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230452b.htm'><img src='up.gif' border=0></a>
<a href='T230453a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>