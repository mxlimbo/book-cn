<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0946c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷51)</font> 雜揵度之一 <font face='Arial'>T22, p0946c</h2></font><hr>
<span class='old'>
</a><a name="0946b28" id="0946b28">若汝是阿羅漢有大神力者與汝。汝可往</a><a name="0946b29" id="0946b29">取。彼欲取而無由得。爾時賓頭盧大目連。</span><a name="0946c01" id="0946c01">共在一大石上坐。賓頭盧語目連。汝是阿</a><a name="0946c02" id="0946c02">羅漢。世尊記汝神足第一。汝可往取。目連</a><a name="0946c03" id="0946c03">言。我未曾白衣前現神足。汝亦是阿羅漢有</a><a name="0946c04" id="0946c04">大神力。世尊記汝師子吼最為第一。汝可</a><a name="0946c05" id="0946c05">往取。時賓頭盧聞目連語已。即合石踊身</a><a name="0946c06" id="0946c06">虛空。遶王舍城七匝。國人皆東西避走言石</a><a name="0946c07" id="0946c07">欲墮。時彼長者在閣堂上。遙見賓頭盧在</a><a name="0946c08" id="0946c08">虛空中。即合掌作禮作如是言。取此缽</a><a name="0946c09" id="0946c09">賓頭盧。賓頭盧即取缽。長者復言。小下住賓</a><a name="0946c10" id="0946c10">頭盧。賓頭盧即小下住。時彼長者。從手中</a><a name="0946c11" id="0946c11">取缽盛滿美食與。時賓頭盧取缽已。還以</a><a name="0946c12" id="0946c12">神足力乘虛而去。諸比丘聞中有少欲知足</a><a name="0946c13" id="0946c13">行頭陀樂學戒知慚愧者。嫌責賓頭盧</a><a name="0946c14" id="0946c14">言。云何在白衣前現神足。時諸比丘往世</a><a name="0946c15" id="0946c15">尊所。頭面禮足卻坐一面。以此因緣具白</a><a name="0946c16" id="0946c16">世尊。世尊爾時以此因緣集比丘僧。知而</a><a name="0946c17" id="0946c17">故問賓頭盧。汝於白衣前現神足耶。答言</a><a name="0946c18" id="0946c18">實爾。時世尊無數方便呵責賓頭盧。汝所為</a><a name="0946c19" id="0946c19">非。非威儀非沙門法非淨行非隨順行。</a><a name="0946c20" id="0946c20">所不應為。云何於白衣前現神足。猶如</a><a name="0946c21" id="0946c21">婬女為半錢故於眾人前自現。汝亦如是。</a><a name="0946c22" id="0946c22">為弊木缽故。於白衣前現神足。不應於</a><a name="0946c23" id="0946c23">白衣前現神足。若現突吉羅比丘不應畜</a><a name="0946c24" id="0946c24">旃檀缽。若畜如法治。若得已成者。聽破分</a><a name="0946c25" id="0946c25">與諸比丘作眼藥。時諸外道聞沙門瞿曇</a><a name="0946c26" id="0946c26">制諸比丘不得於白衣前現神足。彼沙門</a><a name="0946c27" id="0946c27">所制終不更犯。我等今寧可往彼所語言。</a><a name="0946c28" id="0946c28">汝沙門瞿曇自稱得阿羅漢。我亦是阿羅漢。</a><a name="0946c29" id="0946c29">自稱有神通。我亦有神通。自稱有大智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220946b.htm'><img src='up.gif' border=0></a>
<a href='T220947a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>