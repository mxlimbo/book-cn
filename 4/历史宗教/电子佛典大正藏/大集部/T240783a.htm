<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0783a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷16)</font> 舍利弗品 <font face='Arial'>T24, p0783a</h2></font><hr>
<span class='old'>
</a><a name="0782c28" id="0782c28">時無人料理。思念憶母欲得還家。共婿</a><a name="0782c29" id="0782c29">籌量。我若產時唯有我母能料理。我今欲</span><a name="0783a01" id="0783a01">去。君去以不。奴婿答言。不能去。我等叛來。</a><a name="0783a02" id="0783a02">云何得歸。大家必當殺我等。婦語婿言。女</a><a name="0783a03" id="0783a03">人法雖瞋不能殺子。是以欲去。婿答言。若</a><a name="0783a04" id="0783a04">不殺汝必當殺我不能去也。婿入山斫</a><a name="0783a05" id="0783a05">樵不在。於後閉戶而去。婿還不見其婦。</a><a name="0783a06" id="0783a06">即問比鄰。見我婦不。答言。汝婦已去。其夫</a><a name="0783a07" id="0783a07">聞已即隨後逐。至半路便及其婦。已生一</a><a name="0783a08" id="0783a08">男。夫語婦言。汝為欲產故去。汝今已產。何</a><a name="0783a09" id="0783a09">須去也。婦聞此語。慚愧父母故。即俱還家</a><a name="0783a10" id="0783a10">料理生活。其後未久以復懷胎。臨欲產時。</a><a name="0783a11" id="0783a11">思憶母故。復叛還家。至半路復生一男。</a><a name="0783a12" id="0783a12">其婿追逐半路共還。其二兒於路邊生故。字</a><a name="0783a13" id="0783a13">為般陀。般陀兄弟。與諸同類共戲。二兒力</a><a name="0783a14" id="0783a14">大打諸同類。同類罵言。汝無六親眷屬。孤</a><a name="0783a15" id="0783a15">單在此。何敢打我。兒聞此呵責已。還家啼</a><a name="0783a16" id="0783a16">泣問母。他人皆有六親眷屬。我等何以獨無</a><a name="0783a17" id="0783a17">其母默然不答。其兒啼哭不肯飲食母見</a><a name="0783a18" id="0783a18">不食啼哭如是。其母慈念二兒故。便語</a><a name="0783a19" id="0783a19">其實。我是某國大富長者女。汝父是長者</a><a name="0783a20" id="0783a20">家奴。遣供給我。我便與其通不能相離。</a><a name="0783a21" id="0783a21">我與其逃避在此生汝。二人聞母語已。</a><a name="0783a22" id="0783a22">語母言。可送我還外家。不能住此生活。</a><a name="0783a23" id="0783a23">其母不許。二兒啼泣不已。母即共婿籌量。</a><a name="0783a24" id="0783a24">此兒啼哭不肯住此。我等云何可共送還</a><a name="0783a25" id="0783a25">其外家。婿言。可爾。即共往送到已。父母及</a><a name="0783a26" id="0783a26">兒俱住門外。見家人出語言。汝可還向長</a><a name="0783a27" id="0783a27">者道。長者女將兒婿今在門外。父母聞已</a><a name="0783a28" id="0783a28">答言。可使二兒入。汝不須相見。長者即</a><a name="0783a29" id="0783a29">遣人迎二兒入。兒入已即以香湯洗浴。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240782c.htm'><img src='up.gif' border=0></a>
<a href='T240783b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>