<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0723b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷23)</font> 十七僧殘法之初 <font face='Arial'>T22, p0723b</h2></font><hr>
<span class='old'>
</a><a name="0723a28" id="0723a28">教。展轉懺悔。是比丘尼如是諫時。堅持不</a><a name="0723a29" id="0723a29">捨。是比丘尼應三諫。捨此事故。乃至三諫</span><a name="0723b01" id="0723b01">捨者善。不捨者是比丘尼。犯三法應捨僧伽</a><a name="0723b02" id="0723b02">婆尸沙(十三竟)</a><a name="0723b03" id="0723b03"><p>爾時佛在舍衛國祇樹給孤獨園。時有二比</a><a name="0723b04" id="0723b04">丘尼。一名蘇摩二名婆頗夷。常相親近住</a><a name="0723b05" id="0723b05">共作惡行。惡聲流布展轉共相覆罪。餘比丘</a><a name="0723b06" id="0723b06">尼語言。大姊。汝等二人。莫相親近共作惡</a><a name="0723b07" id="0723b07">行。惡聲流布展轉共相覆罪。汝等。若不相</a><a name="0723b08" id="0723b08">親近共作惡行。惡聲流布展轉共相覆罪者。</a><a name="0723b09" id="0723b09">於佛法中有增益安樂住。而彼猶故不改</a><a name="0723b10" id="0723b10">悔。時諸比丘尼聞。其中有少欲知足行頭</a><a name="0723b11" id="0723b11">陀樂學戒知慚愧者。嫌責蘇摩婆頗夷比</a><a name="0723b12" id="0723b12">丘尼。云何汝等。相親近共作惡行。惡聲流布</a><a name="0723b13" id="0723b13">展轉共相覆罪。餘比丘尼語言。大姊。汝莫</a><a name="0723b14" id="0723b14">相親近共作惡行。惡聲流布展轉共相覆罪。</a><a name="0723b15" id="0723b15">汝等。若不相親近共作惡行。惡聲流布共</a><a name="0723b16" id="0723b16">相覆罪。於佛法中有增益安樂住。而彼猶</a><a name="0723b17" id="0723b17">故不改悔。時諸比丘尼白諸比丘。諸比丘往</a><a name="0723b18" id="0723b18">白世尊。世尊爾時以此因緣集諸比丘僧。</a><a name="0723b19" id="0723b19">呵責蘇摩婆頗夷比丘尼。汝所為非。非威</a><a name="0723b20" id="0723b20">儀非沙門法非淨行非隨順行。所不應</a><a name="0723b21" id="0723b21">為。云何汝等。共相親近共作惡行。惡聲流</a><a name="0723b22" id="0723b22">布展轉共相覆罪。餘比丘尼語言。大姊。汝</a><a name="0723b23" id="0723b23">莫相親近共作惡行。惡聲流布莫展轉共</a><a name="0723b24" id="0723b24">相覆罪。汝等。若不相親近共作惡行。惡聲</a><a name="0723b25" id="0723b25">流布展轉共相覆罪。於佛法中有增益安</a><a name="0723b26" id="0723b26">樂住。而猶不改悔耶。時世尊以無數方便</a><a name="0723b27" id="0723b27">呵責已。告諸比丘。聽僧與蘇摩婆頗夷比</a><a name="0723b28" id="0723b28">丘尼作呵諫。捨此事故。白四羯磨應作如</a><a name="0723b29" id="0723b29">是呵諫。尼眾中應差堪能作羯磨人。如上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220723a.htm'><img src='up.gif' border=0></a>
<a href='T220723c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>