<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0579b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷9)</font> <font face='Arial'>T24, p0579b</h2></font><hr>
<span class='old'>
</a><a name="0579a28" id="0579a28">坐。在道路行借得臥具。咸應均分。理無獨</a><a name="0579a29" id="0579a29">用。若多得者別別與之。若一被者隨彼眠人。</span><a name="0579b01" id="0579b01">普皆通覆施主被帔。意為多人不應獨披經</a><a name="0579b02" id="0579b02">行。若是私衣披行無犯。不應一床二人同臥。</a><a name="0579b03" id="0579b03">有慚愧者無犯。若在行途得大床大帔。中</a><a name="0579b04" id="0579b04">間衣隔同臥非犯。不重壘木枯而坐。若有施</a><a name="0579b05" id="0579b05">主以衣物布地。延請法眾願為蹈者。苾芻應</a><a name="0579b06" id="0579b06">生愍念起無常想蹈之無犯。為令外道生信</a><a name="0579b07" id="0579b07">敬故。若有施主為請眾僧。須席褥時眾物應</a><a name="0579b08" id="0579b08">借。若自送來者善。若不爾者應鳴健稚。令</a><a name="0579b09" id="0579b09">門徒等更相率勵往彼取之。若施主自有私</a><a name="0579b10" id="0579b10">緣借褥席者。亦應與之。令一苾芻隨去守護。</a><a name="0579b11" id="0579b11">應在一邊自為念誦。若事了後應令送歸。有</a><a name="0579b12" id="0579b12">油膩污應澡豆洗。不淨污者應用土洗。在空</a><a name="0579b13" id="0579b13">露處聽法之時。若天雨者不應棄座而去。同</a><a name="0579b14" id="0579b14">座之人應共收舉師子座上以寶莊嚴。或俗</a><a name="0579b15" id="0579b15">人衣持用敷設作無常想。應坐非犯。於蘭若</a><a name="0579b16" id="0579b16">中信心施主為苾芻故造立寺舍。若須臥具</a><a name="0579b17" id="0579b17">應暫與之。若持送時遇天雨者。應安樹下以</a><a name="0579b18" id="0579b18">故衣覆。設會既了不肯還者。應強奪取。勿令</a><a name="0579b19" id="0579b19">散失。若於露處安瞻部光像。若逢天雨無</a><a name="0579b20" id="0579b20">未圓人。作大師心。宜應擎入。若軌範師。或親</a><a name="0579b21" id="0579b21">教師。晝日林中靜心住處。若有坐枯應為持</a><a name="0579b22" id="0579b22">返。若師自灑掃或縫衣時。應前白言。尊勿自</a><a name="0579b23" id="0579b23">勞。我當代作。若師自求福樂為先首。或眾差</a><a name="0579b24" id="0579b24">遣作縫衣人。不代無過。若苾芻習誦經時。應</a><a name="0579b25" id="0579b25">離聞處溫理舊業。勿惱傍人。若斷惑習定者。</a><a name="0579b26" id="0579b26">既受教法隨於一處靜意而思。若有俗人來</a><a name="0579b27" id="0579b27">請食者。應鳴健稚知時早去。隨自門徒應</a><a name="0579b28" id="0579b28">須檢察。眾首上座問客苾芻。同去食不。所有</a><a name="0579b29" id="0579b29">房門並牢閉不。苾芻無事不應斷食若輒斷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240579a.htm'><img src='up.gif' border=0></a>
<a href='T240579c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>