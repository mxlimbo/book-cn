<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0533a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷38)</font> 明一百四十一波夜提法之一 <font face='Arial'>T22, p0533a</h2></font><hr>
<span class='old'>
</a><a name="0532c28" id="0532c28">已不喜便作是言。短壽摩訶羅不識恩義。不</a><a name="0532c29" id="0532c29">應說者而說之。諸比丘尼呵言。阿梨耶。此上</span><a name="0533a01" id="0533a01">尊眾不得作此罵詈。即語比丘尼言。此短壽</a><a name="0533a02" id="0533a02">摩訶羅不知恩義。不應說者而說之。諸比</a><a name="0533a03" id="0533a03">丘尼語大愛道。大愛道即以是事往白世尊。</a><a name="0533a04" id="0533a04">佛言。呼來。來已問言。汝實爾不。答言實爾。</a><a name="0533a05" id="0533a05">佛言。此是惡事。從今日後不聽。比丘尼對面</a><a name="0533a06" id="0533a06">呵罵比丘。佛告大愛道。依止舍衛城住比丘</a><a name="0533a07" id="0533a07">尼皆悉令集。乃至已聞者當重聞。若比丘尼</a><a name="0533a08" id="0533a08">對面呵罵比丘者波夜提。比丘尼者如上說。</a><a name="0533a09" id="0533a09">對面者四目相對。呵罵者言。短壽摩訶羅不</a><a name="0533a10" id="0533a10">善不識恩義波夜提。波夜提者如上說。比丘</a><a name="0533a11" id="0533a11">尼不得對面呵罵比丘。若兄弟親里出家。其</a><a name="0533a12" id="0533a12">人不持戒行。亦不得呵罵。應當軟語教誨。若</a><a name="0533a13" id="0533a13">是年少者。應語沙路醯多。莫作此事。汝今不</a><a name="0533a14" id="0533a14">學何時當學耶。汝後弟子亦當學汝作不善。</a><a name="0533a15" id="0533a15">若老者。應語沙路醯多。汝今不學者待至老</a><a name="0533a16" id="0533a16">死時乃學耶。比丘亦不得對面呵罵。比丘尼</a><a name="0533a17" id="0533a17">言。剃髮婦女婬劮婦女。乃至言摩呵梨汝不</a><a name="0533a18" id="0533a18">善不知恩義。可得軟語教如上說。若比丘對</a><a name="0533a19" id="0533a19">面呵罵比丘尼越比尼罪。是故世尊說</a><a name="0533a20" id="0533a20"><p>佛住舍衛城。爾時比丘尼一歲二歲三歲便</a><a name="0533a21" id="0533a21">畜弟子。不知教誡。如天羊天牛而自放恣。</a><a name="0533a22" id="0533a22">淨戒不具足。威儀不具足。不知恭奉和上尼</a><a name="0533a23" id="0533a23">阿闍梨。不知供奉長老比丘尼。不知入聚</a><a name="0533a24" id="0533a24">落法阿練若法。不知入僧中法。不知著衣</a><a name="0533a25" id="0533a25">持缽。諸比丘尼以是因緣往白世尊。佛言。</a><a name="0533a26" id="0533a26">呼是比丘尼來。來已問言。汝實爾不。答言</a><a name="0533a27" id="0533a27">實爾。佛言。從今已後。不聽減十二雨畜弟子。</a><a name="0533a28" id="0533a28">佛告大愛道瞿曇彌。依止舍衛城比丘尼皆</a><a name="0533a29" id="0533a29">悉令集。乃至已聞者當重聞。若比丘尼減十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220532c.htm'><img src='up.gif' border=0></a>
<a href='T220533b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>