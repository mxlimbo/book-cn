<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1470 大比丘三千威儀 0920b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1470 大比丘三千威儀</font> <font face='Arial'>(卷2)</font> <font face='Arial'>T24, p0920b</h2></font><hr>
<span class='old'>
</a><a name="0920a28" id="0920a28">不能到清淨行慧者道。當護內外清淨。不垢</a><a name="0920a29" id="0920a29">不漏內外相應。是為能致清淨道者。是故當</span><a name="0920b01" id="0920b01">依當攝當護。是為缽事依者。當言數持視數</a><a name="0920b02" id="0920b02">著以時浣。比丘譬如賢者。亦世間處身。樂沐</a><a name="0920b03" id="0920b03">浴薰香衣服臥具。寧欲令身不安隱意不安</a><a name="0920b04" id="0920b04">隱。所有可意有破服。不設具堅安隱。亦不能</a><a name="0920b05" id="0920b05">致清淨慧者道中。若漏濕為虫所食腐。譬身</a><a name="0920b06" id="0920b06">若一處腐爛。從是不安隱。不致慧者道。譬身</a><a name="0920b07" id="0920b07">若一處。為虫所食瘡。若痛若痒。從是不安隱。</a><a name="0920b08" id="0920b08">不致慧者道。從上至竟依護內外洗淨。是為</a><a name="0920b09" id="0920b09">除貪亦少欲。使致賢者清淨。是為依事</a><a name="0920b10" id="0920b10"><p>依止阿闍梨教弟子。有十五事。一者比丘僧</a><a name="0920b11" id="0920b11">會時。當教如法視上下。二者比丘僧有令語</a><a name="0920b12" id="0920b12">使莫犯。三者當教隨順僧上下。四者當教令</a><a name="0920b13" id="0920b13">恭敬。五者當語國土方俗忌諱。所可食飯應</a><a name="0920b14" id="0920b14">爾不應爾。六者當語丐處。某處可往。某許不</a><a name="0920b15" id="0920b15">可往。七者若有賊盜。某處可逃。某處不可逃。</a><a name="0920b16" id="0920b16">八者病瘦當占視之。九者衣被破壞當給與。</a><a name="0920b17" id="0920b17">十者若有去住不得留難。十一者當相視人</a><a name="0920b18" id="0920b18">意。十二者當隨方便所住。十三者來有問當</a><a name="0920b19" id="0920b19">答讓。十四者欲澆灑地常當謙讓。十五者有</a><a name="0920b20" id="0920b20">過不得言我不復與卿語。是為依止阿闍梨</a><a name="0920b21" id="0920b21">法</a><a name="0920b22" id="0920b22"><p>弟子依止阿闍梨。有五事。一者當數往。二</a><a name="0920b23" id="0920b23">者往至戶當三彈指。三者入當頭面禮。四者</a><a name="0920b24" id="0920b24">長跪問消息。五者去當還出戶</a><a name="0920b25" id="0920b25"><p>復有五事。一者旦夕往問訊。二者師呼即著</a><a name="0920b26" id="0920b26">袈裟往。應不得單身著屐入。三者當掃地</a><a name="0920b27" id="0920b27">具澡水拂拭床席。四者若自有所作。若出入</a><a name="0920b28" id="0920b28">行止當報。五者往受經問解得不得。不應有</a><a name="0920b29" id="0920b29">恐意。是為五事。自依止阿闍梨法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240920a.htm'><img src='up.gif' border=0></a>
<a href='T240920c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>