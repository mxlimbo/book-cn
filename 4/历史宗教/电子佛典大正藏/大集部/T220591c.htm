<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0591c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷4)</font> 二十三僧殘法之一 <font face='Arial'>T22, p0591c</h2></font><hr>
<span class='old'>
</a><a name="0591b28" id="0591b28">家為道。獨在阿蘭若處樹下塚間。於夜過</a><a name="0591b29" id="0591b29">已而自稱言。甚樂甚樂。此跋提釋子將無自</span><a name="0591c01" id="0591c01">念。本在家時五欲自娛而自稱言甚樂耶。</a><a name="0591c02" id="0591c02">時諸比丘明旦詣世尊所。頭面禮足在一</a><a name="0591c03" id="0591c03">面坐。以此因緣具白世尊。世尊敕一比丘。</a><a name="0591c04" id="0591c04">汝可速喚跋提比丘來。比丘受教即便往</a><a name="0591c05" id="0591c05">喚跋提比丘言。世尊喚汝來。時跋提比丘即</a><a name="0591c06" id="0591c06">詣世尊所。頭面禮足在一面坐。世尊知而</a><a name="0591c07" id="0591c07">故問。云何跋提。汝實獨在阿蘭若處塚間</a><a name="0591c08" id="0591c08">樹下至中夜自稱言甚樂甚樂耶。跋提答</a><a name="0591c09" id="0591c09">言。實爾世尊。佛言。跋提。汝觀察何義而自</a><a name="0591c10" id="0591c10">稱言甚樂甚樂耶。跋提白佛言。我本在家</a><a name="0591c11" id="0591c11">時內外常以刀杖而自衛護。如是衛護猶</a><a name="0591c12" id="0591c12">有恐怖。懼有外怨賊而來侵奪我命。今</a><a name="0591c13" id="0591c13">我獨在阿蘭若處塚間樹下。至於中夜無</a><a name="0591c14" id="0591c14">有恐懼身毛不豎。大德。我念出離之樂。是</a><a name="0591c15" id="0591c15">故自稱言甚樂甚樂耳。世尊告言。善哉善哉</a><a name="0591c16" id="0591c16">族姓子。是汝所應以信出家樂清淨行。爾時</a><a name="0591c17" id="0591c17">世尊在羅閱祇耆闍崛山。時瓶沙王無子。時</a><a name="0591c18" id="0591c18">王即集能相婆羅門令占相諸夫人。語言。</a><a name="0591c19" id="0591c19">汝占此諸夫人何者應生子。婆羅門占相</a><a name="0591c20" id="0591c20">言。此少壯夫人當生子而是王怨。王聞是</a><a name="0591c21" id="0591c21">語已。於其夜與此夫人交會。即便有娠。</a><a name="0591c22" id="0591c22">後生男顏容端正。未生子時婆羅門記言。當</a><a name="0591c23" id="0591c23">是王怨。因此立字名未生怨。然此王子年</a><a name="0591c24" id="0591c24">漸長大。提婆達以神通力使王子信樂。提</a><a name="0591c25" id="0591c25">婆達念言。我欲畜徒眾。爾時世尊在拘睒</a><a name="0591c26" id="0591c26">毘國。時彼國中有人。名迦休拘羅子。命終</a><a name="0591c27" id="0591c27">未久生化自在天中。時迦休天子中夜時</a><a name="0591c28" id="0591c28">來至大目揵連所。頭面禮足在一面立。</a><a name="0591c29" id="0591c29">白目連言。提婆達心欲為惡。而生念言。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220591b.htm'><img src='up.gif' border=0></a>
<a href='T220592a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>