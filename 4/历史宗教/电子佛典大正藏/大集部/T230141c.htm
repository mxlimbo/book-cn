<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0141c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷20)</font> 七滅諍法初 <font face='Arial'>T23, p0141c</h2></font><hr>
<span class='old'>
</a><a name="0141b28" id="0141b28">自言罪。我今何不往舍衛國詣佛所。是比丘</a><a name="0141b29" id="0141b29">於王舍城隨意住已。持衣缽遊行向舍衛國</span><a name="0141c01" id="0141c01">詣佛所。諸佛常法有客比丘來。以如是語勞</a><a name="0141c02" id="0141c02">問。忍不足不。乞食不乏。道路不疲耶。爾時</a><a name="0141c03" id="0141c03">佛問客比丘。忍不足不。乞食不難。道路不</a><a name="0141c04" id="0141c04">疲耶客比丘言。忍足乞食不難道路不疲。即</a><a name="0141c05" id="0141c05">以上事向佛廣說。佛知故問是比丘。六群比</a><a name="0141c06" id="0141c06">丘何故與汝作不見擯。比丘白佛言。世尊。無</a><a name="0141c07" id="0141c07">因緣本末。我不自言罪。強為我作不見擯。佛</a><a name="0141c08" id="0141c08">言。若六群比丘。無因緣本末。汝不自言罪。</a><a name="0141c09" id="0141c09">強為汝作不見擯者。汝莫愁憂。我當與汝作</a><a name="0141c10" id="0141c10">法伴佐助汝。佛言。從今聽自言滅諍法。用是</a><a name="0141c11" id="0141c11">自言滅諍。眾僧中種種事起應滅。自言滅諍。</a><a name="0141c12" id="0141c12">有十種非法十種如法。十種非法者。若比丘</a><a name="0141c13" id="0141c13">犯波羅夷罪。自言不犯。眾僧問言。汝自說犯</a><a name="0141c14" id="0141c14">不。自言不犯。是名非法。又比丘犯僧伽婆</a><a name="0141c15" id="0141c15">尸沙波逸提波羅提提舍尼突吉羅。自言不</a><a name="0141c16" id="0141c16">犯。眾僧問言。汝自說犯不。自言不犯。是名</a><a name="0141c17" id="0141c17">非法。又比丘不犯波羅夷。自言我犯。眾僧</a><a name="0141c18" id="0141c18">問言。汝自說犯波羅夷不。自言我犯波羅夷。</a><a name="0141c19" id="0141c19">是名非法。又比丘不犯僧伽婆尸沙波逸提</a><a name="0141c20" id="0141c20">波羅提提舍尼突吉羅。自言我犯。眾僧問言。</a><a name="0141c21" id="0141c21">汝自說犯不。自言我犯。是名十非法。十種</a><a name="0141c22" id="0141c22">如法者。有比丘犯波羅夷。自言我犯波羅</a><a name="0141c23" id="0141c23">夷。眾僧問言。汝自說犯不。自言我犯。是名</a><a name="0141c24" id="0141c24">如法。又比丘犯僧伽婆尸沙波逸提波羅提</a><a name="0141c25" id="0141c25">提舍尼突吉羅。自言我犯。眾僧問言。汝自說</a><a name="0141c26" id="0141c26">犯不。自言我犯。是名如法。又比丘不犯波</a><a name="0141c27" id="0141c27">羅夷。自言不犯波羅夷。眾僧問言。汝自說犯</a><a name="0141c28" id="0141c28">不。自言不犯。是名如法。又比丘不犯僧伽</a><a name="0141c29" id="0141c29">婆尸沙波逸提波羅提提舍尼突吉羅。自言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230141b.htm'><img src='up.gif' border=0></a>
<a href='T230142a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>