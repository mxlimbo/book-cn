<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0427a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷3)</font> <font face='Arial'>T24, p0427a</h2></font><hr>
<span class='old'>
</a><a name="0426c28" id="0426c28">揩者。是破戒人行罪惡法。汝等當知。不應師</a><a name="0426c29" id="0426c29">子與彼野干而為給事</span><a name="0427a01" id="0427a01"><p>緣處同前。有一長者。娶妻未久誕生一息。年</a><a name="0427a02" id="0427a02">既長大。於善說法律而為出家。常求勝已尋</a><a name="0427a03" id="0427a03">義他方博學多聞。還來至此室羅伐城。父聞</a><a name="0427a04" id="0427a04">子至。便詣其所共相問訊。是時苾芻即為其</a><a name="0427a05" id="0427a05">父略宣法要。勸歸三寶受五學處。後於異</a><a name="0427a06" id="0427a06">時。復為其父說七有事福業功德。父聞子說</a><a name="0427a07" id="0427a07">深生敬信。作如是言。尊者當知。我今亦願</a><a name="0427a08" id="0427a08">作七有事福業功德。彼便答言。可隨意作。父</a><a name="0427a09" id="0427a09">便問言。先作何事。答曰。當為僧伽營理浴室。</a><a name="0427a10" id="0427a10">聞已還家營理事畢。來報子曰。尊者。當稱我</a><a name="0427a11" id="0427a11">名請佛及僧就舍澡洗。其子聞已。即詣佛所</a><a name="0427a12" id="0427a12">稱父名字。而為請佛。時彼長者發深信心。自</a><a name="0427a13" id="0427a13">為苾芻香油塗身。以米屑揩去澡浴事畢。報</a><a name="0427a14" id="0427a14">其子曰。我極疲勞為我塗背。其子答曰。世尊</a><a name="0427a15" id="0427a15">於此已制學處。父便問曰。所制學處其事云</a><a name="0427a16" id="0427a16">何。答曰。勿以師子供侍野干。故我不應而為</a><a name="0427a17" id="0427a17">執事。父問子曰。誰是師子誰為野干。子答</a><a name="0427a18" id="0427a18">父言。我是師子父是野干。父曰。斯為妙事。以</a><a name="0427a19" id="0427a19">我野干能生師子。時諸苾芻以緣白佛。佛言。</a><a name="0427a20" id="0427a20">凡是父母於其子處能為難事荷負眾苦。假</a><a name="0427a21" id="0427a21">令父母是極破戒。其子亦應為作供侍。是故</a><a name="0427a22" id="0427a22">我聽於其五處縱極破戒應為供給。所謂父</a><a name="0427a23" id="0427a23">母親教師軌範師及諸病人。爾時佛在室羅</a><a name="0427a24" id="0427a24">伐城。有一長者。於阿蘭若處造立其舍。令諸</a><a name="0427a25" id="0427a25">苾芻隨緣乞食依此而住。時乞食者鬚髮既</a><a name="0427a26" id="0427a26">長。詣長者處長者見已問言。聖者。何故鬚髮</a><a name="0427a27" id="0427a27">如是太長。答言。賢首。無淨髮人。長者告曰。</a><a name="0427a28" id="0427a28">我遣人來可令除髮。其剃髮人詣苾芻所。於</a><a name="0427a29" id="0427a29">臥褥上令彼剃髮。時彼長者作是思惟。應觀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240426c.htm'><img src='up.gif' border=0></a>
<a href='T240427b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>