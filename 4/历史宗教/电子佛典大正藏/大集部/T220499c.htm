<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0499c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷34)</font> 明威儀法之一 四提舍尼初 <font face='Arial'>T22, p0499c</h2></font><hr>
<span class='old'>
</a><a name="0499b28" id="0499b28">若上座自誦。若餘人誦。若和合竟夜說法論</a><a name="0499b29" id="0499b29">議問答咒願。上座布薩法應如是。若不爾</span><a name="0499c01" id="0499c01">者越威儀法</a><a name="0499c02" id="0499c02"><p>佛住。舍衛城。爾時比丘僧集欲作布薩。第一</a><a name="0499c03" id="0499c03">上座來。第二上座不來。時檀越持物來欲布</a><a name="0499c04" id="0499c04">施。問僧集未。答言未集。問誰不來。答言。第</a><a name="0499c05" id="0499c05">二上座不來。檀越嫌言。我欲少有所施。第</a><a name="0499c06" id="0499c06">二上座不來。待良久不來。便布施而去。第二</a><a name="0499c07" id="0499c07">上座逼暮方來。上座嫌言。世尊獨制我。第二</a><a name="0499c08" id="0499c08">上座便不問耶。諸比丘以是因緣往白世尊。</a><a name="0499c09" id="0499c09">佛言。呼是比丘來。來已佛問比丘。汝實爾不。</a><a name="0499c10" id="0499c10">答言實爾。佛言。從今日後。布薩時第二上座</a><a name="0499c11" id="0499c11">亦應如是知。云何如是知。一切如上座中廣</a><a name="0499c12" id="0499c12">說。但以第二上座為異耳。若僧上座不能者。</a><a name="0499c13" id="0499c13">第二上座應知。若不如是者越威儀法</a><a name="0499c14" id="0499c14"><p>佛住舍衛城。爾時比丘僧集欲作布薩。上座</a><a name="0499c15" id="0499c15">第二上座來。餘人彷徉不時來集。上座第二</a><a name="0499c16" id="0499c16">上座嫌言。世尊獨制我。不制餘人耶。諸比丘</a><a name="0499c17" id="0499c17">以是因緣。往白世尊。佛言。呼是諸比丘來。來</a><a name="0499c18" id="0499c18">已佛問。汝實爾不。答言。實爾世尊。佛言。從</a><a name="0499c19" id="0499c19">今日後。布薩事一切僧應如是知。云何如是</a><a name="0499c20" id="0499c20">應知。月一日二日乃至十四日十五日。布薩</a><a name="0499c21" id="0499c21">中間布薩日處所應知。若人問今是幾日。不</a><a name="0499c22" id="0499c22">得逆問昨日是幾日。要當知。若恐忘者。應作</a><a name="0499c23" id="0499c23">籌繩穿懸講堂前若食廚前。直月知事人日</a><a name="0499c24" id="0499c24">過一籌。布薩日廣誦五篇戒乃至四事及偈。</a><a name="0499c25" id="0499c25">餘者僧常聞。一切如上座中廣說。但一切為</a><a name="0499c26" id="0499c26">異。若上座第二上座復不能者。餘一切盡應</a><a name="0499c27" id="0499c27">知。若不如是越威儀法</a><a name="0499c28" id="0499c28"><p>佛住舍衛城。爾時祇洹精舍檀越設供飯比</a><a name="0499c29" id="0499c29">丘僧。第一上座不來。羹飯已冷。檀越言。比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220499b.htm'><img src='up.gif' border=0></a>
<a href='T220500a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>