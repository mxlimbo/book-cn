<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0762b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷28)</font> 一百七十八單提法之一 <font face='Arial'>T22, p0762b</h2></font><hr>
<span class='old'>
</a><a name="0762a28" id="0762a28">所為非。非威儀非沙門法。非淨行非隨順</a><a name="0762a29" id="0762a29">行。所不應為。云何汝等。愚癡從僧乞授</span><a name="0762b01" id="0762b01">人具足戒。諸比丘尼諫言。汝妹止。勿求</a><a name="0762b02" id="0762b02">眾僧乞授人具足戒。便言。諸比丘尼有愛</a><a name="0762b03" id="0762b03">有恚有怖有癡。所愛者便聽。不愛者不</a><a name="0762b04" id="0762b04">聽。世尊以無數方便呵責已。告諸比丘。此</a><a name="0762b05" id="0762b05">比丘尼。多種有漏處最初犯戒。自今已去與</a><a name="0762b06" id="0762b06">比丘尼結戒。集十句義乃至正法久住。欲</a><a name="0762b07" id="0762b07">說戒者當如是說。若比丘尼。僧不聽。授人</a><a name="0762b08" id="0762b08">具足戒。便言。眾僧有愛有恚有怖有癡。欲</a><a name="0762b09" id="0762b09">聽者便聽不欲聽者便不聽波逸提。比丘</a><a name="0762b10" id="0762b10">尼義如上。僧者如上。不聽者。眾僧語言。妹</a><a name="0762b11" id="0762b11">止。不須授人具足戒。彼以不得授人具</a><a name="0762b12" id="0762b12">足戒故便言。諸比丘尼。有愛有恚有怖有</a><a name="0762b13" id="0762b13">癡。所愛者便聽。不愛者便不聽。若說而了</a><a name="0762b14" id="0762b14">了者波逸提。不了了者突吉羅。比丘突吉羅。</a><a name="0762b15" id="0762b15">是謂為犯。不犯者。其事實爾。有愛有恚有</a><a name="0762b16" id="0762b16">怖有癡。愛者便聽。不愛者不聽。彼人</a><a name="0762b17" id="0762b17">便作是語。有愛有恚有怖有癡。愛者便聽。</a><a name="0762b18" id="0762b18">不愛者不聽。若戲笑語。疾疾語。屏處語。若</a><a name="0762b19" id="0762b19">夢中語。欲說此乃錯說彼無犯。無犯者。最</a><a name="0762b20" id="0762b20">初未制戒。癡狂心亂痛惱所纏(三十三)</a><a name="0762b21" id="0762b21"><p>爾時婆伽婆。在舍衛國祇樹給孤獨園。時諸</a><a name="0762b22" id="0762b22">比丘尼。聞世尊制戒聽度人授具足戒。而</a><a name="0762b23" id="0762b23">父母夫主不聽。輒便度與授具足戒。與授</a><a name="0762b24" id="0762b24">具足戒已。父母夫主皆來將去。時諸比丘尼</a><a name="0762b25" id="0762b25">聞。其中有少欲知足行頭陀樂學戒知慚</a><a name="0762b26" id="0762b26">愧者。呵責言。汝等云何。世尊制戒聽度人。</a><a name="0762b27" id="0762b27">父母夫主不聽而度。使父母夫主還將</a><a name="0762b28" id="0762b28">去耶。時諸比丘尼往白諸比丘。諸比丘</a><a name="0762b29" id="0762b29">往白世尊。世尊以此因緣集比丘僧。呵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220762a.htm'><img src='up.gif' border=0></a>
<a href='T220762c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>