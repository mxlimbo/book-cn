<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0093c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷13)</font> 明九十波夜提法之一 <font face='Arial'>T23, p0093c</h2></font><hr>
<span class='old'>
</a><a name="0093b28" id="0093b28">訶已。向佛廣說。佛以是事集比丘僧。佛以</a><a name="0093b29" id="0093b29">種種因緣訶責。云何名比丘。自共百人二百</span><a name="0093c01" id="0093c01">三百四百五百比丘恭敬圍繞。別受供養前</a><a name="0093c02" id="0093c02">食後食怛缽那。諸上座長老比丘得佛法味</a><a name="0093c03" id="0093c03">久修梵行。是諸比丘入城乞食。得宿冷飯或</a><a name="0093c04" id="0093c04">不得。或得臭糗或不得。如是麤食或飽不</a><a name="0093c05" id="0093c05">飽。種種因緣訶已語諸比丘。從今以二利</a><a name="0093c06" id="0093c06">因緣故。遮別眾食。聽三人共食。一利者隨護</a><a name="0093c07" id="0093c07">檀越以憐愍故。二利者破諸惡欲比丘力勢</a><a name="0093c08" id="0093c08">故。莫令惡欲人別作眾別作法與僧共諍。以</a><a name="0093c09" id="0093c09">十利故與比丘結戒。從今是戒應如是說。若</a><a name="0093c10" id="0093c10">比丘別眾食波逸提。別眾食者。極少乃至四</a><a name="0093c11" id="0093c11">比丘共一處食。波逸提者。煮燒覆障。若不</a><a name="0093c12" id="0093c12">悔過。能障礙道。是中犯者。若四比丘別眾</a><a name="0093c13" id="0093c13">食波逸提。若三比丘別共一處食。第四人取</a><a name="0093c14" id="0093c14">食分不犯</a><a name="0093c15" id="0093c15"><p>佛在王舍城。爾時諸病比丘。以乞食因緣故。</a><a name="0093c16" id="0093c16">苦惱疲悴。城中有居士。見已問言。汝等苦</a><a name="0093c17" id="0093c17">惱耶。答言苦惱。何因緣故。答言。我等有病。</a><a name="0093c18" id="0093c18">以乞食因緣故苦惱。諸居士言。汝等病者。我</a><a name="0093c19" id="0093c19">今請汝。諸有病者來我舍食。諸比丘言。佛未</a><a name="0093c20" id="0093c20">聽病因緣故別眾食。諸比丘不知云何。是事</a><a name="0093c21" id="0093c21">白佛。佛以是事集比丘僧。種種因緣讚戒讚</a><a name="0093c22" id="0093c22">持戒。讚戒讚持戒已。語諸比丘。從今聽諸病</a><a name="0093c23" id="0093c23">比丘別眾食。從今是戒應如是說。若比丘別</a><a name="0093c24" id="0093c24">眾食波逸提。除因緣。因緣者。病時。病者。</a><a name="0093c25" id="0093c25">若比丘風冷熱盛。是名為病。是中犯者。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230093b.htm'><img src='up.gif' border=0></a>
<a href='T230094a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>