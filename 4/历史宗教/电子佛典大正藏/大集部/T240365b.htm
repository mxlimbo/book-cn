<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0365b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷32)</font> 第六門第四子攝之餘明佛從天下等事 <font face='Arial'>T24, p0365b</h2></font><hr>
<span class='old'>
</a><a name="0365a28" id="0365a28"><p>第七門第七子攝頌曰</a><a name="0365a29" id="0365a29"><p class='lg'>　　沽酒婬女舍　　　途中不觸女</span><br><a name="0365b01" id="0365b01">　　隨時開內衣　　　歌舞不應作　</p></a><a name="0365b02" id="0365b02"><p>緣處同前。時吐羅難陀苾芻尼。於小食時著</a><a name="0365b03" id="0365b03">衣持缽次第乞食。見一俗女著妙衣瓔。問曰</a><a name="0365b04" id="0365b04">少女因何得此上妙衣瓔。答言聖者我因沽</a><a name="0365b05" id="0365b05">酒得此衣瓔尼便作念此好方便。心緣不捨</a><a name="0365b06" id="0365b06">前行乞食。又逢一女著弊故衣羸弱而去。問</a><a name="0365b07" id="0365b07">曰汝屬誰家。答言聖者我無所屬。但得衣食</a><a name="0365b08" id="0365b08">我即與作。尼曰若爾何不沽酒。答言聖者如</a><a name="0365b09" id="0365b09">我之類豈能沽酒。凡沽酒家須得寬宅。床榻</a><a name="0365b10" id="0365b10">座席盞杓盤樽。錢本多停供承如法。客來無</a><a name="0365b11" id="0365b11">乏方有利潤。尼曰若爾所須之物我為汝辦。</a><a name="0365b12" id="0365b12">所得之財能與我不。答言我與。便近尼寺造</a><a name="0365b13" id="0365b13">一大宅。所須調度皆悉與之。多與本錢令其</a><a name="0365b14" id="0365b14">沽酒。諸有飲者多來於此。餘沽酒家皆起</a><a name="0365b15" id="0365b15">嫉妒。時吐羅難陀苾芻尼多獲財利。後時王</a><a name="0365b16" id="0365b16">設大會皆喚沽酒家。諸人報言。吐羅難陀苾</a><a name="0365b17" id="0365b17">芻尼寺邊。有大店肆多酤美酒。諸人皆飲多</a><a name="0365b18" id="0365b18">收利物。何不喚來偏苦我等。使者既聞往擒</a><a name="0365b19" id="0365b19">其女。即便大叫告言。聖者吐羅難陀。王家使</a><a name="0365b20" id="0365b20">人枉相牽捉願見出來。尼聞速出便即罵言。</a><a name="0365b21" id="0365b21">儜惡物汝何所為牽我女兒。使者答言聖者</a><a name="0365b22" id="0365b22">豈合置店沽酒耶。報曰我以腳蹋怨家項上。</a><a name="0365b23" id="0365b23">作沽酒業何關汝事。問言聖者亦有怨家乎。</a><a name="0365b24" id="0365b24">答曰汝即是怨將我女去因此鬥諍。諸長者婆</a><a name="0365b25" id="0365b25">羅門見。問言何故廣說其事共作譏嫌。諸釋</a><a name="0365b26" id="0365b26">迦女自為掉舉作非法事。禿沙門女不遵淨</a><a name="0365b27" id="0365b27">行而為沽酒。苾芻以緣白佛。佛作是念吐羅</a><a name="0365b28" id="0365b28">難陀尼。所為之事非釋女法。從今已去苾芻</a><a name="0365b29" id="0365b29">尼不應沽酒。若沽者得越法罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240365a.htm'><img src='up.gif' border=0></a>
<a href='T240365c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>