<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0615c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷8)</font> 三十捨墮法之一 <font face='Arial'>T22, p0615c</h2></font><hr>
<span class='old'>
</a><a name="0615b28" id="0615b28">言莫還。若轉作淨施。若遣與人若數數</a><a name="0615b29" id="0615b29">敷壞一切突吉羅。比丘尼突吉羅式叉摩那</span><a name="0615c01" id="0615c01">沙彌沙彌尼突吉羅。是謂為犯。不犯者。若</a><a name="0615c02" id="0615c02">二分黑三分白四分尨作新臥具。若白不足</a><a name="0615c03" id="0615c03">以尨足之。若作純尨者。若得已成者。若割</a><a name="0615c04" id="0615c04">截壞。若作壞色。若作枕。若作褥。若作臥</a><a name="0615c05" id="0615c05">氈。若作小方坐具。若作襯缽裹氈。若作剃</a><a name="0615c06" id="0615c06">刀囊。或作[<a href='javascript:showpic("images/034200.gif")'>袖-由+末</a>]。或作攝熱巾。或作裹革屣</a><a name="0615c07" id="0615c07">巾。一切不犯。不犯者。最初未制戒。癡狂心</a><a name="0615c08" id="0615c08">亂痛惱所纏(十三竟)</a><a name="0615c09" id="0615c09"><p>爾時佛在舍衛國祇樹給孤獨園。時六群</a><a name="0615c10" id="0615c10">比丘嫌臥具或重或輕。或嫌薄或嫌厚。不</a><a name="0615c11" id="0615c11">捨故臥具更作新者。彼如是常營求臥具</a><a name="0615c12" id="0615c12">藏積眾多。時諸比丘聞。中有少欲知足行頭</a><a name="0615c13" id="0615c13">陀樂學戒知慚愧者。嫌責六群比丘言。</a><a name="0615c14" id="0615c14">云何嫌故臥具。或輕或重或薄或厚。不捨</a><a name="0615c15" id="0615c15">故者而更作新臥具臥具眾多。嫌責已往</a><a name="0615c16" id="0615c16">世尊所。頭面禮足在一面坐。以此因緣具</a><a name="0615c17" id="0615c17">白世尊。世尊以此因緣集比丘僧。無數方</a><a name="0615c18" id="0615c18">便訶責六群比丘。汝所為非。非威儀非沙</a><a name="0615c19" id="0615c19">門法非淨行非隨順行。所不應為。云何</a><a name="0615c20" id="0615c20">六群比丘嫌臥具或輕或重或薄或厚。作新</a><a name="0615c21" id="0615c21">臥具而藏積眾多。時世尊以無數方便呵</a><a name="0615c22" id="0615c22">責已。告諸比丘言。此六群比丘癡人多種</a><a name="0615c23" id="0615c23">有漏處最初犯戒。自今已去與比丘結戒。集</a><a name="0615c24" id="0615c24">十句義乃至正法久住。欲說戒者當如是</a><a name="0615c25" id="0615c25">說。若比丘作新臥具持至六年若減六年。</a><a name="0615c26" id="0615c26">不捨故更作新臥具尼薩耆波逸提。如是</a><a name="0615c27" id="0615c27">世尊與比丘結戒。時有比丘得乾痟病。有</a><a name="0615c28" id="0615c28">糞掃臥具極重。有小因緣欲出人間慢行。</a><a name="0615c29" id="0615c29">內自思念。世尊制戒。若比丘作新臥具持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220615b.htm'><img src='up.gif' border=0></a>
<a href='T220616a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>