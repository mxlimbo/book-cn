<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0230a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷6)</font> 第一門第六子攝頌之餘 <font face='Arial'>T24, p0230a</h2></font><hr>
<span class='old'>
</a><a name="0229c28" id="0229c28"><p>若僧伽與作畜杖羯磨已。柱杖者無犯</a><a name="0229c29" id="0229c29"><p>緣在王舍城時。諸苾芻老瘦無力。加以風</span><a name="0230a01" id="0230a01">疾。於鷲峰山。或時上下腳跌倒地。澡罐君持</a><a name="0230a02" id="0230a02">悉皆破碎。苾芻白佛。佛言。苾芻應持網絡。</a><a name="0230a03" id="0230a03">六眾聞已以五色線而為網絡。俗旅譏嫌。問</a><a name="0230a04" id="0230a04">答因緣廣如畜杖。如若杖絡二皆須者。合作</a><a name="0230a05" id="0230a05">羯磨此亦無過。既得法已任持非犯</a><a name="0230a06" id="0230a06"><p>緣在室羅伐城。時有苾芻食噉蒜已。來詣佛</a><a name="0230a07" id="0230a07">所禮佛隻足。在一面立。佛言苾芻。可坐一心</a><a name="0230a08" id="0230a08">聽我說法。時彼苾芻聞佛敕已。重禮世尊一</a><a name="0230a09" id="0230a09">邊而坐。佛為說法。彼聽法時數便迴面。恐</a><a name="0230a10" id="0230a10">有惡氣輕觸尊儀。如是再三。佛言。苾芻汝當</a><a name="0230a11" id="0230a11">一心聽我所說。苾芻亦復再三向外迴面。便</a><a name="0230a12" id="0230a12">禮佛足奉辭而去。爾時世尊知而故問。阿難</a><a name="0230a13" id="0230a13">陀何故彼苾芻。聽我法時數數迴面。阿難陀</a><a name="0230a14" id="0230a14">言。由彼噉蒜恐觸尊儀。故數迴面。佛告阿</a><a name="0230a15" id="0230a15">難陀。諸苾芻輩有食蒜耶。阿難陀言有。佛</a><a name="0230a16" id="0230a16">言。由彼食蒜障入聖道。向不食蒜者聽我說</a><a name="0230a17" id="0230a17">法。以金剛智杵。摧壞二十身見大山。得預流</a><a name="0230a18" id="0230a18">果。是故阿難陀。從今以往制諸苾芻。不應食</a><a name="0230a19" id="0230a19">蒜及蔥韭類。食者得越法罪。于時舍利子</a><a name="0230a20" id="0230a20">在眾中坐。便作是念。今此苾芻不得見諦。明</a><a name="0230a21" id="0230a21">當見不。即便觀察。明亦無緣能見諦理。即更</a><a name="0230a22" id="0230a22">深入第四靜慮。觀其後際。亦不見彼證聖之</a><a name="0230a23" id="0230a23">日。即從定起式漏曰</a><a name="0230a24" id="0230a24"><p class='lg'>　　由於少時間　　　散念不專注</a><br><a name="0230a25" id="0230a25">　　令彼未來世　　　不見真諦理　</p></a><a name="0230a26" id="0230a26"><p>爾時世尊。知舍利子心所念已。告言。舍利子。</a><a name="0230a27" id="0230a27">汝今不應於佛境界而輒思量。此乃超過一</a><a name="0230a28" id="0230a28">切聲聞獨覺境界。然於未來有佛出世。名一</a><a name="0230a29" id="0230a29">切尊。此人於彼佛法之中。出家修行斷盡諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240229c.htm'><img src='up.gif' border=0></a>
<a href='T240230b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>