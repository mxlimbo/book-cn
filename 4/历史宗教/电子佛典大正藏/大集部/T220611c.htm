<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0611c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷7)</font> 三十捨墮法之一 <font face='Arial'>T22, p0611c</h2></font><hr>
<span class='old'>
</a><a name="0611b28" id="0611b28"><p>爾時佛在舍衛國祇樹給孤獨園。時乞食比</a><a name="0611b29" id="0611b29">丘時到著衣持缽入舍衛城乞食。以次行</span><a name="0611c01" id="0611c01">乞到居士家。聞居士夫婦二人共議。跋難陀</a><a name="0611c02" id="0611c02">釋子是我等知舊。當買如是衣與。復聞</a><a name="0611c03" id="0611c03">異處居士夫婦二人共議。跋難陀是我等</a><a name="0611c04" id="0611c04">知舊。當買如是衣與。時彼乞食比丘。乞食</a><a name="0611c05" id="0611c05">已還出舍衛城。往到僧伽藍中。見跋難陀</a><a name="0611c06" id="0611c06">釋子語言。尊者大福德人。跋難陀問言。汝</a><a name="0611c07" id="0611c07">以何事稱我大福德人。報言。我向者入舍</a><a name="0611c08" id="0611c08">衛城乞食。以次行乞到一居士家聞夫婦</a><a name="0611c09" id="0611c09">二人共議。跋難陀釋子是我知舊當買如是</a><a name="0611c10" id="0611c10">衣與。復聞異居士家夫婦共議。跋難陀是我</a><a name="0611c11" id="0611c11">知舊。當買如是衣與。跋難陀問言。為實</a><a name="0611c12" id="0611c12">爾不。報言實爾。復問。居士家在何處門戶</a><a name="0611c13" id="0611c13">那向。報言。在某處門戶向某方跋難陀語</a><a name="0611c14" id="0611c14">彼比丘言。此諸居士實是我檀越常供養供</a><a name="0611c15" id="0611c15">給我。明日晨朝著衣持缽入舍衛城。到彼</a><a name="0611c16" id="0611c16">二居士家語言。汝等諸人實欲與我作衣</a><a name="0611c17" id="0611c17">耶。居士報言。屏處有如是語。跋難陀釋子</a><a name="0611c18" id="0611c18">語言。若欲與我作衣者。可共作一衣與</a><a name="0611c19" id="0611c19">我。極使廣大堅緻。中我受持。若不中受</a><a name="0611c20" id="0611c20">持非我所須。居士聞之即共譏嫌。跋難</a><a name="0611c21" id="0611c21">陀釋子不知厭足無有慚愧。外自稱言我</a><a name="0611c22" id="0611c22">知正法。如是貪求不知止足何有正法。施</a><a name="0611c23" id="0611c23">者雖無厭而受者應知足。屏處言語而來</a><a name="0611c24" id="0611c24">求索。時乞食比丘聞之。呵責跋難陀釋子。</a><a name="0611c25" id="0611c25">云何強從人索衣。時彼乞食比丘還出城</a><a name="0611c26" id="0611c26">至僧伽藍中。以此因緣向諸比丘說。諸比</a><a name="0611c27" id="0611c27">丘聞。中有少欲知足行頭陀樂學戒知慚</a><a name="0611c28" id="0611c28">愧者。嫌責跋難陀釋子。汝云何強從人索</a><a name="0611c29" id="0611c29">衣。呵已往世尊所。頭面禮足具白世尊。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220611b.htm'><img src='up.gif' border=0></a>
<a href='T220612a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>