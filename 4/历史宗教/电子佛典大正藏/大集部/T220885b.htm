<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0885b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷44)</font> <font face='Arial'>T22, p0885b</h2></font><hr>
<span class='old'>
</a><a name="0885a28" id="0885a28">我今不能自知是犯非犯是舉非舉。為如法</a><a name="0885a29" id="0885a29">舉羯磨成就。為不如法舉羯磨不成就。我今</span><a name="0885b01" id="0885b01">寧可往瞻婆世尊所以此因緣具白世</a><a name="0885b02" id="0885b02">尊。世尊若有言教。隨世尊所教我當施行</a><a name="0885b03" id="0885b03"><p>爾時此舊比丘持衣缽。詣瞻婆往世尊所。</a><a name="0885b04" id="0885b04">頭面作禮已卻住一面。爾時世尊慰勞客比</a><a name="0885b05" id="0885b05">丘。乞求易得不。住止和合不。道路不疲極</a><a name="0885b06" id="0885b06">不。答言。住止和合乞求易得道路不疲極。</a><a name="0885b07" id="0885b07">汝比丘從何所來。彼比丘言。我在伽尸國</a><a name="0885b08" id="0885b08">婆娑婆聚落。於異住處舊比丘常接眾客</a><a name="0885b09" id="0885b09">所須。猶如泉水。若未來有客比丘來者。供</a><a name="0885b10" id="0885b10">給所須飲食若作粥洗浴具。後有眾多比丘。</a><a name="0885b11" id="0885b11">在伽尸國人間慢行至婆娑婆聚落。我時即</a><a name="0885b12" id="0885b12">供給所須飲食若作粥洗浴具。大德。我時作</a><a name="0885b13" id="0885b13">如是念。我不能常至白衣家乞索飲食所</a><a name="0885b14" id="0885b14">須之具。此諸客比丘今已懈息。本未有知</a><a name="0885b15" id="0885b15">識。今已有知識。我今寧可不復求索。於是</a><a name="0885b16" id="0885b16">即止彼客比丘作如是語舊比丘憎我等。</a><a name="0885b17" id="0885b17">先常供給我所須飲食作粥洗浴具。今不復</a><a name="0885b18" id="0885b18">供給我曹。寧可舉彼比丘罪。即便共和合</a><a name="0885b19" id="0885b19">共舉。大德。我作如是念。不能知是犯非犯</a><a name="0885b20" id="0885b20">是舉非舉為是如法舉羯磨成就。為是不如</a><a name="0885b21" id="0885b21">法舉羯磨不成就耶。我寧可往瞻婆城</a><a name="0885b22" id="0885b22">詣世尊所以此因緣具白世尊。世尊若有</a><a name="0885b23" id="0885b23">言教。隨世尊教施行佛告彼比丘。汝比丘</a><a name="0885b24" id="0885b24">無犯非犯非舉不成舉非法舉。汝比丘羯磨</a><a name="0885b25" id="0885b25">不成就。汝比丘可還去。至婆娑婆聚落。還</a><a name="0885b26" id="0885b26">供給眾客所須。猶如泉水。比丘我共汝作</a><a name="0885b27" id="0885b27">伴。如法非不如法。時彼客比丘。從婆娑婆</a><a name="0885b28" id="0885b28">聚落人間慢行。至伽尸國往世尊所。頭面</a><a name="0885b29" id="0885b29">禮足卻住一面<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220885a.htm'><img src='up.gif' border=0></a>
<a href='T220885c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>