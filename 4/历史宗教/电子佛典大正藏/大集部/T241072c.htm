<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1072c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷7)</font> 業品第二十四之一 <font face='Arial'>T24, p1072c</h2></font><hr>
<span class='old'>
</a><a name="1072b28" id="1072b28">有七日。眾生福德因緣力故。唯一日現。賴</a><a name="1072b29" id="1072b29">之熟成百穀草木。火劫起時七日都現燒燃</span><a name="1072c01" id="1072c01">一切百穀草木。山河大地須彌山王。乃至初</a><a name="1072c02" id="1072c02">禪。二禪眾生見是火災心生怖畏。彼中復有</a><a name="1072c03" id="1072c03">先生諸天。語後來天。汝等莫怖我往曾見如</a><a name="1072c04" id="1072c04">是火災。齊彼而止不來至此。如諸眾生增</a><a name="1072c05" id="1072c05">十年壽至八萬歲。減八萬壽還至十年。經爾</a><a name="1072c06" id="1072c06">所時如是火災熱猶未息。是時便從中間禪</a><a name="1072c07" id="1072c07">處降注大雨。復經壽命一增一減。眾生業行</a><a name="1072c08" id="1072c08">因緣力故。為持此水。其下復出七重風雲。是</a><a name="1072c09" id="1072c09">時雨止水上生膜猶如乳肥。四天下中須彌</a><a name="1072c10" id="1072c10">山王漸漸生現。水中自然具有一切種種種</a><a name="1072c11" id="1072c11">子。是時二禪復有一人短命福盡。業力故墮</a><a name="1072c12" id="1072c12">生世間種無量歲。光明自照獨處經久。心生</a><a name="1072c13" id="1072c13">愁惱而自念言。我既獨處若我有福。願更有</a><a name="1072c14" id="1072c14">人來生此間與我為伴。發是念已是時二禪</a><a name="1072c15" id="1072c15">有諸眾生薄福命盡。業因緣故便來生此是</a><a name="1072c16" id="1072c16">人見已心生歡喜。即自念言。如是人者。我所</a><a name="1072c17" id="1072c17">化生即是我作我於彼人有自在力彼人亦</a><a name="1072c18" id="1072c18">念。我從彼生彼化作我。彼於我身有自在力。</a><a name="1072c19" id="1072c19">以是因緣。一切眾生生我見想。善男子。陰</a><a name="1072c20" id="1072c20">界入等。眾生世界國土世界。皆是十業因緣</a><a name="1072c21" id="1072c21">而有。善男子。菩薩二種。一者在家。二者出家</a><a name="1072c22" id="1072c22">出家菩薩能觀如是十業道者是不為難。在</a><a name="1072c23" id="1072c23">家觀者是乃為難。何以故。在家之人多惡因</a><a name="1072c24" id="1072c24">緣所纏遶故</a><a name="1072c25" id="1072c25"><p><b>　　<A NAME="n634"></A>優婆塞戒經羼提波羅蜜品第二十五</b></a><a name="1072c26" id="1072c26"><p>善生言。世尊。佛先已說檀波羅蜜尸波羅蜜。</a><a name="1072c27" id="1072c27">菩薩云何而得修集忍波羅蜜。佛言。善男子。</a><a name="1072c28" id="1072c28">忍有二種。一者世忍。二者出世忍。能忍飢渴</a><a name="1072c29" id="1072c29">寒熱苦樂。是名世忍。能忍信戒施聞智慧正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241072b.htm'><img src='up.gif' border=0></a>
<a href='T241073a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>