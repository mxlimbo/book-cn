<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0850a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷40)</font> 九十波逸底迦法 與女人同室宿學處第六十五 <font face='Arial'>T23, p0850a</h2></font><hr>
<span class='old'>
</a><a name="0849c28" id="0849c28">共相議曰。我欲盜財見不祥相。我今宜可殺</a><a name="0849c29" id="0849c29">此苾芻。時賊將軍先是尊者寺內作人。既遙</span><a name="0850a01" id="0850a01">見之遂相憶識。告諸人曰君等當知。昔有商</a><a name="0850a02" id="0850a02">客入大海中遭諸厄難。稱其名者安隱而歸。</a><a name="0850a03" id="0850a03">如此之人不應造次便為殺戮。我等且去入</a><a name="0850a04" id="0850a04">村。若不得物迴殺未晚。諸賊相隨入村劫盜。</a><a name="0850a05" id="0850a05">多獲財物還至園中。是時尊者便為群賊宣</a><a name="0850a06" id="0850a06">說法要示教利喜。皆令見諦得預流果。時彼</a><a name="0850a07" id="0850a07">諸人皆留盜物還彼村人。其夜有天告村人</a><a name="0850a08" id="0850a08">曰。汝等諸人賊所盜物。皆由尊者阿尼盧陀</a><a name="0850a09" id="0850a09">威神力故。所有財物並在村外苑園之中。皆</a><a name="0850a10" id="0850a10">不將去。汝至天明各往收取。時彼村人聞天</a><a name="0850a11" id="0850a11">告命。至天曉已便往園中。到尊者所各禮足</a><a name="0850a12" id="0850a12">已在一面坐。尊者為其說法。令萬二千人亦</a><a name="0850a13" id="0850a13">皆見諦。時彼賊侶有五百人。便求尊者而為</a><a name="0850a14" id="0850a14">出家。時阿尼盧陀將五百人詣世尊所。世尊</a><a name="0850a15" id="0850a15">見至便命善來苾芻。皆成出家并即圓具。蒙</a><a name="0850a16" id="0850a16">佛教誡不久皆證阿羅漢果。時諸苾芻問阿</a><a name="0850a17" id="0850a17">尼盧陀。尊者。得安樂行不。答曰有安樂行。亦</a><a name="0850a18" id="0850a18">有苦行。問言云何。答曰我利有情斯成樂行。</a><a name="0850a19" id="0850a19">幾遭斬首是為苦行。問言何故即便具答投</a><a name="0850a20" id="0850a20">女宿事。諸苾芻曰。合與女人共室宿耶。答曰</a><a name="0850a21" id="0850a21">只由不合有此過生。少欲苾芻聞已嫌賤。云</a><a name="0850a22" id="0850a22">何苾芻與女人同室宿。以緣白佛。佛言乃至</a><a name="0850a23" id="0850a23">我觀十利。為諸苾芻制其學處。應如是說</a><a name="0850a24" id="0850a24"><p>若復苾芻共女人同室宿者。波逸底迦</a><a name="0850a25" id="0850a25"><p>若復苾芻者謂具壽阿尼盧陀。餘義如上。共</a><a name="0850a26" id="0850a26">者兼彼也。女人者。若婦若童女。謂堪行婬境。</a><a name="0850a27" id="0850a27">同室宿者。室有四種如上。釋罪同前。此中犯</a><a name="0850a28" id="0850a28">相其事云何。若苾芻與女同宿。身在中閣女</a><a name="0850a29" id="0850a29">人在閣下。應拔梯令上。或門安扂鑰或遣人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230849c.htm'><img src='up.gif' border=0></a>
<a href='T230850b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>