<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0395b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷37)</font> 第八門第十子攝頌之餘 <font face='Arial'>T24, p0395b</h2></font><hr>
<span class='old'>
</a><a name="0395a28" id="0395a28">為受。時阿難陀對世尊前。一時牒名為受歸</a><a name="0395a29" id="0395a29">戒。時諸壯士聞佛說法復受學處。生大歡喜</span><a name="0395b01" id="0395b01">頂禮佛足奉辭而去</a><a name="0395b02" id="0395b02"><p>爾時世尊。為菩薩時在睹史多天。以五種事</a><a name="0395b03" id="0395b03">觀察世間。六欲天子三淨母腹。現白象相來</a><a name="0395b04" id="0395b04">入母胎。時天帝釋告善愛健闥婆王。汝今</a><a name="0395b05" id="0395b05">當知菩薩在睹史多宮。以其五事觀察世間。</a><a name="0395b06" id="0395b06">六欲天子三淨母腹。現白象相降神母胎。我</a><a name="0395b07" id="0395b07">等宜往共為衛護。時健闥婆王白言。大天可</a><a name="0395b08" id="0395b08">去我且於此奏諸音樂。是時菩薩出母胎時。</a><a name="0395b09" id="0395b09">其天帝釋復告善愛音樂王曰。汝今當知。菩</a><a name="0395b10" id="0395b10">薩從母胎出。我等宜往而為侍從。答乃如前。</a><a name="0395b11" id="0395b11">與諸童子共遊戲時。其天帝釋復告音樂王</a><a name="0395b12" id="0395b12">曰。汝今當知菩薩共諸童子遊戲可往侍從。</a><a name="0395b13" id="0395b13">答乃如前。菩薩觀知老病死已。情生憂惱依</a><a name="0395b14" id="0395b14">託林野修諸苦行後食二牧牛女十六轉乳糜。</a><a name="0395b15" id="0395b15">氣力宣通食諸飲食。沐浴形體塗拭蘇油。爾</a><a name="0395b16" id="0395b16">時帝釋復命樂神。令其侍衛。答亦如前。世尊</a><a name="0395b17" id="0395b17">降彼三十六億天魔軍眾。成無上智。梵王來</a><a name="0395b18" id="0395b18">請詣婆羅[<a href='javascript:showpic("images/022129.gif")'>病-丙+尼</a>]斯。三轉十二行法輪制諸學處。</a><a name="0395b19" id="0395b19">凡是有緣所應度者皆已度訖。詣拘尸那城</a><a name="0395b20" id="0395b20">最後而臥。時天帝釋復命樂神廣如前說。乃</a><a name="0395b21" id="0395b21">至可往聽法。答言。我且奏諸音樂。時天帝</a><a name="0395b22" id="0395b22">釋復告樂神曰。汝今當知。大覺世尊最後而</a><a name="0395b23" id="0395b23">臥。必般涅槃可興供養。答亦同前。爾時世</a><a name="0395b24" id="0395b24">尊。作如是念。善賢外道能至我所而受調伏。</a><a name="0395b25" id="0395b25">樂神善愛無自來法。又復念曰。凡是聲聞度</a><a name="0395b26" id="0395b26">者如來亦度。應佛度者餘不能度。由待勝上</a><a name="0395b27" id="0395b27">善巧方便。我今應可度彼善愛。作是念已。即</a><a name="0395b28" id="0395b28">便入定。由定力故最後臥處化作一身。又復</a><a name="0395b29" id="0395b29">化作千絃琉璃箜篌。於臥處沒自持箜篌。詣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240395a.htm'><img src='up.gif' border=0></a>
<a href='T240395c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>