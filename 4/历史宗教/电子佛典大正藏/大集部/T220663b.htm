<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0663b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷14)</font> 九十單提法之一 <font face='Arial'>T22, p0663b</h2></font><hr>
<span class='old'>
</a><a name="0663a28" id="0663a28">盡形壽藥無病因緣而服者突吉羅。宿作宿</a><a name="0663a29" id="0663a29">想波逸提。宿疑突吉羅。非宿宿想突吉羅。</span><a name="0663b01" id="0663b01">非宿疑突吉羅比丘尼波逸提。式叉摩那沙</a><a name="0663b02" id="0663b02">彌沙彌尼突吉羅。是謂為犯。不犯者。宿受食</a><a name="0663b03" id="0663b03">有餘。與父母與塔作人與房舍作人計</a><a name="0663b04" id="0663b04">價與食直。後於異時乞食比丘。從作人</a><a name="0663b05" id="0663b05">邊乞食得食。缽盂有孔罅食缽中。彼擿</a><a name="0663b06" id="0663b06">洗穿壞如法洗餘不出者無犯。若宿受酥</a><a name="0663b07" id="0663b07">油脂用灌鼻。若縮鼻時酥油隨唾出。應棄</a><a name="0663b08" id="0663b08">之餘無犯無犯者。最初未制戒。癡狂心亂</a><a name="0663b09" id="0663b09">痛惱所纏(三十八竟)</a><a name="0663b10" id="0663b10"><p class='juan'>
四分律卷第十四</p>
</a><a name="0663b11" id="0663b11"></a><a name="0663b12" id="0663b12"></a><a name="0663b13" id="0663b13"><p class='juan'>
四分律卷第十五(初分之十五)</a><a name="0663b14" id="0663b14"></a><a name="0663b15" id="0663b15"><p><span class='byline'>　　　　姚秦罽賓三藏佛陀耶舍</a><a name="0663b16" id="0663b16">共竺佛念等譯</span><br></a><a name="0663b17" id="0663b17"><p><b>　　<A NAME="n211"></A>九十單提法之五</b></p>
</a><a name="0663b18" id="0663b18"><p>爾時佛在舍衛國祇樹給孤獨園。爾時舍衛</a><a name="0663b19" id="0663b19">城中有一比丘。作是念。我今寧可常乞食</a><a name="0663b20" id="0663b20">著糞掃衣。彼即如所念便行。爾時舍衛城</a><a name="0663b21" id="0663b21">中諸居士。為命過父母及兄弟姊妹及夫。</a><a name="0663b22" id="0663b22">於四衢道頭或門下或河邊樹下或在石邊</a><a name="0663b23" id="0663b23">或在廟中。作飲食祭祀供養。時彼乞食比</a><a name="0663b24" id="0663b24">丘自取食之。諸居士見皆共嫌之。沙門釋</a><a name="0663b25" id="0663b25">子不知慚愧犯不與取。外自稱言我修正</a><a name="0663b26" id="0663b26">法。如是有何正法。我等為命過父母及兄</a><a name="0663b27" id="0663b27">弟姊妹。作飲食祭祀供養。而取食之。如似</a><a name="0663b28" id="0663b28">我曹故為沙門釋子飲食供養置如是處。</a><a name="0663b29" id="0663b29">而我等乃為命過父母及兄弟姊妹故設<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220663a.htm'><img src='up.gif' border=0></a>
<a href='T220663c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>