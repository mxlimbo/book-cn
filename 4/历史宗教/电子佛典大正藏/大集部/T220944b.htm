<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0944b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷51)</font> 房舍揵度初 <font face='Arial'>T22, p0944b</h2></font><hr>
<span class='old'>
</a><a name="0944a28" id="0944a28">者房。佛言不應爾。若所作房受繩床木床</a><a name="0944a29" id="0944a29">者。聽與營事房。彼作惡房。便索營事者房。</span><a name="0944b01" id="0944b01">佛言不應爾。若所作房莊嚴香薰所須具足</a><a name="0944b02" id="0944b02">者聽與房。時有營事比丘。受房已命過。諸</a><a name="0944b03" id="0944b03">比丘不知此房屬誰白佛。佛言隨僧。時有</a><a name="0944b04" id="0944b04">營事比丘。遣人白僧索房。彼比丘至僧中</a><a name="0944b05" id="0944b05">索房已。營事比丘便命過。諸比丘不知此</a><a name="0944b06" id="0944b06">房與誰。佛言隨僧。營事比丘遣人僧中索</a><a name="0944b07" id="0944b07">房已。彼使比丘命過。諸比丘不知此房與</a><a name="0944b08" id="0944b08">誰。佛言應與彼營事者。時營事人夏安居</a><a name="0944b09" id="0944b09">中命過。諸比丘不知此房與誰。佛言隨僧。</a><a name="0944b10" id="0944b10">時有比丘作房未覆捨行。時客比丘語舊</a><a name="0944b11" id="0944b11">比丘言。可覆此房。舊比丘答言。作者應覆。</a><a name="0944b12" id="0944b12">諸比丘白佛。佛言。聽作極大好重閣房六</a><a name="0944b13" id="0944b13">年內覆。成餘小者隨事量宜。時有一比丘</a><a name="0944b14" id="0944b14">作房。有異比丘覆。彼二比丘共諍先後治</a><a name="0944b15" id="0944b15">屋。諸比丘白佛。佛言。先作者應先治。時有</a><a name="0944b16" id="0944b16">二比丘共作房。二人共諍前後作。佛言。聽</a><a name="0944b17" id="0944b17">更互作上座在先。時營事比丘。夏安居受</a><a name="0944b18" id="0944b18">所治房復受餘房。佛言不應爾。即所住房</a><a name="0944b19" id="0944b19">作安居房。爾時世尊在拘睒彌。時王優填。</a><a name="0944b20" id="0944b20">與跋難陀親厚王請在拘睒彌夏安居。時</a><a name="0944b21" id="0944b21">跋難陀受請安居已。聞有異處安居僧大得</a><a name="0944b22" id="0944b22">衣物。即往彼處少時住已還拘睒彌。時王</a><a name="0944b23" id="0944b23">優填聞已譏嫌。云何跋難陀。受我請夏安</a><a name="0944b24" id="0944b24">居已。聞有異處僧大得夏安居衣物。而往</a><a name="0944b25" id="0944b25">彼住後還來此。時諸比丘聞。往世尊所。頭</a><a name="0944b26" id="0944b26">面禮足卻坐一面。以此因緣具白世尊。世</a><a name="0944b27" id="0944b27">尊爾時。以此因緣集比丘僧。呵責跋難陀</a><a name="0944b28" id="0944b28">釋子言。云何受請在拘睒彌夏安居。聞有</a><a name="0944b29" id="0944b29">異處僧大得夏安居衣物。便往彼住已復還<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220944a.htm'><img src='up.gif' border=0></a>
<a href='T220944c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>