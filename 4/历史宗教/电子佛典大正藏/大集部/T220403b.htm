<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0403b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷22)</font> 明眾學法之初 四提舍尼初 <font face='Arial'>T22, p0403b</h2></font><hr>
<span class='old'>
</a><a name="0403a28" id="0403a28"><p><b>　　<A NAME="n134"></A>明眾學法之餘</b></p>
</a><a name="0403a29" id="0403a29"><p>佛住舍衛城。廣說如上。爾時六群比丘交腳</span><a name="0403b01" id="0403b01">白衣家坐。為世人所譏。云何沙門釋子如王</a><a name="0403b02" id="0403b02">子大臣交腳坐家內。此壞敗人有何道法諸</a><a name="0403b03" id="0403b03">比丘以是因緣。往白世尊。佛言呼六群比丘</a><a name="0403b04" id="0403b04">來。來已佛問比丘。汝實爾不。答言。實爾。佛</a><a name="0403b05" id="0403b05">言。從今日後不得交腳家內坐。佛告諸比丘。</a><a name="0403b06" id="0403b06">依止舍衛城住者。皆悉令集。以十利故。與諸</a><a name="0403b07" id="0403b07">比丘制戒。乃至已聞者當重聞。不得交腳坐</a><a name="0403b08" id="0403b08">家內。應當學。交腳者。髀著髀上膝著膝上。</a><a name="0403b09" id="0403b09">膊腸著腳脛上腳著腳趺上不得交腳坐家</a><a name="0403b10" id="0403b10">內。應正兩足。若精舍中食上和上阿闍梨長</a><a name="0403b11" id="0403b11">老比丘前。不得交腳坐。若病得交腳坐。見上</a><a name="0403b12" id="0403b12">座來當正坐若塗足挑刺交腳坐無罪。若</a><a name="0403b13" id="0403b13">放恣諸根交腳坐家內。越學法。狂癡心亂無</a><a name="0403b14" id="0403b14">罪。是故說不得交腳坐家內。應當學</a><a name="0403b15" id="0403b15"><p>佛住舍衛城。廣說如上。爾時六群比丘叉腰</a><a name="0403b16" id="0403b16">白衣家內坐。為世人所譏。云何沙門釋子如</a><a name="0403b17" id="0403b17">王子大臣力士。叉腰坐家內。此壞敗人。有</a><a name="0403b18" id="0403b18">何道法。諸比丘以是因緣。往白世尊。佛言。</a><a name="0403b19" id="0403b19">呼六群比丘來。來已佛問比丘。汝實爾不。</a><a name="0403b20" id="0403b20">答言。實爾。佛言。從今日後不得叉腰坐家內。</a><a name="0403b21" id="0403b21">佛告諸比丘。依止舍衛城住者。皆悉令集。以</a><a name="0403b22" id="0403b22">十利故。與諸比丘制戒。乃至已聞者當重聞。</a><a name="0403b23" id="0403b23">不得叉腰坐家內應當學。叉腰者。一手叉兩</a><a name="0403b24" id="0403b24">手叉。不得叉腰坐家內。若精舍中食上和</a><a name="0403b25" id="0403b25">上阿闍梨長老比丘前。不得叉腰坐。若老病</a><a name="0403b26" id="0403b26">若風動腰痛叉腰無罪。若癰痤瘡癬以藥塗</a><a name="0403b27" id="0403b27">之。畏污衣故叉腰無罪。若見上座來應下。若</a><a name="0403b28" id="0403b28">放恣諸根叉腰坐家內者。越學法。狂癡心亂</a><a name="0403b29" id="0403b29">無罪。是故說不得叉腰坐家內。應當學<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220403a.htm'><img src='up.gif' border=0></a>
<a href='T220403c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>