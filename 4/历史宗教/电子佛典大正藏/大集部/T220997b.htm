<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0997b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷58)</font> 毘尼增一之一 <font face='Arial'>T22, p0997b</h2></font><hr>
<span class='old'>
</a><a name="0997a28" id="0997a28"><p>爾時世尊在毘舍離。有跋闍子比丘。往世</a><a name="0997a29" id="0997a29">尊所頭面禮足卻坐一面。白世尊言。半月</span><a name="0997b01" id="0997b01">所說戒多。我不能學如是多戒。佛告言。聽</a><a name="0997b02" id="0997b02">汝學三戒。增戒增心增慧學。若汝如是學三</a><a name="0997b03" id="0997b03">戒者。便得至貪欲瞋癡盡處。不造不善</a><a name="0997b04" id="0997b04">不近諸惡。比丘言。大德。願樂受持。時跋闍</a><a name="0997b05" id="0997b05">子比丘。聞世尊略教已。獨在靜處。精勤而</a><a name="0997b06" id="0997b06">不放逸。初夜後夜警意思惟所為出家。修習</a><a name="0997b07" id="0997b07">不久。得無上淨行現前。自知得證。我生已</a><a name="0997b08" id="0997b08">盡。梵行已立。所作已辦。不復受生。跋闍子</a><a name="0997b09" id="0997b09">比丘。自知得阿羅漢。佛說如是。諸比丘聞。</a><a name="0997b10" id="0997b10">歡喜信樂受持。爾時佛告諸比丘。有三學。增</a><a name="0997b11" id="0997b11">戒學增心學增慧學。何等增戒學。若比丘尊</a><a name="0997b12" id="0997b12">重於戒。以戒為主。不重於定。不以定為</a><a name="0997b13" id="0997b13">主。不重於慧。不以慧為主。彼於此戒。若</a><a name="0997b14" id="0997b14">犯輕者懺悔。何以故。此中非如破器破石</a><a name="0997b15" id="0997b15">故。若是重戒。便應堅持。善住於戒。應親近</a><a name="0997b16" id="0997b16">行。不毀闕行。不染污行。常如是修習。彼斷</a><a name="0997b17" id="0997b17">下五使。於上涅槃。不復還此。若比丘重於</a><a name="0997b18" id="0997b18">戒。以戒為主。重於定以定為主。不重於</a><a name="0997b19" id="0997b19">慧不以慧為主如上。若比丘重於戒。以</a><a name="0997b20" id="0997b20">戒為主。重於定以定為主。重於慧以慧</a><a name="0997b21" id="0997b21">為主。彼漏盡得無漏心解脫慧解脫。於現</a><a name="0997b22" id="0997b22">在前自知得證。我生已盡梵行已立所作已</a><a name="0997b23" id="0997b23">辦不復還此。滿足行者。具滿成就。不滿足</a><a name="0997b24" id="0997b24">行者。得不滿足成就。我說此戒無有唐捐。</a><a name="0997b25" id="0997b25">佛說如是。諸比丘聞。歡喜信樂受持。復有</a><a name="0997b26" id="0997b26">三學。增戒增心增慧學。何等增戒學。若有比</a><a name="0997b27" id="0997b27">丘。具滿戒行。少行定行少行慧行。彼斷下</a><a name="0997b28" id="0997b28">五使。便於上涅槃。不復還此。若不能至如</a><a name="0997b29" id="0997b29">是處。能薄三結。貪欲瞋恚愚癡。得斯陀含。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220997a.htm'><img src='up.gif' border=0></a>
<a href='T220997c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>