<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1053b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷1)</font> <font face='Arial'>T23, p1053b</h2></font><hr>
<span class='old'>
</a><a name="1053a28" id="1053a28">足。無諸衰患。悉皆安樂。無賊無畏。一切具</a><a name="1053a29" id="1053a29">足。無所乏少。以法治世。彼王有子。名曰善</span><a name="1053b01" id="1053b01">生。立為太子。時迦攝波如來。化緣既畢。如薪</a><a name="1053b02" id="1053b02">盡火滅。而入涅槃。時訖里伽王即取香木。以</a><a name="1053b03" id="1053b03">用荼毘。又用牛乳滅火。收拾設利羅。用四種</a><a name="1053b04" id="1053b04">寶造瓶。於四衢中。起七寶塔。安置設利羅。高</a><a name="1053b05" id="1053b05">一俱盧舍。其國東境所有貢物。盡施於塔。後</a><a name="1053b06" id="1053b06">時其王命終。便立太子為王。即與諸大臣等。</a><a name="1053b07" id="1053b07">共撿庫藏。其物多少。并見國之東境所出貢</a><a name="1053b08" id="1053b08">物。悉施於塔。諸臣白王。先有王所施塔之物。</a><a name="1053b09" id="1053b09">應還取不。新王答曰。我父先王所作之事。如</a><a name="1053b10" id="1053b10">釋梵天王。我今豈敢還取斯物。然諸臣等。皆</a><a name="1053b11" id="1053b11">不信樂佛法。共作是念。我今當設方便。施塔</a><a name="1053b12" id="1053b12">之物。悉還收取。即閉城東門。所有財物。皆悉</a><a name="1053b13" id="1053b13">不入。其塔彩色脫落。並皆破壞北方有一商</a><a name="1053b14" id="1053b14">主。將諸商人。來至此國。於塔傍住。爾時商主</a><a name="1053b15" id="1053b15">塔所禮敬。見塔破壞。復見一女人無有男女。</a><a name="1053b16" id="1053b16">灑掃供養。然彼女人。既見迦攝波如來應正</a><a name="1053b17" id="1053b17">等覺。於彼佛所。發心受學。商主問女曰。此是</a><a name="1053b18" id="1053b18">誰塔。女便廣說因緣。此是迦攝波佛塔。商主</a><a name="1053b19" id="1053b19">聞已。心生歡喜。即脫耳璫奉彼女人。令賣取</a><a name="1053b20" id="1053b20">直。用修營塔。我若迴還。當更布施。女人得</a><a name="1053b21" id="1053b21">已。即便莊嚴。商主迴還。到彼塔邊。瞻仰無</a><a name="1053b22" id="1053b22">盡。即便發心。更造寶蓋幢幡。以用供養。如是</a><a name="1053b23" id="1053b23">發願。我今供養此迦攝波如來塔所有善根。</a><a name="1053b24" id="1053b24">願我當來生處。常得富貴尊高。於當佛所。願</a><a name="1053b25" id="1053b25">得出家。斷除煩惱。證無學果</a><a name="1053b26" id="1053b26"><p>佛告諸苾芻。其商主者。豈異人乎。即此億耳</a><a name="1053b27" id="1053b27">苾芻是。由供養迦攝波佛塔故。生生常得富</a><a name="1053b28" id="1053b28">貴家生。於母胎中。便有寶耳璫珠。自然在耳。</a><a name="1053b29" id="1053b29">復願當來出家。斷除煩惱。得阿羅漢果。復於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231053a.htm'><img src='up.gif' border=0></a>
<a href='T231053c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>