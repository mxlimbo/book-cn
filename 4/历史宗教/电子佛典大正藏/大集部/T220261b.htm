<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0261b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷4)</font> 盜戒之一 <font face='Arial'>T22, p0261b</h2></font><hr>
<span class='old'>
</a><a name="0261a28" id="0261a28">諦是名見非知。云何知見。言我知四真諦</a><a name="0261a29" id="0261a29">乃至自識宿命。是名知見云何名非知非</span><a name="0261b01" id="0261b01">見。亦不言我知四真諦乃至自識宿命。是</a><a name="0261b02" id="0261b02">名非知非見。得殊勝者。如是知。如是見。實</a><a name="0261b03" id="0261b03">不知言知。不見言見。後若撿挍若不撿挍。撿</a><a name="0261b04" id="0261b04">挍者有人問言。長老。汝得聖道果耶。從何等</a><a name="0261b05" id="0261b05">法師學得此果。汝何處得。得時云何。是名</a><a name="0261b06" id="0261b06">撿挍。不撿挍者無人問。若問若不問。不實自</a><a name="0261b07" id="0261b07">言得過人法。犯波羅夷。波羅夷者四波羅</a><a name="0261b08" id="0261b08">夷中。若一一犯也。求清淨者欲得清淨。故言</a><a name="0261b09" id="0261b09">我不知言知。不見言見。虛者空也。誑者不如</a><a name="0261b10" id="0261b10">實。妄語者妄自稱說。除增上慢者。世尊所</a><a name="0261b11" id="0261b11">除。波羅夷者如上說。復次波羅夷者。離不</a><a name="0261b12" id="0261b12">妄語退沒墮落。是名波羅夷。復次有波羅夷</a><a name="0261b13" id="0261b13">者。所可犯罪不可發露悔過。是名波羅夷。若</a><a name="0261b14" id="0261b14">比丘自言我法智耶。犯越比尼罪。若言我法</a><a name="0261b15" id="0261b15">智。偷蘭罪。若言我得法智。波羅夷。如是</a><a name="0261b16" id="0261b16">斷如是修如是作證。如是一一廣說。乃至言</a><a name="0261b17" id="0261b17">我漏盡力耶。得越比尼罪。若言我漏盡力。得</a><a name="0261b18" id="0261b18">偷蘭罪。若言我得漏盡力。波羅夷。如是斷</a><a name="0261b19" id="0261b19">如是修。如是作證亦如是。若教化比丘至檀</a><a name="0261b20" id="0261b20">越家語女人言。優婆夷。某處安居比丘盡</a><a name="0261b21" id="0261b21">非凡夫。得越比尼罪。若言我亦在中。得偷蘭</a><a name="0261b22" id="0261b22">罪。問言長老。得是法耶。答言得。波羅夷。若</a><a name="0261b23" id="0261b23">比丘言。優婆夷某處比丘夏安居盡得阿羅</a><a name="0261b24" id="0261b24">漢。乃至言我得是法。犯波羅夷。又比丘言。某</a><a name="0261b25" id="0261b25">處比丘夏安居盡得妙勝法。乃至言我得是</a><a name="0261b26" id="0261b26">法。波羅夷。若言某處比丘夏安居竟亦如是。</a><a name="0261b27" id="0261b27">若比丘語優婆塞優婆夷言。某處自恣比丘</a><a name="0261b28" id="0261b28">皆非凡夫。皆是阿羅漢皆得殊勝法。乃至</a><a name="0261b29" id="0261b29">言我得是法。犯波羅夷。若比丘言。優婆夷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220261a.htm'><img src='up.gif' border=0></a>
<a href='T220261c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>