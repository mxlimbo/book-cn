<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0483c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷7)</font> 悔眾教罪之餘 <font face='Arial'>T24, p0483c</h2></font><hr>
<span class='old'>
</a><a name="0483b28" id="0483b28">有施主所施之物。及別人己物(但非眾物皆曰別人)大德。</a><a name="0483b29" id="0483b29">當來之世諸苾芻輩身心昧劣。至於由序尚</span><a name="0483c01" id="0483c01">不能憶。如斯之輩欲遣如何。佛言。應書紙葉</a><a name="0483c02" id="0483c02">隨意讀持</a><a name="0483c03" id="0483c03"><p>畜杖白二</a><a name="0483c04" id="0483c04"><p>具壽鄔波離請世尊曰。若苾芻老朽力薄無</a><a name="0483c05" id="0483c05">所堪能。若無杖時便不能濟。此欲如何。佛</a><a name="0483c06" id="0483c06">言。彼應從眾乞畜杖羯磨。應如是乞敷座席</a><a name="0483c07" id="0483c07">乃至白言。大德僧伽聽。我苾芻某甲老病衰</a><a name="0483c08" id="0483c08">朽。無所堪能。若無杖時便不能濟。我苾芻某</a><a name="0483c09" id="0483c09">甲。今從僧伽乞畜杖法。願僧伽。與我苾芻某</a><a name="0483c10" id="0483c10">甲老病衰朽無所堪能。作畜杖法。是能愍者。</a><a name="0483c11" id="0483c11">願哀愍故。第二第三亦如是說。次一苾芻先</a><a name="0483c12" id="0483c12">作白。方為羯磨。大德僧伽聽。此苾芻某甲老</a><a name="0483c13" id="0483c13">朽無力。或復身病無所堪能。若離杖時便不</a><a name="0483c14" id="0483c14">能濟。此某甲為老病故。今從僧伽乞畜杖羯</a><a name="0483c15" id="0483c15">磨。若僧伽時至聽者。僧伽應許。僧伽今與</a><a name="0483c16" id="0483c16">某甲老病無力畜杖羯磨。白如是</a><a name="0483c17" id="0483c17"><p>大德僧伽聽。此苾芻某甲老朽無力。或復身</a><a name="0483c18" id="0483c18">病。若離杖時便不能濟。此某甲為老病故。今</a><a name="0483c19" id="0483c19">從僧伽乞畜杖羯磨。僧伽今與某甲為老病</a><a name="0483c20" id="0483c20">故。畜杖羯磨。若諸具壽聽。與某甲為老病</a><a name="0483c21" id="0483c21">故。畜杖羯磨者默然。若不許者說。僧伽已與</a><a name="0483c22" id="0483c22">某甲為老病故。畜杖羯磨竟。僧伽已聽許。由</a><a name="0483c23" id="0483c23">其默然故。我今如是持。如畜杖羯磨既爾。缽</a><a name="0483c24" id="0483c24">絡亦然。或時杖絡兩事俱聽。又如白二差分</a><a name="0483c25" id="0483c25">臥具。苾芻如是分房及以分飯。十二種人一</a><a name="0483c26" id="0483c26">一皆爾</a><a name="0483c27" id="0483c27"><p>與外道四月共住白四</a><a name="0483c28" id="0483c28"><p>具壽鄔波離請世尊曰。若外道輩始發淨心。</a><a name="0483c29" id="0483c29">來投正法請求出家。欲何所為。佛言。請一苾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240483b.htm'><img src='up.gif' border=0></a>
<a href='T240484a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>