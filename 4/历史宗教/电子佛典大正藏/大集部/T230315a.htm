<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0315a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷43)</font> <font face='Arial'>T23, p0315a</h2></font><hr>
<span class='old'>
</a><a name="0314c28" id="0314c28">三種者。若言青。若言眾共合。若共買一衣。不</a><a name="0314c29" id="0314c29">得者突吉羅。黃赤白黑赤麻白麻芻麻翅</span><a name="0315a01" id="0315a01">夷羅憍施耶衣欽婆羅劫貝衣。得衣者。三種</a><a name="0315a02" id="0315a02">犯尼薩耆波夜提。三種者。若言劫貝。若言眾</a><a name="0315a03" id="0315a03">共合。若言共買一衣。不得者突吉羅。是名色。</a><a name="0315a04" id="0315a04">量者。若比丘尼言。與我四肘衣。得衣者。三種</a><a name="0315a05" id="0315a05">犯尼薩耆波夜提。三種者。若言與我四肘衣。</a><a name="0315a06" id="0315a06">若言眾共合。若言共買一衣。不得者突吉羅。</a><a name="0315a07" id="0315a07">若言五肘六肘乃至十八肘衣。得衣者。三種</a><a name="0315a08" id="0315a08">犯尼薩耆波夜提。三種者。若言十八肘。若言</a><a name="0315a09" id="0315a09">眾共合。若言共買一衣。不得者突吉羅。若比丘</a><a name="0315a10" id="0315a10">丘尼。乞異衣得異衣。若乞青衣得黃突吉羅。</a><a name="0315a11" id="0315a11">若乞青得赤白黑白麻赤麻芻麻衣翅夷羅</a><a name="0315a12" id="0315a12">衣憍施耶衣欽婆羅衣劫貝衣。皆突吉羅。如</a><a name="0315a13" id="0315a13">是等索異得異者突吉羅。若從親里索。若自</a><a name="0315a14" id="0315a14">恣請。若不索自與。不犯(第二十三事竟)</a><a name="0315a15" id="0315a15"><p>佛在王舍城。爾時助調達比丘尼。自為身故</a><a name="0315a16" id="0315a16">乞金銀。諸居士問言。汝出家人用金銀為。汝</a><a name="0315a17" id="0315a17">比丘尼法。政應乞羹飯燈燭薪草。諸比丘尼</a><a name="0315a18" id="0315a18">言。汝等居士無所知。若乞飲食燈燭薪草者。</a><a name="0315a19" id="0315a19">乞名雖多所得利少。若乞金銀者。乞名少所</a><a name="0315a20" id="0315a20">得利多。諸居士瞋呵責言諸比丘尼自言。善</a><a name="0315a21" id="0315a21">好有功德。自為乞金銀。如王夫人大臣婦。是</a><a name="0315a22" id="0315a22">中有比丘尼。少欲知足行頭陀。聞是事心不</a><a name="0315a23" id="0315a23">喜。種種因緣呵責言。云何名比丘尼。從居士</a><a name="0315a24" id="0315a24">自為乞金銀。種種因緣呵已。向佛廣說。佛以</a><a name="0315a25" id="0315a25">是事集二部漪。知而故問助調達比丘尼言。</a><a name="0315a26" id="0315a26">汝實作是事不。答言。實作世尊。佛以種種</a><a name="0315a27" id="0315a27">因緣呵責言。云何名比丘尼。自為身乞金</a><a name="0315a28" id="0315a28">銀。種種因緣呵已語諸比丘。以十利故。與比</a><a name="0315a29" id="0315a29">丘尼結戒。從今是戒應如是說。若比丘尼自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230314c.htm'><img src='up.gif' border=0></a>
<a href='T230315b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>