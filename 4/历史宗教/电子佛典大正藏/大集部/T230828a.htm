<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0828a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷37)</font> 九十波逸底迦法 索美食學處第四十 <font face='Arial'>T23, p0828a</h2></font><hr>
<span class='old'>
</a><a name="0827c28" id="0827c28">歸寺內。諸苾芻問曰。仁等今朝何處受食。答</a><a name="0827c29" id="0827c29">曰。與仁同處。諸苾芻曰。我不相見。答曰。我</span><a name="0828a01" id="0828a01">在後至。問曰。食何飲食。答曰。乳酪酥肉是事</a><a name="0828a02" id="0828a02">豐盈。諸苾芻曰。我於彼家無如是食。阿說迦</a><a name="0828a03" id="0828a03">曰。彼貧窮人寧有此食。我自從彼親友之家</a><a name="0828a04" id="0828a04">索來飽食。諸苾芻曰。仁等豈合於白衣家從</a><a name="0828a05" id="0828a05">索如是美好飲食。六眾曰。從合不合我已食</a><a name="0828a06" id="0828a06">訖。豈令我等餓腹經宵。少欲苾芻聞是語已</a><a name="0828a07" id="0828a07">共生嫌恥。云何苾芻於白衣家從索如是美</a><a name="0828a08" id="0828a08">好飲食。以緣白佛。佛以此緣集苾芻眾。問六</a><a name="0828a09" id="0828a09">眾曰。汝諸苾芻如我所說上妙美食。謂乳酪</a><a name="0828a10" id="0828a10">生酥魚肉乾脯如是美食。汝於俗舍而乞食</a><a name="0828a11" id="0828a11">耶。答言。實爾大德。爾時世尊種種呵責。廣說</a><a name="0828a12" id="0828a12">如前。告諸苾芻。乃至為十利故。制其學處應</a><a name="0828a13" id="0828a13">如是說。如世尊說上妙飲食。乳酪生酥魚及</a><a name="0828a14" id="0828a14">肉。若苾芻為已詣他家乞取食者。波逸底迦。</a><a name="0828a15" id="0828a15">如是世尊為諸苾芻制學處已。時有苾芻身</a><a name="0828a16" id="0828a16">嬰患苦。問醫人曰。賢首。為我處方冀愈斯疾。</a><a name="0828a17" id="0828a17">醫人報曰。聖者宜可飲乳。報言。賢首。誰與</a><a name="0828a18" id="0828a18">我乳。答言。聖者於門徒家乞取當飲。報言。</a><a name="0828a19" id="0828a19">賢首。世尊制戒不許從乞。醫曰。由病因緣佛</a><a name="0828a20" id="0828a20">當聽許。苾芻以緣白佛。佛言。有病因緣乞好</a><a name="0828a21" id="0828a21">美食者無犯。爾時世尊讚歎持戒及尊重戒</a><a name="0828a22" id="0828a22">者。為說法已。告諸苾芻曰。前是創制此是隨</a><a name="0828a23" id="0828a23">開。重為制戒應如是說</a><a name="0828a24" id="0828a24"><p>如世尊說上妙飲食。乳酪生酥魚及肉。若苾</a><a name="0828a25" id="0828a25">芻無病為己詣他家乞取食者。波逸底迦。如</a><a name="0828a26" id="0828a26">世尊說者。謂如來應正等覺。上妙飲食謂乳</a><a name="0828a27" id="0828a27">酪等。無病者謂無病苦。為己者。謂自欲得不</a><a name="0828a28" id="0828a28">為餘人。他家者謂四姓等。乞取者謂乞覓也。</a><a name="0828a29" id="0828a29">食者謂吞咽也。結罪同前。此中犯相其事云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230827c.htm'><img src='up.gif' border=0></a>
<a href='T230828b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>