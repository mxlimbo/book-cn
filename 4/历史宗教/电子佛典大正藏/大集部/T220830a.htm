<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0830a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷36)</font> 說戒揵度上 <font face='Arial'>T22, p0830a</h2></font><hr>
<span class='old'>
</a><a name="0829c28" id="0829c28">羯磨說戒。時有天龍鬼神來聽說戒。有得</a><a name="0829c29" id="0829c29">天眼比丘見之皆生畏慎心。念言。世尊制</span><a name="0830a01" id="0830a01">戒。不聽我等於未受大戒人前作羯磨說</a><a name="0830a02" id="0830a02">戒。爾時諸比丘。以此事往白佛。佛言。自今</a><a name="0830a03" id="0830a03">已去。聽除人未受大戒。餘者聽在前作羯</a><a name="0830a04" id="0830a04">磨說戒。爾時拘睒彌眾僧破為二部。時諸比</a><a name="0830a05" id="0830a05">丘。欲於舍衛和合。佛言。自今已去。聽白已</a><a name="0830a06" id="0830a06">然後和合。當作如是白。大德僧聽。所由諍</a><a name="0830a07" id="0830a07">事。令僧鬥諍彼此不和。彼人犯罪。為作舉</a><a name="0830a08" id="0830a08">已還為解罪。僧塵垢已滅。若僧時到僧忍</a><a name="0830a09" id="0830a09">聽僧和合。白如是。應作如是白已作和</a><a name="0830a10" id="0830a10">合。爾時尊者優波離。從座起偏露右肩脫</a><a name="0830a11" id="0830a11">革屣右膝著地合掌白佛言。世尊。所因事</a><a name="0830a12" id="0830a12">令僧鬥諍。而不和合眾僧破壞。令僧塵垢。</a><a name="0830a13" id="0830a13">令僧別異。分為二部。而此事未決斷除滅。</a><a name="0830a14" id="0830a14">眾僧為成如法和合不。佛告優波離。若眾</a><a name="0830a15" id="0830a15">僧所因事令僧鬥諍。而不和合眾僧破壞。</a><a name="0830a16" id="0830a16">令僧塵垢。令僧別異。分為二部。若能於中</a><a name="0830a17" id="0830a17">改悔。不相發舉。此則名為眾僧以法和合。</a><a name="0830a18" id="0830a18">自今已去。聽先白然後說。戒。當作如是白。</a><a name="0830a19" id="0830a19">大德僧聽。眾僧所因諍事令僧鬥諍。而不和</a><a name="0830a20" id="0830a20">合眾僧破壞。令僧塵垢。令僧別異。分為二</a><a name="0830a21" id="0830a21">部。彼人自知犯罪事。今已改悔除滅僧垢。</a><a name="0830a22" id="0830a22">若僧時到僧忍聽和合說戒。白如是。作如</a><a name="0830a23" id="0830a23">是白已。然後和合說戒(說戒揵度竟)</a><a name="0830a24" id="0830a24"><p class='juan'>
四分律卷第三十六</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220829c.htm'><img src='up.gif' border=0></a>
<a href='T220830b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>