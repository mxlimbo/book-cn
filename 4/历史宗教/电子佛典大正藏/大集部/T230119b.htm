<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0119b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷17)</font> 九十波逸提之六 <font face='Arial'>T23, p0119b</h2></font><hr>
<span class='old'>
</a><a name="0119a28" id="0119a28">常共鬥諍相罵相詈。時十七群共六群鬥</a><a name="0119a29" id="0119a29">諍相罵已。各自別去。謂六群比丘不聞其</span><a name="0119b01" id="0119b01">聲。屏處相謂言。六群兇惡健鬥。我等共同心</a><a name="0119b02" id="0119b02">者。六群比丘不能得便。時六群比丘盜往立</a><a name="0119b03" id="0119b03">聽。十七群比丘謂無人聞。說已默然。時六</a><a name="0119b04" id="0119b04">群言。汝可以罵我等。答言。誰罵汝等。六群</a><a name="0119b05" id="0119b05">言。汝等適不言。六群比丘兇惡健鬥諍。我</a><a name="0119b06" id="0119b06">等共同心者。六群比丘不能得便。十七群比</a><a name="0119b07" id="0119b07">丘言。誰作是言。從誰所聞。六群比丘言。我在</a><a name="0119b08" id="0119b08">屏處立聞。是中有比丘。少欲知足行頭陀。聞</a><a name="0119b09" id="0119b09">是事心不喜。種種因緣訶責六群比丘。云何</a><a name="0119b10" id="0119b10">名比丘。共他鬥諍相罵已。盜往立聽。種種因</a><a name="0119b11" id="0119b11">緣訶已向佛廣說。佛以是事集比丘僧。知而</a><a name="0119b12" id="0119b12">故問六群比丘。汝實作是事不。答言。實作世</a><a name="0119b13" id="0119b13">尊。佛種種因緣訶責六群比丘。云何名比</a><a name="0119b14" id="0119b14">丘。共他比丘鬥諍相罵。盜往立聽。種種因</a><a name="0119b15" id="0119b15">緣訶已語諸比丘。以十利故與比丘結戒。從</a><a name="0119b16" id="0119b16">今是戒應如是說。若比丘共餘比丘鬥諍已。</a><a name="0119b17" id="0119b17">盜往立聽。彼比丘所說我當憶持。波逸提。</a><a name="0119b18" id="0119b18">盜往聽者。若在細梐繩床下。若麤梐繩床</a><a name="0119b19" id="0119b19">下。若獨坐床下。若戶邊。若道邊。若高上。若</a><a name="0119b20" id="0119b20">牆邊。若別房內。若壁邊障外。若闇中。若月明</a><a name="0119b21" id="0119b21">中。波逸提者。煮燒覆障。若不悔過能障礙道。</a><a name="0119b22" id="0119b22">是中犯者。若比丘共他比丘鬥諍相罵已</a><a name="0119b23" id="0119b23">盜往聽他語。若在細梐繩床下。能得聞者波</a><a name="0119b24" id="0119b24">逸提。不得聞突吉羅。若在麤<span class='corr'>梐</span>繩床下。若</a><a name="0119b25" id="0119b25">獨坐床下。若戶邊若道邊。若高上若牆</a><a name="0119b26" id="0119b26">邊。若別房內若壁邊若障外。若黑闇中</a><a name="0119b27" id="0119b27">若月明中。得聞者波逸提。不聞者突吉</a><a name="0119b28" id="0119b28">羅。不犯者。若為和合往聽不犯(七十六竟)</a><a name="0119b29" id="0119b29"><p>佛在舍衛國。爾時諸比丘。欲與跋難陀釋子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230119a.htm'><img src='up.gif' border=0></a>
<a href='T230119c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>