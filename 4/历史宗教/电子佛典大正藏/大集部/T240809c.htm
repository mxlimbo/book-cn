<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0809c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷2)</font> <font face='Arial'>T24, p0809c</h2></font><hr>
<span class='old'>
</a><a name="0809b28" id="0809b28">尊者。何者是法。何者非法。何者可說。何者不</a><a name="0809b29" id="0809b29">可說。彼師聞此語。即次第為說法。如法說不</span><a name="0809c01" id="0809c01">如法。不如法說如毘尼。如毘尼說非毘尼。如</a><a name="0809c02" id="0809c02">非毘尼說輕。如輕說重。如重說麤惡語。如麤</a><a name="0809c03" id="0809c03">惡語說非麤惡語。如非麤惡語說犯。如犯說</a><a name="0809c04" id="0809c04">不犯。如不犯說殘。如殘說不殘。如不殘說應。</a><a name="0809c05" id="0809c05">如應說不應。如不應說制。如制說不如制。</a><a name="0809c06" id="0809c06">如不如制說所說。如所說不如所說。如不如</a><a name="0809c07" id="0809c07">所說齊量。如齊量說不齊量。如不齊量說分</a><a name="0809c08" id="0809c08">別。如分別說不分別。如不分別說比丘法。食</a><a name="0809c09" id="0809c09">在界內無淨廚不得食。何以故。佛遊諸聚落。</a><a name="0809c10" id="0809c10">見諸比丘共諍。佛問比丘諍何等事。比丘白</a><a name="0809c11" id="0809c11">佛。昨日食已有餘殘食。是故諍之。佛言。從今</a><a name="0809c12" id="0809c12">已去。宿食及在大界內食。無淨廚者一切不</a><a name="0809c13" id="0809c13">得食。眾僧住處初立寺時。眾僧齊集。應先羯</a><a name="0809c14" id="0809c14">磨作淨廚處。後羯磨眾僧房舍處。若當時忘</a><a name="0809c15" id="0809c15">誤不羯磨作淨廚處者。後若憶還解大界後</a><a name="0809c16" id="0809c16">解小界。先羯磨淨廚處。結界法。先結小界後</a><a name="0809c17" id="0809c17">結大界。共宿食殘宿食。眾僧小界內所作食。</a><a name="0809c18" id="0809c18">僧自手作食。若僧值世飢饉得食。餘時不得</a><a name="0809c19" id="0809c19">食。受食已檀越來請。彼中食即足。應以此食</a><a name="0809c20" id="0809c20">轉施餘僧。彼僧得已應作殘食法而食。復有</a><a name="0809c21" id="0809c21">諸大師。為國主所重請食。彼中食足。餘殘將</a><a name="0809c22" id="0809c22">來施同住處僧。僧怖不食。佛言。聽汝作殘食</a><a name="0809c23" id="0809c23">法食之無過。有比丘外得果來即與淨施主。</a><a name="0809c24" id="0809c24">施主值世飢饉不還本主。佛因而制戒。從今</a><a name="0809c25" id="0809c25">已去。若飢饉世得自畜而食。池中果一切果</a><a name="0809c26" id="0809c26">亦如是。畜缽法。除鐵缽瓦缽。餘一切缽皆不</a><a name="0809c27" id="0809c27">得畜。色中上色衣不應畜。何者錦紋鬘花如</a><a name="0809c28" id="0809c28">此等衣不中畜。應說者。有比丘生念。云何修</a><a name="0809c29" id="0809c29">諸善法。往詣諸智者所。問言。云何名犯。云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240809b.htm'><img src='up.gif' border=0></a>
<a href='T240810a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>