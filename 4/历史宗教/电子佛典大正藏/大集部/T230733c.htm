<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0733c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷20)</font> 三十泥薩祇波逸底迦法 過限索衣學處第十 <font face='Arial'>T23, p0733c</h2></font><hr>
<span class='old'>
</a><a name="0733b28" id="0733b28"><p class='lg'>　　摩揭陀人聞聲解　　　憍薩羅國睹形知</a><br><a name="0733b29" id="0733b29">　　半字便了五王城　　　待言方解餘邊國　</p></span><a name="0733c01" id="0733c01"><p>時行雨婆羅門。聞鄔波難陀所說便作是念。</a><a name="0733c02" id="0733c02">此不為我離別生憂。但為六十金錢而起愁</a><a name="0733c03" id="0733c03">惱。報言。大德隨仁何處作安居了。我當奉送</a><a name="0733c04" id="0733c04">六十金錢。鄔波難陀曰。賢首無病長壽。善哉</a><a name="0733c05" id="0733c05">施心始終堅固。所為福利當招勝果即辭而</a><a name="0733c06" id="0733c06">去。爾時世尊大眾圍繞如餘廣說。至憍薩羅</a><a name="0733c07" id="0733c07">往室羅伐住逝多林。時有商客從此城出。將</a><a name="0733c08" id="0733c08">諸貨物詣王舍城。然王舍城古昔常法。若於</a><a name="0733c09" id="0733c09">他處有大商旅至其國者。王自看稅或令行雨</a><a name="0733c10" id="0733c10">大臣。是時行雨看稅其物。報商客曰。汝若還</a><a name="0733c11" id="0733c11">歸室羅伐者當報我知。答言爾。商人交易既</a><a name="0733c12" id="0733c12">了詣大臣所。報言。我欲歸國。即便付與六十</a><a name="0733c13" id="0733c13">金錢。告言。此物汝可將與大德鄔波難陀。彼</a><a name="0733c14" id="0733c14">受物已作如是念。若與行雨大臣先相識者。</a><a name="0733c15" id="0733c15">彼定必是眾所知識大德苾芻。我當於彼少</a><a name="0733c16" id="0733c16">為利潤令彼生喜。可買細疊將向彼城。往竹</a><a name="0733c17" id="0733c17">林中問苾芻曰。何者疊衣堪苾芻著。苾芻報</a><a name="0733c18" id="0733c18">曰。賢首汝今豈欲施僧衣耶。報言我無暇施。</a><a name="0733c19" id="0733c19">然行雨大臣附我六十金錢與大德鄔波難</a><a name="0733c20" id="0733c20">陀。我今欲以金錢買疊將去望稱彼心。諸苾</a><a name="0733c21" id="0733c21">芻曰。汝今定當輸其白疊并索金錢。商人念</a><a name="0733c22" id="0733c22">曰。今此苾芻或與彼讎隙。即便更詣餘苾芻</a><a name="0733c23" id="0733c23">處具述前事。苾芻報曰。汝若不印金錢而將</a><a name="0733c24" id="0733c24">去者彼定索利。商人便念彼此語同事。須防</a><a name="0733c25" id="0733c25">慮往大臣所令其印署。大臣曰。我今信汝豈</a><a name="0733c26" id="0733c26">勞須印。商人曰。雖相委信商人之法事須詳</a><a name="0733c27" id="0733c27">審。于時大臣便為印署。商人持往室羅伐城</a><a name="0733c28" id="0733c28">至逝多林。問苾芻曰。聖者鄔波難陀房在何</a><a name="0733c29" id="0733c29">處。時諸苾芻示其住處。彼往不見。問苾芻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230733b.htm'><img src='up.gif' border=0></a>
<a href='T230734a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>