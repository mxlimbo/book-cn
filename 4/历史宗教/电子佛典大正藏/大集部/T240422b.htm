<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0422b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷2)</font> <font face='Arial'>T24, p0422b</h2></font><hr>
<span class='old'>
</a><a name="0422a28" id="0422a28">此而住。由佛來至。令諸外道無復威光利養</a><a name="0422a29" id="0422a29">寡少。時諸俗流信外道者。皆悉乞求為興供</span><a name="0422b01" id="0422b01">養。給孤獨長者每於晨朝往詣佛所。路逢外</a><a name="0422b02" id="0422b02">道。從長者乞。欲為外道而興供養。長者見已</a><a name="0422b03" id="0422b03">作如是念。外道邪徒修習惡法。尚能告乞供</a><a name="0422b04" id="0422b04">養己師。如佛世尊。於諸經中作如是說。若不</a><a name="0422b05" id="0422b05">信者勸令生信。使其調伏住正法中。如其大</a><a name="0422b06" id="0422b06">師見聽許者。我告眾人。於此福田而興供養。</a><a name="0422b07" id="0422b07">作是念已。入逝多林頂禮世尊在一面立。即以</a><a name="0422b08" id="0422b08">上事具白世尊。唯願聽我隨情告乞供養佛</a><a name="0422b09" id="0422b09">僧。世尊告曰隨意應作。長者即便巡行告乞。</a><a name="0422b10" id="0422b10">時諸居士及婆羅門咸白長者曰。若諸聖眾共</a><a name="0422b11" id="0422b11">來乞者。我等福利倍更增多。是時長者以緣</a><a name="0422b12" id="0422b12">白佛。佛告苾芻。應與長者共相借助。時諸苾</a><a name="0422b13" id="0422b13">芻既奉教已。便與長者相隨告乞。諸人告曰。</a><a name="0422b14" id="0422b14">若布施時稱我名字普告知者。斯曰善哉。世</a><a name="0422b15" id="0422b15">尊告曰。若有施主奉物之時。當唱其名為作</a><a name="0422b16" id="0422b16">咒願。然後當受。便遣俗人唱其名字。諸人報</a><a name="0422b17" id="0422b17">曰。若令聖眾唱我名者。其福增多。佛言。應</a><a name="0422b18" id="0422b18">令苾芻唱其名字。時有施主。將其財物就寺</a><a name="0422b19" id="0422b19">而施。佛言。若來寺中者。亦為稱名咒願方受。</a><a name="0422b20" id="0422b20">時彼苾芻周遍宣告。唱導之時眾人雲集。共</a><a name="0422b21" id="0422b21">相排逼不暇近前。佛言。其唱導者應可乘車</a><a name="0422b22" id="0422b22">或昇高輿。若時暑熱或遭風雨。佛言。應為幰</a><a name="0422b23" id="0422b23">蓋遍覆其身。一面開門人多闐噎。佛言。應開</a><a name="0422b24" id="0422b24">四門令四人唱導。時給孤獨長者巡告之時。</a><a name="0422b25" id="0422b25">多獲上疊百千萬雙及餘資財其數巨億。</a><a name="0422b26" id="0422b26">便作是念。今我求乞多獲珍財。我今宜應設</a><a name="0422b27" id="0422b27">大施會。佛及聖眾普皆供養。當持此物安在</a><a name="0422b28" id="0422b28">眾前一時奉施。作是念已。於逝多林所以種</a><a name="0422b29" id="0422b29">種繒綵周匝莊嚴。三衣資具架上盈滿。各令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240422a.htm'><img src='up.gif' border=0></a>
<a href='T240422c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>