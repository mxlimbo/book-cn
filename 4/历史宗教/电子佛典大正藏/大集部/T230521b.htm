<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0521b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷3)</font> 第三惡語戒 <font face='Arial'>T23, p0521b</h2></font><hr>
<span class='old'>
</a><a name="0521a28" id="0521a28">羯磨。若印封作相已。不得餘處作房。若異</a><a name="0521a29" id="0521a29">比丘不得此處作房。正應此比丘作。作房已</span><a name="0521b01" id="0521b01">不得嫌小更大。作房不如法。隨作時得偷蘭。</a><a name="0521b02" id="0521b02">若房主比丘死。若遠行者去絕不還。隨意處</a><a name="0521b03" id="0521b03">分。若與三寶。若隨親與。若與白衣。若自賣作</a><a name="0521b04" id="0521b04">錢自在隨心。若賣房不得賣地。若眾僧不聽。</a><a name="0521b05" id="0521b05">眾僧得罪。若房主比丘不自分處者。屬四方</a><a name="0521b06" id="0521b06">僧。眾僧次第應住。若此房上。更異比丘欲</a><a name="0521b07" id="0521b07">作房。不須白僧。但房主比丘聽作。自在得</a><a name="0521b08" id="0521b08">作。不聽不得作此房。亦隨主自在分處。若不</a><a name="0521b09" id="0521b09">分處。即屬四方僧。如先比丘法。若比丘作房</a><a name="0521b10" id="0521b10">不如法。若四方僧地不得作塔。不得作別波</a><a name="0521b11" id="0521b11">演。若作得罪。亦不得四方僧地中為佛法自</a><a name="0521b12" id="0521b12">為種殖。若僧和合。聽四方僧地中作塔得</a><a name="0521b13" id="0521b13">作。若不和合不聽不得作。若僧地中有種種</a><a name="0521b14" id="0521b14">花。應淨人取。作次第與僧隨意供養。不得</a><a name="0521b15" id="0521b15">私取自供養三寶。若花多眾僧取不能盡。若</a><a name="0521b16" id="0521b16">僧和合。聽隨意取之。若荒餓後三寶園田無</a><a name="0521b17" id="0521b17">有分別。先舊比丘及以白衣。一切盡無問定</a><a name="0521b18" id="0521b18">無處。若眾僧和合。隨意分處非僧地。地應</a><a name="0521b19" id="0521b19">屬王。若比丘作房者。應以白王然後作房。</a><a name="0521b20" id="0521b20">不白不得作。若僧坊中內。不得起塔作像。</a><a name="0521b21" id="0521b21">以近人臭穢不清淨。若重閣舍。若經像在下</a><a name="0521b22" id="0521b22">重。不得在上住。若塔地花不得供養僧。法</a><a name="0521b23" id="0521b23">正應供養佛。此花亦得賣取錢以供養塔用。</a><a name="0521b24" id="0521b24">若屬塔水以供塔用。設用有殘。若致功力是</a><a name="0521b25" id="0521b25">塔人者。應賣此水以錢屬塔。不得餘用。</a><a name="0521b26" id="0521b26">用則計錢。若塔無人致水功力。一由僧人。</a><a name="0521b27" id="0521b27">殘水多少善好籌量。若學問坐禪比丘各有</a><a name="0521b28" id="0521b28">定業。若學不根本如學問法者。取學問臘。則</a><a name="0521b29" id="0521b29">不清淨。若禪不根本心如禪法者。取坐禪臘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230521a.htm'><img src='up.gif' border=0></a>
<a href='T230521c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>