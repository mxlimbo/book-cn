<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0730c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷24)</font> 三十捨墮法 <font face='Arial'>T22, p0730c</h2></font><hr>
<span class='old'>
</a><a name="0730b28" id="0730b28">之。時彼比丘尼作是念。我設作舍者多諸</a><a name="0730b29" id="0730b29">事務。比丘尼衣服難得應辦五衣。我今寧</span><a name="0730c01" id="0730c01">可以此舍直貿衣耶。即便貿衣。後於異</a><a name="0730c02" id="0730c02">時。安隱比丘尼著衣持缽至居士家就座</a><a name="0730c03" id="0730c03">而坐。居士問言。阿姨。住止安樂不。答言不</a><a name="0730c04" id="0730c04">安樂。問言何以不安樂。答言。所止處憒鬧故</a><a name="0730c05" id="0730c05">不安樂。即問言無別房耶。答言無。復問前</a><a name="0730c06" id="0730c06">所與舍直竟不作舍耶。答言不作。復問何</a><a name="0730c07" id="0730c07">以故不作。答言。我自作是念。若以此物作</a><a name="0730c08" id="0730c08">舍者多諸事務。比丘尼衣服難得應辦五</a><a name="0730c09" id="0730c09">衣。即以此物貿衣時居士譏嫌言。此比丘</a><a name="0730c10" id="0730c10">尼受無厭足。外自稱言。我知正法。如是何</a><a name="0730c11" id="0730c11">有正法。我與舍直作舍。而乃用貿衣。我豈</a><a name="0730c12" id="0730c12">不知比丘尼衣服難得應具五衣耶。但我</a><a name="0730c13" id="0730c13">等聞世尊所說。最第一福者。作房施四方</a><a name="0730c14" id="0730c14">僧也。時諸比丘尼聞。中有少欲知足行頭</a><a name="0730c15" id="0730c15">陀樂學戒知慚愧者。呵責安隱言。汝云</a><a name="0730c16" id="0730c16">何檀越與物作房舍。乃用作衣。諸比丘尼</a><a name="0730c17" id="0730c17">白諸比丘。諸比丘往白世尊。世尊爾時以</a><a name="0730c18" id="0730c18">此因緣集比丘僧。呵責安隱比丘尼。汝所</a><a name="0730c19" id="0730c19">為非。非威儀非沙門法非淨行非隨順</a><a name="0730c20" id="0730c20">行。所不應為。云何檀越與物作屋。乃用作</a><a name="0730c21" id="0730c21">衣。時世尊以無數方便呵責已告諸比丘。</a><a name="0730c22" id="0730c22">安隱比丘尼多種有漏處最初犯戒。自今已去</a><a name="0730c23" id="0730c23">與比丘尼結戒。集十句義乃至正法久住。</a><a name="0730c24" id="0730c24">欲說戒者當如是說。若比丘尼。檀越所施</a><a name="0730c25" id="0730c25">物異迴作餘用者。尼薩耆波逸提。比丘尼義</a><a name="0730c26" id="0730c26">如上。所為施物異者。作別房用作衣。施作</a><a name="0730c27" id="0730c27">衣用作別房。若為餘處施乃餘處用。若比</a><a name="0730c28" id="0730c28">丘尼。所為施物異作別房迴作餘用者。尼</a><a name="0730c29" id="0730c29">薩耆波逸提。此尼薩耆。應捨與僧如上法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220730b.htm'><img src='up.gif' border=0></a>
<a href='T220731a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>