<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0087a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷17)</font> 諸大弟子說業報緣 <font face='Arial'>T24, p0087a</h2></font><hr>
<span class='old'>
</a><a name="0086c28" id="0086c28"><p>爾時諸耆宿苾芻。又告具壽師子王迦羅苾</a><a name="0086c29" id="0086c29">芻。具壽阿泥盧馱。已說業報。次至具壽說。于</span><a name="0087a01" id="0087a01">時迦羅即說漏曰</a><a name="0087a02" id="0087a02"><p class='lg'>　　我先押甘蔗　　　至於煎糖室</a><br><a name="0087a03" id="0087a03">　　時有病獨覺　　　徐行來我所</a><br><a name="0087a04" id="0087a04">　　於其七日內　　　糖油常奉侍</a><br><a name="0087a05" id="0087a05">　　於其七日後　　　獨覺昇空去</a><br><a name="0087a06" id="0087a06">　　我緣出不在　　　奴便啟我言</a><br><a name="0087a07" id="0087a07">　　有斯勝福田　　　比受家中供</a><br><a name="0087a08" id="0087a08">　　我既聞斯說　　　情生極淨信</a><br><a name="0087a09" id="0087a09">　　速往昇空處　　　深為欽敬仰</a><br><a name="0087a10" id="0087a10">　　往因發淨心　　　又緣施油糖</a><br><a name="0087a11" id="0087a11">　　天上人間趣　　　具福心明朗</a><br><a name="0087a12" id="0087a12">　　此為最後生　　　亦得作人身</a><br><a name="0087a13" id="0087a13">　　虔恭大導師　　　無比等正覺</a><br><a name="0087a14" id="0087a14">　　於大釋師教　　　希得為出家</a><br><a name="0087a15" id="0087a15">　　證獲阿羅漢　　　清涼寂靜處</a><br><a name="0087a16" id="0087a16">　　我今極獲安　　　利養甚豐多</a><br><a name="0087a17" id="0087a17">　　衣食及臥具　　　湯藥無所乏</a><br><a name="0087a18" id="0087a18">　　我以少緣事　　　要須四團糖</a><br><a name="0087a19" id="0087a19">　　欲施縫衣者　　　糖將興供養</a><br><a name="0087a20" id="0087a20">　　諸天知我念　　　即告影勝王</a><br><a name="0087a21" id="0087a21">　　宜速施迦羅　　　沙糖清涼漿</a><br><a name="0087a22" id="0087a22">　　由斯施漿故　　　王獲大勝利</a><br><a name="0087a23" id="0087a23">　　宜使侍縛迦　　　齎菴羅及糖</a><br><a name="0087a24" id="0087a24">　　即遣四大象　　　馱齎真美味</a><br><a name="0087a25" id="0087a25">　　影勝大福王　　　令送於我所</a><br><a name="0087a26" id="0087a26">　　王既令使送　　　我得此甘糖</a><br><a name="0087a27" id="0087a27">　　供給千二百　　　五十苾芻僧</a><br><a name="0087a28" id="0087a28">　　迦羅阿羅漢　　　具六大神通</a><br><a name="0087a29" id="0087a29">　　於無熱河中　　　說斯先業報　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240086c.htm'><img src='up.gif' border=0></a>
<a href='T240087b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>