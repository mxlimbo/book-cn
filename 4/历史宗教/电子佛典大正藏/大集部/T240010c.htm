<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0010c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷3)</font> <font face='Arial'>T24, p0010c</h2></font><hr>
<span class='old'>
</a><a name="0010b28" id="0010b28">去。時彼城中諸商人等。遣人往問。有何貨物。</a><a name="0010b29" id="0010b29">彼商客曰。我今所有如是如是等物。彼使報</span><a name="0010c01" id="0010c01">言。如是之物。我等庫藏皆屬圓滿。商客答</a><a name="0010c02" id="0010c02">曰。隨汝庫藏物之多少。我今此物。先已賣</a><a name="0010c03" id="0010c03">訖。彼使問曰。先賣與誰。商客答曰。賣與圓</a><a name="0010c04" id="0010c04">滿。彼使報言。汝與圓滿。應多得直。商客答</a><a name="0010c05" id="0010c05">曰。圓滿所留。定價之物。今在我所。我今設</a><a name="0010c06" id="0010c06">欲准彼定物。以為其價。總賣與汝。我今觀汝。</a><a name="0010c07" id="0010c07">亦不能辦。彼使問曰。於圓滿所。先得何物。商</a><a name="0010c08" id="0010c08">客答曰。得三億兩金。彼使答曰。圓滿極偷兄</a><a name="0010c09" id="0010c09">弟之物。作是語已。歸還入城。告商主曰。彼之</a><a name="0010c10" id="0010c10">貨物。先已賣訖。商主問曰。彼賣與誰。使者答</a><a name="0010c11" id="0010c11">曰。賣與圓滿。商主報言。彼與圓滿。應多得</a><a name="0010c12" id="0010c12">物。彼使答曰。圓滿所留。定價之物。准彼定</a><a name="0010c13" id="0010c13">物。總賣與汝。亦不能辦。商主問曰。圓滿所</a><a name="0010c14" id="0010c14">留。是何等物。彼使答曰。留三億兩金。商主報</a><a name="0010c15" id="0010c15">曰。彼應極盜兄弟之物。時諸商主使人喚</a><a name="0010c16" id="0010c16">之。圓滿來已。而告之言。我等先共立制。不令</a><a name="0010c17" id="0010c17">獨往貨買。要令眾共作價。然後分之。因何</a><a name="0010c18" id="0010c18">汝今輒違眾制。而獨買之。圓滿答曰。汝共</a><a name="0010c19" id="0010c19">立制。因何不報我兄弟耶。汝等應當堅護其</a><a name="0010c20" id="0010c20">制。非預我事。是時商主不察其理。責而罰</a><a name="0010c21" id="0010c21">之。徵其六十迦利沙波拏。于時圓滿未及輸</a><a name="0010c22" id="0010c22">錢。遂曝圓滿於炎景中。是時國王遣人伺</a><a name="0010c23" id="0010c23">察。遇見圓滿被曝日中。因以白王。王敕使</a><a name="0010c24" id="0010c24">人喚其商主。并圓滿至。而問之曰。汝今何</a><a name="0010c25" id="0010c25">故以其圓滿。曝於日中。彼商主曰。大王當知。</a><a name="0010c26" id="0010c26">商主立制。要共交易。不許輒買。今者圓滿以</a><a name="0010c27" id="0010c27">違眾制。是故罰之。圓滿白言。大王。請問商主</a><a name="0010c28" id="0010c28">立制之日。報我知不。并喚兄不。商主答言。</a><a name="0010c29" id="0010c29">不報。王告諸人圓滿善說。遂放而去。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240010b.htm'><img src='up.gif' border=0></a>
<a href='T240011a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>