<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0311c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷22)</font> 第三門第四子攝頌之餘 <font face='Arial'>T24, p0311c</h2></font><hr>
<span class='old'>
</a><a name="0311b28" id="0311b28">生嫌。隨汝所求悉皆為作。使神歡喜患苦銷</a><a name="0311b29" id="0311b29">除。問曰。汝於神處何所許耶。答曰。仁先在</span><a name="0311c01" id="0311c01">家未有仕宦。國王初命我即求神。令我夫</a><a name="0311c02" id="0311c02">主王命將去。所求稱意安隱歸來。當剃其頭</a><a name="0311c03" id="0311c03">髮供養天神。自爾已來家道昌熾錢財巨富。</a><a name="0311c04" id="0311c04">我貪受樂遂忘賽神。由此慢心致令天怒。我</a><a name="0311c05" id="0311c05">今定死何路求生。夫曰。汝所求天便成為我。</a><a name="0311c06" id="0311c06">宜可聞奏悉為辦之。妻便附信報增養婦曰。</a><a name="0311c07" id="0311c07">我夫已許悉皆為作。婦既聞知便報增養。大</a><a name="0311c08" id="0311c08">臣之婦已附信來。我夫已許待暫聞奏。增養</a><a name="0311c09" id="0311c09">入見啟王事辦請更不疑。大臣若來願知此</a><a name="0311c10" id="0311c10">事。王曰。已知不勞言囑。時彼大臣來至王所。</a><a name="0311c11" id="0311c11">白言。大王。我有祈請須賽天神。於六月中不</a><a name="0311c12" id="0311c12">出庭戶。願垂恩許。得遂所求。王曰。善哉。還</a><a name="0311c13" id="0311c13">至宅中即便剃髮。既懷羞恥不出于外。其</a><a name="0311c14" id="0311c14">婦令使報增養婦曰。頭已髡訖。婦告增養。</a><a name="0311c15" id="0311c15">增養白王。王聞大喜。即令使者喚大臣來。于</a><a name="0311c16" id="0311c16">時增養教二童子。誦其歌曲歌曰</a><a name="0311c17" id="0311c17"><p class='lg'>　　若是端正良家女　　　能使丈夫隨意作</a><br><a name="0311c18" id="0311c18">　　七重樓上馬鳴聲　　　看此大臣頭剃卻　</p></a><a name="0311c19" id="0311c19"><p>時彼大臣聞王信喚著帽而入。既至王所命</a><a name="0311c20" id="0311c20">坐一邊。彼二童子即唱其歌曰</a><a name="0311c21" id="0311c21"><p class='lg'>　　若是端正良家女　　　能使丈夫隨意作</a><br><a name="0311c22" id="0311c22">　　七重樓上馬鳴聲　　　看此大臣頭剃卻　</p></a><a name="0311c23" id="0311c23"><p>其一童子即便近前。脫大臣帽見無頭髮。現</a><a name="0311c24" id="0311c24">在朝臣撫掌大笑。大臣內懷羞恥外愧於人。</a><a name="0311c25" id="0311c25">曲脊低頭一無言答出門而去。是時增養所</a><a name="0311c26" id="0311c26">為事了。便自誇誕昌言告眾曰。若被女人</a><a name="0311c27" id="0311c27">如是輕弄者。豈有能成國家之大事。王於屏</a><a name="0311c28" id="0311c28">處報大臣曰。卿頗有便能使增養受恥辱耶。</a><a name="0311c29" id="0311c29">答言。大王。我且觀察未知能不。其姊妹子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240311b.htm'><img src='up.gif' border=0></a>
<a href='T240312a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>