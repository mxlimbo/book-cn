<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0897b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷10)</font> 尸叉罽賴尼 <font face='Arial'>T24, p0897b</h2></font><hr>
<span class='old'>
</a><a name="0897a28" id="0897a28">而告曰。不得大張口食。大張口食者。不應戒</a><a name="0897a29" id="0897a29">行。彼六群比丘揣飯未至大張口待。世尊見</span><a name="0897b01" id="0897b01">而告曰。揣飯未至不得大張口待。大張口待</a><a name="0897b02" id="0897b02">者。不應戒行。彼六群比丘含飯語。世尊見而</a><a name="0897b03" id="0897b03">告曰。不得含飯語。含飯語者。不應戒行。彼六</a><a name="0897b04" id="0897b04">群比丘不病請羹飯。世尊見而告曰。不病不</a><a name="0897b05" id="0897b05">得請羹飯。請羹飯者。不應戒行。彼六群比丘</a><a name="0897b06" id="0897b06">以飯覆羹上更索羹。世尊見而告曰。不得以</a><a name="0897b07" id="0897b07">飯覆羹上更索羹。飯覆羹上更索羹者。不</a><a name="0897b08" id="0897b08">應戒行。彼六群比丘左右顧視比坐缽飯</a><a name="0897b09" id="0897b09">多少。世尊見而告曰。不得左右顧視比坐</a><a name="0897b10" id="0897b10">缽飯多少。左右顧視比坐缽飯多少者。不應</a><a name="0897b11" id="0897b11">戒行。彼六群比丘不視缽而食。世尊見而告</a><a name="0897b12" id="0897b12">曰。不得不視缽而食。不視缽而食者。不應戒</a><a name="0897b13" id="0897b13">行。彼六群比丘擇人受食。世尊見而告曰。不</a><a name="0897b14" id="0897b14">得擇人受。擇人受者。不應戒行。彼六群比</a><a name="0897b15" id="0897b15">丘澡缽餘食不語施主而棄。世尊見而告曰。</a><a name="0897b16" id="0897b16">澡缽餘食主人不聽不棄。棄者不應戒行。佛</a><a name="0897b17" id="0897b17">世尊遊舍衛國祇樹給孤獨園。王波斯匿自</a><a name="0897b18" id="0897b18">作限制盡命。佛在舍衛國祇樹給孤獨園。自</a><a name="0897b19" id="0897b19">要日往謁拜世尊。若我一不去大臣謫吾五</a><a name="0897b20" id="0897b20">百兩金。語諸大臣掃灑祇桓。今日欲往禮覲</a><a name="0897b21" id="0897b21">世尊。諸臣聞王教而不從命。王復再三。語諸</a><a name="0897b22" id="0897b22">臣掃灑祇桓。今日欲往禮覲世尊。諸臣聞教</a><a name="0897b23" id="0897b23">而不從命。王波斯匿便瞋恚。語諸大臣。敕掃</a><a name="0897b24" id="0897b24">灑祇桓。何以不從我教。不掃祇桓。不從</a><a name="0897b25" id="0897b25">我教不掃祇桓者。盡梟其頭首。次著道</a><a name="0897b26" id="0897b26">上。足躡至祇桓門。諸臣聞此語。自相謂言。</a><a name="0897b27" id="0897b27">此王凶暴無有慈心。能取我等。爾耳。便往掃</a><a name="0897b28" id="0897b28">灑祇桓。即來白王。掃灑已訖。大王今是</a><a name="0897b29" id="0897b29">時。王波斯匿便敕御者。汝往嚴羽寶車。我今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240897a.htm'><img src='up.gif' border=0></a>
<a href='T240897c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>