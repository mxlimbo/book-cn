<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1039b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷4)</font> <font face='Arial'>T23, p1039b</h2></font><hr>
<span class='old'>
</a><a name="1039a28" id="1039a28">地。高聲唱言。賊殺我母。賊殺我母。作是唱</a><a name="1039a29" id="1039a29">已。便依世法。燒葬其母。內自思忖。深是惡</span><a name="1039b01" id="1039b01">人。造極逆罪。情懷戰懼。不自寧心。遂向處</a><a name="1039b02" id="1039b02">處祠天。隨處告問。修何業行。而滅重罪。或有</a><a name="1039b03" id="1039b03">說言。應當入火。或有說言。自墜高巖。或有說</a><a name="1039b04" id="1039b04">言。投身溺水。或有說言。自縊其身。各各說</a><a name="1039b05" id="1039b05">言。所作方便。皆令自死。無有出路。復於後</a><a name="1039b06" id="1039b06">時。往逝多林。乃見苾芻念誦經論。聲中頌</a><a name="1039b07" id="1039b07">曰</a><a name="1039b08" id="1039b08"><p class='lg'>　　若人作惡業　　　修善而能滅</a><br><a name="1039b09" id="1039b09">　　彼能照世間　　　如日出雲翳　</p></a><a name="1039b10" id="1039b10"><p>爾時此人便作是念。出家釋子。有除罪法。今</a><a name="1039b11" id="1039b11">我應當出家。修諸善業。而滅其罪。即詣苾芻</a><a name="1039b12" id="1039b12">處。白言。聖者。我欲出家。願見哀愍。時此苾</a><a name="1039b13" id="1039b13">芻便與出家。并授近圓。既出家已。精懃讀誦。</a><a name="1039b14" id="1039b14">於三藏教。悉皆具解。辯才無礙。善能論答。別</a><a name="1039b15" id="1039b15">有苾芻。問彼人曰。具壽。何因苦行精懃有何</a><a name="1039b16" id="1039b16">別求。彼人答曰。我為消重罪故。問言。汝作</a><a name="1039b17" id="1039b17">何罪。答曰。殺母。又問。是親生母。為當乳母。</a><a name="1039b18" id="1039b18">答曰。是親生母。時諸苾芻以緣白佛。爾時世</a><a name="1039b19" id="1039b19">尊告諸苾芻曰。若人殺母。便求出家。與出家</a><a name="1039b20" id="1039b20">者。當壞我法。即須擯棄。從今已往。於我法律</a><a name="1039b21" id="1039b21">之中。若有人來求出家者。當須問言。汝非殺</a><a name="1039b22" id="1039b22">母不。若不問者。得越法罪。其人被眾擯已。便</a><a name="1039b23" id="1039b23">自念曰。我今不可還俗。應須遠去邊境而住。</a><a name="1039b24" id="1039b24">便往邊境之處。化一長者。長者於此苾芻。乃</a><a name="1039b25" id="1039b25">生信敬。為造一寺。諸方客侶。皆來此寺。來者</a><a name="1039b26" id="1039b26">皆為說法。多有證阿羅漢果。復於異時。身有</a><a name="1039b27" id="1039b27">病患。用諸根果莖葉。種種藥草。療治不差。漸</a><a name="1039b28" id="1039b28">漸困篤。餘命無幾。告弟子曰。當造浴室。時諸</a><a name="1039b29" id="1039b29">弟子依教。便造浴室。爾時師主說伽他曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231039a.htm'><img src='up.gif' border=0></a>
<a href='T231039c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>