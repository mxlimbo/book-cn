<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0402a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷54)</font> <font face='Arial'>T23, p0402a</h2></font><hr>
<span class='old'>
</a><a name="0401c28" id="0401c28">結一界受迦絺那衣。是諸比丘皆名得受迦</a><a name="0401c29" id="0401c29">絺那衣耶。答一切比丘皆得名受迦絺那衣。</span><a name="0402a01" id="0402a01">又問。諸比丘安居竟。四邊僧坊。若八若九若</a><a name="0402a02" id="0402a02">十若過。共結一界受迦絺那衣。受已捨是</a><a name="0402a03" id="0402a03">大界。是諸比丘皆名受迦絺那衣耶。答一</a><a name="0402a04" id="0402a04">切比丘皆得名受迦絺那衣。問諸比丘安居</a><a name="0402a05" id="0402a05">竟。四邊僧坊若八若九若十若過。共結一界</a><a name="0402a06" id="0402a06">受迦絺那衣。受已捨是大界。捨已捨迦絺</a><a name="0402a07" id="0402a07">那衣。一切比丘皆名捨迦絺那衣耶。答捨者</a><a name="0402a08" id="0402a08">捨。不捨者不捨。問諸比丘受迦絺那衣。官</a><a name="0402a09" id="0402a09">作閏月。何時捨迦絺那衣。答隨安居日數。</a><a name="0402a10" id="0402a10">問諸比丘受迦絺那衣已作十四日。客比丘</a><a name="0402a11" id="0402a11">來作十五日。若舊比丘隨客比丘。是日作布</a><a name="0402a12" id="0402a12">薩。若是日得布施物。應屬誰。答一切。云</a><a name="0402a13" id="0402a13">何應分。答等分。第四分與沙彌。問若舊比</a><a name="0402a14" id="0402a14">丘受迦絺那衣已出界。客比丘來捨迦絺那</a><a name="0402a15" id="0402a15">衣。是日得施物。應屬誰。答或屬安居比丘。或</a><a name="0402a16" id="0402a16">屬現前比丘。何者屬安居比丘。何者屬現前</a><a name="0402a17" id="0402a17">比丘。若夏末月得屬安居比丘。餘者屬現前</a><a name="0402a18" id="0402a18">比丘。問受迦絺那衣。眾僧壞為二部。一切</a><a name="0402a19" id="0402a19">眾得名受迦絺那衣耶。答一切得受。問受</a><a name="0402a20" id="0402a20">迦絺那衣已。僧壞為二部。一部捨迦絺那衣。</a><a name="0402a21" id="0402a21">是迦絺那衣得名捨不。答如法者捨得名捨。</a><a name="0402a22" id="0402a22">不如法者捨不得名捨。問不淨衣受作迦</a><a name="0402a23" id="0402a23">絺那衣。得名受不。答不得。問後安居人得</a><a name="0402a24" id="0402a24">受迦絺那衣不。答不得。問頗有受迦絺那衣</a><a name="0402a25" id="0402a25">住處得施物。但此一處自恣比丘得分耶。答</a><a name="0402a26" id="0402a26">有。若諸比丘夏末月受迦絺那衣。即夏末</a><a name="0402a27" id="0402a27">月捨。是中得施物是。問如佛言。乃至在聞</a><a name="0402a28" id="0402a28">處亦名捨迦絺那衣。云何是聞處。答若比</a><a name="0402a29" id="0402a29">丘受迦絺那衣在界外。聞僧捨迦絺那衣聲。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230401c.htm'><img src='up.gif' border=0></a>
<a href='T230402b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>