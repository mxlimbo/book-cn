<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0231c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷6)</font> 第一門第六子攝頌之餘 <font face='Arial'>T24, p0231c</h2></font><hr>
<span class='old'>
</a><a name="0231b28" id="0231b28">此物。今時有意持以奉僧。願為我受染以披</a><a name="0231b29" id="0231b29">著。唯願仁等當持傘蓋勿令衣濕。答言。居士</span><a name="0231c01" id="0231c01">待我問佛。以緣白佛。佛言。居士先時無心欲</a><a name="0231c02" id="0231c02">施。今時決意持奉眾僧。汝等可受染已披著。</a><a name="0231c03" id="0231c03">為利前人勿致疑惑。是故我今令諸苾芻應</a><a name="0231c04" id="0231c04">持傘蓋。若不持者得越法罪。六眾苾芻聞許</a><a name="0231c05" id="0231c05">傘蓋。便以金等四寶而為其柄。及餘種種紫</a><a name="0231c06" id="0231c06">礦畫飾。以孔雀尾而作上覆。時諸居士婆羅</a><a name="0231c07" id="0231c07">門等。見生嫌賤問答同前。乃至苾芻白佛。佛</a><a name="0231c08" id="0231c08">言。苾芻不應持如是傘蓋。然有二種蓋。一竹</a><a name="0231c09" id="0231c09">二葉。六眾苾芻聞佛許蓋。遂便長作傘柄。在</a><a name="0231c10" id="0231c10">大城中擎之而過。俗旅見時作如是語。彼持</a><a name="0231c11" id="0231c11">蓋者是何商主。大富長者從外方來。諸人即</a><a name="0231c12" id="0231c12">便就彼看問。既見苾芻共生嫌恥。乃至苾芻</a><a name="0231c13" id="0231c13">白佛。佛言。不應長作傘柄。長齊二肘或與</a><a name="0231c14" id="0231c14">蓋等。又入聚落時不應持蓋。時有苾芻隨逐</a><a name="0231c15" id="0231c15">商旅人間慢行。至一聚落道在村內。苾芻持</a><a name="0231c16" id="0231c16">蓋不敢入村。於村外行遂失商旅。獨行在後</a><a name="0231c17" id="0231c17">便被賊劫。苾芻白佛。佛言。若道在村中不得</a><a name="0231c18" id="0231c18">正擎。若偏持去者無犯。時有苾芻入村乞食。</a><a name="0231c19" id="0231c19">以傘柄曾觸不敢持行。被雨霑衣。苾芻白佛。</a><a name="0231c20" id="0231c20">佛言。乞食之人淨洗傘柄應可持去。必其雨</a><a name="0231c21" id="0231c21">定隨處寄舉。欲出村時方可持去</a><a name="0231c22" id="0231c22"><p>緣處同前。時有南方遊行外道。是盧迦耶黨。</a><a name="0231c23" id="0231c23">撥無後世。名鄔陀夷。漸次周旋至室羅伐。</a><a name="0231c24" id="0231c24">欲解勞乏入逝多林。先往尊者憍陳如處。</a><a name="0231c25" id="0231c25">告言。苾芻我就師門少學文字。欲與仁者略</a><a name="0231c26" id="0231c26">為談說。尊者答曰。婆羅門。激論之事非我</a><a name="0231c27" id="0231c27">所為。隨汝別求無宜住此。彼即往詣馬勝跋</a><a name="0231c28" id="0231c28">陀羅大名婆澀波名稱晡律拏牛主毘摩羅善</a><a name="0231c29" id="0231c29">臂羅怙羅。既至彼已一一告言。苾芻。我就師<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240231b.htm'><img src='up.gif' border=0></a>
<a href='T240232a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>