<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0353c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷48)</font> <font face='Arial'>T23, p0353c</h2></font><hr>
<span class='old'>
</a><a name="0353b28" id="0353b28">丘。共鬥諍相罵相言。實知是處捨三法受三</a><a name="0353b29" id="0353b29">法。捨三法者。捨遮欲界。捨遮瞋界。捨遮嫉</span><a name="0353c01" id="0353c01">妒界。是名捨三法。受三法者。受欲界受瞋界</a><a name="0353c02" id="0353c02">受嫉妒界。是名受三法。有是鬥諍相罵相言</a><a name="0353c03" id="0353c03">過故。隨何方有比丘。不鬥諍不相罵不相言。</a><a name="0353c04" id="0353c04">實知是處捨三法受三法。捨三法者。捨欲界</a><a name="0353c05" id="0353c05">捨瞋界捨嫉妒界。是名捨三法。受三法者。受</a><a name="0353c06" id="0353c06">遮欲界。受遮瞋界。受遮嫉妒界。是名受三法。</a><a name="0353c07" id="0353c07">無是鬥諍相罵相言過故(一法竟)</a><a name="0353c08" id="0353c08"><p><b>　　<A NAME="n108"></A>二法初</b></a><a name="0353c09" id="0353c09"><p>有二法。無智犯罪。不自見過。不悔是罪。有二</a><a name="0353c10" id="0353c10">法。有智犯罪。見過。見過已能悔是罪。有二</a><a name="0353c11" id="0353c11">犯。輕犯重犯。更有二犯。有殘無殘。更有二</a><a name="0353c12" id="0353c12">犯。可向他悔過。可自心悔過。有二眾。法眾非</a><a name="0353c13" id="0353c13">法眾。復有二眾。濁眾清淨眾。有二法故。僧名</a><a name="0353c14" id="0353c14">苦住。不樂住數數犯。不隨順教隨順惡法。有</a><a name="0353c15" id="0353c15">二無智。應悔不悔。不應悔便悔。有二智。應悔</a><a name="0353c16" id="0353c16">便悔。不應悔不悔。有二無智。有犯有覆藏。有</a><a name="0353c17" id="0353c17">二智。不犯不覆藏。無智覆藏者。有二果。地獄</a><a name="0353c18" id="0353c18">餓鬼。有智不覆藏者。有二果。人天。佛言。我</a><a name="0353c19" id="0353c19">有所說。不信受故。便覆藏。覆藏者。不得離生</a><a name="0353c20" id="0353c20">老病死憂悲苦惱。我有所說。能信受者。是名</a><a name="0353c21" id="0353c21">不覆藏。不覆藏者。得離生老病死憂悲苦惱。</a><a name="0353c22" id="0353c22">有二善。知犯知悔過。有二清淨。戒清淨見清</a><a name="0353c23" id="0353c23">淨。有二非法見。非法見法。法見非法。有二法</a><a name="0353c24" id="0353c24">見。非法見非法。法見法。有二毘尼。貪欲毘尼。</a><a name="0353c25" id="0353c25">瞋恚毘尼。有二毘尼。比丘毘尼。比丘尼毘尼。</a><a name="0353c26" id="0353c26">有二毘尼。遍毘尼。不遍毘尼。有二法。多知識</a><a name="0353c27" id="0353c27">人有過。非法作法。法作非法。是名有過。有二</a><a name="0353c28" id="0353c28">法。多知識人無過。非法作非法。法作法。是名</a><a name="0353c29" id="0353c29">無過。有二法斷事人有過。非法作法斷。法作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230353b.htm'><img src='up.gif' border=0></a>
<a href='T230354a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>