<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1482 佛阿毘曇經出家相品 0963a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1482 佛阿毘曇經出家相品</font> <font face='Arial'>(卷1)</font> <font face='Arial'>T24, p0963a</h2></font><hr>
<span class='old'>
</a><a name="0962c28" id="0962c28"><p class='lg'>　　大雄所將度　　　如來以正法</a><br><a name="0962c29" id="0962c29">　　善法攝眾生　　　誰無知當怪　</p></span><a name="0963a01" id="0963a01"><p>若作是說時。王舍城人民即當默然。無對皆</a><a name="0963a02" id="0963a02">失辯才。時諸比丘復於晨朝。執持衣缽入王</a><a name="0963a03" id="0963a03">舍城乞食。時王舍城人民。見刪闍夷道士眷</a><a name="0963a04" id="0963a04">屬。復訶責而說偈言</a><a name="0963a05" id="0963a05"><p class='lg'>　　佛至王舍城　　　摩伽陀勝國</a><br><a name="0963a06" id="0963a06">　　何故不盡化　　　刪闍夷眷屬　</p></a><a name="0963a07" id="0963a07"><p>時餘比丘。即說偈言</a><a name="0963a08" id="0963a08"><p class='lg'>　　大雄所將度　　　如來以正法</a><br><a name="0963a09" id="0963a09">　　善法攝眾生　　　誰無知當怪　</p></a><a name="0963a10" id="0963a10"><p>如是說已。王舍城人民。即默然退失辯才。時</a><a name="0963a11" id="0963a11">佛世尊告諸比丘。及外道形服不應度出家。</a><a name="0963a12" id="0963a12">世尊即制戒。外道形服不得度出家。時有比</a><a name="0963a13" id="0963a13">丘不知。云何度外道出家。以是事白佛。佛言。</a><a name="0963a14" id="0963a14">是故比丘應當更尋。於是時中。姓犢子外道</a><a name="0963a15" id="0963a15">住在王舍城。時犢子外道。故往詣佛世尊所。</a><a name="0963a16" id="0963a16">對佛已問訊。種種語論已。卻坐一面。坐已姓</a><a name="0963a17" id="0963a17">犢子外道。而白佛言。我今欲問瞿曇少義願</a><a name="0963a18" id="0963a18">開許我為我解說。說是語已。世尊默然。第二</a><a name="0963a19" id="0963a19">第三亦作是言。姓犢子外道白佛言。我今請</a><a name="0963a20" id="0963a20">問瞿曇大德少義。唯願開許為我解說。第二</a><a name="0963a21" id="0963a21">第三作如是言。世尊默然。時姓犢子外道白</a><a name="0963a22" id="0963a22">佛言。我共在此夜已淹久。世尊瞿曇。我今請</a><a name="0963a23" id="0963a23">問少義。願開許我為我解說。時佛念言。此姓</a><a name="0963a24" id="0963a24">犢子外道。長夜無諂曲無欺誑。性淳直。若有</a><a name="0963a25" id="0963a25">所問已解其意。非為惱亂我。當如阿毘曇密</a><a name="0963a26" id="0963a26">義。如律密義。有問當為敷說。知姓犢子外道</a><a name="0963a27" id="0963a27">心念已。佛言。犢子可問隨汝所樂。云何瞿曇。</a><a name="0963a28" id="0963a28">善不善為有為無。犢子。有善有不善。善哉世</a><a name="0963a29" id="0963a29">尊瞿曇。願為我說善法不善法。令我識善不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240962c.htm'><img src='up.gif' border=0></a>
<a href='T240963b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>