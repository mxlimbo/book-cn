<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0562c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷7)</font> <font face='Arial'>T24, p0562c</h2></font><hr>
<span class='old'>
</a><a name="0562b28" id="0562b28">磨。大德僧伽聽。乃至我今如是持。准白應作。</a><a name="0562b29" id="0562b29">佛言。汝諸苾芻行有犯缽法。我今當制行有</span><a name="0562c01" id="0562c01">犯缽。人眾和合時應告白言。諸具壽。明日</a><a name="0562c02" id="0562c02">我當為僧伽行有犯缽。諸具壽。各各持缽來</a><a name="0562c03" id="0562c03">集。至明日僧伽盡集時。彼苾芻持有犯缽。上</a><a name="0562c04" id="0562c04">座前立。讚美其缽。白上座言。此缽光淨圓</a><a name="0562c05" id="0562c05">滿堪用。若須者應取。若上座取者應與。即持</a><a name="0562c06" id="0562c06">上座缽行與第二上座。第二不用應與第三。</a><a name="0562c07" id="0562c07">正與第三上座時。第一上座更索者。初一索</a><a name="0562c08" id="0562c08">時不應與。第二索時亦不應與。三索應與。上</a><a name="0562c09" id="0562c09">座犯惡作罪。應須說悔。如是乃至行末。若卻</a><a name="0562c10" id="0562c10">索者准此應知。如是行時展轉至終所得之</a><a name="0562c11" id="0562c11">缽。即應授與犯捨。苾芻語言。苾芻。此缽不</a><a name="0562c12" id="0562c12">合守持。亦不應棄徐徐受用。乃至破來行有</a><a name="0562c13" id="0562c13">犯缽。苾芻不依教者得越法罪。持有犯缽苾</a><a name="0562c14" id="0562c14">芻若乞食時。以有犯缽盛好囊中。其守持者</a><a name="0562c15" id="0562c15">置餘袋內。若得好飯安有犯缽。麤者安守持</a><a name="0562c16" id="0562c16">缽中。有犯缽置在一邊。守持者常應用食。若</a><a name="0562c17" id="0562c17">洗暴舉熏。或時涉路有犯缽常好安置。乃</a><a name="0562c18" id="0562c18">至破來彼苾芻所有行法。不依行者得越法</a><a name="0562c19" id="0562c19">罪。此是汝缽不應守持者。謂先有守持缽此</a><a name="0562c20" id="0562c20">缽為行治罰。令其畜用。不應分別者。亦復</a><a name="0562c21" id="0562c21">不合分別作淨而畜。不施餘人者不應持此</a><a name="0562c22" id="0562c22">施與他人。應自審詳受用不應卒爾。生疲</a><a name="0562c23" id="0562c23">怠心故令破壞。若故壞者得越法罪。若求得</a><a name="0562c24" id="0562c24">多缽者。皆捨墮罪。於此缽中取一好者。眾中</a><a name="0562c25" id="0562c25">作法所有餘缽。隨意分施。此中犯者苾芻缽</a><a name="0562c26" id="0562c26">破。始從一綴齊五綴來。堪得受用不作綴法。</a><a name="0562c27" id="0562c27">為好故更求餘缽。覓時惡作。得便捨墮。非好</a><a name="0562c28" id="0562c28">好想。但得墮罪。好與不好作不好想者無犯。</a><a name="0562c29" id="0562c29">或為他求。或兩人共覓。或遣書等。或外道邊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240562b.htm'><img src='up.gif' border=0></a>
<a href='T240563a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>