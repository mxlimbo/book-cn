<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0212a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷2)</font> 第一門第二子攝頌之餘論火生長者因緣 <font face='Arial'>T24, p0212a</h2></font><hr>
<span class='old'>
</a><a name="0211c28" id="0211c28">無因緣如來應正等覺輒現微笑。汝今應可</a><a name="0211c29" id="0211c29">告諸苾芻。如來今欲往屍林處。若諸具壽樂</span><a name="0212a01" id="0212a01">隨從者。當可持衣。時阿難陀承佛教已。告</a><a name="0212a02" id="0212a02">諸苾芻。若諸具壽。樂欲從佛往屍林者。當可</a><a name="0212a03" id="0212a03">持衣。時諸苾芻咸至佛所。爾時大師自調伏</a><a name="0212a04" id="0212a04">故調伏圍繞。自寂靜故寂靜圍繞。解脫解脫</a><a name="0212a05" id="0212a05">圍繞。安隱安隱圍繞。善順善順圍繞。阿羅漢</a><a name="0212a06" id="0212a06">阿羅漢圍繞。離欲離欲圍繞。端嚴端嚴圍繞。</a><a name="0212a07" id="0212a07">如栴檀林栴檀圍繞。猶如象王眾象圍繞。如</a><a name="0212a08" id="0212a08">師子王師子圍繞。如大牛王諸牛圍繞。猶如</a><a name="0212a09" id="0212a09">鵝王諸鵝圍繞。如妙翅鳥諸鳥圍繞。如婆羅</a><a name="0212a10" id="0212a10">門學徒圍繞。猶如大醫病者圍繞。如大將軍</a><a name="0212a11" id="0212a11">兵眾圍繞。如大導師行旅<span class='corr'>圍</span>繞。如大國王諸</a><a name="0212a12" id="0212a12">臣圍繞。如轉輪王千子圍繞。猶如明月眾星</a><a name="0212a13" id="0212a13">圍繞。猶如日輪千光圍繞。如持國天王乾闥</a><a name="0212a14" id="0212a14">婆眾圍繞。如增長天王鳩槃茶眾圍繞。如廣</a><a name="0212a15" id="0212a15">目天王龍眾圍繞。如多聞天王藥叉眾圍繞。</a><a name="0212a16" id="0212a16">如淨妙王阿蘇羅眾圍繞。猶如帝釋三十三</a><a name="0212a17" id="0212a17">天圍繞。如大梵天王梵眾圍繞。猶如大海湛</a><a name="0212a18" id="0212a18">然安靜。猶如大雲靉靆垂布。猶如象王屏息</a><a name="0212a19" id="0212a19">狂醉。調伏諸根威儀寂靜。三十二相而為莊</a><a name="0212a20" id="0212a20">飾。八十種好以自嚴身。圓光一尋朗踰千日。</a><a name="0212a21" id="0212a21">安步徐進如移寶山。十力四無畏大悲三念</a><a name="0212a22" id="0212a22">住。無邊福智普薰修。無量功德皆圓滿</a><a name="0212a23" id="0212a23"><p>復有尊者阿慎若憍陳如。尊者馬勝。尊者婆</a><a name="0212a24" id="0212a24">澀波。尊者大名。尊者無滅。尊者舍利子。尊者</a><a name="0212a25" id="0212a25">大目連。尊者迦攝波。尊者阿難陀。尊者頡離</a><a name="0212a26" id="0212a26">伐底。如是等諸大聲聞及諸苾芻并無量億</a><a name="0212a27" id="0212a27">人天大眾。恭敬圍繞欲往屍林。然隨佛遊行。</a><a name="0212a28" id="0212a28">有十八種殊勝利益。一無王怖二無賊怖。三</a><a name="0212a29" id="0212a29">無水怖。四無火怖。五無敵國怖。六無師子虎<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240211c.htm'><img src='up.gif' border=0></a>
<a href='T240212b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>