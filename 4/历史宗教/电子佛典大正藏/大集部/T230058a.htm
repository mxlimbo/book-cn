<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0058a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷8)</font> 明三十尼薩耆法之三 <font face='Arial'>T23, p0058a</h2></font><hr>
<span class='old'>
</a><a name="0057c28" id="0057c28">知有信心能信受語。即便語言。諸聚落主。</a><a name="0057c29" id="0057c29">汝等歸依佛歸依法歸依僧。是信受語故</span><a name="0058a01" id="0058a01">即歸依佛法僧。歸依佛法僧故。不復喜飲</a><a name="0058a02" id="0058a02">酒。亦不喜延致酒客。不喜鬥諍。不復喜啼</a><a name="0058a03" id="0058a03">哭戲笑跳躑大喚。自房舍中。有好床榻衣服</a><a name="0058a04" id="0058a04">臥具。諸婦皆有好衣服環釧瓔珞華鬘莊嚴</a><a name="0058a05" id="0058a05">身具。官所給廩皆得充足。以是因緣故。諸鬥</a><a name="0058a06" id="0058a06">將漸漸大富。多饒金銀財寶奴婢人民種種</a><a name="0058a07" id="0058a07">成就。波斯匿王以是富人圍繞故。王有威德</a><a name="0058a08" id="0058a08">眾所敬仰。爾時波斯匿王。有小國反叛。語諸</a><a name="0058a09" id="0058a09">鬥將。汝等往彼折伏便還。是諸將中有深敬</a><a name="0058a10" id="0058a10">佛者。弓頭著漉水囊。作是念。若值水有虫</a><a name="0058a11" id="0058a11">者。當漉飲之。是中有不信佛法者。生嫉妒</a><a name="0058a12" id="0058a12">心。往到波斯匿王所言。是中某甲諸鬥將。</a><a name="0058a13" id="0058a13">弓頭著漉水囊。作是念。值有虫水者。當漉</a><a name="0058a14" id="0058a14">飲之。是等誑王。王言。云何是等於小虫中</a><a name="0058a15" id="0058a15">有如是憐愍心。何況於人。王言喚來。即往</a><a name="0058a16" id="0058a16">喚之。王言。汝等實以漉水囊繫弓頭。作是</a><a name="0058a17" id="0058a17">念。值水有虫者。當漉飲之耶。答言實爾。王</a><a name="0058a18" id="0058a18">言。汝等誑我。鬥將言。云何誑王。王言。汝於</a><a name="0058a19" id="0058a19">小虫尚有憐愍心。何況於人。鬥將言。虫有</a><a name="0058a20" id="0058a20">何過。於王若有過者。當知我等為王治之。王</a><a name="0058a21" id="0058a21">作是念。或有人喜淨潔故。何必畏殺虫。王言。</a><a name="0058a22" id="0058a22">將至陣前。即將至陣前。是諸鬥將。或有得慈</a><a name="0058a23" id="0058a23">心三昧。入慈心力故。破是賊陣即時折伏。王</a><a name="0058a24" id="0058a24">聞破賊心大歡喜。爾時諸鬥將破賊已。還到</a><a name="0058a25" id="0058a25">王所長跪而言。大王常勝。作是語已在王前</a><a name="0058a26" id="0058a26">立。王即時償賜財物聚落田宅人民。更倍</a><a name="0058a27" id="0058a27">供給。爾時諸鬥將富貴轉增。多饒金銀財寶</a><a name="0058a28" id="0058a28">奴婢人民種種增益。王以是人圍遶故。威德</a><a name="0058a29" id="0058a29">轉勝眾倍敬仰。諸鬥將作是念。我等富貴具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230057c.htm'><img src='up.gif' border=0></a>
<a href='T230058b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>