<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0179a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷27)</font> 第五分之四威儀法 <font face='Arial'>T22, p0179a</h2></font><hr>
<span class='old'>
</a><a name="0178c28" id="0178c28">臥具。客比丘若病應與近廁房。若須浴為辦</a><a name="0178c29" id="0178c29">浴具。若須非時漿亦應與應竟夜為集說法。</span><a name="0179a01" id="0179a01">明旦為辦前食後食及粥怛缽那。請留夏安</a><a name="0179a02" id="0179a02">居。勸化一切令設供養。彼客比丘欲至僧坊。</a><a name="0179a03" id="0179a03">若先反抄衣應下之。若先扠腰不應復扠。若</a><a name="0179a04" id="0179a04">先戴衣應下著肩上。脫革屣抖擻拭令淨。以</a><a name="0179a05" id="0179a05">草葉裹持入。入已應一處坐小息。應問舊比</a><a name="0179a06" id="0179a06">丘。何者是上座房。知處已應往禮拜問訊共</a><a name="0179a07" id="0179a07">語。若日早應禮塔。禮塔已次第禮諸上座。然</a><a name="0179a08" id="0179a08">後洗手腳。洗手腳已應問。此住處誰是分僧</a><a name="0179a09" id="0179a09">臥具人。知已往問。我若干歲有房分不。若言</a><a name="0179a10" id="0179a10">有。便言與我。若與復應問。此房先有人住不。</a><a name="0179a11" id="0179a11">若言無應到房戶前。先以瓦石擲房中聽聲。</a><a name="0179a12" id="0179a12">若有聲不應入。若無聲。便開戶避之戶前。</a><a name="0179a13" id="0179a13">若無物出然後入。小待眼明遍看房中以杖</a><a name="0179a14" id="0179a14">按床上視床下地。無毒虫不。徐徐開窗。若日</a><a name="0179a15" id="0179a15">早應出臥具抖擻曬。若先無臥具。應至分臥</a><a name="0179a16" id="0179a16">具比丘邊索。若得取敷復應問。彼房初夜</a><a name="0179a17" id="0179a17">何所畏。中夜後夜復何所畏。若言初夜畏阿</a><a name="0179a18" id="0179a18">練若賊。應問。我當作何計。若答應作如是自</a><a name="0179a19" id="0179a19">防。應受用之。中夜後夜亦如是。復應問。此房</a><a name="0179a20" id="0179a20">有食無。此聚落作食為早晚。何處巷。僧與</a><a name="0179a21" id="0179a21">作學家羯磨。何處巷。僧與作覆缽羯磨。何</a><a name="0179a22" id="0179a22">處巷有惡狗。何處巷。有婬女年長童女及</a><a name="0179a23" id="0179a23">寡婦。此中何處布薩何時布薩。何處是歠</a><a name="0179a24" id="0179a24">粥處何處是食處。其中若有僧事皆應疾赴。</a><a name="0179a25" id="0179a25">不得稽留。是為客舊比丘初學法。應盡形壽</a><a name="0179a26" id="0179a26">持</a><a name="0179a27" id="0179a27"><p>佛在王舍城。爾時有眾多居士請僧食。或有</a><a name="0179a28" id="0179a28">諸比丘方著衣欲往食者。或有已還脫衣者。</a><a name="0179a29" id="0179a29">或有持缽欲往者。或有已還洗缽者。或有始<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220178c.htm'><img src='up.gif' border=0></a>
<a href='T220179b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>