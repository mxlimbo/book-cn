<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0848a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷40)</font> 九十波逸底迦法 殺傍生學處第六十一 <font face='Arial'>T23, p0848a</h2></font><hr>
<span class='old'>
</a><a name="0847c28" id="0847c28">隨鄔陀夷後。令彼惡響周遍十方。作如是說。</a><a name="0847c29" id="0847c29">仁等當知。大德鄔陀夷有斯技藝。空中落羽</span><a name="0848a01" id="0848a01">箭入烏腸。時諸婆羅門居士等。見斯事已各</a><a name="0848a02" id="0848a02">起譏嫌。云何苾芻自執弓箭殺諸禽鳥。此</a><a name="0848a03" id="0848a03">則肉不堪食筋皮無用。於不應處而為惡業。</a><a name="0848a04" id="0848a04">少欲苾芻聞生嫌恥。以緣白佛。爾時世尊廣</a><a name="0848a05" id="0848a05">說如前。乃至我觀十利。為諸苾芻制其學處</a><a name="0848a06" id="0848a06">應如是說</a><a name="0848a07" id="0848a07"><p>若復苾芻故斷傍生命者。波逸底迦。若復苾</a><a name="0848a08" id="0848a08">芻者謂鄔陀夷。餘義如上。故者明非錯誤。</a><a name="0848a09" id="0848a09">傍生者謂是飛烏。或復諸餘禽獸之類。斷命</a><a name="0848a10" id="0848a10">者謂殺其命根。釋罪同前。此中犯相其事云</a><a name="0848a11" id="0848a11">何。言斷傍生命者。謂以三事。內外及俱。而興</a><a name="0848a12" id="0848a12">方便斷彼命根。若苾芻作殺害心。乃至以一</a><a name="0848a13" id="0848a13">指損害傍生。因此命終者。得波逸底迦。或當</a><a name="0848a14" id="0848a14">時不死。後時因此死者。亦得墮罪。若後時不</a><a name="0848a15" id="0848a15">死者。得惡作罪。如是廣說。如前斷人命學處</a><a name="0848a16" id="0848a16">具說。又無犯者謂最初犯人。如前廣說</a><a name="0848a17" id="0848a17"><p><b>　　<A NAME="n599"></A>故惱苾芻學處第六十二</b></a><a name="0848a18" id="0848a18"><p>佛在室羅伐城逝多林給孤獨園。時大目乾</a><a name="0848a19" id="0848a19">連與十七眾出家并受近圓。彼十七眾遂便</a><a name="0848a20" id="0848a20">親近六眾苾芻。時鄔陀夷告十七眾作如是</a><a name="0848a21" id="0848a21">語。具壽。汝等為我作如是如是事。答曰我不</a><a name="0848a22" id="0848a22">能作。豈仁是我阿遮利耶鄔波馱耶。令我執</a><a name="0848a23" id="0848a23">作。鄔陀夷見是語已。即便驅遣不許同住。時</a><a name="0848a24" id="0848a24">十七眾遂向餘處而為讀誦。鄔陀夷便詣鄔</a><a name="0848a25" id="0848a25">波難陀處告言。上座知不。此諸小師不受我</a><a name="0848a26" id="0848a26">語。事欲如何。鄔波難陀曰。汝今應可令彼小</a><a name="0848a27" id="0848a27">師各生惱悔廢其習讀。當作是語。廣說惱緣。</a><a name="0848a28" id="0848a28">時鄔陀夷聞是教已。如言即作。告十七眾曰。</a><a name="0848a29" id="0848a29">具壽。汝等豈復能得漏盡入正定聚耶。由汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230847c.htm'><img src='up.gif' border=0></a>
<a href='T230848b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>