<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0792c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷17)</font> 舍利弗品 <font face='Arial'>T24, p0792c</h2></font><hr>
<span class='old'>
</a><a name="0792b28" id="0792b28">若比丘尼樂著白衣服。就行婬者不障出</a><a name="0792b29" id="0792b29">家。若初壞者不得出家。第二壞者不障。若</span><a name="0792c01" id="0792c01">壞式叉摩尼沙彌尼。不障出家。破僧人不</a><a name="0792c02" id="0792c02">得度出家。云何破僧。若執十八事。三諫不</a><a name="0792c03" id="0792c03">捨。二根有三種。一者自受胎能令他受胎。</a><a name="0792c04" id="0792c04">二者自受胎不能令他受胎。三者不能自</a><a name="0792c05" id="0792c05">受胎能令他受胎。此三種人悉不得出家</a><a name="0792c06" id="0792c06">受具足戒若已受具足戒。應滅擯。若無和</a><a name="0792c07" id="0792c07">上。不得與受具足戒。若與受具足戒。得</a><a name="0792c08" id="0792c08">突吉羅。是人得戒。若黃門作和上。為人</a><a name="0792c09" id="0792c09">受戒得戒。師僧得罪。無衣缽受具足戒。</a><a name="0792c10" id="0792c10">得戒。師僧得罪。得二三人一時受具足戒。</a><a name="0792c11" id="0792c11">一一同等臘等。時不得相禮。同一和上一</a><a name="0792c12" id="0792c12">羯磨師。一時為三人受具足戒。一時得</a><a name="0792c13" id="0792c13">戒臘。同無大小。和上者。外國語。漢言知罪</a><a name="0792c14" id="0792c14">知無罪。是名和上。受戒已應步影。步影</a><a name="0792c15" id="0792c15">者。正立住取住腳為初。隨身影長短步影。</a><a name="0792c16" id="0792c16">步影竟。教其時。其時者。或冬時或春時或</a><a name="0792c17" id="0792c17">夏時竟。教日月日月時。次教受戒時眾數</a><a name="0792c18" id="0792c18">多少。次與四依已。次說四重受戒已。令新</a><a name="0792c19" id="0792c19">受戒者在前出。受戒犍度竟</a><a name="0792c20" id="0792c20"><p>爾時佛住羅閱城王舍城摩竭國。此三義</a><a name="0792c21" id="0792c21">一名異。漢言王舍城。羅閱城是外國音。羅</a><a name="0792c22" id="0792c22">者言王。閱者言舍。故言羅閱城也。摩竭</a><a name="0792c23" id="0792c23">者。此是外國音也。摩竭者。是初國名耳。界</a><a name="0792c24" id="0792c24">相者。若山界相。大者如須彌山。小者如象</a><a name="0792c25" id="0792c25">大。是為山相。石界相者。大者如牛。小者三</a><a name="0792c26" id="0792c26">十稱。若漫石不得作界相。應別安石作界</a><a name="0792c27" id="0792c27">相。林界相者。若草林若竹林。不得作界相。</a><a name="0792c28" id="0792c28">何故爾。草竹體空不堅實。是以不得作</a><a name="0792c29" id="0792c29">界。林相者。大林相乃至百由旬。小林者下<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240792b.htm'><img src='up.gif' border=0></a>
<a href='T240793a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>