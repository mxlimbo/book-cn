<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0008a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷2)</font> 明四波羅夷法之一 <font face='Arial'>T23, p0008a</h2></font><hr>
<span class='old'>
</a><a name="0007c28" id="0007c28">梵志尋以利刀斷是比丘命。有血污刀。持至</a><a name="0007c29" id="0007c29">跋求摩河上洗之。有魔天神。從水中出住水</span><a name="0008a01" id="0008a01">上讚梵志言。汝得大福德。是持戒沙門釋子</a><a name="0008a02" id="0008a02">未度者度未脫者脫兼得衣缽。時彼梵志即</a><a name="0008a03" id="0008a03">生惡邪見自謂審爾。便挾刀去從房至房從</a><a name="0008a04" id="0008a04">經行處至經行處即大唱言。誰未度者我當</a><a name="0008a05" id="0008a05">度之誰未脫者我當脫之。時諸比丘勤修不</a><a name="0008a06" id="0008a06">淨觀故深得厭惡慚愧臭身。從住處出至梵</a><a name="0008a07" id="0008a07">志所讚言。善人可斷我命。時彼梵志尋斷其</a><a name="0008a08" id="0008a08">命。如是二三乃至六十。故僧減少。唯願世</a><a name="0008a09" id="0008a09">尊。為諸比丘說餘善道。安樂住法無有厭</a><a name="0008a10" id="0008a10">惡。諸惡法生即能除滅。佛語阿難。更有善道。</a><a name="0008a11" id="0008a11">安樂行法無有厭惡。諸惡法生即能除滅。世</a><a name="0008a12" id="0008a12">尊。云何善道。安樂住法無有厭惡。諸惡法</a><a name="0008a13" id="0008a13">生即能滅除。佛告阿難。有阿那般那念。名</a><a name="0008a14" id="0008a14">為善道安樂住法。所以者何。諸惡法生即能</a><a name="0008a15" id="0008a15">除滅。無厭惡故。世尊。云何修習阿那般那念。</a><a name="0008a16" id="0008a16">名為善道安樂住法。諸惡法生即能除滅。無</a><a name="0008a17" id="0008a17">有厭惡。佛語阿難。若有比丘隨其所依城邑</a><a name="0008a18" id="0008a18">聚落止住。晨朝時到著衣持缽攝身諸根繫</a><a name="0008a19" id="0008a19">念一心入村乞食。食已若在空處若在樹下</a><a name="0008a20" id="0008a20">若在空舍。敷尼師壇正坐端身繫念在前。除</a><a name="0008a21" id="0008a21">世貪嫉。於他財物遠離貪著。如是行者則能</a><a name="0008a22" id="0008a22">捨離瞋恚睡眠調戲疑悔。是諸陰蓋能煩惱</a><a name="0008a23" id="0008a23">心使慧力羸不至涅槃。是故當除。若息入時</a><a name="0008a24" id="0008a24">當一心知入。若息出時當一心知出。若長若</a><a name="0008a25" id="0008a25">短。若息入遍身。當一心知從一切身入。若息</a><a name="0008a26" id="0008a26">出遍身。當一心知從一切身出。除身行時。當</a><a name="0008a27" id="0008a27">一其心念出入息。受喜時受樂時受心行時</a><a name="0008a28" id="0008a28">除心行時。當一其心念出入息。覺心時令心</a><a name="0008a29" id="0008a29">喜時令心攝時令心解脫時當一其心念出入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230007c.htm'><img src='up.gif' border=0></a>
<a href='T230008b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>