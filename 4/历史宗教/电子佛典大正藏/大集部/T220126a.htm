<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0126a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷18)</font> 第三分之四布薩法 <font face='Arial'>T22, p0126a</h2></font><hr>
<span class='old'>
</a><a name="0125c28" id="0125c28">比丘先狂。或來或不來。亦復不憶來與不來。</a><a name="0125c29" id="0125c29">僧與作狂羯磨。今已差。從僧乞解狂羯磨。僧</span><a name="0126a01" id="0126a01">今與解狂羯磨。若僧時到僧忍聽。白如是。大</a><a name="0126a02" id="0126a02">德僧聽。此某甲比丘先狂病。乃至僧今與解</a><a name="0126a03" id="0126a03">狂羯磨。誰諸長老忍默然若不忍者說。僧已</a><a name="0126a04" id="0126a04">與某甲比丘解狂羯磨竟。僧忍默然故。是事如</a><a name="0126a05" id="0126a05">是持。爾時世尊。布薩日與諸比丘前後圍繞</a><a name="0126a06" id="0126a06">露地而坐。告諸比丘。汝等寂默今布薩說戒。</a><a name="0126a07" id="0126a07">有一比丘從坐起白佛言。某甲比丘得病不</a><a name="0126a08" id="0126a08">來。佛言。應令一比丘將來。諸比丘不知云何</a><a name="0126a09" id="0126a09">將來。以是白佛。佛言。教拄杖使人扶。若不</a><a name="0126a10" id="0126a10">堪以衣舁之。即受教舁來。勞動故病更困</a><a name="0126a11" id="0126a11">篤。或有死者。以是白佛。佛言。應取清淨欲來</a><a name="0126a12" id="0126a12"><p>是中或有得名與清淨欲。或有不得。或有得</a><a name="0126a13" id="0126a13">名受清淨欲。或有不得。或有得名持清淨欲</a><a name="0126a14" id="0126a14">來或有不得。不得名與清淨欲者。若與比丘</a><a name="0126a15" id="0126a15">尼式叉摩那沙彌沙彌尼清淨欲。與狂心亂</a><a name="0126a16" id="0126a16">心病壞心滅擯人被舉人自說罪人異界住人</a><a name="0126a17" id="0126a17">清淨欲。若不如法三說我今與汝清淨欲。汝</a><a name="0126a18" id="0126a18">受我清淨欲。至如法僧事中。為我稱名說及</a><a name="0126a19" id="0126a19">捉籌。皆不名與清淨欲。若反上名與清淨欲。</a><a name="0126a20" id="0126a20">不名受清淨欲者。自不如法不識他姓名餘</a><a name="0126a21" id="0126a21">如上。皆不名受清淨欲。反此名受清淨欲。得</a><a name="0126a22" id="0126a22">名持清淨欲來者。若持清淨欲比丘來至布</a><a name="0126a23" id="0126a23">薩中。便睡眠若狂心散亂心病壞心。若僧與</a><a name="0126a24" id="0126a24">作不見罪羯磨不捨惡邪見羯磨不悔過羯</a><a name="0126a25" id="0126a25">磨。若變成二根黃門無根若忘說。是亦得名</a><a name="0126a26" id="0126a26">持清淨欲來。若睡眠若忘不說皆犯突吉羅</a><a name="0126a27" id="0126a27">罪。若中路睡眠乃至忘說。皆不得名持清淨</a><a name="0126a28" id="0126a28">欲來。復有諸病比丘不能口語說清淨欲。以</a><a name="0126a29" id="0126a29">是白佛。佛言。應身與清淨欲。諸比丘不知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220125c.htm'><img src='up.gif' border=0></a>
<a href='T220126b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>