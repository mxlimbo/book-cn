<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0001b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷1)</font> 明四波羅夷法之一 <font face='Arial'>T23, p0001b</h2></font><hr>
<span class='old'>
</a><a name="0001a28" id="0001a28">欲樂布施作福。即答母言。我無愁憂不欲捨</a><a name="0001a29" id="0001a29">戒不厭梵行。亦不欲捨沙門之法心樂梵行。</span><a name="0001b01" id="0001b01">其母自念。我雖口言不迴其心。當語其婦言。</a><a name="0001b02" id="0001b02">汝淨潔時到則來報我。便往語之。婦言如是</a><a name="0001b03" id="0001b03">受其母教。淨潔時到。往報母言。今何所作。</a><a name="0001b04" id="0001b04">時母教言。本須提那所喜衣服嚴飾之具悉</a><a name="0001b05" id="0001b05">皆著來。受教還房。著其所喜衣服嚴具。母即</a><a name="0001b06" id="0001b06">將到須提那所。便作是言。汝若愁憂不樂梵</a><a name="0001b07" id="0001b07">行欲捨戒者。當自還家受五欲樂布施作福。</a><a name="0001b08" id="0001b08">佛法難成出家勤苦。即答母言。我不愁憂心</a><a name="0001b09" id="0001b09">不動轉自樂修梵行不樂五欲。母言。善哉須</a><a name="0001b10" id="0001b10">提那。汝樂梵行不欲捨戒者。今婦時到當留</a><a name="0001b11" id="0001b11">續種。若家無嗣。所有財物悉當入官。爾時</a><a name="0001b12" id="0001b12">世尊未結此戒。是須提那即便心動答母。言</a><a name="0001b13" id="0001b13">爾。母即避去。便將其婦屏處行婬。如是再</a><a name="0001b14" id="0001b14">三。尋時懷妊。有福德子月滿而生。名曰續</a><a name="0001b15" id="0001b15">種。至年長大信樂佛法。出家學道勤行精進。</a><a name="0001b16" id="0001b16">逮得漏盡成阿羅漢。時須提那既行婬已。心</a><a name="0001b17" id="0001b17">生疑悔。愁憂色變無有威德。默然低頭垂肩</a><a name="0001b18" id="0001b18">迷悶不樂言說。時知識比丘來相問訊在一</a><a name="0001b19" id="0001b19">面坐。問須提那。汝先有威德顏色和悅樂修</a><a name="0001b20" id="0001b20">梵行。今何以故。愁憂色變默然低頭迷悶不</a><a name="0001b21" id="0001b21">樂。汝身為病為私屏處作惡業耶。須提那</a><a name="0001b22" id="0001b22">言。我身無病。私屏作惡業故心有愁憂。時諸</a><a name="0001b23" id="0001b23">比丘漸漸急問。便自廣說如上因緣。諸比丘</a><a name="0001b24" id="0001b24">聞已。種種因緣呵須提那言。汝應愁苦憂</a><a name="0001b25" id="0001b25">悔。乃作如是私屏惡業。汝所作事非沙門法。</a><a name="0001b26" id="0001b26">不隨順道無欲樂心。作不淨行。出家之人所</a><a name="0001b27" id="0001b27">不應作。汝不知佛世尊以種種因緣呵欲欲</a><a name="0001b28" id="0001b28">想欲欲欲覺欲熱。以種種因緣稱讚斷欲捨</a><a name="0001b29" id="0001b29">欲想滅欲熱。佛常說法教人離欲。汝尚不應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230001a.htm'><img src='up.gif' border=0></a>
<a href='T230001c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>