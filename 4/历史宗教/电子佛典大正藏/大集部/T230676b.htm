<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0676b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷10)</font> 妄說自得上人法學處第四 <font face='Arial'>T23, p0676b</h2></font><hr>
<span class='old'>
</a><a name="0676a28" id="0676a28">若處住聚落中。便捨靜林就村而住。時彼數</a><a name="0676a29" id="0676a29">數見諸女人。又見淨人及諸求寂。共為雜住。</span><a name="0676b01" id="0676b01">煩惱還起欲染瞋恚還復現行。時彼諸人各</a><a name="0676b02" id="0676b02">作是念。世尊為諸弟子於毘奈耶制其學處。</a><a name="0676b03" id="0676b03">若復苾芻實無知無遍知。自知不得上人法。</a><a name="0676b04" id="0676b04">寂靜聖者。殊勝證悟。智見安樂住。而言我知</a><a name="0676b05" id="0676b05">我見。彼於異時若問若不問。欲自清淨故作</a><a name="0676b06" id="0676b06">是說。諸具壽我實不知不見。言知言見虛誑</a><a name="0676b07" id="0676b07">妄語者。得波羅市迦。不應共住</a><a name="0676b08" id="0676b08"><p>時諸苾芻即相告曰。我等住阿蘭若。受麤臥</a><a name="0676b09" id="0676b09">具勤策相應。得少自相寂止方便。折伏煩惱。</a><a name="0676b10" id="0676b10">便棄靜林來至聚落。既觀諸境煩惱現行。如</a><a name="0676b11" id="0676b11">前廣說。豈非我等犯他勝耶。我等共詣具壽</a><a name="0676b12" id="0676b12">阿難陀所。以事陳告。如彼所說我當奉行。即</a><a name="0676b13" id="0676b13">便到彼問具壽阿難陀曰。具壽知不。如佛世</a><a name="0676b14" id="0676b14">尊為諸弟子制其學處</a><a name="0676b15" id="0676b15"><p>若復苾芻乃至波羅市迦不應共住。我等在</a><a name="0676b16" id="0676b16">阿蘭若煩惱不起。今來聚落煩惱還生。廣說</a><a name="0676b17" id="0676b17">如前。我皆有疑。豈非我等犯波羅市迦耶。當</a><a name="0676b18" id="0676b18">問具壽阿難陀。如彼所說我當奉行。由是事</a><a name="0676b19" id="0676b19">故我等今來。至具壽所詳欲諮決。豈非我等</a><a name="0676b20" id="0676b20">犯波羅市迦耶。爾時具壽阿難陀。聞諸苾芻</a><a name="0676b21" id="0676b21">說是事已。遂將諸人往世尊所。頂禮佛足在</a><a name="0676b22" id="0676b22">一面坐。時具壽阿難陀白佛言。世尊。大德如</a><a name="0676b23" id="0676b23">是為諸苾芻。於毘奈耶制其學處。若復苾芻</a><a name="0676b24" id="0676b24">廣說乃至得波羅市迦不應共住。此諸苾芻</a><a name="0676b25" id="0676b25">在阿蘭若住。受邊際臥具勤策相應。得少自</a><a name="0676b26" id="0676b26">相寂止方便。作意折伏煩惱。欲染瞋恚不復</a><a name="0676b27" id="0676b27">現行。時彼即便更相告語。具壽汝今知不。阿</a><a name="0676b28" id="0676b28">蘭若中所應得者。我今已得我生已盡梵行</a><a name="0676b29" id="0676b29">已立。所作已辦不受後有。我今宜捨蘭若住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230676a.htm'><img src='up.gif' border=0></a>
<a href='T230676c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>