<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0845a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷38)</font> 皮革揵度 <font face='Arial'>T22, p0845a</h2></font><hr>
<span class='old'>
</a><a name="0844c28" id="0844c28">亦復如是。如是世尊。若比丘得阿羅漢道。</a><a name="0844c29" id="0844c29">心得解脫盡於有漏。眼見多色。慧解脫心</span><a name="0845a01" id="0845a01">解脫。二俱不染污識。不與色雜住第四</a><a name="0845a02" id="0845a02">禪。耳鼻舌身意亦如是。說是語已。重說偈</a><a name="0845a03" id="0845a03">言</a><a name="0845a04" id="0845a04"><p class='lg'>　　樂出離者　　　樂寂比丘　　　樂不瞋恚</a><br><a name="0845a05" id="0845a05">　　及盡愛者　　　樂盡受陰　　　心不愚癡</a><br><a name="0845a06" id="0845a06">　　審知不起　　　從是解脫　　　以正解脫</a><br><a name="0845a07" id="0845a07">　　便為息滅　　　已得無觀　　　更無有作</a><br><a name="0845a08" id="0845a08">　　譬如大山　　　風不能壞　　　如是色聲</a><br><a name="0845a09" id="0845a09">　　香味觸法　　　於善惡法　　　智者不動</a><br><a name="0845a10" id="0845a10">　　心住解脫　　　見於滅盡　</p></a><a name="0845a11" id="0845a11"><p>如是守籠那。說此偈已。佛即可之。從坐</a><a name="0845a12" id="0845a12">起前禮佛足而去。去未久。佛告諸比丘言。</a><a name="0845a13" id="0845a13">應作如是自記得道。但說其義不正言。</a><a name="0845a14" id="0845a14">得不如餘愚癡比丘歡喜自記後無所得</a><a name="0845a15" id="0845a15">空自疲苦。爾時守籠那。於異時往佛所。</a><a name="0845a16" id="0845a16">頭面禮足卻住一面。佛告守籠那。汝生</a><a name="0845a17" id="0845a17">來習樂不串涉苦。聽汝於寺內著一重</a><a name="0845a18" id="0845a18">革屣。即白佛言。我捨五象王出家為道。或</a><a name="0845a19" id="0845a19">致人笑言。守籠那捨五象王出家為道貪</a><a name="0845a20" id="0845a20">一重革屣。若世尊聽諸比丘畜者。我亦當</a><a name="0845a21" id="0845a21">畜。佛時默然可之。即以是因緣集比丘僧。</a><a name="0845a22" id="0845a22">為諸比丘隨順說法。無數方便稱讚行頭</a><a name="0845a23" id="0845a23">陀少欲知足樂出離者。告諸比丘。為護</a><a name="0845a24" id="0845a24">身護衣護臥具故。聽在寺內著一重革</a><a name="0845a25" id="0845a25">屣。時諸比丘著一重革屣。不久便穿壞。聽</a><a name="0845a26" id="0845a26">以樹皮若皮補之。當以縷縫。若斷壞應</a><a name="0845a27" id="0845a27">以筋若毛若皮縷縫。彼時須錐。比丘白</a><a name="0845a28" id="0845a28">佛。佛言聽畜錐</a><a name="0845a29" id="0845a29"><p class='juan'>
四分律卷第三十八</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220844c.htm'><img src='up.gif' border=0></a>
<a href='T220845b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>