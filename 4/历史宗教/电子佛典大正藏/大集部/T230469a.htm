<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0469a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷61)</font> 因緣品第四 <font face='Arial'>T23, p0469a</h2></font><hr>
<span class='old'>
</a><a name="0468c28" id="0468c28">言。都合諸葡萄一處火淨。應食</a><a name="0468c29" id="0468c29"><p>佛在阿羅毘國。諸上座比丘初夜坐禪。中夜</span><a name="0469a01" id="0469a01">各各還房宿。道中諸惡蟲怖師子怖虎豹豺</a><a name="0469a02" id="0469a02">羆怖。以是事白佛。佛言。從今日聽然炬行。末</a><a name="0469a03" id="0469a03">利夫人詣祇洹欲聽法。諸比丘闇冥中說法。</a><a name="0469a04" id="0469a04">末利夫人言。大德然燈。諸比丘答。無蘇油。夫</a><a name="0469a05" id="0469a05">人言。我當送。後日即送。諸比丘即然燈。著</a><a name="0469a06" id="0469a06">地不大明。末利夫人即與燈樹。諸比丘言。</a><a name="0469a07" id="0469a07">佛未聽我等受燈樹。諸比丘不知當云何。是</a><a name="0469a08" id="0469a08">事白佛。佛言。從今日聽受燈樹</a><a name="0469a09" id="0469a09"><p>佛在王舍城。六群比丘以不淨脂。用師子虎</a><a name="0469a10" id="0469a10">豹豺羆脂塗腳已。到他象馬牛羊驢廄中。是</a><a name="0469a11" id="0469a11">畜生等聞脂臭。皆拽頓羈靽驚走。諸人問。</a><a name="0469a12" id="0469a12">畜生何以驚走。六群比丘言。我有大威德神</a><a name="0469a13" id="0469a13">力。是故驚走。諸居士瞋呵罵言。沙門釋子自</a><a name="0469a14" id="0469a14">稱善好有德。似如獵師。用惡獸脂塗腳。使</a><a name="0469a15" id="0469a15">畜生驚怖散走。而言。我有大神力威德。諸比</a><a name="0469a16" id="0469a16">丘少欲知足。聞是事心不喜。是事白佛。佛言。</a><a name="0469a17" id="0469a17">從今日諸惡獸脂。不應用塗腳。若用得突</a><a name="0469a18" id="0469a18">吉羅罪。佛在舍婆提。波斯匿王詣祇洹欲聽</a><a name="0469a19" id="0469a19">法。其日布薩說戒。諸比丘言。大王。汝出。我</a><a name="0469a20" id="0469a20">等欲作法事。王言。我欲聽法事。諸比丘言。佛</a><a name="0469a21" id="0469a21">未聽我等未受大戒人前說戒法事。是王必</a><a name="0469a22" id="0469a22">欲得聽。諸比丘不知當云何。是事白佛。佛言。</a><a name="0469a23" id="0469a23">從今日聽在波斯匿王等諸王前說戒。大臣</a><a name="0469a24" id="0469a24">兵吏遣去。時波斯匿王得心清淨</a><a name="0469a25" id="0469a25"><p>有一人。大有諸地布施諸比丘。諸比丘不受。</a><a name="0469a26" id="0469a26">以是事白佛。佛言。從今日聽眾僧受用。作園</a><a name="0469a27" id="0469a27">林別房房舍經行處受用。五比丘著五三肘</a><a name="0469a28" id="0469a28">衣。入聚落乞食。是衣曳地。腳躡土污風吹露</a><a name="0469a29" id="0469a29">身。以是事白佛。佛言。從今日聽諸比丘受泥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230468c.htm'><img src='up.gif' border=0></a>
<a href='T230469b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>