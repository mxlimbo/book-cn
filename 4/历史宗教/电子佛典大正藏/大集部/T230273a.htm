<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0273a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷38)</font> <font face='Arial'>T23, p0273a</h2></font><hr>
<span class='old'>
</a><a name="0272c28" id="0272c28">缽藥草革屣遊行。答言。我更無著處。佛言。從</a><a name="0272c29" id="0272c29">今聽畜三種囊。缽囊藥草囊革屣囊。佛在王</span><a name="0273a01" id="0273a01">舍城。爾時六群比丘。所受持坐具。置一處已</a><a name="0273a02" id="0273a02">餘處宿。佛言。從今日所受坐具不應離宿。</a><a name="0273a03" id="0273a03">犯者突吉羅。佛在舍衛國。憍薩羅國有阿練</a><a name="0273a04" id="0273a04">兒處。有二比丘在彼住。一人犯戒一人淨持</a><a name="0273a05" id="0273a05">戒。此二比丘未曾見佛。欲共往見佛。道中值</a><a name="0273a06" id="0273a06">有虫水。破戒者語持戒者言。可共飲是水。持</a><a name="0273a07" id="0273a07">戒者言。水中有虫。云何可飲。犯戒者言。我若</a><a name="0273a08" id="0273a08">不飲便死不得見佛聞法及僧。持戒者言。至</a><a name="0273a09" id="0273a09">死不飲。時犯戒者便飲。持戒者不飲便死。即</a><a name="0273a10" id="0273a10">生三十三天上。得天身具足。先到佛所頭面</a><a name="0273a11" id="0273a11">禮足在一面立。在一面立已。佛為種種說法。</a><a name="0273a12" id="0273a12">得法眼淨。即時禮佛足言。歸依佛歸依法歸</a><a name="0273a13" id="0273a13">依僧。我盡形壽為優婆塞。佛更為說法已默</a><a name="0273a14" id="0273a14">然。時天禮佛已忽然不現。時飲水者後到佛</a><a name="0273a15" id="0273a15">所。佛為無量眾圍遶說法。佛見此比丘來到</a><a name="0273a16" id="0273a16">佛所。佛時披憂多羅僧示金色身。汝癡人。</a><a name="0273a17" id="0273a17">欲見我肉身為。不如持戒者先見我法身。佛</a><a name="0273a18" id="0273a18">說偈言</a><a name="0273a19" id="0273a19"><p class='lg'>　　心不善觀察　　　見則不審諦</a><br><a name="0273a20" id="0273a20">　　愚如蛾投火　　　而貪觀我身</a><br><a name="0273a21" id="0273a21">　　色身但不淨　　　汝欲見何為</a><br><a name="0273a22" id="0273a22">　　肉有脂血肉　　　外為薄皮覆</a><br><a name="0273a23" id="0273a23">　　彼為渴所燒　　　猶行恭敬戒</a><br><a name="0273a24" id="0273a24">　　至死護我教　　　彼見我非汝　</p></a><a name="0273a25" id="0273a25"><p>佛說是偈已告諸比丘。從今不持漉水囊不</a><a name="0273a26" id="0273a26">聽行。若不持行者突吉羅。不犯者。有清流</a><a name="0273a27" id="0273a27">水。或大河或泉水。從此寺至彼寺。二十里內</a><a name="0273a28" id="0273a28">不犯。爾時比丘聚落中有緣事。無漉水囊故</a><a name="0273a29" id="0273a29">不去。若不去者此事不成。以是事白佛。佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230272c.htm'><img src='up.gif' border=0></a>
<a href='T230273b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>