<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0884a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷47)</font> 九十波逸底迦法 入王宮門學處第八十二之一 <font face='Arial'>T23, p0884a</h2></font><hr>
<span class='old'>
</a><a name="0883c28" id="0883c28"><p>爾時薄伽梵。在王舍城竹林園中。時有南方</a><a name="0883c29" id="0883c29">壯士。力敵千夫。來至此城詣影勝王所。自言</span><a name="0884a01" id="0884a01">勇健弓馬無雙。王見歡喜加之重祿。授其大</a><a name="0884a02" id="0884a02">將。時摩揭陀憍薩羅二國中間大曠野處。有</a><a name="0884a03" id="0884a03">五百群賊殺害商旅。由斯兩界人行路絕。時</a><a name="0884a04" id="0884a04">影勝王。聞是事已命大將曰。卿可往彼二國</a><a name="0884a05" id="0884a05">中間曠野之處屏除群賊。權住於彼。時彼大</a><a name="0884a06" id="0884a06">將奉王教已。將諸左右往曠野中。見彼群賊</a><a name="0884a07" id="0884a07">將便獨進。鋒矢交刃射一百人。餘四百人尚來</a><a name="0884a08" id="0884a08">共戰。其將告曰。汝等莫前。勿令俱死。宜釋甲</a><a name="0884a09" id="0884a09">仗去。傷者箭觀其活不。諸賊聞已看被射者。</a><a name="0884a10" id="0884a10">為去其箭尋並命終。方知大將善閑射法。更</a><a name="0884a11" id="0884a11">不敢戰餘四百人求哀請活。大將愍之慈心向</a><a name="0884a12" id="0884a12">彼。即於二界築一新城。總集諸人共住於此。</a><a name="0884a13" id="0884a13">從斯已後名曠野城。時此城人眾共立制。若</a><a name="0884a14" id="0884a14">有嫁娶皆延大將先令食已。方為歡讌。時有</a><a name="0884a15" id="0884a15">一人家極貧窶。欲為婚娶無容辦食。以命大</a><a name="0884a16" id="0884a16">將即自思念。我貧無力請大將來。今此新妻</a><a name="0884a17" id="0884a17">身未相觸。宜當進奉以表素心。便令其妻入</a><a name="0884a18" id="0884a18">將軍室方始歸家。從此已後城內諸人以此</a><a name="0884a19" id="0884a19">為式。時有女子。欲為婚娶便作是念此城諸</a><a name="0884a20" id="0884a20">人久行非法。自娉妻室先與他人。欲作何緣</a><a name="0884a21" id="0884a21">能絕斯事。便於晝日眾人聚處裸立小便。諸</a><a name="0884a22" id="0884a22">人見已皆叱之曰。汝是童女理合羞慚。何故</a><a name="0884a23" id="0884a23">對眾人前作非禮事。女子報曰。若對丈夫可</a><a name="0884a24" id="0884a24">有羞恥。對諸婦女何所羞慚。諸人對曰。我</a><a name="0884a25" id="0884a25">非丈夫耶。女子報曰。若是丈夫者豈有自娶</a><a name="0884a26" id="0884a26">已妻先令他犯。諸人聞已各起深慚。即便共</a><a name="0884a27" id="0884a27">議。我等可詳殺其大將。伺彼入池洗浴之際。</a><a name="0884a28" id="0884a28">諸人總集以劍刺之。彼欲命終即便念曰。非</a><a name="0884a29" id="0884a29">我本意汝自樂為。今實無辜枉斷我命。遂發<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230883c.htm'><img src='up.gif' border=0></a>
<a href='T230884b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>