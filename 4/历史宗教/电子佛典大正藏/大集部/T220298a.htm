<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0298a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷8)</font> 明三十尼薩耆波夜提法之初 <font face='Arial'>T22, p0298a</h2></font><hr>
<span class='old'>
</a><a name="0297c28" id="0297c28">犯日光未滅去至明相未出還不犯。是名並</a><a name="0297c29" id="0297c29">界。聚落界者。若比丘著上下衣入聚落。有主</span><a name="0298a01" id="0298a01">人語比丘言。我今夜欲供養形像作福德。比</a><a name="0298a02" id="0298a02">丘當助。我料理之。是比丘即助莊嚴形像。</a><a name="0298a03" id="0298a03">懸繒花蓋敷置床座。至日沒時比丘報主人</a><a name="0298a04" id="0298a04">言。日暮還精舍。是主人慇懃留比丘宿。若彼</a><a name="0298a05" id="0298a05">住處諸比丘有長衣者。應暫借受持。若無者</a><a name="0298a06" id="0298a06">隨近有諸比丘住處者。應從彼借。若無比丘。</a><a name="0298a07" id="0298a07">有比丘尼住處者。亦從彼借。若無者是處俗</a><a name="0298a08" id="0298a08">人。若有衣被者應從借作淨安施紐。然後</a><a name="0298a09" id="0298a09">受持。若無是事後夜分城門開者。當疾還寺。</a><a name="0298a10" id="0298a10">莫踰城出到精舍門。猶未開者當索開門。若</a><a name="0298a11" id="0298a11">不得開者。應住門屋底。若無門屋者。應內手</a><a name="0298a12" id="0298a12">著孔中。孔有二種。若門孔若水瀆孔。若門無</a><a name="0298a13" id="0298a13">孔者。於水瀆孔中。若內手若內腳。莫先內</a><a name="0298a14" id="0298a14">手腳。脫有蛇蝮應先以杖驚之。然後內手與</a><a name="0298a15" id="0298a15">衣合。若無水瀆者。應踰垣牆入。應作相令</a><a name="0298a16" id="0298a16">內人識。莫令內人疑是賊相驚動也。若不得</a><a name="0298a17" id="0298a17">入者。當疾捨衣。寧無衣犯越比尼罪。以輕易</a><a name="0298a18" id="0298a18">重故。若比丘於精舍內浣衣。懸當垣牆上</a><a name="0298a19" id="0298a19">曬。若夜風吹出垂著垣牆外者。犯尼薩耆。在</a><a name="0298a20" id="0298a20">內者不犯。以不可截故盡應捨。若比丘於精</a><a name="0298a21" id="0298a21">舍外脫衣。熱作忘衣在外。夜憶即出求之不</a><a name="0298a22" id="0298a22">見。晨朝出看見衣去。夜行跡二十五肘內者</a><a name="0298a23" id="0298a23">不犯。二十五肘外者。尼薩耆。是名聚落界。七</a><a name="0298a24" id="0298a24">菴婆羅樹界者。佛在舍衛城。時有一婆羅門。</a><a name="0298a25" id="0298a25">能種菴婆羅樹。是婆羅門聞沙門瞿曇在舍</a><a name="0298a26" id="0298a26">衛城。具足一切知見。有所問者皆能記說。作</a><a name="0298a27" id="0298a27">是思惟。我今當往問種菴婆羅樹法。云何種</a><a name="0298a28" id="0298a28">菴婆羅樹。能使根莖堅固枝葉茂盛。花果成</a><a name="0298a29" id="0298a29">就扶疏生長。不相妨礙。作是念已。詣世尊所。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220297c.htm'><img src='up.gif' border=0></a>
<a href='T220298b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>