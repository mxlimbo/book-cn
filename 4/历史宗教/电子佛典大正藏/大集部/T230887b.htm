<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0887b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷47)</font> 九十波逸底迦法 入王宮門學處第八十二之一 <font face='Arial'>T23, p0887b</h2></font><hr>
<span class='old'>
</a><a name="0887a28" id="0887a28">芻由無比女遂致命終。佛告諸苾芻。汝等善</a><a name="0887a29" id="0887a29">聽。此老苾芻。非但今日由無比故自取命終。</span><a name="0887b01" id="0887b01">乃往昔時亦相因故而致命終。於過去時有</a><a name="0887b02" id="0887b02">城。名師子劫。王名師子頂。為大法王。時世豐</a><a name="0887b03" id="0887b03">樂人民熾盛。無諸怨爭干戈征罰。諂偽惡</a><a name="0887b04" id="0887b04">人共相侵害。亦無災橫及諸病苦。稻蔗牛羊</a><a name="0887b05" id="0887b05">在處充足。等觀兆庶猶如一子。時此城中有</a><a name="0887b06" id="0887b06">一商主。名曰師子。大富多財受用豐足。所有</a><a name="0887b07" id="0887b07">珍貨及諸貲產。僮僕傭人無所闕乏。庫藏盈</a><a name="0887b08" id="0887b08">溢如毘沙門王。於同類族娶女為妻。雖久共</a><a name="0887b09" id="0887b09">居竟無男女。為求子故祈禱神祇。遍諸天廟</a><a name="0887b10" id="0887b10">山林河沼。及同生天希望後嗣。汝等苾芻。世</a><a name="0887b11" id="0887b11">人皆云由乞求故便獲子者。此誠虛妄。斯若</a><a name="0887b12" id="0887b12">是實人皆千子如轉輪王。然由三事方有子</a><a name="0887b13" id="0887b13">息。一者父母交會。二者其母身淨應合有娠。</a><a name="0887b14" id="0887b14">三者中有現前。商主與子業緣運會。時有一</a><a name="0887b15" id="0887b15">天從勝妙天下。應受貴位託蘊婦胎。若聰慧</a><a name="0887b16" id="0887b16">女人有五別智。一知男子有染心無染心。二</a><a name="0887b17" id="0887b17">知時節。三知從彼人得。四知是男。五知是女。</a><a name="0887b18" id="0887b18">若是男者居在右脅。若是女者居在左脅。時</a><a name="0887b19" id="0887b19">彼人婦稟識聰慧。知胎居右喜告夫曰。商主</a><a name="0887b20" id="0887b20">知不我所懷孕。必是光顯宗族。現居右脅。是</a><a name="0887b21" id="0887b21">男不疑。商主聞已即大慶喜作如是語。我從</a><a name="0887b22" id="0887b22">久來常思繼嗣。願得善子紹我家業不墜宗</a><a name="0887b23" id="0887b23">門。我既長養終懷返報。廣為惠施福利親族。</a><a name="0887b24" id="0887b24">我沒世後稱憶我名而為咒願。願我所有尊</a><a name="0887b25" id="0887b25">祖父母。受生之處以福莊嚴。即置其妻於妙</a><a name="0887b26" id="0887b26">樓觀縱意而住。隨時涼燠供給所須。常令女</a><a name="0887b27" id="0887b27">醫為調飲食。冷熱合度六味無差。所不宜者</a><a name="0887b28" id="0887b28">皆不令食。奇妙瓔珞以為嚴飾。譬如天女遊</a><a name="0887b29" id="0887b29">歡喜園。乃至未誕以來居止床座足不履地。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230887a.htm'><img src='up.gif' border=0></a>
<a href='T230887c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>