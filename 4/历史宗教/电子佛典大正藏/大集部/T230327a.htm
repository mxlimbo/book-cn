<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0327a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷45)</font> <font face='Arial'>T23, p0327a</h2></font><hr>
<span class='old'>
</a><a name="0326c28" id="0326c28">名第二羯磨。第三更說。大德尼僧聽。是沙彌</a><a name="0326c29" id="0326c29">尼某甲。從僧乞二歲學戒。和上尼某甲。僧今</span><a name="0327a01" id="0327a01">與沙彌尼某甲二歲學戒。和上尼某甲。誰諸尼</a><a name="0327a02" id="0327a02">僧忍。與沙彌尼某甲二歲學戒。和上尼某甲</a><a name="0327a03" id="0327a03">者默然。若不忍者說。是名第三羯磨。僧已</a><a name="0327a04" id="0327a04">忍。與沙彌尼某甲二歲學戒。和上尼某甲竟</a><a name="0327a05" id="0327a05">僧忍默然故。是事如是持。即時為說式叉摩</a><a name="0327a06" id="0327a06">尼六法。汝式叉摩尼聽。佛世尊多陀阿竭度</a><a name="0327a07" id="0327a07">阿羅訶三耶三佛陀。是知者見者。說式叉摩</a><a name="0327a08" id="0327a08">尼六法。汝式叉摩尼。盡形受行。佛世尊種種</a><a name="0327a09" id="0327a09">因緣。呵欲欲想欲欲欲覺欲熱。佛說斷欲除</a><a name="0327a10" id="0327a10">欲想滅欲熱。若式叉摩尼。入式叉摩尼法。不</a><a name="0327a11" id="0327a11">捨戒戒羸不出。相隨心想受婬欲乃至共畜</a><a name="0327a12" id="0327a12">生。是非式叉摩尼。非沙彌尼。非釋女。失式</a><a name="0327a13" id="0327a13">叉摩尼法。是事盡形不應作。若能持者當言</a><a name="0327a14" id="0327a14">能。佛世尊以種種因緣呵責偷奪。讚歎不偷</a><a name="0327a15" id="0327a15">奪。乃至一條縷。一寸納一渧油。不與不應取。</a><a name="0327a16" id="0327a16">是中佛制。極少至五錢。若五錢直。若式叉摩</a><a name="0327a17" id="0327a17">尼隨所偷事。若王捉若打若縛若擯出。若作</a><a name="0327a18" id="0327a18">是言。汝賊汝小兒汝癡汝墮官罪。若式叉摩</a><a name="0327a19" id="0327a19">尼如是偷奪者。非式叉摩尼。非沙彌尼。非</a><a name="0327a20" id="0327a20">釋女。失式叉摩尼法。是事盡形不應作。若能</a><a name="0327a21" id="0327a21">持者當言能。佛世尊種種因緣呵責殺生。讚</a><a name="0327a22" id="0327a22">歎離殺。乃至蟻子向不應故奪命。何況於人。</a><a name="0327a23" id="0327a23">若式叉摩尼。故自手奪人命。若與刀若教死</a><a name="0327a24" id="0327a24">歎死。作是言。咄人用惡活為。死勝生。隨是人</a><a name="0327a25" id="0327a25">意。種種因緣教死歎死。若作憂多殺。作頭多</a><a name="0327a26" id="0327a26">殺。作網作弶作撥。若作毘陀羅殺。若</a><a name="0327a27" id="0327a27">作似毘陀羅殺。若斷氣殺。若墮胎殺。若按</a><a name="0327a28" id="0327a28">腹殺。若推著火中。推著水中。若從高推下。</a><a name="0327a29" id="0327a29">若遣使道中殺。若母腹中初受二根。身根命<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230326c.htm'><img src='up.gif' border=0></a>
<a href='T230327b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>