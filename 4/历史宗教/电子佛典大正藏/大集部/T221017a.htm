<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1429 四分律比丘戒本 1017a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1429 四分律比丘戒本</font> <font face='Arial'>(卷1)</font> <font face='Arial'>T22, p1017a</h2></font><hr>
<span class='old'>
</a><a name="1016c28" id="1016c28">人僧中出是比丘罪。若少一人不滿二十眾。</a><a name="1016c29" id="1016c29">出是比丘罪。是比丘罪不得除。諸比丘亦可</span><a name="1017a01" id="1017a01">呵。此是時。今問諸大德。是中清淨不(如是三說)</a><a name="1017a02" id="1017a02"><p>諸大德。是中清淨。默然故。是事如是持</a><a name="1017a03" id="1017a03"><p>諸大德是二不定法。半月半月說戒經中來</a><a name="1017a04" id="1017a04"><p>若比丘共女人。獨在屏處覆處障處可作婬</a><a name="1017a05" id="1017a05">處坐。說非法語。有住信優婆夷。於三法中</a><a name="1017a06" id="1017a06">一一法說。若波羅夷若僧伽婆尸沙若波逸</a><a name="1017a07" id="1017a07">提。是坐比丘自言。我犯是罪。於三法中應一</a><a name="1017a08" id="1017a08">一治。若波羅夷。若僧伽婆尸沙。若波逸提。</a><a name="1017a09" id="1017a09">如住信優婆夷所說。應如法治是比丘。是名</a><a name="1017a10" id="1017a10">不定法</a><a name="1017a11" id="1017a11"><p>若比丘共女人。在露現處不可作婬處坐。作</a><a name="1017a12" id="1017a12">麤惡語。有住信優婆夷。於二法中一一法說。</a><a name="1017a13" id="1017a13">若僧伽婆尸沙若波逸提。是坐比丘自言。我</a><a name="1017a14" id="1017a14">犯是事。於二法中應一一法治。若僧伽婆尸</a><a name="1017a15" id="1017a15">沙若波逸提。如住信優婆夷所說。應如法治</a><a name="1017a16" id="1017a16">是比丘。是名不定法</a><a name="1017a17" id="1017a17"><p>諸大德。我已說二不定法。今問諸大德。是中</a><a name="1017a18" id="1017a18">清淨不(如是三說)諸大德。是中清淨。默然故。是事</a><a name="1017a19" id="1017a19">如是持</a><a name="1017a20" id="1017a20"><p>諸大德。是三十尼薩耆波逸提法。半月半月</a><a name="1017a21" id="1017a21">說戒經中來</a><a name="1017a22" id="1017a22"><p>若比丘衣已竟。迦絺那衣已出。畜長衣經十</a><a name="1017a23" id="1017a23">日。不淨施得畜。若過十日尼薩耆波逸提</a><a name="1017a24" id="1017a24"><p>若比丘衣已竟。迦絺那衣已出三衣中離一</a><a name="1017a25" id="1017a25">一衣異處宿。除僧羯磨尼薩耆波逸提</a><a name="1017a26" id="1017a26"><p>若比丘衣已竟。迦絺那衣已出。若比丘得非</a><a name="1017a27" id="1017a27">時衣。欲須便受。受已疾疾成衣。若足者善。若</a><a name="1017a28" id="1017a28">不足者。得畜一月。為滿足故。若過畜尼薩耆</a><a name="1017a29" id="1017a29">波逸提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221016c.htm'><img src='up.gif' border=0></a>
<a href='T221017b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>