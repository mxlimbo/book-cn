<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0439a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷26)</font> 明雜誦跋渠法之一 四提舍尼初 <font face='Arial'>T22, p0439a</h2></font><hr>
<span class='old'>
</a><a name="0438c28" id="0438c28">隨順法與捨。諸比丘知如法故。不遮不來。諸</a><a name="0438c29" id="0438c29">比丘與欲持欲來者說。是二俱名如法和合</span><a name="0439a01" id="0439a01">羯磨。是中如法和合羯磨。是名應羯磨。餘者</a><a name="0439a02" id="0439a02">不應。復有不應羯磨。比丘非折伏事。作折伏</a><a name="0439a03" id="0439a03">羯磨。諸比丘知非法故。遮人不現前。不問不</a><a name="0439a04" id="0439a04">引過。非法不和合。眾不成就。白不成就。羯磨</a><a name="0439a05" id="0439a05">不成就。若一一不成就。是名不應羯磨。行隨</a><a name="0439a06" id="0439a06">順已應捨。捨者有六。作折伏羯磨。作不語羯</a><a name="0439a07" id="0439a07">磨。作擯出羯磨。作發喜羯磨。作舉羯磨。作別</a><a name="0439a08" id="0439a08">住摩那埵羯磨。作折伏羯磨者。應隨順行五</a><a name="0439a09" id="0439a09">事。比丘事。比丘尼事。眷屬事。羯磨事。王事。</a><a name="0439a10" id="0439a10">作折伏羯磨已。應語言長老。汝莫復更犯。犯</a><a name="0439a11" id="0439a11">者僧更重治汝。是五事應一一隨順行。行已折</a><a name="0439a12" id="0439a12">伏下意。僧應與作捨羯磨。是名捨作。不語羯</a><a name="0439a13" id="0439a13">磨者應隨順行五事。比丘事。比丘尼事。眷屬</a><a name="0439a14" id="0439a14">事。羯磨事。王事。作羯磨已。應隨順行五事。</a><a name="0439a15" id="0439a15">雖復百歲應驅依止持戒下至知二部律十歲</a><a name="0439a16" id="0439a16">比丘。晨起應問訊。與出大小行器唾壺。舉置</a><a name="0439a17" id="0439a17">常處與齒木。與掃地迎食。浣衣熏缽。一切</a><a name="0439a18" id="0439a18">盡供給。唯除禮拜按摩。若病時得令按摩。應</a><a name="0439a19" id="0439a19">教二部律。若不能者。教一部律。若復不能者。</a><a name="0439a20" id="0439a20">應廣教五眾戒。應教善知陰界入十二因緣。</a><a name="0439a21" id="0439a21">應教善知罪相非罪相。威儀應教非威儀應</a><a name="0439a22" id="0439a22">遮。若學已。即名為捨。作擯出羯磨者。應隨順</a><a name="0439a23" id="0439a23">行五事。比丘事。乃至王事羯磨已。應安著僧</a><a name="0439a24" id="0439a24">伽藍邊住。隨順行五事。一一如法已應與捨。</a><a name="0439a25" id="0439a25">是名捨擯出作發喜羯磨者。應隨順行五事。</a><a name="0439a26" id="0439a26">比丘事。乃至王事。羯磨已。應遣到所犯俗人</a><a name="0439a27" id="0439a27">家悔過。若俗人言。尊者。故在精舍中住耶。若</a><a name="0439a28" id="0439a28">故在彼住者。我當斷彼食及衣錢物僧應語</a><a name="0439a29" id="0439a29">言。此非僧過。汝應更往向彼下意。令其歡喜。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220438c.htm'><img src='up.gif' border=0></a>
<a href='T220439b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>