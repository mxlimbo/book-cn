<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1454 根本說一切有部戒經 0503a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1454 根本說一切有部戒經</font> <font face='Arial'>(卷1)</font> <font face='Arial'>T24, p0503a</h2></font><hr>
<span class='old'>
</a><a name="0502c28" id="0502c28">送衣價。彼使持衣價至苾芻所。白言。大德。此</a><a name="0502c29" id="0502c29">物是某甲王大臣婆羅門居士等。遣我送來。</span><a name="0503a01" id="0503a01">大德。哀愍為受。是苾芻語彼使言。仁此衣價。</a><a name="0503a02" id="0503a02">我不應受。若得順時淨衣應受。彼使白言。大</a><a name="0503a03" id="0503a03">德。有執事人不。須衣苾芻言有。若僧淨人。若</a><a name="0503a04" id="0503a04">鄔波索迦。此是苾芻執事人。彼使往執事人</a><a name="0503a05" id="0503a05">所。與衣價已語言。汝可以此衣價買順時清</a><a name="0503a06" id="0503a06">淨衣與某甲苾芻令其披服。彼使善教執事</a><a name="0503a07" id="0503a07">人已還至苾芻所。白言。大德。所示執事人我</a><a name="0503a08" id="0503a08">已與衣價。得清淨衣。應受苾芻。須衣應往執</a><a name="0503a09" id="0503a09">事人所。若二若三。令彼憶念。告言。我須衣。</a><a name="0503a10" id="0503a10">若得者善。若不得者。乃至四五六返往彼默</a><a name="0503a11" id="0503a11">然隨處而住。若四五六返得衣者善。若不得</a><a name="0503a12" id="0503a12">衣。過是求得衣者。泥薩祇波逸底迦。若竟不</a><a name="0503a13" id="0503a13">得衣。是苾芻應隨彼送衣價處。若自往若遣</a><a name="0503a14" id="0503a14">可信人。往報言。仁為某甲苾芻送衣價。彼苾</a><a name="0503a15" id="0503a15">芻竟不得衣。仁應知。勿令失。此是時</a><a name="0503a16" id="0503a16"><p>第二攝頌曰</a><a name="0503a17" id="0503a17"><p class='lg'>　　高世耶純黑　　　分六尼師但</a><br><a name="0503a18" id="0503a18">　　擔毛浣金銀　　　納質并賣買　</p></a><a name="0503a19" id="0503a19"><p>若復苾芻用新高世耶絲綿。作敷具者。泥薩</a><a name="0503a20" id="0503a20">祇波逸底迦<p>若復苾芻用純黑羊毛。作新</a><a name="0503a21" id="0503a21">敷具者。泥薩祇波逸底迦</a><a name="0503a22" id="0503a22"><p>若復苾芻作新羊毛敷具。應用二分純黑。第</a><a name="0503a23" id="0503a23">三分白。第四分麤。若苾芻不用二分純黑。第</a><a name="0503a24" id="0503a24">三分白第四分麤。作新敷具者。泥薩祇波逸</a><a name="0503a25" id="0503a25">底迦<p>若復苾芻作新敷具。縱心不樂應</a><a name="0503a26" id="0503a26">六年持。若減六年不捨故。更作新者。除得眾</a><a name="0503a27" id="0503a27">法。泥薩祇波逸底迦<p>若復苾芻作新尼</a><a name="0503a28" id="0503a28">師但那。應取故者堅處縱廣佛一張手帖新</a><a name="0503a29" id="0503a29">者上。為壞色故。若苾芻作新尼師但那不以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240502c.htm'><img src='up.gif' border=0></a>
<a href='T240503b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>