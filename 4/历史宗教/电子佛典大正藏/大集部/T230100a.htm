<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0100a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷14)</font> 九十波逸提之六 <font face='Arial'>T23, p0100a</h2></font><hr>
<span class='old'>
</a><a name="0099c21" id="0099c21">麥。時阿耆達始自覺悟。憶前請佛及僧夏四</a><a name="0099c22" id="0099c22">月住。供具已備。云何令佛及僧三月食馬麥。</span><a name="0100a01" id="0100a01">如是惡聲流布諸國。當言。阿耆達長夜惡</a><a name="0100a02" id="0100a02">邪。憎嫉佛法。令佛及僧極受苦困。即語</a><a name="0100a03" id="0100a03">阿難。沙門瞿曇可得悔過留不。阿難言不得。</a><a name="0100a04" id="0100a04">時阿耆達慚愧憂惱熱悶躄地。時宗親以水</a><a name="0100a05" id="0100a05">灑面扶起乃醒。親里喻言。汝莫愁憂。我當</a><a name="0100a06" id="0100a06">與汝懺謝瞿曇強請留住。若不肯住。當齎飲</a><a name="0100a07" id="0100a07">食隨後逐送。若有乏時當以供養。時阿耆達</a><a name="0100a08" id="0100a08">即與宗親共詣佛所懺悔請住。佛自思惟。</a><a name="0100a09" id="0100a09">若我不受者。當吐熱血死。佛憐愍故受請</a><a name="0100a10" id="0100a10">七日。時阿耆達作是思惟。此四月供具云何</a><a name="0100a11" id="0100a11">七日能盡。佛自恣竟欲越祇國二月遊行。</a><a name="0100a12" id="0100a12">越祇國人聞佛當來。各設供具。我今日汝明</a><a name="0100a13" id="0100a13">日。如是次第竟於二月。佛自恣已向越祇</a><a name="0100a14" id="0100a14">去。阿耆達齎諸供具隨送佛去。若乏少時</a><a name="0100a15" id="0100a15">當以供養。諸越祇人聞已共作要令。若佛來</a><a name="0100a16" id="0100a16">者。各自當日辦具小食時食中後含消漿</a><a name="0100a17" id="0100a17">飲。勿令乏少。莫使異人間錯其間。阿耆達知</a><a name="0100a18" id="0100a18">佛宿處。先往施設言我今日供若明日供。</a><a name="0100a19" id="0100a19">諸越祇人不聽使作。語阿耆達汝長夜惡</a><a name="0100a20" id="0100a20">邪。是佛怨家。故惱佛及僧。今欲悅他意故。</a><a name="0100a21" id="0100a21">便作是語。我今日供。若明日供。汝有何事。</a><a name="0100a22" id="0100a22">爾許時令佛及僧三月食馬麥。今求供日。</a><a name="0100a23" id="0100a23">阿耆達聞是語已。慚愧愁憂在一面立。看眾</a><a name="0100a24" id="0100a24">僧為少何物我當與之。值時無粥。即作種</a><a name="0100a25" id="0100a25">種粥。酥粥胡麻粥油粥乳粥小豆粥摩沙</a><a name="0100a26" id="0100a26">豆粥麻子粥清粥辦已奉佛佛言與眾僧眾</a><a name="0100a27" id="0100a27">僧不受佛未聽我等食八種粥。以是事白佛。</a><a name="0100a28" id="0100a28">佛言。從今日聽食八種粥。粥有五事益身。一</a><a name="0100a29" id="0100a29">者除飢。二者除渴。三者下氣。四者除臍下<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230099c.htm'><img src='up.gif' border=0></a>
<a href='T230100b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>