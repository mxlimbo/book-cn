<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1501 菩薩戒本 1113a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1501 菩薩戒本</font> <font face='Arial'>(卷1)</font> <font face='Arial'>T24, p1113a</h2></font><hr>
<span class='old'>
</a><a name="1112c28" id="1112c28">修集無雜染心。於有漏事隨順而行。成就勝</a><a name="1112c29" id="1112c29">出諸阿羅漢無雜染法。若諸菩薩。安住菩薩</span><a name="1113a01" id="1113a01">淨戒律儀。於自能發不信重言。所謂惡聲惡</a><a name="1113a02" id="1113a02">稱惡譽不護不雪。其事若實而不避護。是名</a><a name="1113a03" id="1113a03">有犯有所違越。是染違犯若事不實而不清</a><a name="1113a04" id="1113a04">雪。是名有犯有所違越。非染違犯。無違犯者。</a><a name="1113a05" id="1113a05">若他外道若他憎嫉。若自出家因行乞行因</a><a name="1113a06" id="1113a06">修善行。謗聲流布。若忿蔽者若心倒者。謗</a><a name="1113a07" id="1113a07">聲流布。皆無違犯。若諸菩薩。安住菩薩淨戒</a><a name="1113a08" id="1113a08">律儀。見諸有情應以種種辛楚加行猛利加</a><a name="1113a09" id="1113a09">行。而得義利。護其憂惱而不現行。是名有犯</a><a name="1113a10" id="1113a10">有所違越。非染違犯。無違犯者觀由此緣於</a><a name="1113a11" id="1113a11">現法中。少得義利多生憂惱。若諸菩薩。安住</a><a name="1113a12" id="1113a12">菩薩淨戒律儀。他罵報罵他瞋報瞋。他打報</a><a name="1113a13" id="1113a13">打他弄報弄。是名有犯有所違越。是染違犯</a><a name="1113a14" id="1113a14"><p>若諸菩薩。安住菩薩淨戒律儀。於他有情有</a><a name="1113a15" id="1113a15">所侵犯。或自不為彼疑侵犯。由嫌嫉心由慢</a><a name="1113a16" id="1113a16">所執。不如理謝而生輕捨。是名有犯有所違</a><a name="1113a17" id="1113a17">越。是染違犯。若由懶墮懈怠放逸不謝輕</a><a name="1113a18" id="1113a18">捨。是名有犯有所違越。非染違犯。無違犯者。</a><a name="1113a19" id="1113a19">若欲方便調彼伏彼。出不善處安立善處。若</a><a name="1113a20" id="1113a20">是外道若彼希望。要因現行非法有罪。方受</a><a name="1113a21" id="1113a21">悔謝。若彼有情性好鬥諍。因悔謝時倍增憤</a><a name="1113a22" id="1113a22">怒。若復知彼為性堪忍體無嫌恨。若必了他</a><a name="1113a23" id="1113a23">因謝侵犯。深生羞恥而不悔謝。皆無違犯</a><a name="1113a24" id="1113a24"><p>若諸菩薩。安住菩薩淨戒律儀。他所侵犯彼</a><a name="1113a25" id="1113a25">還如法平等悔謝。懷嫌恨心欲損惱彼不受</a><a name="1113a26" id="1113a26">其謝。是名有犯有所違越。是染違犯。雖復於</a><a name="1113a27" id="1113a27">彼無嫌恨心不欲損惱。然由稟性不能堪忍</a><a name="1113a28" id="1113a28">故不受謝。亦名有犯有所違越。是染違犯。無</a><a name="1113a29" id="1113a29">違犯者。若欲方便調彼伏彼。廣說一切如前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241112c.htm'><img src='up.gif' border=0></a>
<a href='T241113b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>