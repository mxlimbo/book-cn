<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0191a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷30)</font> 第五分之九五百集法 <font face='Arial'>T22, p0191a</h2></font><hr>
<span class='old'>
</a><a name="0190c28" id="0190c28">我今當答迦葉比尼義。若僧時到僧忍聽。白</a><a name="0190c29" id="0190c29">如是。迦葉即問優波離。佛於何處制初戒。優</span><a name="0191a01" id="0191a01">波離言在毘舍離。又問因誰制。答言。因須</a><a name="0191a02" id="0191a02">提那迦蘭陀子。又問以何事制。答言。共本二</a><a name="0191a03" id="0191a03">行婬。又問有二制不。答言有。有比丘共獼猴</a><a name="0191a04" id="0191a04">行婬。迦葉復問。於何處制第二戒。答言。在王</a><a name="0191a05" id="0191a05">舍城。又問因誰制。答言。因達膩吒。又問以</a><a name="0191a06" id="0191a06">何事制。答言。盜瓶沙王材。迦葉復問。於何處</a><a name="0191a07" id="0191a07">制第三戒。答言。在毘舍離。又問因誰制。答</a><a name="0191a08" id="0191a08">言。因眾多比丘。又問以何事制。答言。自相害</a><a name="0191a09" id="0191a09">命。迦葉復問。於何處制第四戒。答言。在毘舍</a><a name="0191a10" id="0191a10">離。又問因誰制。答言。因婆求摩河諸比丘。</a><a name="0191a11" id="0191a11">又問以何事制。答言。虛稱得過人法。迦葉</a><a name="0191a12" id="0191a12">作如是等問一切比尼已。於僧中唱言。此</a><a name="0191a13" id="0191a13">是比丘比尼。此是比丘尼比尼。合名為比</a><a name="0191a14" id="0191a14">尼藏</a><a name="0191a15" id="0191a15"><p>迦葉復白僧言。大德僧聽。我今欲於僧中問</a><a name="0191a16" id="0191a16">阿難修多羅義。若僧時到僧忍聽。白如是。阿</a><a name="0191a17" id="0191a17">難亦白僧言。大德僧聽。我今當答迦葉修多</a><a name="0191a18" id="0191a18">羅義。若僧時到僧忍聽。白如是。迦葉即問阿</a><a name="0191a19" id="0191a19">難言。佛在何處說增一經。在何處說增十經</a><a name="0191a20" id="0191a20">大因緣經僧祇陀經沙門果經梵動經。</a><a name="0191a21" id="0191a21">何等經因比丘說。何等經因比丘尼優婆塞</a><a name="0191a22" id="0191a22">優婆夷諸天子天女說。阿難皆隨佛說而答。</a><a name="0191a23" id="0191a23">迦葉如是問一切修多羅已。僧中唱言。此是</a><a name="0191a24" id="0191a24">長經今集為一部。名長阿含。此是不長不短</a><a name="0191a25" id="0191a25">今集為一部。名為中阿含。此是雜說為</a><a name="0191a26" id="0191a26">比丘比丘尼優婆塞優婆夷天子天女說。今</a><a name="0191a27" id="0191a27">集為一部名雜阿含。此是從一法增至十一</a><a name="0191a28" id="0191a28">法。今集為一部名增一阿含。自餘雜說今</a><a name="0191a29" id="0191a29">集為一部。名為雜藏。合名為修多羅藏。我等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220190c.htm'><img src='up.gif' border=0></a>
<a href='T220191b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>