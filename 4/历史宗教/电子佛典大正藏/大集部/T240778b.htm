<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0778b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷15)</font> 舍利弗品 <font face='Arial'>T24, p0778b</h2></font><hr>
<span class='old'>
</a><a name="0778a28" id="0778a28">愧人。云何有法用。若有慚愧人用法而得。</a><a name="0778a29" id="0778a29">是名有法用。云何無法用。無慚愧人不用</span><a name="0778b01" id="0778b01">法而得。若得此物。如得毒藥無異。是名</a><a name="0778b02" id="0778b02">無法用。法師曰。餘次第文句已在律中。不</a><a name="0778b03" id="0778b03">須廣說。此是制罪。身口心業三受。受寶戒</a><a name="0778b04" id="0778b04">廣說竟。販賣寶戒者。非一種作者。或已成</a><a name="0778b05" id="0778b05">器或未成器。頭物者。華釵一切頭所用。悉</a><a name="0778b06" id="0778b06">是頭物。鐶釧鉗鎖種種身所裝束。是名成</a><a name="0778b07" id="0778b07">器。已成器易未成器。以未成器易已成器。</a><a name="0778b08" id="0778b08">以突吉羅易尼薩耆波夜提。以尼薩耆波</a><a name="0778b09" id="0778b09">夜提易突吉羅。問曰。云何以突吉羅易尼</a><a name="0778b10" id="0778b10">薩耆波夜提。答曰。以銅錢易金錢。亦得尼</a><a name="0778b11" id="0778b11">薩耆波夜提。是名突吉羅易尼薩耆波夜提。</a><a name="0778b12" id="0778b12">以金錢易銅錢。是名尼薩耆波夜提易突</a><a name="0778b13" id="0778b13">吉羅。若以寶易鐵。以此鐵作缽作斧。隨</a><a name="0778b14" id="0778b14">作一一作器。悉不得用。若用突吉羅罪。法</a><a name="0778b15" id="0778b15">師曰。餘次第文句易可解耳。因緣本起如</a><a name="0778b16" id="0778b16">前戒無異種種販賣戒。律中已解。更無</a><a name="0778b17" id="0778b17">異義。不復重出。若畜長缽過十日。尼薩耆</a><a name="0778b18" id="0778b18">波夜提。尼薩耆缽。不捨不懺悔。若用突吉</a><a name="0778b19" id="0778b19">羅罪。無罪者。未滿十日若說淨若受持。</a><a name="0778b20" id="0778b20">法師曰。新缽幾薰堪受持。答曰。若鐵缽五薰</a><a name="0778b21" id="0778b21">堪用。若土缽二薰堪用。若買他缽。未還直</a><a name="0778b22" id="0778b22">不得受持。若缽主言。但用然後還直。缽主</a><a name="0778b23" id="0778b23">雖作此語。亦不得受持。還直然後受持。若</a><a name="0778b24" id="0778b24">買缽已度直竟。缽主為薰竟報比丘。比丘</a><a name="0778b25" id="0778b25">不往取。過十日犯捨墮。若缽主薰竟。人知</a><a name="0778b26" id="0778b26">薰竟。傳向比丘道。比丘雖聞語過十日不</a><a name="0778b27" id="0778b27">犯。要聽缽主報。後過十日對人說受。若</a><a name="0778b28" id="0778b28">無人得獨說受。若失受持者。罷道死轉</a><a name="0778b29" id="0778b29">根捨穿。是名失受持破穿如栗米大。失<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240778a.htm'><img src='up.gif' border=0></a>
<a href='T240778c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>