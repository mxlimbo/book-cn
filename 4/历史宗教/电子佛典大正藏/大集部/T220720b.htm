<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0720b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷22)</font> 十七僧殘法之初 <font face='Arial'>T22, p0720b</h2></font><hr>
<span class='old'>
</a><a name="0720a28" id="0720a28">問僧僧不約敕。出界外作羯磨與解罪。</a><a name="0720a29" id="0720a29">是比丘尼犯初法應捨僧伽婆尸沙。比丘尼</span><a name="0720b01" id="0720b01">義如上。僧者如上說。舉者僧所舉白四羯</a><a name="0720b02" id="0720b02">磨也。法者如法如律如佛所教。不順從者。</a><a name="0720b03" id="0720b03">佛所制治罪法不行不悔者。有罪不向人</a><a name="0720b04" id="0720b04">說。未與作共住者。為僧所舉未與解罪。</a><a name="0720b05" id="0720b05">愛故不問僧僧不約敕。出界外作羯磨</a><a name="0720b06" id="0720b06">與解罪。三羯磨竟僧伽婆尸沙。白二羯磨竟</a><a name="0720b07" id="0720b07">三偷羅遮。白一羯磨竟二偷羅遮。白竟一</a><a name="0720b08" id="0720b08">偷羅遮。白未竟突吉羅。未白前集眾眾滿</a><a name="0720b09" id="0720b09">一切突吉羅。比丘突吉羅。式叉摩那沙彌沙</a><a name="0720b10" id="0720b10">彌尼突吉羅。是謂為犯。不犯者。白眾僧。若</a><a name="0720b11" id="0720b11">被僧約敕。若能下意悔本罪。若僧以恚故</a><a name="0720b12" id="0720b12">不與解罪。彼人與解無犯。若先僧與作羯</a><a name="0720b13" id="0720b13">磨已。此僧移或死。若遠行若休道。為賊所</a><a name="0720b14" id="0720b14">將去為水所漂。彼與解罪不犯。不犯者</a><a name="0720b15" id="0720b15">最初未制戒。癡狂心亂痛惱所纏(六竟)</a><a name="0720b16" id="0720b16"><p>爾時世尊。在舍衛國祇樹給孤獨園。時有比</a><a name="0720b17" id="0720b17">丘尼。獨高褰衣渡水。從此岸至彼岸然。</a><a name="0720b18" id="0720b18">彼比丘尼顏貌端政。時有賊見已繫意在彼。</a><a name="0720b19" id="0720b19">令渡水竟便捉觸嬈。諸居士見皆共嫌之。</a><a name="0720b20" id="0720b20">此比丘尼不知慚愧行不淨法。外自稱言。</a><a name="0720b21" id="0720b21">我知正法。而獨自行高褰衣渡水。如婬</a><a name="0720b22" id="0720b22">女無異。如是何有正法。爾時差摩比丘尼。</a><a name="0720b23" id="0720b23">多諸弟子。去彼僧伽藍不遠有親里村。有</a><a name="0720b24" id="0720b24">少事緣捨眾獨入村。諸居士見共相謂言。</a><a name="0720b25" id="0720b25">此差摩比丘尼所以獨行者。欲得男子故</a><a name="0720b26" id="0720b26">耳。彼比丘尼即於彼村中獨宿不還。諸居</a><a name="0720b27" id="0720b27">士復言。所以獨宿者。正須男子故耳。時有</a><a name="0720b28" id="0720b28">六群比丘尼。及偷羅難陀與眾多比丘尼。於</a><a name="0720b29" id="0720b29">拘薩羅國曠野中行。時六群比丘尼。及偷羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220720a.htm'><img src='up.gif' border=0></a>
<a href='T220720c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>