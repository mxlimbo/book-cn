<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0949b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷1)</font> <font face='Arial'>T24, p0949b</h2></font><hr>
<span class='old'>
</a><a name="0949a28" id="0949a28">淨戒志。願以足行此衣上。令我長夜得其福</a><a name="0949a29" id="0949a29">德。不可稱量皆從心計。如其所願皆得其證。</span><a name="0949b01" id="0949b01">若使女人不於我道作沙門者。天下人民皆</a><a name="0949b02" id="0949b02">當解髮布地。以頭腦著地。求哀於諸沙門。皆</a><a name="0949b03" id="0949b03">言。賢者有淨戒聞慧之行。願以足行此髮上。</a><a name="0949b04" id="0949b04">令我長夜身得安隱福德。無量。若使女人不</a><a name="0949b05" id="0949b05">於我道作沙門者。天下人民當豫具衣被飯</a><a name="0949b06" id="0949b06">食床臥具病瘦因緣醫藥賑給。願諸沙門當</a><a name="0949b07" id="0949b07">自來取之。使我國土人民無啼哭者。若使女</a><a name="0949b08" id="0949b08">人不於我道作沙門者。天下人民奉事諸沙</a><a name="0949b09" id="0949b09">門。當如事日月。當如事天神。過踰於外道異</a><a name="0949b10" id="0949b10">學者上。沙門亦清淨不可沾污。如摩尼珠。若</a><a name="0949b11" id="0949b11">國中有沙門者。國中常安隱。勝於餘國土。若</a><a name="0949b12" id="0949b12">使女人。不於我道作沙門者。佛之正法當住</a><a name="0949b13" id="0949b13">千歲興盛流布。歸留一切悉蒙得度。今以女</a><a name="0949b14" id="0949b14">人在我法中為沙門故。當除減五百歲壽法</a><a name="0949b15" id="0949b15">消衰微。所以者何。阿難女人有五處。不得</a><a name="0949b16" id="0949b16">作沙門。何等為五處。女人不得作如來至真</a><a name="0949b17" id="0949b17">等正覺。女人不得作轉輪聖王。女人不得作</a><a name="0949b18" id="0949b18">第七梵天王。女人不得作飛行皇帝女人不</a><a name="0949b19" id="0949b19">得作魔天王。如是五處者。當皆丈夫得作為</a><a name="0949b20" id="0949b20">之尊。丈夫得作佛。得作轉輪聖王。得作天帝</a><a name="0949b21" id="0949b21">釋。得作魔天王。得作梵天王。得作人中王。</a><a name="0949b22" id="0949b22">如是阿難。諸女人譬如毒蛇。人雖取殺之。</a><a name="0949b23" id="0949b23">破其身出其腦。是蛇以死。復有人見之。心</a><a name="0949b24" id="0949b24">中驚怖。如此女人雖得沙門。惡露故存。一切</a><a name="0949b25" id="0949b25">男子為之迴轉。用是故。令一切人不得道。佛</a><a name="0949b26" id="0949b26">言。如是女人。政使作沙門持具足戒。百歲乃</a><a name="0949b27" id="0949b27">至得阿羅漢故。當為八歲沙彌作禮。何以故。</a><a name="0949b28" id="0949b28">沙彌具足亦得阿羅漢。身中能出水火。以足</a><a name="0949b29" id="0949b29">指按須彌山頂。三千大千國土皆為六反震<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240949a.htm'><img src='up.gif' border=0></a>
<a href='T240949c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>