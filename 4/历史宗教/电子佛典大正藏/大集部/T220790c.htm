<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0790c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷32)</font> 受戒揵度之一 <font face='Arial'>T22, p0790c</h2></font><hr>
<span class='old'>
</a><a name="0790b28" id="0790b28">盡有漏心得解脫無礙解脫智生。時此世</a><a name="0790b29" id="0790b29">間有十阿羅漢。弟子如來為十一。爾時世</span><a name="0790c01" id="0790c01">尊。遊波羅奈國。時耶輸伽少小同友有五十</a><a name="0790c02" id="0790c02">人。在波羅奈城外住。聞耶輸伽在大沙門</a><a name="0790c03" id="0790c03">所修梵行。各生念言。此戒德所修梵行不</a><a name="0790c04" id="0790c04">虛。何以故知。今此族姓子。在大沙門所修</a><a name="0790c05" id="0790c05">梵行。以是故知。彼族姓子。能於彼修梵行。</a><a name="0790c06" id="0790c06">我今寧可往詣大沙門所修梵行耶。爾時</a><a name="0790c07" id="0790c07">同友五十人等。往詣耶輸伽所語言。此處勝</a><a name="0790c08" id="0790c08">耶。修梵行妙耶。耶輸伽報言。此處勝修梵</a><a name="0790c09" id="0790c09">行亦妙此五十人語耶輸伽言。我亦欲於</a><a name="0790c10" id="0790c10">大沙門所出家修梵行。時耶輸伽。即將往</a><a name="0790c11" id="0790c11">世尊所。頭面禮足在一面坐。坐已白世尊</a><a name="0790c12" id="0790c12">言。此五十同友。在波羅奈城外住。今欲從</a><a name="0790c13" id="0790c13">如來出家修梵行。願世尊。慈愍聽出家修</a><a name="0790c14" id="0790c14">梵行。時世尊即聽。漸次為說勝法。所謂法</a><a name="0790c15" id="0790c15">者。布施持戒生天之法。呵欲不淨讚歎出</a><a name="0790c16" id="0790c16">離為樂。即於座上諸塵垢盡得法眼淨。見</a><a name="0790c17" id="0790c17">法得法成就諸法得果證。前白佛言。我等</a><a name="0790c18" id="0790c18">欲從如來所出家修梵行。佛言來比丘。於</a><a name="0790c19" id="0790c19">我法中快修梵行盡苦源。即名為受具足</a><a name="0790c20" id="0790c20">戒。如先所見重觀已。有漏心解脫無礙解脫</a><a name="0790c21" id="0790c21">智生。時此世間。有六十阿羅漢。弟子如來</a><a name="0790c22" id="0790c22">為六十一。爾時世尊。遊波羅奈國。時有同</a><a name="0790c23" id="0790c23">友五十人。來向波羅奈國。欲成婚姻。在波</a><a name="0790c24" id="0790c24">羅奈城外處處遊觀。漸詣仙人鹿野苑。時五</a><a name="0790c25" id="0790c25">十人等遙見世尊顏貌端正眾相殊特。見已</a><a name="0790c26" id="0790c26">發歡喜心。於如來所。即前頭面禮足。在一</a><a name="0790c27" id="0790c27">面座已。時世尊與說勝法。勸令發歡喜心。</a><a name="0790c28" id="0790c28">所謂勝法者。布施持戒生天之福。呵欲不淨</a><a name="0790c29" id="0790c29">讚歎出離為樂。即於坐上諸塵垢盡得法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220790b.htm'><img src='up.gif' border=0></a>
<a href='T220791a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>