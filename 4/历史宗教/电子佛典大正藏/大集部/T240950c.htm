<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0950c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷2)</font> <font face='Arial'>T24, p0950c</h2></font><hr>
<span class='old'>
</a><a name="0950b28" id="0950b28">濟眾生。二者常敬慎於法行無失宜。直言至</a><a name="0950b29" id="0950b29">誠所說常諦。依按法律不以憍慢。三者當敬</span><a name="0950c01" id="0950c01">比丘僧。視之如見佛。至心恭敬是為三尊也。</a><a name="0950c02" id="0950c02">敬之得道終離惱患。不更三處自然生天。莫</a><a name="0950c03" id="0950c03">不離欲其福永安。是為比丘尼立德之本也</a><a name="0950c04" id="0950c04"><p>比丘尼已受具足戒。有三事。何謂為三。一者</a><a name="0950c05" id="0950c05">自念惡露不淨潔。二者自念多欲。妖惑一切</a><a name="0950c06" id="0950c06">人。皆令意亂。三者自念多恣態。嬈亂正法皆</a><a name="0950c07" id="0950c07">令敗壞。自謂姝好天下無雙。不知罪至欲來</a><a name="0950c08" id="0950c08">纏身。是為比丘尼觀欲之本也</a><a name="0950c09" id="0950c09"><p>比丘尼若受檀越請食。當如法行當如法食。</a><a name="0950c10" id="0950c10">有三事。一者不得與比丘僧共會坐而食。二</a><a name="0950c11" id="0950c11">者不得與優婆塞共會坐食。三者不得貪持</a><a name="0950c12" id="0950c12">食用啖年少優婆塞也。是為比丘尼食法也。</a><a name="0950c13" id="0950c13">比丘尼若檀越請食。不得受宿請。何以故。有</a><a name="0950c14" id="0950c14">宿昔思想故。受請即當進道。不得留遲。若失</a><a name="0950c15" id="0950c15">一時。不應復往也。違時行者。是為犯盜食。為</a><a name="0950c16" id="0950c16">犯禁法。非賢者比丘尼也</a><a name="0950c17" id="0950c17"><p>比丘尼若詣檀越家。當大小更相撿挍行。當</a><a name="0950c18" id="0950c18">低頭直去。不得在右顧視戲笑直行也。若於</a><a name="0950c19" id="0950c19">道上見大比丘若沙彌平等觀之。當直作禮</a><a name="0950c20" id="0950c20">而去。不得與相視顏色。若視顏色者。心為不</a><a name="0950c21" id="0950c21">淨。亦不得問訊起居。欲至何所。設相問訊者。</a><a name="0950c22" id="0950c22">必有情態起。何以故。用心意識想故。雖不得</a><a name="0950c23" id="0950c23">交其心亂矣。正爾為兩墮已。若有犯者。非賢</a><a name="0950c24" id="0950c24">者比丘尼也</a><a name="0950c25" id="0950c25"><p>比丘尼若受檀越請食。當先淨心無餘結恨。</a><a name="0950c26" id="0950c26">靜修齋戒無缺如毛髮。心思經道無懈怠意。</a><a name="0950c27" id="0950c27">當自洗心無起滅意。常有慈心無瞋怒意。是</a><a name="0950c28" id="0950c28">為比丘尼。為行大慈食也。犯者非賢者比丘</a><a name="0950c29" id="0950c29">尼也。比丘尼若受檀越請食。當如法食。若時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240950b.htm'><img src='up.gif' border=0></a>
<a href='T240951a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>