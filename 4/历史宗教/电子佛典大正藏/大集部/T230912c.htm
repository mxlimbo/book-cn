<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0912c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷2)</font> 八波羅市迦法 不淨行學處第一 <font face='Arial'>T23, p0912c</h2></font><hr>
<span class='old'>
</a><a name="0912b28" id="0912b28">第乞食。時未生怨王枉殺其父。生大追悔懷</a><a name="0912b29" id="0912b29">憂在室。雖有種種鼓樂弦歌。無釋愁惱。時彼</span><a name="0912c01" id="0912c01">大臣遇見妙賢儀貌端正容色殊勝。便作是</a><a name="0912c02" id="0912c02">念。今此美女特異常人。宜可進王冀除憂</a><a name="0912c03" id="0912c03">慼。作是念已將近王室。強逼妙賢脫去法衣。</a><a name="0912c04" id="0912c04">著諸彩服具備瓔珞塗拭名香。令親侍人進</a><a name="0912c05" id="0912c05">至王所。時未生怨王纔觀此女姿容妙絕。遂</a><a name="0912c06" id="0912c06">釋憂懷。復由妙賢惡業時熟。如瀑流水無能</a><a name="0912c07" id="0912c07">止遏。遂被惡王強見陵辱。如中毒箭生大憂</a><a name="0912c08" id="0912c08">苦。是時大世主於十五日欲褒灑陀。遍觀尼</a><a name="0912c09" id="0912c09">眾不見妙賢。入定觀知在王宮內遭大辛苦</a><a name="0912c10" id="0912c10">非常被辱。諸尼問言。聖者妙賢今何所在獨</a><a name="0912c11" id="0912c11">不見耶。時大世主即便命彼蓮花色尼曰。汝</a><a name="0912c12" id="0912c12">應斂念觀彼妙賢。既聞語已觀知所在。猶如</a><a name="0912c13" id="0912c13">壯士屈伸臂頃。於尼眾沒王宮中出。在高樓</a><a name="0912c14" id="0912c14">上空中而住。遙告妙賢曰。姊妹。汝已能破諸</a><a name="0912c15" id="0912c15">煩惱魔。何不發起大神通事。受斯陵辱。時蓮</a><a name="0912c16" id="0912c16">花色尼便授其法。如是應作如是應修。速自</a><a name="0912c17" id="0912c17">調心發起通力。是時妙賢繫念除亂。於須臾</a><a name="0912c18" id="0912c18">間獲得神足。著俗彩衣乘空而去。時蓮花色</a><a name="0912c19" id="0912c19">便共妙賢至長淨處。時十二眾苾芻尼。見已</a><a name="0912c20" id="0912c20">生大嫌恥。作輕笑言。我實不能與此宮人同</a><a name="0912c21" id="0912c21">處長淨。時大世主聞斯語已。告妙賢曰。具壽。</a><a name="0912c22" id="0912c22">宜往白王。著先法服速還來此。于時妙賢即</a><a name="0912c23" id="0912c23">乘神通至王寢處。其王猶睡。在於空中彈指</a><a name="0912c24" id="0912c24">作聲。王聞覺已。便大驚怖身毛皆豎。作如是</a><a name="0912c25" id="0912c25">言。汝為是誰。為天龍耶。為神鬼耶。作是語</a><a name="0912c26" id="0912c26">已。是時妙賢空中對曰。我非天龍神鬼等。但</a><a name="0912c27" id="0912c27">是大師聲聞眾中妙賢苾芻尼。時王聞已以</a><a name="0912c28" id="0912c28">頌答曰</a><a name="0912c29" id="0912c29"><p class='lg'>　　現無法衣并應器　　　容狀復不似尼形<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230912b.htm'><img src='up.gif' border=0></a>
<a href='T230913a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>