<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0496c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷9)</font> 違惱眾教白四 <font face='Arial'>T24, p0496c</h2></font><hr>
<span class='old'>
</a><a name="0496b28" id="0496b28">(廣如尼陀那目得迦中具解)</a><a name="0496b29" id="0496b29"><p>大德有幾種人。言堪齒錄訶乃成訶。佛言。有</span><a name="0496c01" id="0496c01">四種人。云何為四。一住本性。二在界內。三不</a><a name="0496c02" id="0496c02">捨威儀。四言有次緒</a><a name="0496c03" id="0496c03"><p class='juan'>
根本說一切有部百一羯磨卷第九</p>
</a><a name="0496c04" id="0496c04"></a><a name="0496c05" id="0496c05"><p class='juan'>
根本說一切有部百一羯磨</a><a name="0496c06" id="0496c06">卷第十</p>
</a><a name="0496c07" id="0496c07"></a><a name="0496c08" id="0496c08"><p><span class='byline'>　　　　三藏法師義淨奉　制譯</span><br></a><a name="0496c09" id="0496c09"><p>爾時給孤獨長者於逝多林施多衣物已。告</a><a name="0496c10" id="0496c10">諸大眾曰。但是世尊弟子。於戒定慧解脫解</a><a name="0496c11" id="0496c11">脫智見。得圓滿者。應合禮敬尊重供養。無</a><a name="0496c12" id="0496c12">上福田堪銷物利者。於我施物隨意受之。時</a><a name="0496c13" id="0496c13">漏盡人咸作是說。我復何能為此衣故。自顯</a><a name="0496c14" id="0496c14">其身。是時學人復作斯念。我輩有餘輕結未</a><a name="0496c15" id="0496c15">盡。於斯施物理不合受。異生之流亦為此說</a><a name="0496c16" id="0496c16">我輩咸為具縛所拘。誠簡希望。竟無一人受</a><a name="0496c17" id="0496c17">此衣物諸苾芻以緣白佛。佛告諸苾芻。豈非</a><a name="0496c18" id="0496c18">汝等作如是念。為求解脫來至我所。修淨行</a><a name="0496c19" id="0496c19">耶。唯然大德。佛言。我今聽許。諸有發心求涅</a><a name="0496c20" id="0496c20">槃人。來詣我所。修淨行者。所著衣服價直百</a><a name="0496c21" id="0496c21">千兩金。所住房舍價直五百。所噉飲食六味</a><a name="0496c22" id="0496c22">具足。此等供養悉皆銷受。汝諸苾芻。須知有</a><a name="0496c23" id="0496c23">五種受用。一者為主受用。二者父母財受用。</a><a name="0496c24" id="0496c24">三者聽許受用。四者負債受用。五者盜賊受</a><a name="0496c25" id="0496c25">用。阿羅漢者是主受用。諸有學人是父母財</a><a name="0496c26" id="0496c26">受用。淳善異生常修定誦。不破戒人是聽許</a><a name="0496c27" id="0496c27">受用。懶惰懈怠之流是負債受用。諸破戒人</a><a name="0496c28" id="0496c28">是盜賊受用。我元不許破戒苾芻合得受用。一</a><a name="0496c29" id="0496c29">掬之食亦復不許。以一足跟蹈寺中地。由是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240496b.htm'><img src='up.gif' border=0></a>
<a href='T240497a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>