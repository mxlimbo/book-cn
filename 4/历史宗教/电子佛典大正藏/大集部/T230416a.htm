<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0416a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷56)</font> 比丘誦 <font face='Arial'>T23, p0416a</h2></font><hr>
<span class='old'>
</a><a name="0415c28" id="0415c28">不作聲。是名粥法。噉法者。佛聽九種噉。</a><a name="0415c29" id="0415c29">根噉莖噉葉噉。磨噉果噉胡麻噉。石蜜噉</span><a name="0416a01" id="0416a01">白蜜噉。噉時勿令大作聲。是名噉法含消法</a><a name="0416a02" id="0416a02">者。佛聽四種含消。酥油蜜石蜜。比丘含</a><a name="0416a03" id="0416a03">是四含消時。應作是念。我以治病因緣故含。</a><a name="0416a04" id="0416a04">不為美味。是名含消法。食法者。佛聽食五</a><a name="0416a05" id="0416a05">種食。飯糗糒魚肉。比丘食是食。應生厭</a><a name="0416a06" id="0416a06">心。為存身命故。念莫墮數數食別眾食。又</a><a name="0416a07" id="0416a07">作是念。受殘食想。是名食法。缽法者。佛聽</a><a name="0416a08" id="0416a08">畜二種缽。瓦缽鐵缽。八種缽不應畜。金缽</a><a name="0416a09" id="0416a09">銀缽。琉璃缽摩尼缽。銅缽白鑞缽。木缽石</a><a name="0416a10" id="0416a10">缽。是名缽法。衣法者。七種衣。不須作淨。</a><a name="0416a11" id="0416a11">得自畜。僧伽梨。鬱多羅僧。安陀會。雨浴衣。</a><a name="0416a12" id="0416a12">覆瘡衣。尼師壇。及餘如法所用衣物。是名</a><a name="0416a13" id="0416a13">衣法。尼師壇法者。佛聽畜尼師壇。為愛護</a><a name="0416a14" id="0416a14">臥具故。無尼師壇不應坐僧臥具上。是名尼</a><a name="0416a15" id="0416a15">師壇法。針法者。佛聽畜二種鍼。銅鍼鐵鍼。</a><a name="0416a16" id="0416a16">糠米鼻小豆鼻圓鼻。是名鍼法。鍼筒法者。</a><a name="0416a17" id="0416a17">佛聽畜鍼筒。為愛護針不令數失。更求覓妨</a><a name="0416a18" id="0416a18">行道故。是名針筒法。水瓶法者。佛聽畜水</a><a name="0416a19" id="0416a19">瓶。好淨潔畜。是名水瓶法。常用水瓶法者。</a><a name="0416a20" id="0416a20">亦應淨潔畜水瓶水。蓋亦如是。是名常用水</a><a name="0416a21" id="0416a21">瓶法。和上法者。諸比丘無和上。則作諸</a><a name="0416a22" id="0416a22">弊惡。若病無人瞻視。是故佛聽有和上。和</a><a name="0416a23" id="0416a23">上當教化瞻視為汝說法。佛雖聽作和上。諸</a><a name="0416a24" id="0416a24">比丘不欲作和上。佛教令作和上。是名和</a><a name="0416a25" id="0416a25">上法。共行弟子法者。所欲出行應白和上。</a><a name="0416a26" id="0416a26">行時應隨和上後供給所須。常隨逐不遠</a><a name="0416a27" id="0416a27">離。如法事中莫違逆意。一切所作皆應白和</a><a name="0416a28" id="0416a28">上。除大小便嚙齒木禮佛法僧。是名共行弟</a><a name="0416a29" id="0416a29">子法。阿闍梨法者。諸比丘無阿闍梨。作諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230415c.htm'><img src='up.gif' border=0></a>
<a href='T230416b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>