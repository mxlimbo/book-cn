<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0940a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷50)</font> 房舍揵度初 <font face='Arial'>T22, p0940a</h2></font><hr>
<span class='old'>
</a><a name="0939c28" id="0939c28">第一食起迎逆禮拜恭敬善言問訊耶。或有</a><a name="0939c29" id="0939c29">言大姓出家者。或有言顏貌端正者。或有言</span><a name="0940a01" id="0940a01">阿蘭若者。或有言乞食者。或有言糞掃衣者。</a><a name="0940a02" id="0940a02">或有言作餘食法不食者。或有言一坐食</a><a name="0940a03" id="0940a03">者。或有言一<span class='corr'>摶</span>食者。或有言塚間者。或有</a><a name="0940a04" id="0940a04">言露坐者。或有言樹下者。或有言常坐者。</a><a name="0940a05" id="0940a05">或有言隨坐者。或有言三衣者。或有言能唄</a><a name="0940a06" id="0940a06">者。或有言多聞者。或有言法師者。或有言</a><a name="0940a07" id="0940a07">持律者。或有言坐禪者。佛告諸比丘。汝等</a><a name="0940a08" id="0940a08">善聽。應與不應與。乃往過去世時。有三親</a><a name="0940a09" id="0940a09">友象獼猴鵽鳥。依一尼拘律樹住。彼作是</a><a name="0940a10" id="0940a10">念。我等共住。不應不興恭敬更相輕慢。</a><a name="0940a11" id="0940a11">寧可推年大小次第尊卑更相恭敬。若年長</a><a name="0940a12" id="0940a12">者。當尊重恭敬供養。作如是法已。依林</a><a name="0940a13" id="0940a13">間共住。獼猴鵽鳥共問象言。汝憶事近遠。</a><a name="0940a14" id="0940a14">象言。我憶小時此尼拘律樹我行時觸我</a><a name="0940a15" id="0940a15">臍。象與鵽問獼猴言。汝憶事近遠。獼猴答</a><a name="0940a16" id="0940a16">言。我憶小時此尼拘律樹舉手及頭。象語</a><a name="0940a17" id="0940a17">獼猴。汝生年多我。象與獼猴共問鵽言。汝</a><a name="0940a18" id="0940a18">憶事近遠。答言。我憶雪山王右面有大尼</a><a name="0940a19" id="0940a19">拘律樹我於彼食果來此便出即生此樹。</a><a name="0940a20" id="0940a20">彼作是念。鵽生年多我。時象即以獼猴</a><a name="0940a21" id="0940a21">置頭上。獼猴以鵽置肩上。共遊行人間。</a><a name="0940a22" id="0940a22">從村至村。從城至城。而說法言。其有敬</a><a name="0940a23" id="0940a23">長老者。是人能住於法。現世有名譽。將來</a><a name="0940a24" id="0940a24">生善道。爾時鵽說如是法。人皆隨順。法訓</a><a name="0940a25" id="0940a25">流布。汝等於我法律中出家。應更相恭敬</a><a name="0940a26" id="0940a26">如是佛法可得流布。自今已去。聽隨長幼</a><a name="0940a27" id="0940a27">恭敬禮拜上座迎逆問訊。時諸比丘聞佛教。</a><a name="0940a28" id="0940a28">諸比丘長幼相次恭敬上座。彼禮拜白衣</a><a name="0940a29" id="0940a29">言。汝生年長我。佛言。不應禮白衣。汝等應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220939c.htm'><img src='up.gif' border=0></a>
<a href='T220940b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>