<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0229c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0229c</h2></font><hr>
<span class='old'>
</a><a name="0229b28" id="0229b28">患。我常種種方便稱歎離欲斷欲度欲。汝今</a><a name="0229b29" id="0229b29">云何作是不善。耶舍此非法非律非如佛教。</span><a name="0229c01" id="0229c01">不可以是長養善法。時諸比丘白佛言。世尊</a><a name="0229c02" id="0229c02">云何是耶舍比丘僧中未曾有此。而彼耶舍</a><a name="0229c03" id="0229c03">初開罪門。未有漏患而起漏患。佛告諸比</a><a name="0229c04" id="0229c04">丘。是人不但今日於我法中未有漏患而起</a><a name="0229c05" id="0229c05">漏患。諸比丘白佛言。彼過去時已曾有是事</a><a name="0229c06" id="0229c06">耶。佛言如是。諸比丘白佛言。世尊願樂欲</a><a name="0229c07" id="0229c07">聞。佛告諸比丘。過去世時此世界劫盡時。諸</a><a name="0229c08" id="0229c08">眾生生光音天上。而此大地還已成立。諸眾</a><a name="0229c09" id="0229c09">生等從光音天還來至此。時彼眾生身有妙</a><a name="0229c10" id="0229c10">光。神足自在禪悅為食。諸有所須隨意所欲。</a><a name="0229c11" id="0229c11">是諸眾生身光相照。無有日月星宿亦無晝</a><a name="0229c12" id="0229c12">夜。亦無一月半月四時歲數。時此大地便有</a><a name="0229c13" id="0229c13">自然地味。色香美味皆悉具足。如天甘露等</a><a name="0229c14" id="0229c14">無有異。時有一輕躁貪欲眾生。嘗此地味覺</a><a name="0229c15" id="0229c15">其香美。漸取食之即生著心。其餘眾生見其</a><a name="0229c16" id="0229c16">如此。展轉相效皆競取食。爾時眾生食地味</a><a name="0229c17" id="0229c17">已。身體沈重光明即滅。貪著五欲退失神足。</a><a name="0229c18" id="0229c18">然後世間便有日月星宿昏明半月一月春秋</a><a name="0229c19" id="0229c19">冬夏。佛告諸比丘。爾時輕躁眾生者。豈異</a><a name="0229c20" id="0229c20">人乎。即耶舍比丘是。彼時耶舍於諸眾生。漏</a><a name="0229c21" id="0229c21">患未起而先起漏。今日復於清淨僧中先開</a><a name="0229c22" id="0229c22">漏門。諸比丘白佛言世尊。彼耶舍比丘先世</a><a name="0229c23" id="0229c23">已來乃如是耶。云何其母巧作方便以婬欲</a><a name="0229c24" id="0229c24">誘誑其子。佛告諸比丘。是耶舍母不但今日</a><a name="0229c25" id="0229c25">巧作方便誘誑其子。過去世時亦曾誘誑。諸</a><a name="0229c26" id="0229c26">比丘白佛言。世尊已曾爾耶。佛言如是。諸</a><a name="0229c27" id="0229c27">比丘白佛言。世尊願樂欲聞。佛告諸比丘。過</a><a name="0229c28" id="0229c28">去世時有城名波羅奈。國名迦尸。時彼國王</a><a name="0229c29" id="0229c29">號大名稱。離諸怨敵。布施汎戒持愛人物。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220229b.htm'><img src='up.gif' border=0></a>
<a href='T220230a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>