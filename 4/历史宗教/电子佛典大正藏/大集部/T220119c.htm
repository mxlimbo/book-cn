<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0119c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷17)</font> 第三分初受戒法上 <font face='Arial'>T22, p0119c</h2></font><hr>
<span class='old'>
</a><a name="0119b28" id="0119b28">如是。教師應從坐起至和尚前問言。已度此</a><a name="0119b29" id="0119b29">人未。若言未度。應語言先度之。若言已度。應</span><a name="0119c01" id="0119c01">問已為作和尚未。若言未作。應語先為作和</a><a name="0119c02" id="0119c02">尚。若言已為作和尚。應問弟子衣缽具未。若</a><a name="0119c03" id="0119c03">言未具。應語先為具衣缽。若言已具。應問自</a><a name="0119c04" id="0119c04">有從人借。若言從人借。應語可令主捨之。若</a><a name="0119c05" id="0119c05">言自有。便應往慰勞欲受戒人言。汝莫怖懼。</a><a name="0119c06" id="0119c06">須臾持汝著高勝處。若先不相識。不應雲霧</a><a name="0119c07" id="0119c07">闇時受其具戒。教師因教著衣時。應密如法</a><a name="0119c08" id="0119c08">視。無重病不。復應問。汝三衣何者是僧伽</a><a name="0119c09" id="0119c09">梨何者是優多羅僧何者是安陀會。彼若</a><a name="0119c10" id="0119c10">不知。應語此是僧伽梨此是優多羅僧此是</a><a name="0119c11" id="0119c11">安陀會。應與受三衣缽。復應語言。汝某甲聽。</a><a name="0119c12" id="0119c12">今是實語時我今問汝。若實言實。不實言不</a><a name="0119c13" id="0119c13">實。人有如是等病。癩白癩癰疽乾痟癲狂</a><a name="0119c14" id="0119c14">痔漏熱腫脂出。汝有不。若言無。復應問。汝不</a><a name="0119c15" id="0119c15">負人債不。非官人不。非奴不。是丈夫不。是人</a><a name="0119c16" id="0119c16">不。年滿二十不。衣缽具不。受和尚未。汝字何</a><a name="0119c17" id="0119c17">等。和尚字何等。汝曾出家不。若言曾出家。應</a><a name="0119c18" id="0119c18">問。汝本出家持戒完具不。父母聽不。欲受</a><a name="0119c19" id="0119c19">具足戒不。眾中當更如是問汝。汝亦應如實</a><a name="0119c20" id="0119c20">答</a><a name="0119c21" id="0119c21"><p>若一一問答皆如法。教師應還壇上立語羯</a><a name="0119c22" id="0119c22">磨師言。我已教授某甲如法竟。羯磨師復應</a><a name="0119c23" id="0119c23">白僧。大德僧聽。某甲求某甲受具足戒。某</a><a name="0119c24" id="0119c24">甲如法教授竟。應使將來。若僧時到僧忍聽。</a><a name="0119c25" id="0119c25">白如是。教師應將來次第禮僧足。禮僧足已。</a><a name="0119c26" id="0119c26">在羯磨師前。向羯磨師右膝著地合掌教乞</a><a name="0119c27" id="0119c27">受具足戒。教言。我某甲求某甲和尚受具足</a><a name="0119c28" id="0119c28">戒。今從僧乞受具足戒。願僧拔濟我。憐愍</a><a name="0119c29" id="0119c29">故。如是三乞。教師教竟。還就本坐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220119b.htm'><img src='up.gif' border=0></a>
<a href='T220120a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>