<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 1016b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷20)</font> 第四部波羅底提舍尼法 畜假髻莊具學處第一百八十 <font face='Arial'>T23, p1016b</h2></font><hr>
<span class='old'>
</a><a name="1016a28" id="1016a28"><p>諸大德。此十一波羅底提舍尼法。半月半月</a><a name="1016a29" id="1016a29">戒經中說</span><a name="1016b01" id="1016b01"><p>攝誦曰</a><a name="1016b02" id="1016b02"><p class='lg'>　　乳酪及生酥　　　熟酥油糖蜜</a><br><a name="1016b03" id="1016b03">　　魚肉并乾脯　　　得法學人家　</p></a><a name="1016b04" id="1016b04"><p>緣在室羅伐城。時十二眾苾芻尼。無病為身</a><a name="1016b05" id="1016b05">而行乞食。從他索乳隨意而飲。諸外道不信</a><a name="1016b06" id="1016b06">敬長者婆羅門等共為譏嫌。諸苾芻尼非清</a><a name="1016b07" id="1016b07">淨行。但自養身從他索乳得便自飲。誰不樂</a><a name="1016b08" id="1016b08">欲精淳美味。諸尼聞此俗旅譏嫌。諸少欲尼</a><a name="1016b09" id="1016b09">具白苾芻。苾芻白佛。佛問諸尼。汝等如此實</a><a name="1016b10" id="1016b10">無有病為己身。從他乞乳便於俗家隨意而</a><a name="1016b11" id="1016b11">飲。答言實爾。世尊訶責。廣說乃至制其學處</a><a name="1016b12" id="1016b12">應如是說</a><a name="1016b13" id="1016b13"><p>若復苾芻尼。無病為己。詣白衣家乞乳。若使</a><a name="1016b14" id="1016b14">人乞而飲用者。是苾芻尼。應還村外住處詣</a><a name="1016b15" id="1016b15">諸苾芻尼所。各別告言。大德。我犯對說惡法。</a><a name="1016b16" id="1016b16">是不應為。今對說悔。是名對說法</a><a name="1016b17" id="1016b17"><p>如是世尊為諸苾芻尼。制學處已。後於異時。</a><a name="1016b18" id="1016b18">苾芻尼病。餘尼問疾。聖者病得損不。病尼</a><a name="1016b19" id="1016b19">報曰。我先以乳用為飲食。病得除損。世尊今</a><a name="1016b20" id="1016b20">制不許尼乞。病何能愈。即以此緣白諸苾芻。</a><a name="1016b21" id="1016b21">苾芻白佛。佛言。我今聽尼有病乞乳隨意當</a><a name="1016b22" id="1016b22">飲。先制不許次復重開。如上廣說。乃至是名</a><a name="1016b23" id="1016b23">對說法。除有病時</a><a name="1016b24" id="1016b24"><p>尼謂此法中尼。無病為己詣白衣家乞乳者。</a><a name="1016b25" id="1016b25">謂身無病患從他求乳。若使人乞而食用者。</a><a name="1016b26" id="1016b26">謂使餘人乞。是苾芻尼者。謂犯此學尼。應還</a><a name="1016b27" id="1016b27">村外住處者。謂往餘尼所。各別告言者。謂各</a><a name="1016b28" id="1016b28">別說悔。大德我犯對說惡法者。謂陳所犯罪</a><a name="1016b29" id="1016b29">相。是不應為者。謂其非法。今對說悔者。謂自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231016a.htm'><img src='up.gif' border=0></a>
<a href='T231016c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>