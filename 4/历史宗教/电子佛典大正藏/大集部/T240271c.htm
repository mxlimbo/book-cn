<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0271c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷15)</font> 第三門第四子攝頌之餘 <font face='Arial'>T24, p0271c</h2></font><hr>
<span class='old'>
</a><a name="0271b28" id="0271b28">若是。答言阿母常有知識調言破項。我負</a><a name="0271b29" id="0271b29">羞恥致斯羸瘦。母曰由汝不變本形遂招此</span><a name="0271c01" id="0271c01">過。若變形去不被毛繩。今可變形往聽妙法。</a><a name="0271c02" id="0271c02">隨所聞見皆稱汝心。若依本形藏身而聽。彼</a><a name="0271c03" id="0271c03">乏信心不隨母語默然而住。母作是念聖者</a><a name="0271c04" id="0271c04">毛繩繫龍子項。欲聽法者與作難緣。我今</a><a name="0271c05" id="0271c05">為此當往白佛。過初夜分身放光明來至佛</a><a name="0271c06" id="0271c06">所。禮佛雙足在一面坐。由彼龍女身光明故。</a><a name="0271c07" id="0271c07">令揭伽池周遍照耀。龍女白佛言。大德。我</a><a name="0271c08" id="0271c08">子不信勸令聽法至誦經處。聖者既見便以</a><a name="0271c09" id="0271c09">毛繩急繫其項棄之寺外。項便傷損。彼諸朋</a><a name="0271c10" id="0271c10">友見而調弄唱言破項。由被戲弄身體萎黃</a><a name="0271c11" id="0271c11">氣力羸損。唯願世尊於諸聖眾略為遮制。勿</a><a name="0271c12" id="0271c12">以毛繩繫諸龍子。慈愍故。世尊知已默然受</a><a name="0271c13" id="0271c13">請。是時龍女禮佛而去。爾時世尊至天曉已。</a><a name="0271c14" id="0271c14">於僧眾前就座而坐。告諸苾芻曰。昨夜龍女</a><a name="0271c15" id="0271c15">來至我所。禮雙足已退坐一面。由彼威光遍</a><a name="0271c16" id="0271c16">照池側悉皆明朗。而白我言大德。我子不信</a><a name="0271c17" id="0271c17">勸令聽法至誦經處。聖者既見便以毛繩急</a><a name="0271c18" id="0271c18">繫其項棄之寺外。項便傷損彼諸朋友見而</a><a name="0271c19" id="0271c19">調弄唱言破項。由被戲弄身體萎黃氣力羸</a><a name="0271c20" id="0271c20">損。唯願世尊於諸聖眾略為遮制。勿以毛繩</a><a name="0271c21" id="0271c21">繫諸龍子。慈愍故。告諸苾芻曰。汝等何因</a><a name="0271c22" id="0271c22">作非法事。令彼龍神心生輕慢。能使正法遂</a><a name="0271c23" id="0271c23">至銷亡。故諸苾芻勿以毛繩繫龍蛇項。若見</a><a name="0271c24" id="0271c24">來時即可彈指告言賢首向不見處。隨言去者</a><a name="0271c25" id="0271c25">善。若不去者以羊甲杖緩杈其頭。置甖瓨</a><a name="0271c26" id="0271c26">中傍邊穿孔。口以物塞擎之出外。此杖無者</a><a name="0271c27" id="0271c27">以軟絛等繫項牽出。此亦無者應以杖徐按。</a><a name="0271c28" id="0271c28">繩索繫項舉置瓨中。如前棄外放草叢中。</a><a name="0271c29" id="0271c29">蛇縱瞋火焚燒此草蛇亦命終。佛言不應棄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240271b.htm'><img src='up.gif' border=0></a>
<a href='T240272a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>