<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0258a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷4)</font> 盜戒之一 <font face='Arial'>T22, p0258a</h2></font><hr>
<span class='old'>
</a><a name="0257c23" id="0257c23">得。衣物不足。諸優婆塞不數來往。佛告諸比</a><a name="0257c24" id="0257c24">丘。出家人何能痡o世利。比丘當知。世間</span><a name="0258a01" id="0258a01">八法常隨世人。世人亦常隨世八法。何等為</a><a name="0258a02" id="0258a02">八。一利二不利三稱四不稱五譽六毀七樂</a><a name="0258a03" id="0258a03">八苦。如是比丘愚癡凡夫少聞少知。於正法</a><a name="0258a04" id="0258a04">中心不調伏。於賢聖法心未開解。若世利起</a><a name="0258a05" id="0258a05">不善觀察。是世利生即是無常磨滅之法。若</a><a name="0258a06" id="0258a06">法真實無常磨滅者。當知是利雖生速滅</a><a name="0258a07" id="0258a07">不住。若不觀察此真實義。是為凡夫無實智</a><a name="0258a08" id="0258a08">慧隨順世法。如是不利乃至樂苦亦不觀察。</a><a name="0258a09" id="0258a09">是樂雖生即是無常磨滅之法。若法真實無</a><a name="0258a10" id="0258a10">常磨滅者。當知是樂苦雖生速滅不住。若不</a><a name="0258a11" id="0258a11">觀此真實義者。是為凡夫無實智慧隨順</a><a name="0258a12" id="0258a12">世法。比丘當知。於此世法不觀察故。若世利</a><a name="0258a13" id="0258a13">起則生貪著。若利不起則生憂患。乃至樂苦</a><a name="0258a14" id="0258a14">亦復如是。比丘如是三受增長。三受既增四</a><a name="0258a15" id="0258a15">取熾然。四取熾然故則有生緣。生老病死</a><a name="0258a16" id="0258a16">憂悲苦惱心亂發狂如是習起苦陰增廣。比</a><a name="0258a17" id="0258a17">丘當知賢聖弟子多聞智慧。於正法中心善</a><a name="0258a18" id="0258a18">調伏。賢聖法中心得開解。世利既生當善觀</a><a name="0258a19" id="0258a19">察。世利起者皆悉無常磨滅之法。若法真實</a><a name="0258a20" id="0258a20">無常磨滅者。當知是利雖起速滅不住。乃至</a><a name="0258a21" id="0258a21">樂苦皆悉如是。比丘當知。作是觀者若世利</a><a name="0258a22" id="0258a22">起不生貪著。世利不起心不憂慼。乃至樂苦</a><a name="0258a23" id="0258a23">亦復如是。愛憎不生諸覺隨順離諸憂慼。乃</a><a name="0258a24" id="0258a24">至樂苦苦陰滅盡則得涅槃。爾時世尊說</a><a name="0258a25" id="0258a25">是法已。重說偈言</a><a name="0258a26" id="0258a26"><p class='lg'>　　利衰及毀譽　　　稱譏若苦樂</a><br><a name="0258a27" id="0258a27">　　八法常相尋　　　往復若迴轉</a><br><a name="0258a28" id="0258a28">　　八法不牢固　　　磨滅變化法</a><br><a name="0258a29" id="0258a29">　　所謂聖弟子　　　執照無常鏡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220257c.htm'><img src='up.gif' border=0></a>
<a href='T220258b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>