<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0041a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷6)</font> 初分之五墮初 <font face='Arial'>T22, p0041a</h2></font><hr>
<span class='old'>
</a><a name="0040c28" id="0040c28">欲熱斷欲覺。而今如此為道作穢。無沙門行</a><a name="0040c29" id="0040c29">破沙門法。諸長老比丘聞。種種呵責六群比</span><a name="0041a01" id="0041a01">丘。汝等云何向未受具戒人說他麤罪。以是</a><a name="0041a02" id="0041a02">白佛。佛以是事集比丘僧。問六群比丘。汝實</a><a name="0041a03" id="0041a03">爾不。答言。實爾世尊。佛種種呵責已告諸比</a><a name="0041a04" id="0041a04">丘。今為諸比丘結戒。從今是戒應如是說。若</a><a name="0041a05" id="0041a05">比丘向未受具戒人說他麤罪波逸提。有諸</a><a name="0041a06" id="0041a06">比丘。不知是麤罪向未受具戒人說。後知生</a><a name="0041a07" id="0041a07">疑。我將無犯波逸提。以是白佛。佛以是事集</a><a name="0041a08" id="0041a08">比丘僧。告諸比丘。若比丘不知他是麤罪向</a><a name="0041a09" id="0041a09">未受具戒人說。犯波逸提者無有是處。從今</a><a name="0041a10" id="0041a10">是戒應如是說。若比丘知他麤罪向未受具</a><a name="0041a11" id="0041a11">戒人說波逸提。爾時世尊敕僧。羯磨差舍利</a><a name="0041a12" id="0041a12">弗。往調達眾中唱言。若有受調達五法者。彼</a><a name="0041a13" id="0041a13">為不見佛法僧。諸比丘作是念。若向未受具</a><a name="0041a14" id="0041a14">戒人說他麤罪。為要須羯磨為不必耶。以是</a><a name="0041a15" id="0041a15">白佛。佛以是事集比丘僧。告諸比丘。若僧不</a><a name="0041a16" id="0041a16">羯磨。不得向未受具戒人說他麤罪。從今是</a><a name="0041a17" id="0041a17">戒應如是說。若比丘知他比丘麤罪向未受</a><a name="0041a18" id="0041a18">具戒人說。除僧羯磨。波逸提。麤罪者。若波羅</a><a name="0041a19" id="0041a19">夷若僧伽婆尸沙。僧所羯磨人。當隨僧所教。</a><a name="0041a20" id="0041a20">若教向甲說而向乙說。教說此罪而說彼罪。</a><a name="0041a21" id="0041a21">皆波逸提。比丘說比丘尼麤罪突吉羅。比丘</a><a name="0041a22" id="0041a22">尼說比丘比丘尼麤罪波逸提。式叉摩那沙</a><a name="0041a23" id="0041a23">彌沙彌尼。說比丘比丘尼麤罪突吉羅。若未</a><a name="0041a24" id="0041a24">受具戒人。已聞彼比丘犯麤罪。問比丘。比丘</a><a name="0041a25" id="0041a25">反問。汝所聞云何。彼言。我聞如是如是。然後</a><a name="0041a26" id="0041a26">言。我聞亦如是。不犯(九事竟)</a><a name="0041a27" id="0041a27"><p>佛在舍衛城。爾時世尊種種讚歎比尼。讚歎</a><a name="0041a28" id="0041a28">誦比尼。讚歎持比尼。讚歎優波離說。持律</a><a name="0041a29" id="0041a29">比丘有五功德。一自堅護戒品。二能斷慚愧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220040c.htm'><img src='up.gif' border=0></a>
<a href='T220041b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>