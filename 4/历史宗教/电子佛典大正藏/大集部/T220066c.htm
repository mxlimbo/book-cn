<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0066c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷9)</font> 初分之五墮初 <font face='Arial'>T22, p0066c</h2></font><hr>
<span class='old'>
</a><a name="0066b28" id="0066b28"><p>佛在舍衛城。爾時六群比丘。復來十七群比</a><a name="0066b29" id="0066b29">丘房中求住。彼不肯出。便以手擬如打相。</span><a name="0066c01" id="0066c01">彼復大喚。諸長老比丘聞。出問。汝何故大喚。</a><a name="0066c02" id="0066c02">答言。六群比丘欲打我。諸長老比丘種種呵</a><a name="0066c03" id="0066c03">責。以是白佛。佛以是事集諸比丘僧。問六</a><a name="0066c04" id="0066c04">群比丘。汝等實爾不。答言。實爾世尊。佛種種</a><a name="0066c05" id="0066c05">呵責已。告諸比丘。今為諸比丘結戒。從今是</a><a name="0066c06" id="0066c06">戒應如是說。若比丘以手擬比丘波逸提。有</a><a name="0066c07" id="0066c07">諸比丘。說法時以手語或示處所。便生疑</a><a name="0066c08" id="0066c08">悔。我無將犯波逸提耶。以是白佛。佛以是</a><a name="0066c09" id="0066c09">事集比丘僧。告諸比丘。若比丘不以瞋心手</a><a name="0066c10" id="0066c10">擬比丘。犯波逸提無有是處。從今是戒應如</a><a name="0066c11" id="0066c11">是說。若比丘瞋故以手擬比丘波逸提。若擬</a><a name="0066c12" id="0066c12">手及波逸提。擬手不及突吉羅。餘如上打比</a><a name="0066c13" id="0066c13">丘中說(七十二竟)</a><a name="0066c14" id="0066c14"><p>佛在舍衛城。爾時十七群比丘受所作房。六</a><a name="0066c15" id="0066c15">群比丘以上坐故。次入中住。彼便避在左右</a><a name="0066c16" id="0066c16">房。六群比丘作是議言。十七群比丘慚愧畏</a><a name="0066c17" id="0066c17">慎。逼近我住必見我過。我等當作方便令其</a><a name="0066c18" id="0066c18">遠去。便往語言。此先是空房。多有恐怖事。汝</a><a name="0066c19" id="0066c19">等莫於中住。十七群比丘言。我堅閉戶何所</a><a name="0066c20" id="0066c20">應畏。六群比丘於是夜闇中作種種恐畏相。</a><a name="0066c21" id="0066c21">明旦問十七群比丘。汝等昨夜得安眠不。答</a><a name="0066c22" id="0066c22">言。我等聞恐畏相。閉戶思惟都無所畏。六群</a><a name="0066c23" id="0066c23">比丘復共議言。我等不能以此令其恐怖。當</a><a name="0066c24" id="0066c24">伺其出外入其床下。即便盜入。於夜闇時。或</a><a name="0066c25" id="0066c25">牽其衣或牽其腳。或舉其床移著異處。於是</a><a name="0066c26" id="0066c26">十七群比丘便大驚喚。諸長老比丘來問。何</a><a name="0066c27" id="0066c27">故大喚。答言。此間不應有賊。不知誰牽我衣</a><a name="0066c28" id="0066c28">誰牽我腳。誰舉我床移著異處。諸長老比丘</a><a name="0066c29" id="0066c29">即持火照見。六群比丘蹲其床下。問言。汝等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220066b.htm'><img src='up.gif' border=0></a>
<a href='T220067a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>