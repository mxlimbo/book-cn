<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0009b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷2)</font> 第一分初波羅夷法 <font face='Arial'>T22, p0009b</h2></font><hr>
<span class='old'>
</a><a name="0009a28" id="0009a28">餘人并以供養。諸佛常法。二時大會春夏末</a><a name="0009a29" id="0009a29">月。諸方比丘皆來問訊。摩竭國諸比丘安居</span><a name="0009b01" id="0009b01">竟。羸瘦憔悴來詣佛所。頂禮佛足卻住一面。</a><a name="0009b02" id="0009b02">諸佛常法。客比丘來皆加慰問。問言汝等安</a><a name="0009b03" id="0009b03">居和合乞食易得道路不疲耶。諸比丘言。安</a><a name="0009b04" id="0009b04">居和合道路不疲。但乞食難得。時佛為說種</a><a name="0009b05" id="0009b05">種妙法示教利喜。令隨所住。婆求末河諸比</a><a name="0009b06" id="0009b06">丘身體充悅。來詣佛所頂禮佛足卻住一面。</a><a name="0009b07" id="0009b07">佛亦如上慰問。諸比丘白言。安居和合乞食</a><a name="0009b08" id="0009b08">易得道路不疲。佛即問言。今世飢饉乞求難</a><a name="0009b09" id="0009b09">得。汝等云何而獨言易。諸比丘白佛。我等在</a><a name="0009b10" id="0009b10">彼以乞食難得。更相讚歎具說如上。佛即問</a><a name="0009b11" id="0009b11">言。汝等讚歎為實為虛。比丘白佛。有實有虛。</a><a name="0009b12" id="0009b12">佛種種呵責虛者。汝等非法不隨順道。出家</a><a name="0009b13" id="0009b13">之人所不應作。寧噉燒石吞飲洋銅。不以虛</a><a name="0009b14" id="0009b14">妄食人信施。汝等豈不聞我毀呰妄語之罪</a><a name="0009b15" id="0009b15">種種讚歎不妄語德耶。而今云何為利養故。</a><a name="0009b16" id="0009b16">虛誑自說得過人法。復呵責言。諸比丘世間</a><a name="0009b17" id="0009b17">有五大賊。一者作百人至千人主破城聚落</a><a name="0009b18" id="0009b18">害人取物。二者有惡比丘將諸比丘遊行人</a><a name="0009b19" id="0009b19">間邪命說法。三者有惡比丘於佛所說法自</a><a name="0009b20" id="0009b20">稱是我所造。四者有惡比丘不修梵行自言</a><a name="0009b21" id="0009b21">我修梵行。五者有惡比丘為利養故空無過</a><a name="0009b22" id="0009b22">人法自稱我得。此第五賊。名為一切世間天</a><a name="0009b23" id="0009b23">人魔梵沙門婆羅門中之最大賊。汝等云何</a><a name="0009b24" id="0009b24">為小利養作最大賊。如是呵責已告諸比丘。</a><a name="0009b25" id="0009b25">以十利故。為諸比丘結戒。從今是戒應如</a><a name="0009b26" id="0009b26">是說。若比丘不知不見過人法聖利滿足。自</a><a name="0009b27" id="0009b27">稱我如是知如是見。後時若問若不問。為出</a><a name="0009b28" id="0009b28">罪求清淨故。作是言。我不知言知不見言見。</a><a name="0009b29" id="0009b29">虛誑妄語。是比丘得波羅夷不共住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220009a.htm'><img src='up.gif' border=0></a>
<a href='T220009c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>