<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0505b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷1)</font> 總序戒法異名等 <font face='Arial'>T23, p0505b</h2></font><hr>
<span class='old'>
</a><a name="0505a28" id="0505a28">邪惡無如之何。如昔有一鴿為鷹所追。入舍</a><a name="0505a29" id="0505a29">利弗影戰懼不安。移入佛影泰然不怖。大海</span><a name="0505b01" id="0505b01">可移此鴿不動。所以爾者。佛有大慈大悲。</a><a name="0505b02" id="0505b02">舍利弗無大慈大悲。佛習氣盡。舍利弗習氣</a><a name="0505b03" id="0505b03">未盡。佛三阿僧祇劫修菩薩行。舍利弗六十</a><a name="0505b04" id="0505b04">劫中修習苦行。以是因緣鴿入舍利弗影中。</a><a name="0505b05" id="0505b05">猶有怖畏。入佛影中而無怖畏。問曰。若歸</a><a name="0505b06" id="0505b06">向三寶能除罪過息怖畏者。提婆達多亦歸</a><a name="0505b07" id="0505b07">依三寶。以信出家受具足戒。而犯三逆墮阿</a><a name="0505b08" id="0505b08">鼻獄。答曰。凡救護者。救可救者。提婆達多</a><a name="0505b09" id="0505b09">罪惡深大。兼是定業。是故叵救。問曰。若有大</a><a name="0505b10" id="0505b10">罪佛不能救。若無罪者不須佛救。云何三寶</a><a name="0505b11" id="0505b11">能有救護。答曰。提婆達多雖歸三寶。心不</a><a name="0505b12" id="0505b12">真實。三歸不滿。常求利養名聞。自號一切智</a><a name="0505b13" id="0505b13">人。與佛共競。以是因緣。三寶雖有大力。</a><a name="0505b14" id="0505b14">不能救也。如阿闍世王。雖有逆罪應入阿鼻</a><a name="0505b15" id="0505b15">獄。以誠心向佛故。滅阿鼻罪入黑繩地獄。</a><a name="0505b16" id="0505b16">如人中七日重罪即盡。是謂三寶救護力也。</a><a name="0505b17" id="0505b17">問曰。若調達罪不可救者。又經云。若人歸依</a><a name="0505b18" id="0505b18">佛者。不墮三惡道。是義云何。答曰。調達以歸</a><a name="0505b19" id="0505b19">三寶故。雖入阿鼻獄。受苦輕微。亦時得暫息。</a><a name="0505b20" id="0505b20">有如人在山林曠野怖畏之處。若念佛功德</a><a name="0505b21" id="0505b21">怖畏即滅。是故歸依三寶。救護不虛也。三</a><a name="0505b22" id="0505b22">寶於四諦中。何諦所攝。於二十二根中。何根</a><a name="0505b23" id="0505b23">所攝。於十八界中。何界所攝。十二入中。何</a><a name="0505b24" id="0505b24">入所攝。於五陰中。何陰所攝。三寶於四諦</a><a name="0505b25" id="0505b25">中。二諦所攝。根中三根所攝。未知根已知根</a><a name="0505b26" id="0505b26">無知根。十八界中三界所攝。意界意識界法</a><a name="0505b27" id="0505b27">界。十二入中意入法入所攝。五陰中無漏五</a><a name="0505b28" id="0505b28">陰所攝。佛寶於四諦中。道諦少入。法寶於</a><a name="0505b29" id="0505b29">四諦中。盡諦所攝。僧寶於四諦中。道諦少入。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230505a.htm'><img src='up.gif' border=0></a>
<a href='T230505c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>