<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0400a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷21)</font> 明眾學法之初 四提舍尼初 <font face='Arial'>T22, p0400a</h2></font><hr>
<span class='old'>
</a><a name="0399c28" id="0399c28">如是衣服形體露現。似如奴僕客作賤人。入</a><a name="0399c29" id="0399c29">家內。此壞敗人為有何道。諸比丘聞已。以是</span><a name="0400a01" id="0400a01">因緣往白世尊。佛言。呼六群比丘來。來已佛</a><a name="0400a02" id="0400a02">問比丘。汝實爾不。答言。實爾佛言。從今日後</a><a name="0400a03" id="0400a03">當好覆身入家內。佛告諸比丘。依止舍衛城</a><a name="0400a04" id="0400a04">住者。皆悉令集。以十利故。與諸比丘制戒。乃</a><a name="0400a05" id="0400a05">至已聞者當重聞。好覆身入家內應當學。若</a><a name="0400a06" id="0400a06">作安陀會。當用緻物作。若疏者當兩重三重</a><a name="0400a07" id="0400a07">作。若安陀會疏者鬱多羅僧當用緻物作。若</a><a name="0400a08" id="0400a08">鬱多羅僧疏者僧伽梨當用緻物作。若放恣</a><a name="0400a09" id="0400a09">諸根不好覆身入家內者。越學法。若狂癡心</a><a name="0400a10" id="0400a10">亂無罪。是故說好覆身入家內。應當學</a><a name="0400a11" id="0400a11"><p>佛住舍衛城。廣說如上。爾時六群比丘入白</a><a name="0400a12" id="0400a12">衣舍。看象看馬。看駱駝看鳥。看伎兒歌舞。</a><a name="0400a13" id="0400a13">為世人所譏。云何沙門釋子東西顧視。如似</a><a name="0400a14" id="0400a14">細作問言。尊者為失何物。左右顧視。如有所</a><a name="0400a15" id="0400a15">覓。出家之人應諦視入家內。此壞敗人為有</a><a name="0400a16" id="0400a16">何道諸比丘以是因緣往白世尊。佛言。呼六</a><a name="0400a17" id="0400a17">群比丘來。來已佛問比丘。汝實爾不。答言。</a><a name="0400a18" id="0400a18">實爾。佛言。從今日後當諦視入家內。佛告諸</a><a name="0400a19" id="0400a19">比丘。依止舍衛城住者。皆悉令集。以十利故。</a><a name="0400a20" id="0400a20">與諸比丘制戒。乃至已聞者當重聞。諦視入</a><a name="0400a21" id="0400a21">家內。應當學諦視。行時不得如馬低頭行。當</a><a name="0400a22" id="0400a22">平視行。防惡象馬牛。當如擔輦人行。不得東</a><a name="0400a23" id="0400a23">西視瞻。若欲看時。迴身向所看處。若放恣諸</a><a name="0400a24" id="0400a24">根。不學諦視入家內者。越學法。狂癡心亂無</a><a name="0400a25" id="0400a25">罪。是故說諦視入家內。應當學</a><a name="0400a26" id="0400a26"><p>佛住舍衛城。廣說如上。爾時六群比丘高聲</a><a name="0400a27" id="0400a27">大喚。入白衣家內。為世人所譏。作是言。尊</a><a name="0400a28" id="0400a28">者如賈客失伴。如放牧人高聲大喚。汝出</a><a name="0400a29" id="0400a29">家人。應小聲入家內。此壞敗人為有何道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220399c.htm'><img src='up.gif' border=0></a>
<a href='T220400b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>