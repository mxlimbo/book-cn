<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0388b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷36)</font> 第八門第十子攝頌之二 <font face='Arial'>T24, p0388b</h2></font><hr>
<span class='old'>
</a><a name="0388a28" id="0388a28">者。若作此想。亦使大地悉皆振動。阿難陀。</a><a name="0388a29" id="0388a29">此是第二因緣大地振動</span><a name="0388b01" id="0388b01"><p>復次阿難陀。若大菩薩從睹史多天下降母</a><a name="0388b02" id="0388b02">胎時。大地振動。諸世界中光明晃耀倍勝</a><a name="0388b03" id="0388b03">天光。世間所有極幽闇處。假使日月具大威</a><a name="0388b04" id="0388b04">光而不能照。菩薩現生母腹之時。光明赫奕</a><a name="0388b05" id="0388b05">悉皆普照。諸有情類從生以來。欲見自手尚</a><a name="0388b06" id="0388b06">不能睹。因光照了互得相見。知餘有情亦生</a><a name="0388b07" id="0388b07">於此。阿難陀。此是第三因緣大地振動</a><a name="0388b08" id="0388b08"><p>復次阿難陀。若大菩薩初生之時。大地振動。</a><a name="0388b09" id="0388b09">廣如上說。此是第四因緣大地振動</a><a name="0388b10" id="0388b10"><p>復次阿難陀。若菩薩成正等覺時。大地振動。</a><a name="0388b11" id="0388b11">廣如上說。此是第五因緣大地振動。復次阿</a><a name="0388b12" id="0388b12">難陀。若如來三轉法輪時。大地振動。亦如上</a><a name="0388b13" id="0388b13">說。此是第六因緣大地振動</a><a name="0388b14" id="0388b14"><p>復次阿難陀。若如來留命行捨壽行時。大地</a><a name="0388b15" id="0388b15">振動。四面熾然流光赫奕。於虛空中天鼓自</a><a name="0388b16" id="0388b16">鳴。此是第七因緣大地振動</a><a name="0388b17" id="0388b17"><p>復次阿難陀。如來不久卻後三月。入無餘依</a><a name="0388b18" id="0388b18">妙涅槃界。於此時中大地振動。四維上下朗</a><a name="0388b19" id="0388b19">然明照。於虛空中諸天叫聲猶如擊鼓。阿難</a><a name="0388b20" id="0388b20">陀。此是第八因緣大地振動</a><a name="0388b21" id="0388b21"><p>爾時具壽阿難陀白佛言。世尊。我觀如來所</a><a name="0388b22" id="0388b22">說之事。為留命行捨壽行。因此大地悉皆振</a><a name="0388b23" id="0388b23">動。佛告阿難陀。如是如是。我留命行捨壽行。</a><a name="0388b24" id="0388b24">阿難陀言。大德。我親聞佛作如是說。若有能</a><a name="0388b25" id="0388b25">於四神足修習多修習者。欲住一劫若過一</a><a name="0388b26" id="0388b26">劫。皆得自在。大德世尊於四神足已修習多</a><a name="0388b27" id="0388b27">修習。唯願世尊住世一劫。唯願善逝住過一</a><a name="0388b28" id="0388b28">劫。佛告阿難陀。是汝之過作斯非理。我已</a><a name="0388b29" id="0388b29">再三分明告汝。汝自不能知其意趣。由魔波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240388a.htm'><img src='up.gif' border=0></a>
<a href='T240388c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>