<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0428b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷25)</font> 明雜誦跋渠法之一 四提舍尼初 <font face='Arial'>T22, p0428b</h2></font><hr>
<span class='old'>
</a><a name="0428a28" id="0428a28">諫不止。若僧時到僧亦應三諫。僧中應先問。</a><a name="0428a29" id="0428a29">長老。汝實起邊見。說世界有邊世界無邊。已</span><a name="0428b01" id="0428b01">屏處三諫。眾多人中三諫。不捨此見耶。答</a><a name="0428b02" id="0428b02">言實爾。爾時應僧中諫。長老。莫起邊見。此</a><a name="0428b03" id="0428b03">是惡見墮惡道入泥犁。僧慈心饒益故。諫汝。</a><a name="0428b04" id="0428b04">一諫已過二諫在。捨此見不。答言。此是好見</a><a name="0428b05" id="0428b05">善見。父母先師相承已來作如是見。我不能</a><a name="0428b06" id="0428b06">捨。如是第二第三諫不止。諸比丘以是因緣。</a><a name="0428b07" id="0428b07">往白世尊。佛告諸比丘。以是摩樓伽子比丘</a><a name="0428b08" id="0428b08">起邊見。已屏處眾多人中三諫不止者。僧</a><a name="0428b09" id="0428b09">應與作不捨邊見舉羯磨。如上說。是名舉羯</a><a name="0428b10" id="0428b10">磨</a><a name="0428b11" id="0428b11"><p>佛住舍衛城。爾時尸利耶婆比丘數數犯僧</a><a name="0428b12" id="0428b12">伽婆尸沙罪。語諸比丘言。長老。與我摩那埵。</a><a name="0428b13" id="0428b13">諸比丘問言。長老。何故索摩那埵。答言。我犯</a><a name="0428b14" id="0428b14">僧伽婆尸沙罪。諸比丘先知數數犯僧伽婆</a><a name="0428b15" id="0428b15">尸沙罪。語言。長老。尸利耶婆僧和合集作</a><a name="0428b16" id="0428b16">羯磨難。長老所犯一切盡說。當一時作羯磨。</a><a name="0428b17" id="0428b17">如是第二第三。答言。我正犯是罪。作羯磨已。</a><a name="0428b18" id="0428b18">作是念。我何故。再作羯磨。應一切盡說一時</a><a name="0428b19" id="0428b19">作羯磨。語諸比丘言。長老。與我摩那埵。諸</a><a name="0428b20" id="0428b20">比丘問言。何故復索摩那埵。答言。我犯僧伽</a><a name="0428b21" id="0428b21">婆尸沙罪。諸比丘問。長老。何時犯答言。爾時</a><a name="0428b22" id="0428b22">犯諸比丘言。我先已語長老。僧和合集作羯</a><a name="0428b23" id="0428b23">磨難。長老所犯一切盡說。當一時作羯磨。爾</a><a name="0428b24" id="0428b24">時何故不說。答言。我慚愧故。不盡說。諸比丘</a><a name="0428b25" id="0428b25">以是因緣。往白世尊。佛言。呼尸利耶婆來。</a><a name="0428b26" id="0428b26">來已佛具問上事。汝實爾不。答言。實爾。佛</a><a name="0428b27" id="0428b27">言。癡人。犯時不知羞慚求清淨時。何以羞</a><a name="0428b28" id="0428b28">慚。此是惡事。非法非律。非如佛教。不可以</a><a name="0428b29" id="0428b29">是長養善法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220428a.htm'><img src='up.gif' border=0></a>
<a href='T220428c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>