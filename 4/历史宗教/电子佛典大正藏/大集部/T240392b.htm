<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0392b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷37)</font> 第八門第十子攝頌之餘 <font face='Arial'>T24, p0392b</h2></font><hr>
<span class='old'>
</a><br><a name="0392a28" id="0392a28">　　尚樂聞正法　　　餘人何不聽</a><br><a name="0392a29" id="0392a29">　　世尊離染教　　　聞已如說行</span><br><a name="0392b01" id="0392b01">　　繫念法精勤　　　當得於喜分</a><br><a name="0392b02" id="0392b02">　　由心有喜故　　　為此身輕安</a><br><a name="0392b03" id="0392b03">　　由安有樂生　　　從樂生於定</a><br><a name="0392b04" id="0392b04">　　由有妙定捨　　　了諸行無常</a><br><a name="0392b05" id="0392b05">　　能離三有生　　　染著心不起</a><br><a name="0392b06" id="0392b06">　　能離諸有苦　　　不樂於人天</a><br><a name="0392b07" id="0392b07">　　證無上涅槃　　　如薪盡火滅</a><br><a name="0392b08" id="0392b08">　　如是大利益　　　皆從聞法生</a><br><a name="0392b09" id="0392b09">　　是故勸臨終　　　諦聽於妙法　</p></a><a name="0392b10" id="0392b10"><p>爾時世尊告具壽阿難陀。今可進詣拘尸那</a><a name="0392b11" id="0392b11">城。答言。如是。即隨佛後至於壯士生地。</a><a name="0392b12" id="0392b12">住娑羅林將欲涅槃。告阿難陀曰。汝今為我</a><a name="0392b13" id="0392b13">於雙樹間安置床敷。我當於彼北首而臥。今</a><a name="0392b14" id="0392b14">日中夜必入涅槃。時阿難陀如教作已。詣世</a><a name="0392b15" id="0392b15">尊所。頂禮佛足。在一面立合掌白言。如佛所</a><a name="0392b16" id="0392b16">教並已安置。是時如來即往就床。右脅而臥。</a><a name="0392b17" id="0392b17">兩足相重。作光明想。繫意正念。觀察而住。為</a><a name="0392b18" id="0392b18">涅槃想。時阿難陀在佛背後憑床而立。悲啼</a><a name="0392b19" id="0392b19">號哭出大音聲。作如是語。苦哉痛哉。何期如</a><a name="0392b20" id="0392b20">來速般涅槃。何期善逝速般涅槃。何期疾哉</a><a name="0392b21" id="0392b21">世間眼滅。每於先時諸方苾芻來詣佛所。佛</a><a name="0392b22" id="0392b22">為說法初中後善。文義巧妙純一圓滿。清淨</a><a name="0392b23" id="0392b23">鮮白梵行之相。我因得聞甚深妙法。彼於今</a><a name="0392b24" id="0392b24">日聞佛涅槃不復更來。遂令如是殊勝妙法</a><a name="0392b25" id="0392b25">隱沒於世。佛告諸苾芻。阿難陀今在何處。白</a><a name="0392b26" id="0392b26">言。世尊。今在佛後憑床悲慟。作如是語。廣說</a><a name="0392b27" id="0392b27">如前。乃至殊勝妙法隱沒於世。佛即告阿難</a><a name="0392b28" id="0392b28">陀曰。汝勿憂愁悲泣懊惱。何以故。汝侍如</a><a name="0392b29" id="0392b29">來。作身慈業獲大利樂。唯獨一身得無邊福。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240392a.htm'><img src='up.gif' border=0></a>
<a href='T240392c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>