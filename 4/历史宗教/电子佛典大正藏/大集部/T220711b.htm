<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0711b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷21)</font> 式叉迦羅尼法 <font face='Arial'>T22, p0711b</h2></font><hr>
<span class='old'>
</a><a name="0711a28" id="0711a28">聚著腳邊出時持棄之。自今已去當如是</a><a name="0711a29" id="0711a29">說戒不得塔下坐食留草及食污地。尸叉</span><a name="0711b01" id="0711b01">罽賴尼。若比丘。故為在塔下食已留草及</a><a name="0711b02" id="0711b02">殘食污地者。犯應懺突吉羅。以故作故犯</a><a name="0711b03" id="0711b03">非威儀突吉羅。若不故作犯突吉羅。比丘</a><a name="0711b04" id="0711b04">尼乃至沙彌沙彌尼突吉羅。是謂為犯。不</a><a name="0711b05" id="0711b05">犯者。或時有如是病。或時聚一處出時持</a><a name="0711b06" id="0711b06">棄無犯。無犯者。最初未制戒。癡狂心亂痛</a><a name="0711b07" id="0711b07">惱所纏(七竟)</a><a name="0711b08" id="0711b08"><p>爾時佛在舍衛國祇樹給孤獨園。時六群比</a><a name="0711b09" id="0711b09">丘。擔屍死從塔下過。護塔神慎。諸比丘聞。</a><a name="0711b10" id="0711b10">其中有少欲知足行頭陀樂學戒知慚愧</a><a name="0711b11" id="0711b11">者。嫌責六群比丘言。云何汝等。於佛塔下</a><a name="0711b12" id="0711b12">擔死屍過。呵責已往詣佛所。頭面禮足在</a><a name="0711b13" id="0711b13">一面坐。以此因緣具白世尊。世尊爾時以</a><a name="0711b14" id="0711b14">此因緣集比丘僧。如上呵責六群比丘。乃</a><a name="0711b15" id="0711b15">至最初犯戒。自今已去與比丘結戒。集十</a><a name="0711b16" id="0711b16">句義乃至正法久住。欲說戒者當如是說。</a><a name="0711b17" id="0711b17">不得擔死屍從塔下過。尸叉罽賴尼。若比</a><a name="0711b18" id="0711b18">丘。故擔死屍從塔下過者。犯應懺突吉羅。</a><a name="0711b19" id="0711b19">以故作故犯非威儀突吉羅。若不故作犯</a><a name="0711b20" id="0711b20">突吉羅。比丘尼乃至沙彌沙彌尼突吉羅。是</a><a name="0711b21" id="0711b21">謂為犯。不犯者。或時有如是病。或時須</a><a name="0711b22" id="0711b22">此道行或為強力者所將去無犯。無犯者。</a><a name="0711b23" id="0711b23">最初未制戒。癡狂心亂痛惱所纏(八竟)</a><a name="0711b24" id="0711b24"><p>不得塔中埋死屍。尸叉罽賴尼。如上(九)</a><a name="0711b25" id="0711b25"><p>不得在塔下燒死屍。尸叉罽賴尼。如上</a><a name="0711b26" id="0711b26">(七十)</a><a name="0711b27" id="0711b27"><p>不得向塔燒死屍。尸叉罽賴尼。如上(七十一)</a><a name="0711b28" id="0711b28"><p>不得佛塔四邊燒死屍使臭氣來入。尸叉</a><a name="0711b29" id="0711b29">罽賴尼。如上(二)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220711a.htm'><img src='up.gif' border=0></a>
<a href='T220711c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>