<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0540b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷39)</font> 明一百四十一波夜提法之一 <font face='Arial'>T22, p0540b</h2></font><hr>
<span class='old'>
</a><a name="0540a28" id="0540a28">若比丘尼與男子申手內住若耳語波夜提。</a><a name="0540a29" id="0540a29">比丘尼者如上說。申手內者共申手內住。耳</span><a name="0540b01" id="0540b01">語者耳邊共語波夜提。比丘尼不得與男子</a><a name="0540b02" id="0540b02">申手內住共語若耳語。若欲共語者。當在</a><a name="0540b03" id="0540b03">申手外。若欲論密事。當隔籬隔壁隔樹隔縵。</a><a name="0540b04" id="0540b04">比丘尼波夜提。比丘與女人申手內住共</a><a name="0540b05" id="0540b05">耳語越毘尼罪。是故世尊說</a><a name="0540b06" id="0540b06"><p>佛住毘舍離。爾時跋陀羅比丘尼到親里家。</a><a name="0540b07" id="0540b07">與兄弟姊妹兒在闇處無燈。先不語卒爾而</a><a name="0540b08" id="0540b08">入。爾時親里羞慚。諸比丘尼語大愛道。乃</a><a name="0540b09" id="0540b09">至答言。實爾。佛言。汝云何知男子在闇中無</a><a name="0540b10" id="0540b10">燈而入。從今已後不聽。乃至已聞者當重聞。</a><a name="0540b11" id="0540b11">若比丘尼知闇中有男子坐無燈而入波夜</a><a name="0540b12" id="0540b12">提。比丘尼者如上說。男子坐者常眠臥處。闇</a><a name="0540b13" id="0540b13">處者不相見處。無燈者無油燈及餘種種燈。</a><a name="0540b14" id="0540b14">入者波夜提。波夜提者如上說。不得入闇地</a><a name="0540b15" id="0540b15">男子坐處。若有因緣事須入者。若聞內人</a><a name="0540b16" id="0540b16">高聲大聲當入。若不聞語者應先遣人語若</a><a name="0540b17" id="0540b17">彈指若作燈明現相。有人呼入者當入。若不</a><a name="0540b18" id="0540b18">語不彈指不作燈明而入者波夜提。若比丘</a><a name="0540b19" id="0540b19">不語而入者越毘尼罪。是故世尊說</a><a name="0540b20" id="0540b20"><p>佛住王舍城。爾時六群比丘尼先到作伎樂</a><a name="0540b21" id="0540b21">處。占顧坐處伎兒戲時高聲大笑。眾人效</a><a name="0540b22" id="0540b22">笑。人笑時便復默然似如坐禪人。笑適止。還</a><a name="0540b23" id="0540b23">復拍手大笑。於是眾人捨伎兒而觀比丘尼。</a><a name="0540b24" id="0540b24">時伎兒不得雇直。瞋恚嫌責。坐是沙門尼。</a><a name="0540b25" id="0540b25">令我失雇直。諸比丘尼語大愛道。乃至答</a><a name="0540b26" id="0540b26">言。實爾佛言。此是惡事。汝云何觀伎樂。從今</a><a name="0540b27" id="0540b27">已後。不聽觀伎樂。乃至已聞者當重聞。若比</a><a name="0540b28" id="0540b28">丘尼觀伎樂行波夜提。比丘尼者如上說。伎</a><a name="0540b29" id="0540b29">樂者舞伎歌伎鐃盤打鼓如是一切。下至四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220540a.htm'><img src='up.gif' border=0></a>
<a href='T220540c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>