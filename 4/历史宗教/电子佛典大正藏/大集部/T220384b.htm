<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0384b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷19)</font> 明單提九十二事法之一 <font face='Arial'>T22, p0384b</h2></font><hr>
<span class='old'>
</a><a name="0384a28" id="0384a28">報甚多。況復五百人。但是賊數數來壞我聚</a><a name="0384a29" id="0384a29">落抄掠人民。若世尊能使是人不復作賊者。</span><a name="0384b01" id="0384b01">可放令活。阿難即還以王所說具白佛。佛語</a><a name="0384b02" id="0384b02">阿難。更往語王。王但放去。我能令此人從今</a><a name="0384b03" id="0384b03">日後更不作賊。阿難受教已。先到刑處。語監</a><a name="0384b04" id="0384b04">殺者言。是諸罪人世尊已救。未可便殺。復語</a><a name="0384b05" id="0384b05">賊言。汝能出家不。賊言。尊者我本若出家不</a><a name="0384b06" id="0384b06">遭此苦。今甚願樂。何由可得。阿難即至王所。</a><a name="0384b07" id="0384b07">作是言世尊語王。我能令此人從今日後更</a><a name="0384b08" id="0384b08">不作賊。王即敕監官。可原生命。且未解縛。送</a><a name="0384b09" id="0384b09">詣世尊。佛自放之。爾時世尊欲度彼人故。在</a><a name="0384b10" id="0384b10">露地坐。賊遙見佛繫縛自解。頭面禮足。卻</a><a name="0384b11" id="0384b11">住一面。佛觀其宿緣隨順說法。布施持戒行</a><a name="0384b12" id="0384b12">業報應。苦習盡道。四真諦法。即於是時得須</a><a name="0384b13" id="0384b13">陀洹道。問言。汝等樂出家不。答言世尊。我等</a><a name="0384b14" id="0384b14">先若出家不遭此苦。唯願今者度我出家。佛</a><a name="0384b15" id="0384b15">言。善來比丘。作是語時。五百群賊舉身被服</a><a name="0384b16" id="0384b16">變為三衣。自然缽器威儀庠序。如似百歲舊</a><a name="0384b17" id="0384b17">比丘。皆成羅漢。諸比丘白佛言。世尊。云何五</a><a name="0384b18" id="0384b18">百群賊蒙世尊恩自然解脫。佛言。不但今日</a><a name="0384b19" id="0384b19">蒙我解脫。過去世時已曾蒙我。如獼猴本生</a><a name="0384b20" id="0384b20">經中廣說。佛告諸比丘。依止舍衛城住者。皆</a><a name="0384b21" id="0384b21">悉令集。以十利故。為諸比丘制戒。乃至已聞</a><a name="0384b22" id="0384b22">者當重聞。若比丘與賊期共道行。乃至聚落</a><a name="0384b23" id="0384b23">間。波夜提。比丘者。如上說。賊者。劫盜。期者。</a><a name="0384b24" id="0384b24">若今日明日一月半月。道者。三由延。二由延。一</a><a name="0384b25" id="0384b25">由延。一拘盧舍。半拘盧舍。乃至聚落。波夜</a><a name="0384b26" id="0384b26">提。波夜提者。如上說。不得與賊共期道行。若</a><a name="0384b27" id="0384b27">比丘欲行時。當求車伴人伴。賊相貌有三事</a><a name="0384b28" id="0384b28">可知香色莊嚴。香者。在曠野中食熟肉生肉</a><a name="0384b29" id="0384b29">氣色者。常恐怖色。莊嚴者。終日結束面黑髮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220384a.htm'><img src='up.gif' border=0></a>
<a href='T220384c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>