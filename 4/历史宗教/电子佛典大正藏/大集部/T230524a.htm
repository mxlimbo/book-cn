<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0524a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷3)</font> 第十破僧戒 <font face='Arial'>T23, p0524a</h2></font><hr>
<span class='old'>
</a><a name="0523c28" id="0523c28">不犯或不可依。故不得為根</a><a name="0523c29" id="0523c29"><p><b>　　<A NAME="n246"></A>第十破僧戒</b></span><a name="0524a01" id="0524a01"><p>破僧輪破羯磨僧。有何差別。答曰。有種種</a><a name="0524a02" id="0524a02">差別。破僧輪破羯磨僧。俱偷蘭遮。而破僧</a><a name="0524a03" id="0524a03">輪。犯逆罪偷蘭遮不可懺。破羯磨僧。犯非逆</a><a name="0524a04" id="0524a04">罪可懺。偷蘭遮。復次破僧輪。入阿鼻獄受罪</a><a name="0524a05" id="0524a05">一劫。破羯磨僧。不墮阿鼻獄。復次破僧輪下</a><a name="0524a06" id="0524a06">至九人。破羯磨僧下至八人。復次破僧輪。一</a><a name="0524a07" id="0524a07">人自稱作佛。破羯磨僧。不自稱作佛。復次破</a><a name="0524a08" id="0524a08">僧輪。界內界外一切盡破。破羯磨僧。要</a><a name="0524a09" id="0524a09">在界內別作羯磨。復次破僧輪。必男子。破羯</a><a name="0524a10" id="0524a10">磨僧。男子女人二俱能破。復次破僧輪。破</a><a name="0524a11" id="0524a11">俗諦僧。破羯磨僧。俗諦僧第一義諦僧二俱</a><a name="0524a12" id="0524a12">能破。復次破僧輪。但破閻浮提。破羯磨僧。通</a><a name="0524a13" id="0524a13">三天下。調達以五法誘諸年少比丘。令生異</a><a name="0524a14" id="0524a14">見。破僧之要。以五法為根本。問曰。此五法佛</a><a name="0524a15" id="0524a15">常自讚歎。何故名為非法。答曰。佛所以讚歎</a><a name="0524a16" id="0524a16">者云。四聖種能得八聖道成沙門四果。今調</a><a name="0524a17" id="0524a17">達倒說云。八聖道趣向泥洹反更遲難。修行</a><a name="0524a18" id="0524a18">五法以求解脫其道甚速。是故說為非法。非</a><a name="0524a19" id="0524a19">法說法者。五法非法說是法。法說非法者。</a><a name="0524a20" id="0524a20">八聖道是法說言非法。非律說律者。五法非</a><a name="0524a21" id="0524a21">律。說言是律。律說非律者。八聖道是律。說</a><a name="0524a22" id="0524a22">言非律。非犯說犯者。佛不制心戒。而說心起</a><a name="0524a23" id="0524a23">三毒即是犯戒。犯說非犯者。不制剃髮剪</a><a name="0524a24" id="0524a24">爪佛說犯戒。而言爪髮有命。有不剃剪</a><a name="0524a25" id="0524a25">不。犯輕說重。如優缽羅龍。以摘樹葉故。罪不</a><a name="0524a26" id="0524a26">可懺。因此便言。殺草木者。一切是重。重說輕</a><a name="0524a27" id="0524a27">者。見須提那達尼吒等以先作故不得重罪。</a><a name="0524a28" id="0524a28">便言。婬欲盜是輕。有殘說無殘者。下四篇</a><a name="0524a29" id="0524a29">戒。犯則有殘。而說言無殘。無殘說有殘者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230523c.htm'><img src='up.gif' border=0></a>
<a href='T230524b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>