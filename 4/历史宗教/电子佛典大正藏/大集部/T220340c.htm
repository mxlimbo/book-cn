<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0340c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷14)</font> 明單提九十二事法之一 <font face='Arial'>T22, p0340c</h2></font><hr>
<span class='old'>
</a><a name="0340b28" id="0340b28">波夜提。比丘者如上說。異語惱他有八事。何</a><a name="0340b29" id="0340b29">等八。一者作羯磨時。二者如法論時。三者論</span><a name="0340c01" id="0340c01">阿毘曇時。四者論毘尼時。五者不異論。六者</a><a name="0340c02" id="0340c02">不異人。七者停論。八者異語惱他。作羯磨者。</a><a name="0340c03" id="0340c03">比丘和集作折伏羯磨。乃至別住羯磨。是名</a><a name="0340c04" id="0340c04">作羯磨。如法論者。說非常非斷。是名如法論。</a><a name="0340c05" id="0340c05">阿毘曇者。九部修多羅。是名阿毘曇。毘尼者。</a><a name="0340c06" id="0340c06">廣略波羅提木叉。是名毘尼。不異論者。不得</a><a name="0340c07" id="0340c07">離本所論更論餘事。是名不異論。不異人者。</a><a name="0340c08" id="0340c08">不得離先問人更問餘人。是名不異人。停論</a><a name="0340c09" id="0340c09">者。當說法時語言住後當更論。是名停論。異</a><a name="0340c10" id="0340c10">語惱他者。如尊者闡陀異語惱他。是名八事。</a><a name="0340c11" id="0340c11">於中異語惱他者波夜提。離此八事非波夜</a><a name="0340c12" id="0340c12">提。若人問比丘言。從何處來。答言。過去中</a><a name="0340c13" id="0340c13">來。何處去。答言。向未來中去。何處眠。八木</a><a name="0340c14" id="0340c14">上眠。汝今日何處食。答言。五指食。如是問</a><a name="0340c15" id="0340c15">不正答者。越毘尼罪。若賊來入寺中問比丘</a><a name="0340c16" id="0340c16">言。示我僧物。比丘爾時不得示珍寶等諸物。</a><a name="0340c17" id="0340c17">復不得妄語。應示房舍床座等。賊若言示我</a><a name="0340c18" id="0340c18">塔物。亦不得示塔寶物。復不得妄語。應示塔</a><a name="0340c19" id="0340c19">邊供養具諸器物等。賊若言示我淨廚。比丘</a><a name="0340c20" id="0340c20">不得妄語。復不得示錢物處。應示釜鑊盆器</a><a name="0340c21" id="0340c21">等。若屠家畜生走。問比丘見不。比丘不得妄</a><a name="0340c22" id="0340c22">語。復不得示處。應言。看指押看指押(梵音</a><a name="0340c23" id="0340c23">與不見同)若比丘在阿練若處住。有囚逃走問比丘。</a><a name="0340c24" id="0340c24">如上畜生中答。若比丘僧中問異答異。得波</a><a name="0340c25" id="0340c25">夜提。眾多人中和上阿闍梨前。諸長老比丘</a><a name="0340c26" id="0340c26">前。問異答異。得越毘尼罪。是故說</a><a name="0340c27" id="0340c27"><p>佛住舍衛城。廣說如上。爾時世人信敬深厚。</a><a name="0340c28" id="0340c28">多持飲食供養世尊。并奉眾僧。尊者舍利弗</a><a name="0340c29" id="0340c29">目連。供佛者侍者收攝。與眾僧及舍利弗目<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220340b.htm'><img src='up.gif' border=0></a>
<a href='T220341a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>