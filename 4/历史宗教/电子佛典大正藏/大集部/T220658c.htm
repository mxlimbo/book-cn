<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0658c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷14)</font> 九十單提法之一 <font face='Arial'>T22, p0658c</h2></font><hr>
<span class='old'>
</a><a name="0658b28" id="0658b28">沙門設食。欲於外道中出家。即往瓶沙</a><a name="0658b29" id="0658b29">王所白言。我已為諸沙門設食已。今欲出</span><a name="0658c01" id="0658c01">家。王問我言。欲於何處出家。我答言。欲</a><a name="0658c02" id="0658c02">於尼揵子中出家。王復問我言。與我曹沙</a><a name="0658c03" id="0658c03">門設食未。時我問言大王。何者是沙門。王</a><a name="0658c04" id="0658c04">告我言。沙門釋子是。時我報王言。我未與</a><a name="0658c05" id="0658c05">沙門釋子設食。王告我言。汝今到彼與沙</a><a name="0658c06" id="0658c06">門釋子設食。然後聽行。以此事故。來詣</a><a name="0658c07" id="0658c07">僧伽藍中請諸大德。願受我請。爾時諸比</a><a name="0658c08" id="0658c08">丘聞是語已往白世尊。佛告諸比丘。自今</a><a name="0658c09" id="0658c09">已去聽沙門施食時得別眾食。自今已去當</a><a name="0658c10" id="0658c10">如是說戒。若比丘別眾食除餘時波逸提。</a><a name="0658c11" id="0658c11">餘時者。病時作衣時施衣時道行時乘船時</a><a name="0658c12" id="0658c12">大眾集時沙門施食時此是時。比丘義如上</a><a name="0658c13" id="0658c13">說。別眾食者。若四人若過四人。食者飯糗乾</a><a name="0658c14" id="0658c14">飯魚及肉。病者下至腳跟躄。作衣時者。</a><a name="0658c15" id="0658c15">自恣竟無迦絺那衣一月有迦絺那衣五</a><a name="0658c16" id="0658c16">月。乃至衣上作馬齒一縫施衣者。自恣竟</a><a name="0658c17" id="0658c17">無迦絺那衣一月。有迦絺那衣五月。及餘</a><a name="0658c18" id="0658c18">所施食及衣。道行者。下至半由旬內有來</a><a name="0658c19" id="0658c19">者有去者。乘船行者。下至半由旬內乘船</a><a name="0658c20" id="0658c20">上下。大眾集者。食足四人長一人為患。</a><a name="0658c21" id="0658c21">五人十人乃至百人長一人為患。沙門施食</a><a name="0658c22" id="0658c22">者。在此沙門釋子外諸出家者。及從外道</a><a name="0658c23" id="0658c23">出家者是。若比丘無別眾食因緣。彼比丘即</a><a name="0658c24" id="0658c24">當起白言。我於此別眾食中無因緣欲</a><a name="0658c25" id="0658c25">求出。佛言聽出。若餘人無因緣亦聽使</a><a name="0658c26" id="0658c26">出。若二人若三人隨意食。若四人若過</a><a name="0658c27" id="0658c27">四人。應分作二部更互入食。若比丘有</a><a name="0658c28" id="0658c28">別眾食因緣欲入。尋即當起白言。我有</a><a name="0658c29" id="0658c29">別眾食因緣欲求入。佛言。當聽隨上座<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220658b.htm'><img src='up.gif' border=0></a>
<a href='T220659a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>