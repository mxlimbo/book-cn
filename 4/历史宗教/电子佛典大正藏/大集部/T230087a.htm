<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0087a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷12)</font> 明九十波夜提法之一 <font face='Arial'>T23, p0087a</h2></font><hr>
<span class='old'>
</a><a name="0086c28" id="0086c28">比丘食者不犯(三十竟)</a><a name="0086c29" id="0086c29"><p>佛在舍衛國。爾時有一居士。以無常因緣故。</span><a name="0087a01" id="0087a01">亡失田宅家人死盡。但有一兒在是中。聞</a><a name="0087a02" id="0087a02">說飯佛及僧者生忉利天。即發是願。我若飯</a><a name="0087a03" id="0087a03">佛及僧者。善作是願已復念。我今無所有。當</a><a name="0087a04" id="0087a04">行客作。爾時舍衛國有一富貴居士。多有田</a><a name="0087a05" id="0087a05">宅人民金銀財物。種種福德威相成就。時</a><a name="0087a06" id="0087a06">小兒往到其舍。語居士言。我為汝客作。居</a><a name="0087a07" id="0087a07">士問言。汝何所能。答言。我能書能讀書能</a><a name="0087a08" id="0087a08">算數。能相金銀錢相毛。相絲綿絹相珠相能</a><a name="0087a09" id="0087a09">坐金肆銀肆珠肆銅肆客作肆。居士言。汝一</a><a name="0087a10" id="0087a10">歲作索幾許物。答言千金錢。居士言。汝小</a><a name="0087a11" id="0087a11">兒不知。今世飢儉食尚難得。何況索價。是</a><a name="0087a12" id="0087a12">小兒言。我多技能如是。上中下相共決</a><a name="0087a13" id="0087a13">斷。定雇金錢五百。小兒言。我應多得價直。</a><a name="0087a14" id="0087a14">我急故今與汝作。當共言要。歲盡一時償我</a><a name="0087a15" id="0087a15">價。居士聞已作是念。自有作人作便索價。語</a><a name="0087a16" id="0087a16">是小兒言。汝莫憂愁。歲竟當一時與汝。居</a><a name="0087a17" id="0087a17">士安著肆上。時是小兒好看市肆。是居士先</a><a name="0087a18" id="0087a18">不得大利。今得再三倍。是居士過一月已。檢</a><a name="0087a19" id="0087a19">校肆中。得三倍利。居士自念。若以是物我</a><a name="0087a20" id="0087a20">自在坐肆。不得是利。此客作人多有福德。</a><a name="0087a21" id="0087a21">今得是利皆由小兒。即將去著田上。於田中</a><a name="0087a22" id="0087a22">了了勤作。好看守護。先倉不滿今皆倍滿。歲</a><a name="0087a23" id="0087a23">竟看倉。先不滿者今三倍滿。居士復念。即</a><a name="0087a24" id="0087a24">以是田作處。我自在中不得是利。是小兒多</a><a name="0087a25" id="0087a25">有福德。我倉藏滿皆是小兒力。歲竟小</a><a name="0087a26" id="0087a26">兒到居士所。一時索價。居士小避去作是</a><a name="0087a27" id="0087a27">念。是兒若得價者。便捨我去。是以小避非</a><a name="0087a28" id="0087a28">不欲與。是小兒數來索價。居士言。汝急索</a><a name="0087a29" id="0087a29">價欲作何物。答言居士。我聞人說飯佛及僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230086c.htm'><img src='up.gif' border=0></a>
<a href='T230087b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>