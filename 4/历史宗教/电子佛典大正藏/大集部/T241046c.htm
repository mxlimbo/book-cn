<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1046c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷3)</font> 攝取品第十三 <font face='Arial'>T24, p1046c</h2></font><hr>
<span class='old'>
</a><a name="1046b28" id="1046b28">不抵。見恚能忍。惡口惡語及無義語終不為</a><a name="1046b29" id="1046b29">之。憐愍眾生於諸國王長者大臣。琤肸扑q</span><a name="1046c01" id="1046c01">怖畏之心。能自調伏妻子眷屬。分別怨親不</a><a name="1046c02" id="1046c02">輕眾生。除去憍慢不親惡友。節食除貪少欲</a><a name="1046c03" id="1046c03">知足。鬥諍之處身不往中。乃至戲笑不說惡</a><a name="1046c04" id="1046c04">語。是則名為不放逸法。出家菩薩若畜在家</a><a name="1046c05" id="1046c05">弟子。先當教造不放逸法。受苦樂時常當</a><a name="1046c06" id="1046c06">共俱。設在窮乏有所須者。六物之外有不</a><a name="1046c07" id="1046c07">應惜。病時當為求覓所須。瞻病之時不應生</a><a name="1046c08" id="1046c08">厭。若自無物應四出求。求不能得貸三寶物。</a><a name="1046c09" id="1046c09">差已依俗十倍償之。如波斯匿王國之正法。</a><a name="1046c10" id="1046c10">若不能償。復當教言。汝今多負三寶之物不</a><a name="1046c11" id="1046c11">能得償。應當勤修得須陀洹果至阿羅漢果。</a><a name="1046c12" id="1046c12">若能至心發菩提心。若教千人於佛法中生清</a><a name="1046c13" id="1046c13">淨信。若壞一人慇重邪見。出家菩薩能教在</a><a name="1046c14" id="1046c14">家如是等事。是師弟子二人俱得無量利益。</a><a name="1046c15" id="1046c15">善男子。在家菩薩若畜在家弟子。亦當先教</a><a name="1046c16" id="1046c16">不放逸法。不放逸者。供養父母師長和上耆</a><a name="1046c17" id="1046c17">舊有德。復當供給兄弟妻子親友眷屬。欲行</a><a name="1046c18" id="1046c18">之人及遠至者。所有僮僕作使之人。先給飲</a><a name="1046c19" id="1046c19">食。然後自用。又復教令信向三寶。苦樂共俱</a><a name="1046c20" id="1046c20">終不偏獨。隨時賞賜不令飢寒。終不打罵鞭</a><a name="1046c21" id="1046c21">撻苦楚。應當軟言敦諭教詔。設有病者應</a><a name="1046c22" id="1046c22">當瞻療。隨所乏少當為求索。世間之事悉以</a><a name="1046c23" id="1046c23">教之。婚姻求對無求卑下。教以如來五部</a><a name="1046c24" id="1046c24">經典。見離壞者能為和合。既和合已令增善</a><a name="1046c25" id="1046c25">心。一切出家內外諸道。隨意供養終不選擇。</a><a name="1046c26" id="1046c26">何以故。先以施攝後當調故。以六和敬而教</a><a name="1046c27" id="1046c27">詔之。若求財物商賈農作奉事王者。常當至</a><a name="1046c28" id="1046c28">心如法而作。既得財已如法守護樂為福德。</a><a name="1046c29" id="1046c29">見他作時心生歡喜。是則名為不放逸法。在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241046b.htm'><img src='up.gif' border=0></a>
<a href='T241047a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>