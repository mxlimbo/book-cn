<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0839a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷39)</font> 九十波逸底迦法 與未近圓人同室宿過二夜學處第五十四 <font face='Arial'>T23, p0839a</h2></font><hr>
<span class='old'>
</a><a name="0838c28" id="0838c28">誦經。因生疲苦。佛言。不應晝夜誦經。苾芻隨</a><a name="0838c29" id="0838c29">時少宣其法。諸來聽者共生嫌意。佛言。不應</span><a name="0839a01" id="0839a01">隨宜當圓滿說。時諸苾芻夜夜常誦。諸作業</a><a name="0839a02" id="0839a02">人無暇鎮來。時有福人。既至家已同前為說。</a><a name="0839a03" id="0839a03">作人自歎。我等薄福不得聞經。若諸聖者。</a><a name="0839a04" id="0839a04">每於月八日十五日二十三日月盡日通夜誦</a><a name="0839a05" id="0839a05">者。我等常聞能生福利。苾芻以緣白佛。佛言。</a><a name="0839a06" id="0839a06">當於月八日十五日二十三日月盡日通夜誦</a><a name="0839a07" id="0839a07">經。時有乞食苾芻。在阿蘭若住。告同住者</a><a name="0839a08" id="0839a08">曰。今是十五日。我欲向寺共為長淨并復聽</a><a name="0839a09" id="0839a09">經。便詣寺所慇懃聽法乃至夜半。時乞食者</a><a name="0839a10" id="0839a10">作如是念。今既非時。無緣得往蘭若之處。且</a><a name="0839a11" id="0839a11">留此住於一面坐。諸聽法俗人亦住於此。時</a><a name="0839a12" id="0839a12">知寺人將滅燈燭。俗人告言。聖者勿去燈明。</a><a name="0839a13" id="0839a13">我助油燭。有摩訶羅苾芻。共於此臥不用心</a><a name="0839a14" id="0839a14">眠。便在夢中見與故二共為聚集。遂即[<a href='javascript:showpic("images/025687.gif")'>穴/(爿*臬)</a>]言</a><a name="0839a15" id="0839a15">說非法事。俗人聞已遂即遍觀。見摩訶羅仰</a><a name="0839a16" id="0839a16">腹而臥。口說[<a href='javascript:showpic("images/025687.gif")'>穴/(爿*臬)</a>]言說非法事。諸俗見已共作</a><a name="0839a17" id="0839a17">是議。仁等觀此年老苾芻。尚為斯事。諸餘少</a><a name="0839a18" id="0839a18">壯當欲如何。時乞食者聞俗嫌議。旦詣林中。</a><a name="0839a19" id="0839a19">於蘭若內習定之人見而問曰。具壽。於彼寺</a><a name="0839a20" id="0839a20">中同梵行者夜誦經時。能令諸俗人生淨信</a><a name="0839a21" id="0839a21">不。報言。聽微妙法皆生喜信。然而有一年老</a><a name="0839a22" id="0839a22">苾芻。起俗譏嫌。彼問。何故。即以事具答。諸</a><a name="0839a23" id="0839a23">苾芻聞以緣白佛。佛言。由諸苾芻與未圓具</a><a name="0839a24" id="0839a24">者。同一室宿及然燈燭。有是過生。是故我今</a><a name="0839a25" id="0839a25">不聽苾芻與未圓具人。同一室宿及燃燈燭。</a><a name="0839a26" id="0839a26">此是緣起尚未制學處</a><a name="0839a27" id="0839a27"><p>佛在憍閃毘妙音園中。時尊者舍利子有二</a><a name="0839a28" id="0839a28">求寂。一是准陀。二是羅怙羅。于時羅怙羅有</a><a name="0839a29" id="0839a29">緣須至晝日遊處。有客苾芻來入寺中。見授<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230838c.htm'><img src='up.gif' border=0></a>
<a href='T230839b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>