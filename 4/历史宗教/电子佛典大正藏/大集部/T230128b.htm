<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0128b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷18)</font> 九十波逸提之六 <font face='Arial'>T23, p0128b</h2></font><hr>
<span class='old'>
</a><a name="0128a29" id="0128a29">丘。是碗雲雨有功德。能除病。若諸比丘欲</a><a name="0128a30" id="0128a30">洗者。聽露地立洗。時諸比丘隨意露地立</span><a name="0128b01" id="0128b01">洗。爾時毘舍佉鹿子母。辦飲食已早起敷座</a><a name="0128b02" id="0128b02">處。遣婢使白佛時到。食具已辦佛自知時。婢</a><a name="0128b03" id="0128b03">受教往詣祇洹。覓諸比丘不見。於門孔間</a><a name="0128b04" id="0128b04">看。見裸形露洗。見已心不喜。作是念。是中</a><a name="0128b05" id="0128b05">都無比丘。盡是裸形外道無慚愧人。作是念</a><a name="0128b06" id="0128b06">已。即還語毘舍佉鹿子母言。祇洹中無一</a><a name="0128b07" id="0128b07">比丘。盡是裸形外道。是毘舍佉母智慧利</a><a name="0128b08" id="0128b08">根。知今日雨墮。諸比丘必當露地裸形洗</a><a name="0128b09" id="0128b09">浴。是婢癡無所知故作是言。祇洹中無一</a><a name="0128b10" id="0128b10">比丘。盡是裸形外道。即便喚餘婢往詣祇</a><a name="0128b11" id="0128b11">洹。打門作聲白言。時到食具已辨。即受教</a><a name="0128b12" id="0128b12">去。往到祇洹打門作聲白言。時到食具已</a><a name="0128b13" id="0128b13">辦佛自知時。爾時佛與大眾。著衣持缽眾僧</a><a name="0128b14" id="0128b14">圍繞俱詣其舍。佛在僧中坐。毘舍佉母自行</a><a name="0128b15" id="0128b15">澡水。自手與多美飲食。食已自手行水。知</a><a name="0128b16" id="0128b16">收缽已。持小床坐佛前聽說法。白佛言。世</a><a name="0128b17" id="0128b17">尊。與我願。佛言。諸多陀阿伽度阿羅呵三</a><a name="0128b18" id="0128b18">藐三佛陀。不得與汝過願。毘舍佉言。與我可</a><a name="0128b19" id="0128b19">得願。佛言。與汝可得願。汝欲得何願。毘舍</a><a name="0128b20" id="0128b20">佉言。一者我欲與比丘僧雨浴衣。二者與</a><a name="0128b21" id="0128b21">比丘尼僧浴衣。三者客比丘來我與食。四</a><a name="0128b22" id="0128b22">者遠行比丘我與食。五者病比丘我與飲食。</a><a name="0128b23" id="0128b23">六者看病比丘我與飲食。七者我常與比丘</a><a name="0128b24" id="0128b24">僧粥。八者多知識少知識比丘。我與病緣湯</a><a name="0128b25" id="0128b25">藥及所須物。佛言。汝見何因緣故。欲與比丘</a><a name="0128b26" id="0128b26">僧雨浴衣。答言。大德。我今日早起敷座已。</a><a name="0128b27" id="0128b27">遣婢使詣祇洹白佛時到婢至門間見諸比丘</a><a name="0128b28" id="0128b28">露地雨中裸形洗浴。婢還言。祇洹中無一比</a><a name="0128b29" id="0128b29">丘。但諸外道無慚愧人。大德。比丘裸形在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230128a.htm'><img src='up.gif' border=0></a>
<a href='T230128c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>