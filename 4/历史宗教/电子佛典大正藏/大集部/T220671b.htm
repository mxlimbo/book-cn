<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0671b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷16)</font> 九十單提法之一 <font face='Arial'>T22, p0671b</h2></font><hr>
<span class='old'>
</a><a name="0671a28" id="0671a28">責六群比丘已告諸比丘。此癡人多種有漏</a><a name="0671a29" id="0671a29">處最初犯戒。自今已去與比丘結戒。集十</span><a name="0671b01" id="0671b01">句義乃至正法久住。欲說戒者當如是</a><a name="0671b02" id="0671b02">說。若比丘二宿三宿軍中住。或時觀軍陣鬥</a><a name="0671b03" id="0671b03">戰。若觀遊軍象馬力勢者波逸提。比丘義如</a><a name="0671b04" id="0671b04">上。鬥者。若戲鬥若真實鬥。軍者。一種軍乃</a><a name="0671b05" id="0671b05">至四種軍。或有王軍賊軍居士軍。力勢者。</a><a name="0671b06" id="0671b06">第一象力第一馬力第一車力第一步力也。</a><a name="0671b07" id="0671b07">陣者。四方陣或圓陣。或半月形陣。或張甄陣</a><a name="0671b08" id="0671b08">或減相陣。象王馬王人王陣。彼比丘往觀</a><a name="0671b09" id="0671b09">軍陣鬥戰象馬勢力者。從道至道。從道至</a><a name="0671b10" id="0671b10">非道。從非道至道。從高至下。從下至高。</a><a name="0671b11" id="0671b11">往而見者波逸提。往而不見者突吉羅。方便</a><a name="0671b12" id="0671b12">莊嚴欲往。而不往者一切突吉羅。若比丘先</a><a name="0671b13" id="0671b13">在道行。軍陣後至應避。不避者突吉羅。比</a><a name="0671b14" id="0671b14">丘尼波逸提。式叉摩那沙彌沙彌尼突吉羅。</a><a name="0671b15" id="0671b15">是謂為犯。不犯者。有時因緣。若有所白。若</a><a name="0671b16" id="0671b16">請喚。若為勢力所將去。或命難。或梵行</a><a name="0671b17" id="0671b17">難。若先前行軍陣後至下道避。若水陸道斷。</a><a name="0671b18" id="0671b18">盜賊惡獸水大漲。或被強力所執繫。或命</a><a name="0671b19" id="0671b19">難淨行難不避道無犯。無犯者。最初未制</a><a name="0671b20" id="0671b20">戒。癡狂心亂痛惱所纏(五十竟)</a><a name="0671b21" id="0671b21"><p>爾時佛在支陀國。與大比丘眾千二百五</a><a name="0671b22" id="0671b22">十人俱。時尊者娑伽陀。為佛作供養人。爾</a><a name="0671b23" id="0671b23">時娑伽陀。下道詣一編髮梵志住處。語梵</a><a name="0671b24" id="0671b24">志言。汝此住處第一房我今欲寄止一宿。</a><a name="0671b25" id="0671b25">能相容止不。梵志答言。我不惜可止宿耳</a><a name="0671b26" id="0671b26">但此中有毒龍恐相傷害耳。比丘言。但見</a><a name="0671b27" id="0671b27">聽止。或不害我。編髮梵志答言。此室廣</a><a name="0671b28" id="0671b28">大隨意可住。爾時長老娑伽陀。即入其室</a><a name="0671b29" id="0671b29">自敷草蓐。結跏趺坐繫念在前。時彼毒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220671a.htm'><img src='up.gif' border=0></a>
<a href='T220671c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>