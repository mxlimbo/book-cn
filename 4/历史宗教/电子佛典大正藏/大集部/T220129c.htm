<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0129c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷19)</font> 第三分之三安居法 <font face='Arial'>T22, p0129c</h2></font><hr>
<span class='old'>
</a><a name="0129b28" id="0129b28"><p>爾時舍衛城。有長者名憂陀延。信樂佛法。</a><a name="0129b29" id="0129b29">常供給諸比丘。安居中為僧作房。設入舍食</span><a name="0129c01" id="0129c01">欲因以房施。請左右住處諸比丘。諸比丘慚</a><a name="0129c02" id="0129c02">愧不受。長者便嫌訶言。我散財物作此飲食。</a><a name="0129c03" id="0129c03">而諸比丘不肯受請。諸比丘以是白佛。佛言。</a><a name="0129c04" id="0129c04">聽受。若作比丘尼屋及外道房。乃至為壘階</a><a name="0129c05" id="0129c05">道設食請施皆聽受。若有請若無請須出界</a><a name="0129c06" id="0129c06">外。一切皆聽七日往返。有一比丘。自不知</a><a name="0129c07" id="0129c07">律不依持律。安居中生疑作是念。世尊不聽</a><a name="0129c08" id="0129c08">我安居時遊行。無有問處。不知云何。以是</a><a name="0129c09" id="0129c09">白佛。佛言。聽依有持律比丘處安居。若持</a><a name="0129c10" id="0129c10">律住處房舍迮狹。聽近持律七日得往返處。</a><a name="0129c11" id="0129c11">於中心念遙依持律而安居。有一比丘。分房</a><a name="0129c12" id="0129c12">臥具竟。不作是念。我今安居口亦不言。後生</a><a name="0129c13" id="0129c13">疑悔。我不結安居為成安居不。以是白佛。佛</a><a name="0129c14" id="0129c14">言。為安居受房舍敷臥具。雖不發心口言。結</a><a name="0129c15" id="0129c15">之亦得名安居</a><a name="0129c16" id="0129c16"><p>時舍衛城人欲於祇洹作渠通水。波斯匿</a><a name="0129c17" id="0129c17">王聞令言。若有於祇洹通水者當與大罪。後</a><a name="0129c18" id="0129c18">邊境有事王自出征。後諸外道欲并力通渠。</a><a name="0129c19" id="0129c19">諸比丘以此語諸優婆塞。諸優婆塞言。此非</a><a name="0129c20" id="0129c20">我等所制。可往白王。諸比丘言。世尊不聽安</a><a name="0129c21" id="0129c21">居中過七日往返。王去此遠何由得往。便以</a><a name="0129c22" id="0129c22">白佛。佛以是事集比丘僧。告諸比丘。從今若</a><a name="0129c23" id="0129c23">有佛法僧事若私事。於七日外更聽白二羯</a><a name="0129c24" id="0129c24">磨受十五日若一月日出界行。一比丘唱言。</a><a name="0129c25" id="0129c25">大德僧聽。此某甲比丘為某事欲出界行。於</a><a name="0129c26" id="0129c26">七日外更受三十夜還此安居。若僧時到僧</a><a name="0129c27" id="0129c27">忍聽。白如是。大德僧聽。此某甲比丘為某</a><a name="0129c28" id="0129c28">事欲出界行。於七日外更受三十夜還此安</a><a name="0129c29" id="0129c29">居。誰諸長老忍默然不忍者說。僧已與某甲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220129b.htm'><img src='up.gif' border=0></a>
<a href='T220130a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>