<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0161a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷12)</font> <font face='Arial'>T24, p0161a</h2></font><hr>
<span class='old'>
</a><a name="0160c28" id="0160c28">諸青黃赤白種種之光。或復身上出水身下</a><a name="0160c29" id="0160c29">出火。南西北方亦復如是。於空中沒。於諸苾</span><a name="0161a01" id="0161a01">芻上首師子座上忽然而見。諸艷女等見斯</a><a name="0161a02" id="0161a02">事已。皆於佛前倒地。如斧斫樹。頂禮佛足</a><a name="0161a03" id="0161a03">在一面坐</a><a name="0161a04" id="0161a04"><p>爾時世尊。知諸女等性力意願。以四諦理廣</a><a name="0161a05" id="0161a05">為分別。諸女聞已得預流果。唯耶輸陀羅。為</a><a name="0161a06" id="0161a06">染心重故。未獲於果。便作如是心念口言。我</a><a name="0161a07" id="0161a07">有滋味。能令喫者心生愛著。即作種種馨香</a><a name="0161a08" id="0161a08">美味諸飲食等。自手執持而奉世尊。作是念</a><a name="0161a09" id="0161a09">已。諸苾芻皆聞以報世尊。佛言。諸苾芻當知。</a><a name="0161a10" id="0161a10">我昔三毒未離之時。諸有香味而無愛著。何</a><a name="0161a11" id="0161a11">況今者三毒已離。而能染我。耶輸陀羅縱有</a><a name="0161a12" id="0161a12">食味我無所懼。時諸苾芻皆疑白佛言。世尊。</a><a name="0161a13" id="0161a13">何故耶輸陀羅因歡喜團。於佛世尊生於染</a><a name="0161a14" id="0161a14">著。佛言。諸苾芻。此耶輸陀羅。非於今生欲因</a><a name="0161a15" id="0161a15">歡喜團而染著我。曾於過去先有是事。汝等</a><a name="0161a16" id="0161a16">諦聽。往昔世時有一聚落。去斯不遠。有阿蘭</a><a name="0161a17" id="0161a17">若林。多有花果及清流美泉。時有仙人。喫彼</a><a name="0161a18" id="0161a18">花果身披樹皮。作此苦行證五神通。所有禽</a><a name="0161a19" id="0161a19">獸不相恐懼。常來親近。後於一時欲往小便。</a><a name="0161a20" id="0161a20">有一女鹿隨仙人行。仙人小便失精。鹿隨後</a><a name="0161a21" id="0161a21">便即喫之。復以舌舐生門。有情業力不思議</a><a name="0161a22" id="0161a22">故。因即有胎。日月既滿。彼鹿來就本處生一</a><a name="0161a23" id="0161a23">男子。鹿生此兒知是於人。便棄而去。時仙人</a><a name="0161a24" id="0161a24">見之作是念云。此是誰子。復更思惟知是己</a><a name="0161a25" id="0161a25">兒。遂收養之。後漸長大至年十二。頭生一角。</a><a name="0161a26" id="0161a26">因與立字。名為獨角。其父染患。獨角種種醫</a><a name="0161a27" id="0161a27">療。不能得差。其父漸困命將欲死。告獨角曰。</a><a name="0161a28" id="0161a28">我今此處。常有諸山仙人數來過往。汝可迎</a><a name="0161a29" id="0161a29">接問訊。若來供給花果。為我願故。說伽他曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240160c.htm'><img src='up.gif' border=0></a>
<a href='T240161b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>