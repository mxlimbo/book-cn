<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0063a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷14)</font> 尾施縛多羅緣 <font face='Arial'>T24, p0063a</h2></font><hr>
<span class='old'>
</a><a name="0062c28" id="0062c28">度婆騰伽河。心須超越。若度多婆那河。閉</a><a name="0062c29" id="0062c29">口而度。若度指多羅河時。作種歌唱。若度</span><a name="0063a01" id="0063a01">烏嚧馱那河。心須正定。若度呵薩那河時。默</a><a name="0063a02" id="0063a02">然勿語。若度阿施尾沙河時。當作禁毒蛇咒</a><a name="0063a03" id="0063a03">已度。若度那陀那河。手持利劍。割藤而度。如</a><a name="0063a04" id="0063a04">是度過此等河已。有五百藥叉。守當開門。汝</a><a name="0063a05" id="0063a05">須勤勇。必莫畏之。此是緊那羅王城。說是語</a><a name="0063a06" id="0063a06">已。禮仙之足。騰空而去</a><a name="0063a07" id="0063a07"><p>爾時善財童子。平定外國怨已。卻還那布羅</a><a name="0063a08" id="0063a08">城。是時善財。纔息定已。即拜父王。對面而</a><a name="0063a09" id="0063a09">坐。父王便已愛念之語安慰善財。善財答曰。</a><a name="0063a10" id="0063a10">以父王威力。得安穩歸。伐彼怨軍。悉皆平</a><a name="0063a11" id="0063a11">定。仍將寶子。置立押官。依法輸科。父王告</a><a name="0063a12" id="0063a12">言。我子有功。所作皆了。其善財童子。辭父王</a><a name="0063a13" id="0063a13">曰。欲歸宮內。父王告曰。且住共食。白父王。</a><a name="0063a14" id="0063a14">我久不見悅意。今欲往看。王曰。今日且住。明</a><a name="0063a15" id="0063a15">當往看。又白父王。我要今日須看悅意。父王</a><a name="0063a16" id="0063a16">默然不對。是時童子即歸本宮。乃見宮中。無</a><a name="0063a17" id="0063a17">有光彩。不見悅意。東西馳覓。作聲喚曰。悅</a><a name="0063a18" id="0063a18">意悅意。汝今何在。諸宮共集。欲亂善財。然而</a><a name="0063a19" id="0063a19">身心如被箭射。專向悅意。頻更重問。悅意何</a><a name="0063a20" id="0063a20">在。其時宮人。具說如上。善財童子聞已。甚大</a><a name="0063a21" id="0063a21">愁苦。宮人白言。今此宮中。更有勝者。幸除憂</a><a name="0063a22" id="0063a22">惱。于時善財。念知父王作無恩事。即往母</a><a name="0063a23" id="0063a23">邊。禮足長跪。白言。阿孃。我今不見悅意。然</a><a name="0063a24" id="0063a24">而悅意。形貌端嚴。具多福德。今若不見。迷亂</a><a name="0063a25" id="0063a25">燒心。隨彼趣方。我當求覓。若無悅意。生大苦</a><a name="0063a26" id="0063a26">惱。母曰。當為悅意遭命難苦。我放令去。問</a><a name="0063a27" id="0063a27">曰。此事云何。其母具說。善財知彼父王無恩。</a><a name="0063a28" id="0063a28">復問阿母。何方而去。母曰。悅意今向此山仙</a><a name="0063a29" id="0063a29">人法王住處。于時善財。為離悅意。苦惱啼泣。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240062c.htm'><img src='up.gif' border=0></a>
<a href='T240063b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>