<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1035b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷1)</font> 集會品第一 <font face='Arial'>T24, p1035b</h2></font><hr>
<span class='old'>
</a><a name="1035a28" id="1035a28">善男子。求大智慧故名菩薩。欲知一切法真</a><a name="1035a29" id="1035a29">實故。大莊嚴故。心堅固故。多度眾生故。不惜</span><a name="1035b01" id="1035b01">身命故。是名菩薩修行大乘。善男子。菩薩有</a><a name="1035b02" id="1035b02">二種。一者退轉。二者不退。已修三十二相業</a><a name="1035b03" id="1035b03">者。名不退轉。若未能修。是名為退。復有二</a><a name="1035b04" id="1035b04">種。一者出家。二者在家。出家菩薩奉持八</a><a name="1035b05" id="1035b05">重具足清淨。是名不退。在家菩薩奉持六重</a><a name="1035b06" id="1035b06">具足清淨。亦名不退。善男子。外道斷欲所得</a><a name="1035b07" id="1035b07">福德。勝於欲界一切眾生所有福德。須陀洹</a><a name="1035b08" id="1035b08">人勝於一切外道異見。斯陀含人勝於一切</a><a name="1035b09" id="1035b09">須陀洹果。阿那含人勝於一切斯陀含果。阿</a><a name="1035b10" id="1035b10">羅漢人勝於一切阿那含果。辟支佛人勝於</a><a name="1035b11" id="1035b11">一切阿羅漢果。在家之人發菩提心。勝於一</a><a name="1035b12" id="1035b12">切辟支佛果。出家之人發菩提心此不為難。</a><a name="1035b13" id="1035b13">在家之人發菩提心。是乃名為不可思議。何</a><a name="1035b14" id="1035b14">以故。在家之人多惡因緣所纏遶故。在家之</a><a name="1035b15" id="1035b15">人發菩提心時。從四天王乃至阿迦膩吒諸</a><a name="1035b16" id="1035b16">天。皆大驚喜作如是言。我今已得人天之師</a><a name="1035b17" id="1035b17"><p><b>　　<A NAME="n603"></A>優婆塞戒經發菩提心品第二</b></a><a name="1035b18" id="1035b18"><p>善生言世尊。眾生云何發菩提心。善男子。為</a><a name="1035b19" id="1035b19">二事故發菩提心。一者增長壽命。二者增長</a><a name="1035b20" id="1035b20">財物。復有二事。一者為不斷絕菩薩種姓。</a><a name="1035b21" id="1035b21">二者為斷眾生罪苦煩惱。復有二事。一者自</a><a name="1035b22" id="1035b22">觀無量世中受大苦惱不得利益。二者雖有</a><a name="1035b23" id="1035b23">無量琩F諸佛悉皆不能度脫我身。我當自</a><a name="1035b24" id="1035b24">度。復有二事。一者作諸善業。二者作已不失。</a><a name="1035b25" id="1035b25">復有二事。一者為勝一切人天果報。二者為</a><a name="1035b26" id="1035b26">勝一切二乘果報。復有二事。一者為求菩提</a><a name="1035b27" id="1035b27">之道受大苦惱。二者為得無量大利益事。復</a><a name="1035b28" id="1035b28">有二事。一者過去未來琩F諸佛皆如我身。</a><a name="1035b29" id="1035b29">二者深觀菩提是可得法是故發心。復有二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241035a.htm'><img src='up.gif' border=0></a>
<a href='T241035c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>