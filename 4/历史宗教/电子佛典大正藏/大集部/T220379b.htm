<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0379b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷19)</font> 明單提九十二事法之一 <font face='Arial'>T22, p0379b</h2></font><hr>
<span class='old'>
</a><a name="0379a28" id="0379a28">夜提。若不對面而自說淨施。不捨而受用者。</a><a name="0379a29" id="0379a29">越毘尼罪。若對他面淨施不捨而受用者。波</span><a name="0379b01" id="0379b01">夜提。復對餘人不捨受用者。波夜提。不識衣。</a><a name="0379b02" id="0379b02">越毘尼罪。無三衣越毘尼罪。一時捨一時</a><a name="0379b03" id="0379b03">受。越毘尼罪。不捨作三衣受用。波夜提。不捨</a><a name="0379b04" id="0379b04">作塔用僧用與人。越毘尼罪。不得對面前說</a><a name="0379b05" id="0379b05">淨施。當餘人邊說淨施。是故說</a><a name="0379b06" id="0379b06"><p>佛住舍衛城。廣說如上。爾時六群比丘食前</a><a name="0379b07" id="0379b07">取他僧伽梨取他缽藏著異處。是比丘乞食時</a><a name="0379b08" id="0379b08">到。欲入聚落。求僧伽梨不得。復有比丘求缽</a><a name="0379b09" id="0379b09">不得。是比丘問諸比丘長老誰持我僧伽梨</a><a name="0379b10" id="0379b10">去。復問誰持我缽去。時六群比丘便笑言。長</a><a name="0379b11" id="0379b11">老。此僧伽藍大但求之。即求經久不得。復言。</a><a name="0379b12" id="0379b12">長老。雇我何物當助汝求。聞是語已。知是彼</a><a name="0379b13" id="0379b13">藏。食後復藏尼師檀及鍼筒。諸比丘食已。</a><a name="0379b14" id="0379b14">欲林中坐禪求尼師檀不得即言。長老誰持</a><a name="0379b15" id="0379b15">我尼師檀去。復有比丘言。誰持我鍼筒去。</a><a name="0379b16" id="0379b16">六群比丘笑言。長老此僧伽藍大但遍求。即</a><a name="0379b17" id="0379b17">求經久不得。復語言。汝雇我何物當助汝求。</a><a name="0379b18" id="0379b18">聞是語已。知是彼藏。諸比丘以是因緣往白</a><a name="0379b19" id="0379b19">世尊。佛言。呼六群比丘來。來已佛具問上事。</a><a name="0379b20" id="0379b20">汝實爾不。答言。實爾。佛言。何以故爾。答言。</a><a name="0379b21" id="0379b21">為戲樂故。佛言。癡人此是惡事。惱諸梵行人</a><a name="0379b22" id="0379b22">而言戲樂。此非法非律。非如佛教。不可以是</a><a name="0379b23" id="0379b23">長養善法。佛言。從今已後不聽戲笑藏他衣</a><a name="0379b24" id="0379b24">缽尼師檀鍼筒。佛告諸比丘。依止舍衛城</a><a name="0379b25" id="0379b25">住者。皆悉令集。以十利故。與諸比丘制戒。乃</a><a name="0379b26" id="0379b26">至已聞者當重聞。若比丘藏他衣缽尼師檀</a><a name="0379b27" id="0379b27">鍼筒。乃至戲笑。波夜提。比丘者。如上說。衣</a><a name="0379b28" id="0379b28">者。七種衣也。缽者。瓦缽鐵缽。缽有三種上中</a><a name="0379b29" id="0379b29">下。尼師檀者。如世尊所聽。鍼筒者。筒中有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220379a.htm'><img src='up.gif' border=0></a>
<a href='T220379c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>