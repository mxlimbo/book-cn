<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1470 大比丘三千威儀 0926a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1470 大比丘三千威儀</font> <font face='Arial'>(卷2)</font> <font face='Arial'>T24, p0926a</h2></font><hr>
<span class='old'>
</a><a name="0925c28" id="0925c28">日得歲者。或十六日得歲者沙門</a><a name="0925c29" id="0925c29"><p>薩和多部者。博通敏智導利法化。應著絳袈</span><a name="0926a01" id="0926a01">裟。曇無德部者。奉執重戒斷當法律。應著皂</a><a name="0926a02" id="0926a02">袈裟。迦葉維部者。精勤勇決拯護眾生。應</a><a name="0926a03" id="0926a03">著木蘭袈裟。彌沙塞部。禪思入微究暢玄</a><a name="0926a04" id="0926a04">幽應著青袈裟。摩訶僧部者。勤學眾經敷</a><a name="0926a05" id="0926a05">演義理。應著黃袈裟</a><a name="0926a06" id="0926a06"><p>昔佛在此時。眾被服唯純直。不衣雜白。自</a><a name="0926a07" id="0926a07">後起比丘羅旬踰。每行分衛輒飢空還。佛知</a><a name="0926a08" id="0926a08">其宿罪。欲視殃福示後世明戒故。眾僧分為</a><a name="0926a09" id="0926a09">五部。著五色袈裟。於是遂相承制。直至佛度</a><a name="0926a10" id="0926a10">世後。立號稱名舉取長。名其被色。諸人集會</a><a name="0926a11" id="0926a11">悉共忍聽。今比丘規度四方。諸可瑞應及施</a><a name="0926a12" id="0926a12">餘業。眾僧時會。皆共和忍。於是同辭專精禁</a><a name="0926a13" id="0926a13">戒。修行平等淨護諸學。今者結界。此之言</a><a name="0926a14" id="0926a14">教悉共忍聽。與並規度四方。以說禁戒。結精</a><a name="0926a15" id="0926a15">舍界。堪能爾咸共寂然。若能忍便說。不可眾</a><a name="0926a16" id="0926a16">僧會。以共專精平等結界。已說禁戒。眾僧可</a><a name="0926a17" id="0926a17">之。便默然持</a><a name="0926a18" id="0926a18"><p class='juan'>
大比丘三千威儀卷下</p>

<p><p><p><a name="0926a19" id="0926a19"></a><a name="0926a20" id="0926a20"><p><b>　　<A NAME="n510"></A>No. 1471</b></a><a name="0926a21" id="0926a21"><p><b>　　<A NAME="n511"></A>沙彌十戒法并威儀序</b></a><a name="0926a22" id="0926a22"></a><a name="0926a23" id="0926a23"><p>夫乾坤覆載。以人為貴。立身處世。以禮儀之。</a><a name="0926a24" id="0926a24">本君臣父子非禮不立。防邪止姦非禮不禁。</a><a name="0926a25" id="0926a25">和國崇婚非禮不定。遜悌鄉邑。非禮不通。師</a><a name="0926a26" id="0926a26">徒朋友非禮不敬。吊喪問疾非禮不行。昔先</a><a name="0926a27" id="0926a27">賢垂範。永以為軌則。喪祭之儀世務之急。是</a><a name="0926a28" id="0926a28">以信行之機旦夕之要。今世浮遊。或輕或重。</a><a name="0926a29" id="0926a29">或深或淺。不諧法則。以致譏論<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240925c.htm'><img src='up.gif' border=0></a>
<a href='T240926b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>