<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0158b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷22)</font> <font face='Arial'>T23, p0158b</h2></font><hr>
<span class='old'>
</a><a name="0158a28" id="0158a28">波羅提木叉會坐。何以故。汝是大上座。汝若</a><a name="0158a29" id="0158a29">不恭敬不貴重不供養布薩。誰當恭敬供養</span><a name="0158b01" id="0158b01">尊重布薩者。汝布薩去來。是時佛自捉大劫</a><a name="0158b02" id="0158b02">賓那臂將入布薩眾中。佛到僧中在常處坐。</a><a name="0158b03" id="0158b03">佛語諸比丘。從今聽二種布薩。一十四日。</a><a name="0158b04" id="0158b04">二十五日。一食前二食後。一晝二夜。若阿練</a><a name="0158b05" id="0158b05">若處若聚落邊。從今我聽一布薩共住和合</a><a name="0158b06" id="0158b06">結界。如是應作羯磨。隨幾許和合僧一布薩</a><a name="0158b07" id="0158b07">共住處羯磨結界。若一拘盧舍若二拘盧舍。</a><a name="0158b08" id="0158b08">乃至十拘盧舍。是中應一比丘唱四方界相。</a><a name="0158b09" id="0158b09">若垣若林若樹若山若石若道若河若池。是</a><a name="0158b10" id="0158b10">時一比丘。應僧中唱。大德僧聽。某甲比丘</a><a name="0158b11" id="0158b11">唱四方界相。是諸相內是界內。若僧時到僧</a><a name="0158b12" id="0158b12">忍聽。僧是中一布薩共住作結界。如是白。</a><a name="0158b13" id="0158b13">大德僧聽。某甲比丘唱四方界相。是諸相內</a><a name="0158b14" id="0158b14">是界內。是中僧一布薩共住作結界。誰諸長</a><a name="0158b15" id="0158b15">老忍。是中一布薩共住作結界者默然。誰</a><a name="0158b16" id="0158b16">不忍便說。僧是中一布薩共住結界竟。僧忍</a><a name="0158b17" id="0158b17">默然故。是事如是持</a><a name="0158b18" id="0158b18"><p>佛在王舍城。爾時長老大迦葉。留僧迦梨耆</a><a name="0158b19" id="0158b19">闍崛山中。著上下衣。以少因緣故。來詣竹園。</a><a name="0158b20" id="0158b20">值天大雨。不得還山。與僧伽梨別宿。迦葉語</a><a name="0158b21" id="0158b21">諸比丘言。長老。我留僧伽梨耆闍崛山中著</a><a name="0158b22" id="0158b22">上下衣。以少因緣故來詣竹園。值天大雨不</a><a name="0158b23" id="0158b23">得還山。與僧伽梨別宿。我當云何。諸比丘以</a><a name="0158b24" id="0158b24">是事具白佛。佛以是因緣集僧。集僧已。佛問</a><a name="0158b25" id="0158b25">大迦葉。汝實爾不。答言。實爾世尊。佛種種因</a><a name="0158b26" id="0158b26">緣讚戒讚持戒。讚戒讚持戒已。語諸比丘。</a><a name="0158b27" id="0158b27">從今日聽是中一布薩共住結界內作不離</a><a name="0158b28" id="0158b28">衣宿羯磨。應如是作。一心集僧。集僧已僧</a><a name="0158b29" id="0158b29">中一比丘應唱。大德僧聽。僧一布薩共住。隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230158a.htm'><img src='up.gif' border=0></a>
<a href='T230158c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>