<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1441 薩婆多部毘尼摩得勒伽 0594b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1441 薩婆多部毘尼摩得勒伽</font> <font face='Arial'>(卷5)</font> 毘尼摩得勒伽雜事 <font face='Arial'>T23, p0594b</h2></font><hr>
<span class='old'>
</a><a name="0594a28" id="0594a28">後身。比丘終不作學人無常。是故善得具足</a><a name="0594a29" id="0594a29">戒</span><a name="0594b01" id="0594b01"><p>比丘尼受具足戒有三種受。一受八敬法。</a><a name="0594b02" id="0594b02">二遣使。三二部漪。現前白四羯磨。受具足戒。</a><a name="0594b03" id="0594b03">受八敬法者。摩訶波闍波提比丘尼等。是事</a><a name="0594b04" id="0594b04">應廣說。遣使受戒者。達摩提那。或有相似</a><a name="0594b05" id="0594b05">者。若有難不得出。爾時為彼作羯磨。得羯磨</a><a name="0594b06" id="0594b06">者。持去向彼說已。語言。姊妹。善得具足戒。</a><a name="0594b07" id="0594b07">從是後二部漪現在前白四羯磨。受具足戒。</a><a name="0594b08" id="0594b08">得具足戒。八敬遣使受者不得。是名受具足</a><a name="0594b09" id="0594b09">戒</a><a name="0594b10" id="0594b10"><p>問何以故。名受具足戒。答至誠受羯磨得觸</a><a name="0594b11" id="0594b11">證。是名具足戒。與上相違。名非具足戒</a><a name="0594b12" id="0594b12"><p>云何應與受具足戒。人男人女離障礙事。云</a><a name="0594b13" id="0594b13">何不應與受具足戒。謂殺母。殺父。殺阿羅漢。</a><a name="0594b14" id="0594b14">破僧。出佛身血。無和上無衣缽行。別住未竟。</a><a name="0594b15" id="0594b15">外道越濟。非男污染。比丘尼賊住。未滿二十。</a><a name="0594b16" id="0594b16">自言非比丘。已滅擯可滅擯。一切非人等。</a><a name="0594b17" id="0594b17">是名不應與受具足戒。若與受具足戒。僧悉</a><a name="0594b18" id="0594b18">有罪。彼人名污眾人。云何得具戒。與人受</a><a name="0594b19" id="0594b19">具足戒時。稱其名。如法眾僧和合問遮罪</a><a name="0594b20" id="0594b20">已。如法白四羯磨。不動不轉受具足戒。是</a><a name="0594b21" id="0594b21">名得具足戒人。與上相違。非得具足戒人。</a><a name="0594b22" id="0594b22">云何不得具足戒人。不得不觸不證。是名不</a><a name="0594b23" id="0594b23">得具足戒人。十三人一向不得具足戒。一切</a><a name="0594b24" id="0594b24">五逆越濟非男。污染比丘尼。賊住不共住。</a><a name="0594b25" id="0594b25">本不和合人。不滿二十人。自言非比丘化人</a><a name="0594b26" id="0594b26">等。一向不得具足戒</a><a name="0594b27" id="0594b27"><p>云何羯磨。謂白羯磨。白二羯磨。白四羯磨。</a><a name="0594b28" id="0594b28">何以故名羯磨。有二因緣折伏羯磨。懺罪羯</a><a name="0594b29" id="0594b29">磨。又復能得清白法故。名為羯磨。云何折<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230594a.htm'><img src='up.gif' border=0></a>
<a href='T230594c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>