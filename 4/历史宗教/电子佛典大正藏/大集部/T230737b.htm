<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0737b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷21)</font> 三十泥薩祇波逸底迦法 作新敷具不為壞色學處第十五 <font face='Arial'>T23, p0737b</h2></font><hr>
<span class='old'>
</a><a name="0737a28" id="0737a28">有佛出世。時北方商人聞佛出世。若有人能</a><a name="0737a29" id="0737a29">興供養者。得大果報得大利益。名稱遠聞資</span><a name="0737b01" id="0737b01">財巨富。聞斯事已作如是念。我今宜應持諸</a><a name="0737b02" id="0737b02">貨物往室羅伐城。一得求利潤二得禮覲世</a><a name="0737b03" id="0737b03">尊。作是念已。便與五百商人。將北方貨物</a><a name="0737b04" id="0737b04">往趣中國。時諸商人至室羅伐。安貨物已即</a><a name="0737b05" id="0737b05">便往詣給孤獨長者所作如是言。長者當知。</a><a name="0737b06" id="0737b06">我等今欲禮覲世尊。長者答曰。善哉善哉。能</a><a name="0737b07" id="0737b07">生妙意。如來應正遍知是應禮敬。實難會遇</a><a name="0737b08" id="0737b08">時乃一現如烏曇跋羅華。作是語已。長者即</a><a name="0737b09" id="0737b09">便將彼五百商人往詣佛所。頂禮佛足在一</a><a name="0737b10" id="0737b10">面坐。爾時世尊即為長者及五百商人宣說</a><a name="0737b11" id="0737b11">法要。示教利喜令信樂已默然而住。時諸商</a><a name="0737b12" id="0737b12">人聞法歡喜禮佛而退。即便往詣耆宿苾芻</a><a name="0737b13" id="0737b13">而申禮敬。復欲遍觀房舍及大眾苾芻。時給</a><a name="0737b14" id="0737b14">孤獨長者將諸商人周遍觀看。時彼商人見</a><a name="0737b15" id="0737b15">諸苾芻於床褥上尼師但那中間穿破。問長</a><a name="0737b16" id="0737b16">者曰。何意諸大耆宿苾芻尼師但那中間穿</a><a name="0737b17" id="0737b17">破。長者報曰。諸尊宿苾芻夜多端坐乃至天</a><a name="0737b18" id="0737b18">明。由此因緣並多穿壞。時諸商客極生敬</a><a name="0737b19" id="0737b19">重。便將五百妙疊奉施眾僧時諸苾芻既得</a><a name="0737b20" id="0737b20">疊已作新尼師但那。所有故者近一舊房。安</a><a name="0737b21" id="0737b21">在露地總為一聚。爾時有一長者。請佛及僧</a><a name="0737b22" id="0737b22">就家設供。時諸苾芻時至皆去。唯佛世尊獨</a><a name="0737b23" id="0737b23">留在寺令人取食。然佛世尊有五因緣不赴</a><a name="0737b24" id="0737b24">請處。云何為五。一為宴默而居。二為諸天說</a><a name="0737b25" id="0737b25">法。三為觀察病者。四為看諸臥具。五為苾芻</a><a name="0737b26" id="0737b26">制其學處。此中世尊意欲看其臥具。并欲為</a><a name="0737b27" id="0737b27">諸苾芻制其學處不赴請家。爾時世尊苾芻</a><a name="0737b28" id="0737b28">出後未久之頃。便持戶鑰隨處經行。周遍觀</a><a name="0737b29" id="0737b29">察詣一舊房。見諸苾芻以故尼師但那聚之一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230737a.htm'><img src='up.gif' border=0></a>
<a href='T230737c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>