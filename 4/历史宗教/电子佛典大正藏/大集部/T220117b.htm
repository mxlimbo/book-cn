<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0117b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷17)</font> 第三分初受戒法上 <font face='Arial'>T22, p0117b</h2></font><hr>
<span class='old'>
</a><a name="0117a28" id="0117a28">兒。乃至能驅烏者。諸比丘既度二小兒已。</a><a name="0117a29" id="0117a29">教驅食上烏而不與正食。諸居士見此諸沙</span><a name="0117b01" id="0117b01">門。常讚歎施平等食。而今度二小兒但令驅</a><a name="0117b02" id="0117b02">烏不與正食。諸長老比丘聞。以是白佛。佛言。</a><a name="0117b03" id="0117b03">如上座所得食分。亦應以此與沙彌。驅烏小</a><a name="0117b04" id="0117b04">兒亦應等與</a><a name="0117b05" id="0117b05"><p>爾時有一摩納害母。思惟罪重常有悔懼。不</a><a name="0117b06" id="0117b06">知云何得滅此罪。念言。沙門釋子等行正法</a><a name="0117b07" id="0117b07">淨修梵行。我若於彼出家罪應微輕。便到僧</a><a name="0117b08" id="0117b08">坊白諸比丘。與我出家受具足戒。諸比丘問</a><a name="0117b09" id="0117b09">摩納。汝外道不敬信佛法。今何故欲於中出</a><a name="0117b10" id="0117b10">家。便以實答。諸比丘不知云何。以是白佛。佛</a><a name="0117b11" id="0117b11">言。害父母人於我法中不復生。不應與出家</a><a name="0117b12" id="0117b12">受具足戒。若已受具足戒應滅擯</a><a name="0117b13" id="0117b13"><p>爾時有阿練若賊。殺一住阿練若處比丘。從</a><a name="0117b14" id="0117b14">是已後心常惱熱。猶如熱灰自炮其身。晝夜</a><a name="0117b15" id="0117b15">苦痛無有暫寧。作是念。沙門釋子等行正法</a><a name="0117b16" id="0117b16">淨修梵行。我若於彼出家可得離此熱惱。念</a><a name="0117b17" id="0117b17">已即到僧坊求出家。諸比丘語言。汝是阿練</a><a name="0117b18" id="0117b18">若賊。痡殺人奪人財物無憐愍心。今何故</a><a name="0117b19" id="0117b19">欲於佛法律中出家。便以實答。諸比丘不知</a><a name="0117b20" id="0117b20">云何。以是白佛。佛言。彼比丘是阿羅漢此</a><a name="0117b21" id="0117b21">人於我法中不復生。不應與出家受具足戒。</a><a name="0117b22" id="0117b22">若已受具足戒應滅擯</a><a name="0117b23" id="0117b23"><p>爾時調達惡心出佛身血。諸比丘不知云何</a><a name="0117b24" id="0117b24">待遇。以是白佛。佛言。惡心出佛身血。於我法</a><a name="0117b25" id="0117b25">中不復生。不應與出家受具足戒。若已受具</a><a name="0117b26" id="0117b26">足戒應滅擯。調達破僧不應與出家亦如是</a><a name="0117b27" id="0117b27"><p>爾時佛遊拘薩羅國。與大比丘僧千二百五</a><a name="0117b28" id="0117b28">十人俱。漸漸遊行到黑闇河邊止娑羅林下。</a><a name="0117b29" id="0117b29">有一比丘從坐起偏袒右肩右膝著地合掌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220117a.htm'><img src='up.gif' border=0></a>
<a href='T220117c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>