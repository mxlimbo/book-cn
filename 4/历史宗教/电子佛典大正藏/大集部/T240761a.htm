<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0761a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷12)</font> 舍利弗品 <font face='Arial'>T24, p0761a</h2></font><hr>
<span class='old'>
</a><a name="0760c28" id="0760c28">見已動根精出。得僧伽婆尸沙罪。是名見</a><a name="0760c29" id="0760c29">樂。坐樂者。比丘與女人於靜處坐。共語而</span><a name="0761a01" id="0761a01">精出無罪。因靜處坐得餘罪。若坐欲心起</a><a name="0761a02" id="0761a02">因動腰。得僧殘罪。是名坐樂。語樂者。與</a><a name="0761a03" id="0761a03">女人於靜處語。女根云何。為黑為白為</a><a name="0761a04" id="0761a04">肥為瘦。作如是語精出無罪。因麤惡語</a><a name="0761a05" id="0761a05">得僧殘罪。若語樂有出心動犯僧殘。是</a><a name="0761a06" id="0761a06">名語樂。樂家者。比丘還檀越家。以念故。</a><a name="0761a07" id="0761a07">或母或姊妹。以手摩挲或抱。精出不犯。因</a><a name="0761a08" id="0761a08">觸故得突吉羅罪。若摩挲故出精犯罪。是</a><a name="0761a09" id="0761a09">名樂家。折林者。男子與女結誓。或以香華</a><a name="0761a10" id="0761a10">檳榔。更相往還餉致言。以此結親。何以故。</a><a name="0761a11" id="0761a11">香華檳榔者。皆從林出故。名折林。若女人</a><a name="0761a12" id="0761a12">答餉善。大德餉極香美。我今答後餉。令此大</a><a name="0761a13" id="0761a13">德念我。比丘聞此已欲起精出不犯。若因</a><a name="0761a14" id="0761a14">便故出犯罪。又因不出得偷蘭遮罪。法師</a><a name="0761a15" id="0761a15">曰。是名為十一。毘尼師善觀已。有罪無罪</a><a name="0761a16" id="0761a16">若輕若重。輕者言輕。重者說重。如律本所</a><a name="0761a17" id="0761a17">治者。若如是作善。譬如醫師善觀諸病隨</a><a name="0761a18" id="0761a18">病投藥。病者得愈醫師得賞。故出不淨</a><a name="0761a19" id="0761a19">者。如是為初。心樂出而不弄不動。若精出</a><a name="0761a20" id="0761a20">不犯。若觸若痒無出心無罪。有出心有</a><a name="0761a21" id="0761a21">罪。除夢中者。若比丘夢與女人共作婬</a><a name="0761a22" id="0761a22">事。或夢共抱共眠。如是欲法次第汝自當</a><a name="0761a23" id="0761a23">知。若精出無罪。若正出而覺。因此樂出。或</a><a name="0761a24" id="0761a24">以手捉。或兩髀挾。犯罪。是故有智慧比</a><a name="0761a25" id="0761a25">丘。若眠夢慎莫動善。若精出恐污衣席。以</a><a name="0761a26" id="0761a26">手捉往至洗處不犯若根有瘡病以油塗</a><a name="0761a27" id="0761a27">之。或種種藥磨不樂精出無罪。若癲狂</a><a name="0761a28" id="0761a28">人精出無罪。最初未制戒不犯。第一僧伽</a><a name="0761a29" id="0761a29">婆尸沙說竟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240760c.htm'><img src='up.gif' border=0></a>
<a href='T240761b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>