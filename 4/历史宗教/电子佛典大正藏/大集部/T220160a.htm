<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0160a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷24)</font> 第四分之二羯磨法 <font face='Arial'>T22, p0160a</h2></font><hr>
<span class='old'>
</a><a name="0159c28" id="0159c28">言當截其耳鼻。或言應以斧銼。或言應以</a><a name="0159c29" id="0159c29">木丳炙。王即指言。此人便是長壽王子。其</span><a name="0160a01" id="0160a01">人已施我命。我今亦當以命報之。一切不得</a><a name="0160a02" id="0160a02">懷惡意向。於是還宮以女妻之。左手捉金澡</a><a name="0160a03" id="0160a03">盤。右手捉金澡罐。灌長生手還其本國。復</a><a name="0160a04" id="0160a04">為拘薩羅王。鄰國和好如是累世。告諸比丘。</a><a name="0160a05" id="0160a05">國王世人搆此大怨。猶以不念反成親厚。汝</a><a name="0160a06" id="0160a06">等出家求無為道。如何小事便共鬥諍以失</a><a name="0160a07" id="0160a07">大利。當捨此心還共和同。如水乳合共弘師</a><a name="0160a08" id="0160a08">教得安樂住。諸比丘復白佛言。世尊。願安</a><a name="0160a09" id="0160a09">隱住。佛雖法主我自知之。猶故不捨。佛便飛</a><a name="0160a10" id="0160a10">昇虛空。說是偈言</a><a name="0160a11" id="0160a11"><p class='lg'>　　更相出諸惡　　　終無有勝法</a><br><a name="0160a12" id="0160a12">　　僧破成二分　　　靡不由是事</a><br><a name="0160a13" id="0160a13">　　斷骨奪人命　　　劫盜牛馬財</a><br><a name="0160a14" id="0160a14">　　破國滅族怨　　　猶尚得和合</a><br><a name="0160a15" id="0160a15">　　譬兩木相揩　　　俱出火自焚</a><br><a name="0160a16" id="0160a16">　　無所不延及　　　愚忿亦如之</a><br><a name="0160a17" id="0160a17">　　汝等相罵辱　　　執而不捨者</a><br><a name="0160a18" id="0160a18">　　怨禍無由息　　　日夜增根栽</a><br><a name="0160a19" id="0160a19">　　種種惡聲罵　　　若能不加報</a><br><a name="0160a20" id="0160a20">　　此忍不致怨　　　有怨自然除</a><br><a name="0160a21" id="0160a21">　　若以怨除怨　　　怨終不可息</a><br><a name="0160a22" id="0160a22">　　不念怨自除　　　是則最勇健　</p></a><a name="0160a23" id="0160a23"><p>世尊說此偈已。即以神力飛到波羅聚落。</a><a name="0160a24" id="0160a24">住跋陀婆羅樹下。無諸翼從。時彼有一大</a><a name="0160a25" id="0160a25">象。為眾象所惱。若欲飲水其眾象子前混令</a><a name="0160a26" id="0160a26">濁。若欲食草其諸象子於前食噉踐踏污穢。</a><a name="0160a27" id="0160a27">彼象念言。我今為群象所困。寧可避去。念已</a><a name="0160a28" id="0160a28">即去。常得清水美草。漸向跋陀婆羅林見佛</a><a name="0160a29" id="0160a29">歡喜。為佛取水除左右草。佛以此象離眾快<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220159c.htm'><img src='up.gif' border=0></a>
<a href='T220160b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>