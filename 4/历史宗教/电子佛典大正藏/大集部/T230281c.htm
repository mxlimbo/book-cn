<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0281c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷39)</font> <font face='Arial'>T23, p0281c</h2></font><hr>
<span class='old'>
</a><a name="0281b28" id="0281b28">時。次第起故。眾亂妨聽說法。諸長者作是念</a><a name="0281b29" id="0281b29">言。此中亦無有前食後食。何用次第坐為。妨</span><a name="0281c01" id="0281c01">聽說法。爾時世尊見諸長者呵責比丘。佛以</a><a name="0281c02" id="0281c02">是事集比丘僧。語諸比丘。從今聽法時上座</a><a name="0281c03" id="0281c03">來。不應遣下座起。起者突吉羅。若和上阿</a><a name="0281c04" id="0281c04">闍梨來。恭敬故自起。不得起他。若起他者</a><a name="0281c05" id="0281c05">突吉羅。佛言。從今三比丘丑槍三歲。得共</a><a name="0281c06" id="0281c06">大床坐。二人得共一繩床坐。不得三人。獨</a><a name="0281c07" id="0281c07">坐床上應一人坐不應二人</a><a name="0281c08" id="0281c08"><p>佛在舍衛國。有一長者。請佛及僧明日食。佛</a><a name="0281c09" id="0281c09">默然受。知佛受已從座起。頭面作禮右繞而</a><a name="0281c10" id="0281c10">去。還家竟夜辦種種多美飲食。爾時六群比</a><a name="0281c11" id="0281c11">丘。與十七群比丘先共諍。時十七群次應守</a><a name="0281c12" id="0281c12">僧坊。六群比丘次與迎食。不時來還。如上樹</a><a name="0281c13" id="0281c13">因緣說。佛在舍衛國。有二比丘。一名旃陀。二</a><a name="0281c14" id="0281c14">名蘇陀。是二比丘共作知識。是二比丘試著</a><a name="0281c15" id="0281c15">他衣。如善誦中說。佛在舍衛國。有一放豬</a><a name="0281c16" id="0281c16">人失豬。有弊惡人。祇洹塹邊殺豬。割肉各</a><a name="0281c17" id="0281c17">分持去。爾時諸比丘。中前著衣持缽入舍衛</a><a name="0281c18" id="0281c18">城乞食。見地豬腸。各相謂言。汝取是煮。我入</a><a name="0281c19" id="0281c19">城乞食。有煮者有乞食者。時失豬人入祇洹</a><a name="0281c20" id="0281c20">求豬。見煙起至比丘邊問言。大德。此中何所</a><a name="0281c21" id="0281c21">作。答言。煮豬腸。是人言。我今失豬。汝等煮</a><a name="0281c22" id="0281c22">腸必殺我豬。答言。不殺。問言。何處得。答言。</a><a name="0281c23" id="0281c23">塹邊地得。共相謂言。是比丘不肯直首。將</a><a name="0281c24" id="0281c24">詣官斷。即將詣官。時斷事人言。大德。實殺</a><a name="0281c25" id="0281c25">豬不。答言。不殺。我等祇洹塹邊地得是腸。時</a><a name="0281c26" id="0281c26">斷事人。多信佛法能正斷事。作是言。比丘必</a><a name="0281c27" id="0281c27">不殺豬。諸比丘去。從今莫復取露地豬腸。</a><a name="0281c28" id="0281c28">是比丘向諸比丘說。諸比丘以是事向佛廣</a><a name="0281c29" id="0281c29">說。佛言。從今露地豬腸不得取。取者突吉羅。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230281b.htm'><img src='up.gif' border=0></a>
<a href='T230282a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>