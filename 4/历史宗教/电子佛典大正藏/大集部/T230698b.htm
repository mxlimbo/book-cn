<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0698b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷14)</font> 故泄精學處第一 無根謗學處第八 <font face='Arial'>T23, p0698b</h2></font><hr>
<span class='old'>
</a><a name="0698a28" id="0698a28">海欲求珍寶。爾時世間無佛出世。有獨覺聖</a><a name="0698a29" id="0698a29">者。現於世間拯恤貧賤。常受麤鄙飲食臥</span><a name="0698b01" id="0698b01">具。當時唯此為勝福田。時彼獨覺投此商主</a><a name="0698b02" id="0698b02">人間慢行。於其夜中入火光定。時警夜人見</a><a name="0698b03" id="0698b03">其光已。報商主曰。仁今知不。此之苾芻聖行</a><a name="0698b04" id="0698b04">成就。我於夜中見如火聚放大光明。是時商</a><a name="0698b05" id="0698b05">主聞已深敬。便詣其所禮雙足已作如是白。</a><a name="0698b06" id="0698b06">聖者求食我願求福。幸於商旅受我微供。食</a><a name="0698b07" id="0698b07">已隨去。時彼默然受其請食。相隨漸次至大</a><a name="0698b08" id="0698b08">海邊。商主問言。聖者。我今商旅欲入海中。仁</a><a name="0698b09" id="0698b09">隨去不。獨覺報言。賢首。汝為妻子欲入大海</a><a name="0698b10" id="0698b10">求諸珍貨。我何所為而共入耶。是時商主設</a><a name="0698b11" id="0698b11">彼食已。以新妙[<a href='javascript:showpic("images/057087.gif")'>疊*毛</a>]而奉上之。時彼大德但現</a><a name="0698b12" id="0698b12">神通而不說法。為欲憐愍彼商主故。猶如鵝</a><a name="0698b13" id="0698b13">王飛騰空界。身出水火現大神通。凡夫之類</a><a name="0698b14" id="0698b14">若見神變。速即歸心如崩大樹。遙禮彼足發</a><a name="0698b15" id="0698b15">誓願言。我於如是真實福田所設供養。此業</a><a name="0698b16" id="0698b16">所招異熟之果。願我當得生富貴家。當得如</a><a name="0698b17" id="0698b17">是殊勝威德。當得奉事勝此大師。汝等當知。</a><a name="0698b18" id="0698b18">彼時漁人即實力子是。由昔供養獨覺聖人發</a><a name="0698b19" id="0698b19">大誓願。今得生在勝富貴家受用豐足。於我</a><a name="0698b20" id="0698b20">法中出家離俗。斷諸煩惱證阿羅漢。我為大</a><a name="0698b21" id="0698b21">師勝彼百千俱胝。獨覺能承事我不生厭背。</a><a name="0698b22" id="0698b22">又諸苾芻。此實力子雖得阿羅漢果。然而尚</a><a name="0698b23" id="0698b23">遭惡言毀謗。我今當說。汝等善聽。諸苾芻。過</a><a name="0698b24" id="0698b24">去世時。於一村中有大長者。於同類族娶女</a><a name="0698b25" id="0698b25">為妻。得意相親歡樂而住。雖經多歲竟無男</a><a name="0698b26" id="0698b26">女。遂便以手支頰心懷憂歎。我今舍內多有</a><a name="0698b27" id="0698b27">珍財竟無紹嗣。我身沒後定被官收。其婦見</a><a name="0698b28" id="0698b28">之即便問曰。聖子。何意支頰長思似帶憂色。</a><a name="0698b29" id="0698b29">報言。賢首。我今舍中多有財物現無子息。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230698a.htm'><img src='up.gif' border=0></a>
<a href='T230698c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>