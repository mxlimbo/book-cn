<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1501 菩薩戒本 1113c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1501 菩薩戒本</font> <font face='Arial'>(卷1)</font> <font face='Arial'>T24, p1113c</h2></font><hr>
<span class='old'>
</a><a name="1113b28" id="1113b28">請者。無所違犯</a><a name="1113b29" id="1113b29"><p>若諸菩薩。安住菩薩淨戒律儀。起貪欲蓋忍</span><a name="1113c01" id="1113c01">受不捨。是名有犯有所違越。是染違犯。無違</a><a name="1113c02" id="1113c02">犯者。若為斷彼生起樂欲。發勤精進煩惱猛</a><a name="1113c03" id="1113c03">利。蔽抑心故時時現行。如貪欲蓋。如是瞋恚</a><a name="1113c04" id="1113c04">惛沈睡眠掉舉惡作及與疑蓋。當知亦爾</a><a name="1113c05" id="1113c05"><p>若諸菩薩。安住菩薩淨戒律儀。貪味靜慮於</a><a name="1113c06" id="1113c06">味靜慮見為功德。是名有犯有所違越。是染</a><a name="1113c07" id="1113c07">違犯。無違犯者。若為斷彼生起樂欲。廣說</a><a name="1113c08" id="1113c08">如前</a><a name="1113c09" id="1113c09"><p>若諸菩薩。安住菩薩淨戒律儀。起如是見立</a><a name="1113c10" id="1113c10">如是論。菩薩不應聽聲聞乘相應法教。不應</a><a name="1113c11" id="1113c11">受持不應修學。菩薩何用於聲聞乘相應法</a><a name="1113c12" id="1113c12">教。聽聞受持精勤修學。是名有犯有所違越。</a><a name="1113c13" id="1113c13">是染違犯。何以故。菩薩尚於外道書論精勤</a><a name="1113c14" id="1113c14">研究。況於佛語。無違犯者。為令一向習小</a><a name="1113c15" id="1113c15">法者捨彼欲故。作如是說</a><a name="1113c16" id="1113c16"><p>若諸菩薩。安住菩薩淨戒律儀。於菩薩藏未</a><a name="1113c17" id="1113c17">精研究。於菩薩藏一切棄捨。於聲聞藏一向</a><a name="1113c18" id="1113c18">修學。是名有犯有所違越。非染違犯</a><a name="1113c19" id="1113c19"><p>若諸菩薩。安住菩薩淨戒律儀。現有佛教於</a><a name="1113c20" id="1113c20">佛教中未精研究。於異道論及諸外論精勤</a><a name="1113c21" id="1113c21">修學。是名有犯有所違越。是染違犯。無違</a><a name="1113c22" id="1113c22">犯者。若上聰敏。若能速受。若經久時能不忘</a><a name="1113c23" id="1113c23">失。若於其義能思能達。若於佛教如理觀察。</a><a name="1113c24" id="1113c24">成就俱行無動覺者。於日日中常以二分修</a><a name="1113c25" id="1113c25">學佛語。一分學外則無違犯</a><a name="1113c26" id="1113c26"><p>若諸菩薩。安住菩薩淨戒律儀。越菩薩法於</a><a name="1113c27" id="1113c27">異道論及諸外論研求善巧。深心寶翫愛樂</a><a name="1113c28" id="1113c28">耽味。非如辛藥而習近之。是名有犯有所違</a><a name="1113c29" id="1113c29">越。是染違犯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241113b.htm'><img src='up.gif' border=0></a>
<a href='T241114a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>