<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1501 菩薩戒本 1112b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1501 菩薩戒本</font> <font face='Arial'>(卷1)</font> <font face='Arial'>T24, p1112b</h2></font><hr>
<span class='old'>
</a><a name="1112a28" id="1112a28">受長夜無義無利。隨力所能廢其所主。菩薩</a><a name="1112a29" id="1112a29">如是雖不與取而無違犯。生多功德</span><a name="1112b01" id="1112b01"><p>又如菩薩處在居家。見有女色現無繫屬習</a><a name="1112b02" id="1112b02">婬欲法繼心菩薩求非梵行。菩薩見已作意</a><a name="1112b03" id="1112b03">思惟。勿令心恚多生非福。若隨其欲便得自</a><a name="1112b04" id="1112b04">在。方便安處令種善根。亦當令其捨不善業。</a><a name="1112b05" id="1112b05">住慈愍心行非梵行。雖習如是穢染之法。而</a><a name="1112b06" id="1112b06">無所犯多生功德。出家菩薩為護聲聞聖所</a><a name="1112b07" id="1112b07">教誡。令不壞滅一切不應行非梵行</a><a name="1112b08" id="1112b08"><p>又如菩薩為多有情解脫命難。囹圄縛難刖</a><a name="1112b09" id="1112b09">手足難。劓鼻刵耳剜眼等難。雖諸菩薩為自</a><a name="1112b10" id="1112b10">命難。亦不正知說於妄語。然為救脫彼有情</a><a name="1112b11" id="1112b11">故。知而思擇故說妄語。以要言之。菩薩唯觀</a><a name="1112b12" id="1112b12">有情義利非無義利。自無染心唯為饒益諸</a><a name="1112b13" id="1112b13">有情故。覆想正知而說異語。說是語時於菩</a><a name="1112b14" id="1112b14">薩戒無所違犯。生多功德</a><a name="1112b15" id="1112b15"><p>又如菩薩見諸有情。為惡友朋之所攝受。親</a><a name="1112b16" id="1112b16">愛不捨。菩薩見已起憐愍心。發生利益安樂</a><a name="1112b17" id="1112b17">意樂。隨能隨力說離間語。令離惡友捨相親</a><a name="1112b18" id="1112b18">愛。勿令有情由近惡友當受長夜無義無利。</a><a name="1112b19" id="1112b19">菩薩如是以饒益心說離間語。乖離他愛無</a><a name="1112b20" id="1112b20">所違犯。生多功德</a><a name="1112b21" id="1112b21"><p>又如菩薩見諸有情。為行越路非理而行。出</a><a name="1112b22" id="1112b22">麤惡語猛利訶擯。方便令其出不善處安立</a><a name="1112b23" id="1112b23">善處。菩薩如是以饒益心。於諸有情出麤惡</a><a name="1112b24" id="1112b24">語無所違犯。生多功德</a><a name="1112b25" id="1112b25"><p>又如菩薩見諸有情。信樂倡伎吟詠歌諷。或</a><a name="1112b26" id="1112b26">有信樂王賊飲食。淫蕩街衢無義之論。菩薩</a><a name="1112b27" id="1112b27">於中皆悉善巧。於彼有情起憐愍心。發生利</a><a name="1112b28" id="1112b28">益安樂意樂。現前為作綺語相應。種種倡伎</a><a name="1112b29" id="1112b29">吟詠歌諷。王賊飲食淫衢等論。令彼有情歡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241112a.htm'><img src='up.gif' border=0></a>
<a href='T241112c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>