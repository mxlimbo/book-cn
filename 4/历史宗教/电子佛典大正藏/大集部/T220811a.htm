<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0811a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0811a</h2></font><hr>
<span class='old'>
</a><a name="0810c28" id="0810c28">尊先有制。不得度年減十二者。是以不度</a><a name="0810c29" id="0810c29">佛問阿難。此小兒。能驅烏。能持戒。能一食</span><a name="0811a01" id="0811a01">不。若能如是者。聽令出家。阿難報言。此小</a><a name="0811a02" id="0811a02">兒。能驅烏能持戒能一食佛告阿難。若此</a><a name="0811a03" id="0811a03">小兒。盡能爾者。聽度令出家。爾時跋難陀。</a><a name="0811a04" id="0811a04">有二沙彌。一名罽那二名摩佉。無慚無愧。</a><a name="0811a05" id="0811a05">更互犯不淨行。時諸比丘。白佛。佛爾時。</a><a name="0811a06" id="0811a06">呵責跋難陀已。告諸比丘自今已去。不</a><a name="0811a07" id="0811a07">得畜二沙彌。爾時有一比丘兒。來至僧伽</a><a name="0811a08" id="0811a08">藍中看。時比丘即為說法言。當知地獄苦畜</a><a name="0811a09" id="0811a09">生苦餓鬼苦。佛出世難值。如優曇缽花時乃</a><a name="0811a10" id="0811a10">一出耳。汝何不出家為道。彼報言。若大德。</a><a name="0811a11" id="0811a11">即為作和尚者。我當出家。而彼比丘。先有</a><a name="0811a12" id="0811a12">沙彌念言。世尊制戒。不得畜二沙彌。彼疑</a><a name="0811a13" id="0811a13">不畜二沙彌。時諸比丘。以此因緣往白</a><a name="0811a14" id="0811a14">佛。佛言。若能教持戒增心增慧學問諷誦</a><a name="0811a15" id="0811a15">聽畜。爾時有年不滿二十者。受具足已後</a><a name="0811a16" id="0811a16">便生疑。諸比丘往問佛。佛言。自今已去。若</a><a name="0811a17" id="0811a17">受具足已。有如是疑。聽數胎月。若數閏</a><a name="0811a18" id="0811a18">月。若數十四日說戒日若得阿羅漢。即名</a><a name="0811a19" id="0811a19">為出家受具足。時有欲受戒者至界外。六</a><a name="0811a20" id="0811a20">群比丘往遮受戒。諸比丘。以此因緣往白</a><a name="0811a21" id="0811a21">佛。佛言。汝等善聽。自今已去。不同意未出</a><a name="0811a22" id="0811a22">界。在界外疾疾一處集結小界。作白二羯</a><a name="0811a23" id="0811a23">磨已授戒。眾中當差堪能羯磨者。如上作</a><a name="0811a24" id="0811a24">如是白。大德僧聽。僧集一處結小界。若僧</a><a name="0811a25" id="0811a25">時到僧忍聽結小界。白如是。大德僧聽。今</a><a name="0811a26" id="0811a26">此僧一處集結小界。誰諸長老忍僧一處集</a><a name="0811a27" id="0811a27">結小界者默然。誰不忍者說。僧已忍結</a><a name="0811a28" id="0811a28">小界竟。僧忍默然故。是事如是持。若不同意</a><a name="0811a29" id="0811a29">者。在界外遮不成遮。彼不解界便去。餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220810c.htm'><img src='up.gif' border=0></a>
<a href='T220811b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>