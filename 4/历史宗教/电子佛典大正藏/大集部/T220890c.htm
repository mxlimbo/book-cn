<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0890c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷44)</font> 呵責揵度第十一之一 <font face='Arial'>T22, p0890c</h2></font><hr>
<span class='old'>
</a><a name="0890b28" id="0890b28">男有女同一床坐。同一器食。同一器飲。歌</a><a name="0890b29" id="0890b29">舞戲笑作眾伎樂。若他作者。即復唱和共</span><a name="0890c01" id="0890c01">作。或吹脣或彈鼓簧。或作吹貝聲。或作孔</a><a name="0890c02" id="0890c02">雀聲。或作鶴鳴。或走或佯跛行。或嘯或作</a><a name="0890c03" id="0890c03">俳說人。或受雇戲笑。時眾多比丘。從伽</a><a name="0890c04" id="0890c04">尸國人間慢行。至羈離那國。清旦著衣持</a><a name="0890c05" id="0890c05">缽入城乞食。行步進止威儀庠序。視瞻安諦</a><a name="0890c06" id="0890c06">屈申俯仰。執持衣缽直視而前。諸根不亂。</a><a name="0890c07" id="0890c07">於羈離那國乞食。諸居士見已作如是言。</a><a name="0890c08" id="0890c08">此復是何等人。諦視而不戲笑。不左右顧</a><a name="0890c09" id="0890c09">視。不相親近娛樂。亦不相慰問。我曹不應</a><a name="0890c10" id="0890c10">與此人食。不如我曹沙門阿濕卑富那婆</a><a name="0890c11" id="0890c11">娑亦不諦視。言語戲笑左右顧視共相娛樂</a><a name="0890c12" id="0890c12">而相慰問。如是人我曹當與飯食。時諸比</a><a name="0890c13" id="0890c13">丘在羈離那國乞食限得飽足。彼比丘作</a><a name="0890c14" id="0890c14">如是念。此中舊住比丘惡。惡比丘在中住。</a><a name="0890c15" id="0890c15">遠離善比丘。彼作如是惡行。種若干華樹。</a><a name="0890c16" id="0890c16">乃至受他雇使。時諸比丘。從羈離那國人</a><a name="0890c17" id="0890c17">間慢行。還舍衛國詣世尊所頭面禮足卻</a><a name="0890c18" id="0890c18">坐一面。爾時世尊慰勞諸比丘。汝曹住止和</a><a name="0890c19" id="0890c19">合安樂不。不以飲食為疲苦耶。白佛言。</a><a name="0890c20" id="0890c20">眾僧住止和合安樂。我曹從伽尸國人間慢</a><a name="0890c21" id="0890c21">行。至羈離那國。具以因緣白世尊。世尊爾</a><a name="0890c22" id="0890c22">時以無數方便呵責言。汝所為非。非威儀</a><a name="0890c23" id="0890c23">非沙門法非淨行非隨順行。所不應為。</a><a name="0890c24" id="0890c24">云何阿濕卑富那婆娑。污他家行惡行。污</a><a name="0890c25" id="0890c25">他家亦見亦聞。行惡行亦見亦聞。作眾惡</a><a name="0890c26" id="0890c26">行。種雜華樹。乃至受他雇使。爾時世尊呵</a><a name="0890c27" id="0890c27">責。阿濕卑富那婆娑已告諸比丘。聽僧為</a><a name="0890c28" id="0890c28">阿濕卑富那婆娑作擯白四羯磨。應如是</a><a name="0890c29" id="0890c29">作集僧。集僧已為阿濕卑富那婆娑作舉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220890b.htm'><img src='up.gif' border=0></a>
<a href='T220891a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>