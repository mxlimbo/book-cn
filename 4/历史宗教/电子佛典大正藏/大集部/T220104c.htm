<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0104c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0104c</h2></font><hr>
<span class='old'>
</a><a name="0104b28" id="0104b28">正念正定。是為中道。復有四聖諦。苦聖諦</a><a name="0104b29" id="0104b29">苦集聖諦苦滅聖諦苦滅道聖諦。何謂苦</span><a name="0104c01" id="0104c01">聖諦。所謂生苦老苦病苦死苦憂悲惱苦怨憎</a><a name="0104c02" id="0104c02">會苦愛別離苦所求失苦。以要言之。五盛陰</a><a name="0104c03" id="0104c03">苦。是謂苦聖諦。何謂苦集聖諦。所謂有愛及</a><a name="0104c04" id="0104c04">俱生煩惱處處樂著。是謂苦集聖諦。何謂苦</a><a name="0104c05" id="0104c05">滅聖諦。所謂愛斷無餘滅盡泥洹。是謂苦滅</a><a name="0104c06" id="0104c06">聖諦。何謂苦滅道聖諦。所謂八正道。是謂苦</a><a name="0104c07" id="0104c07">滅道聖諦。是法我先未聞。眼生智生明生覺</a><a name="0104c08" id="0104c08">生通生慧生。是法應知。我先未聞眼生乃至</a><a name="0104c09" id="0104c09">慧生。是法已知。我先未聞眼生乃至慧生。是</a><a name="0104c10" id="0104c10">苦聖諦。是苦聖諦應知。是苦聖諦已知。我先</a><a name="0104c11" id="0104c11">未聞眼生乃至慧生。是苦集聖諦。是苦集聖</a><a name="0104c12" id="0104c12">諦應斷。是苦集聖諦已斷。我先未聞眼生乃</a><a name="0104c13" id="0104c13">至慧生。是苦滅聖諦。是苦滅聖諦應證。是苦</a><a name="0104c14" id="0104c14">滅聖諦已證。我先未聞眼生乃至慧生。是苦</a><a name="0104c15" id="0104c15">滅道聖諦。是苦滅道聖諦應修。是苦滅道聖</a><a name="0104c16" id="0104c16">諦已修。我先未聞眼生乃至慧生。我已如實</a><a name="0104c17" id="0104c17">知。是三轉十二行法輪得成無上正覺。說</a><a name="0104c18" id="0104c18">是法時。地為六返震動。憍陳如遠塵離垢。</a><a name="0104c19" id="0104c19">於諸法中得法眼淨。佛問憍陳如解未。憍陳</a><a name="0104c20" id="0104c20">如解未。憍陳如答言。已解世尊。地神聞已告</a><a name="0104c21" id="0104c21">虛空神。虛空神告四天王天。四天王天告</a><a name="0104c22" id="0104c22">忉利天。如是展轉至於梵天言。佛今於波</a><a name="0104c23" id="0104c23">羅奈轉無上法輪先所未轉。若沙門婆羅門</a><a name="0104c24" id="0104c24">若天若魔若梵一切世間所未曾轉。諸天歡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220104b.htm'><img src='up.gif' border=0></a>
<a href='T220105a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>