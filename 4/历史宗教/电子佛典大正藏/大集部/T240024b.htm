<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0024b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷6)</font> <font face='Arial'>T24, p0024b</h2></font><hr>
<span class='old'>
</a><a name="0024a28" id="0024a28">裳垢膩。二者頭上花萎。三者口出惡氣。四者</a><a name="0024a29" id="0024a29">脅下汗流。五者不樂本座。後時有一天子。</span><a name="0024b01" id="0024b01">衰相既現。帝釋勸言。仁者可於叫聲王最大</a><a name="0024b02" id="0024b02">夫人腹內受生。時天答帝釋言。凡是國王。</a><a name="0024b03" id="0024b03">多造過失。我若生彼。還造諸非。違法理人。當</a><a name="0024b04" id="0024b04">墮無間。不願生彼。帝釋報言。仁者。我當加被</a><a name="0024b05" id="0024b05">令汝省覺。時天答言。天主當知。諸天放逸。多</a><a name="0024b06" id="0024b06">著快樂。豈能憶我。帝釋報言。仁者。雖復如</a><a name="0024b07" id="0024b07">是。我終令汝憶知省覺。時彼天子聞是語已。</a><a name="0024b08" id="0024b08">遂往叫聲王最大夫人腹內受胎。當受胎日。</a><a name="0024b09" id="0024b09">王諸人眾皆喜大叫。日月既滿。遂生一子。</a><a name="0024b10" id="0024b10">顏貌端正。廣如上說。乃至鼻高修直。時叫聲</a><a name="0024b11" id="0024b11">王集會眷屬。欲立其名。與作何字。眷屬答言。</a><a name="0024b12" id="0024b12">此之童子。入母胎時諸人大叫。應可立名為</a><a name="0024b13" id="0024b13">大叫聲。其王依請。遂立其名。時大叫聲童子。</a><a name="0024b14" id="0024b14">授與八母。看侍長養。二為乳母。二甯~濯。二</a><a name="0024b15" id="0024b15">常懷抱。二與戲樂。每與乳酪醍醐生熟酥等</a><a name="0024b16" id="0024b16">種種美味。而為養育。猶如蓮花速令長大。</a><a name="0024b17" id="0024b17">聰叡開悟乃能善閑。十八種伎藝悉皆通達。</a><a name="0024b18" id="0024b18">才辯智慧無不通利。凡剎利王受灌頂位。人</a><a name="0024b19" id="0024b19">間自在有大力勢。遠近諸王皆悉降伏。安置</a><a name="0024b20" id="0024b20">民人。要須具如是藝。善能調象。弄馬乘輅。</a><a name="0024b21" id="0024b21">施弓捻箭。於陣出入。善用鉤索。鐵箭鐵槊。踏</a><a name="0024b22" id="0024b22">地努拳。結髮莊束。善其射法。略有五種。一者</a><a name="0024b23" id="0024b23">遠射。悉皆穿穴。二者聞聲即射。皆能殺戮。三</a><a name="0024b24" id="0024b24">者隨其要處。悉能射之四者亦射皆中。五者</a><a name="0024b25" id="0024b25">射入堅牢。此之射法悉能善了。王子法爾。父</a><a name="0024b26" id="0024b26">王在位。其名不顯。後於異時。叫聲大王身既</a><a name="0024b27" id="0024b27">崩已。時大叫聲太子策立登位。初紹王位。</a><a name="0024b28" id="0024b28">正法理人。至於後時。還行非法。于時帝釋報</a><a name="0024b29" id="0024b29">言。仁者。我昔勸汝。與叫聲王為子。汝今不應</a><a name="0024b30" id="0024b30">行此非法而理於國。當墮地獄。時大聲王聞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240024a.htm'><img src='up.gif' border=0></a>
<a href='T240024c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>