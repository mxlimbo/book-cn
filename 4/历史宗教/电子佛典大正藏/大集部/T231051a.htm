<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1051a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷1)</font> <font face='Arial'>T23, p1051a</h2></font><hr>
<span class='old'>
</a><a name="1050c28" id="1050c28">遠。乃更遙見園苑。其中有師子座。座上有一</a><a name="1050c29" id="1050c29">婦女而坐。顏容妙好。人所喜見。座四腳下各</span><a name="1051a01" id="1051a01">有一餓鬼。縛著座腳而住。時此婦人遙見長</a><a name="1051a02" id="1051a02">者子來。告言。商主。無病少惱有飢渴耶。答曰。</a><a name="1051a03" id="1051a03">我甚飢渴。時彼婦人告長者子曰。與汝諸漿。</a><a name="1051a04" id="1051a04">汝可作盟。今所與漿。勿得與此四箇飢鬼。長</a><a name="1051a05" id="1051a05">者子答曰。敬諾所言。既蒙設漿及妙飲食。時</a><a name="1051a06" id="1051a06">彼婦人欲現餓鬼業報之事故。便入一房。隱</a><a name="1051a07" id="1051a07">身藏住。諸餓鬼等即白長者子曰。汝大慈悲。</a><a name="1051a08" id="1051a08">願賜少許飲食。其長者子心生憐愍。即擲食</a><a name="1051a09" id="1051a09">與。第一得食。變為炎熱鐵團。第二得食。變為</a><a name="1051a10" id="1051a10">麥糠。第三得食。變為膿血不淨。第四得食。乃</a><a name="1051a11" id="1051a11">還食噉自身肉血。爾時餓鬼吞熱鐵丸者。燒</a><a name="1051a12" id="1051a12">身臭穢。婦人聞氣。即出高聲告長者子曰。汝</a><a name="1051a13" id="1051a13">所作者甚為非理。不應與彼飲食。其長者子</a><a name="1051a14" id="1051a14">答曰。妹子。彼見求我。心生慈悲云何不與。時</a><a name="1051a15" id="1051a15">婦人言。我心慈悲。更大於汝。然此餓鬼。一者</a><a name="1051a16" id="1051a16">是我夫婿。二者是我之子。三者是我新婦。四</a><a name="1051a17" id="1051a17">者是我家奴。是時長者子問曰。曾造何罪。生</a><a name="1051a18" id="1051a18">在此中。婦人告曰。南贍部洲人難化難信。說</a><a name="1051a19" id="1051a19">有何益。長者子曰。我今現見云何不信。時婦</a><a name="1051a20" id="1051a20">人言。我於往昔。於婆索婆村。曾為梵志女。因</a><a name="1051a21" id="1051a21">歲星節日家中設食。乃有聖者人天所奉迦</a><a name="1051a22" id="1051a22">多演那。來乞飯食。我生歡喜。施滿缽盂食。我</a><a name="1051a23" id="1051a23">復生念。今可告夫。冀生隨喜施食之因。其夫</a><a name="1051a24" id="1051a24">瞋恚婦曰。尚未供養諸婆羅門。因何先施禿</a><a name="1051a25" id="1051a25">頭之人。云何不與熱鐵丸。既不遂情。次當勸</a><a name="1051a26" id="1051a26">子。子復報云。何不食其麥糠。後時我遣一奴</a><a name="1051a27" id="1051a27">送食。與諸親眷。奴得食已。在路自餐上妙好</a><a name="1051a28" id="1051a28">者。迴至勘問。其奴便諱。我若在路食之。願我</a><a name="1051a29" id="1051a29">當食自身膿血。後時諸親又送食來。新婦盜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231050c.htm'><img src='up.gif' border=0></a>
<a href='T231051b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>