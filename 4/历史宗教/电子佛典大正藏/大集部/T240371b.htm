<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0371b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷33)</font> 第六門第四子攝之餘明佛從天下等事 <font face='Arial'>T24, p0371b</h2></font><hr>
<span class='old'>
</a><a name="0371a28" id="0371a28">諸尼眾等正合譏嫌。從今已去尼來懺時。不</a><a name="0371a29" id="0371a29">應驀頭棄之而去。如是作者得越法罪。尼被</span><a name="0371b01" id="0371b01">責時不應造次即求懺謝。然須次第方求懺</a><a name="0371b02" id="0371b02">摩。彼皆不知如何次第。應可先遣苾芻若苾</a><a name="0371b03" id="0371b03">芻尼鄔波索迦鄔波斯迦。至其師處善為方</a><a name="0371b04" id="0371b04">便。令彼心喜方為懺謝</a><a name="0371b05" id="0371b05"><p>緣處同前。如佛所說當於三處。謂見聞疑為</a><a name="0371b06" id="0371b06">隨意事。苾芻夏罷作隨意了復為長淨。有苾</a><a name="0371b07" id="0371b07">芻曰我觀長淨及以隨意皆為清淨。故知長</a><a name="0371b08" id="0371b08">淨即是隨意。或有說云隨意長淨二事各別。</a><a name="0371b09" id="0371b09">白佛佛言。二事雖殊皆為清淨。是故當知作</a><a name="0371b10" id="0371b10">隨意已無勞長淨</a><a name="0371b11" id="0371b11"><p>緣處同前。時諸苾芻先有瑕隙。情生不忍共</a><a name="0371b12" id="0371b12">相覓過。於隨意時在大眾中。更相憶念互為</a><a name="0371b13" id="0371b13">詰責。於戒見儀命各說犯科。于時所有得</a><a name="0371b14" id="0371b14">意知識。及以二師諸同學等。各為朋扇因此</a><a name="0371b15" id="0371b15">鬥競。大破僧伽別生異見。有處中人共相遮</a><a name="0371b16" id="0371b16">止。告言諸具壽。勿為鬥諍住出家心。如世尊</a><a name="0371b17" id="0371b17">說若於其處。有諸苾芻共為鬥諍。各相論</a><a name="0371b18" id="0371b18">說忿競而住者。我於其處尚不樂聞。況當</a><a name="0371b19" id="0371b19">往彼。事若銷停我即當往。若彼苾芻棄捨三</a><a name="0371b20" id="0371b20">法多作三法。云何棄捨三法。所謂棄捨無貪</a><a name="0371b21" id="0371b21">善根。無瞋善根。無癡善根。云何多作三法。所</a><a name="0371b22" id="0371b22">謂多作貪不善根。瞋不善根。癡不善根。彼諸</a><a name="0371b23" id="0371b23">苾芻即便忿競共為鬥諍。更相論說懷恨而</a><a name="0371b24" id="0371b24">住。若彼苾芻棄捨三法多作三法。云何棄捨</a><a name="0371b25" id="0371b25">三法。所謂棄捨貪瞋癡三不善根。云何多作</a><a name="0371b26" id="0371b26">三法。所謂多作無貪瞋癡三種善根。此諸苾</a><a name="0371b27" id="0371b27">芻即不忿競共為鬥諍。更相論說懷恨而住。</a><a name="0371b28" id="0371b28">是故汝等苾芻。當捨惡法修行善事。時諸苾</a><a name="0371b29" id="0371b29">芻鬥諍不息。有處中人共相遮止。告言具壽。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240371a.htm'><img src='up.gif' border=0></a>
<a href='T240371c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>