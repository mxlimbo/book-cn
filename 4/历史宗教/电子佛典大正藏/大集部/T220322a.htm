<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0322a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷11)</font> 明三十尼薩耆波夜提法之初 <font face='Arial'>T22, p0322a</h2></font><hr>
<span class='old'>
</a><a name="0321c28" id="0321c28">落夏安居。初安居時。晨朝著入聚落衣。捉紙</a><a name="0321c29" id="0321c29">筆入聚落中。語諸優婆塞言。汝等和義與我</span><a name="0322a01" id="0322a01">夏安居衣諸優婆塞言。非索安居衣時。待至</a><a name="0322a02" id="0322a02">秋穀熟。爾時諸人多有歡欣心。當施衣。六</a><a name="0322a03" id="0322a03">群比丘言。汝不知世間多有諸難。若王水火</a><a name="0322a04" id="0322a04">盜賊難。或為汝父母所遮。不得布施。汝便不</a><a name="0322a05" id="0322a05">成功德。我則失利。優婆塞言。尊者。但示我諸</a><a name="0322a06" id="0322a06">難。而自不見諸難。尊者得安居錢已。欲罷道</a><a name="0322a07" id="0322a07">欲餘行去耶。何以多欲貪求。如是何道之有。</a><a name="0322a08" id="0322a08">諸比丘聞已。即以上事具白世尊。佛言。呼六</a><a name="0322a09" id="0322a09">群比丘來。來已佛問六群比丘。汝實初安居</a><a name="0322a10" id="0322a10">時。從諸優婆塞索安居衣。為諸優婆塞呵責</a><a name="0322a11" id="0322a11">耶。答言。實爾。佛告比丘。此是惡事。安居未</a><a name="0322a12" id="0322a12">訖。而先求衣。從今日安居未訖。不得先求安</a><a name="0322a13" id="0322a13">居衣</a><a name="0322a14" id="0322a14"><p>復次佛住舍衛城。爾時波斯匿王大臣名彌</a><a name="0322a15" id="0322a15">尼剎利。叛逆。王遣一大臣名仙人達多。往討</a><a name="0322a16" id="0322a16">伐之。此大臣臨欲行時。往到尊者阿難所。</a><a name="0322a17" id="0322a17">白言尊者。波斯匿王大臣叛逆。王今遣我往</a><a name="0322a18" id="0322a18">伐。方向強敵身命難保。我常年年安居竟。</a><a name="0322a19" id="0322a19">飯僧施衣。我今為官所使不得待。時欲先施</a><a name="0322a20" id="0322a20">衣得安隱。還者後當施食。尊者阿難。即以上</a><a name="0322a21" id="0322a21">事具白世尊。佛知而故問阿難。汝安居餘有</a><a name="0322a22" id="0322a22">幾日在。答言十日。佛言。從今日聽。未到自</a><a name="0322a23" id="0322a23">恣十日得受急施衣。佛告諸比丘。依止舍衛</a><a name="0322a24" id="0322a24">城住者。皆悉令集。以十利故。與諸比丘制</a><a name="0322a25" id="0322a25">戒。乃至已聞者當重聞。若十日未滿夏三月</a><a name="0322a26" id="0322a26">得急施衣。比丘須者得自手取。畜至衣時。</a><a name="0322a27" id="0322a27">若過時畜者。尼薩耆波夜提。十日者從七月</a><a name="0322a28" id="0322a28">六日至七月十五日。是名十日。得急施衣者。</a><a name="0322a29" id="0322a29">若女若男若大若小。若在家出家。若欲軍征<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220321c.htm'><img src='up.gif' border=0></a>
<a href='T220322b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>