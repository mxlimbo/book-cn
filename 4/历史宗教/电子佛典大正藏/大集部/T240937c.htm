<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1474 沙彌尼戒經 0937c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1474 沙彌尼戒經</font> <font face='Arial'>(卷1)</font> <font face='Arial'>T24, p0937c</h2></font><hr>
<span class='old'>
</a><a name="0937b28" id="0937b28">施。博聞智慧一心精專。常求三昧以為床榻。</a><a name="0937b29" id="0937b29">心不動搖。眾慧自然以為坐具。七覺不轉志</span><a name="0937c01" id="0937c01">于道心。是為沙彌尼戒也</a><a name="0937c02" id="0937c02"><p>沙彌尼戒。不得聽歌舞音樂聲拍手鼓節。不</a><a name="0937c03" id="0937c03">得自為亦不教人。常自修身順行正法。不為</a><a name="0937c04" id="0937c04">邪行。一心歸佛誦經行正。以為法樂。不為俗</a><a name="0937c05" id="0937c05">樂。聽經思惟深入大義。自不有疾。不得乘車</a><a name="0937c06" id="0937c06">馬象。當念輕舉八不思議神通之達。以為車</a><a name="0937c07" id="0937c07">乘度脫八難。是為沙彌尼戒也</a><a name="0937c08" id="0937c08"><p>沙彌尼戒。不得積聚珍寶。不得手取。不得</a><a name="0937c09" id="0937c09">教人。常自專精以道為寶。以經為上。以義為</a><a name="0937c10" id="0937c10">妙。解空無相無願為本。至於三脫不求貪欲。</a><a name="0937c11" id="0937c11">欲離九惱。住道甚久無窮無極。無有邊際亦</a><a name="0937c12" id="0937c12">無所住。是為沙彌尼戒也</a><a name="0937c13" id="0937c13"><p>沙彌尼戒食不失時。常以時食不得失度。過</a><a name="0937c14" id="0937c14">日中後不得復食。雖有甘美無極之味。終不</a><a name="0937c15" id="0937c15">復食。亦不教人犯。心亦不念。假使無上自然</a><a name="0937c16" id="0937c16">食來。亦不得食也。若長者國王過日中後。</a><a name="0937c17" id="0937c17">亦不服食。終死不犯。常思禪定。一切飲食</a><a name="0937c18" id="0937c18">雖有所食。裁自支命。欲令一切解深達願。</a><a name="0937c19" id="0937c19">得十種力以為飲食。是為沙彌尼戒也</a><a name="0937c20" id="0937c20"><p>沙彌尼已受十戒。原道思純。能行是十事。五</a><a name="0937c21" id="0937c21">百戒自然具足。譬如人頭手足眼耳鼻口身</a><a name="0937c22" id="0937c22">意腹背不毀。諸根具足腸胃肺肝五藏諸節</a><a name="0937c23" id="0937c23">筋脈悉具。譬如樹根安隱具足不枯腐朽。莖</a><a name="0937c24" id="0937c24">節枝葉華實自然弘茂。沙彌尼如是。能備十</a><a name="0937c25" id="0937c25">戒之本。其五百戒皆悉周滿可逮神通無所</a><a name="0937c26" id="0937c26">不達。譬如好田種不腐敗。風雨時節五穀豐</a><a name="0937c27" id="0937c27">熟。人民得治。沙彌尼如是能尊十戒。五百</a><a name="0937c28" id="0937c28">戒則為舉矣。譬如國君風化普平萬民安寧。</a><a name="0937c29" id="0937c29">沙彌尼如是。若能具十戒者。五百之戒自然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240937b.htm'><img src='up.gif' border=0></a>
<a href='T240938a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>