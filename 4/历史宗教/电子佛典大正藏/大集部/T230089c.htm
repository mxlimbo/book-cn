<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0089c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷12)</font> 明九十波夜提法之一 <font face='Arial'>T23, p0089c</h2></font><hr>
<span class='old'>
</a><a name="0089b28" id="0089b28">舍。若有沙門婆羅門來是中宿者。諸居士往</a><a name="0089b29" id="0089b29">迎問訊禮拜。湯水洗腳蘇油塗足。給好床</span><a name="0089c01" id="0089c01">榻臥具氈褥被枕。明日與香美前食後食怛</a><a name="0089c02" id="0089c02">缽那。恭敬供養。爾時六群比丘。從憍薩羅國</a><a name="0089c03" id="0089c03">遊行。向舍衛城到福德舍。諸居士即時出迎</a><a name="0089c04" id="0089c04">問訊禮拜。湯水洗腳蘇油塗足。給好床榻臥</a><a name="0089c05" id="0089c05">具氈褥被枕。明日與香美前食後食怛缽那</a><a name="0089c06" id="0089c06">恭敬供養。爾時六群比丘共相謂言。今時惡</a><a name="0089c07" id="0089c07">世飲食難得。當小住此受樂。作是念已即住</a><a name="0089c08" id="0089c08">不去。是中更有沙門婆羅門來欲宿者。不相</a><a name="0089c09" id="0089c09">容受。是後來沙門婆羅門語主人言。我等得</a><a name="0089c10" id="0089c10">此宿不。主人言好。便入至六群比丘所欲宿。</a><a name="0089c11" id="0089c11">六群比丘言不得。何以故。我已先住。六群</a><a name="0089c12" id="0089c12">比丘素健多力。客來不能共語。諸居士瞋訶</a><a name="0089c13" id="0089c13">責言。諸沙門釋子自言。善好有德。云何強住</a><a name="0089c14" id="0089c14">福德舍。如王如大臣。是中有比丘。少欲知</a><a name="0089c15" id="0089c15">足行頭陀。聞是事心不喜。向佛廣說。佛以是</a><a name="0089c16" id="0089c16">事集比丘僧。知而故問六群比丘。汝實作是</a><a name="0089c17" id="0089c17">事不。答言。實作世尊。佛以種種因緣訶責。</a><a name="0089c18" id="0089c18">云何名比丘。福德舍過一食佛種種因緣訶</a><a name="0089c19" id="0089c19">已語諸比丘。以十利故與比丘結戒從今是</a><a name="0089c20" id="0089c20">戒應如是說。若比丘福德舍過一食波逸提。</a><a name="0089c21" id="0089c21">福德舍法者。是中應一夜宿應一食。波逸</a><a name="0089c22" id="0089c22">提者。煮燒覆障。若不悔過。能障礙道。是中</a><a name="0089c23" id="0089c23">犯者。若比丘福德舍過一食。波逸提。若過一</a><a name="0089c24" id="0089c24">夜宿不食者。突吉羅。若餘處宿是中食者。波</a><a name="0089c25" id="0089c25">逸提。若一夜宿一食。不犯(福德舍應言一宿處)</a><a name="0089c26" id="0089c26"><p>佛在舍衛國。爾時長老舍利弗。從憍薩羅國</a><a name="0089c27" id="0089c27">遊行。向舍衛國到福德舍。時風病發。作是</a><a name="0089c28" id="0089c28">念。我若住中過一宿不食。得突吉羅。我寧</a><a name="0089c29" id="0089c29">當去。去已道中病更增劇。漸漸遊行到舍衛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230089b.htm'><img src='up.gif' border=0></a>
<a href='T230090a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>