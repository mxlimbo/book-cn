<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0739c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷25)</font> 一百七十八單提法之一 <font face='Arial'>T22, p0739c</h2></font><hr>
<span class='old'>
</a><a name="0739b28" id="0739b28">汝等。於居士所遊戲之處。以大小便不淨</a><a name="0739b29" id="0739b29">置生草上。污居士身及衣服。又使生草枯</span><a name="0739c01" id="0739c01">死。時諸比丘尼往白諸比丘。諸比丘往白世</a><a name="0739c02" id="0739c02">尊。世尊。爾時以此因緣集比丘僧。呵責此</a><a name="0739c03" id="0739c03">比丘尼。汝所為非。非威儀非沙門法非淨</a><a name="0739c04" id="0739c04">行非隨順行。所不應為。云何比丘尼。居士</a><a name="0739c05" id="0739c05">所遊戲之處。以大小便置生草上。污身及</a><a name="0739c06" id="0739c06">衣服。世尊以無數方便呵責此比丘尼已</a><a name="0739c07" id="0739c07">告諸比丘。此諸比丘尼多種有漏處最初犯</a><a name="0739c08" id="0739c08">戒。自今已去與比丘尼結戒。集十句義乃</a><a name="0739c09" id="0739c09">至正法久住。欲說戒者當如是說。若比丘</a><a name="0739c10" id="0739c10">尼在生草上大小便波逸提。比丘尼義如上</a><a name="0739c11" id="0739c11">彼比丘尼於生草上大小便者波逸提。比丘</a><a name="0739c12" id="0739c12">突吉羅。式叉摩那沙彌沙彌尼突吉羅。是謂</a><a name="0739c13" id="0739c13">為犯不犯者或有如是病。若在無草處大</a><a name="0739c14" id="0739c14">小便。流墮草上。或風吹。或鳥銜污草不犯。</a><a name="0739c15" id="0739c15">不犯者最初未制戒。癡狂心亂痛惱所纏(七十</a><a name="0739c16" id="0739c16">七)</a><a name="0739c17" id="0739c17"><p>爾時婆伽婆。在羅閱祇耆闍崛山中。時有</a><a name="0739c18" id="0739c18">一六群比丘尼。夜大小便器中。明旦不看牆</a><a name="0739c19" id="0739c19">外棄之。時有不信樂大臣。清旦乘車欲問</a><a name="0739c20" id="0739c20">訊洴沙王。路由比丘尼精舍邊過。尼所棄</a><a name="0739c21" id="0739c21">大小便。墮此大臣頭上污身衣服。時大臣</a><a name="0739c22" id="0739c22">念言。我當向官斷事人說此事。時有篤信</a><a name="0739c23" id="0739c23">知相婆羅門言。欲何所詣。大臣答言。比丘</a><a name="0739c24" id="0739c24">尼以大小便污辱我。我欲向官斷事人言。</a><a name="0739c25" id="0739c25">知相婆羅門諫言。且止。勿以此事向官言。</a><a name="0739c26" id="0739c26">或不成事更得其罪。時此大臣隨語便還。</a><a name="0739c27" id="0739c27">彼知相婆羅門。即詣比丘尼精舍。問何等比</a><a name="0739c28" id="0739c28">丘尼。夜以器盛大小便不看牆外棄之。</a><a name="0739c29" id="0739c29">諸比丘尼答言。我等不知。諸比丘尼言。何故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220739b.htm'><img src='up.gif' border=0></a>
<a href='T220740a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>