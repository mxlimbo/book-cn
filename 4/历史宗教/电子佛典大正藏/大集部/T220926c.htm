<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0926c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷48)</font> 比丘尼揵度第十七 <font face='Arial'>T22, p0926c</h2></font><hr>
<span class='old'>
</a><a name="0926b28" id="0926b28">已學戒清淨者。眾中應差堪能作羯磨者。如</a><a name="0926b29" id="0926b29">上應作白。大德僧聽。此某甲比丘尼。從和</span><a name="0926c01" id="0926c01">尚尼某甲求受大戒。此某甲從僧乞受</a><a name="0926c02" id="0926c02">大戒。和尚尼某甲。某甲已學戒清淨年歲</a><a name="0926c03" id="0926c03">已滿衣缽具足。若僧時到僧忍聽。僧與某</a><a name="0926c04" id="0926c04">甲受大戒。和尚尼某甲。白如是。大德僧</a><a name="0926c05" id="0926c05">聽。此某甲從和尚尼某甲求受大戒。此某</a><a name="0926c06" id="0926c06">甲今從僧乞受大戒。和尚尼某甲。某甲</a><a name="0926c07" id="0926c07">已學戒清淨年歲已滿衣缽具足。僧今與某</a><a name="0926c08" id="0926c08">甲受大戒。和尚尼某甲。誰諸長老忍。僧與</a><a name="0926c09" id="0926c09">某甲受大戒和尚尼某甲者默然。誰不忍</a><a name="0926c10" id="0926c10">者說。是初羯磨。第二第三亦如是說。僧已</a><a name="0926c11" id="0926c11">忍。與某甲受大戒和尚尼某甲竟。僧忍</a><a name="0926c12" id="0926c12">默然故。是事如是持。彼使應還比丘尼寺</a><a name="0926c13" id="0926c13">內語言。大妹。汝已受大戒竟。世尊有如</a><a name="0926c14" id="0926c14">是教。聽遣使受戒。彼便以小小顏貌遣使</a><a name="0926c15" id="0926c15">受戒。佛言。不應以小小顏貌便遣使受</a><a name="0926c16" id="0926c16">戒。彼授常血出者大戒。血污身污臥具。佛</a><a name="0926c17" id="0926c17">言。不應授血出者大戒。世尊有如是教。不</a><a name="0926c18" id="0926c18">應授血出者大戒。彼便授月水不出者大</a><a name="0926c19" id="0926c19">戒。彼放逸情多。諸比丘白佛。佛言。不應授</a><a name="0926c20" id="0926c20">月水不出者大戒。彼授無乳者大戒。佛言。不</a><a name="0926c21" id="0926c21">應授無乳者大戒。彼授一乳者大戒。佛言。</a><a name="0926c22" id="0926c22">不應授一乳者大戒。彼授二道爛壞者大</a><a name="0926c23" id="0926c23">戒。佛言。不應授二道爛壞者大戒。彼授二</a><a name="0926c24" id="0926c24">道爛臭者大戒。佛言。不應授二道爛臭者</a><a name="0926c25" id="0926c25">大戒。彼授二根者大戒。佛言。不應授二根</a><a name="0926c26" id="0926c26">者大戒。時諸比丘聚一處共誦法毘尼。諸</a><a name="0926c27" id="0926c27">比丘尼作如是念。我等亦當應誦法毘尼</a><a name="0926c28" id="0926c28">不。佛言應誦。不知誰間受誦。佛言。應在</a><a name="0926c29" id="0926c29">比丘間受誦。諸比丘作如是念。我等得與<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220926b.htm'><img src='up.gif' border=0></a>
<a href='T220927a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>