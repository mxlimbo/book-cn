<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0034a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷8)</font> 菴羅夫人緣餘 <font face='Arial'>T24, p0034a</h2></font><hr>
<span class='old'>
</a><a name="0033c28" id="0033c28">處不遠。各剪草菴。互娶別生之妹而為居</a><a name="0033c29" id="0033c29">住因誕男女後時甘蔗王念此四子問群臣曰</span><a name="0034a01" id="0034a01">我之四子今何所在。群臣答曰。王之四子。因</a><a name="0034a02" id="0034a02">犯愆過被王放逐。今在他境大雪山下。弶伽</a><a name="0034a03" id="0034a03">河岸邊。乃生男女等。時甘蔗王告群臣曰。我</a><a name="0034a04" id="0034a04">之四子等。能如是耶。答曰能。爾時甘蔗王從</a><a name="0034a05" id="0034a05">容舉其右手唱言。我兒能最極能由大威德人</a><a name="0034a06" id="0034a06">言極能故。因名釋迦(唐言能也)</a><a name="0034a07" id="0034a07"><p>佛告菴沒羅曰。汝豈別聞有餘生耶。答曰。喬</a><a name="0034a08" id="0034a08">答摩。我聞古來釋迦之種。從此而生。佛告菴</a><a name="0034a09" id="0034a09">沒羅曰。昔甘蔗王有婢。名為織經。形容端正。</a><a name="0034a10" id="0034a10">人所喜見。時有一仙。是摩登伽種。常與此婢。</a><a name="0034a11" id="0034a11">一處住故。因遂私通。便生一男。其男生已。即</a><a name="0034a12" id="0034a12">能言語云。且可揩拭洗濯我身。除去不淨。彼</a><a name="0034a13" id="0034a13">時喚鬼為迦尼婆夜那。由斯兒生即能語故。</a><a name="0034a14" id="0034a14">謂是生迦尼婆夜那鬼。因號此兒。為迦尼婆</a><a name="0034a15" id="0034a15">夜那。從此以來。迦尼婆夜那種。菴沒羅。汝</a><a name="0034a16" id="0034a16">頗曾聞迦尼婆種從此生耶。佛說此語已時</a><a name="0034a17" id="0034a17">菴沒羅便即默然。第二第三作如是問。時菴</a><a name="0034a18" id="0034a18">沒羅亦復默然。爾時執金剛神。手執金剛杵。</a><a name="0034a19" id="0034a19">其焰煇赫。色如猛火。見菴沒羅默然思惟。不</a><a name="0034a20" id="0034a20">答世尊。持杵擬菴沒羅頭。作是念云今者世</a><a name="0034a21" id="0034a21">尊三問菴沒羅先世種姓若菴沒羅不答世尊</a><a name="0034a22" id="0034a22">者。我當持此火杵碎菴沒羅頭。令為七分。時</a><a name="0034a23" id="0034a23">菴沒羅。以佛威力故。見彼執金剛杵即便惶</a><a name="0034a24" id="0034a24">怖身毛皆豎。白佛言。喬答摩。我聞迦尼婆夜</a><a name="0034a25" id="0034a25">那從彼而生。時耆舊婆羅門等白佛言。世尊。</a><a name="0034a26" id="0034a26">我等昔來不信世尊所言方知菴沒羅種。是</a><a name="0034a27" id="0034a27">釋迦婢生。其言非謬</a><a name="0034a28" id="0034a28"><p>爾時世尊告諸婆羅門言。汝等不應以婢生</a><a name="0034a29" id="0034a29">種譏謗菴沒羅。何以故。彼昔仙人有大神通<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240033c.htm'><img src='up.gif' border=0></a>
<a href='T240034b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>