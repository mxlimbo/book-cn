<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0331c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷26)</font> 第六門第四子攝頌之餘佛現大神通事 <font face='Arial'>T24, p0331c</h2></font><hr>
<span class='old'>
</a><a name="0331b28" id="0331b28"><p>爾時世尊遂便作意。即以右足踏其香殿(西方名佛所住</a><a name="0331b29" id="0331b29">堂。為健陀俱知。健陀是香。俱知是室。此是香室香臺香殿之義。不可親觸尊顏。故但喚其所住之殿。即如此</span><a name="0331c01" id="0331c01">方玉階陛下之類。然名為佛堂佛殿者。斯乃不順西方之意也)</a><a name="0331c02" id="0331c02"><p>是時大地六種震動。纔動正動極動。纔震正</a><a name="0331c03" id="0331c03">震極震。東踊西沒。西踊東沒。北踊南沒。</a><a name="0331c04" id="0331c04">南踊北沒。中踊邊沒。邊踊中沒。由斯大</a><a name="0331c05" id="0331c05">地普遍動故。於雪山內五百仙人。見瑞相已</a><a name="0331c06" id="0331c06">悉皆驚覺。共相謂曰。彼同梵行者現斯瑞相。</a><a name="0331c07" id="0331c07">我等宜行。即便進發。世尊為彼所化生故。便</a><a name="0331c08" id="0331c08">放金色微妙光明。從世尊所至五百人。於此</a><a name="0331c09" id="0331c09">中間無不明照。時諸仙人遙見世尊。圓光妙</a><a name="0331c10" id="0331c10">彩如寶山王。千日澄輝莊嚴具足。三十二相</a><a name="0331c11" id="0331c11">照耀金軀。八十種好隨形炳飾。時彼諸仙</a><a name="0331c12" id="0331c12">見佛相已。心便澄定如久習禪。如無子得子。</a><a name="0331c13" id="0331c13">貧人獲寶。如樂王者受灌頂位。亦如有人宿</a><a name="0331c14" id="0331c14">植善根最初見佛。時諸仙人既至佛所。禮雙</a><a name="0331c15" id="0331c15">足已在一面坐。爾時世尊依彼根性隨機差</a><a name="0331c16" id="0331c16">別。順四諦理而為說法。彼聞法已以智金剛</a><a name="0331c17" id="0331c17">杵摧二十薩迦耶見山獲預流果。既見諦已</a><a name="0331c18" id="0331c18">即從座起。合掌恭敬白言。世尊。我於佛所願</a><a name="0331c19" id="0331c19">得出家。并受近圓成苾芻性。於大師所而修</a><a name="0331c20" id="0331c20">梵行。爾時如來即命善來苾芻可修梵行。於</a><a name="0331c21" id="0331c21">佛言下鬚髮自落。如曾剃髮已經七日。法服</a><a name="0331c22" id="0331c22">著身瓶缽在手。威儀具足如百歲苾芻。即如</a><a name="0331c23" id="0331c23">法教授彼自策勵精勤不息。摧五趣苦輪斷</a><a name="0331c24" id="0331c24">諸煩惱證阿羅漢果。廣說如餘。乃至帝釋諸</a><a name="0331c25" id="0331c25">天所共敬重。爾時世尊與此五百仙人羅漢</a><a name="0331c26" id="0331c26">苾芻及餘苾芻眾天龍八部前後圍遶往神通</a><a name="0331c27" id="0331c27">舍。於大眾前昇師子座。時有鄔波斯迦名神</a><a name="0331c28" id="0331c28">仙母。來詣佛所白言。世尊。唯願大師勿煩神</a><a name="0331c29" id="0331c29">慮。我自與彼外道之類。共捔神通現上人法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240331b.htm'><img src='up.gif' border=0></a>
<a href='T240332a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>