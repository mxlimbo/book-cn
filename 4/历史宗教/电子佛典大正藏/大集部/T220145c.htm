<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0145c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷21)</font> 第三分之六皮革法 <font face='Arial'>T22, p0145c</h2></font><hr>
<span class='old'>
</a><a name="0145b28" id="0145b28">行。諸居士到其所語言。大德為我白佛。瞻</a><a name="0145b29" id="0145b29">婆城二十億及六十居士欲問訊世尊。娑竭</span><a name="0145c01" id="0145c01">陀於盤石上居士前沒踊出佛前。具以白佛。</a><a name="0145c02" id="0145c02">佛言。汝可先去於盤石上敷座吾尋後往。受</a><a name="0145c03" id="0145c03">教於佛前沒踊出盤石眾居士前。為佛敷座。</a><a name="0145c04" id="0145c04">佛以常威儀步行後至。諸居士念言。此比丘</a><a name="0145c05" id="0145c05">有大神力出沒盤石猶如入水。咸共恭敬而</a><a name="0145c06" id="0145c06">慢世尊。世尊既至就座而坐。諸佛常法。先使</a><a name="0145c07" id="0145c07">發歡喜心然後說法。佛語娑竭陀。汝起扇佛。</a><a name="0145c08" id="0145c08">受教起扇。須臾現種種神變如優為。迦葉</a><a name="0145c09" id="0145c09">還在佛前。稽首禮足白佛言。佛是我大師我</a><a name="0145c10" id="0145c10">是佛弟子。如是三返已復坐本位。於是諸居</a><a name="0145c11" id="0145c11">士作是念。弟子神力猶尚如是。況於如來</a><a name="0145c12" id="0145c12">應供等正覺。便迴心注仰。佛為說種種妙</a><a name="0145c13" id="0145c13">法示教利喜。乃至苦集盡道。皆於坐上得</a><a name="0145c14" id="0145c14">法眼淨。受三歸五戒。二十億從坐起跣足至</a><a name="0145c15" id="0145c15">佛前稽首作禮。佛便微笑。娑竭陀作是念。佛</a><a name="0145c16" id="0145c16">何因緣笑。念已從坐起偏袒右肩胡跪白</a><a name="0145c17" id="0145c17">佛。今何因緣而發微笑。佛語娑竭陀。此二</a><a name="0145c18" id="0145c18">十億九十一劫來始今足蹈於地。又問。二</a><a name="0145c19" id="0145c19">十億何因緣。九十一劫足不蹈地。佛言。過</a><a name="0145c20" id="0145c20">去世時有佛世尊出現於世。名毘婆尸。父</a><a name="0145c21" id="0145c21">王治城。長十二由旬廣七由旬。多諸人眾安</a><a name="0145c22" id="0145c22">隱豐樂。彼佛與大比丘僧六萬八千人俱。皆</a><a name="0145c23" id="0145c23">是阿羅漢於彼止住。其王日日請佛及僧於</a><a name="0145c24" id="0145c24">宮中食。時大眾中有一人名修毘賒。共眾人</a><a name="0145c25" id="0145c25">往詣王所。白言。王今作諸功德。願聽我等亦</a><a name="0145c26" id="0145c26">得豫之。王言。今佛僧眾有六萬八千人。恐</a><a name="0145c27" id="0145c27">汝等不辦。或更惱僧。復白王言。我自堪辦。願</a><a name="0145c28" id="0145c28">必聽許。王言大善。猶恐不辦敕作食如常。彼</a><a name="0145c29" id="0145c29">若不周當以足之。於是諸人設供過於王食。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220145b.htm'><img src='up.gif' border=0></a>
<a href='T220146a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>