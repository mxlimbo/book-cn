<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0845a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷39)</font> 九十波逸底迦法 著不壞色衣學處第五十八 <font face='Arial'>T23, p0845a</h2></font><hr>
<span class='old'>
</a><a name="0844c28" id="0844c28">等假我威光以為活命。反相調弄。作我形儀</a><a name="0844c29" id="0844c29">對眾人前以當訶笑。若汝去處我必隨行。令</span><a name="0845a01" id="0845a01">汝長時一無所獲。我等不將戲具借覓權充。</a><a name="0845a02" id="0845a02">汝等擎持諸事辛苦。見是語已樂人請曰。唯</a><a name="0845a03" id="0845a03">願聖者恕我一愆。鄔陀夷曰。若汝得財悉當</a><a name="0845a04" id="0845a04">與我。共為盟要即我不隨行。樂人議曰。我若</a><a name="0845a05" id="0845a05">不與相惱未休。是故今時得者皆與。遂還本</a><a name="0845a06" id="0845a06">處咸共憂愁。彼有知識來問之曰。仁等何因</a><a name="0845a07" id="0845a07">各懷憂色。答曰我今被罰。豈得不憂。問曰是</a><a name="0845a08" id="0845a08">誰。答言釋子。問言何意。即以上事具悉告知。</a><a name="0845a09" id="0845a09">時彼知識俱生嫌賤。云何苾芻著俗白衣躬</a><a name="0845a10" id="0845a10">為伎弄。雖諸樂人並不免輸物。時諸苾芻聞</a><a name="0845a11" id="0845a11">是語已具白世尊。世尊爾時集苾芻眾。如俗</a><a name="0845a12" id="0845a12">譏嫌問知虛實。乃至我觀十利。為諸苾芻制</a><a name="0845a13" id="0845a13">其學處應如是說。若復苾芻得新衣。當作三</a><a name="0845a14" id="0845a14">種染壞色。若青若泥若赤。隨一而壞。若不作</a><a name="0845a15" id="0845a15">三種壞色而受用者。波逸底迦。若復苾芻者</a><a name="0845a16" id="0845a16">謂六眾也。餘義如上。新衣者有二種新。一謂</a><a name="0845a17" id="0845a17">衣體是新。二謂新從他得。此中新者謂是新</a><a name="0845a18" id="0845a18">衣。衣有七種。具如上說。青者謂青色。泥者謂</a><a name="0845a19" id="0845a19">赤石。赤者謂樹赤皮。染壞色者謂壞其白色。</a><a name="0845a20" id="0845a20">若不染壞而受用者。得罪同前。此中犯相其</a><a name="0845a21" id="0845a21">事云何。若諸苾芻得新衣。於三種色中不隨</a><a name="0845a22" id="0845a22">一而壞者。皆得墮罪。無犯者謂最初犯人。或</a><a name="0845a23" id="0845a23">癡狂心亂痛惱所纏</a><a name="0845a24" id="0845a24"><p class='juan'>
根本說一切有部毘奈耶卷第三十九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230844c.htm'><img src='up.gif' border=0></a>
<a href='T230845b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>