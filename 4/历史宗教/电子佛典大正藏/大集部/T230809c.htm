<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0809c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷33)</font> 九十波逸底迦法 知苾芻尼讚歎得食學處第三十 <font face='Arial'>T23, p0809c</h2></font><hr>
<span class='old'>
</a><a name="0809b28" id="0809b28">此因緣具白世尊。世尊乃至廣為問答。為制</a><a name="0809b29" id="0809b29">學處應如是說</span><a name="0809c01" id="0809c01"><p>若復苾芻知苾芻尼讚歎因緣得食。食者。波</a><a name="0809c02" id="0809c02">逸底迦。如是世尊為諸苾芻制學處已。室羅</a><a name="0809c03" id="0809c03">伐城有一長者。為二種業。一謂興易。二謂營</a><a name="0809c04" id="0809c04">農。於曠野中耕地既訖下糠麥種。即於田處</a><a name="0809c05" id="0809c05">葺作小廬。復持錢財餘處興易。時有乞食苾</a><a name="0809c06" id="0809c06">芻。人間慢行至室羅伐。出城觀望見彼小廬</a><a name="0809c07" id="0809c07">作如是念。此處閑靜堪為止宿。即便每日入</a><a name="0809c08" id="0809c08">城乞食權停小盧。由人氣故諸餘鳥鹿不來侵</a><a name="0809c09" id="0809c09">損。復蒙時雨苗實極成。時彼長者他處經求</a><a name="0809c10" id="0809c10">安隱得至。藏舉貨物。洗浴食已告其婦曰。我</a><a name="0809c11" id="0809c11">於先時於某處田中下糠麥種。遂出經求。不</a><a name="0809c12" id="0809c12">知今時可得種不。遂往田中見苗實成熟。便</a><a name="0809c13" id="0809c13">作是念。我所種苗不作籬柵。亦不使人而為</a><a name="0809c14" id="0809c14">守護。何故今時非意成熟。即便按行見有人</a><a name="0809c15" id="0809c15">跡。尋蹤而去至舊草廬。窺戶內觀見乞食者</a><a name="0809c16" id="0809c16">加趺端坐宴默禪思。長者便念。我田得成由</a><a name="0809c17" id="0809c17">此人力。遂前問曰。聖者住斯。答言如是。長者</a><a name="0809c18" id="0809c18">告言。聖者此是我田。幸可依住。若須花葉及</a><a name="0809c19" id="0809c19">齒木者。隨意當取。明就我家為受疏供。苾芻</a><a name="0809c20" id="0809c20">報曰。我是乞食人不受他請。便不相許。時彼</a><a name="0809c21" id="0809c21">長者禮足而去。既至家已報婦曰。賢首應料</a><a name="0809c22" id="0809c22">理倉庫田麥極成。婦曰。仁誑我耶。夫曰我先</a><a name="0809c23" id="0809c23">下種不安籬柵。亦不使人而為守護。今極成</a><a name="0809c24" id="0809c24">熟。何事相誑。汝勿致疑婦問其故。答曰我於</a><a name="0809c25" id="0809c25">田邊造一草室。有乞食者於彼居停。由其力</a><a name="0809c26" id="0809c26">故苗實成熟。婦曰。若如是者何不請來就舍</a><a name="0809c27" id="0809c27">受食。答曰我已言請彼不肯受。自云我是乞</a><a name="0809c28" id="0809c28">食之人。不受他請。婦曰彼乞食者。日歷百</a><a name="0809c29" id="0809c29">家乞求辛苦方能滿腹。仁不慇懃所以不受。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230809b.htm'><img src='up.gif' border=0></a>
<a href='T230810a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>