<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0259c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷12)</font> 第二門第十子攝頌難陀因緣之餘 <font face='Arial'>T24, p0259c</h2></font><hr>
<span class='old'>
</a><a name="0259b28" id="0259b28">前。聞所說法順於寂靜。能趣菩提是我所知。</a><a name="0259b29" id="0259b29">是故汝今見有自利。見有他利及二俱利。如</span><a name="0259c01" id="0259c01">是等法應常修學。於出家法謹慎行之勿令</a><a name="0259c02" id="0259c02">空過。當獲勝果無為安樂。受他供給衣食臥</a><a name="0259c03" id="0259c03">具病藥等物。令其施主獲大福利。得勝果報</a><a name="0259c04" id="0259c04">尊貴廣大。如是難陀。應當修學</a><a name="0259c05" id="0259c05"><p>復次難陀。未有一色是可愛樂。能於後時</a><a name="0259c06" id="0259c06">不變壞者。無有是處。不起憂悲不生煩惱者</a><a name="0259c07" id="0259c07">亦無是處。難陀。於汝意云何。此色是常為是</a><a name="0259c08" id="0259c08">無常。大德。體是無常。難陀。體既無常為是</a><a name="0259c09" id="0259c09">苦不。大德是苦。若無常苦即變壞法。我諸多</a><a name="0259c10" id="0259c10">聞聖弟子眾。計色是我我有諸色色屬於我</a><a name="0259c11" id="0259c11">我在色中不。白言。不也世尊。於汝意云何。受</a><a name="0259c12" id="0259c12">想行識是常無常。大德。皆是無常。難陀。體</a><a name="0259c13" id="0259c13">既無常為是苦不。大德是苦。若無常苦即變</a><a name="0259c14" id="0259c14">壞法。我諸多聞聖弟子眾。計受等是我我有</a><a name="0259c15" id="0259c15">受等受等屬我我在受等中不。不也世尊。是</a><a name="0259c16" id="0259c16">故應知凡是諸色。若過去若未來若現在。若</a><a name="0259c17" id="0259c17">內若外若麤若細。若勝若劣若遠若近。所有</a><a name="0259c18" id="0259c18">諸色皆非是我。我不有色色不屬我。我不在</a><a name="0259c19" id="0259c19">色中。如是應以正念正慧而審觀察。受想行</a><a name="0259c20" id="0259c20">識。若過去若未來若現在。若內若外若麤若</a><a name="0259c21" id="0259c21">細。若勝若劣若遠若近。此等亦非是我。我亦</a><a name="0259c22" id="0259c22">非有此等。我亦非在此中。如是應以正念正</a><a name="0259c23" id="0259c23">慧而審觀察。若我多聞聖弟子眾。如是觀察</a><a name="0259c24" id="0259c24">於色厭患。復於受想行識亦生厭患。若厭患</a><a name="0259c25" id="0259c25">已即不染著。既無染著即得解脫。既解脫已</a><a name="0259c26" id="0259c26">自知解脫。作如是言。我生已盡梵行已立。所</a><a name="0259c27" id="0259c27">作已辦不受後有。爾時世尊說此法已。時具</a><a name="0259c28" id="0259c28">壽難陀遠塵離垢得法眼淨。五百苾芻於諸</a><a name="0259c29" id="0259c29">有漏心得解脫。爾時世尊重說伽他告難<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240259b.htm'><img src='up.gif' border=0></a>
<a href='T240260a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>