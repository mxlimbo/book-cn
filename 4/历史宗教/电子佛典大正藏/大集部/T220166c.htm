<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0166c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷25)</font> 第五分之二臥具法 <font face='Arial'>T22, p0166c</h2></font><hr>
<span class='old'>
</a><a name="0166b28" id="0166b28">今聽諸比丘受房舍施。彼長者後來佛所。遙</a><a name="0166b29" id="0166b29">見世尊容顏殊特猶若金山。內懷喜敬前禮</span><a name="0166c01" id="0166c01">佛足卻坐一面。佛為說種種妙法乃至苦集</a><a name="0166c02" id="0166c02">盡道。即於座上得法眼淨。見法得果受三歸</a><a name="0166c03" id="0166c03">五戒。白佛言。世尊。我欲作房舍施諸比丘。願</a><a name="0166c04" id="0166c04">聽受之。佛默然許。彼長者知佛聽已從坐</a><a name="0166c05" id="0166c05">起。前禮佛足右遶三匝而去。即以其日造六</a><a name="0166c06" id="0166c06">十房舍。復作施房飲食。其家眷屬皆共供</a><a name="0166c07" id="0166c07">辦。世間珍味無不必備。有破薪者有取水者</a><a name="0166c08" id="0166c08">作食者掃地者香汁灑地者敷座者散華者敷</a><a name="0166c09" id="0166c09">高座者</a><a name="0166c10" id="0166c10"><p>時舍衛城有長者名須達多。出三十萬金錢</a><a name="0166c11" id="0166c11">與王舍城人年年來債。長者常出一由旬迎</a><a name="0166c12" id="0166c12">以設大饌。不復得出。須達多作是念。彼或遭</a><a name="0166c13" id="0166c13">王難水火盜賊人非人難故不迎耶。既至先</a><a name="0166c14" id="0166c14">到其舍。見其供辦種種肴膳。問言。汝為婚</a><a name="0166c15" id="0166c15">煙節會為請王耶。答言。非婚姻節會亦不</a><a name="0166c16" id="0166c16">請王。又問。何故乃辦奇妙飲食。答言。佛出於</a><a name="0166c17" id="0166c17">世有大威德。其諸弟子亦皆如是。我今請之</a><a name="0166c18" id="0166c18">故設此供。所以不獲出相迎耳。須達多言。我</a><a name="0166c19" id="0166c19">亦聞有佛當出於世。號如來應供等正覺明</a><a name="0166c20" id="0166c20">行足善逝世間解無上調御丈夫天人師佛</a><a name="0166c21" id="0166c21">世尊。汝今所請為是佛耶為非佛耶。答言</a><a name="0166c22" id="0166c22">是佛。又問。今在何處。彼長者即偏露右肩。</a><a name="0166c23" id="0166c23">右膝著地右手指佛所在言。佛在彼處。須達</a><a name="0166c24" id="0166c24">多聞已歡喜踊躍。偏袒右肩遙向佛禮三反。</a><a name="0166c25" id="0166c25">稱南無佛竟夜念佛。疲極得眠。其宿世善知</a><a name="0166c26" id="0166c26">識作神護之。神作是念。我當令此長者不經</a><a name="0166c27" id="0166c27">宿而得見佛。即令夜明。須達多謂日已出。起</a><a name="0166c28" id="0166c28">趣城門。城門自開。既出已門便自閉。忽然還</a><a name="0166c29" id="0166c29">闇。須達多怖懼念言。我向者將不狂耶。神知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220166b.htm'><img src='up.gif' border=0></a>
<a href='T220167a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>