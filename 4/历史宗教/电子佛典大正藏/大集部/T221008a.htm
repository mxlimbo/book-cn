<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 1008a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷59)</font> 毘尼增一之一 <font face='Arial'>T22, p1008a</h2></font><hr>
<span class='old'>
</a><a name="1007c28" id="1007c28">憶持。設復堅持。不能思惟義趣。彼不知</a><a name="1007c29" id="1007c29">義。不能如法修行。不能自利亦不利人。</span><a name="1008a01" id="1008a01">佛告比丘。有是因緣令法疾滅而不久住。</a><a name="1008a02" id="1008a02">大德。復以何因緣令法久住而不疾滅</a><a name="1008a03" id="1008a03">(反上句即是)時有異比丘。往世尊所頭面禮</a><a name="1008a04" id="1008a04">足卻坐一面。善哉大德。為我略說法。我當</a><a name="1008a05" id="1008a05">獨在靜處勤修精進而不放逸。佛告比丘。</a><a name="1008a06" id="1008a06">汝若知世法不能出離。若知有受不能</a><a name="1008a07" id="1008a07">越度。若知有欲不得無欲。若知有結不</a><a name="1008a08" id="1008a08">得無結。若知親近生死不得無親近。汝比</a><a name="1008a09" id="1008a09">丘決定應知。此非法非毘尼非佛所教。若</a><a name="1008a10" id="1008a10">比丘汝知此法是出離非世法。是越度非</a><a name="1008a11" id="1008a11">受法。是離欲非有欲。是無結非有結。是不</a><a name="1008a12" id="1008a12">近生死非親近。汝比丘應決定知此法。是</a><a name="1008a13" id="1008a13">法是毘尼是佛所教。時彼比丘。聞世尊略說</a><a name="1008a14" id="1008a14">教授。即獨在靜處勤行精進。而不放逸。初</a><a name="1008a15" id="1008a15">夜後夜警意思惟。一心修習道品之法。所</a><a name="1008a16" id="1008a16">為信樂出家行道。未久現世得證成阿羅</a><a name="1008a17" id="1008a17">漢。我生已盡梵。行已立所作已辦不復還</a><a name="1008a18" id="1008a18">此。彼比丘自知得阿羅漢。佛說如是法。諸</a><a name="1008a19" id="1008a19">比丘聞。信樂歡喜受持。爾時有異比丘。往</a><a name="1008a20" id="1008a20">世尊所頭面禮足卻坐一面白佛言。善哉</a><a name="1008a21" id="1008a21">大德。為我略說法。我當獨在靜處勤修精</a><a name="1008a22" id="1008a22">進而不放逸。佛告比丘。若汝知有法。令多</a><a name="1008a23" id="1008a23">欲不令少欲。令無厭不知足。令難護不</a><a name="1008a24" id="1008a24">易護。令難養不易養。令愚癡無智慧。比</a><a name="1008a25" id="1008a25">丘汝應知如是法。非法非毘尼非佛所</a><a name="1008a26" id="1008a26">教。若比丘知有法。令少欲不多欲。令知</a><a name="1008a27" id="1008a27">足不無厭。令易護不難護。令易養不難</a><a name="1008a28" id="1008a28">養。令有智慧不愚癡。比丘汝應決定知是</a><a name="1008a29" id="1008a29">法是毘尼是佛所教。時彼比丘。聞佛略說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221007c.htm'><img src='up.gif' border=0></a>
<a href='T221008b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>