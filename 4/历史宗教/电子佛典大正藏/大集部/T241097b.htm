<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1494 佛說淨業障經 1097b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1494 佛說淨業障經</font> <font face='Arial'>(卷1)</font> <font face='Arial'>T24, p1097b</h2></font><hr>
<span class='old'>
</a><a name="1097a28" id="1097a28">妙勝淨佛土故</a><a name="1097a29" id="1097a29"><p>爾時世尊復告阿難。譬如日光所至之處破</span><a name="1097b01" id="1097b01">眾闇冥。如是阿難。若有眾生得聞此經。當</a><a name="1097b02" id="1097b02">知是處有大照明。能令眾生於一切法得無</a><a name="1097b03" id="1097b03">障礙。爾時阿難前白佛言。世尊。云何眾生</a><a name="1097b04" id="1097b04">於一切法得無障礙。佛言。且止阿難。何用</a><a name="1097b05" id="1097b05">問此。如是事為如來若說障與無障諸天世</a><a name="1097b06" id="1097b06">人皆當驚疑。爾時文殊師利法王子白佛言。</a><a name="1097b07" id="1097b07">世尊。願說障礙不障礙法。諸菩薩聞。能於</a><a name="1097b08" id="1097b08">後時五濁惡世。於諸世法不生染著。佛告文</a><a name="1097b09" id="1097b09">殊師利。夫障礙者。貪欲是障礙。瞋恚是障</a><a name="1097b10" id="1097b10">礙。愚癡是障礙。布施是障礙。持戒是障礙。</a><a name="1097b11" id="1097b11">忍辱是障礙。精進是障礙。禪定是障礙。智慧</a><a name="1097b12" id="1097b12">是障礙。佛想是障礙。法想是障礙。僧想是障</a><a name="1097b13" id="1097b13">礙。空想是障礙。無相想是障礙。無作想</a><a name="1097b14" id="1097b14">是障礙。無行想是障礙。不生想是障礙。文殊</a><a name="1097b15" id="1097b15">師利。取要言之。若於諸法有縛有解。當知如</a><a name="1097b16" id="1097b16">是皆是障礙。爾時文殊師利法王子白佛言。</a><a name="1097b17" id="1097b17">世尊。云何布施持戒忍辱精進禪定智慧是</a><a name="1097b18" id="1097b18">障礙法。佛告文殊師利法王子。一切諸法性</a><a name="1097b19" id="1097b19">無障礙。而諸凡夫愚小無智自生分別。於布</a><a name="1097b20" id="1097b20">施持戒忍辱精進禪定智慧而作障礙。所以</a><a name="1097b21" id="1097b21">者何。文殊師利。凡愚之人行布施時。於慳</a><a name="1097b22" id="1097b22">眾生不生恭敬。以不恭敬便生瞋心。以瞋心</a><a name="1097b23" id="1097b23">故墮大地獄。身自持戒。見犯戒者而生輕慢。</a><a name="1097b24" id="1097b24">說其過惡令他聞之生不恭敬。以不恭敬故</a><a name="1097b25" id="1097b25">墮於惡趣。自修忍辱。以忍辱故而生高心。</a><a name="1097b26" id="1097b26">我是忍辱餘人麤惡。以是忍故而生放逸。當</a><a name="1097b27" id="1097b27">知即是眾罪之本。自行精進。於懈怠者生</a><a name="1097b28" id="1097b28">如是念。如此愚人不應食他信施供養。乃</a><a name="1097b29" id="1097b29">至不應受一飲水。常於己身而起貢高卑下<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241097a.htm'><img src='up.gif' border=0></a>
<a href='T241097c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>