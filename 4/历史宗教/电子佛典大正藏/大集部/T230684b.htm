<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0684b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷11)</font> 故泄精學處第一 說鄙惡語學處第三 <font face='Arial'>T23, p0684b</h2></font><hr>
<span class='old'>
</a><a name="0684a28" id="0684a28">市迦因起。二是僧伽伐尸沙因起。云何名此</a><a name="0684a29" id="0684a29">為鄙惡語。答有自性鄙故。因起鄙故。惡者謂</span><a name="0684b01" id="0684b01">罪過也。謂說婬欲交會之言。如夫妻者。猶如</a><a name="0684b02" id="0684b02">夫婦說非法語。僧伽伐尸沙者。廣如上說</a><a name="0684b03" id="0684b03"><p>此中犯相其事云何。有其九事。謂善說惡說</a><a name="0684b04" id="0684b04">直乞方便乞直問曲問引事讚歎瞋罵。云何</a><a name="0684b05" id="0684b05">善說。若苾芻以染纏心。對堪能女解善惡言</a><a name="0684b06" id="0684b06">作如是說。姊妹。汝三瘡門。實是善好形狀可</a><a name="0684b07" id="0684b07">愛。若與葉婆合說之時。得僧伽伐尸沙。若不</a><a name="0684b08" id="0684b08">與葉婆合說者。得窣吐羅底也。是名善說。云</a><a name="0684b09" id="0684b09">何惡說。若苾芻以染纏心。對堪能女解善惡</a><a name="0684b10" id="0684b10">言作如是說。姊妹。汝三瘡門。實是不好形</a><a name="0684b11" id="0684b11">狀可惡。若與葉婆合說之時。得僧伽伐尸沙。</a><a name="0684b12" id="0684b12">若不與葉婆合者。得窣吐羅底也。是名惡說</a><a name="0684b13" id="0684b13">(葉婆者正目西方說男女交合不軌之言若准此方音者言多鄙媟又復方音隨處不定故存本字然西方教授說此言</a><a name="0684b14" id="0684b14">時亦不全道以鄙惡故但云葉字婆字耳)云何直乞。謂若苾芻乃至作</a><a name="0684b15" id="0684b15">如是語。姊妹來。共我作如是如是事。若與葉</a><a name="0684b16" id="0684b16">婆合說之時。得僧伽伐尸沙。若不合說。得窣</a><a name="0684b17" id="0684b17">吐羅底也。是名直乞。云何方便乞。廣說如前。</a><a name="0684b18" id="0684b18">乃至作如是語。姊妹。若有女人共男子作如</a><a name="0684b19" id="0684b19">是事。此女必為男所愛重。汝若共我作如是</a><a name="0684b20" id="0684b20">事。我今亦當憐愛於汝。若與葉婆合說。得僧</a><a name="0684b21" id="0684b21">伽伐尸沙。若不合說。得窣吐羅底也。是名方</a><a name="0684b22" id="0684b22">便乞。云何直問。廣說如前。乃至作如是語。</a><a name="0684b23" id="0684b23">姊妹。若有男子共女人作如是事。此男子必</a><a name="0684b24" id="0684b24">為女人之所愛念。我今共汝作如是事。汝能</a><a name="0684b25" id="0684b25">於我生憐愛不。餘並同前。云何曲問。廣說如</a><a name="0684b26" id="0684b26">前。乃至作如是語。姊妹。若有女人共男子作</a><a name="0684b27" id="0684b27">如是事。此女人必為男子所愛。我今愛汝汝</a><a name="0684b28" id="0684b28">於我處能作如是事不。餘並同前。云何引事。</a><a name="0684b29" id="0684b29">廣說如前。乃至作如是語。姊妹。我先曾於某<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230684a.htm'><img src='up.gif' border=0></a>
<a href='T230684c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>