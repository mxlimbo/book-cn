<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0314c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷23)</font> 第三門第四子攝頌之餘 <font face='Arial'>T24, p0314c</h2></font><hr>
<span class='old'>
</a><a name="0314b28" id="0314b28">急走歸國。工人聞教並依言作。遂令大象至</a><a name="0314b29" id="0314b29">憍閃毘不遠而住是時。牧牛羊人及諸雜役</span><a name="0314c01" id="0314c01">者。見象奇絕咸共觀望。有說此象從山林來。</a><a name="0314c02" id="0314c02">復云此是猛光王所失大象遠來至此。有來</a><a name="0314c03" id="0314c03">白王說其所以。比聞猛光王有葦山大象世</a><a name="0314c04" id="0314c04">所超絕。由王福力自來至此。遠近都會有千</a><a name="0314c05" id="0314c05">億人皆來瞻視。王聞是已極生大喜。告瑜健</a><a name="0314c06" id="0314c06">那曰。可即鳴鼓遍告皇都。共整四兵多持罥</a><a name="0314c07" id="0314c07">索。領諸人眾共出城闉。看縛大象。臣依王</a><a name="0314c08" id="0314c08">教次第皆為。扈從雲屯俱集坰野。時象內人</a><a name="0314c09" id="0314c09">見王兵至。遂便卻走。大臣奏曰。於縛象事</a><a name="0314c10" id="0314c10">王先善知。作何誘引得令相近。王曰。四兵且</a><a name="0314c11" id="0314c11">退我獨往看。于時眾退唯王獨行。并將妙響</a><a name="0314c12" id="0314c12">琵琶自隨而進。其象內人見王獨來。即便住</a><a name="0314c13" id="0314c13">象。王至象所。諸人便出捉王入象。遂動機關</a><a name="0314c14" id="0314c14">猶如疾風還歸本國。時出光王既被收執。有</a><a name="0314c15" id="0314c15">大兵眾俱發大聲。王被賊捉。王被賊捉。遂多</a><a name="0314c16" id="0314c16">加兵趁至國界。大臣告曰。既至他境。無宜</a><a name="0314c17" id="0314c17">更入並可還歸。王既被將別思方便</a><a name="0314c18" id="0314c18"><p>時出光王被他所執。至嗢逝尼城。增養大臣</a><a name="0314c19" id="0314c19">將出光王至猛光王所。白言。大王。此是出光</a><a name="0314c20" id="0314c20">王王見欣喜。椎鍾鳴鼓人眾雲奔。巨億百千</a><a name="0314c21" id="0314c21">衢路闐噎。王敕增養曰。可依國法棄彼出光。</a><a name="0314c22" id="0314c22">臣曰。此出光王。於調象法善知其妙。王若殺</a><a name="0314c23" id="0314c23">者此法墮滅。且復令人就其受學。解盡妙術</a><a name="0314c24" id="0314c24">除棄不難。王曰。若如是者。卿可自學。答曰。</a><a name="0314c25" id="0314c25">此即便是受學大師。如何當害。既有斯事與</a><a name="0314c26" id="0314c26">世相違。王曰。誰堪就學。答言。王女天授稟性</a><a name="0314c27" id="0314c27">勤策明識通達。人皆共知。令彼就學當盡其</a><a name="0314c28" id="0314c28">妙。王然其計即語女曰。有一丈夫具十八種</a><a name="0314c29" id="0314c29">惡相。彼人善解調象文書。以幔隔障汝可就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240314b.htm'><img src='up.gif' border=0></a>
<a href='T240315a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>