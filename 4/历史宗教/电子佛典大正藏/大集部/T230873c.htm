<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0873c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷45)</font> 九十波逸底迦法 入王宮門學處第八十二之一 <font face='Arial'>T23, p0873c</h2></font><hr>
<span class='old'>
</a><a name="0873b28" id="0873b28">迦</a><a name="0873b29" id="0873b29"><p>如是世尊在王舍城竹林園中。為諸苾芻制</span><a name="0873c01" id="0873c01">學處已。告諸苾芻曰。贍部洲內有二大城。一</a><a name="0873c02" id="0873c02">名花子。二名勝音。此之二城互有衰盛。若花</a><a name="0873c03" id="0873c03">子城盛則勝音城衰。若勝音城盛則花子城</a><a name="0873c04" id="0873c04">衰。時勝音城人民富盛。有王御世。名曰仙道。</a><a name="0873c05" id="0873c05">正法治人國土豐樂。無諸戰陣亦無病苦。龍</a><a name="0873c06" id="0873c06">王歡喜五穀熟成。廣說如上。彼王夫人名曰</a><a name="0873c07" id="0873c07">月光顏容姝特眾所愛敬。王之太子名曰頂</a><a name="0873c08" id="0873c08">髻有二大臣。一名利益。二名除患。時摩揭</a><a name="0873c09" id="0873c09">陀國王舍城王名曰影勝。以法理人國無災</a><a name="0873c10" id="0873c10">患。如餘廣說夫人名勝身。儀貌超絕國內無</a><a name="0873c11" id="0873c11">比。王之太子名未生怨。有一大臣。名曰行雨。</a><a name="0873c12" id="0873c12">是大婆羅門種高勝貴族。爾時仙道大王曾</a><a name="0873c13" id="0873c13">於一時朝集大會。告眾人曰。頗有餘國豐樂</a><a name="0873c14" id="0873c14">熾盛與我國相似不。時彼眾中有摩揭陀國</a><a name="0873c15" id="0873c15">興易之人。作如是語。大王於此東方有摩揭</a><a name="0873c16" id="0873c16">陀國王舍大城。王名影勝。彼國豐樂與王相</a><a name="0873c17" id="0873c17">似。時仙道王聞此語已。於影勝王生愛念心。</a><a name="0873c18" id="0873c18">問大臣曰。彼王國內何所乏耶。答曰彼處無</a><a name="0873c19" id="0873c19">寶。王曰喚別寶人簡取好者。便以妙寶盛滿</a><a name="0873c20" id="0873c20">金篋并王敕書。遣使送往摩揭與影勝王語</a><a name="0873c21" id="0873c21">使者曰。當報彼王。從今已往王可共我為敵</a><a name="0873c22" id="0873c22">國知識。必有所須我當為辦。使持王信到王</a><a name="0873c23" id="0873c23">舍城影勝王所。奉書具白。王既覽書并開國</a><a name="0873c24" id="0873c24">信。生大歡喜。王曰彼之國中何所乏少。諸人</a><a name="0873c25" id="0873c25">答曰。彼無好疊。時王即以摩揭陀國所出上</a><a name="0873c26" id="0873c26">疊。盛滿箱篋准如上事。報仙道王并致書曰。</a><a name="0873c27" id="0873c27">敬覽來信并受國珍。未面相親深慚遠意。彼</a><a name="0873c28" id="0873c28">有須者我當為辦。使持王信到勝音城。即以</a><a name="0873c29" id="0873c29">書及國信奉仙道王。王見慶喜問使者曰。王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230873b.htm'><img src='up.gif' border=0></a>
<a href='T230874a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>