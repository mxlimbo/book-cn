<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1465 舍利弗問經 0901a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1465 舍利弗問經</font> <font face='Arial'>(卷1)</font> <font face='Arial'>T24, p0901a</h2></font><hr>
<span class='old'>
</a><a name="0900c28" id="0900c28">誦者亦復如是。多智慧人能取能捨。諸愚癡</a><a name="0900c29" id="0900c29">人不能分別。舍利弗言。如來先云。若寒國土。</span><a name="0901a01" id="0901a01">聽諸比丘身著俗服及覆頭首。迦那比丘行</a><a name="0901a02" id="0901a02">大林聚落。值天大寒鳥獸死盡。村人與其俗</a><a name="0901a03" id="0901a03">衣。世尊令其懺悔何耶。佛言。聽著染色置在</a><a name="0901a04" id="0901a04">衣埵捸C舍利弗言。云何世尊常言。諸比丘不</a><a name="0901a05" id="0901a05">得以缽布地。當擎以淨物。若無淨物。當以草</a><a name="0901a06" id="0901a06">葉木葉。君輸柯比丘。與其眷屬受日難王請。</a><a name="0901a07" id="0901a07">行淨板擎缽。云何世尊。而罵之言。是惡魔行</a><a name="0901a08" id="0901a08">非行法者。我言以清淨物不受染。若淨無者。</a><a name="0901a09" id="0901a09">乃用草木之葉。一用即棄。不得用木皮木肉。</a><a name="0901a10" id="0901a10">以其體中本有膠故。若膠若漆。以受塵故若</a><a name="0901a11" id="0901a11">已枯燥。本是有故。濕熱更流故。舍利弗白佛</a><a name="0901a12" id="0901a12">言。世尊。云何聽諸比丘受施主請食及僧家</a><a name="0901a13" id="0901a13">常食。云何蘭若提比丘。受無畏長者。請食如</a><a name="0901a14" id="0901a14">來罵云。是土木人。不應食人食也。佛言。以破</a><a name="0901a15" id="0901a15">壞威儀行食之。時但以眼視不以手受。外道</a><a name="0901a16" id="0901a16">梵志尚知受取。況我弟子而不受食。何況於</a><a name="0901a17" id="0901a17">食。一切諸物不得不受。唯除生寶及施女人。</a><a name="0901a18" id="0901a18">若作法者。猶應授與體上之衣。若貯金器受</a><a name="0901a19" id="0901a19">則判施。舍利弗白佛言。云何世尊。說遮道</a><a name="0901a20" id="0901a20">法不得飲酒。如葶藶子。是名破戒開放逸門。</a><a name="0901a21" id="0901a21">云何迦蘭陀竹園精舍。有一比丘疾病。經年</a><a name="0901a22" id="0901a22">危篤將死。時優波離問言。汝須何藥。我為</a><a name="0901a23" id="0901a23">汝覓。天上人間乃至十方。是所應用我皆為</a><a name="0901a24" id="0901a24">取。答曰。我所須藥是違毘尼故。我不覓以至</a><a name="0901a25" id="0901a25">於此。寧盡身命無容犯律。優波離言。汝藥是</a><a name="0901a26" id="0901a26">何。答曰。師言須酒五升。優波離曰。若為病開</a><a name="0901a27" id="0901a27">如來所許。為乞得酒。服已消差。差已懷慚。猶</a><a name="0901a28" id="0901a28">謂犯律。往至佛所慇懃悔過。佛為說法。聞</a><a name="0901a29" id="0901a29">已歡喜得羅漢道。佛言。酒有多失開放逸門。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240900c.htm'><img src='up.gif' border=0></a>
<a href='T240901b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>