<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0599b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷13)</font> <font face='Arial'>T24, p0599b</h2></font><hr>
<span class='old'>
</a><a name="0599a28" id="0599a28">梵行者。若但合掌。或復低頭。或口云畔睇。若</a><a name="0599a29" id="0599a29">知他身有穢觸而為禮敬。或自身有穢觸而</span><a name="0599b01" id="0599b01">禮他者。俱得惡作。有二種穢觸。一食竟未澡</a><a name="0599b02" id="0599b02">漱時觸。二便利未洗淨時觸。出家苾芻不</a><a name="0599b03" id="0599b03">應懷恨。設有嫌隙者。小近大時即須唱畔睇</a><a name="0599b04" id="0599b04">而禮拜。大者見禮即云願無病惱。如兩不言</a><a name="0599b05" id="0599b05">者。俱得惡作。若大苾芻懷恨而死。墮毒蛇中。</a><a name="0599b06" id="0599b06">小欲懺時。應念宿形而行敬法。若唯著下裙</a><a name="0599b07" id="0599b07">無上衣者。不合禮他。亦不受禮。違而行者。俱</a><a name="0599b08" id="0599b08">惡作罪。大者啑時。小云畔睇。小者若啑。大云</a><a name="0599b09" id="0599b09">阿路祇。若不言者。俱得惡作。然不應云願</a><a name="0599b10" id="0599b10">得長命。若俗老母及莫訶羅。願長壽者道時</a><a name="0599b11" id="0599b11">無犯。闇中禮拜不應至地。口云畔睇。即是致</a><a name="0599b12" id="0599b12">敬已。辯出家受具禮敬法式。其攝受門徒共</a><a name="0599b13" id="0599b13">相依止。今次應說。既近圓竟。滿十夏已來在</a><a name="0599b14" id="0599b14">親教師邊。受學律藏及餘經論等。若親教師</a><a name="0599b15" id="0599b15">有緣不及自教者。應令別仗明德可委付人。</a><a name="0599b16" id="0599b16">依之而住。次明受依止法。凡欲受依止時。當</a><a name="0599b17" id="0599b17">觀彼人性行溫恭。有慚有愧。是可信用。於諸</a><a name="0599b18" id="0599b18">善品樂修習者。應攝受之。請依止時應整衣</a><a name="0599b19" id="0599b19">一肩。禮敬訖以兩手按彼雙足。作如是說。大</a><a name="0599b20" id="0599b20">德存念。我某甲今請大德為依止。願大德為</a><a name="0599b21" id="0599b21">我作依止。我依大德故得安隱住。如是三說。</a><a name="0599b22" id="0599b22">師云爾。弟子云善。或云極好。若無依止師。不</a><a name="0599b23" id="0599b23">應輒向餘處人間慢行。若滿五夏五法明解。</a><a name="0599b24" id="0599b24">識犯非犯知重知輕。別解脫經善知通塞。得</a><a name="0599b25" id="0599b25">離本師及依止師。遊方習業所到之處。經二</a><a name="0599b26" id="0599b26">三日且自停息。次當觀察。誰可為師。應就依</a><a name="0599b27" id="0599b27">止。若無依止不應停住。設阿羅漢亦須依止。</a><a name="0599b28" id="0599b28">況復異生。若所到處五夜已來。覓依止師。</a><a name="0599b29" id="0599b29">求心不息者。現前利物應與其分。異此不應。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240599a.htm'><img src='up.gif' border=0></a>
<a href='T240599c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>