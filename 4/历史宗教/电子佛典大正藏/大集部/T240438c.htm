<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0438c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷6)</font> <font face='Arial'>T24, p0438c</h2></font><hr>
<span class='old'>
</a><a name="0438b28" id="0438b28">應作。若是皇后應作。若是太子及以大臣。并</a><a name="0438b29" id="0438b29">諸將帥群寮人庶。所合作事。各依職位而悉</span><a name="0438c01" id="0438c01">應作。世尊乃是無上法王。唯願世尊。應合免</a><a name="0438c02" id="0438c02">者放免其事。慈愍故。世尊是時默然許可。時</a><a name="0438c03" id="0438c03">勝光王從座而去。爾時世尊告諸苾芻。汝等</a><a name="0438c04" id="0438c04">當知。我今聽許。應合免者。不應差作知僧事</a><a name="0438c05" id="0438c05">人。時諸苾芻。不知誰是合免之人。世尊告曰。</a><a name="0438c06" id="0438c06">解經解律解論者。此等應免。時六眾苾芻纔</a><a name="0438c07" id="0438c07">讀誦得兩三品經。遂便自說。我是持經者。我</a><a name="0438c08" id="0438c08">亦合免知僧事人。以緣白佛。佛言。遍持經部</a><a name="0438c09" id="0438c09">方免知事。復有但持一兩波羅市迦。遂便自</a><a name="0438c10" id="0438c10">說。我是持律者亦應免我。世尊告曰。遍持律</a><a name="0438c11" id="0438c11">部方免知事。復有唯讀一二小論。遂便自說。</a><a name="0438c12" id="0438c12">我是持論者亦應放我。世尊告曰。總持論部</a><a name="0438c13" id="0438c13">方免眾使</a><a name="0438c14" id="0438c14"><p>緣處同前。時憍薩羅國勝光王邊隅反叛。王</a><a name="0438c15" id="0438c15">令一將持兵討罰。遂被他敗振旅而歸。如是</a><a name="0438c16" id="0438c16">至三被降歸國。時執政大臣遂白王曰。賊兵</a><a name="0438c17" id="0438c17">強盛軍將無功。自非大王親臨討罰。無由降</a><a name="0438c18" id="0438c18">伏。時勝光王擊鼓宣令。遍告諸人。但於國內</a><a name="0438c19" id="0438c19">解執刀者。咸可從征。時王親自嚴整四兵罰</a><a name="0438c20" id="0438c20">彼不臣。固守而住。其城恃險卒難降伏。是時</a><a name="0438c21" id="0438c21">大臣復白王曰。給孤獨長者有大福德天神</a><a name="0438c22" id="0438c22">擁護。彼若來者此或歸降。時王遣使告長者</a><a name="0438c23" id="0438c23">曰。我有少緣要欲相見。長者承命即詣王軍。</a><a name="0438c24" id="0438c24">時彼賊徒尚未降伏。既歷多時。王問長者。仁</a><a name="0438c25" id="0438c25">不有心念居家不。即白王曰。我實無心緣彼</a><a name="0438c26" id="0438c26">家室。但有私心願見僧眾。時勝光王敕留守</a><a name="0438c27" id="0438c27">曰。在彼聖眾不應與教。方便遣來我欲相見。</a><a name="0438c28" id="0438c28">留守大臣見王教已。便作是念。我今云何</a><a name="0438c29" id="0438c29">不與其教。令阿離耶得詣王處。時有老臣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240438b.htm'><img src='up.gif' border=0></a>
<a href='T240439a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>