<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0216c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷3)</font> 火生長者之餘 <font face='Arial'>T24, p0216c</h2></font><hr>
<span class='old'>
</a><a name="0216b28" id="0216b28">出惡語曰。隨我家中現有香木。令王并母一</a><a name="0216b29" id="0216b29">處梵燒。次於他日王故懷憂。諸臣重問王同</span><a name="0216c01" id="0216c01">前答。臣曰願勿懷憂我作方便。令彼設供不</a><a name="0216c02" id="0216c02">及大王。王設供日。諸臣即便於其城內。除</a><a name="0216c03" id="0216c03">去瓦礫掃拭街衢。遍灑香湯燒香普馥。幢幡</a><a name="0216c04" id="0216c04">繒蓋處處皆懸。散以名花無不充布。莊嚴可</a><a name="0216c05" id="0216c05">愛如歡喜園。次造食堂宏壯雅麗。復安食座</a><a name="0216c06" id="0216c06">眾寶嚴儀。於其座上覆以繒綵。塗香末香在</a><a name="0216c07" id="0216c07">處塗拭。上饌細軟如天甘露。種種滋味超世</a><a name="0216c08" id="0216c08">珍羞。敬奉佛僧盡心供養。時諸大臣共白王</a><a name="0216c09" id="0216c09">曰。我等隨力共作如是。嚴飾城隍辦其盛</a><a name="0216c10" id="0216c10">饌。王今宜可發起歡心。王自親觀極生希有。</a><a name="0216c11" id="0216c11">即命使者詣世尊處。白言食辦願佛知時。佛</a><a name="0216c12" id="0216c12">及大眾各持衣缽。至彼王宮詣設食處。就座</a><a name="0216c13" id="0216c13">而坐。其王遂令灌頂大象。持百支傘蓋佛</a><a name="0216c14" id="0216c14">世尊。自餘諸象各持一蓋。以蓋苾芻。國大夫</a><a name="0216c15" id="0216c15">人親持寶扇。為佛招涼。自餘內人扇苾芻眾。</a><a name="0216c16" id="0216c16">王及大臣親持供養。奉佛及僧廣如上說。時</a><a name="0216c17" id="0216c17">天分長者遂告家人曰。汝今可詣王設供處。</a><a name="0216c18" id="0216c18">竊觀飲食麤細如何。使者既至觀其盛饌。遂</a><a name="0216c19" id="0216c19">乃忘歸。第二第三使皆不返。是時長者親自</a><a name="0216c20" id="0216c20">往觀。見彼盛設深歎希有。便作是念。此諸妙</a><a name="0216c21" id="0216c21">供力辦可成。象及宮人我何能得。作是念已</a><a name="0216c22" id="0216c22">便還本居。告守門人曰。汝若見有乞人來至。</a><a name="0216c23" id="0216c23">須者皆與勿令輒入。長者入室懷憂而住。時</a><a name="0216c24" id="0216c24">天帝釋。常以天眼觀察世間。見天分長者室</a><a name="0216c25" id="0216c25">內懷憂。察知彼心便作是念。世間福田佛為</a><a name="0216c26" id="0216c26">第一。作大施主天分為先。我今宜應共彼相</a><a name="0216c27" id="0216c27">助。即自化作婆羅門像。至長者門。告守門人</a><a name="0216c28" id="0216c28">曰。汝今宜往白大長者。有憍尸迦種大婆</a><a name="0216c29" id="0216c29">羅門。今在門外須欲相見。門人告曰。長者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240216b.htm'><img src='up.gif' border=0></a>
<a href='T240217a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>