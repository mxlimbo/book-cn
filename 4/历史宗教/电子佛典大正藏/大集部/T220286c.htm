<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0286c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0286c</h2></font><hr>
<span class='old'>
</a><a name="0286b27" id="0286b27">長老實自用戾語。諸比丘如法如律教。不</a><a name="0286b28" id="0286b28">受其語。屏處三諫。多人中三諫。猶故不受耶。</span><a name="0286c01" id="0286c01">答言。實爾。即復僧中諫言。長老莫自用意。諸</a><a name="0286c02" id="0286c02">比丘如法如律教。乃至展轉相教。得善法增</a><a name="0286c03" id="0286c03">長故。今僧慈心諫汝。饒益故。當受僧語捨</a><a name="0286c04" id="0286c04">此事。僧一諫已過。二諫在。若不止者至第</a><a name="0286c05" id="0286c05">二第三諫捨者善。不捨者。僧伽婆尸沙僧伽</a><a name="0286c06" id="0286c06">婆尸沙者。如上說若比丘於屏處三諫。若</a><a name="0286c07" id="0286c07">多人中三諫時不止者。諫諫犯越比尼罪。僧</a><a name="0286c08" id="0286c08">中諫時。初諫時未竟越比尼罪。羯磨說竟。</a><a name="0286c09" id="0286c09">偷蘭罪。第二羯磨未竟。越比尼罪。說竟偷</a><a name="0286c10" id="0286c10">蘭罪。若第三羯磨未竟。偷蘭罪。說竟僧伽</a><a name="0286c11" id="0286c11">婆尸沙。僧伽婆尸沙罪。起已屏處諫。乃至僧</a><a name="0286c12" id="0286c12">中一切越比尼罪。一切偷蘭罪。皆合成一僧</a><a name="0286c13" id="0286c13">伽婆尸沙。中間止者。隨止處治罪是故世尊</a><a name="0286c14" id="0286c14">說。若比丘自用戾語。乃至三諫不捨者。僧</a><a name="0286c15" id="0286c15">伽婆尸沙(十二戒竟)</a><a name="0286c16" id="0286c16"><p>佛住舍衛城。廣說如上。時六群比丘於迦尸</a><a name="0286c17" id="0286c17">黑山聚落。作諸非威儀事。身非威儀。口非威</a><a name="0286c18" id="0286c18">儀。身口非威儀。身非威儀者。若走來走去。跳</a><a name="0286c19" id="0286c19">行跳躑。倒行匍匐。扣盆戲笑。遞相擔負。作</a><a name="0286c20" id="0286c20">如是比種種身戲。口非威儀者。作象鳴駝</a><a name="0286c21" id="0286c21">鳴。牛鳴羊鳴。長聲短聲。或相唃耳。作如是比</a><a name="0286c22" id="0286c22">種種音聲戲笑身口非威儀者。令身斑駮半</a><a name="0286c23" id="0286c23">邊白。塗面令黑。染髮令白拍鼓彈琴擊節舞</a><a name="0286c24" id="0286c24">戲。時諸優婆塞來詣比丘。欲禮拜聽法。見如</a><a name="0286c25" id="0286c25">是事。心生不喜。便作是言。阿闍梨。沙門之</a><a name="0286c26" id="0286c26">法所為善行。當令不信者信。信者增信。而</a><a name="0286c27" id="0286c27">今所為悉皆非法。更令不信增長。信者心壞。</a><a name="0286c28" id="0286c28">六群比丘即瞋恚言。汝為我師。為我和尚。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220286b.htm'><img src='up.gif' border=0></a>
<a href='T220287a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>