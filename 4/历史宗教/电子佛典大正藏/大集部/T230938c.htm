<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0938c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷6)</font> 雜亂住學處第十五 <font face='Arial'>T23, p0938c</h2></font><hr>
<span class='old'>
</a><a name="0938b28" id="0938b28">諸苾芻尼以緣白苾芻。苾芻白佛。佛以此緣。</a><a name="0938b29" id="0938b29">同前集尼問實訶責。乃至制其學處應如</span><a name="0938c01" id="0938c01">是說</a><a name="0938c02" id="0938c02"><p>若復苾芻尼。共餘苾芻尼雜亂而住。掉舉戲</a><a name="0938c03" id="0938c03">笑。諸苾芻尼語是苾芻尼言。姊妹。莫雜亂住</a><a name="0938c04" id="0938c04">掉舉戲笑。汝雜亂住時。令善法衰損不得增</a><a name="0938c05" id="0938c05">益。應可別住。別住之時。令善法增益不復衰</a><a name="0938c06" id="0938c06">損。諸苾芻尼如是諫時捨者善。若不捨者。應</a><a name="0938c07" id="0938c07">可再三慇懃正諫。隨教應詰令捨是事。捨者</a><a name="0938c08" id="0938c08">善。若不捨者僧伽伐尸沙。尼謂可愛隨愛。或</a><a name="0938c09" id="0938c09">復餘尼。雜亂而住者。謂不別住。掉舉戲笑者。</a><a name="0938c10" id="0938c10">縱逸身心高聲談笑。諸苾芻尼語者。謂此法</a><a name="0938c11" id="0938c11">中尼。謂是別諫如教廣說。捨者善。若不捨</a><a name="0938c12" id="0938c12">者應可三諫白四羯磨乃至廣說漪伽伐尸沙</a><a name="0938c13" id="0938c13">者。事如前說</a><a name="0938c14" id="0938c14"><p>此中犯相其事云何。若苾芻尼別諫之時事</a><a name="0938c15" id="0938c15">不捨者。皆得惡作。若作白四羯磨如法如律</a><a name="0938c16" id="0938c16">如佛所教諫誨之時。捨者善。若不捨者白了</a><a name="0938c17" id="0938c17">之時得窣吐羅底也罪。作初番了時得罪同</a><a name="0938c18" id="0938c18">前。若第二番了時亦得前罪。若第三番羯磨</a><a name="0938c19" id="0938c19">結了之時而不捨者得僧伽伐尸沙。若作非</a><a name="0938c20" id="0938c20">法而眾和合。若作如法而眾不和合若作似</a><a name="0938c21" id="0938c21">法而眾和合。若作似法而眾不和合。若不如</a><a name="0938c22" id="0938c22">法如律如佛所教而秉法者。並皆無犯。時彼</a><a name="0938c23" id="0938c23">苾芻尼。若於座上告大眾言。大德。我苾芻尼</a><a name="0938c24" id="0938c24">某甲。犯僧伽伐尸沙罪者善若不說者。乃至</a><a name="0938c25" id="0938c25">其罪未如法說悔以來。若復共餘苾芻尼。作</a><a name="0938c26" id="0938c26">白羯磨乃至白四法。一一皆得惡作罪。又無</a><a name="0938c27" id="0938c27">犯者。最初犯人。或癡狂心亂痛惱所纏</a><a name="0938c28" id="0938c28"><p><b>　　<A NAME="n684"></A>勸莫獨住學處第十六</b></a><a name="0938c29" id="0938c29"><p>緣處同前。時可愛隨愛苾芻尼雜亂而住。僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230938b.htm'><img src='up.gif' border=0></a>
<a href='T230939a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>