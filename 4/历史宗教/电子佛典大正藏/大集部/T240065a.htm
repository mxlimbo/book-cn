<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0065a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷14)</font> 尾施縛多羅緣 <font face='Arial'>T24, p0065a</h2></font><hr>
<span class='old'>
</a><a name="0064c28" id="0064c28">城有王。名曰尾施婆蜜多。正紹王位。以法化</a><a name="0064c29" id="0064c29">世。其國人民。豐樂安隱。無諸詐偽。賊盜疾</span><a name="0065a01" id="0065a01">疫。牛羊稻蔗。在處充滿。其王正信。能利自</a><a name="0065a02" id="0065a02">他。愛念國人。慈心相向。後於異時。共妃遊</a><a name="0065a03" id="0065a03">戲。歡娛未久。遂即有娠。十月滿已。誕生一</a><a name="0065a04" id="0065a04">子。形貌端嚴。眾相具足。人所喜見。作生日</a><a name="0065a05" id="0065a05">會。為立名號。共相議曰。此是尾施縛蜜多王</a><a name="0065a06" id="0065a06">子。應與名曰尾施縛多羅。授八乳母。廣如餘</a><a name="0065a07" id="0065a07">說。如蓮在水。速時長大。即令入學。曆數算</a><a name="0065a08" id="0065a08">計。工巧伎藝。王法之事。及以調馬。種種相</a><a name="0065a09" id="0065a09">法等。悉皆成就。廣如餘說。爾時王子性懷賢</a><a name="0065a10" id="0065a10">善。真實淨心。自利利他。心常慈愍。愛念世</a><a name="0065a11" id="0065a11">人。能行一切無餘之施。既聞常施。心無間斷。</a><a name="0065a12" id="0065a12">不問遠近。貧乏之人。皆來求乞。索者施與。皆</a><a name="0065a13" id="0065a13">令心足。然而菩薩復於後時。欲出觀望遊戲</a><a name="0065a14" id="0065a14">園林。七寶瓔珞莊嚴其體。又身被鹿皮。乘騎</a><a name="0065a15" id="0065a15">輦輿。擊大鼓樂。速趁而行。欲入苑中。時有一</a><a name="0065a16" id="0065a16">婆羅門。讚王子曰。剎利童子。大勝威力。即</a><a name="0065a17" id="0065a17">說漏曰</a><a name="0065a18" id="0065a18"><p class='lg'>　　無量人眾集　　　仁有大名聞</a><br><a name="0065a19" id="0065a19">　　此輦應行施　　　施與堪施人　</p></a><a name="0065a20" id="0065a20"><p>爾時王子。心生歡喜。速疾而下。以此寶輦。施</a><a name="0065a21" id="0065a21">彼婆羅門。式漏曰</a><a name="0065a22" id="0065a22"><p class='lg'>　　我本捨此輦　　　歡喜而能施</a><br><a name="0065a23" id="0065a23">　　願我捨三界　　　速證妙菩提　</p></a><a name="0065a24" id="0065a24"><p>復於異時。王子出城。遊行園苑。以寶莊嚴白</a><a name="0065a25" id="0065a25">象。如白蓮華。亦如雪山象。有種上相。亦如</a><a name="0065a26" id="0065a26">帝釋之象。以自相好而嚴其質。功德顯現。</a><a name="0065a27" id="0065a27">其象日日增長。於諸象中。而為最勝。太子共</a><a name="0065a28" id="0065a28">諸親友眷屬圍遶。亦如眾星而圓明月。三春</a><a name="0065a29" id="0065a29">屆節。百卉敷榮。茂林清池。花鳥交映。孔雀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240064c.htm'><img src='up.gif' border=0></a>
<a href='T240065b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>