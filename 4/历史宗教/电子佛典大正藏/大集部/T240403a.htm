<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0403a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷39)</font> 第八門第十子攝頌涅槃之餘次明五百結集事 <font face='Arial'>T24, p0403a</h2></font><hr>
<span class='old'>
</a><a name="0402c28" id="0402c28">苾芻咸遍觀察。報大迦攝波言。諸方苾芻悉</a><a name="0402c29" id="0402c29">皆來集。唯具壽牛主今未來至。時牛主苾芻</span><a name="0403a01" id="0403a01">在尸利沙宮閑靜而住。大迦攝波告圓滿曰。</a><a name="0403a02" id="0403a02">汝今可詣具壽牛主所居之處。作如是語告</a><a name="0403a03" id="0403a03">牛主言。苾芻僧伽大迦攝波而為上首。令告</a><a name="0403a04" id="0403a04">尊者得無病不。僧伽有事宜可速來。圓滿聞</a><a name="0403a05" id="0403a05">已入甚深定。以其定力於拘尸那城沒。尸利</a><a name="0403a06" id="0403a06">沙宮出。詣尊者前頂禮雙足。白尊者言。苾</a><a name="0403a07" id="0403a07">芻僧伽大迦攝波而為上首。願言無病作如</a><a name="0403a08" id="0403a08">是說。僧伽有事宜當速來。尊者雖離諸欲。</a><a name="0403a09" id="0403a09">仍有愛戀習氣。告圓滿曰善來具壽。將非大</a><a name="0403a10" id="0403a10">師釋迦牟尼如來。為有化緣向他界耶。為</a><a name="0403a11" id="0403a11">諸僧伽有諍事耶。為是如來所轉無上法輪。</a><a name="0403a12" id="0403a12">諸外道等生誹謗耶。又非外道等聚結徒黨。</a><a name="0403a13" id="0403a13">於我如來聲聞弟子為留難耶。不有如來諸</a><a name="0403a14" id="0403a14">弟子等。煩惱增盛相輕賤耶。不有沙門婆羅</a><a name="0403a15" id="0403a15">門違背佛教耶。非諸愚夫將破僧耶。不有惡</a><a name="0403a16" id="0403a16">見之人。將像似法所有文句。惑亂如來真正</a><a name="0403a17" id="0403a17">法耶。不有眾多同梵行者。棄廢讀誦禪思勝</a><a name="0403a18" id="0403a18">業。樂談世俗無益語耶。又復不有心懷疑惑</a><a name="0403a19" id="0403a19">猶豫二途。非法說法法說非法。非律說律律</a><a name="0403a20" id="0403a20">說非律耶。不有諸苾芻為慳貪垢之所擾亂。</a><a name="0403a21" id="0403a21">棄背六種和敬之法。見有客來及同梵行者。</a><a name="0403a22" id="0403a22">不相愛念耶。不有惡性苾芻。令諸信心長</a><a name="0403a23" id="0403a23">者婆羅門等。背佛正法歸外道耶。不有苾芻</a><a name="0403a24" id="0403a24">習行邪命耕田賣買。諂曲事王占相禍福。盡</a><a name="0403a25" id="0403a25">形貯畜不淨財耶。不有苾芻於杜多正行。受</a><a name="0403a26" id="0403a26">下臥具生厭賤耶。不有實非沙門自言沙門。</a><a name="0403a27" id="0403a27">於同梵行所相惱亂耶。然汝圓滿遠來至此。</a><a name="0403a28" id="0403a28">應言大德世尊安隱無事。乃稱迦攝波而為</a><a name="0403a29" id="0403a29">上首者。將非大悲世尊捨諸含識。永入無餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240402c.htm'><img src='up.gif' border=0></a>
<a href='T240403b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>