<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0210a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷1)</font> <font face='Arial'>T24, p0210a</h2></font><hr>
<span class='old'>
</a><a name="0209c28" id="0209c28">會時。共食斯果亦皆充足。王以此林。施</a><a name="0209c29" id="0209c29">僧伽已。時諸苾芻見果小時氣味香美。悉</span><a name="0210a01" id="0210a01">來噉食遂令都盡。有餘國王要須此果。便</a><a name="0210a02" id="0210a02">令使者詣影勝王處。求菴沒羅。彼告使曰。我</a><a name="0210a03" id="0210a03">有果林已施僧眾。汝今可往隨眾乞求。使者</a><a name="0210a04" id="0210a04">往竹林園。是時六眾常在寺門。遞看無闕。時</a><a name="0210a05" id="0210a05">鄔波難陀門所經行。使者既至禮尊者足。白</a><a name="0210a06" id="0210a06">言聖者。我是某國王使。王遣我來求菴沒羅</a><a name="0210a07" id="0210a07">果。仁若有者幸見分張。鄔波難陀報使者曰。</a><a name="0210a08" id="0210a08">汝今可往詣果園所。隨欲多少任意將去。使</a><a name="0210a09" id="0210a09">至林所周遍觀察。唯睹空條竟無一果。遂便</a><a name="0210a10" id="0210a10">還白空林無果。鄔波難陀即將使者共詣林</a><a name="0210a11" id="0210a11">中。遍觀察已。報曰汝可昇此高樹。使者即</a><a name="0210a12" id="0210a12">上。既不見果。又告曰汝向東枝。南西北枝悉</a><a name="0210a13" id="0210a13">皆令上。彼遍昇上竟無所得。遂便下樹問言</a><a name="0210a14" id="0210a14">聖者。豈此樹林今歲無果。報言賢首。猶如往</a><a name="0210a15" id="0210a15">年結子。今歲亦然。若如是者今年風雨令子</a><a name="0210a16" id="0210a16">落耶。答言不爾問曰何無。答曰此果小時我</a><a name="0210a17" id="0210a17">等食盡。時彼使人還至王所。以事具白。王曰</a><a name="0210a18" id="0210a18">善哉。我本期心令聖眾食。彼使悒然辭歸本</a><a name="0210a19" id="0210a19">國。時摩揭陀國。因有大會眾人聚集。問苾</a><a name="0210a20" id="0210a20">芻曰。聖者。何故今年千樹果林咸不結子。答</a><a name="0210a21" id="0210a21">言賢首。非不結實。乃至我等食盡報言聖者。</a><a name="0210a22" id="0210a22">比來此果成熟之時。摩揭陀境所有人眾食</a><a name="0210a23" id="0210a23">皆充足。只由仁等從小食盡。遂令無果斯非</a><a name="0210a24" id="0210a24">善事。答曰此之果林。王不與汝國內諸人但</a><a name="0210a25" id="0210a25">奉僧眾。由是共食斯何過焉。時諸人眾聞是</a><a name="0210a26" id="0210a26">語已。共生嫌恥。沙門釋子尚不知足。況我</a><a name="0210a27" id="0210a27">俗流。苾芻白佛。佛作是念。由其食果有斯過</a><a name="0210a28" id="0210a28">失。故諸苾芻不應食果。若食者得越法罪。如</a><a name="0210a29" id="0210a29">佛所言。不應食果。時有信心長者。將小菴沒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240209c.htm'><img src='up.gif' border=0></a>
<a href='T240210b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>