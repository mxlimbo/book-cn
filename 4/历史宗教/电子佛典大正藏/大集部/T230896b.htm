<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0896b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷49)</font> 九十波逸底迦法 作雨浴衣學處第八十九 <font face='Arial'>T23, p0896b</h2></font><hr>
<span class='old'>
</a><a name="0896a28" id="0896a28">舍佉知佛受已。頂禮佛足奉辭。而去。既至舍</a><a name="0896a29" id="0896a29">已。即於其夜備辦種種上妙飲食。佛於其夜</span><a name="0896b01" id="0896b01">天將曉時。便於東方見多雲起。形如圓缽遍</a><a name="0896b02" id="0896b02">滿虛空。如是之雲能降大雨充滿溝渠。爾時</a><a name="0896b03" id="0896b03">佛告阿難陀曰。汝今宜往告諸苾芻。今此雲</a><a name="0896b04" id="0896b04">起必降洪雨。此雨霑濡有大威力。若洗浴者</a><a name="0896b05" id="0896b05">能除眾病。若諸苾芻樂欲洗者。可於空地隨</a><a name="0896b06" id="0896b06">意洗浴。阿難陀既受教已。具以佛語告諸苾</a><a name="0896b07" id="0896b07">芻。時諸苾芻悉於露地雨中立洗。時毘舍佉</a><a name="0896b08" id="0896b08">母飲食辦已。敷設座具安淨水瓮。令其婢使</a><a name="0896b09" id="0896b09">往逝多林。請佛及僧白言時至。婢到門所覓</a><a name="0896b10" id="0896b10">諸苾芻。時諸苾芻閉門而浴。婢於門隙遙見</a><a name="0896b11" id="0896b11">苾芻露形於寺中浴。便作是念。此中不見苾</a><a name="0896b12" id="0896b12">芻皆是露形外道。即便歸舍白其母曰。我於</a><a name="0896b13" id="0896b13">寺內不見一人是苾芻者。但見露形外道立</a><a name="0896b14" id="0896b14">洗雨中。時毘舍佉便作是念。今日天雨聖眾</a><a name="0896b15" id="0896b15">多在雨中露形而浴。非是外道。便遣餘人往</a><a name="0896b16" id="0896b16">扣門喚。白言聖者。毘舍佉母令白時到。爾</a><a name="0896b17" id="0896b17">時佛與大眾著衣持缽。詣毘舍佉處既坐定</a><a name="0896b18" id="0896b18">已。先行淨水次下美食。種種珍羞無不備</a><a name="0896b19" id="0896b19">具。眾既食了受水齒木。淨澡漱已皆收缽器。</a><a name="0896b20" id="0896b20">時毘舍佉即於佛前以瓶注水。聽說發願竟。</a><a name="0896b21" id="0896b21">前禮佛足白佛言。世尊唯願慈悲許我微願。</a><a name="0896b22" id="0896b22">佛言隨汝所求。欲作何願。毘舍佉曰。我有八</a><a name="0896b23" id="0896b23">願。一者欲施苾芻眾雨浴衣。二者欲施苾芻</a><a name="0896b24" id="0896b24">尼眾雨浴衣。三者客苾芻來先我舍食。四者</a><a name="0896b25" id="0896b25">將行苾芻。當於我舍食已而去。五者有病苾</a><a name="0896b26" id="0896b26">芻我施飲食。六者看病苾芻我亦施食。七者</a><a name="0896b27" id="0896b27">有病苾芻須醫藥者。我當給施。八者常施僧</a><a name="0896b28" id="0896b28">粥。佛告毘舍佉曰。汝以何緣施雨浴衣。答言。</a><a name="0896b29" id="0896b29">大德今日時至。令婢詣門見諸苾芻露形而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230896a.htm'><img src='up.gif' border=0></a>
<a href='T230896c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>