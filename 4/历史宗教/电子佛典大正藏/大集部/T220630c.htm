<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0630c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷10)</font> 三十捨墮法之一 <font face='Arial'>T22, p0630c</h2></font><hr>
<span class='old'>
</a><a name="0630b28" id="0630b28"><p>爾時佛在毘蘭若夏安居。佛告阿難。汝</a><a name="0630b29" id="0630b29">往語毘蘭若婆羅門。我受汝夏安居訖今</span><a name="0630c01" id="0630c01">欲人間慢行。阿難承佛教往至毘蘭若婆</a><a name="0630c02" id="0630c02">羅門所。語婆羅門言。如來語汝。我受汝請</a><a name="0630c03" id="0630c03">夏安居訖。今欲人間慢行。時毘蘭若婆羅門</a><a name="0630c04" id="0630c04">聞世尊如是語。即憶念。我無利無善利。我</a><a name="0630c05" id="0630c05">無得無善得。何以故。我請沙門瞿曇及僧</a><a name="0630c06" id="0630c06">九十日中竟不供養。時毘蘭若婆羅門。與阿</a><a name="0630c07" id="0630c07">難俱往世尊所。禮佛足卻住一面。時世尊</a><a name="0630c08" id="0630c08">漸與毘蘭若婆羅門說微妙法發歡喜心。</a><a name="0630c09" id="0630c09">即白佛言。唯願世尊及比丘僧。於毘蘭若</a><a name="0630c10" id="0630c10">重受我九十日請。佛語婆羅門。我已受汝</a><a name="0630c11" id="0630c11">請夏安居九十日訖。今欲遊行人間。婆羅</a><a name="0630c12" id="0630c12">門重白言。願世尊及僧受我明日請。世尊</a><a name="0630c13" id="0630c13">默然受請。婆羅門見世尊默然受請。即從</a><a name="0630c14" id="0630c14">坐起禮佛足三遶而去。還其家即夜辦</a><a name="0630c15" id="0630c15">具種種好食。明日白佛時到。世尊著衣持</a><a name="0630c16" id="0630c16">缽及比丘僧五百人俱往詣其家。到已就座</a><a name="0630c17" id="0630c17">而坐。時婆羅門行種種好食。飯佛及比丘</a><a name="0630c18" id="0630c18">僧悉令滿足。食訖各自收缽。婆羅門以</a><a name="0630c19" id="0630c19">三衣施佛。諸比丘各施二衣。為夏安居</a><a name="0630c20" id="0630c20">故。時諸比丘不受衣。即語施主言。世尊未</a><a name="0630c21" id="0630c21">聽受夏衣。時諸比丘以此因緣具白世尊。</a><a name="0630c22" id="0630c22">佛告諸比丘。聽受夏衣。時六群比丘聞世</a><a name="0630c23" id="0630c23">尊聽受夏衣。春夏冬一切時常乞衣。安居</a><a name="0630c24" id="0630c24">未竟亦乞衣亦受衣。時跋難陀釋子在一</a><a name="0630c25" id="0630c25">處安居竟。聞異處夏安居比丘大得利養</a><a name="0630c26" id="0630c26">衣。即往彼安居處。問諸人言。所得夏安</a><a name="0630c27" id="0630c27">居衣為分未耶。答言未。持來我與汝分。復</a><a name="0630c28" id="0630c28">更至餘處如是非一。皆問言。汝得安居衣</a><a name="0630c29" id="0630c29">分未耶。答言未。持來我與汝分。時跋難陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220630b.htm'><img src='up.gif' border=0></a>
<a href='T220631a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>