<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0807c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷33)</font> 九十波逸底迦法 獨與女人在屏處坐學處第二十八 <font face='Arial'>T23, p0807c</h2></font><hr>
<span class='old'>
</a><a name="0807b28" id="0807b28">敷座告言。善來聖者可於此坐。即共笈多相</a><a name="0807b29" id="0807b29">對而坐。時鄔陀夷。為其說法。憶昔同歡告笈</span><a name="0807c01" id="0807c01">多曰。汝憶昔日於彼園中或天祠處。敷設如</a><a name="0807c02" id="0807c02">是臥具。然如是燈明。食如是飲食。作如是歡</a><a name="0807c03" id="0807c03">戲不。答言我憶。時有乞食苾芻亦至笈多舍。</a><a name="0807c04" id="0807c04">笈多見已作如是念。我今若起與食恐絕言</a><a name="0807c05" id="0807c05">談。即便撝手令去。時鄔陀夷見其撝手告言。</a><a name="0807c06" id="0807c06">笈多汝對我前情無羞恥。便與外人手相撝</a><a name="0807c07" id="0807c07">遣。報言聖者我實不與外人漫相撝遣。然有</a><a name="0807c08" id="0807c08">乞食苾芻欲來求食。我作是念。若起與食恐</a><a name="0807c09" id="0807c09">絕言談遂以手撝。更無別意。鄔陀夷曰。豈我</a><a name="0807c10" id="0807c10">為汝說四聖諦法而畏絕耶。然我於昔時常</a><a name="0807c11" id="0807c11">自舉手。從他乞丐得斯產業。捨而出家。汝今</a><a name="0807c12" id="0807c12">不能助成福事惠施乞人。于時笈多即便重</a><a name="0807c13" id="0807c13">喚乞者。以上妙飯食授與滿缽。時乞食者得</a><a name="0807c14" id="0807c14">食便去。其鄔陀夷於此飯食訖歸逝多林。彼</a><a name="0807c15" id="0807c15">乞食者便作是念。我今宜往大德鄔陀夷所</a><a name="0807c16" id="0807c16">助其歡喜。往彼告言。大德當生慶喜。我於今</a><a name="0807c17" id="0807c17">日受仁妙供。鄔陀夷曰。汝初入舍見作何事。</a><a name="0807c18" id="0807c18">答曰見以手遮。問曰後作何事。答曰彼出好</a><a name="0807c19" id="0807c19">食持以相施。報曰當爾之時我在舍內。令施</a><a name="0807c20" id="0807c20">汝食。問曰大德當時共女人一處坐耶。答言</a><a name="0807c21" id="0807c21">爾。曰此事合不。答從合不合我已作訖。何干</a><a name="0807c22" id="0807c22">汝事。若汝不能共容忍者。當告苾芻制其學</a><a name="0807c23" id="0807c23">處。答曰我豈相捨。即以此事白諸苾芻。少欲</a><a name="0807c24" id="0807c24">者聞各生嫌恥。云何苾芻與女人屏處獨坐。</a><a name="0807c25" id="0807c25">時諸苾芻以此因緣具白世尊。世尊乃至問</a><a name="0807c26" id="0807c26">鄔陀夷。廣說如前。制其學處應如是說。若復</a><a name="0807c27" id="0807c27">苾芻獨與一女人屏處坐者。波逸底迦。若復</a><a name="0807c28" id="0807c28">苾芻者謂鄔陀夷。餘義如上。女人者謂堪行</a><a name="0807c29" id="0807c29">婬女。獨者謂無第三人。屏處有三。謂牆柵及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230807b.htm'><img src='up.gif' border=0></a>
<a href='T230808a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>