<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0026a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0026a</h2></font><hr>
<span class='old'>
</a><a name="0025c28" id="0025c28">言。姊妹何從得此美食。蓮華色具以事答。</a><a name="0025c29" id="0025c29">跋難陀言。可示我衣。即以示之。跋難陀見便</span><a name="0026a01" id="0026a01">生貪著。即從索之。蓮華色言。此不可得。何以</a><a name="0026a02" id="0026a02">故。女人薄福應畜五衣。跋難陀言。如人以象</a><a name="0026a03" id="0026a03">馬布施不與鞍韉。汝亦如是。云何種種餚膳</a><a name="0026a04" id="0026a04">供養。惜此一衣而不見與。如是無數方便苦</a><a name="0026a05" id="0026a05">索。遂不獲已便持與之。跋難陀得衣還歸所</a><a name="0026a06" id="0026a06">住。諸比丘見語言。汝福德人得此好衣。答言。</a><a name="0026a07" id="0026a07">我無福德。強說比丘尼僅乃得之。諸比丘聞。</a><a name="0026a08" id="0026a08">種種呵責。汝云何強說竭比丘尼衣</a><a name="0026a09" id="0026a09"><p>爾時世尊。患於四眾來往憒鬧。告諸比丘。我</a><a name="0026a10" id="0026a10">今欲三月入靜室。不聽有人來至我所。除一</a><a name="0026a11" id="0026a11">送食比丘。汝等亦當相與立制。奉教即立。從</a><a name="0026a12" id="0026a12">今不聽輒至佛所。唯除一送食比丘。犯者</a><a name="0026a13" id="0026a13">波逸提。時長老優波斯那。不聞僧制。後到舍</a><a name="0026a14" id="0026a14">衛城問異比丘。佛在何房。比丘指示。即至房</a><a name="0026a15" id="0026a15">前以手叩房。佛自為開。前禮佛足卻坐一</a><a name="0026a16" id="0026a16">面。佛問優波斯那。汝眾清淨威儀具足。云何</a><a name="0026a17" id="0026a17">教化而得如此。答言。若人從我求出家者。教</a><a name="0026a18" id="0026a18">行十二頭陀。汝當盡形壽作阿練若乞食一</a><a name="0026a19" id="0026a19">坐食一種食一受食次第乞食塚間糞掃衣</a><a name="0026a20" id="0026a20">三衣隨敷坐樹下坐露坐。世尊。若人能盡形</a><a name="0026a21" id="0026a21">壽行如此法。得入我眾。我與作師。佛歎言。善</a><a name="0026a22" id="0026a22">哉善哉。如汝可謂善教徒眾。復問。汝知此眾</a><a name="0026a23" id="0026a23">僧有制不。答言不知。何以故。我從佛聞。佛未</a><a name="0026a24" id="0026a24">制不得輒制。已制應奉行。佛具以上事語之。</a><a name="0026a25" id="0026a25">答言。我不能隨僧制波逸提悔過。佛言。善哉</a><a name="0026a26" id="0026a26">如汝所說。時舊住比丘住立房前。待優波斯</a><a name="0026a27" id="0026a27">那出語言。汝犯僧制。應作波逸提悔過。答言。</a><a name="0026a28" id="0026a28">我犯何波逸提。諸比丘具說上事。答言。我不</a><a name="0026a29" id="0026a29">隨僧制悔過。何以故。我親從佛聞。佛若不制<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220025c.htm'><img src='up.gif' border=0></a>
<a href='T220026b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>