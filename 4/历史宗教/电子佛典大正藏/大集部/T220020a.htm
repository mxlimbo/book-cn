<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0020a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷3)</font> 第一分之二僧殘法 <font face='Arial'>T22, p0020a</h2></font><hr>
<span class='old'>
</a><a name="0019c28" id="0019c28">更求凶人不識佛者。厚相貨誘令往殺之。即</a><a name="0019c29" id="0019c29">四出求索。見一壯夫。便語之言。汝為我殺</span><a name="0020a01" id="0020a01">佛。當厚相報。其人貪貨應募而去。爾時世尊</a><a name="0020a02" id="0020a02">在露處經行。遙見彼人。以慈心三昧遍滿其</a><a name="0020a03" id="0020a03">身。舉手呼之。於是彼人不覺捨刀。疾行趣佛</a><a name="0020a04" id="0020a04">頭面禮足。白佛言。我今癡狂。欲害世尊。自知</a><a name="0020a05" id="0020a05">過重。願聽懺悔。佛言。汝實愚癡。云何為貨欲</a><a name="0020a06" id="0020a06">害如來。於我法中。若知有罪而懺悔者。增長</a><a name="0020a07" id="0020a07">善根。次為說法。所謂施論戒論生天之論。</a><a name="0020a08" id="0020a08">在家染累出要為樂。彼人內喜。佛知其意更</a><a name="0020a09" id="0020a09">為說法。所謂苦集盡道聞法開解。於諸法中</a><a name="0020a10" id="0020a10">遠塵離垢得法眼淨。見法得果已。自歸三尊</a><a name="0020a11" id="0020a11">受持五戒。世尊發遣從異路歸。調達復募二</a><a name="0020a12" id="0020a12">人。令殺前人以滅惡聲。復遣四人。如是展轉</a><a name="0020a13" id="0020a13">乃至三十二人。皆前至佛所。佛亦如前次第</a><a name="0020a14" id="0020a14">說法。盡得須陀洹果</a><a name="0020a15" id="0020a15"><p>時諸比丘聞調達遣人害佛。皆持器仗衛護</a><a name="0020a16" id="0020a16">世尊。分部相著各在一面。諸佛常法日再出</a><a name="0020a17" id="0020a17">房。於晨朝出見諸比丘。悉在左右。問言。汝等</a><a name="0020a18" id="0020a18">何故持仗住此。諸比丘言。聞調達遣人欲害</a><a name="0020a19" id="0020a19">世尊。不能自安。所以住此。佛告比丘若如來</a><a name="0020a20" id="0020a20">橫死無有是處。世間五師須防護耳。我不須</a><a name="0020a21" id="0020a21">汝。各隨所安自護其心</a><a name="0020a22" id="0020a22"><p>調達知已復作是念。我復不能以此害佛當</a><a name="0020a23" id="0020a23">更覓人躬自將去。故應必果。即得一人共上</a><a name="0020a24" id="0020a24">耆闍崛山。爾時世尊在山下石上經行。調達</a><a name="0020a25" id="0020a25">便使彼人推石害佛。其人發心推石四支</a><a name="0020a26" id="0020a26">便不得舉。心念佛功德大手足還復。調達見</a><a name="0020a27" id="0020a27">此益瞋忿言。汝何儜困速疾滅去。即自捉大</a><a name="0020a28" id="0020a28">石推下害佛山下有神。名金鞞盧。接之遠</a><a name="0020a29" id="0020a29">棄。片迸著佛傷足大指。世尊見已語調達言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220019c.htm'><img src='up.gif' border=0></a>
<a href='T220020b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>