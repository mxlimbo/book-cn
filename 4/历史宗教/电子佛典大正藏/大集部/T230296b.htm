<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0296b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷41)</font> <font face='Arial'>T23, p0296b</h2></font><hr>
<span class='old'>
</a><a name="0296a28" id="0296a28">比丘尼入寺。應遮自坊舍不應入。佛在舍衛</a><a name="0296a29" id="0296a29">國。爾時諸比丘尼。於比丘所作過失。諸比丘</span><a name="0296b01" id="0296b01">心不喜。是事白佛。佛言。若比丘尼。於比丘所</a><a name="0296b02" id="0296b02">作過失。是比丘應遮是比丘尼說戒自恣受</a><a name="0296b03" id="0296b03">教誡法。佛如是約敕已。是比丘遮比丘尼說</a><a name="0296b04" id="0296b04">戒自恣受教誡法。餘比丘便聽。以是事故鬥</a><a name="0296b05" id="0296b05">諍起。諸比丘不知云何。是事白佛。佛言。是遮</a><a name="0296b06" id="0296b06">比丘應聽。餘人不應聽</a><a name="0296b07" id="0296b07"><p>佛在舍衛國。爾時諸比丘。於比丘尼所有過</a><a name="0296b08" id="0296b08">失。諸比丘尼心不喜。作是言。我等比丘尼所</a><a name="0296b09" id="0296b09">作過失。比丘遮我等說戒自恣受教誡法。比</a><a name="0296b10" id="0296b10">丘於我等所作過失。誰能共語。是事白佛。佛</a><a name="0296b11" id="0296b11">言。若比丘於比丘尼所作過失。比丘應還向</a><a name="0296b12" id="0296b12">是比丘尼悔過。佛如是約敕已。比丘悔過向</a><a name="0296b13" id="0296b13">比丘尼。比丘尼不受。是事白佛。佛言。比丘悔</a><a name="0296b14" id="0296b14">過向比丘尼。比丘尼應受</a><a name="0296b15" id="0296b15"><p>佛在舍衛國。爾時有比丘尼。於迦留陀夷所</a><a name="0296b16" id="0296b16">作過失。迦留陀夷遮受教誡法竟出界去。諸</a><a name="0296b17" id="0296b17">比丘尼言。汝何不悔過向迦留陀夷。是比丘</a><a name="0296b18" id="0296b18">尼言。遮我教誡法已出界去。向誰悔過。諸</a><a name="0296b19" id="0296b19">比丘尼不知云何。是事白佛。佛言。從今比丘</a><a name="0296b20" id="0296b20">遮比丘尼。不應出界去。若出界得突吉羅。佛</a><a name="0296b21" id="0296b21">在舍衛國。爾時王園比丘尼精舍。有剃髮師。</a><a name="0296b22" id="0296b22">與比丘尼剃髮。誘誑一式叉摩尼壞出家心。</a><a name="0296b23" id="0296b23">如是誘誑第二第三人。以是事故尼僧減少。</a><a name="0296b24" id="0296b24">諸比丘尼不知云何。是事白佛。佛言。剃鬚</a><a name="0296b25" id="0296b25">時應令一善比丘尼在邊立看</a><a name="0296b26" id="0296b26"><p>佛在王舍城。爾時助提婆達多比丘尼。賃房</a><a name="0296b27" id="0296b27">舍。後責價時得苦惱。諸居士呵責言。汝等</a><a name="0296b28" id="0296b28">出家何以賃舍。是事白佛。佛言。從今諸比丘</a><a name="0296b29" id="0296b29">尼。不得賃舍。若賃得突吉羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230296a.htm'><img src='up.gif' border=0></a>
<a href='T230296c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>