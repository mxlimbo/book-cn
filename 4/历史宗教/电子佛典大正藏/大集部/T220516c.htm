<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0516c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷36)</font> 明八波羅夷法初 <font face='Arial'>T22, p0516c</h2></font><hr>
<span class='old'>
</a><a name="0516b28" id="0516b28">說。不欲令他知。是比丘尼波羅夷不應共住。</a><a name="0516b29" id="0516b29">比丘尼者如上說。知者。若自知若從他聞。重</span><a name="0516c01" id="0516c01">罪者。八波羅夷中若犯一一。不向人說者。不</a><a name="0516c02" id="0516c02">向一人若眾多若僧中不說。離處者若驅出。</a><a name="0516c03" id="0516c03">死者無常。罷道者離此法律作俗人外道。已</a><a name="0516c04" id="0516c04">後便言。我先知其犯罪但不欲令人知。是比</a><a name="0516c05" id="0516c05">丘尼波羅夷不應共住。波羅夷者如上說。若</a><a name="0516c06" id="0516c06">比丘尼明相出時。見比丘尼犯重罪。不作覆</a><a name="0516c07" id="0516c07">藏心。至日出時作覆藏心至明相出時。是比</a><a name="0516c08" id="0516c08">丘尼犯波羅夷。是名二時。如是乃至八時。</a><a name="0516c09" id="0516c09">如比丘覆藏中廣說。若比丘尼見比丘尼犯</a><a name="0516c10" id="0516c10">重罪。應向人說。若見共住弟子依止弟子犯</a><a name="0516c11" id="0516c11">重罪。便作是念。我若向人說者。比丘尼便當</a><a name="0516c12" id="0516c12">驅出。以愛念故覆藏其罪。得波羅夷。是比丘</a><a name="0516c13" id="0516c13">尼聞是語已。語知識比丘尼言。某甲犯重罪。</a><a name="0516c14" id="0516c14">若我語人者比丘尼僧當驅出。是以我覆藏。</a><a name="0516c15" id="0516c15">彼比丘尼聞已復作是念。我若說者是二人</a><a name="0516c16" id="0516c16">俱驅出即便覆藏。俱得波羅夷。如是一切</a><a name="0516c17" id="0516c17">展轉覆藏。皆波羅夷。若比丘尼見他犯重罪。</a><a name="0516c18" id="0516c18">語餘比丘尼言。我見某甲犯重罪。此比丘尼</a><a name="0516c19" id="0516c19">即呵言。汝今作惡何故語我莫復說。得偷蘭</a><a name="0516c20" id="0516c20">遮。若比丘尼見比丘尼。犯重罪。應向人說。</a><a name="0516c21" id="0516c21">若犯罪人兇惡可畏有勢力恐奪其命傷梵行</a><a name="0516c22" id="0516c22">者。當作是念。行業罪報彼自應知。喻如失火</a><a name="0516c23" id="0516c23">燒屋。但當自救焉知他事。得捨心相應者無</a><a name="0516c24" id="0516c24">罪。是故說</a><a name="0516c25" id="0516c25"><p>佛住拘睒彌瞿師羅園。爾時闡陀。五眾罪中</a><a name="0516c26" id="0516c26">犯若一若二。諸比丘言。長老闡陀。汝見是</a><a name="0516c27" id="0516c27">罪不。答言。汝用問我見不見為我不見。諸比</a><a name="0516c28" id="0516c28">丘以是因緣往白世尊。佛語比丘。是闡陀於</a><a name="0516c29" id="0516c29">五眾罪中若犯一一而言不見者。僧應與作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220516b.htm'><img src='up.gif' border=0></a>
<a href='T220517a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>