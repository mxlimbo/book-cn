<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1482 佛阿毘曇經出家相品 0958c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1482 佛阿毘曇經出家相品</font> <font face='Arial'>(卷1)</font> <font face='Arial'>T24, p0958c</h2></font><hr>
<span class='old'>
</a><a name="0958b28" id="0958b28">如是有無明故有行增長。如是有生故有老死</a><a name="0958b29" id="0958b29">增長。其無明亦不念言。我能造行。行亦不念</span><a name="0958c01" id="0958c01">言。我為無明所造。乃至生亦不言。我能造老</a><a name="0958c02" id="0958c02">死。老死亦不言。我為生所造。如是有無明故</a><a name="0958c03" id="0958c03">有行增長。乃至有生故有老死增長云何名</a><a name="0958c04" id="0958c04">無明。所言無明者。依六種性稱為男女。何者</a><a name="0958c05" id="0958c05">為六種性。如是地性水性火性風性空性識</a><a name="0958c06" id="0958c06">性。其地性者。堅相能成身使身不敗。水性亦</a><a name="0958c07" id="0958c07">能持能潤能軟能濕。火性亦能持所飲噉食味</a><a name="0958c08" id="0958c08">能令成熟。風性亦能持歔吸噫氣喘息吐等。</a><a name="0958c09" id="0958c09">此等四大所成。內孔即是空大。乃至成名色。</a><a name="0958c10" id="0958c10">喻如束荻緣由。則是識性。其地性非我非眾</a><a name="0958c11" id="0958c11">生非命非男非女非自非他。如是乃至識性。</a><a name="0958c12" id="0958c12">如是六性緣具故。有眾生想常想皕Q有想</a><a name="0958c13" id="0958c13">吾我想婬欲想我想。如是等類種種無知。稱</a><a name="0958c14" id="0958c14">為無明。有此無明故。於境則生愛著則生瞋</a><a name="0958c15" id="0958c15">恚則生癡。此等貪瞋癡依境故起則稱為行。</a><a name="0958c16" id="0958c16">隨事分別故名為識。從此識故復生四陰。即</a><a name="0958c17" id="0958c17">是名色。依名色故有諸根。以此稱為六入。此</a><a name="0958c18" id="0958c18">聚集故有觸。覺觸故想。想後故愛。愛增廣故</a><a name="0958c19" id="0958c19">取。依取故生後有。業有生故有有。以業為因</a><a name="0958c20" id="0958c20">故有陰。陰起故生。陰熟故老。陰壞故死。內煩</a><a name="0958c21" id="0958c21">熱故憂。思想故悲。身識陰和會故苦。意識陰</a><a name="0958c22" id="0958c22">和會故不適。如是等名隨煩惱分。其闇義故</a><a name="0958c23" id="0958c23">無明。其造作義故行。識義故識。堅立義故名</a><a name="0958c24" id="0958c24">色。入門義故六入。觸義故觸。領取義故受。愛</a><a name="0958c25" id="0958c25">取義故取。更生後有義故有。起義故生。熟義</a><a name="0958c26" id="0958c26">故老。壞義故死。煩熱義故憂。思想義故悲。逼</a><a name="0958c27" id="0958c27">惱身義故苦。逼惱心義故不適。隨煩惱分義</a><a name="0958c28" id="0958c28">故苦惱。如是不隨實相故則隨邪行。無知故</a><a name="0958c29" id="0958c29">則無明。如是無明故生三種行。則是善不善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240958b.htm'><img src='up.gif' border=0></a>
<a href='T240959a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>