<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0318c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷44)</font> <font face='Arial'>T23, p0318c</h2></font><hr>
<span class='old'>
</a><a name="0318b28" id="0318b28">是事集二部漪。知而故問是比丘尼。汝實作</a><a name="0318b29" id="0318b29">是事不。答言。實作世尊。佛以種種因緣呵責。</span><a name="0318c01" id="0318c01">云何名比丘尼。比丘食時在前立侍。種種因</a><a name="0318c02" id="0318c02">緣呵已語諸比丘。以十利故。與比丘尼結戒。</a><a name="0318c03" id="0318c03">從今是戒應如是說。若比丘尼比丘食時在</a><a name="0318c04" id="0318c04">前立侍波夜提。波夜提者。燒煮覆障。若不</a><a name="0318c05" id="0318c05">悔過能障礙道。是中犯者。若比丘尼。比丘食</a><a name="0318c06" id="0318c06">時在前立侍波夜提。隨立隨得爾所波夜提。</a><a name="0318c07" id="0318c07">若與比丘食已還坐。若餘處去不犯(七十七事竟)</a><a name="0318c08" id="0318c08"><p>佛在舍衛國。爾時偷蘭難陀比丘尼。擲大小</a><a name="0318c09" id="0318c09">便牆外。是僧坊近大巷。時波斯匿王大臣名</a><a name="0318c10" id="0318c10">摩尼。著淨衣服從是巷過。屎墮頭上。是大臣</a><a name="0318c11" id="0318c11">爾時為王所責。有知相婆羅門。隨大臣後行。</a><a name="0318c12" id="0318c12">婆羅門言。汝疾洗頭還到王所。此是吉相。必</a><a name="0318c13" id="0318c13">得大利。大臣即洗頭詣王所。王歡喜還復本</a><a name="0318c14" id="0318c14">職。諸比丘尼。聞偷蘭難陀比丘尼以屎尿擲</a><a name="0318c15" id="0318c15">牆外。墮波斯匿王大臣頭上。污大臣頭故。</a><a name="0318c16" id="0318c16">王與本職。是摩尼大臣兇惡無慈。知當與我</a><a name="0318c17" id="0318c17">等作何苦惱事。以是思惟。怖畏故。除老病比</a><a name="0318c18" id="0318c18">丘尼。餘皆走去。爾時摩尼大臣作是念。我得</a><a name="0318c19" id="0318c19">本職者。皆由比丘尼僧房因緣故。我當往安</a><a name="0318c20" id="0318c20">慰諸比丘尼。是摩尼大臣。即往比丘尼僧房。</a><a name="0318c21" id="0318c21">見諸比丘尼少。問諸老病比丘尼言。是中比</a><a name="0318c22" id="0318c22">丘尼僧何以故少。比丘尼言。汝不知耶。答言</a><a name="0318c23" id="0318c23">不知。比丘尼言。偷蘭難陀比丘尼。以屎尿</a><a name="0318c24" id="0318c24">擲牆外。波斯匿王大臣摩尼。從此巷過。墮其</a><a name="0318c25" id="0318c25">頭上。王與本職。是人兇惡無慈。諸比丘尼作</a><a name="0318c26" id="0318c26">是思惟。知當與我等作何等苦惱事。如是思</a><a name="0318c27" id="0318c27">惟。怖畏故。諸比丘尼皆悉走去。我等老病無</a><a name="0318c28" id="0318c28">力。故不能去。是大臣言。波斯匿王大臣摩尼</a><a name="0318c29" id="0318c29">者。即我身是。汝等莫怖畏。我與汝等飲食薪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230318b.htm'><img src='up.gif' border=0></a>
<a href='T230319a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>