<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0536a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷2)</font> <font face='Arial'>T24, p0536a</h2></font><hr>
<span class='old'>
</a><a name="0535c28" id="0535c28">生悔向彼物家。報遣防護勿令失脫。或共賊</a><a name="0535c29" id="0535c29">結伴心悔不行。設彼賊偷皆方便罪。後雖受</span><a name="0536a01" id="0536a01">分亦窣吐羅。與賊同行。欲為盜事。中路而退。</a><a name="0536a02" id="0536a02">但得惡作。同心作賊為他守道。分物受分者</a><a name="0536a03" id="0536a03">成犯。由怖為伴無心共盜。彼雖偷得。苾芻非</a><a name="0536a04" id="0536a04">犯。若元為結契得便屬己。由有限局。獲者</a><a name="0536a05" id="0536a05">成犯。若異此者。分物之時據分得罪。若苾芻</a><a name="0536a06" id="0536a06">或持自物。或是他物。作如是語。我欲偷稅。如</a><a name="0536a07" id="0536a07">是語者得越法罪。教偷稅者從異道去。得惡</a><a name="0536a08" id="0536a08">作罪。若作惡心指他異道。冀免稅直得窣吐</a><a name="0536a09" id="0536a09">羅若持他物過彼稅處。無取分心者麤罪。未</a><a name="0536a10" id="0536a10">至稅處。或取半分。或取全分。而未過處。得窣</a><a name="0536a11" id="0536a11">吐羅。若過稅處數滿本罪。若持己物到於稅</a><a name="0536a12" id="0536a12">處。使他越過。亦得本罪。實是己財。決心迴</a><a name="0536a13" id="0536a13">與父母兄等。告掌稅者。此非我物。不與汝</a><a name="0536a14" id="0536a14">稅。或乘空去。或口含。或衣裹。或避路。並得</a><a name="0536a15" id="0536a15">麤罪。若所盜物極賤極貴。價難准知。賤得吐</a><a name="0536a16" id="0536a16">羅。貴招本罪。若諸商人將應稅物。置苾芻衣</a><a name="0536a17" id="0536a17">袋中。苾芻不知攜過無犯。然諸道行苾芻所</a><a name="0536a18" id="0536a18">有衣物。不應無人守護。宜於物處留二苾芻。</a><a name="0536a19" id="0536a19">餘共乞食。供守護者雖不聽著。而強著者。若</a><a name="0536a20" id="0536a20">無淨人應自捉棄。告云。汝物當自收取。苾</a><a name="0536a21" id="0536a21">芻單己逐伴遠行。須乞食時可於己物明</a><a name="0536a22" id="0536a22">為記驗。若後迴還當須撿察。若為父母及三</a><a name="0536a23" id="0536a23">寶事。持過稅處。應為稅官種種說法。稱讚三</a><a name="0536a24" id="0536a24">寶。說父母恩。彼不取稅直者無犯。若猶索</a><a name="0536a25" id="0536a25">直者應與。若三寶財持過稅所。應持一分酬</a><a name="0536a26" id="0536a26">彼稅直。後當均分。勿令偏少。若共苾芻涉路</a><a name="0536a27" id="0536a27">而行。問伴苾芻方為持物。不持稅財於稅道</a><a name="0536a28" id="0536a28">過。若是新布。應截縷頭牛糞染之。持去非</a><a name="0536a29" id="0536a29">犯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240535c.htm'><img src='up.gif' border=0></a>
<a href='T240536b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>