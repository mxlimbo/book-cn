<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0486c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷32)</font> 明雜誦跋渠法之一 四提舍尼初 <font face='Arial'>T22, p0486c</h2></font><hr>
<span class='old'>
</a><a name="0486b28" id="0486b28">是比丘來。來已佛問比丘。汝實爾不。答言</a><a name="0486b29" id="0486b29">實爾世尊。我不入定故。佛言。從今日後。不聽</span><a name="0486c01" id="0486c01">食人肉。復次佛住波羅奈仙人鹿野苑。時有</a><a name="0486c02" id="0486c02">比丘黃病。醫師言。尊者服人血者可差。若不</a><a name="0486c03" id="0486c03">服者便死。更無餘方。時有人犯王事。反縛兩</a><a name="0486c04" id="0486c04">手著迦毘羅華鬘。打鼓唱令詣其刑處。比丘</a><a name="0486c05" id="0486c05">至魁膾邊作是言。長壽。施我人血飲。魁膾</a><a name="0486c06" id="0486c06">言。若欲食肉亦當相與。何況血耶。即坐罪人</a><a name="0486c07" id="0486c07">在地。以刀刺兩喉脈出血。比丘兩手承取血</a><a name="0486c08" id="0486c08">飲。為世人所嫌。此非比丘。是噉人鬼。即以</a><a name="0486c09" id="0486c09">瓦石土塊擲是比丘劣而得脫。諸比丘以是</a><a name="0486c10" id="0486c10">因緣往白世尊。佛言。呼是比丘來。來已佛問</a><a name="0486c11" id="0486c11">比丘。汝實爾不。答言實爾世尊。佛言比丘。此</a><a name="0486c12" id="0486c12">是惡事。愛命乃爾。佛言。從今已後。不聽飲</a><a name="0486c13" id="0486c13">人血。乃至人髓一切不聽。若比丘頭生瘡。醫</a><a name="0486c14" id="0486c14">言須人骨灰塗得差者得塗。塗已不得眾中</a><a name="0486c15" id="0486c15">住。應在邊小房中住。差已應淨洗浴還入眾</a><a name="0486c16" id="0486c16">中。復次佛住毘舍離。時有一種姓食龍肉。諸</a><a name="0486c17" id="0486c17">比丘亦有食龍肉者。是故殺者眾多。時有一</a><a name="0486c18" id="0486c18">龍女到世尊床前立住而啼。佛知而故問。汝</a><a name="0486c19" id="0486c19">何故啼耶。時龍女白佛言。世尊。毘舍離人食</a><a name="0486c20" id="0486c20">龍。諸比丘亦食。以是故殺者眾多。唯願世尊</a><a name="0486c21" id="0486c21">勿令諸比丘食龍。爾時世尊。為龍女隨順說</a><a name="0486c22" id="0486c22">法。示教利喜而去。時世尊往到眾多比丘所。</a><a name="0486c23" id="0486c23">敷尼師檀而坐。即為比丘具說上事。從今</a><a name="0486c24" id="0486c24">日後。不聽食龍肉。龍血龍骨龍筋龍髓一切</a><a name="0486c25" id="0486c25">不聽食。若身外有諸病。須骨灰塗者得用無</a><a name="0486c26" id="0486c26">罪</a><a name="0486c27" id="0486c27"><p>佛住王舍城。時瓶沙王象死。有諸小姓旃陀</a><a name="0486c28" id="0486c28">羅食肉。諸比丘亦有食者。時耆舊童子至佛</a><a name="0486c29" id="0486c29">所。頭面禮足卻住一面白佛言。世尊瓶沙王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220486b.htm'><img src='up.gif' border=0></a>
<a href='T220487a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>