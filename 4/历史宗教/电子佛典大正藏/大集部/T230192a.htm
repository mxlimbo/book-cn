<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0192a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷26)</font> <font face='Arial'>T23, p0192a</h2></font><hr>
<span class='old'>
</a><a name="0191c28" id="0191c28">起頭面禮佛足言。大德。我歸依佛歸依法歸</a><a name="0191c29" id="0191c29">依僧。證知。我是佛弟子。從今日盡形壽歸依</span><a name="0192a01" id="0192a01">三寶。居士即遣使喚五福德人。語言。佛大師</a><a name="0192a02" id="0192a02">在此。宜速時來。使到具告情事。此五人亦先</a><a name="0192a03" id="0192a03">世供養佛。種善根近正見利根。宿因力故。能</a><a name="0192a04" id="0192a04">得今世無漏智慧。善根力所追。即到佛所頭</a><a name="0192a05" id="0192a05">面禮佛足一面坐。佛為五人隨意說法。亦得</a><a name="0192a06" id="0192a06">遠塵離垢諸法眼生。見法得法知法信淨。度</a><a name="0192a07" id="0192a07">疑不信他。不隨他除疑悔。住初果中得無所</a><a name="0192a08" id="0192a08">畏。從坐起頭面禮佛足言。我歸依佛歸依法</a><a name="0192a09" id="0192a09">歸依僧。證知。我是佛弟子。從今日盡形壽歸</a><a name="0192a10" id="0192a10">依三寶。民大居士從坐起叉手合掌白佛言。</a><a name="0192a11" id="0192a11">世尊。願佛及僧受我舍宿。佛默然許之。既蒙</a><a name="0192a12" id="0192a12">許可。即禮佛足還家摒擋房舍除去所有灑</a><a name="0192a13" id="0192a13">掃清淨。懸繒幡蓋雜色綾羅。燒眾名香布種</a><a name="0192a14" id="0192a14">種花辦金床銀床頗梨床紺琉璃床各千二百</a><a name="0192a15" id="0192a15">五十。如是思惟。此四寶床。若不受一當受</a><a name="0192a16" id="0192a16">一。又辦千二百五十金瓶盛湯水。千二百五</a><a name="0192a17" id="0192a17">十使人。一比丘給一人。一切辦已遣使白佛。</a><a name="0192a18" id="0192a18">唯聖知時。佛晡時著衣持缽。與大眾俱向居</a><a name="0192a19" id="0192a19">士舍。千二百五十沙門。居士給千二百五十</a><a name="0192a20" id="0192a20">使人。一比丘給一人在門外洗浴。居士自洗</a><a name="0192a21" id="0192a21">浴佛。一時浴訖而入其舍。居士以千二百五</a><a name="0192a22" id="0192a22">十金床奉佛。佛不受。次以銀床頗梨紺琉璃</a><a name="0192a23" id="0192a23">床各千二百五十奉佛。佛盡不受。居士更布</a><a name="0192a24" id="0192a24">淨床。以細[<a href='javascript:showpic("images/057087.gif")'>疊*毛</a>]拘執欽婆羅雜色綾羅。布淨床</a><a name="0192a25" id="0192a25">上。大眾坐訖。自行澡水。奉進非時漿及含</a><a name="0192a26" id="0192a26">消藥。即起辦具種種餚膳飲食。又辦金缽銀</a><a name="0192a27" id="0192a27">缽頗梨缽紺琉璃缽各千二百五十。如是思</a><a name="0192a28" id="0192a28">惟。若不受一當受一。又復辦金盤銀盤頗梨</a><a name="0192a29" id="0192a29">盤紺琉璃盤各千二百五十。如是思惟。若不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230191c.htm'><img src='up.gif' border=0></a>
<a href='T230192b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>