<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0807c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0807c</h2></font><hr>
<span class='old'>
</a><a name="0807b28" id="0807b28">或不能得此人。或為官所罰。何以故知。摩</a><a name="0807b29" id="0807b29">竭王瓶沙。先有教令。若有能於沙門釋子</span><a name="0807c01" id="0807c01">中出家學道者。聽如來法中善修梵行得</a><a name="0807c02" id="0807c02">盡苦際。莫有留難。其主即放。大喚瞋恚</a><a name="0807c03" id="0807c03">言。禍哉是我奴。而不得自由。如今觀之。</a><a name="0807c04" id="0807c04">沙門釋子盡是奴聚。時諸比丘。以此事往</a><a name="0807c05" id="0807c05">白佛。佛言。自今已去不得度奴。若度者當</a><a name="0807c06" id="0807c06">如法治。爾時有賊囚。突獄逃走。來至園中</a><a name="0807c07" id="0807c07">語諸比丘言。我欲出家學道。時諸比丘。輒</a><a name="0807c08" id="0807c08">度出家與受具足。時監獄官。撿挍名簿問</a><a name="0807c09" id="0807c09">守獄者言。某甲賊囚今為所在。守獄者報</a><a name="0807c10" id="0807c10">言。某甲賊囚突獄逃走。從沙門釋子出家。</a><a name="0807c11" id="0807c11">時監獄官。皆嫌言。沙門釋子不知慚愧。外</a><a name="0807c12" id="0807c12">自稱言。我知正法。如是何有正法。今觀此</a><a name="0807c13" id="0807c13">沙門釋子。盡是賊聚。爾時諸比丘。以此事</a><a name="0807c14" id="0807c14">往白佛。佛言。自今已去不得度賊。若度者</a><a name="0807c15" id="0807c15">當如法治。爾時有負債人。逃避債主。來至</a><a name="0807c16" id="0807c16">園中語諸比丘言。度我出家為道。時諸比</a><a name="0807c17" id="0807c17">丘。輒與出家。受具足已人間乞食。為財主</a><a name="0807c18" id="0807c18">所捉。高聲喚言。止莫捉我。止莫捉我。左</a><a name="0807c19" id="0807c19">右諸居士聞。即問言。何故喚耶。報言。此人</a><a name="0807c20" id="0807c20">捉我。問其人言。汝何故捉耶。報言。負我財</a><a name="0807c21" id="0807c21">物。諸人語言。汝放去莫捉。汝既不得財。或</a><a name="0807c22" id="0807c22">為官所罰。何以故。摩竭國王瓶沙。先有教</a><a name="0807c23" id="0807c23">令。若有能出家學道者。聽善修梵行得</a><a name="0807c24" id="0807c24">盡苦際。隨意莫有留難。財主即便放之。</a><a name="0807c25" id="0807c25">而生瞋恚言。負我財物而不能得。以此</a><a name="0807c26" id="0807c26">推之。沙門釋子盡是負債人。時諸比丘。以</a><a name="0807c27" id="0807c27">此事往白佛。佛言。自今已去不得度負債</a><a name="0807c28" id="0807c28">人出家。若度者當如法治。爾時佛遊羅閱</a><a name="0807c29" id="0807c29">城迦蘭陀竹園。時有十七群童子。共為親<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220807b.htm'><img src='up.gif' border=0></a>
<a href='T220808a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>