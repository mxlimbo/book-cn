<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0747b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷10)</font> 舍利弗品 <font face='Arial'>T24, p0747b</h2></font><hr>
<span class='old'>
</a><a name="0747a28" id="0747a28">意能修。修習不離。是名攝觀。此是阿那波</a><a name="0747a29" id="0747a29">那念入攝觀。法師曰。我今略說。若欲知。於</span><a name="0747b01" id="0747b01">阿毘曇婆沙廣說。如是淨戒已離諸緣</a><a name="0747b02" id="0747b02">事。而入阿那波那定。因阿那波那定。即入</a><a name="0747b03" id="0747b03">第四禪定。入已觀苦空無常。觀已往問阿羅</a><a name="0747b04" id="0747b04">漢。若無阿羅漢至阿那含。若無阿那含往</a><a name="0747b05" id="0747b05">至斯陀含。若無斯陀含至須陀洹。若無</a><a name="0747b06" id="0747b06">須陀洹往至得禪人。何以尋覓如此人。其</a><a name="0747b07" id="0747b07">已得禪易指示故。譬如象行腳跡易尋不</a><a name="0747b08" id="0747b08">迷正路。得道得禪亦復如是。何以故。易</a><a name="0747b09" id="0747b09">指示故。法師曰。我欲說初行。此比丘裝束</a><a name="0747b10" id="0747b10">輕身無餘長物。威儀具足往至師所。到已而</a><a name="0747b11" id="0747b11">作跋多。以下承師意。師漸以愛念應取</a><a name="0747b12" id="0747b12">五品。問曰。何謂為五品。一者取。二者問。三</a><a name="0747b13" id="0747b13">者起。四者著。五者相。問曰。何謂為取。答曰。</a><a name="0747b14" id="0747b14">取禪定法。何謂為問問其次第。何謂為起。</a><a name="0747b15" id="0747b15">起禪定法。何謂為著。著禪定法。何謂為相。</a><a name="0747b16" id="0747b16">分別禪定相貌。是名五品。何故前取五品。</a><a name="0747b17" id="0747b17">為身莫勞亦莫惱師故。是故先取五品。為</a><a name="0747b18" id="0747b18">易憶識易從習故。若取五品已。若於師</a><a name="0747b19" id="0747b19">處善者住。若不善可移住。無智慧者去師</a><a name="0747b20" id="0747b20">一由旬。有智慧者過此亦得住。應遠離</a><a name="0747b21" id="0747b21">十八住處善。有五種應當取。取已斷滅</a><a name="0747b22" id="0747b22">小小緣事。中食已少時消息。息已先念三寶。</a><a name="0747b23" id="0747b23">令心歡喜。隨如師教勿有忘失。此阿那</a><a name="0747b24" id="0747b24">波那念善置心中。法師曰。我今略說已。於</a><a name="0747b25" id="0747b25">阿毘曇廣說。汝自當知。憶識心中者。云</a><a name="0747b26" id="0747b26">何憶識。數隨觸安置觀還淨歷觀。數者。一</a><a name="0747b27" id="0747b27">二為初。隨者。隨息出入。觸息所觸處安置</a><a name="0747b28" id="0747b28">者。道也。淨者果。歷觀者。法相。若初學者。先</a><a name="0747b29" id="0747b29">數安置心中。數法者下數。從一至五置更<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240747a.htm'><img src='up.gif' border=0></a>
<a href='T240747c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>