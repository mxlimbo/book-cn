<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0438b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷6)</font> <font face='Arial'>T24, p0438b</h2></font><hr>
<span class='old'>
</a><a name="0438a28" id="0438a28">作如是念。所為之人今已命過。我於今者不</a><a name="0438a29" id="0438a29">應住此。即還本處。諸苾芻見告言。善來大德。</span><a name="0438b01" id="0438b01">所有遊履安樂行不。昔日共伴今何所在。即</a><a name="0438b02" id="0438b02">便啼哭告曰。其人已死。發言而歎。雖知諸</a><a name="0438b03" id="0438b03">法皆悉無常。然彼苾芻帶罪而死。墮捺落迦</a><a name="0438b04" id="0438b04">幾時當出。由斯我憶非常惻怛。時諸苾芻以</a><a name="0438b05" id="0438b05">緣白佛。佛言。彼釋迦子是從罪出。告諸苾</a><a name="0438b06" id="0438b06">芻。凡是罪者我說由心。能從罪起不由治罰。</a><a name="0438b07" id="0438b07">是故我聽。必有如是稟性羞愧。應對一人而</a><a name="0438b08" id="0438b08">說其罪。時諸苾芻。有解經者解律者解論者。</a><a name="0438b09" id="0438b09">犯眾教罪。彼向眾中陳說其事。有餘人見便</a><a name="0438b10" id="0438b10">作是言。此等大德是妙階道。彼由造罪到如</a><a name="0438b11" id="0438b11">是處。餘苾芻等當復如何。以緣白佛。佛言。應</a><a name="0438b12" id="0438b12">詣他處陳說其罪此諸苾芻同前命過。佛言。</a><a name="0438b13" id="0438b13">應對一人而為說露。復有大福德人。或是眾</a><a name="0438b14" id="0438b14">首上座。亦應對彼一人說悔</a><a name="0438b15" id="0438b15"><p>第三子攝頌曰</a><a name="0438b16" id="0438b16"><p class='lg'>　　合免者應放　　　穿渠遣眾行</a><br><a name="0438b17" id="0438b17">　　一日至四旬　　　皮肉皆不淨　</p></a><a name="0438b18" id="0438b18"><p>爾時佛在室羅伐城。具壽阿難陀次當番直。</a><a name="0438b19" id="0438b19">爾時憍薩羅國勝光大王。來詣其處。禮雙足</a><a name="0438b20" id="0438b20">已在一面坐。時阿難陀於聖教中略為說法。</a><a name="0438b21" id="0438b21">王言。大德。我無他事為我廣說。時阿難陀更</a><a name="0438b22" id="0438b22">為略說。王復白言。聖者。我無他事願為廣說。</a><a name="0438b23" id="0438b23">如是至三。阿難陀答言。大王。王雖無事我有</a><a name="0438b24" id="0438b24">他緣。王言。大德。有何作務。報言。大王。我當</a><a name="0438b25" id="0438b25">寺直應須撿挍。王便念曰。此是我事。即便敬</a><a name="0438b26" id="0438b26">禮奉辭而去。往詣佛所。頂禮佛足白世尊言。</a><a name="0438b27" id="0438b27">我是剎帝利灌頂大王。但是我所作事我即</a><a name="0438b28" id="0438b28">應作。若是皇后應作。若是太子及以大臣。并</a><a name="0438b29" id="0438b29">諸將帥群寮人庶。所合作事。各依職位而悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240438a.htm'><img src='up.gif' border=0></a>
<a href='T240438c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>