<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1484 梵網經 1007a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1484 梵網經</font> <font face='Arial'>(卷2)</font> <font face='Arial'>T24, p1007a</h2></font><hr>
<span class='old'>
</a><a name="1006c24" id="1006c24"><p>若佛子。佛滅後。為說法主為僧房主教</a><a name="1006c25" id="1006c25">化主坐禪主行來主。應生慈心善和鬥訟。</span><a name="1007a01" id="1007a01">善守三寶物莫無度用如自己有。而反亂</a><a name="1007a02" id="1007a02">眾鬥諍恣心用三寶物者。犯輕垢罪</a><a name="1007a03" id="1007a03"><p>若佛子。先在僧房中住。後見客菩薩比</a><a name="1007a04" id="1007a04">丘來入僧房舍宅城邑國王宅舍中。乃至</a><a name="1007a05" id="1007a05">夏坐安居處及大會中。先住僧應迎來送</a><a name="1007a06" id="1007a06">去。飲食供養房舍臥具。繩床事事給與。若</a><a name="1007a07" id="1007a07">無物應賣自身及以男女供給所須悉</a><a name="1007a08" id="1007a08">以與之。若有檀越來請眾僧。客僧有利</a><a name="1007a09" id="1007a09">養分。僧房主應次第差客僧受請。而先住</a><a name="1007a10" id="1007a10">僧獨受請不差客僧。僧房主得無量罪。</a><a name="1007a11" id="1007a11">畜生無異非沙門非釋種姓。若故作者。</a><a name="1007a12" id="1007a12">犯輕垢罪</a><a name="1007a13" id="1007a13"><p>若佛子。一切不得受別請利養入己。而此</a><a name="1007a14" id="1007a14">利養屬十方僧。而別受請即取十方僧物</a><a name="1007a15" id="1007a15">入己。八福田諸佛聖人一一師僧父母病人</a><a name="1007a16" id="1007a16">物自己用故。犯輕垢罪</a><a name="1007a17" id="1007a17"><p>若佛子。有出家菩薩在家菩薩及一切檀越。</a><a name="1007a18" id="1007a18">請僧福田求願之時。應入僧房問知事</a><a name="1007a19" id="1007a19">人。今欲次第請者即得十方賢聖僧而世</a><a name="1007a20" id="1007a20">人別請五百羅漢菩薩僧。不如僧次一凡夫</a><a name="1007a21" id="1007a21">僧。若別請僧者。是外道法。七佛無別請法。</a><a name="1007a22" id="1007a22">不順孝道。若故別請僧者。犯輕垢罪</a><a name="1007a23" id="1007a23"><p>若佛子。以惡心故為利養故。販賣男女</a><a name="1007a24" id="1007a24">色。自手作食自磨自舂。占相男女。解夢吉</a><a name="1007a25" id="1007a25">凶。是男是女。咒術工巧調鷹方法。和合百</a><a name="1007a26" id="1007a26">種毒藥千種毒藥蛇毒生金銀蠱毒。都無</a><a name="1007a27" id="1007a27">慈心。若故作者。犯輕垢罪</a><a name="1007a28" id="1007a28"><p>若佛子。以惡心故自身謗三寶。詐現親</a><a name="1007a29" id="1007a29">附。口便說空行在有中。為白衣通致男女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241006c.htm'><img src='up.gif' border=0></a>
<a href='T241007b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>