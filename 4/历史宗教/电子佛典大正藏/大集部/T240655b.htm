<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本說一切有部毘奈耶頌 0655b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本說一切有部毘奈耶頌</font> <font face='Arial'>(卷3)</font> 下明於十七跋窣睹等中述其要事 <font face='Arial'>T24, p0655b</h2></font><hr>
<span class='old'>
</a><br><a name="0655a28" id="0655a28">　　還須安眼藥　　　佛說遣常為</a><br><a name="0655a29" id="0655a29">　　於寺內淨地　　　不可輒剃頭</span><br><a name="0655b01" id="0655b01">　　有病在隨聽　　　了時須掃拭</a><br><a name="0655b02" id="0655b02">　　若於剃髮時　　　必須依小大</a><br><a name="0655b03" id="0655b03">　　若已下手剃　　　喚起理不應</a><br><a name="0655b04" id="0655b04">　　鬚髮隨先後　　　次拔鼻中毛</a><br><a name="0655b05" id="0655b05">　　手足爪方除　　　須知其次第</a><br><a name="0655b06" id="0655b06">　　苾芻剃髮時　　　不作牛毛剪</a><br><a name="0655b07" id="0655b07">　　若有瘡病者　　　近處剪無傷</a><br><a name="0655b08" id="0655b08">　　於三隱密處　　　不許輒除毛</a><br><a name="0655b09" id="0655b09">　　若有病時開　　　報知同淨行</a><br><a name="0655b10" id="0655b10">　　剪爪如斧刃　　　或可剃刀彎</a><br><a name="0655b11" id="0655b11">　　甲上聽除垢　　　不合求光飾</a><br><a name="0655b12" id="0655b12">　　若在蘭若處　　　髮不過兩指</a><br><a name="0655b13" id="0655b13">　　二指便非咎　　　城村不合然</a><br><a name="0655b14" id="0655b14">　　凡剃髮了時　　　遍身皆淨洗</a><br><a name="0655b15" id="0655b15">　　有事便開許　　　但須淨五支</a><br><a name="0655b16" id="0655b16">　　無俗剃髮者　　　應可在房中</a><br><a name="0655b17" id="0655b17">　　苾芻若善閑　　　為剃時非犯</a><br><a name="0655b18" id="0655b18">　　晨朝嚼齒木　　　或為說法時</a><br><a name="0655b19" id="0655b19">　　及以食了時　　　不作便招罪</a><br><a name="0655b20" id="0655b20">　　齒木有三殊　　　長須十二指</a><br><a name="0655b21" id="0655b21">　　短便八指量　　　此內總名中</a><br><a name="0655b22" id="0655b22">　　隨是何木條　　　大如小指許</a><br><a name="0655b23" id="0655b23">　　嚼頭軟成絮　　　苦澀者為佳</a><br><a name="0655b24" id="0655b24">　　齒木既嚼了　　　刮舌須存意</a><br><a name="0655b25" id="0655b25">　　銅鐵赤銅鋀　　　刮[<a href='javascript:showpic("images/072380.gif")'>金*畀</a>]隨樂作</a><br><a name="0655b26" id="0655b26">　　若住村城內　　　四中隨一持</a><br><a name="0655b27" id="0655b27">　　淨洗用灰揩　　　勿令生垢污</a><br><a name="0655b28" id="0655b28">　　必其無此者　　　用前所嚼木</a><br><a name="0655b29" id="0655b29">　　擘破兩相揩　　　刮舌貧人用<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240655a.htm'><img src='up.gif' border=0></a>
<a href='T240655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>