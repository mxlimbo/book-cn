<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1484 梵網經 1008a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1484 梵網經</font> <font face='Arial'>(卷2)</font> <font face='Arial'>T24, p1008a</h2></font><hr>
<span class='old'>
</a><a name="1007c24" id="1007c24">檀越恭敬禮拜</a><a name="1007c25" id="1007c25"><p>復作是願。寧以百千熱鐵刀鉾挑其兩目。</span><a name="1008a01" id="1008a01">終不以破戒之心視他好色</a><a name="1008a02" id="1008a02"><p>復作是願。寧以百千鐵錐遍劖刺耳根</a><a name="1008a03" id="1008a03">經一劫二劫。終不以破戒之心聽好音</a><a name="1008a04" id="1008a04">聲</a><a name="1008a05" id="1008a05"><p>復作是願。寧以百千刃刀割去其鼻。終不</a><a name="1008a06" id="1008a06">以破戒之心貪嗅諸香</a><a name="1008a07" id="1008a07"><p>復作是願。寧以百千刃刀割斷其舌。終不</a><a name="1008a08" id="1008a08">以破戒之心食人百味淨食</a><a name="1008a09" id="1008a09"><p>復作是願。寧以利斧斬斫其身。終不以</a><a name="1008a10" id="1008a10">破戒之心貪著好觸</a><a name="1008a11" id="1008a11"><p>復作是願。願一切眾生悉得成佛。而菩薩</a><a name="1008a12" id="1008a12">若不發是願者。犯輕垢罪</a><a name="1008a13" id="1008a13"><p>若佛子常應二時頭陀冬夏坐禪結夏安居。</a><a name="1008a14" id="1008a14">常用楊枝澡豆三衣瓶缽坐具錫杖香爐漉</a><a name="1008a15" id="1008a15">水囊手巾刀子火燧鑷子繩床經律佛像菩薩</a><a name="1008a16" id="1008a16">形像。而菩薩行頭陀時及遊方時。行來百</a><a name="1008a17" id="1008a17">里千里。此十八種物常隨其身。頭陀者從</a><a name="1008a18" id="1008a18">正月十五日至三月十五日。八月十五日至</a><a name="1008a19" id="1008a19">十月十五日。是二時中此十八種物。常隨</a><a name="1008a20" id="1008a20">其身如鳥二翼。若布薩日新學菩薩。半月半</a><a name="1008a21" id="1008a21">月布薩誦十重四十八輕戒。時於諸佛菩</a><a name="1008a22" id="1008a22">薩形像前。一人布薩即一人誦。若二人三</a><a name="1008a23" id="1008a23">人乃至百千人亦一人誦。誦者高座。聽者下</a><a name="1008a24" id="1008a24">坐。各各披九條七條五條袈裟。結夏安居一</a><a name="1008a25" id="1008a25">一如法。若頭陀時莫入難處。若國難惡王。</a><a name="1008a26" id="1008a26">土地高下草木深邃。師子虎狼水火風難。</a><a name="1008a27" id="1008a27">及以劫賊道路毒蛇。一切難處悉不得入。</a><a name="1008a28" id="1008a28">若頭陀行道乃至夏坐安居。是諸難處悉</a><a name="1008a29" id="1008a29">不得入。若故入者。犯輕垢罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241007c.htm'><img src='up.gif' border=0></a>
<a href='T241008b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>