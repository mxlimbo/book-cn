<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0507c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷35)</font> 明威儀法之一 四提舍尼初 <font face='Arial'>T22, p0507c</h2></font><hr>
<span class='old'>
</a><a name="0507b28" id="0507b28">應當澡洗而入。不得擔荷。當共分張衣物</a><a name="0507b29" id="0507b29">脫革屣杖貫。若有支提者當右旋。不得高大</span><a name="0507c01" id="0507c01">語大聲入。見舊比丘。不得唱咄咄汝故在此</a><a name="0507c02" id="0507c02">也。汝此中生還此中死。不離此野干食。舊比</a><a name="0507c03" id="0507c03">丘不得言。咄咄如囚脫枷鎖。已四五年不可</a><a name="0507c04" id="0507c04">得見。客比丘不得言。汝幾歲我應得此房。不</a><a name="0507c05" id="0507c05">得問明日誰作前食後食有好食不。舊比丘</a><a name="0507c06" id="0507c06">不得閉門語話。若欲舍後泥作及作餘事者。</a><a name="0507c07" id="0507c07">當使園民若沙彌維那守門。若閉門者客比</a><a name="0507c08" id="0507c08">丘不得踰牆而入。應持門鉤開入。若喚開門</a><a name="0507c09" id="0507c09">入已。舊比丘應問汝幾歲。應答言。我爾許</a><a name="0507c10" id="0507c10">歲。舊比丘言。若爾許歲者。得如是床褥。當問</a><a name="0507c11" id="0507c11">大小行處。不得臨時方問。次應問眾僧制限。</a><a name="0507c12" id="0507c12">舊比丘應語僧一切制限。某甲家覆缽羯磨</a><a name="0507c13" id="0507c13">莫往。某甲家狗惡。某甲家不信。客比丘早起</a><a name="0507c14" id="0507c14">不得便乞食去。應問是住處。有前食後食不。</a><a name="0507c15" id="0507c15">舊比丘應語。長老莫乞食。乞食疲苦或不如</a><a name="0507c16" id="0507c16">意。此中有前食後食。若行伴已去者。不得語</a><a name="0507c17" id="0507c17">言。長老賈客已去故可及。應語。長老可小停</a><a name="0507c18" id="0507c18">息正爾復有伴耳。若有急事必欲去者。應給</a><a name="0507c19" id="0507c19">糧食囑累行伴。如是客比丘舊比丘法當如</a><a name="0507c20" id="0507c20">是。若不如是越威儀法</a><a name="0507c21" id="0507c21"><p>佛住舍衛城。爾時六群比丘洗腳而並俗話</a><a name="0507c22" id="0507c22">弄水。諸比丘以是因緣往白世尊。佛言。從</a><a name="0507c23" id="0507c23">今日後。洗腳應當如舍利弗法也</a><a name="0507c24" id="0507c24"><p>佛住王舍城迦蘭陀竹園。時舍利弗著入聚</a><a name="0507c25" id="0507c25">落衣。持缽入城次行乞食。威儀庠審來去</a><a name="0507c26" id="0507c26">視瞻。屈伸俯仰著衣持缽。守攝諸根心不外</a><a name="0507c27" id="0507c27">亂。似得妙法潤澤之相婆羅門見已作是念。</a><a name="0507c28" id="0507c28">是沙門釋子在於人間現持威儀。至屏處已</a><a name="0507c29" id="0507c29">必無法則。我當逐看。若見放恣當以手拍頭。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220507b.htm'><img src='up.gif' border=0></a>
<a href='T220508a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>