<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0530a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷1)</font> 初釋波羅底木叉經序 <font face='Arial'>T24, p0530a</h2></font><hr>
<span class='old'>
</a><a name="0529c28" id="0529c28">作罪。縱無苾芻住處。有同行者堪為樂住。任</a><a name="0529c29" id="0529c29">往無犯。若難事將至。隨情應去。若至長淨日。</span><a name="0530a01" id="0530a01">弟子門人不應隨情聽向餘處。若當處無說</a><a name="0530a02" id="0530a02">戒者。應往餘處就說戒人而為長淨。如不往</a><a name="0530a03" id="0530a03">者得越法罪。若於無說戒人處坐。前安居不</a><a name="0530a04" id="0530a04">得過第二長淨。應向有說戒處。皆不得在俗</a><a name="0530a05" id="0530a05">人前而為說戒。凡安居時應與同意清淨無</a><a name="0530a06" id="0530a06">犯。及同見者而為長淨。若苾芻耳聾及無識</a><a name="0530a07" id="0530a07">解者。應共一處為長淨。事亦成足數</a><a name="0530a08" id="0530a08"><p>若至長淨日。唯獨一身者。應於長淨之處。</a><a name="0530a09" id="0530a09">以新瞿摩塗拭灑掃。敷座席鳴楗椎。作前</a><a name="0530a10" id="0530a10">方便竟。自誦少多經已。於高迥處觀客苾</a><a name="0530a11" id="0530a11">芻。若有三人來共為長淨。若無來者時彼苾</a><a name="0530a12" id="0530a12">芻應居本座。心念口言。作如是說。今十四日</a><a name="0530a13" id="0530a13">僧伽長淨。我苾芻某甲。於十四日亦為長淨。</a><a name="0530a14" id="0530a14">我苾芻某甲。於諸障法自陳遍淨。我今且為</a><a name="0530a15" id="0530a15">守持長淨。若於後時遇和合眾。我當共和合</a><a name="0530a16" id="0530a16">眾而為長淨。滿諸戒聚故。第二第三亦如是</a><a name="0530a17" id="0530a17">說。若有一二人來者。應為對首長淨。准一</a><a name="0530a18" id="0530a18">人法作。若苾芻行路遇到村坊。或有入村。或</a><a name="0530a19" id="0530a19">住村外。是長淨日。彼應各各為其長淨。住村</a><a name="0530a20" id="0530a20">者齊村勢分。不得別住。在村外者村勢分外。</a><a name="0530a21" id="0530a21">應為長淨。若與商旅同去。彼不嫌者。隨住隨</a><a name="0530a22" id="0530a22">行應為長淨。若彼嫌者應作心念。守持長淨</a><a name="0530a23" id="0530a23">有其六事。應心念守持皆成無犯。一守持三</a><a name="0530a24" id="0530a24">衣。二捨三衣。三分別長衣。四捨別請。五作長</a><a name="0530a25" id="0530a25">淨。六作隨意應為長淨。而不為者。得越法罪。</a><a name="0530a26" id="0530a26">不應長淨。而輒為者亦越法罪。除吉祥長淨。</a><a name="0530a27" id="0530a27">此由眾破重得和合。大眾歡喜為長淨故。若</a><a name="0530a28" id="0530a28">有苾芻先被僧伽為捨置法。後得解時。應請</a><a name="0530a29" id="0530a29">大眾乞作別時長淨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240529c.htm'><img src='up.gif' border=0></a>
<a href='T240530b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>