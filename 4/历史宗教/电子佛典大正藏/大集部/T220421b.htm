<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0421b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷24)</font> 明雜誦跋渠法之一 四提舍尼初 <font face='Arial'>T22, p0421b</h2></font><hr>
<span class='old'>
</a><a name="0421a28" id="0421a28">不出家。唯願大王。從世尊乞。願父母不放勿</a><a name="0421a29" id="0421a29">令出家。爾時白淨王與眾多釋種。往世尊所。</span><a name="0421b01" id="0421b01">頭面禮足卻坐一面。王白佛言。世尊。諸比丘</a><a name="0421b02" id="0421b02">釋種。童子。父母不放而與出家餘在家者。設</a><a name="0421b03" id="0421b03">有。教誨懷恨出家言世尊臨得轉輪聖王位。</a><a name="0421b04" id="0421b04">猶捨出家。我何所顧戀而不出家。世尊。父母</a><a name="0421b05" id="0421b05">念子愛徹骨髓我亦曾爾。世尊。出家七年之</a><a name="0421b06" id="0421b06">中坐起食飲無日不啼。惟願世尊。制諸比</a><a name="0421b07" id="0421b07">丘。父母不聽勿令出家。爾時世尊為白淨王。</a><a name="0421b08" id="0421b08">隨順說法發歡喜心。頭面禮足而退。王去不</a><a name="0421b09" id="0421b09">久。世尊往眾多比丘所。敷尼師壇坐。具以上</a><a name="0421b10" id="0421b10">事為諸比丘說。佛言。從今日後父母不放不</a><a name="0421b11" id="0421b11">應與出家。兒者有三種。親兒。養兒。自來兒。</a><a name="0421b12" id="0421b12">親兒者。父母所生。養兒者小小乞養之。自</a><a name="0421b13" id="0421b13">來兒者。自來依附作兒。是中親兒者此國不</a><a name="0421b14" id="0421b14">聽餘國亦不聽養兒自來兒。此國不聽。餘國</a><a name="0421b15" id="0421b15">聽。若父母不放不應與出家。若已出家者。不</a><a name="0421b16" id="0421b16">應驅出。若與出家受具足者。越比尼罪是名</a><a name="0421b17" id="0421b17">兒。奴者。佛住迦維羅衛國尼拘律樹釋氏精</a><a name="0421b18" id="0421b18">舍。廣說如上。時釋種家奴不放諸比丘度出</a><a name="0421b19" id="0421b19">家。後諸奴輩大家教誨分處作務而。不肯順</a><a name="0421b20" id="0421b20">從懟恨而言。尊者闡陀猶尚出家。我何所顧</a><a name="0421b21" id="0421b21">戀。當捨出家。反受禮拜恭敬供養。時諸釋種</a><a name="0421b22" id="0421b22">往白淨王所白言。大王。我等家奴不放。諸比</a><a name="0421b23" id="0421b23">丘度出家。餘者不可分處作務。懟恨而言。</a><a name="0421b24" id="0421b24">尊者闡陀猶尚出家。我何所顧戀。當捨出家。</a><a name="0421b25" id="0421b25">反受禮拜恭敬供養。大王。我等釋種多諸奴</a><a name="0421b26" id="0421b26">僕。賴此作使。唯願大王。從佛乞願奴主不放</a><a name="0421b27" id="0421b27">勿令出家。爾時白淨王與諸釋種往世尊所。</a><a name="0421b28" id="0421b28">頭面<span class='corr'>禮</span>足卻坐一面。即以上事具白世尊。唯</a><a name="0421b29" id="0421b29">願世尊。從今日後制諸比丘。奴主不放勿令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220421a.htm'><img src='up.gif' border=0></a>
<a href='T220421c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>