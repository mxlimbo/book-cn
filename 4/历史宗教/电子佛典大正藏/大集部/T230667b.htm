<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0667b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷8)</font> 斷人命學處第三 <font face='Arial'>T23, p0667b</h2></font><hr>
<span class='old'>
</a><a name="0667a28" id="0667a28">者於是便行。漸至室羅伐城。彼諸苾芻初夜</a><a name="0667a29" id="0667a29">後夜。警覺思惟勤修善品。見露形者來至門</span><a name="0667b01" id="0667b01">前慞惶顧望。彼諸苾芻遙問之曰。汝等露形</a><a name="0667b02" id="0667b02">拔髮之輩因何至斯。此是毘訶羅非汝住處。</a><a name="0667b03" id="0667b03">答言具壽。我是苾芻非露形外道。復問曰。豈</a><a name="0667b04" id="0667b04">有如是形相。苾芻答曰。被賊偷劫。問曰汝名</a><a name="0667b05" id="0667b05">何等。答曰我名佛護法護僧護等。彼便答曰。</a><a name="0667b06" id="0667b06">善來善來。具壽。即為開門。彼便入寺。或以三</a><a name="0667b07" id="0667b07">衣或以二裙。或僧腳崎。或漉水羅。或缽腰絛。</a><a name="0667b08" id="0667b08">隨其所有皆共周給。時諸苾芻以緣白佛。佛</a><a name="0667b09" id="0667b09">言凡於夜中未善諳識。不應輒與開門。可問</a><a name="0667b10" id="0667b10">種族名字。若體悉者方為開門。然誦經時應</a><a name="0667b11" id="0667b11">令苾芻而為守護。若知賊至應現驚怖。作叱</a><a name="0667b12" id="0667b12">喝相勿與開門。作如是語。將揵稚來。并及</a><a name="0667b13" id="0667b13">椎杵時輪僧伽胝七條五條衣袋搭鉤絛索等</a><a name="0667b14" id="0667b14">物來。聞是語聲賊便驚去。若眾首上座所有</a><a name="0667b15" id="0667b15">行法。我今制之。凡欲眾集誦經之時。上座</a><a name="0667b16" id="0667b16">應問知事人曰。門已閉未。寺內遍看不差守</a><a name="0667b17" id="0667b17">護人未。請誦經人未。大小行處並掃拭未。若</a><a name="0667b18" id="0667b18">眾上座如前所制。不依行者得越法罪</a><a name="0667b19" id="0667b19"><p>爾時給孤獨園舊住苾芻。告被賊苾芻曰。諸</a><a name="0667b20" id="0667b20">具壽。我等隨有多少衣缽共相分給。猶未周</a><a name="0667b21" id="0667b21">贍。然被賊之處造寺長者信心淳厚。宜應往</a><a name="0667b22" id="0667b22">彼重為相見。必以衣服共相濟給。聞此語已</a><a name="0667b23" id="0667b23">便共籌議。諸具壽同梵行者善哉此說。然</a><a name="0667b24" id="0667b24">我等輩前來匆遽不白長者。今可更去告彼</a><a name="0667b25" id="0667b25">令知。或容見濟多少衣服。即便至長者處。長</a><a name="0667b26" id="0667b26">者見已禮而問曰。聖者。何不相告遂即他行。</a><a name="0667b27" id="0667b27">苾芻報曰。長者。如世尊說。夫[<a href='javascript:showpic("images/067296.gif")'>(殼-一)/牛</a>]乳者應留少</a><a name="0667b28" id="0667b28">許。當時我等作如是念。寺今遭賊。長者見已</a><a name="0667b29" id="0667b29">出物供寺復給我等。必致傾竭恐相惱觸。故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230667a.htm'><img src='up.gif' border=0></a>
<a href='T230667c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>