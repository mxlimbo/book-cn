<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1441 薩婆多部毘尼摩得勒伽 0609b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1441 薩婆多部毘尼摩得勒伽</font> <font face='Arial'>(卷7)</font> 毘尼摩得勒伽雜事 <font face='Arial'>T23, p0609b</h2></font><hr>
<span class='old'>
</a><a name="0609a28" id="0609a28">道差別。相違不差別。復有五種差別。佛差</a><a name="0609a29" id="0609a29">別。和上差別。阿闍梨差別。羯磨差別。法差</span><a name="0609b01" id="0609b01">別</a><a name="0609b02" id="0609b02"><p>復有五因緣摩觸身犯僧伽婆尸沙。謂人女</a><a name="0609b03" id="0609b03">有婬心。修習衣內摩觸。有六諍本。如增一中</a><a name="0609b04" id="0609b04">說。有六種使命。謂僧使。諸部使。和上阿闍梨</a><a name="0609b05" id="0609b05">使。上座使。王使</a><a name="0609b06" id="0609b06"><p>復有六事。優婆塞不應作。謂壓油。猩猩。血</a><a name="0609b07" id="0609b07">染。沽酒。賣肉。賣刀杖</a><a name="0609b08" id="0609b08"><p>復有六種自恣。謂比丘等自恣。比丘尼等自</a><a name="0609b09" id="0609b09">恣。二部漪自恣。食自恣。清淨自恣。自恣第</a><a name="0609b10" id="0609b10">六</a><a name="0609b11" id="0609b11"><p>復有六種壞。謂自壞。他壞。戒壞。見壞。威儀</a><a name="0609b12" id="0609b12">壞。命壞。與上相違名六成</a><a name="0609b13" id="0609b13"><p>復有六愛敬。謂身業慈。口業慈。意業慈。賢聖</a><a name="0609b14" id="0609b14">共戒。賢聖同見。如法所得衣缽之餘施同梵</a><a name="0609b15" id="0609b15">行</a><a name="0609b16" id="0609b16"><p>復有六種劫。五種如前說。劫法第六</a><a name="0609b17" id="0609b17"><p>復有六法現前。名得具戒。謂佛現前。法僧現</a><a name="0609b18" id="0609b18">前。和上阿闍梨現前。受戒人現前</a><a name="0609b19" id="0609b19"><p>復有六種法。於法中難滿足。謂多欲。難滿。難</a><a name="0609b20" id="0609b20">養。不知足。不孝順。多疑。不求究竟。與上相</a><a name="0609b21" id="0609b21">違名易滿足。有七財。謂信財。戒財。施財。聞</a><a name="0609b22" id="0609b22">財。慧財。慚財。愧財</a><a name="0609b23" id="0609b23"><p>復有七力。謂信力。戒力。施力。慧力。慚力。愧</a><a name="0609b24" id="0609b24">力</a><a name="0609b25" id="0609b25"><p>復有七法。謂色苦如實知。色習如實知。色滅</a><a name="0609b26" id="0609b26">如實知。色道如實知。色愛如實知。色過如實</a><a name="0609b27" id="0609b27">知。色離如實知。受想行識亦如是</a><a name="0609b28" id="0609b28"><p>復有七方便。謂不淨觀。安般念。四念處。煖</a><a name="0609b29" id="0609b29">法。頂法。忍法。世間第一法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230609a.htm'><img src='up.gif' border=0></a>
<a href='T230609c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>