<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0689b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷18)</font> 九十單提法之一 <font face='Arial'>T22, p0689b</h2></font><hr>
<span class='old'>
</a><a name="0689a28" id="0689a28">與婦女麤惡語。或聞婦女前自歎譽身。或</a><a name="0689a29" id="0689a29">聞共相媒嫁。若彼人聞從彼聞。是謂聞根。</span><a name="0689b01" id="0689b01">疑根者。有二因緣生疑。見生疑聞生疑。云</a><a name="0689b02" id="0689b02">何見生疑。其人見共婦女出林時見入林</a><a name="0689b03" id="0689b03">時。或見露身無衣不淨流出污身。或見</a><a name="0689b04" id="0689b04">與惡知識從事或共戲。是為見而生疑。云</a><a name="0689b05" id="0689b05">何聞中生疑。或闇處聞動床聲。聞草蓐聲。</a><a name="0689b06" id="0689b06">聞喘息聲。聞語聲。或聞交會聲。或聞彼人</a><a name="0689b07" id="0689b07">自言我犯失精。或言我與女人身相觸。或</a><a name="0689b08" id="0689b08">言我與婦女麤惡語。或言我於婦女前自</a><a name="0689b09" id="0689b09">歎說身。或言我媒嫁男女。聞如是等於中</a><a name="0689b10" id="0689b10">生疑。除此三根已。以餘謗者。是為無根。</a><a name="0689b11" id="0689b11">若比丘瞋恚故。以無根僧伽婆尸沙謗。說了</a><a name="0689b12" id="0689b12">了者波逸提。不了了者突吉羅。比丘尼波逸</a><a name="0689b13" id="0689b13">提。式叉摩那沙彌沙彌尼突吉羅。是謂為犯。</a><a name="0689b14" id="0689b14">不犯者。見根聞根疑根。若說其實事欲令</a><a name="0689b15" id="0689b15">改悔而不誹謗。若戲笑語疾疾語獨處語</a><a name="0689b16" id="0689b16">夢中語。若欲說此錯說彼無犯。無犯者。最</a><a name="0689b17" id="0689b17">初未制戒。癡狂心亂痛惱所纏(八十竟)</a><a name="0689b18" id="0689b18"><p>爾時佛在舍衛國祇樹給孤獨園。時舍衛城</a><a name="0689b19" id="0689b19">中。有一大姓婆羅門。名耶若達。多饒財寶</a><a name="0689b20" id="0689b20">生業無量。田地殼食不可稱計。金銀車磲馬</a><a name="0689b21" id="0689b21">瑙真珠虎魄水精琉璃。象馬奴婢庫藏溢滿</a><a name="0689b22" id="0689b22">威相具足。時有一婢名曰黃頭。常守末利</a><a name="0689b23" id="0689b23">園。時彼婢常愁憂言。我何時當免出於婢。</a><a name="0689b24" id="0689b24">時彼婢晨朝得已食分乾飯持詣園中。爾時</a><a name="0689b25" id="0689b25">世尊。時到著衣持缽欲入城乞食。時黃頭</a><a name="0689b26" id="0689b26">婢遙見如來。心自念言。我今寧可持此飯</a><a name="0689b27" id="0689b27">施彼沙門。或可脫此婢使。即持飯施如</a><a name="0689b28" id="0689b28">來。爾時世尊。慈愍故為受還精舍。時黃頭婢</a><a name="0689b29" id="0689b29">即前進入末利園中。時波斯匿王。嚴四種<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220689a.htm'><img src='up.gif' border=0></a>
<a href='T220689c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>