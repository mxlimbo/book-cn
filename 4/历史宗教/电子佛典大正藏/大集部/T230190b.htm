<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0190b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷26)</font> <font face='Arial'>T23, p0190b</h2></font><hr>
<span class='old'>
</a><a name="0190a28" id="0190a28">見來索飯食。比丘各各分與使僧食少。以是</a><a name="0190a29" id="0190a29">事白佛。佛言。從今日不聽作淨地羯磨。若作</span><a name="0190b01" id="0190b01">犯突吉羅罪。先作者應捨。佛在毘耶離城中。</a><a name="0190b02" id="0190b02">有一大將。字師子。大富多錢穀帛田宅寶物</a><a name="0190b03" id="0190b03">豐足。種種福德成就。其人本是外道弟子。於</a><a name="0190b04" id="0190b04">佛法中始得信心。以好肥肉時時施僧。外道</a><a name="0190b05" id="0190b05">以嫉妒心譏嫌訶責。沙門釋子正應爾耳。人</a><a name="0190b06" id="0190b06">故為殺而噉。何以故。師子殺肥眾生。以肉時</a><a name="0190b07" id="0190b07">時施僧。諸比丘少欲知足行頭陀。聞是事心</a><a name="0190b08" id="0190b08">慚愧。以是事白佛。佛以是因緣集僧。集僧已</a><a name="0190b09" id="0190b09">告諸比丘。三種不淨肉不應噉。何等三。若見</a><a name="0190b10" id="0190b10">若聞若疑。云何見。自見是生為我奪命。如</a><a name="0190b11" id="0190b11">是見。云何聞。可信人邊。聞是生故為汝殺。如</a><a name="0190b12" id="0190b12">是聞。云何疑有因緣故生疑。是處無屠兒無</a><a name="0190b13" id="0190b13">自死。是主人惡。能故為我奪命。如是疑。是三</a><a name="0190b14" id="0190b14">種不淨肉不應噉。三種淨肉聽噉。何等三。若</a><a name="0190b15" id="0190b15">眼不見耳不聞心不疑。云何不見。自眼不見</a><a name="0190b16" id="0190b16">是生故為我奪命。如是不見。云何不聞可信</a><a name="0190b17" id="0190b17">優婆塞人邊。不聞是生故為我奪命。如是不</a><a name="0190b18" id="0190b18">聞。云何不疑。心中無有緣生疑。是中有屠兒</a><a name="0190b19" id="0190b19">家有自死者。是主人善。不故為我奪命。如是</a><a name="0190b20" id="0190b20">不疑。是三種淨肉聽噉。復次有諸天祀象走</a><a name="0190b21" id="0190b21">所極。馬走所極。烏飛所極。閃摩婆羅薩祀。</a><a name="0190b22" id="0190b22">尼羅伽羅祀。天祠中非天祠中。分陀利華。以</a><a name="0190b23" id="0190b23">彼中祀天祠肉不淨。沙門釋子不應噉。何以</a><a name="0190b24" id="0190b24">故。是諸天祠為客作故</a><a name="0190b25" id="0190b25"><p>佛故在毘耶離國。是時飢餓乞食難得。有一</a><a name="0190b26" id="0190b26">居士。請佛及僧明日食。佛默然受。知佛受已。</a><a name="0190b27" id="0190b27">從坐起頭面禮佛足而歸。具種種多美飲食。</a><a name="0190b28" id="0190b28">時國吉日。清晨眾僧大得豬肉乾飯。諸比丘</a><a name="0190b29" id="0190b29">受思惟欲噉。居士供具已辦敷床座。遣人白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230190a.htm'><img src='up.gif' border=0></a>
<a href='T230190c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>