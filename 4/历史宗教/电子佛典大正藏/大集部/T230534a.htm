<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0534a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷5)</font> 第十五結新作尼師檀因緣 <font face='Arial'>T23, p0534a</h2></font><hr>
<span class='old'>
</a><a name="0533c28" id="0533c28">此不可思議。經云。佛不可思議。龍不可思</a><a name="0533c29" id="0533c29">議。世界業報不可思議。此是佛不可思議。</span><a name="0534a01" id="0534a01">佛欲令眾生知佛心者。乃至下流鈍根眾生。</a><a name="0534a02" id="0534a02">佛欲令見即得見之。若欲令不見。正使聲聞</a><a name="0534a03" id="0534a03">辟支佛有通眼者。不能得見。又佛放大光</a><a name="0534a04" id="0534a04">明。下至阿鼻獄上至有頂。有應度者令得見</a><a name="0534a05" id="0534a05">之。不應度者對眼不見。是故佛有時許可有</a><a name="0534a06" id="0534a06">時。默然。不可測也。頭面禮佛足右遶而去。</a><a name="0534a07" id="0534a07">若外道異見但遶而去。若有信者禮足遶已</a><a name="0534a08" id="0534a08">而去。佛身清淨喻如明鏡。天神龍宮山林河</a><a name="0534a09" id="0534a09">海。一切器像於身中現。見者信敬心生。是</a><a name="0534a10" id="0534a10">故頭面禮足。右遶者。順佛法故。所以右遶。</a><a name="0534a11" id="0534a11">又密跡力士。若有左遶者。即以金剛杵碎之。</a><a name="0534a12" id="0534a12">又佛世世已來。常順三寶父母師長。一切教</a><a name="0534a13" id="0534a13">誡無違無逆。今得果報無有逆者。又佛身</a><a name="0534a14" id="0534a14">淨。眾生於中各見所事。或天或神莫不見者。</a><a name="0534a15" id="0534a15">是以畏敬右遶而去。問曰。外道邪見何以不</a><a name="0534a16" id="0534a16">禮佛足。答曰。世世習憍慢故。又常懷惡邪</a><a name="0534a17" id="0534a17">無善心故。又云。各有所事故。何以正遶三</a><a name="0534a18" id="0534a18">匝。一以不惱亂佛不自亂故。二以生將來解</a><a name="0534a19" id="0534a19">脫因緣故。還歸竟夜具諸淨潔多美飲食。問</a><a name="0534a20" id="0534a20">曰何以正夜作食。答曰。晝日多熱飲食臭穢。</a><a name="0534a21" id="0534a21">是故夜作。又云。夜作食晨得新食。若先作食</a><a name="0534a22" id="0534a22">者則食宿食。是以夜作。白佛時到。問曰。先已</a><a name="0534a23" id="0534a23">請佛何以重請。答曰。欲生增上功德故。先</a><a name="0534a24" id="0534a24">白以請。今更重請功德轉增。又欲成三堅</a><a name="0534a25" id="0534a25">法故。又佛時到自行。何由得知。一居士在靜</a><a name="0534a26" id="0534a26">處燒香。遙供養請佛。香來遶佛三匝。又云。密</a><a name="0534a27" id="0534a27">跡力士白言時到。又云。阿難時至則白。又云。</a><a name="0534a28" id="0534a28">佛自知時不須外緣。佛自房住者。佛以行無</a><a name="0534a29" id="0534a29">益故不行。又云。佛所以住者有五因緣。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230533c.htm'><img src='up.gif' border=0></a>
<a href='T230534b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>