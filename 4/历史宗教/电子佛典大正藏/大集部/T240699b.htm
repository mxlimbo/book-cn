<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0699b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷4)</font> 阿育王品第三集法藏 <font face='Arial'>T24, p0699b</h2></font><hr>
<span class='old'>
</a><a name="0699a28" id="0699a28">當眼前。六者在後。問曰。遠坐何過。答曰。若</a><a name="0699a29" id="0699a29">欲共語言聲不及。大近何過。答曰。觸忤</span><a name="0699b01" id="0699b01">宿德。上風何過。答曰身氣臭故。高處何過。不</a><a name="0699b02" id="0699b02">恭敬故。當前何過。視瞻難故。後坐何過。答</a><a name="0699b03" id="0699b03">曰。宿德共語迴顧難故。婆羅門離此六法而</a><a name="0699b04" id="0699b04">坐。是故律中說卻坐一面。沙門者。伏煩</a><a name="0699b05" id="0699b05">惱。又言卻煩惱。又言息心。婆羅門者。世間</a><a name="0699b06" id="0699b06">真婆羅門父母不雜。長者者。身體長大亦</a><a name="0699b07" id="0699b07">年紀長大。又言。有威德。是名長者。財富者</a><a name="0699b08" id="0699b08">亦名長者大老者。頭髮墮落。又言生又</a><a name="0699b09" id="0699b09">子孫展轉相生。是名老。朽邁者。皮膚燋皺</a><a name="0699b10" id="0699b10">言語錯謬。是名朽邁。年過者。生來已經二</a><a name="0699b11" id="0699b11">三王代職。猶故生存。是名年過。延壽者。年</a><a name="0699b12" id="0699b12">過百歲。是名延壽。至年者。是最後年。是</a><a name="0699b13" id="0699b13">名至年。咄瞿曇沙門何以作。此是婆羅門</a><a name="0699b14" id="0699b14">語。婆羅門到佛所。見佛不起不為作禮不</a><a name="0699b15" id="0699b15">施床座。故作此言。如我所聞。今正見於</a><a name="0699b16" id="0699b16">如來。欲自稱身而下餘人。佛以慈悲心</a><a name="0699b17" id="0699b17">而答婆羅門。我不見佛於林中生時。墮地</a><a name="0699b18" id="0699b18">向北行七步。自觀百億萬天人梵魔沙門婆</a><a name="0699b19" id="0699b19">羅門。無堪受我禮者。觀看已而自唱言。</a><a name="0699b20" id="0699b20">天上天下唯我為尊。梵天聞菩薩唱已。</a><a name="0699b21" id="0699b21">即叉手而言。菩薩三界獨尊無有過者。菩薩</a><a name="0699b22" id="0699b22">聞已作師子吼。唯我獨尊。佛語婆羅門。爾</a><a name="0699b23" id="0699b23">時我未得道時三界已自獨尊。何況於今眾</a><a name="0699b24" id="0699b24">善功德拜我為佛。云何為汝作禮耶。若人</a><a name="0699b25" id="0699b25">受我禮者。頭即墮地。是故汝勿於佛處</a><a name="0699b26" id="0699b26">希望禮拜。是婆羅門瞳矇無知。向佛而作</a><a name="0699b27" id="0699b27">是語。婆羅門言。若如是者色無味。何以故。</a><a name="0699b28" id="0699b28">有色而已實無味。佛欲調伏婆羅門故。答</a><a name="0699b29" id="0699b29">言。汝言無味。實無味。何以故。如世間人色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240699a.htm'><img src='up.gif' border=0></a>
<a href='T240699c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>