<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0874a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷45)</font> 九十波逸底迦法 入王宮門學處第八十二之一 <font face='Arial'>T23, p0874a</h2></font><hr>
<span class='old'>
</a><a name="0873c28" id="0873c28">有須者我當為辦。使持王信到勝音城。即以</a><a name="0873c29" id="0873c29">書及國信奉仙道王。王見慶喜問使者曰。王</span><a name="0874a01" id="0874a01">之形狀其量如何。并問性行。使者報曰。影勝</a><a name="0874a02" id="0874a02">王其形長大一似大王。性行雄猛躬為征戰。</a><a name="0874a03" id="0874a03">王即依量造五德上甲。令使送去。云何為五。</a><a name="0874a04" id="0874a04">一者盛熱之時著便涼冷。二者刀斫不入。三</a><a name="0874a05" id="0874a05">者箭射不穿。四者善辟諸毒。五者能發光明。</a><a name="0874a06" id="0874a06">王造甲已并裁敕書曰。今贈寶甲五德圓備。</a><a name="0874a07" id="0874a07">若念我者幸當自著。希招遠意勿惠餘人。即</a><a name="0874a08" id="0874a08">以此甲付與使者。使者持去到王舍城。便以</a><a name="0874a09" id="0874a09">此甲奉影勝王。白言大王。此之寶甲具足五</a><a name="0874a10" id="0874a10">德。仙道大王故遣送來。時影勝王覽書觀甲</a><a name="0874a11" id="0874a11">心生希有。喚別寶者令其准價。寶人白言。</a><a name="0874a12" id="0874a12">大王此一一寶並皆無價。然眾共商量准直</a><a name="0874a13" id="0874a13">金錢十億。王既聞已便生憂念。遠方知友贈</a><a name="0874a14" id="0874a14">我寶甲。此一一寶其價難知。我國無此如何</a><a name="0874a15" id="0874a15">酬謝。以手支頰低顏而坐。是時行雨大臣入</a><a name="0874a16" id="0874a16">見大王似帶憂色。問言大王何故面有憂色。</a><a name="0874a17" id="0874a17">王曰。我今寧得心不懷憂。遠處國王贈我寶</a><a name="0874a18" id="0874a18">甲。此一一寶其價難知。我國更無奇異珍物。</a><a name="0874a19" id="0874a19">既無報答。為此懷憂。大臣答曰。願王勿憂。有</a><a name="0874a20" id="0874a20">好贈物。王曰何處得有。大臣答曰。彼之國王</a><a name="0874a21" id="0874a21">唯贈一領寶甲。王之國內有佛世尊。乃是人</a><a name="0874a22" id="0874a22">中妙寶。一切有情共所尊敬。十方世界無與等</a><a name="0874a23" id="0874a23">者。王曰誠有此事。欲如之何。大臣曰。可於疊</a><a name="0874a24" id="0874a24">上畫世尊像遣使馳送。王曰。若如是者我當</a><a name="0874a25" id="0874a25">白佛。隨佛言教當奉行之。時影勝王往詣佛</a><a name="0874a26" id="0874a26">所。禮佛足已在一面坐。以事白佛。佛言。大王</a><a name="0874a27" id="0874a27">善哉妙意。可畫一鋪佛像送與彼王。其畫像</a><a name="0874a28" id="0874a28">法先畫像已。於其像下書三歸依。云我從今</a><a name="0874a29" id="0874a29">日乃至命存。歸依佛陀兩足中尊。歸依達摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230873c.htm'><img src='up.gif' border=0></a>
<a href='T230874b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>