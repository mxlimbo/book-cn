<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0459b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷28)</font> 明雜誦跋渠法之一 四提舍尼初 <font face='Arial'>T22, p0459b</h2></font><hr>
<span class='old'>
</a><a name="0459a28" id="0459a28">持戒者。應語莫與從事。若是善持戒者。應語</a><a name="0459a29" id="0459a29">共作。若次到作維那直月應白師。如威儀中</span><a name="0459b01" id="0459b01">廣說。是名自作與他作。衣缽事者。若欲熏缽。</a><a name="0459b02" id="0459b02">若取巨磨泥爐及熏時。一一應白。若不能</a><a name="0459b03" id="0459b03">一一白者。但言我欲作熏缽事。一白通了。</a><a name="0459b04" id="0459b04">熏缽時應問和上阿闍梨。缽欲熏不。若言</a><a name="0459b05" id="0459b05">熏。應問為先熏後熏。為一處熏。若言</a><a name="0459b06" id="0459b06">一處。應問著上著下。隨師教應作。若欲染衣</a><a name="0459b07" id="0459b07">時應白。若浣時縫時煮染時一一應白。若不</a><a name="0459b08" id="0459b08">能者但言。我欲作染衣事。一白通了。染衣時</a><a name="0459b09" id="0459b09">應先問和上阿闍梨。衣欲染不。若言染者。應</a><a name="0459b10" id="0459b10">問欲前染後染為一時。若言一時。應先染和</a><a name="0459b11" id="0459b11">上阿闍梨衣。如是縫時染時舉時。不得持師</a><a name="0459b12" id="0459b12">衣裹己衣。應持己衣裹師衣作衣缽事不白</a><a name="0459b13" id="0459b13">師。越毘尼罪。是名衣缽事。自剃與他剃者。</a><a name="0459b14" id="0459b14">自欲剃髮時應白師。師應問誰與汝剃。答言。</a><a name="0459b15" id="0459b15">某甲某甲知剃不。答言。此是眼見事。師言。</a><a name="0459b16" id="0459b16">不可。若言知。師應觀前人不善持戒亦言不</a><a name="0459b17" id="0459b17">可。若善持戒應言剃。若欲與他剃髮者。應白</a><a name="0459b18" id="0459b18">師。我與某甲比丘剃髮。師應問。汝能不。答</a><a name="0459b19" id="0459b19">言。此是眼見事。何故不能。應語不可。若言</a><a name="0459b20" id="0459b20">我能。應相前人。若不善持戒者。應言不可。若</a><a name="0459b21" id="0459b21">善持戒者。應言好用意。若和上阿闍梨入聚</a><a name="0459b22" id="0459b22">落後。剃髮人來欲令剃髮者。應白餘長老。比</a><a name="0459b23" id="0459b23">丘我欲剃髮。師還應白師。師行後得剃髮人</a><a name="0459b24" id="0459b24">剃髮。是名自剃與他剃。刀治者。欲與他破瘡</a><a name="0459b25" id="0459b25">時應白師。與某甲比丘破瘡。師應問汝能不。</a><a name="0459b26" id="0459b26">答言。此眼見事。何故不能。師言。不可。若言</a><a name="0459b27" id="0459b27">能。師應相前人。若不善持戒者。應語不可。若</a><a name="0459b28" id="0459b28">善持戒者。應問何處病。若言猥處者。應語離</a><a name="0459b29" id="0459b29">穀道邊各四指莫觸。若刺頭出血。若除處癰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220459a.htm'><img src='up.gif' border=0></a>
<a href='T220459c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>