<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0481b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷31)</font> 明雜誦跋渠法之一 四提舍尼初 <font face='Arial'>T22, p0481b</h2></font><hr>
<span class='old'>
</a><a name="0481a28" id="0481a28">起迎頂戴而受。時瓶沙王來問訊世尊。聞</a><a name="0481a29" id="0481a29">食香問言。此何香。答言食香。佛語大王。欲食</span><a name="0481b01" id="0481b01">如來殘食不。白言欲食世尊。我大得善利。得</a><a name="0481b02" id="0481b02">如來殘食。食已白佛言。世尊。我生王家已</a><a name="0481b03" id="0481b03">來。未曾得如是食。世尊。此為是天食龍食鬱</a><a name="0481b04" id="0481b04">單越食鬼神食耶。佛言。此非天食乃至非。鬼</a><a name="0481b05" id="0481b05">神食也。此是王土恕奴二十億童子家常所</a><a name="0481b06" id="0481b06">食耳。世尊即為王說恕奴二十億童子腳下</a><a name="0481b07" id="0481b07">金色毛長四寸福德如是。王聞已即欲往看。</a><a name="0481b08" id="0481b08">臣白王言。云何此是王之民。應當命來不宜</a><a name="0481b09" id="0481b09">自往。即遣人往喚。語父母言王欲見童子。</a><a name="0481b10" id="0481b10">父母言。王喚正當欲方便罰我錢耳。寧輸千</a><a name="0481b11" id="0481b11">萬不能令子詣王。即連車載金銀寶物送詣</a><a name="0481b12" id="0481b12">王所。白王言。童子軟弱。不堪自致。所有珍寶</a><a name="0481b13" id="0481b13">今送獻王。王言。我自有金銀寶物。不須是為。</a><a name="0481b14" id="0481b14">但欲見童子身耳。使還白王言。童子是極樂</a><a name="0481b15" id="0481b15">人。柔弱不堪車乘。王言。若爾者裝船載來。</a><a name="0481b16" id="0481b16">若至不通船處。鑿地作渠。以芥子填滿牽</a><a name="0481b17" id="0481b17">來。即便牽來至山口。童子柔弱以衣褥敷地</a><a name="0481b18" id="0481b18">躡上而來。遙見世尊在露地坐。見已即卻</a><a name="0481b19" id="0481b19">衣褥躡地而來。世尊見已而發微笑。諸比丘</a><a name="0481b20" id="0481b20">白佛言。世尊何因而笑。佛告諸比丘。汝見此</a><a name="0481b21" id="0481b21">童子不。答言見。佛言此童子從九十一劫已</a><a name="0481b22" id="0481b22">來。足未曾躡地。今見如來恭敬故非是福德</a><a name="0481b23" id="0481b23">盡也。前至佛所。頭面禮足卻坐一面。佛為隨</a><a name="0481b24" id="0481b24">順說法示教利喜。得法眼淨。佛教童子。若王</a><a name="0481b25" id="0481b25">來入者。當下地跏趺坐現腳。時王來入。童子</a><a name="0481b26" id="0481b26">即下地跏趺現腳而坐。時王侍者即拔劍欲</a><a name="0481b27" id="0481b27">向。王即呵之。時童子見已心生恐畏。即白王</a><a name="0481b28" id="0481b28">言。聽我出家。王言欲何道出家耶。答言。欲佛</a><a name="0481b29" id="0481b29">法出家。王即遣使語其父母聽出家不。父母<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220481a.htm'><img src='up.gif' border=0></a>
<a href='T220481c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>