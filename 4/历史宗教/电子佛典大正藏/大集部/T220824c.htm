<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0824c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷36)</font> 說戒揵度上 <font face='Arial'>T22, p0824c</h2></font><hr>
<span class='old'>
</a><a name="0824b28" id="0824b28">形者。身有長百由旬二百由旬三百由旬乃</a><a name="0824b29" id="0824b29">至七百由旬。是謂目連海水八奇特。阿修羅</span><a name="0824c01" id="0824c01">所娛樂。是謂目連大海水有八奇特。阿修</a><a name="0824c02" id="0824c02">羅所娛樂。如是目連。我法中亦有八奇特。</a><a name="0824c03" id="0824c03">使諸弟子見已於中而自娛樂。何等為八。</a><a name="0824c04" id="0824c04">如彼大海水一切眾流皆往投之。如是目</a><a name="0824c05" id="0824c05">連。我諸弟子漸次學戒。皆歸我法。於中學</a><a name="0824c06" id="0824c06">諸善法。是謂目連我法中一奇特。令諸弟</a><a name="0824c07" id="0824c07">子見已而自娛樂。目連。猶如大海常住不</a><a name="0824c08" id="0824c08">失潮法。我諸弟子住於戒中。乃至於死終</a><a name="0824c09" id="0824c09">不犯戒。是謂於我法中二奇特。令諸弟子</a><a name="0824c10" id="0824c10">見已而自娛樂。目連。猶如五大河盡歸於</a><a name="0824c11" id="0824c11">海。失於本名名之為海。如是目連。於我</a><a name="0824c12" id="0824c12">法中。四種姓剎利婆羅門毘舍首陀。以信</a><a name="0824c13" id="0824c13">堅固從家捨家學道。滅本名皆稱為沙門</a><a name="0824c14" id="0824c14">釋子。是謂目連。於我法中三奇特。令諸弟</a><a name="0824c15" id="0824c15">子見已而自娛樂。目連。猶如五大河及天雨</a><a name="0824c16" id="0824c16">皆歸於海。而海水無有增減。如是目連。於</a><a name="0824c17" id="0824c17">我法中諸族姓子。以信堅固從家捨家學</a><a name="0824c18" id="0824c18">道。入無餘涅槃界。而無餘涅槃界無增無</a><a name="0824c19" id="0824c19">減。是謂目連於我法中四奇特。令諸弟子</a><a name="0824c20" id="0824c20">見已而自娛樂。猶如目連。大海水鹹同一</a><a name="0824c21" id="0824c21">味於我法中同一解脫味。是謂目連於我</a><a name="0824c22" id="0824c22">法中五奇特。令諸弟子見已而自娛樂。目連</a><a name="0824c23" id="0824c23">猶如大海不受死屍設有死屍大風飄置</a><a name="0824c24" id="0824c24">岸上。於我法中亦復如是。不受死屍。所謂</a><a name="0824c25" id="0824c25">死屍者。非沙門自稱為沙門。非梵行自稱</a><a name="0824c26" id="0824c26">為梵行。犯戒惡法不淨污穢邪見覆障善</a><a name="0824c27" id="0824c27">業。內懷腐爛如空中樹。雖在眾中坐。常離</a><a name="0824c28" id="0824c28">眾僧遠眾僧。亦離彼遠。是謂目連於我法</a><a name="0824c29" id="0824c29">中六奇特。令諸弟子見已而自娛樂。猶如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220824b.htm'><img src='up.gif' border=0></a>
<a href='T220825a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>