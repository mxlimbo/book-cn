<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0454a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷28)</font> 明雜誦跋渠法之一 四提舍尼初 <font face='Arial'>T22, p0454a</h2></font><hr>
<span class='old'>
</a><a name="0453c28" id="0453c28"><p>佛住舍衛城。廣說如上。爾時有比丘人間慢</a><a name="0453c29" id="0453c29">行。載滿車衣來。佛知而故問。是誰衣。答言。世</span><a name="0454a01" id="0454a01">尊。是我衣。復問。此是時衣非時衣。答言。時</a><a name="0454a02" id="0454a02">衣。佛言。是衣太多。減半與僧。是名時衣。俱</a><a name="0454a03" id="0454a03">睒彌者</a><a name="0454a04" id="0454a04"><p>佛住舍衛城。廣說如上。俱薩羅國抄俱睒彌</a><a name="0454a05" id="0454a05">聚落至舍衛城有諸比丘。先依此聚落安居。</a><a name="0454a06" id="0454a06">即便隨來。時祇桓比丘到此聚落。索安居施</a><a name="0454a07" id="0454a07">衣。俱睒彌比丘言。長老。我先依此聚落安</a><a name="0454a08" id="0454a08">居。我應先索。二人諍已共詣佛所。以是因緣</a><a name="0454a09" id="0454a09">具白世尊。佛言是中安居應先索。然後餘人</a><a name="0454a10" id="0454a10">索。若二人共索者應共分。若是中安居比丘</a><a name="0454a11" id="0454a11">未索。餘人索者。越毘尼罪。復次時尊者劫賓</a><a name="0454a12" id="0454a12">那。有二共行弟子。有所嫌故捨戒。不壞梵行</a><a name="0454a13" id="0454a13">還受具足。時祇桓比丘安居竟分衣不與分。</a><a name="0454a14" id="0454a14">彼作是言。長老。我有所嫌故捨戒。不壞梵行</a><a name="0454a15" id="0454a15">還受具足。應與我分。共往白佛。佛言。有所嫌</a><a name="0454a16" id="0454a16">故捨戒。不壞梵行還受具足。應等與分。佛言。</a><a name="0454a17" id="0454a17">有五事不應與。何等五。被舉罷道。無常。破安</a><a name="0454a18" id="0454a18">居。去不囑。舉者。三見中若一一見謗線經</a><a name="0454a19" id="0454a19">惡邪見邊見。諫不捨作舉羯磨。是名舉。罷道</a><a name="0454a20" id="0454a20">者。捨戒不應與。若依王力。若依大臣力。若依</a><a name="0454a21" id="0454a21">賊黨力。作是說。沙門若不與我分。我當作不</a><a name="0454a22" id="0454a22">饒益事。如是人雖不應得。應與。是名罷道。</a><a name="0454a23" id="0454a23">無常者。死不應得分。安居衣已集雖未分。命</a><a name="0454a24" id="0454a24">垂終時囑與某甲。死已應與。是名無常。破安</a><a name="0454a25" id="0454a25">居者。比丘不前安居不後安居不應得。若依</a><a name="0454a26" id="0454a26">王力大臣力賊力。若不與我者。當作不饒益</a><a name="0454a27" id="0454a27">事。如是人雖不應得應與。去不囑者。不囑取</a><a name="0454a28" id="0454a28">衣分而去者不應與。分物人應問。誰取某甲</a><a name="0454a29" id="0454a29">分。若有取者應問。去時囑取不。答言。不囑。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220453c.htm'><img src='up.gif' border=0></a>
<a href='T220454b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>