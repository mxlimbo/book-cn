<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0748b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷11)</font> 舍利弗品 <font face='Arial'>T24, p0748b</h2></font><hr>
<span class='old'>
</a><a name="0748a28" id="0748a28">息亦爾。心注看鋸齒。如注鼻頭。比丘坐禪</a><a name="0748a29" id="0748a29">應知此譬。亦現禪定。亦立方便。亦至上處。</span><a name="0748b01" id="0748b01">問曰。何謂為禪定。答曰。身心精進調柔成</a><a name="0748b02" id="0748b02">就。此是名為禪定。問曰。何謂辦立方便。</a><a name="0748b03" id="0748b03">答曰。以勇猛精進消除煩惱及滅斷思。是</a><a name="0748b04" id="0748b04">名辦立方便。問曰。何謂至上處。答曰。以勇</a><a name="0748b05" id="0748b05">猛精進。消除結使。是名至上處。此三法非</a><a name="0748b06" id="0748b06">一心觀成。非不知三法。心亦不動現禪定</a><a name="0748b07" id="0748b07">法。辦立方便往至上處。得如是者。然後</a><a name="0748b08" id="0748b08">按阿那波那念。名為成就。若比丘入阿那</a><a name="0748b09" id="0748b09">波那念者。此比丘光徹世間。如月從雲得</a><a name="0748b10" id="0748b10">出光明照於世間。此禪定中有人初作。而</a><a name="0748b11" id="0748b11">現瑞相。有人用數息而現瑞相。其瑞云何。</a><a name="0748b12" id="0748b12">此比丘或坐地或坐床上。無有敷具。其坐</a><a name="0748b13" id="0748b13">處柔濡。猶如木綿華無異。何以故。已數</a><a name="0748b14" id="0748b14">息故。其身輕利。如是次第麤出入息滅。身</a><a name="0748b15" id="0748b15">心無極故。猶處虛空。出息轉細如有如無。</a><a name="0748b16" id="0748b16">如人打磬初麤後細。坐禪比丘數息亦復如</a><a name="0748b17" id="0748b17">是。是故律本中說先大後小。法師曰。此數息</a><a name="0748b18" id="0748b18">禪定。與餘禪定有異。餘禪定先細後麤。若</a><a name="0748b19" id="0748b19">此比丘入禪。禪相不現。莫從坐起安心正</a><a name="0748b20" id="0748b20">坐更自思惟。云何思惟。以知禪相不現。而言。</a><a name="0748b21" id="0748b21">此出息入息。何處有何處無。誰有誰無。而言。</a><a name="0748b22" id="0748b22">人在母腹中。無出入息。於水中無出入息。</a><a name="0748b23" id="0748b23">長壽天無出入息。死屍無出入息。入第四禪</a><a name="0748b24" id="0748b24">定無出入息。色無色界無出入息。滅盡三</a><a name="0748b25" id="0748b25">昧無出入息。作是念已。自呵責身。汝智慧</a><a name="0748b26" id="0748b26">人。非在母腹中。亦非在水。亦非在色無色</a><a name="0748b27" id="0748b27">天。亦非在滅盡三昧。亦非在長壽天。亦非</a><a name="0748b28" id="0748b28">在死屍。亦非入第四禪定。有出息入息極</a><a name="0748b29" id="0748b29">細微。而不能自知。但更正心。若長鼻者。安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240748a.htm'><img src='up.gif' border=0></a>
<a href='T240748c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>