<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0222c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷31)</font> <font face='Arial'>T23, p0222c</h2></font><hr>
<span class='old'>
</a><a name="0222b28" id="0222b28">法作。別眾作。不令憶念作。有三種。不可破如</a><a name="0222b29" id="0222b29">法作。和合僧作。令憶念作。有三種。可破與不</span><a name="0222c01" id="0222c01">犯罪作。為不可悔過作。與已悔過作。有三種。</a><a name="0222c02" id="0222c02">不可破為犯作。為可悔過作。與未悔過作。</a><a name="0222c03" id="0222c03">有三種。可破非法作。別眾作。與不犯作。有</a><a name="0222c04" id="0222c04">三種。不可破如法作。和合僧作。為犯作。有三</a><a name="0222c05" id="0222c05">種。可破非法作。別眾作。為不可悔過作。有三</a><a name="0222c06" id="0222c06">種。不可破如法作。和合僧作。為可悔過作。有</a><a name="0222c07" id="0222c07">三種。可破非法作。別眾作。為已悔過作。有三</a><a name="0222c08" id="0222c08">種。不可破如法作。和合僧作。與未悔過作。</a><a name="0222c09" id="0222c09">依止羯磨有二種。一應教汝依止某甲住。二</a><a name="0222c10" id="0222c10">者應說依止羯磨法。依止羯磨法者。一心和</a><a name="0222c11" id="0222c11">合僧。一比丘眾中唱言。大德僧聽。是施越比</a><a name="0222c12" id="0222c12">丘。數數犯罪。數數懺悔。無有齊限。若僧時到</a><a name="0222c13" id="0222c13">僧忍聽。僧與施越比丘作依止羯磨。隨汝施</a><a name="0222c14" id="0222c14">越幾時作不清淨行不隨順道。隨爾所時。僧</a><a name="0222c15" id="0222c15">與汝作依止羯磨。是名白。如是白四羯磨。僧</a><a name="0222c16" id="0222c16">與施越比丘作依止羯磨竟。僧忍默然故。是</a><a name="0222c17" id="0222c17">事如是持。得依止羯磨比丘行法者。不應與</a><a name="0222c18" id="0222c18">他受大戒。不應受他依止。不得畜沙彌。不</a><a name="0222c19" id="0222c19">得受教誡比丘尼羯磨。若先受不應教誡。</a><a name="0222c20" id="0222c20">不應重犯罪。不應作相似罪。不應作過是罪。</a><a name="0222c21" id="0222c21">不應呵羯磨。不應呵作羯磨人。不應出清淨</a><a name="0222c22" id="0222c22">比丘過罪。不應從他乞聽。不應言我當出汝</a><a name="0222c23" id="0222c23">罪。不應遮布薩自恣。不應違逆清淨比丘。</a><a name="0222c24" id="0222c24">即時諸比丘。受佛教小卻一面。與施越比丘</a><a name="0222c25" id="0222c25">作依止羯磨。施越得羯磨故。心悔折伏柔軟。</a><a name="0222c26" id="0222c26">從僧乞解依止羯磨。諸比丘以是事白佛。佛</a><a name="0222c27" id="0222c27">語諸比丘。若施越比丘心悔折伏。僧應與解。</a><a name="0222c28" id="0222c28">若更有如是人者。亦應與解。若比丘不如法</a><a name="0222c29" id="0222c29">行。僧不應與解依止羯磨。若與他受大戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230222b.htm'><img src='up.gif' border=0></a>
<a href='T230223a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>