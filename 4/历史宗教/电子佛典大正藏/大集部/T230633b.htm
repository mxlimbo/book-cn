<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0633b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷2)</font> 不淨行學處第一之一 <font face='Arial'>T23, p0633b</h2></font><hr>
<span class='old'>
</a><a name="0633a28" id="0633a28">諸餘男子未持物來。宜可且留勿令即去。便</a><a name="0633a29" id="0633a29">急牽衣不使其出。報言。仁之家內可不戲言</span><a name="0633b01" id="0633b01">耶。我出戲言。何因見怪。彼性耽婬隨言即</a><a name="0633b02" id="0633b02">住。時有男子。持五百金錢來入其舍。女知彼</a><a name="0633b03" id="0633b03">意。即對孫陀羅難陀前共為非法。孫陀羅難</a><a name="0633b04" id="0633b04">陀見已生念。苦哉倡女何太無情。對我目前</a><a name="0633b05" id="0633b05">便行鄙媟。尋即棄去。不諳道路躑躅街衢失</a><a name="0633b06" id="0633b06">其所趣。時有苾芻從城乞食而出。彼既見已</a><a name="0633b07" id="0633b07">隨後而行。時彼苾芻既至寺已。安其食缽并</a><a name="0633b08" id="0633b08">置水羅抖擻僧伽胝。濯足洗手濾水觀蟲作</a><a name="0633b09" id="0633b09">曼荼羅。取其落葉布地而食。時孫陀羅難陀在</a><a name="0633b10" id="0633b10">前而立。苾芻問曰。汝豈能食我殘食耶。彼便</a><a name="0633b11" id="0633b11">自念。我若不食飢困當死。報言。願食。即以</a><a name="0633b12" id="0633b12">缽餘令食。食訖。問曰。賢首。汝從何來。報言。</a><a name="0633b13" id="0633b13">聖者。我是嗢逝尼城商主難陀之子。名孫陀</a><a name="0633b14" id="0633b14">羅難陀。我從本舍多持財物。遠共徒侶來此</a><a name="0633b15" id="0633b15">經求。比為欲情在婬女舍。所有財貨皆並喪</a><a name="0633b16" id="0633b16">亡。唯獨一身受茲艱苦。苾芻報曰。若如是者</a><a name="0633b17" id="0633b17">何不出家。時孫陀羅難陀念曰。我若歸鄉被人</a><a name="0633b18" id="0633b18">所笑。不如今者隨處安身。即報苾芻。我求出</a><a name="0633b19" id="0633b19">家。時彼苾芻如法如律。便與出家并受圓具。</a><a name="0633b20" id="0633b20">於二三日教行法已。報言。賢首。汝可不聞</a><a name="0633b21" id="0633b21">鹿不養鹿。室羅伐城極甚寬廣。隨應行處乞</a><a name="0633b22" id="0633b22">食自資。既受教已。於日初分執持衣缽入城乞</a><a name="0633b23" id="0633b23">食。時彼婬女心生追悔。我所為非。彼孫陀羅</a><a name="0633b24" id="0633b24">難陀顏貌端嚴盛年少壯。不可多得。我為錢財</a><a name="0633b25" id="0633b25">便見驅遣。報使女曰。汝若重見孫陀羅難陀宜</a><a name="0633b26" id="0633b26">請入來。時孫陀羅難陀先不諳知乞食之處。</a><a name="0633b27" id="0633b27">巡行至彼婬女之家。使女遙見即疾走歸。報</a><a name="0633b28" id="0633b28">大家曰。孫陀羅難陀今在門外。報言。喚入。使</a><a name="0633b29" id="0633b29">女曰。今已出家。報云。縱使出家亦宜喚入。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230633a.htm'><img src='up.gif' border=0></a>
<a href='T230633c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>