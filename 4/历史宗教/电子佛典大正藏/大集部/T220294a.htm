<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0294a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷8)</font> 明三十尼薩耆波夜提法之初 <font face='Arial'>T22, p0294a</h2></font><hr>
<span class='old'>
</a><a name="0293c28" id="0293c28">如來應供第一樂人。出家離第一樂。而隨所</a><a name="0293c29" id="0293c29">住處。常三衣俱持缽乞食。譬如鳥之兩翼。</span><a name="0294a01" id="0294a01">與身俱。汝等比丘云何捨本族姓。以信出家</a><a name="0294a02" id="0294a02">應當如是所至到處法衣隨身。不應離宿。復</a><a name="0294a03" id="0294a03">次佛在舍衛城。安居訖詣王舍城。時有一比</a><a name="0294a04" id="0294a04">丘。王舍城中以信出家。於餘聚落安居訖。聞</a><a name="0294a05" id="0294a05">世尊安居訖詣王舍城。我今當往問訊世尊。</a><a name="0294a06" id="0294a06">并從佛去過看親里。天時不寒不熱。我當留</a><a name="0294a07" id="0294a07">一衣。但著上下衣去。乃至。世尊種種呵責</a><a name="0294a08" id="0294a08">比丘之法。法衣應器常與身俱。譬如鳥飛毛</a><a name="0294a09" id="0294a09">羽自隨。不應離宿。復次佛住王舍城迦蘭陀</a><a name="0294a10" id="0294a10">竹園精舍。長老舍利弗作是念。我今當為饒</a><a name="0294a11" id="0294a11">益親里故往詣那羅聚落安居。意復不欲遠</a><a name="0294a12" id="0294a12">離世尊。以恭敬故。難往白佛。諸比丘聞已。即</a><a name="0294a13" id="0294a13">以是事廣白世尊。佛告諸比丘。從今日聽王</a><a name="0294a14" id="0294a14">舍城竹園精舍。僧那羅聚落僧共作一布薩</a><a name="0294a15" id="0294a15">界。令舍利弗安樂住羯磨者。應作是說。大德</a><a name="0294a16" id="0294a16">僧聽。從今日王舍城竹園精舍那羅聚落。</a><a name="0294a17" id="0294a17">作一布薩界。若僧時到。僧今從王舍城竹</a><a name="0294a18" id="0294a18">園精舍那羅聚落。共作一布薩界。如是白。</a><a name="0294a19" id="0294a19">白一羯磨。乃至僧忍默然故。是事如是持。爾</a><a name="0294a20" id="0294a20">時尊者舍利弗於那羅聚落結安居。日日詣</a><a name="0294a21" id="0294a21">竹園精舍。禮世尊足。值天七日連雨。便作是</a><a name="0294a22" id="0294a22">念。我今體羸。是僧伽梨重。正欲持去。被雨遂</a><a name="0294a23" id="0294a23">重若不持去脫不得還。便應捨墮。且住待雨</a><a name="0294a24" id="0294a24">晴已。往詣世尊。道逢諸外道。即共論議。如沙</a><a name="0294a25" id="0294a25">門果經中說。然後往詣世尊。禮拜問訊。佛知</a><a name="0294a26" id="0294a26">而故問。舍利弗何以多日不現。即向世尊。</a><a name="0294a27" id="0294a27">廣說上事。爾時世尊告諸比丘。從今日後</a><a name="0294a28" id="0294a28">王舍城竹園精舍那羅聚落。作不離衣宿界。</a><a name="0294a29" id="0294a29">令諸比丘得安樂住羯磨者。當作是說。大德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220293c.htm'><img src='up.gif' border=0></a>
<a href='T220294b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>