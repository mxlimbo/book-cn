<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1027c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷2)</font> <font face='Arial'>T23, p1027c</h2></font><hr>
<span class='old'>
</a><a name="1027b28" id="1027b28">大師世尊。今在何處。答曰。我之大師。在王舍</a><a name="1027b29" id="1027b29">城。羯蘭鐸迦池側。時鄔波底沙聞是語已。歡</span><a name="1027c01" id="1027c01">喜踊躍。恭敬合掌。右遶三匝。奉辭而去。便即</a><a name="1027c02" id="1027c02">往詣俱哩多處。時俱哩多遙見而來。告鄔波</a><a name="1027c03" id="1027c03">底沙曰。汝今容貌。異常鮮潔。諸根清淨。為得</a><a name="1027c04" id="1027c04">甘露上妙法耶。鄔波底沙答曰。如是如是。如</a><a name="1027c05" id="1027c05">汝所言。時鄔波底沙具申上事。說伽他曰</a><a name="1027c06" id="1027c06"><p class='lg'>　　諸法從緣起　　　如來說是因</a><br><a name="1027c07" id="1027c07">　　彼法因緣盡　　　是大沙門說　</p></a><a name="1027c08" id="1027c08"><p>爾時俱哩多聞是法已。告言。具壽更為我說。</a><a name="1027c09" id="1027c09">時鄔波底沙復為重說</a><a name="1027c10" id="1027c10"><p class='lg'>　　諸法從緣起　　　如來說是因</a><br><a name="1027c11" id="1027c11">　　彼法因緣盡　　　是大沙門說　</p></a><a name="1027c12" id="1027c12"><p>說是法已。時俱哩多便得離垢。證得法眼法</a><a name="1027c13" id="1027c13">中之眼。既見法已。恭敬合掌。歡喜頂禮。作如</a><a name="1027c14" id="1027c14">是言。此是正法。若住此者。不墮落處。我從無</a><a name="1027c15" id="1027c15">量俱胝劫來。未聞此法。時俱哩多告鄔波底</a><a name="1027c16" id="1027c16">沙曰。大師世尊今在何處。答曰在王舍城羯</a><a name="1027c17" id="1027c17">蘭鐸迦池側。聞是語已。又告鄔波底沙。今宜</a><a name="1027c18" id="1027c18">共往。於彼出家。修行梵行。答言。甚善。俱哩</a><a name="1027c19" id="1027c19">多曰。問諸弟子。共許以不。鄔波底沙報言。善</a><a name="1027c20" id="1027c20">哉善哉。汝是名德。眾所知識。應問弟子。爾時</a><a name="1027c21" id="1027c21">俱哩多告諸弟子曰我與鄔波底沙。今欲往</a><a name="1027c22" id="1027c22">詣佛世尊所。出家學道。修行梵行。汝等云何</a><a name="1027c23" id="1027c23">弟子答曰。我等所學。皆依師授。今鄔波馱耶</a><a name="1027c24" id="1027c24">隨佛出家。我等亦願隨佛出家。師告言善今</a><a name="1027c25" id="1027c25">正是時。爾時鄔波底沙與俱哩多。各與二百</a><a name="1027c26" id="1027c26">五十弟子。即出王城。欲往羯蘭鐸迦竹林池</a><a name="1027c27" id="1027c27">所。爾時具壽馬勝苾芻。去世尊不遠。在一樹</a><a name="1027c28" id="1027c28">下。寂然宴坐。鄔波底沙既遙見已。告俱哩多</a><a name="1027c29" id="1027c29">曰。為當先去禮世尊耶。為先於鄔波馱耶處。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231027b.htm'><img src='up.gif' border=0></a>
<a href='T231028a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>