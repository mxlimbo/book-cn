<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0609b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷7)</font> 三十捨墮法之一 <font face='Arial'>T22, p0609b</h2></font><hr>
<span class='old'>
</a><a name="0609a28" id="0609a28">畏慎不敢著僧衣。佛言聽著。彼得衣已僧</a><a name="0609a29" id="0609a29">衣不還本處。佛言不應爾。若得衣已應</span><a name="0609b01" id="0609b01">還。浣染縫治安著本處。若不安本處如法</a><a name="0609b02" id="0609b02">治。時有比丘。奪衣失衣燒衣漂衣。畏慎不</a><a name="0609b03" id="0609b03">敢從非親里居士若居士婦乞衣。佛言。若</a><a name="0609b04" id="0609b04">失衣奪衣燒衣漂衣聽從非親里居士若居</a><a name="0609b05" id="0609b05">士婦乞衣。自今已去當如是說戒。若比丘</a><a name="0609b06" id="0609b06">從非親里居士若居士婦乞衣。除餘時尼</a><a name="0609b07" id="0609b07">薩耆波逸提。餘時者。若比丘奪衣失衣燒衣</a><a name="0609b08" id="0609b08">漂衣。是謂餘時。比丘義如上說。親里非親</a><a name="0609b09" id="0609b09">里如上。居士居士婦如上說。衣者有十種</a><a name="0609b10" id="0609b10">如上。若比丘從非親里居士若居士婦乞</a><a name="0609b11" id="0609b11">衣除餘時尼薩耆波逸提。此尼薩耆應捨</a><a name="0609b12" id="0609b12">與僧。若眾多人若一人。不得別眾捨。若捨</a><a name="0609b13" id="0609b13">不成捨突吉羅。捨與僧時當往僧中偏露</a><a name="0609b14" id="0609b14">右肩脫革屣向上座禮。右膝著地合掌</a><a name="0609b15" id="0609b15">作如是白。大德僧聽。我某甲比丘從非親</a><a name="0609b16" id="0609b16">里居士若居士婦乞衣犯捨墮。今捨與僧。</a><a name="0609b17" id="0609b17">捨已當懺悔。前受懺人作如是白。大德僧</a><a name="0609b18" id="0609b18">聽。此某甲比丘。從非親里居士若居士婦</a><a name="0609b19" id="0609b19">乞衣犯捨墮。今捨與僧。若僧時到僧忍聽。</a><a name="0609b20" id="0609b20">我受此比丘懺。白如是。白已然後受懺。當</a><a name="0609b21" id="0609b21">語彼比丘言。自責汝心。彼答言爾。僧即</a><a name="0609b22" id="0609b22">應還此比丘衣。白二羯磨應如是與。僧中</a><a name="0609b23" id="0609b23">應差堪能羯磨人如上當作如是白。大德</a><a name="0609b24" id="0609b24">僧聽。此某甲比丘從非親里居士若居士</a><a name="0609b25" id="0609b25">婦乞衣犯捨墮。今捨與僧。若僧時到僧</a><a name="0609b26" id="0609b26">忍聽。持此衣還某甲比丘。白如是。大德僧</a><a name="0609b27" id="0609b27">聽。此某甲比丘。從非親里居士若居士婦</a><a name="0609b28" id="0609b28">乞衣犯捨墮。今捨與僧。僧今持此衣還此</a><a name="0609b29" id="0609b29">某甲比丘。誰諸長老忍。僧持此衣還此比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220609a.htm'><img src='up.gif' border=0></a>
<a href='T220609c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>