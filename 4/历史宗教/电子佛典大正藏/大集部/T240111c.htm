<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0111c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷3)</font> <font face='Arial'>T24, p0111c</h2></font><hr>
<span class='old'>
</a><a name="0111b28" id="0111b28">相者。遙見菩薩威光殊特。競相謂曰。今此太</a><a name="0111b29" id="0111b29">子。若卻後十二年中不出家者。必當登彼轉</span><a name="0111c01" id="0111c01">輪王位。時白淨王。聞斯相語甚大喜躍。即集</a><a name="0111c02" id="0111c02">群臣而告之曰。我聞相者相我太子。卻後十</a><a name="0111c03" id="0111c03">二年中不出家者。當得轉輪王位。汝等諸人</a><a name="0111c04" id="0111c04">宜加防衛。滿十二年勿令出家。得使登彼金</a><a name="0111c05" id="0111c05">輪王位。汝等諸人宜加防衛。滿十二年莫令</a><a name="0111c06" id="0111c06">出家。得使登彼金輪王位。當與諸君共相圍</a><a name="0111c07" id="0111c07">遶。飛騰虛空觀四天下。汝等應當速立宮殿</a><a name="0111c08" id="0111c08">簡求美女令共娛樂。時諸臣等前白王曰。我</a><a name="0111c09" id="0111c09">觀太子。不樂世間聲香欲愛。云何以諸美女</a><a name="0111c10" id="0111c10">而可留連。王告臣曰。我之太子縱不愛彼一</a><a name="0111c11" id="0111c11">切色欲。應由未見殊妙女人。自今已往汝等</a><a name="0111c12" id="0111c12">諸君。勤加選擇上好童女。倍數將來令太子</a><a name="0111c13" id="0111c13">見。任其意者必生愛樂。群臣議曰。今此太子</a><a name="0111c14" id="0111c14">雖無愛染。我等諸人應造種種嚴身之具。各</a><a name="0111c15" id="0111c15">令童女美顏容者執其香飾之物親奉太子。</a><a name="0111c16" id="0111c16">復令太子各賜諸女嚴好珍飾。或有愛者。便</a><a name="0111c17" id="0111c17">令留住共相嬉戲。作是議已。即為太子造立</a><a name="0111c18" id="0111c18">宮殿。百寶莊嚴敷師子座。令太子坐於其座。</a><a name="0111c19" id="0111c19">前積諸珍寶種種瓔珞。以成大聚。總命諸臣</a><a name="0111c20" id="0111c20">及餘人眾。咸令普集所有童女。任其意願隨</a><a name="0111c21" id="0111c21">時莊飾。著諸瓔珞將入宮內。菩薩性愛捨</a><a name="0111c22" id="0111c22">施。於諸童女普賜瓔珞。時執仗釋種有一童</a><a name="0111c23" id="0111c23">女。名耶輸陀羅。容色端正世所希有。執仗釋</a><a name="0111c24" id="0111c24">種。即還家中告其女曰。今者太子。施諸童女</a><a name="0111c25" id="0111c25">珠寶珍奇嚴好之具。汝可往取。其女報曰。我</a><a name="0111c26" id="0111c26">之家中豈無此耶。何用他物。父告女曰。然彼</a><a name="0111c27" id="0111c27">太子雖施珍寶。或因愛樂便以為妃。女曰。若</a><a name="0111c28" id="0111c28">因此時便為妃者。縱取餘女我必當得為其</a><a name="0111c29" id="0111c29">太妃。父又告曰。必當如斯可便速去。於是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240111b.htm'><img src='up.gif' border=0></a>
<a href='T240112a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>