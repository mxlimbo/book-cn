<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1482 佛阿毘曇經出家相品 0959b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1482 佛阿毘曇經出家相品</font> <font face='Arial'>(卷1)</font> <font face='Arial'>T24, p0959b</h2></font><hr>
<span class='old'>
</a><a name="0959a28" id="0959a28">不離身度於鏡中。而有相似形像。藉因緣備</a><a name="0959a29" id="0959a29">足故如是。此身於此處滅於彼處生。有業因</span><a name="0959b01" id="0959b01">緣隨逐備足故。譬如月輪於三萬二千由旬</a><a name="0959b02" id="0959b02">形現於此。以缽盛水睹見月形。月亦不從空</a><a name="0959b03" id="0959b03">墜落於此。亦不度來。而有月形像。因緣具故。</a><a name="0959b04" id="0959b04">譬如持火以密器盛貯。火然不滅焰亦不離</a><a name="0959b05" id="0959b05">焰去。隨因故然。如是業煩惱生識種子。從此</a><a name="0959b06" id="0959b06">生入相續。生名色芽於無主法。因緣具故如</a><a name="0959b07" id="0959b07">是。一切有支如理而安如是。內因緣從因義</a><a name="0959b08" id="0959b08">如是。觀如是從緣義。從因義如是。從緣義如</a><a name="0959b09" id="0959b09">是。如修多羅中說。如是緣起如是緣集如是</a><a name="0959b10" id="0959b10">緣。如是阿毘曇中今當說妙勝相。如男女聚</a><a name="0959b11" id="0959b11">集有婬欲時節俱會相續。識種子於女人腹</a><a name="0959b12" id="0959b12">內起名色芽。如眼緣色藉明生意緣生眼識。</a><a name="0959b13" id="0959b13">如是色為眼識緣境。明為開導空為不礙。如</a><a name="0959b14" id="0959b14">是生意。無如是緣則識不生。若眼入無闕。</a><a name="0959b15" id="0959b15">色等外塵則為緣對。明為開導。空為無礙。生</a><a name="0959b16" id="0959b16">意緣則依意所作。如是眼色明空生意緣和</a><a name="0959b17" id="0959b17">合故生眼識。則此眼亦不念言。我能為眼識</a><a name="0959b18" id="0959b18">作依。色亦不念言。我能為眼識作緣。境明亦</a><a name="0959b19" id="0959b19">不念言。我為眼識作明導。空亦不念言。我能</a><a name="0959b20" id="0959b20">為眼識作無礙。生意緣亦不念言。我能為眼</a><a name="0959b21" id="0959b21">識作意緣。眼識亦不念言。我藉此等緣所生。</a><a name="0959b22" id="0959b22">若有此緣則生眼識。如是耳鼻舌身意識。如</a><a name="0959b23" id="0959b23">理廣如是說。安住明中依意及法生意緣。如</a><a name="0959b24" id="0959b24">是廣說。如是內因緣從緣義。應如是觀其內</a><a name="0959b25" id="0959b25">因緣義。應作五事觀察。非常非斷非傳度。藉</a><a name="0959b26" id="0959b26">緣故果實增廣。從相似生。此亦不然。所以者</a><a name="0959b27" id="0959b27">何。臨死之陰滅故非常。即此時死陰滅故。更</a><a name="0959b28" id="0959b28">生餘陰中無間缺。如稱低起。故非斷。以非相</a><a name="0959b29" id="0959b29">似故從初心更生勝心。故非傳度。緣作小業<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240959a.htm'><img src='up.gif' border=0></a>
<a href='T240959c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>