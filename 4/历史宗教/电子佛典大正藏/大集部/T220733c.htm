<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0733c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷24)</font> 三十捨墮法 <font face='Arial'>T22, p0733c</h2></font><hr>
<span class='old'>
</a><a name="0733b28" id="0733b28">財物。時有比丘尼。名迦羅。常出入此居士</a><a name="0733b29" id="0733b29">家。以為檀越。時梨奢語迦羅言。我欲及</span><a name="0733c01" id="0733c01">阿姨一財物事。報言可爾。即為辦其事。彼</a><a name="0733c02" id="0733c02">得財物歡喜。問言阿姨。欲須何物。報言</a><a name="0733c03" id="0733c03">止。此便為供養我已。彼復問言。阿姨。若</a><a name="0733c04" id="0733c04">有所須便說。報言且止。何須說。正使我有</a><a name="0733c05" id="0733c05">所須。俱不見與。居士報言但說。所須我當</a><a name="0733c06" id="0733c06">相與。彼即指示一衣價直千張疊言。我須</a><a name="0733c07" id="0733c07">如是衣。時居士皆共譏嫌言。比丘尼受取無</a><a name="0733c08" id="0733c08">厭。外自稱言我知正法。如是何有正法。云</a><a name="0733c09" id="0733c09">何乃索價直千張疊衣。正使檀越施與。猶應</a><a name="0733c10" id="0733c10">知足。彼即持與。復作是語。若我往者。足自</a><a name="0733c11" id="0733c11">辦此事。可不失此衣。時跋陀迦毘羅比丘</a><a name="0733c12" id="0733c12">尼。至親里家就座而坐。諸居士問言。阿</a><a name="0733c13" id="0733c13">姨。何所須欲。報言且止。便為供養我已。復</a><a name="0733c14" id="0733c14">語言但說。欲須何物。報言何須說。正使欲</a><a name="0733c15" id="0733c15">有所須俱不見與。報言當與。非為不與。</a><a name="0733c16" id="0733c16">但說。欲須何物。彼即指示價直千張疊衣。</a><a name="0733c17" id="0733c17">我須此衣。時諸居士譏嫌言。比丘尼受取無</a><a name="0733c18" id="0733c18">厭。外自稱言。我知正法。如是何有正法。乃</a><a name="0733c19" id="0733c19">索價直千張疊衣。正使檀越施與。猶應知</a><a name="0733c20" id="0733c20">足。即與衣已語言。比丘尼何用此貴價衣</a><a name="0733c21" id="0733c21">為。時諸比丘尼聞。其中有少欲知足行頭</a><a name="0733c22" id="0733c22">陀樂學戒知慚愧者。嫌責跋陀迦毘羅比</a><a name="0733c23" id="0733c23">丘尼。云何比丘尼。乃從彼索價直千張疊衣。</a><a name="0733c24" id="0733c24">時諸比丘尼往白諸比丘。諸比丘往白世尊。</a><a name="0733c25" id="0733c25">世尊爾時以此因緣集比丘僧。呵責迦羅</a><a name="0733c26" id="0733c26">跋陀迦毘羅比丘尼。汝所為非。非威儀非</a><a name="0733c27" id="0733c27">沙門法非淨行非隨順行。所不應為。云</a><a name="0733c28" id="0733c28">何乃從彼索價直千張疊衣。時世尊以無數</a><a name="0733c29" id="0733c29">方便呵責已告諸比丘。此迦羅跋陀迦毘羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220733b.htm'><img src='up.gif' border=0></a>
<a href='T220734a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>