<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0362c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷17)</font> 明單提九十二事法之一 <font face='Arial'>T22, p0362c</h2></font><hr>
<span class='old'>
</a><a name="0362b28" id="0362b28">衣食床臥病瘦醫藥。時有眾多出家外道。集</a><a name="0362b29" id="0362b29">論議堂作如是論。是沙門瞿曇住舍衛城祇</span><a name="0362c01" id="0362c01">樹給孤獨園。世人深信恭敬尊重。供養衣食</a><a name="0362c02" id="0362c02">床臥病瘦醫藥。我等不得尊重供養衣食床</a><a name="0362c03" id="0362c03">臥病瘦醫藥。誰能往沙門瞿曇法中出家修</a><a name="0362c04" id="0362c04">梵行。誦習彼法已。還我法中我等展轉相教。</a><a name="0362c05" id="0362c05">亦當還得供養。與彼無異。時外道作如是論</a><a name="0362c06" id="0362c06">已。皆言。須深摩者於我眾中最為第一。可遣</a><a name="0362c07" id="0362c07">到沙門瞿曇法中出家受彼律儀還來入此。</a><a name="0362c08" id="0362c08">時彼外道語須深摩。作如是言。沙門瞿曇在</a><a name="0362c09" id="0362c09">祇桓精舍。多人供養尊重。我等不得此利。</a><a name="0362c10" id="0362c10">汝今可往沙門瞿曇法中出家修梵行。受誦</a><a name="0362c11" id="0362c11">彼經已。還我法中展轉相教。亦當還得供養</a><a name="0362c12" id="0362c12">與彼無異。須深摩聞是語已。出舍衛城。往</a><a name="0362c13" id="0362c13">祇桓精舍。精舍門間。見有諸比丘經行坐禪。</a><a name="0362c14" id="0362c14">須深摩即往諸比丘所。共相問訊。在一面坐。</a><a name="0362c15" id="0362c15">作是言。我本是外道。今欲於如來法中出家</a><a name="0362c16" id="0362c16">受具足。此中應作何等。諸比丘答言。若本是</a><a name="0362c17" id="0362c17">外道。欲於如來法中出家者。當試之四月。</a><a name="0362c18" id="0362c18">四月過已。得諸比丘意者。當與出家。時須深</a><a name="0362c19" id="0362c19">摩即受教行四月。過已得諸比丘意。便與受</a><a name="0362c20" id="0362c20">具足。受具足已。往世尊所。頭面禮足。卻住一</a><a name="0362c21" id="0362c21">面。爾時有眾多比丘。來到佛所。頭面禮足。卻</a><a name="0362c22" id="0362c22">住一面。作是言。我已得證。我生已盡。梵行已</a><a name="0362c23" id="0362c23">立。更不受後有。說是語已。頭面禮佛足而</a><a name="0362c24" id="0362c24">退。是諸比丘。去未久須深摩頭面禮佛足已。</a><a name="0362c25" id="0362c25">詣彼比丘所。共相問訊。問訊已在一面坐。問</a><a name="0362c26" id="0362c26">諸比丘言。長老。向在佛所自言我已得證。我</a><a name="0362c27" id="0362c27">生已盡梵行已立。更不受後有。答言如是。</a><a name="0362c28" id="0362c28">時須深摩復問言。長老。如是知如是見。得清</a><a name="0362c29" id="0362c29">淨天眼。見眾生死此生彼。好色惡色善趣惡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220362b.htm'><img src='up.gif' border=0></a>
<a href='T220363a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>