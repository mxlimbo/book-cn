<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0024a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷6)</font> <font face='Arial'>T24, p0024a</h2></font><hr>
<span class='old'>
</a><a name="0023c28" id="0023c28">曰。汝見原不。欲識因緣。為汝宣說。阿難陀</a><a name="0023c29" id="0023c29">白言。唯願開示。佛言。此高原者。往昔大聲</span><a name="0024a01" id="0024a01">王建立寶幢之所。其寶幢量。高一千尋。復以</a><a name="0024a02" id="0024a02">純金眾寶嚴飾。於此幢下廣施財物。作功德</a><a name="0024a03" id="0024a03">已。即將寶幢棄弶伽河中。汝今欲見此寶幢</a><a name="0024a04" id="0024a04">不。白言世尊。今正是時。我及苾芻咸願瞻</a><a name="0024a05" id="0024a05">睹</a><a name="0024a06" id="0024a06"><p>爾時世尊以百福鞔萬字輪相施無畏手。觸</a><a name="0024a07" id="0024a07">彼高地。時有諸龍。便作是念。何故世尊以</a><a name="0024a08" id="0024a08">手觸地。即知如來為苾芻眾欲示寶幢。時彼</a><a name="0024a09" id="0024a09">諸龍即於地中捧出寶幢。諸苾芻眾咸得瞻</a><a name="0024a10" id="0024a10">睹。時有苾芻。名拔陀離。志性閑靜。僻在一處。</a><a name="0024a11" id="0024a11">補糞掃衣</a><a name="0024a12" id="0024a12"><p>爾時世尊告諸苾芻。汝等速須觀視此幢形</a><a name="0024a13" id="0024a13">相。其幢不久尋即滅沒。既見滅已。諸苾芻</a><a name="0024a14" id="0024a14">等白言。世尊。我等咸見。唯有具壽拔陀離。</a><a name="0024a15" id="0024a15">性樂閑靜。而補衣服不觀。為當離貪愛故。</a><a name="0024a16" id="0024a16">為復先曾觀見耶。不同瞻禮。如若離欲。此</a><a name="0024a17" id="0024a17">亦有離欲者。若曾觀見。在於何處。佛即報言。</a><a name="0024a18" id="0024a18">汝等當知。此苾芻已離貪愛故。復曾瞻禮。</a><a name="0024a19" id="0024a19">佛言。昔時有王。名曰叫聲。與天帝釋。共為親</a><a name="0024a20" id="0024a20">友其叫聲王。既無子息。心懷求乞。拓頰思念。</a><a name="0024a21" id="0024a21">我今多有種種財寶。國位臣人悉皆充滿。今</a><a name="0024a22" id="0024a22">無子息。我死之後當絕繼嗣。時天帝釋見叫</a><a name="0024a23" id="0024a23">聲王。便即問曰。王今何故拓頰思念憂愁而</a><a name="0024a24" id="0024a24">住。時王答曰。我今多有種種庫藏。身若死後</a><a name="0024a25" id="0024a25">絕其繼嗣。所以憂愁。帝釋報言。勿須憂惱。我</a><a name="0024a26" id="0024a26">諸天子死相現者。勸令與王而作其子。諸天</a><a name="0024a27" id="0024a27">常法。有欲死者。五衰相現。云何為五。一者衣</a><a name="0024a28" id="0024a28">裳垢膩。二者頭上花萎。三者口出惡氣。四者</a><a name="0024a29" id="0024a29">脅下汗流。五者不樂本座。後時有一天子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240023c.htm'><img src='up.gif' border=0></a>
<a href='T240024b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>