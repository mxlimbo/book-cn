<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0651b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷13)</font> 九十單提法之一 <font face='Arial'>T22, p0651b</h2></font><hr>
<span class='old'>
</a><a name="0651a28" id="0651a28">時比丘尼來至僧伽藍中。問迦留陀夷言。</a><a name="0651a29" id="0651a29">大德。為我成衣未耶。答言衣已成。比丘尼</span><a name="0651b01" id="0651b01">言。衣若成者今可見與。時迦留陀夷即襞</a><a name="0651b02" id="0651b02">衣授與之。語言大妹。當知此衣不得妄解</a><a name="0651b03" id="0651b03">披看亦莫示人若白時到當著此衣在</a><a name="0651b04" id="0651b04">比丘尼僧後行。時比丘尼如其教。亦不披</a><a name="0651b05" id="0651b05">衣看復不語人知。後於異時白時到。即</a><a name="0651b06" id="0651b06">著此衣。在比丘尼僧後行。諸居士見皆共</a><a name="0651b07" id="0651b07">譏笑。或拍手相向。或打木或嘯。或高聲大笑</a><a name="0651b08" id="0651b08">言。汝等看此比丘尼所著衣。汝等看此比丘</a><a name="0651b09" id="0651b09">尼所著衣。時摩訶波闍波提比丘尼。見已</a><a name="0651b10" id="0651b10">語此比丘尼言大妹。速脫襞此衣。即便襞</a><a name="0651b11" id="0651b11">之著肩上。時摩訶波闍波提比丘尼。食後</a><a name="0651b12" id="0651b12">還僧伽藍中。語彼比丘尼言。取汝向者衣</a><a name="0651b13" id="0651b13">來我欲看之。即持出示之。問言。誰與汝作</a><a name="0651b14" id="0651b14">此衣。報言是迦留陀夷作。語言何不披看</a><a name="0651b15" id="0651b15">持示同學耶。縫割好不牢不。時比丘尼</a><a name="0651b16" id="0651b16">以迦留陀夷所敕事具向說之。時比丘尼眾</a><a name="0651b17" id="0651b17">中。有少欲知足行頭陀樂學戒知慚愧</a><a name="0651b18" id="0651b18">者。嫌責迦留陀夷。云何與比丘尼乃作如</a><a name="0651b19" id="0651b19">是衣。爾時比丘尼白諸比丘。諸比丘即</a><a name="0651b20" id="0651b20">往白世尊。世尊以此因緣集比丘僧。知而</a><a name="0651b21" id="0651b21">故問迦留陀夷言。汝實與比丘尼作如是</a><a name="0651b22" id="0651b22">衣耶。答曰實爾。世尊以無數方便呵責迦</a><a name="0651b23" id="0651b23">留陀夷言。汝所為非。非威儀非沙門法非</a><a name="0651b24" id="0651b24">淨行非隨順行。所不應為云何乃與比丘</a><a name="0651b25" id="0651b25">尼作如是衣耶。呵責迦留陀夷已告諸比</a><a name="0651b26" id="0651b26">丘。此癡人多種有漏處最初犯戒。自今已去</a><a name="0651b27" id="0651b27">與比丘結戒集十句義乃至正法久住。欲</a><a name="0651b28" id="0651b28">說戒者當如是說若比丘與比丘尼作衣</a><a name="0651b29" id="0651b29">者波逸提。如是世尊與比丘結戒。時諸比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220651a.htm'><img src='up.gif' border=0></a>
<a href='T220651c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>