<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0901a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷50)</font> 四波羅底提舍尼法 阿蘭若住處外受食學處第四 <font face='Arial'>T23, p0901a</h2></font><hr>
<span class='old'>
</a><a name="0900c28" id="0900c28">而退。便於明日以好飲食滿車載去。令諸使</a><a name="0900c29" id="0900c29">女隨從而行。既至半途諸賊來劫。賊帥令曰。</span><a name="0901a01" id="0901a01">其釋迦女勿為劫奪。不用其言皆奪衣服。形</a><a name="0901a02" id="0901a02">露羞恥入草潛形。時六眾苾芻怪食遲至。共</a><a name="0901a03" id="0901a03">相謂曰。我等當行乞食無宜久住。行至中途</a><a name="0901a04" id="0901a04">見諸飲食載滿車乘。即便大喚誰在此中。時</a><a name="0901a05" id="0901a05">諸釋女在草叢內遙告之曰。我被賊劫露體</a><a name="0901a06" id="0901a06">無衣。所有飲食隨自取噉。六眾報曰。汝何不</a><a name="0901a07" id="0901a07">出。答曰。我現無衣如何相見。報曰。汝身支分</a><a name="0901a08" id="0901a08">我悉曾觀同汝己親。何事羞恥。可宜速出</a><a name="0901a09" id="0901a09">授我飲食。諸女遂出露形授食。是時六眾</a><a name="0901a10" id="0901a10">飽食而去</a><a name="0901a11" id="0901a11"><p>時諸釋迦子隨後而來。見諸女被劫即皆四</a><a name="0901a12" id="0901a12">散。討覓賊徒執捉將來欲加苦害。諸女告曰。</a><a name="0901a13" id="0901a13">賊帥無心令劫奪我。諸人遂放。于時賊帥求</a><a name="0901a14" id="0901a14">請釋迦子曰。仁等慈悲恩流普洽。寧容殺此</a><a name="0901a15" id="0901a15">無識之輩。幸能釋放存彼微生。時釋迦子皆</a><a name="0901a16" id="0901a16">放令去。遂將飲食往至寺中與苾芻食。諸釋</a><a name="0901a17" id="0901a17">女等於六眾處不與好食。釋子問曰。何意行</a><a name="0901a18" id="0901a18">食不為平等。報曰。此皆食訖。問曰誰當先與。</a><a name="0901a19" id="0901a19">報言。我與。彼怪覆問。女皆具答。釋子聞已極</a><a name="0901a20" id="0901a20">生嫌賤。時諸釋子告苾芻曰。聖者。何不於險</a><a name="0901a21" id="0901a21">路處令人告知。我等備擬免被賊盜。苾芻以</a><a name="0901a22" id="0901a22">事白佛。佛言。於險林處應差苾芻。五法成就</a><a name="0901a23" id="0901a23">令其看守。無愛恚怖癡善知道路先應問能</a><a name="0901a24" id="0901a24">以事勸喻。若言能者。以白二法而差遣之。應</a><a name="0901a25" id="0901a25">令一人准所為事作白羯磨。佛告諸苾芻。其</a><a name="0901a26" id="0901a26">看守苾芻所有行法我今當說。看守苾芻於</a><a name="0901a27" id="0901a27">寺四邊半踰膳那內。悉應觀察。若有怖處應</a><a name="0901a28" id="0901a28">可放煙。或懸幡幟或於路中橫布樹葉。或書</a><a name="0901a29" id="0901a29">字告知。若無怖處應懸白幡。此之行法。不依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230900c.htm'><img src='up.gif' border=0></a>
<a href='T230901b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>