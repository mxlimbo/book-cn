<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0388a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷36)</font> 第八門第十子攝頌之二 <font face='Arial'>T24, p0388a</h2></font><hr>
<span class='old'>
</a><a name="0387c28" id="0387c28">通達聰明辯了以正法言。摧伏邪論顯揚聖</a><a name="0387c29" id="0387c29">教能流通者。又諸苾芻苾芻尼鄔波索迦鄔</span><a name="0388a01" id="0388a01">波斯迦。亦未能得堅修戒品。令我梵行得廣</a><a name="0388a02" id="0388a02">流布。利益多人及諸天眾者。我今無宜入大</a><a name="0388a03" id="0388a03">涅槃。大德世尊。今聲聞眾有大智慧。具足</a><a name="0388a04" id="0388a04">通達辯才無礙。以正法言摧伏邪論。顯揚聖</a><a name="0388a05" id="0388a05">教能使流通。又諸苾芻苾芻尼鄔波索迦鄔</a><a name="0388a06" id="0388a06">波斯迦。能令梵行得廣流布。利益多人及諸</a><a name="0388a07" id="0388a07">天眾諸事圓滿。是故我今白世尊言。涅槃時</a><a name="0388a08" id="0388a08">至唯願善逝入般涅槃。佛告魔曰。汝且少待。</a><a name="0388a09" id="0388a09">如來不久卻後三月入無餘依大涅槃界。時</a><a name="0388a10" id="0388a10">魔作念。沙門喬答摩。出言無二。定般涅槃。情</a><a name="0388a11" id="0388a11">生歡喜忽然隱沒。佛作是念。我今宜可入如</a><a name="0388a12" id="0388a12">是定。隨彼定力。留其命行捨其壽行。作是念</a><a name="0388a13" id="0388a13">已便即入定。留命行捨壽行。于時大地悉皆</a><a name="0388a14" id="0388a14">振動。四方熾然星光墮落。於虛空中天鼓自</a><a name="0388a15" id="0388a15">鳴。佛從定出說伽他曰</a><a name="0388a16" id="0388a16"><p class='lg'>　　諸有等不等　　　牟尼悉已除</a><br><a name="0388a17" id="0388a17">　　由得內證定　　　如鳥破於[<a href='javascript:showpic("images/016693.gif")'>穀-禾+卵</a>]　</p></a><a name="0388a18" id="0388a18"><p>時具壽阿難陀於日晡時從宴坐起。便詣佛</a><a name="0388a19" id="0388a19">所頂禮佛足。在一面立白言。世尊。何因緣</a><a name="0388a20" id="0388a20">故大地振動。佛告阿難陀。有八因緣大地振</a><a name="0388a21" id="0388a21">動。云何為八。今此大地依水而住。水依風</a><a name="0388a22" id="0388a22">住。風依空住。阿難陀。有時空中現大猛風水</a><a name="0388a23" id="0388a23">即波動。水若搖動地即振動。阿難陀。此是初</a><a name="0388a24" id="0388a24">因緣大地振動</a><a name="0388a25" id="0388a25"><p>復次阿難陀。苾芻有大威德具大功用。以神</a><a name="0388a26" id="0388a26">通力令此大地。為小塵想入無邊水想。欲令</a><a name="0388a27" id="0388a27">大地悉皆振動。若苾芻尼及諸天眾大威德</a><a name="0388a28" id="0388a28">者。若作此想。亦使大地悉皆振動。阿難陀。</a><a name="0388a29" id="0388a29">此是第二因緣大地振動<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240387c.htm'><img src='up.gif' border=0></a>
<a href='T240388b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>