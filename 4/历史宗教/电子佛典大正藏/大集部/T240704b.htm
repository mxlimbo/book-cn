<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0704b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷5)</font> 阿育王品第三集法藏 <font face='Arial'>T24, p0704b</h2></font><hr>
<span class='old'>
</a><a name="0704a28" id="0704a28">謗善人者。問曰。何謂為善人。答曰。佛辟支</a><a name="0704a29" id="0704a29">佛聲聞乃至白衣須陀洹道亦名善人。問</span><a name="0704b01" id="0704b01">曰。何謂毀謗。答曰。滅諸善法罵詈。此是毀</a><a name="0704b02" id="0704b02">謗言。復有餘言。佛辟支佛聲聞悉是惡法非</a><a name="0704b03" id="0704b03">正法。無有禪定法無涅槃法無道果法。如</a><a name="0704b04" id="0704b04">是謗作如是謗。或知者毀謗。或不知亦</a><a name="0704b05" id="0704b05">毀謗。悉入毀謗善人。如此人等造作重業。</a><a name="0704b06" id="0704b06">以重業故。天上門閉開地獄門。法師曰。我</a><a name="0704b07" id="0704b07">今說證。有一聚落有二比丘。一老一少。</a><a name="0704b08" id="0704b08">二人入聚落。初至一家得熱糜一稀。老</a><a name="0704b09" id="0704b09">比丘得糜已而作是念。我腹中有風。此糜</a><a name="0704b10" id="0704b10">復熱。若服此糜當除腹堶楚C是時有人持</a><a name="0704b11" id="0704b11">木一段欲作門限擲置一邊。於是老比</a><a name="0704b12" id="0704b12">丘即坐木上歠糜。年少比丘見老比丘</a><a name="0704b13" id="0704b13">歠糜已而薄。摩呵羅作我羞恥也。老比</a><a name="0704b14" id="0704b14">丘歠糜竟。而還到寺已。老比丘問年少</a><a name="0704b15" id="0704b15">比丘。長老。於佛法中有所得無。答言。有。</a><a name="0704b16" id="0704b16">得須陀洹道。老比丘言。若如是者。不須更</a><a name="0704b17" id="0704b17">進求餘道。何以故。為汝誹謗愛盡比丘。於</a><a name="0704b18" id="0704b18">是年少比丘聞已即作悔過。大德。我於大</a><a name="0704b19" id="0704b19">德作不善法。願得悔過。即受歡喜而去。</a><a name="0704b20" id="0704b20">法師曰。若人罵詈聖人。若大比丘作如是</a><a name="0704b21" id="0704b21">言。長老。我今於長老懺悔。願長老受。若少</a><a name="0704b22" id="0704b22">者頭面禮足叉手作如是言。大德。此是我</a><a name="0704b23" id="0704b23">過。於大德中我今懺悔。大德受。若不受者。</a><a name="0704b24" id="0704b24">即去餘方若至餘寺。來至比丘所若老者。</a><a name="0704b25" id="0704b25">頭面禮足叉手而言。大德。此是我過。願大德</a><a name="0704b26" id="0704b26">受。若少者而言。長老。此是我過。我今懺悔。</a><a name="0704b27" id="0704b27">願長老受。若入涅槃者。於涅槃處作懺</a><a name="0704b28" id="0704b28">悔。作懺悔已。如是天道涅槃道門不閉。即</a><a name="0704b29" id="0704b29">如前無異。邪見者。問曰。何謂為邪見。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240704a.htm'><img src='up.gif' border=0></a>
<a href='T240704c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>