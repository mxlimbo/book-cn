<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0648b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷12)</font> 九十單提法之一 <font face='Arial'>T22, p0648b</h2></font><hr>
<span class='old'>
</a><a name="0648a28" id="0648a28">軍馬論鬥諍論大臣論騎乘論婦女論華鬘</a><a name="0648a29" id="0648a29">論酒會論婬女論床臥論衣服論美飲食論浴</span><a name="0648b01" id="0648b01">池娛樂論作親里論別異論思惟俗事論入海</a><a name="0648b02" id="0648b02">論。多入如是論中。或笑或舞或鼓脣彈鼓簧</a><a name="0648b03" id="0648b03">或嘯。或鼓口作吹貝聲。或作孔雀鳴。或作</a><a name="0648b04" id="0648b04">鶴鳴。或並走或一腳跛行或干戰。時六</a><a name="0648b05" id="0648b05">群比丘尼見如是事極大歡喜言。六群比丘</a><a name="0648b06" id="0648b06">作如是教授最是其宜。羅漢比丘尼以恭</a><a name="0648b07" id="0648b07">敬心故默然無言。爾時大愛道。往世尊所</a><a name="0648b08" id="0648b08">頭面禮足已在一面立。須臾白世尊言。</a><a name="0648b09" id="0648b09">六群比丘次當教授比丘尼。乃說餘事。亦</a><a name="0648b10" id="0648b10">不與說戒論定論乃至不處憒鬧十二因緣</a><a name="0648b11" id="0648b11">論。但為說王者論乃至思惟俗事入海論乃</a><a name="0648b12" id="0648b12">復戲笑或歌舞。乃至一腳跛行干戰。爾時</a><a name="0648b13" id="0648b13">大愛道白世尊說此事已。頭面禮足而去。</a><a name="0648b14" id="0648b14">爾時世尊以此因緣集比丘僧。知而故問</a><a name="0648b15" id="0648b15">六群比丘言。汝等實爾如是教誨比丘尼</a><a name="0648b16" id="0648b16">不。時六群比丘報言。實爾世尊。世尊爾時呵</a><a name="0648b17" id="0648b17">責六群比丘言。汝所為非。非威儀非沙門</a><a name="0648b18" id="0648b18">法非淨行非隨順行。所不應為。云何汝</a><a name="0648b19" id="0648b19">等如是教授比丘尼耶。爾時世尊以無數</a><a name="0648b20" id="0648b20">方便呵責六群比丘已告諸比丘。自今已</a><a name="0648b21" id="0648b21">去當眾僧中差教授比丘尼人。白二羯磨</a><a name="0648b22" id="0648b22">當差堪能羯磨者如上作如是白。大德僧</a><a name="0648b23" id="0648b23">聽。若僧時到僧忍聽。差某甲比丘教授比</a><a name="0648b24" id="0648b24">丘尼。白如是。大德僧聽。差此某甲比丘教</a><a name="0648b25" id="0648b25">授比丘尼。誰諸長老忍。差此比丘教授比</a><a name="0648b26" id="0648b26">丘尼者默然。誰不忍者說。僧已忍。差某甲</a><a name="0648b27" id="0648b27">比丘教授比丘尼竟。僧忍默然故是事如</a><a name="0648b28" id="0648b28">是持。時六群比丘作是言。僧不差我等教</a><a name="0648b29" id="0648b29">授比丘尼。即出在界外。更互相差教授比</a><a name="0648b30" id="0648b30">丘尼。遣使語六群比丘尼。為我白尼僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220648a.htm'><img src='up.gif' border=0></a>
<a href='T220648c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>