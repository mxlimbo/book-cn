<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0268b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷14)</font> 第三門第四子攝頌之餘 <font face='Arial'>T24, p0268b</h2></font><hr>
<span class='old'>
</a><a name="0268a28" id="0268a28">須皆隨意得。告掌庫者曰我所求覓君皆與</a><a name="0268a29" id="0268a29">耶。答言盡與。童子。復問進遣如是。答</span><a name="0268b01" id="0268b01">是長者。二童相謂長者於我父母無異。我所</a><a name="0268b02" id="0268b02">求者皆悉無違。復於異時相隨入市。諸人</a><a name="0268b03" id="0268b03">遙見皆喚二童汝來我處隨意所食。二童報</a><a name="0268b04" id="0268b04">曰。昔時遙見各掩食盤。今日遠觀悉皆喚我。</a><a name="0268b05" id="0268b05">非無所以幸為說之。諸人答曰汝昔強餐一</a><a name="0268b06" id="0268b06">無酬直。今時長者倍還其價。我等緣斯故相</a><a name="0268b07" id="0268b07">命食。二童聞已復相謂曰。長者慈悲深見憐</a><a name="0268b08" id="0268b08">愛。還白長者若有作業幸當見付。報言且住</a><a name="0268b09" id="0268b09">後當令作。後時長者將彼二童。入逝多林俱</a><a name="0268b10" id="0268b10">持篲帚令掃僧地。長者有緣須還本宅。告二</a><a name="0268b11" id="0268b11">童曰我緣須出。汝等且留淨掃寺中屏除糞</a><a name="0268b12" id="0268b12">穢。作是事已方可還家。地既淨已欲除糞掃。</a><a name="0268b13" id="0268b13">佛神力故令糞無盡。時此二童孝敬於主。竭</a><a name="0268b14" id="0268b14">誠用力除糞不停。爾時佛告阿難陀曰。為此</a><a name="0268b15" id="0268b15">二童應留殘食。時阿難陀留殘命食。二童作</a><a name="0268b16" id="0268b16">念。要除糞了我當還家。而不食此聖者殘食。</a><a name="0268b17" id="0268b17">佛以神力除東畔時西畔還在。除西畔時東</a><a name="0268b18" id="0268b18">畔還在。如是艱辛至日將暮</a><a name="0268b19" id="0268b19"><p>佛告阿難陀。今此二童當近汝宿。汝復遍告</a><a name="0268b20" id="0268b20">諸苾芻等。我先所說善事當隱惡事顯露。欲</a><a name="0268b21" id="0268b21">令二童捨惡見故。宜現其善。汝等苾芻有得</a><a name="0268b22" id="0268b22">定者。如定而住至於初夜。時阿難陀宣佛教</a><a name="0268b23" id="0268b23">已。時諸苾芻即於初夜。或放光明或現奇相。</a><a name="0268b24" id="0268b24">二童見已告阿難陀曰。此是何物。阿難陀曰。</a><a name="0268b25" id="0268b25">彼是阿羅漢現諸神變。時二童子白言聖者。</a><a name="0268b26" id="0268b26">於世界中有阿羅漢耶。阿難陀曰豈汝二人</a><a name="0268b27" id="0268b27">不自親見何所致疑。然此二人先起邪見謂</a><a name="0268b28" id="0268b28">無應供。今見神通邪見便息而生正見。佛</a><a name="0268b29" id="0268b29">於中夜起世俗心。如何令彼釋梵諸天咸來<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240268a.htm'><img src='up.gif' border=0></a>
<a href='T240268c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>