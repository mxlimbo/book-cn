<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1037b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷1)</font> 解脫品第四 <font face='Arial'>T24, p1037b</h2></font><hr>
<span class='old'>
</a><a name="1037a28" id="1037a28">是二人至心聽法。聽已受持。聞三惡苦心生</a><a name="1037a29" id="1037a29">怖畏。身毛皆豎涕泣橫流。堅持齋戒乃至小</span><a name="1037b01" id="1037b01">罪不敢毀犯。當知是人得解脫分法。善男子。</a><a name="1037b02" id="1037b02">諸外道等獲得非想非非想定壽無量劫。若</a><a name="1037b03" id="1037b03">不能得解脫分法。當觀是人為地獄人。若復</a><a name="1037b04" id="1037b04">有人阿鼻地獄經無量劫受大苦惱。能得如</a><a name="1037b05" id="1037b05">是解脫分法。當觀是人為涅槃人。善男子。</a><a name="1037b06" id="1037b06">是故我於鬱頭藍弗生哀愍心。於提婆達多</a><a name="1037b07" id="1037b07">不生憐念心。善男子。如舍利弗等六萬劫</a><a name="1037b08" id="1037b08">中求菩提道。所以退者以其未得解脫分法。</a><a name="1037b09" id="1037b09">雖爾猶勝緣覺根利。善男子。是法有三。謂下</a><a name="1037b10" id="1037b10">中上。下者聲聞。中者緣覺。上者佛也。善男</a><a name="1037b11" id="1037b11">子。有人勤求優婆塞戒。於無量世如聞而行</a><a name="1037b12" id="1037b12">亦不得戒。有出家人求比丘戒比丘尼戒。於</a><a name="1037b13" id="1037b13">無量世如聞而行亦不能得。何以故。不能獲</a><a name="1037b14" id="1037b14">得解脫分法。是故可名修戒。不名持戒。善</a><a name="1037b15" id="1037b15">男子。若諸菩薩得解脫分法。終不造業求生</a><a name="1037b16" id="1037b16">欲界色無色界。常願生於益眾生處。若自定</a><a name="1037b17" id="1037b17">知有生天業。即迴此業求生人中。業者所謂</a><a name="1037b18" id="1037b18">施戒修定。善男子。若聲聞人得解脫分。不</a><a name="1037b19" id="1037b19">過三身得具解脫。辟支佛人亦復如是。菩薩</a><a name="1037b20" id="1037b20">摩訶薩得解脫分。雖復經由無量身中常不</a><a name="1037b21" id="1037b21">退轉。不退轉心出勝一切聲聞緣覺。善男子。</a><a name="1037b22" id="1037b22">若得如是解脫分法。雖復少施得無量果。少</a><a name="1037b23" id="1037b23">戒少聞亦復如是。是人假使處三惡道。終不</a><a name="1037b24" id="1037b24">同彼三惡受苦。若諸菩薩獲得如是解脫分</a><a name="1037b25" id="1037b25">法。名調柔地。何故名為調柔地耶。一切煩惱</a><a name="1037b26" id="1037b26">漸微弱故。是名逆流。若善男子。有四種</a><a name="1037b27" id="1037b27">人。一者順生死流。二者逆生死流。三者</a><a name="1037b28" id="1037b28">不順不逆。四者到於彼岸。善男子。如是法</a><a name="1037b29" id="1037b29">者。於聲聞人名柔軟地。於諸菩薩亦名柔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241037a.htm'><img src='up.gif' border=0></a>
<a href='T241037c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>