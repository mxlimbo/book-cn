<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0018a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷3)</font> 第一分之二僧殘法 <font face='Arial'>T22, p0018a</h2></font><hr>
<span class='old'>
</a><a name="0017c28" id="0017c28">美食種種餚膳而供養之。時諸國人。生希有</a><a name="0017c29" id="0017c29">心作是言。調達有大神力作此變化。使太子</span><a name="0018a01" id="0018a01">日出問訊。種種餚膳而以供養。於是調達遂</a><a name="0018a02" id="0018a02">不自量。便欲招引畜養徒眾。爾時世尊。從</a><a name="0018a03" id="0018a03">網林出遊行人間。到拘舍彌國住瞿師羅園。</a><a name="0018a04" id="0018a04">爾時目連住一別處。此國先有憍陳如子。名</a><a name="0018a05" id="0018a05">曰柯烋。淨修梵行得阿那含果生於梵天。中</a><a name="0018a06" id="0018a06">夜寂靜從天來下。放大光明詣目連所。頭面</a><a name="0018a07" id="0018a07">禮足白言調達今化眾樂太子現諸神變。恐</a><a name="0018a08" id="0018a08">其必欲招引徒眾破和合僧。作是語已忽然</a><a name="0018a09" id="0018a09">不現。於是目連。晨朝整衣服往詣佛所以柯</a><a name="0018a10" id="0018a10">烋言具以白佛。佛問目連。汝意云何。當謂審</a><a name="0018a11" id="0018a11">如柯烋語不。答言。意以為然。佛告目連。莫說</a><a name="0018a12" id="0018a12">此語。所以者何。於天上天下。不見沙門婆羅</a><a name="0018a13" id="0018a13">門諸天魔梵有能領佛徒眾者。又告目連。世</a><a name="0018a14" id="0018a14">間有五種師。今皆現在。一者戒不清淨自言</a><a name="0018a15" id="0018a15">戒淨。其諸弟子如實知之覆藏其過以望利</a><a name="0018a16" id="0018a16">養。二者邪命諂曲自言正直。而諸弟子亦覆</a><a name="0018a17" id="0018a17">藏之。三者所說不善自言善說。而諸弟子歎</a><a name="0018a18" id="0018a18">以為善。四者見不清淨自言清淨。而諸弟</a><a name="0018a19" id="0018a19">子稱言見淨。五者說非法律言是法律。而諸</a><a name="0018a20" id="0018a20">弟子亦云是法而不能使智者信受。目連。如</a><a name="0018a21" id="0018a21">來戒淨無有諂曲。言無不善。知見清淨。所說</a><a name="0018a22" id="0018a22">是法。智者信受。不須弟子共相稱覆</a><a name="0018a23" id="0018a23"><p>爾時有異比丘。於王舍城安居竟。著衣持缽</a><a name="0018a24" id="0018a24">來詣佛所。白佛言。世尊。調達化眾樂太子。現</a><a name="0018a25" id="0018a25">作小兒乃至種種餚膳而以供養。佛告比丘。</a><a name="0018a26" id="0018a26">莫羨調達作此變化。以致利養。若有恭敬供</a><a name="0018a27" id="0018a27">養之者。增其長夜受諸苦痛。猶如惡狗以杖</a><a name="0018a28" id="0018a28">打之更增其惡。調達如是。多得供養煩惱轉</a><a name="0018a29" id="0018a29">增。爾時世尊。欲重宣此義。而說偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220017c.htm'><img src='up.gif' border=0></a>
<a href='T220018b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>