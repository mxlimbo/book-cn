<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0337c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷14)</font> 明單提九十二事法之一 <font face='Arial'>T22, p0337c</h2></font><hr>
<span class='old'>
</a><a name="0337b28" id="0337b28">坐處。正應在此。我亦悉知諸尊者坐處。時難</a><a name="0337b29" id="0337b29">陀語優婆夷言。汝何故為呼汝阿闍梨在上</span><a name="0337c01" id="0337c01">座坐。汝阿闍梨小兒時戲猶故未除。優婆夷</a><a name="0337c02" id="0337c02">聞已心不歡喜作是念。我阿闍梨故當犯小</a><a name="0337c03" id="0337c03">小戒故在此下坐。即捉飯筐飲食擲地而去。</a><a name="0337c04" id="0337c04">作是言。尊者自於此中取食。作是語已入房</a><a name="0337c05" id="0337c05">堭誘嶀@扇。而說偈言</a><a name="0337c06" id="0337c06"><p class='lg'>　　出家已經久　　　修習於梵行</a><br><a name="0337c07" id="0337c07">　　童子戲不止　　　云何受信施　</p></a><a name="0337c08" id="0337c08"><p>諸比丘以是因緣往白世尊。佛言。呼難陀來。</a><a name="0337c09" id="0337c09">來已佛問難陀。汝實爾不。答言。實爾世尊。佛</a><a name="0337c10" id="0337c10">語難陀。此是惡事。梵行人中間放逸已還作</a><a name="0337c11" id="0337c11">如法。云何嗤弄向未受具戒人說其麤罪。從</a><a name="0337c12" id="0337c12">今日後不聽向未受具戒人說他麤罪</a><a name="0337c13" id="0337c13"><p>復次佛住舍衛城。廣說如上。時有乞食比丘。</a><a name="0337c14" id="0337c14">時到著入聚落衣持缽入城。次行乞食到一</a><a name="0337c15" id="0337c15">家舍。時男子即語女人言。汝施出家人食。女</a><a name="0337c16" id="0337c16">人問言。何道出家。答言。釋種出家。女人言。</a><a name="0337c17" id="0337c17">我不與食。問言。何故不與。答言。此非梵行</a><a name="0337c18" id="0337c18">人。是故不與。比丘語女人言。姊妹我。是梵</a><a name="0337c19" id="0337c19">行人。女人言。尊者迦盧比丘。大名德人猶尚</a><a name="0337c20" id="0337c20">不能修梵行。汝今云何自言我是梵行人。比</a><a name="0337c21" id="0337c21">丘聞是惡語心懷愁惱。更不乞食即還精舍</a><a name="0337c22" id="0337c22">一日斷食。斷食故四大羸弱。往世尊所頭面</a><a name="0337c23" id="0337c23">禮足卻住一面。佛知而故問。汝今何故四大</a><a name="0337c24" id="0337c24">羸弱。以上因緣具白世尊。佛言。比丘汝何不</a><a name="0337c25" id="0337c25">語彼。縱令迦盧比丘非是梵行。何妨我修梵</a><a name="0337c26" id="0337c26">行。答言。世尊。我能向彼說。但世尊制戒。不</a><a name="0337c27" id="0337c27">得向未受具戒人說他麤罪。是故不說。佛言。</a><a name="0337c28" id="0337c28">善哉善哉。善男子。乃能不為命故違佛教戒。</a><a name="0337c29" id="0337c29">佛告諸比丘。是迦盧比丘在家出家人皆知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220337b.htm'><img src='up.gif' border=0></a>
<a href='T220338a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>