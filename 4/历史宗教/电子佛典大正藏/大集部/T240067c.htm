<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0067c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷14)</font> 尾施縛多羅緣 <font face='Arial'>T24, p0067c</h2></font><hr>
<span class='old'>
</a><br><a name="0067b28" id="0067b28">　　我今誓捨子　　　為求解脫故</a><br><a name="0067b29" id="0067b29">　　車輅并妻子　　　施與一切人　</p></span><a name="0067c01" id="0067c01"><p>其妻聞菩薩語已。心住堅固。合掌白菩薩曰</a><a name="0067c02" id="0067c02"><p class='lg'>　　我無障礙意　　　莫生於異心</a><br><a name="0067c03" id="0067c03">　　若欲將我施　　　隨意勿生疑</a><br><a name="0067c04" id="0067c04">　　割愛捨親眷　　　至願求菩提</a><br><a name="0067c05" id="0067c05">　　所求願滿足　　　拔濟救群迷　</p></a><a name="0067c06" id="0067c06"><p>爾時帝釋天王心生怪異。然而菩薩勤修練</a><a name="0067c07" id="0067c07">行。為欲止息助成立故。於其夜分。將無量諸</a><a name="0067c08" id="0067c08">天。前後圍遶。到於菩薩所居之處。虛空中住。</a><a name="0067c09" id="0067c09">照曜山林。周遍赫奕。而皆大明。告菩薩曰。世</a><a name="0067c10" id="0067c10">人愚癡。狂迷自亂。爾時天帝釋說此說已。</a><a name="0067c11" id="0067c11">又作是念。然而菩薩有一妃。供給侍怙。若無</a><a name="0067c12" id="0067c12">斯一。甚為辛苦。我亦方便。必須求取。作是念</a><a name="0067c13" id="0067c13">已。到菩薩邊。化為婆羅門。白菩薩曰</a><a name="0067c14" id="0067c14"><p class='lg'>　　汝妻眾相具　　　於夫志貞潔</a><br><a name="0067c15" id="0067c15">　　手持豪姓妹　　　可賜婆羅門　</p></a><a name="0067c16" id="0067c16"><p>爾時菩薩妻答曰</a><a name="0067c17" id="0067c17"><p class='lg'>　　無羞多貪人　　　婆羅門下劣</a><br><a name="0067c18" id="0067c18">　　習性行非法　　　壞我貞潔心　</p></a><a name="0067c19" id="0067c19"><p>爾時菩薩。慈心瞻視觀察。其妻即答曰</a><a name="0067c20" id="0067c20"><p class='lg'>　　我不惜其身　　　亦不自求樂</a><br><a name="0067c21" id="0067c21">　　若我隨彼去　　　誰能奉事君　</p></a><a name="0067c22" id="0067c22"><p>菩薩答曰。我甚惜汝。為求無盡之法。當隨我</a><a name="0067c23" id="0067c23">意。可逐斯人。縱令汝去。我身當死。亦須發誓</a><a name="0067c24" id="0067c24">行施。說已歡喜。便自思惟。此是最後捨妻。心</a><a name="0067c25" id="0067c25">無執縛。即手持妻。施與婆羅門。告曰</a><a name="0067c26" id="0067c26"><p class='lg'>　　專須供給此尊人　　　純直心行身調善</a><br><a name="0067c27" id="0067c27">　　我愛此妻甚珍重　　　婆羅門願哀納受　</p></a><a name="0067c28" id="0067c28"><p>爾時王子為求菩提故。當捨妻時。地六震動。</a><a name="0067c29" id="0067c29">其妻哽咽。隨逐婆羅門。既失男女。復離賢夫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240067b.htm'><img src='up.gif' border=0></a>
<a href='T240068a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>