<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0243c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷3)</font> 盜戒之一 <font face='Arial'>T22, p0243c</h2></font><hr>
<span class='old'>
</a><a name="0243b28" id="0243b28">有錢財以乞自活。是婆羅門有婦不生兒子。</a><a name="0243b29" id="0243b29">家有那俱羅虫便生一子。時婆羅門以無子</span><a name="0243c01" id="0243c01">故。念彼那俱羅子如其兒想。那俱羅子於婆</a><a name="0243c02" id="0243c02">羅門亦如父想。時婆羅門於他舍會。或得</a><a name="0243c03" id="0243c03">乳酪及得餅肉。持還歸家與那俱羅。又於後</a><a name="0243c04" id="0243c04">時婆羅門婦忽便有娠。月滿生子便作是念。</a><a name="0243c05" id="0243c05">是那俱羅生吉祥子能使我有兒。時婆羅門</a><a name="0243c06" id="0243c06">欲出行乞食。時便敕婦言汝若出行。當將兒</a><a name="0243c07" id="0243c07">去慎莫留後。婆羅門婦與兒食已。便至比舍</a><a name="0243c08" id="0243c08">借碓舂穀。是時小兒有酥酪香。時有毒蛇</a><a name="0243c09" id="0243c09">乘香來至。張口吐毒欲殺小兒。那俱羅虫便</a><a name="0243c10" id="0243c10">作是念。我父出行母亦不在。云何毒蛇欲殺</a><a name="0243c11" id="0243c11">我弟。如所說</a><a name="0243c12" id="0243c12"><p class='lg'>　　毒蛇那俱羅　　　飛烏及兔梟</a><br><a name="0243c13" id="0243c13">　　沙門婆羅門　　　繫母及前子</a><br><a name="0243c14" id="0243c14">　　常共相憎嫉　　　懷毒欲相害　</p></a><a name="0243c15" id="0243c15"><p>時那俱羅便殺毒蛇。段為七分。復作是念。</a><a name="0243c16" id="0243c16">我今殺蛇令弟得活。父母知者必當賞我。以</a><a name="0243c17" id="0243c17">血塗口當門而住。欲令父母見之歡喜。時婆</a><a name="0243c18" id="0243c18">羅門始從外來。遙見其婦在於舍外。便瞋恚</a><a name="0243c19" id="0243c19">言我教行時。當將兒去何以獨行。父欲入門。</a><a name="0243c20" id="0243c20">見那俱羅口中有血。便作是念。我夫婦不在。</a><a name="0243c21" id="0243c21">是那俱羅於後將無殺食我兒。瞋恚而言徒</a><a name="0243c22" id="0243c22">養此虫為其所害。即前以杖打殺那俱羅。既</a><a name="0243c23" id="0243c23">入門內自見其兒。坐於庭中[<a href='javascript:showpic("images/003688.gif")'>口*束</a>]指而戲。又見</a><a name="0243c24" id="0243c24">毒蛇七分在地。見是事已即大憂悔。時婆羅</a><a name="0243c25" id="0243c25">門深自苦責。是那俱羅善有人情救我子命。</a><a name="0243c26" id="0243c26">我不善觀察卒便殺之。可痛可憐。即便迷悶</a><a name="0243c27" id="0243c27">躄地。時空中有天。即說偈言</a><a name="0243c28" id="0243c28"><p class='lg'>　　宜審諦觀察　　　勿行卒威怒</a><br><a name="0243c29" id="0243c29">　　善友恩愛離　　　枉害傷良善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220243b.htm'><img src='up.gif' border=0></a>
<a href='T220244a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>