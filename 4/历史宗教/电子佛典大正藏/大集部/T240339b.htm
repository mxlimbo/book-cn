<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0339b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷28)</font> 第六門第四子攝頌大藥之餘 <font face='Arial'>T24, p0339b</h2></font><hr>
<span class='old'>
</a><a name="0339a28" id="0339a28">王失孔雀。答曰我聞。大藥曰。此鳥即是可</a><a name="0339a29" id="0339a29">疾料理。我欲充食不得向人共論此事。婦聞</span><a name="0339b01" id="0339b01">便念。我父於此委寄非常。今者如何殺鳥而</a><a name="0339b02" id="0339b02">食。誠哉鄙事無懼憲章。又將餘女顏容美麗。</a><a name="0339b03" id="0339b03">以妙莊飾引入宅中。報其婦曰。此之少女是</a><a name="0339b04" id="0339b04">王宮人。我愛將來勿傳斯事。婦聞此語深生</a><a name="0339b05" id="0339b05">忿怒。我父如何不審思察。任用仄陋無宗</a><a name="0339b06" id="0339b06">族人。補為大臣委以國事。豈以王宮內人將</a><a name="0339b07" id="0339b07">充己室。所愛好鳥殺以為羹。又復外國客人</a><a name="0339b08" id="0339b08">共相收納。供給衣食養為義士。婦以此事具</a><a name="0339b09" id="0339b09">白王知。父於其人深相委寄。我觀惡行實無</a><a name="0339b10" id="0339b10">以加。今可令其退歸田里。王聞此語情生異</a><a name="0339b11" id="0339b11">見。遂令魁膾將大藥去准法刑戮。時旃荼</a><a name="0339b12" id="0339b12">羅以赤穟花繫於頸下。打惡聲鼓惡人隨逐。</a><a name="0339b13" id="0339b13">舉刀怖懼如炎魔卒送向尸林臨將就刑無</a><a name="0339b14" id="0339b14">人肯殺。觀者悲泣愛若己親。各出哀言為求</a><a name="0339b15" id="0339b15">天佛。時外國客給衣食者。報諸人曰。我能殺</a><a name="0339b16" id="0339b16">此。將出城時彼婆羅門。執大藥衣裾。從索糠</a><a name="0339b17" id="0339b17">麥一升。是時大藥見此事已式漏曰</a><a name="0339b18" id="0339b18"><p class='lg'>　　國王不可親　　　惡人難附近</a><br><a name="0339b19" id="0339b19">　　但是隱密事　　　不語婦人知</a><br><a name="0339b20" id="0339b20">　　我不食生鳥　　　不[<a href='javascript:showpic("images/035351.gif")'>言*玄</a>]內宮人</a><br><a name="0339b21" id="0339b21">　　不憶作欺心　　　負他糠麥債　</p></a><a name="0339b22" id="0339b22"><p>是時大藥。欲就刑時作如是語。使者聞已謂</a><a name="0339b23" id="0339b23">大藥曰。汝智過人作無義語。答曰。此無義語</a><a name="0339b24" id="0339b24">非汝所解。可將我語至大王處。使以此語往</a><a name="0339b25" id="0339b25">白王知。王雖聽言亦未能了。遂令使往喚大</a><a name="0339b26" id="0339b26">藥來問曰。言何無義。答曰。語深有理。王曰。</a><a name="0339b27" id="0339b27">其事如何。大藥白言。願王善聽略陳頌意。所</a><a name="0339b28" id="0339b28">言國王不可親者。王先國中所有城邑並不</a><a name="0339b29" id="0339b29">臣屬。但唯飲食內宮而已。我運籌策壓彼強<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240339a.htm'><img src='up.gif' border=0></a>
<a href='T240339c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>