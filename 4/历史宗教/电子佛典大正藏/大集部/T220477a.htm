<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0477a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷30)</font> 明雜誦跋渠法之一 四提舍尼初 <font face='Arial'>T22, p0477a</h2></font><hr>
<span class='old'>
</a><a name="0476b11" id="0476b11">受自恣者。越敬法。是名比丘尼第八敬法</a><a name="0476b12" id="0476b12"><p class='juan'>
摩訶僧祇律卷第三十</p>
</span><a name="0477a01" id="0477a01"></a><a name="0477a02" id="0477a02"><p class='juan'>
摩訶僧祇律卷第三十一</a><a name="0477a03" id="0477a03"></a><a name="0477a04" id="0477a04"><p><span class='byline'>　　　　東晉天竺三藏佛陀跋陀羅</a><a name="0477a05" id="0477a05">共法顯譯</span><br></a><a name="0477a06" id="0477a06"><p><b>　　<A NAME="n152"></A>明雜跋渠法之九</b></p>
</a><a name="0477a07" id="0477a07"><p>內宿內煮自煮者。佛住曠野精舍。諸天世人</a><a name="0477a08" id="0477a08">之所供養。爾時僧院內作食廚。潘汁盪器</a><a name="0477a09" id="0477a09">惡水流出巷中。為世人所嫌。云何沙門釋子</a><a name="0477a10" id="0477a10">住處食廚不別。諸比丘以是因緣。往白世尊。</a><a name="0477a11" id="0477a11">佛告諸比丘汝等正應為世人所嫌。從今日</a><a name="0477a12" id="0477a12">不聽內作淨廚潘汁流外。作淨廚法不應</a><a name="0477a13" id="0477a13">東方北方作淨廚應南方西方作。若比丘</a><a name="0477a14" id="0477a14">內作淨廚潘汁流外者。越比尼罪</a><a name="0477a15" id="0477a15"><p>復次佛俱娑羅國遊行。至呵帝欽婆羅門</a><a name="0477a16" id="0477a16">聚落。如上粥緣中廣說。乃至不聽內宿內煮。</a><a name="0477a17" id="0477a17">復次佛俱薩羅國遊行。至固石婆羅門聚落。</a><a name="0477a18" id="0477a18">時有剃髮師摩訶羅父子出家。聞佛來欲作</a><a name="0477a19" id="0477a19">粥。如上粥緣中廣說乃至不聽內宿內煮自</a><a name="0477a20" id="0477a20">煮</a><a name="0477a21" id="0477a21"><p>復次佛鴦求多羅國遊行。爾時支尼耶螺</a><a name="0477a22" id="0477a22">髮梵志。聞世尊來作僧坊淨廚。遣人請佛。</a><a name="0477a23" id="0477a23">佛告優波離。汝於先去為僧處分受食廚。勿</a><a name="0477a24" id="0477a24">令初夜過。若過者即名僧住處不得作。時優</a><a name="0477a25" id="0477a25">波離白佛言。世尊。得一覆別隔不。佛言得。復</a><a name="0477a26" id="0477a26">問得通隔別覆不。佛言得。復問得通覆通隔</a><a name="0477a27" id="0477a27">不。佛言得。復問得別隔別覆不。佛言得。復問</a><a name="0477a28" id="0477a28">得一邊二邊三邊一切盡得不。佛言得。隔道</a><a name="0477a29" id="0477a29">得不。佛言得。得閣上閣下不。佛言得。或有樹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220476b.htm'><img src='up.gif' border=0></a>
<a href='T220477b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>