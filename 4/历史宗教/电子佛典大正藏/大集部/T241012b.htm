<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩薩瓔珞本業經 1012b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩薩瓔珞本業經</font> <font face='Arial'>(卷1)</font> 賢聖名字品第二 <font face='Arial'>T24, p1012b</h2></font><hr>
<span class='old'>
</a><a name="1012a28" id="1012a28">八萬四千般若波羅蜜。一切諸法門攝我心</a><a name="1012a29" id="1012a29">中念念不去心</span><a name="1012b01" id="1012b01"><p>佛子。有十不可悔戒。應受應持。一不殺人</a><a name="1012b02" id="1012b02">乃至二十八天諸佛菩薩。二不盜乃至草葉。</a><a name="1012b03" id="1012b03">三不婬乃至非人。四不妄語乃至非人。五不</a><a name="1012b04" id="1012b04">說出家在家菩薩罪過。六不沽酒。七不自讚</a><a name="1012b05" id="1012b05">毀他。八不慳。九不瞋乃至非人。十不謗三</a><a name="1012b06" id="1012b06">寶。若破十戒不可悔過入波羅夷。十劫中一</a><a name="1012b07" id="1012b07">日受罪八萬四千。滅八萬四千生故不可破。</a><a name="1012b08" id="1012b08">是故佛子。失發心住乃至二住三位十地一</a><a name="1012b09" id="1012b09">切皆失。是故此戒是一切佛一切菩薩行之</a><a name="1012b10" id="1012b10">根本。若一切佛一切菩薩。不由此十戒法門</a><a name="1012b11" id="1012b11">得賢聖果者。無有是處。是初住相習種性中</a><a name="1012b12" id="1012b12">第一人。如是下九人法行漸漸增廣。乃至九</a><a name="1012b13" id="1012b13">住十行十向十地無垢地。亦漸增廣不可思</a><a name="1012b14" id="1012b14">議行。佛子。吾今略說如海一渧</a><a name="1012b15" id="1012b15"><p><b>　　<A NAME="n587"></A>菩薩瓔珞本業經賢聖學觀品第三</b></a><a name="1012b16" id="1012b16"><p>爾時敬首菩薩白佛言。云何菩薩學觀名字</a><a name="1012b17" id="1012b17">義相。及心所行法復當云何。佛言。佛子。汝之</a><a name="1012b18" id="1012b18">所問。同十方佛土中一切佛皆坐道場時能</a><a name="1012b19" id="1012b19">問者。皆名敬首所問無異。諦聽諦聽思念正</a><a name="1012b20" id="1012b20">觀如法修行。佛子。一切諸佛皆說六明焰三</a><a name="1012b21" id="1012b21">三昧門。我亦如是說。六種性者。是一切菩薩</a><a name="1012b22" id="1012b22">功德瓔珞。嚴持菩薩二種法身。菩薩所著百</a><a name="1012b23" id="1012b23">萬阿僧祇功德行為瓔珞。若一切菩薩不入</a><a name="1012b24" id="1012b24">瓔珞功德門。得入正位者。無有是處</a><a name="1012b25" id="1012b25"><p>佛子。性者。所謂習種性性種性道種性聖種</a><a name="1012b26" id="1012b26">性等覺性妙覺性。復名六堅。亦名堅信亦</a><a name="1012b27" id="1012b27">名堅法亦名堅修亦名堅德亦名堅頂亦</a><a name="1012b28" id="1012b28">名堅覺。復名六忍。信忍法忍修忍正忍無垢</a><a name="1012b29" id="1012b29">忍一切智忍。復名六慧。聞慧思慧修慧無相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241012a.htm'><img src='up.gif' border=0></a>
<a href='T241012c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>