<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0861c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷41)</font> 衣揵度 <font face='Arial'>T22, p0861c</h2></font><hr>
<span class='old'>
</a><a name="0861b28" id="0861b28">汝不瞻視不供養病人。無利無所得。汝</a><a name="0861b29" id="0861b29">曹比丘不相看視。誰當應看病者。時世尊</span><a name="0861c01" id="0861c01">即扶病比丘起。拭身不淨。拭已洗之。洗已</a><a name="0861c02" id="0861c02">復為浣衣曬乾。有故壞臥草棄之。掃除</a><a name="0861c03" id="0861c03">住處。以泥漿塗灑。極令清淨。更敷新草并</a><a name="0861c04" id="0861c04">敷一衣。還安臥病比丘已。復以一衣覆上</a><a name="0861c05" id="0861c05">捨去。爾時世尊食已。以此因緣集比丘僧。</a><a name="0861c06" id="0861c06">以向者不就請。在後行房所。見病比丘</a><a name="0861c07" id="0861c07">自料理事。具告諸比丘已。汝曹比丘自今</a><a name="0861c08" id="0861c08">已去。應看病比丘。不應不看。應作瞻病</a><a name="0861c09" id="0861c09">人。不應不作瞻病人。若有欲供養我者。</a><a name="0861c10" id="0861c10">當供養病人。聽彼比丘和尚若同和尚阿</a><a name="0861c11" id="0861c11">闍梨若同阿闍梨若弟子應瞻視。若都無有</a><a name="0861c12" id="0861c12">人看。眾僧應與瞻病人。若不肯者。應次第</a><a name="0861c13" id="0861c13">差。若次第差不肯如法治。若無比丘。比丘</a><a name="0861c14" id="0861c14">尼隨所可作應作。不應觸比丘。若無比丘</a><a name="0861c15" id="0861c15">尼。式叉摩那隨所可作應作。不應觸比丘。</a><a name="0861c16" id="0861c16">若無式叉摩那。沙彌應作。若無沙彌。沙彌</a><a name="0861c17" id="0861c17">尼隨所可作應作。不應觸比丘。若無沙彌</a><a name="0861c18" id="0861c18">尼。優婆塞應作。若無優婆塞。優婆私隨所</a><a name="0861c19" id="0861c19">可作應作。不應觸比丘。病人有五事難</a><a name="0861c20" id="0861c20">看。所不應食而欲食不肯服藥。看病人有</a><a name="0861c21" id="0861c21">至心而不如實語。應行不行應住不住。身</a><a name="0861c22" id="0861c22">有苦痛不能堪忍。身少有堪能而不作</a><a name="0861c23" id="0861c23">仰他作。病者有如是五事難。看病人有五</a><a name="0861c24" id="0861c24">法易看。不應食者不食喜服藥。如實語</a><a name="0861c25" id="0861c25">瞻病者。應行便行不應行不行應住便住。</a><a name="0861c26" id="0861c26">身有苦痛能忍。身少有能作便作病人有</a><a name="0861c27" id="0861c27">如是五事易看。病人復有五法難看。四事如</a><a name="0861c28" id="0861c28">上。第五事不能靜坐止息內心。有此五事</a><a name="0861c29" id="0861c29">難看。病人有五事易看。四事如上。第五能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220861b.htm'><img src='up.gif' border=0></a>
<a href='T220862a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>