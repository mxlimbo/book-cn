<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0490b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷8)</font> 折伏白四 <font face='Arial'>T24, p0490b</h2></font><hr>
<span class='old'>
</a><a name="0490a28" id="0490a28">陀。若僧伽時至聽者。僧伽應許。僧伽。今與</a><a name="0490a29" id="0490a29">某甲和合褒灑陀。白如是。次作羯磨。准白而</span><a name="0490b01" id="0490b01">為。乃至我今如是持</a><a name="0490b02" id="0490b02"><p>若僧伽與和合長淨已。彼與僧伽雖非長淨</a><a name="0490b03" id="0490b03">日。應為長淨然諸苾芻眾不應於非長淨日</a><a name="0490b04" id="0490b04">而為長淨。除吉祥長淨難時長淨。和合長淨。</a><a name="0490b05" id="0490b05">名為吉祥。不應長淨為長淨者。得越法罪。時</a><a name="0490b06" id="0490b06">有苾芻身嬰病苦。無人瞻視。諸苾芻眾不知</a><a name="0490b07" id="0490b07">遣誰看病。佛言。若有病者。從僧伽上座。乃</a><a name="0490b08" id="0490b08">至小者。于時舉眾皆往。佛言。不應一時俱</a><a name="0490b09" id="0490b09">往。應為番次瞻視。既至病所。應借問氣力何</a><a name="0490b10" id="0490b10">似。如其病人困不能語。應問看病者何似。</a><a name="0490b11" id="0490b11">若有違者。其看病人得越法罪。若此病者并</a><a name="0490b12" id="0490b12">瞻病人貧無醫藥。佛言。若病人有親弟子。及</a><a name="0490b13" id="0490b13">依止弟子。或親教軌範師等。從覓藥直。共</a><a name="0490b14" id="0490b14">為供給。若全無者。可於大眾庫中取藥及藥</a><a name="0490b15" id="0490b15">直瞻侍。若不依者。俱得越法罪(更有廣文如餘處說)</a><a name="0490b16" id="0490b16"><p>具壽鄔波離請世尊曰大德。如世尊說。應於</a><a name="0490b17" id="0490b17">病者供給醫藥。未知何物應堪養病。佛言。但</a><a name="0490b18" id="0490b18">除性罪。餘皆供用。令其離苦。時有苾芻患瀉</a><a name="0490b19" id="0490b19">痢病。有年少者為看病人。到病者所。申其禮</a><a name="0490b20" id="0490b20">敬次老者來。病人起禮。既為舉動。遂便委</a><a name="0490b21" id="0490b21">頓。佛言。不應禮彼有染苾芻。有染苾芻亦</a><a name="0490b22" id="0490b22">不禮他。見彼禮時。皆不應受。違者得越法</a><a name="0490b23" id="0490b23">罪</a><a name="0490b24" id="0490b24"><p>大德。云何名為有染無染。佛言。染有二種。</a><a name="0490b25" id="0490b25">一者不淨染。二者飲食染(但是糞穢涎唾污身及大小行來未為洗淨身</a><a name="0490b26" id="0490b26">嬰垢膩泥土坌軀於晨旦時未嚼齒木正嚼齒木或除糞掃斯等皆名不淨染也若食噉時或未漱口設令漱刷尚有餘</a><a name="0490b27" id="0490b27">津下至飲水未洗口已來咸名食染也帶斯二染未淨其身若展轉相觸並成不淨由此言之觸器令禮招愆何惑廣如</a><a name="0490b28" id="0490b28">別處也)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240490a.htm'><img src='up.gif' border=0></a>
<a href='T240490c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>