<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0316c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷10)</font> 明三十尼薩耆波夜提法之初 <font face='Arial'>T22, p0316c</h2></font><hr>
<span class='old'>
</a><a name="0316b28" id="0316b28">丘停藥一日。爾時佛問難陀汝舍衛時多畜</a><a name="0316b29" id="0316b29">酥油蜜石蜜耶。答言。實爾。世尊。佛言。汝云</span><a name="0316c01" id="0316c01">何多欲無厭種種呵責已。自今已後不聽</a><a name="0316c02" id="0316c02">多畜</a><a name="0316c03" id="0316c03"><p>復次佛住波羅奈仙人鹿野苑廣說如上。時</a><a name="0316c04" id="0316c04">有六十病比丘。有一醫師出家為道。療治諸</a><a name="0316c05" id="0316c05">病比丘。是醫比丘來問訊世尊。頭面禮足。卻</a><a name="0316c06" id="0316c06">住一面。佛知而故問。醫師比丘。諸病比丘</a><a name="0316c07" id="0316c07">調和不答言。世尊諸病比丘安隱。但我疲</a><a name="0316c08" id="0316c08">苦。佛言。何故疲苦。答言。世尊。波羅奈城去</a><a name="0316c09" id="0316c09">此半由旬。為求所須。日日往返。以是疲苦。</a><a name="0316c10" id="0316c10">又世尊。聽病比丘停藥一日。病疾已過。</a><a name="0316c11" id="0316c11">佛問醫師。比丘欲使畜藥幾日得安隱耶。答</a><a name="0316c12" id="0316c12">言。世尊。藥勢相接七日可知。佛言。從今日聽</a><a name="0316c13" id="0316c13">先一日。更與六日七日畜</a><a name="0316c14" id="0316c14"><p>佛告諸比丘。依止波羅奈住者盡集。以十</a><a name="0316c15" id="0316c15">利故。為諸比丘制戒。乃至已聞者當重聞。若</a><a name="0316c16" id="0316c16">病比丘所應服藥。酥油蜜石蜜生酥脂。如是</a><a name="0316c17" id="0316c17">病比丘聽畜七日服。若過七日殘不捨而服</a><a name="0316c18" id="0316c18">者。尼薩耆波夜提。比丘者。如上說。病應服</a><a name="0316c19" id="0316c19">藥者。酥油蜜石蜜生酥脂。如上盜戒中說。</a><a name="0316c20" id="0316c20">病者。有四百四病。風病有百一。火病有百</a><a name="0316c21" id="0316c21">一。水病有百一。雜病有百一。若風病者。當用</a><a name="0316c22" id="0316c22">油脂治。熱病者當用酥治。水病者。當用蜜治。</a><a name="0316c23" id="0316c23">雜病者當盡用上三種藥治。七日者數極。齊</a><a name="0316c24" id="0316c24">七日畜者。自受七日服。過七日服者。尼薩</a><a name="0316c25" id="0316c25">耆波夜提。尼薩耆波夜提者。是藥應眾僧中</a><a name="0316c26" id="0316c26">捨。波夜提悔過。若不捨而悔。得越比尼罪。波</a><a name="0316c27" id="0316c27">夜提者。如上說。若比丘一日得十種藥酥油</a><a name="0316c28" id="0316c28">蜜石蜜生酥五種脂。一切服不作淨。過七日。</a><a name="0316c29" id="0316c29">一切尼薩耆。若比丘一日得十種藥。半作淨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220316b.htm'><img src='up.gif' border=0></a>
<a href='T220317a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>