<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0142c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷21)</font> 第三分之五衣法上 <font face='Arial'>T22, p0142c</h2></font><hr>
<span class='old'>
</a><a name="0142b28" id="0142b28">敢。以是白佛。佛言有病聽著至餘處。但愛</a><a name="0142b29" id="0142b29">護之。唯不得著大小便利</span><a name="0142c01" id="0142c01"><p>時六群比丘著上下衣持廣五指衣片當三衣</a><a name="0142c02" id="0142c02">而入聚落。諸比丘見問言。世尊不制不著三</a><a name="0142c03" id="0142c03">衣不得入聚落耶。六群比丘即以衣片示言。</a><a name="0142c04" id="0142c04">此是我三衣。諸長老比丘種種呵責。以是白</a><a name="0142c05" id="0142c05">佛。佛以是事集比丘僧。問六群比丘。汝實</a><a name="0142c06" id="0142c06">爾不。答言實爾世尊。佛種種呵責已告諸比</a><a name="0142c07" id="0142c07">丘。不應爾。犯者突吉羅。從今聽作上中下三</a><a name="0142c08" id="0142c08">衣如襯身衣量</a><a name="0142c09" id="0142c09"><p>有一住處僧得可分衣。一比丘持至戒壇上</a><a name="0142c10" id="0142c10">獨取受持。以是白佛。佛言不應爾。犯者突</a><a name="0142c11" id="0142c11">吉羅。現在僧應分。有一上座比丘。與諸比</a><a name="0142c12" id="0142c12">丘遊行人間。其中有客有舊得可分衣少不</a><a name="0142c13" id="0142c13">足分。以是白佛。佛言。舊比丘應語客比丘</a><a name="0142c14" id="0142c14">言。長老此衣少不可分。客比丘若言并持相</a><a name="0142c15" id="0142c15">與應取。若言乃至一縷亦不相與便應共分。</a><a name="0142c16" id="0142c16">客比丘語舊比丘亦如是。有比丘取覆塚衣。</a><a name="0142c17" id="0142c17">塚主失衣。借問誰取我覆塚衣。有人答言諸</a><a name="0142c18" id="0142c18">比丘取。便瞋呵言。諸比丘偷我先人衣。諸</a><a name="0142c19" id="0142c19">長老比丘聞。以是白佛。佛言不應取。若聚</a><a name="0142c20" id="0142c20">落移去於後有者。聽作糞掃衣意取。有諸</a><a name="0142c21" id="0142c21">比丘取神廟中幡蓋亦如是。有諸比丘往鬥</a><a name="0142c22" id="0142c22">戰處取死人衣。軍人譏呵言。此諸比丘欲令</a><a name="0142c23" id="0142c23">我等多殺人。諸長老比丘聞。以是白佛。佛</a><a name="0142c24" id="0142c24">言不應爾。有諸比丘少知識。欲鬥戰處取死</a><a name="0142c25" id="0142c25">人衣不敢往。以是白佛。佛言聽軍人去後取。</a><a name="0142c26" id="0142c26">有諸白衣。軍人去後。收斂骨肉尸喪。見諸</a><a name="0142c27" id="0142c27">死尸悉被剝脫不可復識。便譏呵言。云何比</a><a name="0142c28" id="0142c28">丘剝我親里衣。若有衣者便應可識。諸比丘</a><a name="0142c29" id="0142c29">以是白佛。佛言聽無人見時取。至殺人處取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220142b.htm'><img src='up.gif' border=0></a>
<a href='T220143a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>