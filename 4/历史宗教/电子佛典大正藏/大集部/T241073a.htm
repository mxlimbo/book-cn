<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1073a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷7)</font> 羼提波羅蜜品第二十五 <font face='Arial'>T24, p1073a</h2></font><hr>
<span class='old'>
</a><a name="1072c28" id="1072c28">忍有二種。一者世忍。二者出世忍。能忍飢渴</a><a name="1072c29" id="1072c29">寒熱苦樂。是名世忍。能忍信戒施聞智慧正</span><a name="1073a01" id="1073a01">見無謬。忍佛法僧罵詈撾打惡口惡事貪瞋癡</a><a name="1073a02" id="1073a02">等。悉能忍之。能忍難忍難施難作。名出世</a><a name="1073a03" id="1073a03">忍。善男子。菩薩若值他人打罵輕賤毀呰惡</a><a name="1073a04" id="1073a04">口罵詈。是時內心無加報想。菩薩雖作如是</a><a name="1073a05" id="1073a05">忍事。不為現在但為後利。有善報之惡則不</a><a name="1073a06" id="1073a06">反。善男子。有是忍辱非波羅蜜。有波羅蜜非</a><a name="1073a07" id="1073a07">是忍辱。有是忍辱是波羅蜜。有非忍辱非波</a><a name="1073a08" id="1073a08">羅蜜。是忍辱非波羅蜜者。所謂世忍。聲聞</a><a name="1073a09" id="1073a09">緣覺所行忍辱。是波羅蜜非忍辱者。所謂禪</a><a name="1073a10" id="1073a10">波羅蜜。亦是忍辱亦波羅蜜者。所謂若被割</a><a name="1073a11" id="1073a11">截頭目手足。乃至不生一念瞋心。檀波羅蜜</a><a name="1073a12" id="1073a12">尸波羅蜜般若波羅蜜。非忍辱非波羅蜜</a><a name="1073a13" id="1073a13">者。所謂聲聞緣覺持戒布施。善男子若欲修</a><a name="1073a14" id="1073a14">忍。是人應當先破憍慢瞋心癡心。不觀我及</a><a name="1073a15" id="1073a15">我所相種性常相。若人能作如是等觀。當知</a><a name="1073a16" id="1073a16">是人能修忍辱如是修已心得歡喜。有智之</a><a name="1073a17" id="1073a17">人若遇惡罵當作是念。是罵詈字不一時生。</a><a name="1073a18" id="1073a18">初字出時後字未生。後字生已初字復滅。若</a><a name="1073a19" id="1073a19">不一時。云何是罵。直是風聲。我云何瞋。我今</a><a name="1073a20" id="1073a20">此身五陰和合。四陰不現則不可罵。色陰十</a><a name="1073a21" id="1073a21">分和合而有。如是和合念念不停。若不停住</a><a name="1073a22" id="1073a22">誰當受罵。然彼罵者即是風氣。風亦二種有</a><a name="1073a23" id="1073a23">內有外。我於外風都不生瞋。云何於內而生</a><a name="1073a24" id="1073a24">瞋也。世間罵者亦有二種。一者實二者虛。</a><a name="1073a25" id="1073a25">若說粽者實何所瞋。若說虛者虛自得罵。無</a><a name="1073a26" id="1073a26">豫我事。我何緣瞋。若我瞋者我自作惡。何以</a><a name="1073a27" id="1073a27">故。因瞋恚故生三惡道。若我於彼三惡道中</a><a name="1073a28" id="1073a28">受苦惱者。則為自作自受苦報。是故說言一</a><a name="1073a29" id="1073a29">切善惡皆因我身。善男子。生忍因緣有五事。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241072c.htm'><img src='up.gif' border=0></a>
<a href='T241073b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>