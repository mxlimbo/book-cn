<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0651b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷5)</font> 不與取學處第二之一 <font face='Arial'>T23, p0651b</h2></font><hr>
<span class='old'>
</a><a name="0651a28" id="0651a28"><p>佛在王舍城羯蘭鐸迦池竹林園中。時頻毘</a><a name="0651a29" id="0651a29">娑羅王常法。每日琠嗽坏@尊足并諸大德。</span><a name="0651b01" id="0651b01">上座苾芻曾於一時禮佛足已。在一面坐聽</a><a name="0651b02" id="0651b02">佛說法時佛為彼頻毘娑羅說眾法要示教利</a><a name="0651b03" id="0651b03">喜。王聞法已禮佛而去。便往詣彼具壽畢鄰</a><a name="0651b04" id="0651b04">陀婆蹉住處。時畢鄰陀婆蹉於所住房有破壞</a><a name="0651b05" id="0651b05">處。躬自修葺。遙見王來便洗手足。至常坐</a><a name="0651b06" id="0651b06">處整容而坐。王前禮足在一面坐白言。聖者</a><a name="0651b07" id="0651b07">何自執勞。答言大王夫出家者皆自執務。我</a><a name="0651b08" id="0651b08">既出家欲令誰作。王言。若如是者我為聖者</a><a name="0651b09" id="0651b09">供給事人。白言大王。願王無病長壽。如是乃</a><a name="0651b10" id="0651b10">至五返。皆如上白我為聖者供給事人。時具</a><a name="0651b11" id="0651b11">壽畢鄰陀婆蹉有一弟子。為性質直便白王</a><a name="0651b12" id="0651b12">曰。自從大王許親教師供給事者。若我本師</a><a name="0651b13" id="0651b13">依大王言捨不修理。所有房舍皆已破壞。王</a><a name="0651b14" id="0651b14">便報曰。聖者豈我已曾許給事人耶。白言大</a><a name="0651b15" id="0651b15">王。非唯一度如是至五。王國事繁忘不能記。</a><a name="0651b16" id="0651b16">王之常法但有出言臣必書記。問記事人曰。</a><a name="0651b17" id="0651b17">我實曾許給事人耶。答言實爾。已經五返。若</a><a name="0651b18" id="0651b18">如是者當合罰我。我今應與五百淨人以充給</a><a name="0651b19" id="0651b19">事。便告大臣曰。宜給聖者五百使人。時畢鄰</a><a name="0651b20" id="0651b20">陀婆蹉而白王曰。大王我緣出家總捨給事。</a><a name="0651b21" id="0651b21">今得使者欲何所為。白言聖者。為僧眾事當</a><a name="0651b22" id="0651b22">可受之。若如王言我當白佛。王言聖者。可往</a><a name="0651b23" id="0651b23">白佛。時畢鄰陀婆蹉以事白佛。佛言。若為僧</a><a name="0651b24" id="0651b24">眾當可受之。時畢鄰陀婆蹉奉教而受。時給</a><a name="0651b25" id="0651b25">侍人雖施入僧未蠲王役。是諸人等白聖者</a><a name="0651b26" id="0651b26">曰。我等初聞作僧給侍心實歡喜。豈謂一身</a><a name="0651b27" id="0651b27">備遭兩役。報言賢首汝等勿慮。我當為汝白</a><a name="0651b28" id="0651b28">大王知。後於異時影勝王詣聖者所。頂禮足</a><a name="0651b29" id="0651b29">已在一面坐。是時尊者白言。大王前所施僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230651a.htm'><img src='up.gif' border=0></a>
<a href='T230651c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>