<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0405b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷39)</font> 第八門第十子攝頌涅槃之餘次明五百結集事 <font face='Arial'>T24, p0405b</h2></font><hr>
<span class='old'>
</a><a name="0405a28" id="0405a28">河有五百乘車渡河。無清水可得非我之咎。</a><a name="0405a29" id="0405a29">報曰此是汝過。當爾之時何不仰缽向空。諸</span><a name="0405b01" id="0405b01">天自注八功德水置汝缽中。此是第五過可</a><a name="0405b02" id="0405b02">更下一籌</a><a name="0405b03" id="0405b03"><p>汝復有過。如世尊說。我令苾芻半月半月</a><a name="0405b04" id="0405b04">說別解脫經所有小隨小戒。我於此中欲有</a><a name="0405b05" id="0405b05">放捨。令苾芻僧伽得安樂住故。汝既不問。未</a><a name="0405b06" id="0405b06">知此中何者名為小隨小戒。今無問處此欲</a><a name="0405b07" id="0405b07">如何。今且說四波羅市迦法。十三僧伽伐尸</a><a name="0405b08" id="0405b08">沙法。二不定法。三十泥薩祇波逸底迦法。九</a><a name="0405b09" id="0405b09">十波逸底迦法。四波羅底提舍尼法。眾多學</a><a name="0405b10" id="0405b10">法。除斯以外名小隨小戒。有說云。從四他</a><a name="0405b11" id="0405b11">勝乃至四對說法。餘名小隨小戒。有說云。從</a><a name="0405b12" id="0405b12">四他勝乃至九十墮罪。餘名小隨小。有說。</a><a name="0405b13" id="0405b13">從初乃至三十。餘名小隨小。有說。從初乃</a><a name="0405b14" id="0405b14">至二不定。餘名小隨小。有說。唯四他勝。餘</a><a name="0405b15" id="0405b15">名小隨小。時諸苾芻悉皆不知。何者為小</a><a name="0405b16" id="0405b16">隨小。於此中間外道聞已。遂得其便作如</a><a name="0405b17" id="0405b17">是語。沙門喬答摩大為限齊。身存之日聲聞</a><a name="0405b18" id="0405b18">弟子教法全行。及其命終火燒已後教法隨</a><a name="0405b19" id="0405b19">滅。所有禁戒愛者即留。不愛便捨。多不奉行。</a><a name="0405b20" id="0405b20">汝何不為未來眾生請問世尊。由是合得追</a><a name="0405b21" id="0405b21">悔之罪。阿難陀答言。大德。我無餘心。而不</a><a name="0405b22" id="0405b22">請問。但為爾時離背如來生大憂苦。報言。此</a><a name="0405b23" id="0405b23">亦是過。汝親侍佛。豈可不知諸行無常。而生</a><a name="0405b24" id="0405b24">憂惱斯成大過。此是第六過可更下一籌</a><a name="0405b25" id="0405b25"><p>汝復有過。於俗眾中對諸女前現佛陰藏相。</a><a name="0405b26" id="0405b26">答言大德。我無餘心。為諸女人欲染熾盛熱</a><a name="0405b27" id="0405b27">惱纏縛。若見世尊陰藏相者欲染便息。尊者</a><a name="0405b28" id="0405b28">告曰。汝無他心慧眼。寧知女人見佛陰藏欲</a><a name="0405b29" id="0405b29">染便息。此是第七過可更下一籌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240405a.htm'><img src='up.gif' border=0></a>
<a href='T240405c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>