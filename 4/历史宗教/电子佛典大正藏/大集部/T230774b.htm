<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0774b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷27)</font> 九十波逸底迦法 實得上人法向未圓具人說學處第八 <font face='Arial'>T23, p0774b</h2></font><hr>
<span class='old'>
</a><a name="0774a28" id="0774a28">少飲食以己所得上人之法向人說耶。即以</a><a name="0774a29" id="0774a29">此緣具白世尊。世尊。因此集苾芻眾。知而故</span><a name="0774b01" id="0774b01">問廣說如前。汝諸苾芻為飲食故。以己所得</a><a name="0774b02" id="0774b02">向未圓具人說耶。彼白佛言。實爾大德。爾時</a><a name="0774b03" id="0774b03">世尊。即便種種呵責諸苾芻已。乃至制其學</a><a name="0774b04" id="0774b04">處應如是說</a><a name="0774b05" id="0774b05"><p>若復苾芻實得上人法。向未近圓人說者。波</a><a name="0774b06" id="0774b06">逸底迦。若復苾芻者。謂五百漁人苾芻。餘義</a><a name="0774b07" id="0774b07">如上。實得者謂其事是實。上人法等者。並如</a><a name="0774b08" id="0774b08">前。第四他勝及次前廣說。此中犯相其事云</a><a name="0774b09" id="0774b09">何</a><a name="0774b10" id="0774b10"><p>攝頌曰</a><a name="0774b11" id="0774b11"><p class='lg'>　　見想阿蘭若　　　舍中受妙座</a><br><a name="0774b12" id="0774b12">　　能知於自相　　　方便顯其身　</p></a><a name="0774b13" id="0774b13"><p>若苾芻無虛妄心作實有想。對未圓具人作</a><a name="0774b14" id="0774b14">如是語。我見諸天龍藥叉健達婆緊捺羅莫</a><a name="0774b15" id="0774b15">呼洛伽阿蘇羅畢麗多畢舍遮鳩槃荼羯吒</a><a name="0774b16" id="0774b16">布單那者。得波逸底迦。若云我見糞掃鬼者。</a><a name="0774b17" id="0774b17">突色訖里多。若苾芻無虛妄心作實解想。對</a><a name="0774b18" id="0774b18">未圓具人作如是語。我聞天聲乃至羯吒布</a><a name="0774b19" id="0774b19">單那聲者。得波逸底迦。若云我聞糞掃鬼聲</a><a name="0774b20" id="0774b20">者。得惡作罪。若苾芻無虛妄心。作實解想作</a><a name="0774b21" id="0774b21">如是語。我詣天處乃至羯吒布單那處者。得</a><a name="0774b22" id="0774b22">墮落罪。若云詣糞掃鬼處者。得惡作罪。此等</a><a name="0774b23" id="0774b23">如前第四波羅市迦。咸應廣說。於中別者。前</a><a name="0774b24" id="0774b24">他勝罪此云墮落。前云麤罪此云惡作。又無</a><a name="0774b25" id="0774b25">犯者謂最初犯人。或癡狂心亂痛惱所纏</a><a name="0774b26" id="0774b26"><p><b>　　<A NAME="n530"></A>謗迴眾利物學處第九</b></a><a name="0774b27" id="0774b27"><p>爾時佛在王舍城羯蘭鐸迦池竹林園中。爾</a><a name="0774b28" id="0774b28">時實力子苾芻。被眾差令分張臥具及知食</a><a name="0774b29" id="0774b29">次。彼有信心意樂賢善。為眾撿校勞苦無辭。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230774a.htm'><img src='up.gif' border=0></a>
<a href='T230774c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>