<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 1017a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷20)</font> 第四部波羅底提舍尼法 畜假髻莊具學處第一百八十 <font face='Arial'>T23, p1017a</h2></font><hr>
<span class='old'>
</a><a name="1016c28" id="1016c28"><p>大德尼僧伽聽。此師子長者信心慇重意樂</a><a name="1016c29" id="1016c29">渟善。隨其所有悉皆惠施佛法僧伽曾無吝</span><a name="1017a01" id="1017a01">心。諸有求人亦皆給與。由是衣食悉皆罄盡。</a><a name="1017a02" id="1017a02">若僧伽時至聽者。僧伽應許。僧伽今與師子</a><a name="1017a03" id="1017a03">長者作學家羯磨。白如是。羯磨准白應作</a><a name="1017a04" id="1017a04"><p>若苾芻尼知僧伽作學家羯磨已。不應往彼</a><a name="1017a05" id="1017a05">受其飲食床座臥具及為說法。違者得惡作</a><a name="1017a06" id="1017a06">罪。又因十二眾尼先不受請往此家食。以緣</a><a name="1017a07" id="1017a07">白佛。佛問訶責制其學處。應如是說</a><a name="1017a08" id="1017a08"><p>若復苾芻尼。知是學家僧伽與作學家羯磨。</a><a name="1017a09" id="1017a09">苾芻尼先不受請。便詣彼家自手受食食。是</a><a name="1017a10" id="1017a10">苾芻尼應還村外住處。詣苾芻尼所。各別</a><a name="1017a11" id="1017a11">告言。大德我犯對說惡法。是不應為。今對說</a><a name="1017a12" id="1017a12">悔。是名對說法</a><a name="1017a13" id="1017a13"><p>諸苾芻尼皆不往彼悉不為受。佛言。應為受</a><a name="1017a14" id="1017a14">床座上而食。有餘菜茹及葉亦可為受。有小</a><a name="1017a15" id="1017a15">男女分與殘食。廣嚴城人皆聞師子為供養</a><a name="1017a16" id="1017a16">故今遭貧苦。躬為耕作收斂穀實倉庫豐盈。</a><a name="1017a17" id="1017a17">是時師子詣世尊所。白言大德。我先有物皆</a><a name="1017a18" id="1017a18">為供養佛法僧田致令罄盡。今者家中多收</a><a name="1017a19" id="1017a19">穀實。唯願世尊。哀愍我故解學家法。聽諸僧</a><a name="1017a20" id="1017a20">尼受我供養。佛言。諸苾芻。應為將軍解學家</a><a name="1017a21" id="1017a21">法。應如是與。僧伽悉集。令師子隨次禮敬。在</a><a name="1017a22" id="1017a22">上座前蹲踞合掌作如是語。大德僧伽聽。我</a><a name="1017a23" id="1017a23">師子先於三寶所深起信心。意樂淳善常樂</a><a name="1017a24" id="1017a24">惠施。由施三寶故以至貧窮。由此僧伽哀愍</a><a name="1017a25" id="1017a25">我故為作羯磨。令諸聖眾不入我家。我今財</a><a name="1017a26" id="1017a26">食還復豐盈。然我師子先得眾法。今從大眾</a><a name="1017a27" id="1017a27">乞解羯磨。唯願為我解羯磨法。慈愍故。三說</a><a name="1017a28" id="1017a28">如是。白已禮眾而去。是時大眾應令一人准</a><a name="1017a29" id="1017a29">所為事作白二羯磨解。既作解已。諸苾芻苾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231016c.htm'><img src='up.gif' border=0></a>
<a href='T231017b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>