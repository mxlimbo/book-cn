<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0071a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷9)</font> 初分之五墮初 <font face='Arial'>T22, p0071a</h2></font><hr>
<span class='old'>
</a><a name="0070c28" id="0070c28">破沙門法。諸長老比丘聞種種呵責。以是白</a><a name="0070c29" id="0070c29">佛。佛以是事集比丘僧。問諸比丘。汝等實爾</span><a name="0071a01" id="0071a01">不。答言。實爾世尊。佛種種呵責已。告諸比</a><a name="0071a02" id="0071a02">丘。今為諸比丘結戒。從今是戒應如是說。若</a><a name="0071a03" id="0071a03">比丘作尼師檀應如量作。長二修伽陀磔</a><a name="0071a04" id="0071a04">手廣一磔手半。若過波逸提。長老優陀夷身</a><a name="0071a05" id="0071a05">大坐具小不足容膝。於佛按行房時。牽挽坐</a><a name="0071a06" id="0071a06">具如牽皮法。佛問何故作此。答言。世尊。我身</a><a name="0071a07" id="0071a07">大而坐具小。作此牽挽欲令廣長。佛呵責言</a><a name="0071a08" id="0071a08">汝愚癡人。猶不離戲笑。今聽更益頭磔一</a><a name="0071a09" id="0071a09">手。即以是事集比丘僧。告諸比丘。從今是戒</a><a name="0071a10" id="0071a10">應如是說。若比丘作尼師檀。應如量作。長</a><a name="0071a11" id="0071a11">二修伽陀磔手廣一磔手半。若續方一磔手。</a><a name="0071a12" id="0071a12">若過波逸提。續方一磔手者。截作三分續長</a><a name="0071a13" id="0071a13">頭。餘一分帖四角。不帖則已。除比丘尼式</a><a name="0071a14" id="0071a14">叉摩那沙彌尼。餘如床中說(八十七竟)</a><a name="0071a15" id="0071a15"><p>佛在舍衛城。爾時毘羅荼比丘。體生癰瘡膿</a><a name="0071a16" id="0071a16">血流溢。衣服著瘡脫時剝痛。佛行房見。問</a><a name="0071a17" id="0071a17">彼比丘。汝病小差苦可忍不。答言。病不差苦</a><a name="0071a18" id="0071a18">不可忍。衣服著瘡脫輒剝痛。佛以是事集比</a><a name="0071a19" id="0071a19">丘僧。告諸比丘。今聽諸比丘護身護衣護僧</a><a name="0071a20" id="0071a20">坐褥。故畜覆瘡衣用細滑物作。諸比丘作是</a><a name="0071a21" id="0071a21">念。佛聽我等作覆瘡衣。便大作通裹頭足曳</a><a name="0071a22" id="0071a22">地污[<a href='javascript:showpic("images/005204.gif")'>泥/土</a>]。諸居士見種種譏訶。如尼師檀中</a><a name="0071a23" id="0071a23">說諸長老比丘聞。種種呵責以是白佛。佛以</a><a name="0071a24" id="0071a24">是事集比丘僧。問諸比丘。汝等實爾不。答言。</a><a name="0071a25" id="0071a25">實爾世尊。佛種種呵責已。告諸比丘。今為諸</a><a name="0071a26" id="0071a26">比丘結戒。從今是戒應如是說。若比丘作覆</a><a name="0071a27" id="0071a27">瘡衣。應如量作。長四修伽陀磔手廣二磔</a><a name="0071a28" id="0071a28">手。若過波逸提。覆瘡衣病瘡時著。瘡差應淨</a><a name="0071a29" id="0071a29">施。餘如坐具中說(八十八竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220070c.htm'><img src='up.gif' border=0></a>
<a href='T220071b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>