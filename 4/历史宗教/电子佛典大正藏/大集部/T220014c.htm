<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0014c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷3)</font> 第一分之二僧殘法 <font face='Arial'>T22, p0014c</h2></font><hr>
<span class='old'>
</a><a name="0014b28" id="0014b28"><p>佛在拘舍彌國。爾時闡陀比丘。常出入諸</a><a name="0014b29" id="0014b29">家為說法。料理官事療治眾病。國王大臣長</span><a name="0014c01" id="0014c01">者居士無不親敬。有諸人等同來問訊。遇於</a><a name="0014c02" id="0014c02">經行所頭面禮足。為說妙法示教利喜。已各</a><a name="0014c03" id="0014c03">歸其家。闡陀便還。上座已據其房。如是展轉</a><a name="0014c04" id="0014c04">乃至小房亦復如是。既不得住。便遊人間。後</a><a name="0014c05" id="0014c05">諸人等復來問訊。見諸比丘露處經行。問言。</a><a name="0014c06" id="0014c06">我師闡陀今在何處。諸比丘言。我等不知。遍</a><a name="0014c07" id="0014c07">求不得。便各還歸。闡陀行還。著衣持缽往到</a><a name="0014c08" id="0014c08">其家。皆出問訊。白言長老。我等近至僧房。不</a><a name="0014c09" id="0014c09">得相見。今從何來。答言我最下座。一切諸房</a><a name="0014c10" id="0014c10">上座已滿。是故遊行。致此乖互。諸人白言。可</a><a name="0014c11" id="0014c11">求屋處。我等當為長老作之。既以見福。而使</a><a name="0014c12" id="0014c12">長老得安隱住。又令我等不乖問訊。闡陀答</a><a name="0014c13" id="0014c13">言。我不能自作以廢行道。年長自當以次得</a><a name="0014c14" id="0014c14">之。諸人又言。我幸有物及有善心。財物無常</a><a name="0014c15" id="0014c15">善心難保。願為求處必欲作之。闡陀見其慇</a><a name="0014c16" id="0014c16">懃難相違逆。即便遊行求作屋地。見神樹處</a><a name="0014c17" id="0014c17">最可建立。即便伐之。此樹有神國人所奉。諸</a><a name="0014c18" id="0014c18">祈請者多得如願。忽見斫伐莫不驚怪。不信</a><a name="0014c19" id="0014c19">樂佛法者皆呵罵言。沙門釋子無道之甚。苟</a><a name="0014c20" id="0014c20">欲自利傷害天人。信樂佛法者便言。此樹有</a><a name="0014c21" id="0014c21">神眾人畏敬。夙夜虔恭不敢墮慢。而諸比丘</a><a name="0014c22" id="0014c22">伐之無疑。一切色心晏安如故。可謂大神</a><a name="0014c23" id="0014c23">大貴可重。毀譽之聲充滿國內。諸長老比丘</a><a name="0014c24" id="0014c24">聞。種種呵責。將至佛所以事白佛。佛以是事</a><a name="0014c25" id="0014c25">集比丘僧。問闡陀。汝實爾不。答言實爾世尊。</a><a name="0014c26" id="0014c26">佛種種呵責已告諸比丘。以十利故為諸比</a><a name="0014c27" id="0014c27">丘結戒。從今是戒應如是說。若比丘有主為</a><a name="0014c28" id="0014c28">身作房。應將諸比丘求作處。諸比丘應示作</a><a name="0014c29" id="0014c29">處無難處有行處。若不將諸比丘求作處僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220014b.htm'><img src='up.gif' border=0></a>
<a href='T220015a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>