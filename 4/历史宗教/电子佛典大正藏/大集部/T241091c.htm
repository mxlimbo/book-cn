<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1493 大乘三聚懺悔經 1091c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1493 大乘三聚懺悔經</font> <font face='Arial'>(卷1)</font> <font face='Arial'>T24, p1091c</h2></font><hr>
<span class='old'>
</a><a name="1091b28" id="1091b28">我當解釋令汝心喜。爾時長老舍利弗蒙佛</a><a name="1091b29" id="1091b29">聽許解釋所問。歡喜踊躍不能自勝。以歡喜</span><a name="1091c01" id="1091c01">意而白佛言。大德世尊。若善男子善女人等。</a><a name="1091c02" id="1091c02">云何欲住於聲聞乘辟支佛乘及住大乘。是</a><a name="1091c03" id="1091c03">眾生等有諸業障。云何懺悔云何發露。謂煩</a><a name="1091c04" id="1091c04">惱障諸眾生障法障轉後世障。云何懺悔云</a><a name="1091c05" id="1091c05">何發露</a><a name="1091c06" id="1091c06"><p>爾時佛告舍利弗言。善哉善哉。汝舍利弗。汝</a><a name="1091c07" id="1091c07">今欲為多所安樂利益天人。能問如來於如</a><a name="1091c08" id="1091c08">是事。汝舍利弗。汝今應當諦聽諦聽善思念</a><a name="1091c09" id="1091c09">之。當為汝說。時舍利弗而白佛言。善哉世尊。</a><a name="1091c10" id="1091c10">唯願解說</a><a name="1091c11" id="1091c11"><p>爾時佛告舍利弗言。汝舍利弗。若善男子</a><a name="1091c12" id="1091c12">善女人等。若欲發心住於聲聞辟支佛乘若</a><a name="1091c13" id="1091c13">住大乘是眾生等應於晝夜各在三時從坐而</a><a name="1091c14" id="1091c14">起偏袒右邊右膝著地。合十指掌應作是言。</a><a name="1091c15" id="1091c15">所有現在十方世界諸佛世尊。常住在世若</a><a name="1091c16" id="1091c16">坐經行。是諸世尊當憶念我。當證知我。為</a><a name="1091c17" id="1091c17">我作眼。為我作智。為我作勝。為作最極。</a><a name="1091c18" id="1091c18">我在彼前懺悔發露。若我無始流轉往來。若</a><a name="1091c19" id="1091c19">我此生若於餘生所有業障。若自作若教他</a><a name="1091c20" id="1091c20">作見作隨喜。及煩惱障諸眾生障法障轉後</a><a name="1091c21" id="1091c21">世障。若自初作若教他初作若見初作隨喜。</a><a name="1091c22" id="1091c22">若自正作若教他作若見正作隨喜。若自</a><a name="1091c23" id="1091c23">作竟若教他作竟若見他作竟隨喜。若復未</a><a name="1091c24" id="1091c24">識佛時。未識法時。未識僧時。未知善時。</a><a name="1091c25" id="1091c25">未知不善時。若復隨順於欲瞋癡貪亂心等</a><a name="1091c26" id="1091c26">而起諸惡。若復為於睡眠所覆。若復掉戲。若</a><a name="1091c27" id="1091c27">復疑惑。若復諂曲。若復無慚無愧。若復我</a><a name="1091c28" id="1091c28">慢貢高自大。若起怨嫌。若醉放逸。若起</a><a name="1091c29" id="1091c29">惡心出佛身血。若謗正法破和合僧殺阿羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241091b.htm'><img src='up.gif' border=0></a>
<a href='T241092a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>