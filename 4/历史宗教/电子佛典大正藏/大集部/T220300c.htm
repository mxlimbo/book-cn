<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0300c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷9)</font> 明三十尼薩耆波夜提法之初 <font face='Arial'>T22, p0300c</h2></font><hr>
<span class='old'>
</a><a name="0300b28" id="0300b28">佛知而故問。瞿曇彌汝手上何以有染色。答</a><a name="0300b29" id="0300b29">言。世尊。我為優陀夷浣染衣。故手有染色。瞿</span><a name="0300c01" id="0300c01">曇彌去不久。佛告諸比丘。云何優陀夷乃使</a><a name="0300c02" id="0300c02">行道比丘尼浣染衣妨廢比丘尼業。復次佛</a><a name="0300c03" id="0300c03">住舍衛城。爾時長老阿難陀。是偷蘭難陀比</a><a name="0300c04" id="0300c04">丘尼。本二不善觀察。與不淨衣浣。作是言。姊</a><a name="0300c05" id="0300c05">為我浣染打此衣。時偷蘭難陀。即持此衣到</a><a name="0300c06" id="0300c06">精舍。舒看見不淨著衣。即以此衣示諸比丘</a><a name="0300c07" id="0300c07">尼作是言。汝等看此衣上。是丈夫丈夫相。時</a><a name="0300c08" id="0300c08">諸比丘尼語偷蘭難陀言。如是應覆藏之物</a><a name="0300c09" id="0300c09">云何示人。若欲浣者應浣。若不浣者應舉。時</a><a name="0300c10" id="0300c10">偷蘭難陀比丘尼。語諸比丘尼言。此有何可</a><a name="0300c11" id="0300c11">恥使我藏之。此是丈夫丈夫之相。更復舉示</a><a name="0300c12" id="0300c12">諸比丘尼。時六群比丘。去比丘尼不遠聞是</a><a name="0300c13" id="0300c13">語已拍手大笑。奇事奇事。時諸比丘聞是語</a><a name="0300c14" id="0300c14">已。即以是事往白世尊。佛言呼阿難陀來。即</a><a name="0300c15" id="0300c15">呼來已。佛問阿難陀。汝實爾不。答言實爾。不</a><a name="0300c16" id="0300c16">善看故與。佛告諸比丘。設使親里比丘有此</a><a name="0300c17" id="0300c17">不淨衣。當與親里比丘尼浣不。答言。不與世</a><a name="0300c18" id="0300c18">尊。佛言。設使親里比丘尼。見親里比丘有此</a><a name="0300c19" id="0300c19">可覆藏之事。當出示人不。答言。不示世尊。佛</a><a name="0300c20" id="0300c20">告諸比丘。親里比丘尼。尚不應使浣不淨衣。</a><a name="0300c21" id="0300c21">云何使非親里比丘尼浣故衣。從今已後不</a><a name="0300c22" id="0300c22">聽。佛告諸比丘。依止舍衛城比丘皆悉令集。</a><a name="0300c23" id="0300c23">以十利故為諸比丘制戒。乃至已聞者當重</a><a name="0300c24" id="0300c24">聞。若比丘使非親里比丘尼浣故衣。若染若</a><a name="0300c25" id="0300c25">打。尼薩耆波夜提。比丘者如上說。非親里</a><a name="0300c26" id="0300c26">者。非父親相續。非母親相續故衣者乃至經</a><a name="0300c27" id="0300c27">一枕頭。名為故。衣者如上說。浣者除垢膩。</a><a name="0300c28" id="0300c28">染者根染皮染葉染花染果染。如是等種種</a><a name="0300c29" id="0300c29">染。打者乃至手打一下。尼薩耆者。是衣應僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220300b.htm'><img src='up.gif' border=0></a>
<a href='T220301a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>