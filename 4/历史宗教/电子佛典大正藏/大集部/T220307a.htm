<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0307a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷9)</font> 明三十尼薩耆波夜提法之初 <font face='Arial'>T22, p0307a</h2></font><hr>
<span class='old'>
</a><br><a name="0306c28" id="0306c28">　　生天受快樂　　　人中亦自在</a><br><a name="0306c29" id="0306c29">　　斯由功德故　　　所往皆自然</span><br><a name="0307a01" id="0307a01">　　因斯福方便　　　永離生死苦</a><br><a name="0307a02" id="0307a02">　　得道至涅槃　　　不沒不復生　</p></a><a name="0307a03" id="0307a03"><p>爾時比丘說是偈已。復言長壽施我羊毛其</a><a name="0307a04" id="0307a04">福最大。是時估客聞說法已即施少毛。爾時</a><a name="0307a05" id="0307a05">估客作是思惟。若入市肆便多乞毛更不</a><a name="0307a06" id="0307a06">得利。折減錢本寧坐家住可全其本。故勝市</a><a name="0307a07" id="0307a07">中子本俱失。作是念已。便還家坐。時估客</a><a name="0307a08" id="0307a08">婦瞋其夫言。何以詣市速疾來歸。如是懶</a><a name="0307a09" id="0307a09">墮何由得活男女充官賦役。估客答言。莫瞋</a><a name="0307a10" id="0307a10">且聽。我今朝晨詣市店肆廣說上事。乃至不</a><a name="0307a11" id="0307a11">如還家坐住。其婦聞已默然而止。是時尊者</a><a name="0307a12" id="0307a12">舍利弗次第乞食。至估客舍於門中住。爾時</a><a name="0307a13" id="0307a13">估客婦篤信恭敬。識舍利弗即持器盛食。出</a><a name="0307a14" id="0307a14">門著舍利弗缽中。頭面禮足恭敬問訊。時舍</a><a name="0307a15" id="0307a15">利弗亦慰勞之。家中何如生活好不。其婦答</a><a name="0307a16" id="0307a16">言。家內悉佳但生理頓弊。問何以故。即以上</a><a name="0307a17" id="0307a17">因緣具白舍利弗。居家生活飲食衣服。供官</a><a name="0307a18" id="0307a18">賦稅正仰市肆。而今夫主在家中住。畏人乞</a><a name="0307a19" id="0307a19">羊毛。實在言行。實覺言眠。師今是我家所供</a><a name="0307a20" id="0307a20">養恭敬尊重無所藏隱。又毛大貴。或一錢得</a><a name="0307a21" id="0307a21">一兩。乃至二三四金錢得一兩然此毛極細</a><a name="0307a22" id="0307a22">軟。觸眼睛不淚出甚為難得。尊者此羊毛出</a><a name="0307a23" id="0307a23">四大國。毘舍離國。弗迦羅國。得剎尸邏國。難</a><a name="0307a24" id="0307a24">提跋陀國。尊者我夫主及諸親屬。為求是毛</a><a name="0307a25" id="0307a25">故。或時得還。或死不還。以毛難得。是故極</a><a name="0307a26" id="0307a26">貴。而諸比丘人人來乞破我家業。遂至窮</a><a name="0307a27" id="0307a27">乏。爾時尊者舍利弗。廣為說法令發歡喜。即</a><a name="0307a28" id="0307a28">還精舍。食後以上因緣具白世尊。佛言。呼是</a><a name="0307a29" id="0307a29">比丘來。來已佛問比丘。汝實作氈衣乞羊毛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220306c.htm'><img src='up.gif' border=0></a>
<a href='T220307b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>