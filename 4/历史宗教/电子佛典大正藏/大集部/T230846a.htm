<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0846a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷40)</font> 九十波逸底迦法 捉寶學處第五十九 <font face='Arial'>T23, p0846a</h2></font><hr>
<span class='old'>
</a><a name="0845c28" id="0845c28">聞已便生譏議。沙門釋子所作非法。云何令</a><a name="0845c29" id="0845c29">他教射之人遂至貧乏。此亦緣起尚未制戒。</span><a name="0846a01" id="0846a01">緣起同前。入城乞食。時鄔波難陀乃至巡家</a><a name="0846a02" id="0846a02">至教樂堂中。見師不在自取樂器具奏八音。</a><a name="0846a03" id="0846a03">廣說如前。乃至其人貨賣樂具遂至貧乏。此</a><a name="0846a04" id="0846a04">亦緣起尚未制戒</a><a name="0846a05" id="0846a05"><p>爾時世尊隨緣施化。從王舍城至廣嚴城。住</a><a name="0846a06" id="0846a06">高閣堂中。時鄔波難陀於日初分時執持衣</a><a name="0846a07" id="0846a07">缽入城乞食。於其中路見栗姑毘多諸童男。</a><a name="0846a08" id="0846a08">以瓔珞具置在一邊而共遊戲。鄔波難陀見</a><a name="0846a09" id="0846a09">其瓔珞。謂藥叉物遂即收取。時諸童子見取</a><a name="0846a10" id="0846a10">瓔珞。便各競來牽其手足。咸以塵土而散擲</a><a name="0846a11" id="0846a11">之。遂還瓔珞。鄔波難陀塵土坌身方還入寺。</a><a name="0846a12" id="0846a12">苾芻見問。豈與童子而共戲乎。鄔波難陀具</a><a name="0846a13" id="0846a13">以事答。此亦緣起尚未制戒</a><a name="0846a14" id="0846a14"><p>佛在廣嚴城。乃至六眾苾芻入城乞食。路次</a><a name="0846a15" id="0846a15">栗姑毘園。便入園中見諸戲具。即取鼓樂如</a><a name="0846a16" id="0846a16">法擊奏。猶如淨飯王所奏音樂。及未生怨戰</a><a name="0846a17" id="0846a17">鼓之響。時城內人聞斯聲已皆大驚怖。作如</a><a name="0846a18" id="0846a18">是語。定是未生怨王來襲我國。即嚴兵革出</a><a name="0846a19" id="0846a19">大城門共相拒敵。是時六眾便棄鼓樂俱出</a><a name="0846a20" id="0846a20">園外。諸人見六眾來。問言聖者。未生怨王所</a><a name="0846a21" id="0846a21">有兵眾今在何處。六眾曰彼未生怨何因</a><a name="0846a22" id="0846a22">至此。問曰若不來者彼之戰鼓因何響振。六</a><a name="0846a23" id="0846a23">眾答曰。此是我等聊為戲笑。非是王軍。餘人</a><a name="0846a24" id="0846a24">報曰。仁可急去。勿住此中。栗姑毘來必是</a><a name="0846a25" id="0846a25">相辱。即還入寺。諸苾芻問。何故空缽而歸。具</a><a name="0846a26" id="0846a26">以事答。少欲苾芻聞是語已共生嫌賤。云何</a><a name="0846a27" id="0846a27">苾芻共作如是不端嚴事。乃至白佛。廣說如</a><a name="0846a28" id="0846a28">前。佛言我觀十利。制其學處應如是說</a><a name="0846a29" id="0846a29"><p>若復苾芻寶及寶類。若自捉教人捉者。波逸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230845c.htm'><img src='up.gif' border=0></a>
<a href='T230846b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>