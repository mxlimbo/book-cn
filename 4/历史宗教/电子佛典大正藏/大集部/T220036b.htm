<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0036b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷5)</font> 第一分之四捨墮法 <font face='Arial'>T22, p0036b</h2></font><hr>
<span class='old'>
</a><a name="0036a28" id="0036a28">事多務妨廢讀誦坐禪行道。諸居士見聞譏</a><a name="0036a29" id="0036a29">呵。波闍波提比丘尼與五百比丘尼俱。往到</span><a name="0036b01" id="0036b01">佛所亦如上浣故衣中說。於是世尊以是事</a><a name="0036b02" id="0036b02">集比丘僧。問諸比丘。汝等實爾不。答言。實爾</a><a name="0036b03" id="0036b03">世尊。佛種種呵責已告諸比丘。以十利故為</a><a name="0036b04" id="0036b04">諸比丘結戒。從今是戒應如是說。若比丘使</a><a name="0036b05" id="0036b05">比丘尼浣染擗羺羊毛。尼薩耆波逸提。爾時</a><a name="0036b06" id="0036b06">諸比丘有親里比丘尼。亦如上浣故衣中說。</a><a name="0036b07" id="0036b07">即以白佛。佛以是事集比丘僧。讚少欲知足。</a><a name="0036b08" id="0036b08">讚戒讚持戒已。告諸比丘。從今是戒應如是</a><a name="0036b09" id="0036b09">說。若比丘使非親里比丘尼浣羺羊毛。若染</a><a name="0036b10" id="0036b10">若擗。尼薩耆波逸提。餘如上浣故衣中說</a><a name="0036b11" id="0036b11">(二十七竟)</a><a name="0036b12" id="0036b12"><p>佛在舍衛城。爾時跋難陀種種貿易能得人</a><a name="0036b13" id="0036b13">利。而人無能得其利者。有一外道得未成</a><a name="0036b14" id="0036b14">衣。持到外道家語言。為我縫成。諸人答言。</a><a name="0036b15" id="0036b15">我家多務不得作之。沙門釋子閑逸無事又</a><a name="0036b16" id="0036b16">多施衣。可就借倩亦可貿易。然彼沙門常能</a><a name="0036b17" id="0036b17">強得大名估客。汝往宜慎。於是外道持至僧</a><a name="0036b18" id="0036b18">坊訪。問言。誰能為我縫此衣者。皆言不能。</a><a name="0036b19" id="0036b19">又白跋難陀。我聞大德多已成衣。可以一衣</a><a name="0036b20" id="0036b20">與我貿不。答言。汝諸外道。心不堅正變悔無</a><a name="0036b21" id="0036b21">常。既得便言貴賤不等。若後無言當以相與。</a><a name="0036b22" id="0036b22">答言。餘人或爾。我終不悔。於是跋難陀以</a><a name="0036b23" id="0036b23">濁染汁染麤劫貝濕打緻密而以與之。彼得</a><a name="0036b24" id="0036b24">衣已還外道眾。外道問言得成衣不。答言。已</a><a name="0036b25" id="0036b25">得貿易。取來看之。彼即出示。諸外道見咸言。</a><a name="0036b26" id="0036b26">咄哉去大價衣得此弊服。非是五倍六倍</a><a name="0036b27" id="0036b27">之挍。可還取之。當共廢事為汝縫成。彼即持</a><a name="0036b28" id="0036b28">還。語跋難陀言。汝釋種子。云何以此弊服</a><a name="0036b29" id="0036b29">欺誑於我。可以見還。不揚汝惡。跋難陀言。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220036a.htm'><img src='up.gif' border=0></a>
<a href='T220036c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>