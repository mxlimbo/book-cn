<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0243a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷3)</font> 盜戒之一 <font face='Arial'>T22, p0243a</h2></font><hr>
<span class='old'>
</a><a name="0242c28" id="0242c28">我言。世尊。我先曾祖治罪人法以手拍頭。正</a><a name="0242c29" id="0242c29">化相承乃至我身。我即問言。大王。盜至幾</span><a name="0243a01" id="0243a01">錢罪應至死。乃至應罰。王言。十九錢為一罽</a><a name="0243a02" id="0243a02">利沙槃。分一罽利沙槃以為四分。若盜一分</a><a name="0243a03" id="0243a03">若一分直罪應至死。我為瓶沙王隨順說法。</a><a name="0243a04" id="0243a04">歡喜而去。佛告諸比丘。從今當知十九故</a><a name="0243a05" id="0243a05">錢名一罽利沙槃。分一罽利沙槃為四分。若</a><a name="0243a06" id="0243a06">盜一分若一分直。犯波羅夷。時諸比丘白</a><a name="0243a07" id="0243a07">佛言。世尊。云何是瓶沙王畏罪乃爾。佛告</a><a name="0243a08" id="0243a08">諸比丘。是瓶沙王。不但今世如是畏罪。過</a><a name="0243a09" id="0243a09">去世時亦曾畏罪。諸比丘白佛言。世尊。已曾</a><a name="0243a10" id="0243a10">爾耶。佛言如是。過去世時。有城名波羅奈。國</a><a name="0243a11" id="0243a11">名迦尸。爾時有王。號曰名稱。時國人民皆工</a><a name="0243a12" id="0243a12">巧技術以自生活。所謂伎樂歌頌。或作金銀</a><a name="0243a13" id="0243a13">寶器花鬘瓔珞嚴飾之具。或調象馬及諸道</a><a name="0243a14" id="0243a14">術。種種工巧無不備悉。以是生活。若無工巧</a><a name="0243a15" id="0243a15">技術者。謂之愚癡。若有作賊者。亦名愚癡。</a><a name="0243a16" id="0243a16">時有一人作賊。國人縛送與王。白言。大王。此</a><a name="0243a17" id="0243a17">人作愚癡事。願王治之。王言。止止。世人失</a><a name="0243a18" id="0243a18">財世人作賊。我復何用共作惡為。王便思惟</a><a name="0243a19" id="0243a19">當作何方便我治王事。令群臣不知惡法不</a><a name="0243a20" id="0243a20">起。復更思惟自昔以來始有一愚癡人。是愚</a><a name="0243a21" id="0243a21">癡人不能滿千。我便命終即將愚人付一大</a><a name="0243a22" id="0243a22">臣。我須千愚癡人用作大會。若當數滿白我</a><a name="0243a23" id="0243a23">令知。臣即執持愚人繫在一處王尋念言。是</a><a name="0243a24" id="0243a24">愚癡者。將無飢死。便告大臣將愚人來。重告</a><a name="0243a25" id="0243a25">臣曰好看此人莫令羸瘦。著我無憂園中。五</a><a name="0243a26" id="0243a26">欲娛樂伎樂供給。大臣受教。即將愚人如王</a><a name="0243a27" id="0243a27">所敕。爾時復有愚人。聞王捕得愚人。乃至安</a><a name="0243a28" id="0243a28">置無憂園中伎樂供給。便自送身詣大臣所。</a><a name="0243a29" id="0243a29">白言。我是愚癡人。大臣欲取王意。來便送著<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220242c.htm'><img src='up.gif' border=0></a>
<a href='T220243b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>