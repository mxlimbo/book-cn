<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1429 四分律比丘戒本 1020a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1429 四分律比丘戒本</font> <font face='Arial'>(卷1)</font> <font face='Arial'>T22, p1020a</h2></font><hr>
<span class='old'>
</a><a name="1019c28" id="1019c28">丘諫此沙彌時。堅持不捨。彼比丘應乃至再</a><a name="1019c29" id="1019c29">三呵諫。令捨此事故。乃至三諫捨者善。</span><a name="1020a01" id="1020a01"><p>不捨者彼比丘應語此沙彌言。汝自今已去。</a><a name="1020a02" id="1020a02">不得言佛是我世尊。不得隨逐餘比丘。如諸</a><a name="1020a03" id="1020a03">沙彌得與比丘二三宿。汝今無是事。汝出</a><a name="1020a04" id="1020a04">去滅去。不應住此。若比丘知如是眾中被</a><a name="1020a05" id="1020a05">擯沙彌。而誘將畜養共止宿言語者。波逸提</a><a name="1020a06" id="1020a06">(七十)</a><a name="1020a07" id="1020a07"><p>若比丘。餘比丘如法諫時。作如是語。我今</a><a name="1020a08" id="1020a08">不學此戒。當難問餘智慧持律比丘者。波逸</a><a name="1020a09" id="1020a09">提。若為知為學故。應難問</a><a name="1020a10" id="1020a10"><p>若比丘說戒時。作如是語。大德。何用說是</a><a name="1020a11" id="1020a11">雜碎戒為。說是戒時。令人惱愧懷疑。輕呵</a><a name="1020a12" id="1020a12">戒故。波逸提</a><a name="1020a13" id="1020a13"><p>若比丘說戒時。作如是語。我今始知此法戒</a><a name="1020a14" id="1020a14">經所載。半月半月說戒經中來。餘比丘知</a><a name="1020a15" id="1020a15">是比丘。若二若三說戒中坐何況多。彼比丘</a><a name="1020a16" id="1020a16">無知無解。若犯罪應如法治。更重增無知罪。</a><a name="1020a17" id="1020a17">語言。長老。汝無利不善得。汝說戒時不用心</a><a name="1020a18" id="1020a18">念不一心攝耳聽法。彼無知故。波逸提</a><a name="1020a19" id="1020a19"><p>若比丘。共同羯磨已。後如是語。諸比丘隨親</a><a name="1020a20" id="1020a20">厚。以眾僧物與者。波逸提</a><a name="1020a21" id="1020a21"><p>若比丘。眾僧斷事未竟。不與欲而起去者。</a><a name="1020a22" id="1020a22">波逸提</a><a name="1020a23" id="1020a23"><p>若比丘與欲已。後悔者波逸提</a><a name="1020a24" id="1020a24"><p>若比丘比丘共鬥諍已。聽此語向彼說。波</a><a name="1020a25" id="1020a25">逸提</a><a name="1020a26" id="1020a26"><p>若比丘。瞋恚故不喜。打比丘者。波逸提</a><a name="1020a27" id="1020a27"><p>若比丘。瞋恚不喜。以手搏比丘者。波逸提</a><a name="1020a28" id="1020a28"><p>若比丘瞋恚故。以無根僧伽婆尸沙法謗者。</a><a name="1020a29" id="1020a29">波逸提(八十)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221019c.htm'><img src='up.gif' border=0></a>
<a href='T221020b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>