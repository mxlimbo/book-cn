<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0925b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷48)</font> 比丘尼揵度第十七 <font face='Arial'>T22, p0925b</h2></font><hr>
<span class='old'>
</a><a name="0925a28" id="0925a28">我某甲從和尚尼某甲求受大戒。我某甲</a><a name="0925a29" id="0925a29">今從僧乞受大戒。和尚尼某甲。願僧拔濟</span><a name="0925b01" id="0925b01">我。慈愍故。如是第二第三說。(此中戒師應問如上問法)問</a><a name="0925b02" id="0925b02">已應問言。汝學戒未。汝清淨不。若答言。已</a><a name="0925b03" id="0925b03">學戒清淨。應問餘比丘尼。已學戒未。清淨</a><a name="0925b04" id="0925b04">不。若答言。已學戒清淨。即應作白。大德僧</a><a name="0925b05" id="0925b05">聽。此某甲從和尚尼某甲求受大戒。此某</a><a name="0925b06" id="0925b06">甲今從僧乞受大戒。和尚尼某甲。某甲所</a><a name="0925b07" id="0925b07">說清淨。無諸難事。年歲已滿。衣缽具足。已</a><a name="0925b08" id="0925b08">學戒清淨。若僧時到僧忍聽。僧今為某甲</a><a name="0925b09" id="0925b09">受大戒。和尚尼某甲。白如是。大德僧聽。此</a><a name="0925b10" id="0925b10">某甲從和尚尼某甲求受大戒。此某甲今</a><a name="0925b11" id="0925b11">從僧乞受大戒。和尚尼某甲。某甲所說清</a><a name="0925b12" id="0925b12">淨。無諸難事。年歲已滿。衣缽具足。已學戒</a><a name="0925b13" id="0925b13">清淨。僧今為某甲受大戒。和尚尼某甲。誰</a><a name="0925b14" id="0925b14">諸長老忍。僧與某甲受大戒。和尚尼某甲</a><a name="0925b15" id="0925b15">者默然。誰不忍者說。是初羯磨。第二第三亦</a><a name="0925b16" id="0925b16">如是說。僧已忍。為某甲受大戒竟。和尚</a><a name="0925b17" id="0925b17">尼某甲僧忍默然故。是事如是持。善女人諦</a><a name="0925b18" id="0925b18">聽。如來無所著等正覺說八波羅夷法。若比</a><a name="0925b19" id="0925b19">丘尼犯者。非比丘尼非釋種女。不得作不</a><a name="0925b20" id="0925b20">淨行行婬欲法。若比丘尼作不淨行行婬</a><a name="0925b21" id="0925b21">欲法。乃至共畜生。非比丘尼非釋種女。</a><a name="0925b22" id="0925b22">汝是中盡形壽不得犯。能持不。答言能。不</a><a name="0925b23" id="0925b23">得偷盜乃至草葉。若比丘尼取人五錢若</a><a name="0925b24" id="0925b24">過五錢。若自取教人取。若自斫教人斫。</a><a name="0925b25" id="0925b25">若自破教人破。若燒若埋若壞色者。非比</a><a name="0925b26" id="0925b26">丘尼非釋種女。是中盡形壽不得犯。能持</a><a name="0925b27" id="0925b27">不。答言能。不得斷眾生命乃至蟻子。若</a><a name="0925b28" id="0925b28">比丘尼自手斷人命。持刀授與人。教死</a><a name="0925b29" id="0925b29">讚死勸死。與人非藥。若墮胎厭禱咒術。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220925a.htm'><img src='up.gif' border=0></a>
<a href='T220925c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>