<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0200c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷19)</font> <font face='Arial'>T24, p0200c</h2></font><hr>
<span class='old'>
</a><a name="0200b28" id="0200b28">唯有世尊能斷疑惑。大德</a><a name="0200b29" id="0200b29"><p>世尊。宜可觀察提婆達多。自為臭穢為利養</span><a name="0200c01" id="0200c01">故。損害其身。佛告諸苾芻。提婆達多。非但今</a><a name="0200c02" id="0200c02">世以貪穢惡利養故而害其身。汝等諦聽。乃</a><a name="0200c03" id="0200c03">往古昔於一山中。有大花池。時有大象住在</a><a name="0200c04" id="0200c04">池邊。復池一邊有野犴住。身多穢臭。是時</a><a name="0200c05" id="0200c05">其象從池飲水而出。其野犴欲往池邊飲水。</a><a name="0200c06" id="0200c06">野犴告象曰。仁可避路。若不爾者可共鬥敵。</a><a name="0200c07" id="0200c07">象作是念。此可愍物臭穢無上。若以足踐或</a><a name="0200c08" id="0200c08">鼻或牙害彼。皆悉穢惡。我今還已穢惡之物</a><a name="0200c09" id="0200c09">方可害彼。式漏曰</a><a name="0200c10" id="0200c10"><p class='lg'>　　亦不足蹋汝　　　復不鼻及牙</a><br><a name="0200c11" id="0200c11">　　我用穢物殺　　　當以穢殺穢　</p></a><a name="0200c12" id="0200c12"><p>時象復作是念。我向一邊行。彼應必隨我。後</a><a name="0200c13" id="0200c13">即向一邊速去。其野犴便作是念。我以口辭</a><a name="0200c14" id="0200c14">彼懼退走。即隨後趁象。其象見近。即以極努</a><a name="0200c15" id="0200c15">放糞打其野犴。便即命終。佛告諸苾芻等。勿</a><a name="0200c16" id="0200c16">作異念。爾時彼野犴者。即提婆達多是。當以</a><a name="0200c17" id="0200c17">穢物損害。今時亦穢惡利養故損害。時苾芻</a><a name="0200c18" id="0200c18">心皆疑惑。唯佛能斷。來白佛言。若能依佛教</a><a name="0200c19" id="0200c19">者。皆度生死苦難。若依提婆達多教者。墮在</a><a name="0200c20" id="0200c20">苦中</a><a name="0200c21" id="0200c21"><p class='juan'>
根本說一切有部毘奈耶破僧事卷第十九</p>
</a><a name="0200c22" id="0200c22"></a><a name="0200c23" id="0200c23"></a><a name="0200c24" id="0200c24"><p class='juan'>
根本說一切有部毘奈耶破僧事</a><a name="0200c25" id="0200c25">卷第二十</p>
</a><a name="0200c26" id="0200c26"></a><a name="0200c27" id="0200c27"><p><span class='byline'>　　　　大唐三藏義淨奉　制譯</span><br></a><a name="0200c28" id="0200c28"><p>佛告諸苾芻等。如過往昔。若依我教者。皆得</a><a name="0200c29" id="0200c29">離大苦難。若依提婆達多者。皆在苦難之中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240200b.htm'><img src='up.gif' border=0></a>
<a href='T240201a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>