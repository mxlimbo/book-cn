<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0377b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷19)</font> 明單提九十二事法之一 <font face='Arial'>T22, p0377b</h2></font><hr>
<span class='old'>
</a><a name="0377a28" id="0377a28">庭前沙地有眾鴿鳥。在中戲食。時尊者優陀</a><a name="0377a29" id="0377a29">夷見鳥已。即語長壽。借我弓箭試我手看。答</span><a name="0377b01" id="0377b01">言。可爾。即捉弓并注五箭。挽弓放發射殺五</a><a name="0377b02" id="0377b02">鴿。即取搣毛以木貫之。持授世尊。此是鳥</a><a name="0377b03" id="0377b03">肉。佛言。何處得。答言。有人著鎧持弓箭至精</a><a name="0377b04" id="0377b04">舍庭前。止息樹下。從借弓箭。試手射鳥。本習</a><a name="0377b05" id="0377b05">射法猶故不失。佛言。癡人。此是惡法。應早捨</a><a name="0377b06" id="0377b06">棄。方言本習手猶故在。汝常不聞。我以無</a><a name="0377b07" id="0377b07">量方便。毀訾殺生。讚歎不殺。而今作是惡不</a><a name="0377b08" id="0377b08">善法。此非法非律。非如佛教。不可以是長養</a><a name="0377b09" id="0377b09">善法。諸比丘白佛言。世尊。眾生應起慈心救</a><a name="0377b10" id="0377b10">護。云何優陀夷反奪其命而無慈心。佛言。不</a><a name="0377b11" id="0377b11">但今日不起慈心。過去世時已曾如是。如釋</a><a name="0377b12" id="0377b12">提桓因本生經中廣說。佛告諸比丘。依止毘</a><a name="0377b13" id="0377b13">舍離城住者。皆悉令集。以十利故。與諸比</a><a name="0377b14" id="0377b14">丘制戒。乃至已聞者當重聞。若比丘故奪畜</a><a name="0377b15" id="0377b15">生命波夜提。比丘者。如上說。故者先作方便。</a><a name="0377b16" id="0377b16">奪畜生命者。若身身分身方便。身者一切身。</a><a name="0377b17" id="0377b17">於眾生身上跳蹈。若堆壓欲令彼死。死者。</a><a name="0377b18" id="0377b18">波夜提。身分者。欲害眾生故。若手若腳。若膝</a><a name="0377b19" id="0377b19">若肘。若齒若爪等一一用殺。是名身分。身方</a><a name="0377b20" id="0377b20">便者。若手捉杖木瓦石等。若就打若遙擲欲</a><a name="0377b21" id="0377b21">令死。死者。波夜提。波夜提者。如上說。若比</a><a name="0377b22" id="0377b22">丘欲斷畜生命。若刀藥塗吐下墮胎刀者。大</a><a name="0377b23" id="0377b23">小刀乃至鍼。若比丘殺心捉刀時。越毘尼心</a><a name="0377b24" id="0377b24">悔。觸彼身。越毘尼罪。命根斷者。波夜提。是</a><a name="0377b25" id="0377b25">名刀藥者。有三種生合毒生者。如尼樓國土</a><a name="0377b26" id="0377b26">鬱闍尼國土。有毒草名迦羅。是名生合者。如</a><a name="0377b27" id="0377b27">獵師合藥若根若莖。若葉若花。若果眾草和</a><a name="0377b28" id="0377b28">合藥。是名合毒者。蛇毒鼠毒。狼毒貓毒。狗</a><a name="0377b29" id="0377b29">毒熊羆毒人毒。如是種種若生若合若毒。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220377a.htm'><img src='up.gif' border=0></a>
<a href='T220377c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>