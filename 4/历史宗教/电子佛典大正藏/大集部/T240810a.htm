<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0810a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷2)</font> <font face='Arial'>T24, p0810a</h2></font><hr>
<span class='old'>
</a><a name="0809c28" id="0809c28">此等衣不中畜。應說者。有比丘生念。云何修</a><a name="0809c29" id="0809c29">諸善法。往詣諸智者所。問言。云何名犯。云何</span><a name="0810a01" id="0810a01">不犯。云何懺悔。因何事而犯。彼師隨順毘尼</a><a name="0810a02" id="0810a02">為說犯不犯。如是廣應當知。問者聞師說已。</a><a name="0810a03" id="0810a03">心中無復憂苦。隨順師教如毘尼而行。心得</a><a name="0810a04" id="0810a04">清淨隨順善法。更無餘念。是名應說。又復應</a><a name="0810a05" id="0810a05">說者。比丘生念。厭患生死。云何出離修道而</a><a name="0810a06" id="0810a06">得涅槃。生此念已。即到智者邊問之。尊者大</a><a name="0810a07" id="0810a07">德。云何修四禪乃至四果。彼師次第為說。乃</a><a name="0810a08" id="0810a08">至阿羅漢果。是名應說。云何名為非法說。彼</a><a name="0810a09" id="0810a09">師為問者說。法說非法非法說法。乃至所說</a><a name="0810a10" id="0810a10">名非所說。不所說名所說。限量作非限量。非</a><a name="0810a11" id="0810a11">限量作限量。分別名不分別。不分別名分別。</a><a name="0810a12" id="0810a12">從食缽乃至飲皆亦如是。又不應說者。有比</a><a name="0810a13" id="0810a13">丘問智者。云何得初禪乃至四果。智者為說。</a><a name="0810a14" id="0810a14">汝之所問得過人法。汝犯波羅夷。是名不應</a><a name="0810a15" id="0810a15">說。往時有比丘。字難提伽。失性。於眾僧布</a><a name="0810a16" id="0810a16">薩日。或憶或不憶。憶時來不憶不來。諸比丘</a><a name="0810a17" id="0810a17">往白世尊。佛告言。但與此比丘作失性白二</a><a name="0810a18" id="0810a18">羯磨。雖不來法事成就。此布薩犍度中廣</a><a name="0810a19" id="0810a19">明。此比丘還得本心。心中生疑。本失性羯磨</a><a name="0810a20" id="0810a20">為捨不捨。往白世尊。佛言。得心者可捨之。諸</a><a name="0810a21" id="0810a21">比丘復疑。後還失心此復云何。佛言。還作失</a><a name="0810a22" id="0810a22">性羯磨。後得本心還捨。比丘受人施不如法。</a><a name="0810a23" id="0810a23">為施所墮。墮有二種。一者食他人施不如法</a><a name="0810a24" id="0810a24">修道。放心縱逸無善可記。二者與施轉施施</a><a name="0810a25" id="0810a25">不如法。因此二處當墮三途。若無三途受報。</a><a name="0810a26" id="0810a26">此身即腹壞食出。所著衣服即應離身。應施</a><a name="0810a27" id="0810a27">者。若父母貧苦。應先授三歸五戒十善然後</a><a name="0810a28" id="0810a28">施與。若不貧雖受三歸五戒不中施與。復有</a><a name="0810a29" id="0810a29">施處。一者治塔人。二者奉僧人。三者治僧房<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240809c.htm'><img src='up.gif' border=0></a>
<a href='T240810b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>