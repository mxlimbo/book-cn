<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0135a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷7)</font> <font face='Arial'>T24, p0135a</h2></font><hr>
<span class='old'>
</a><a name="0134c28" id="0134c28">有占相師。善閑方術授太子記。若在家者。</a><a name="0134c29" id="0134c29">紹輪王位。能降四方以法化世。七寶具足所</span><a name="0135a01" id="0135a01">謂輪寶象寶馬寶珠寶女寶主藏寶主兵寶。</a><a name="0135a02" id="0135a02">千子圍繞端正勇健。摧伏他軍盡四洲界。普</a><a name="0135a03" id="0135a03">能王化無有怨敵。苦惱刀杖悉皆屏息。安樂</a><a name="0135a04" id="0135a04">而住。若出家者。以正信心捨家趣非家。剃除</a><a name="0135a05" id="0135a05">鬚髮被服袈裟。證無上覺成阿羅漢。世間讚</a><a name="0135a06" id="0135a06">詠名稱遠聞者。彼捨輪王位而求出家。得阿</a><a name="0135a07" id="0135a07">耨多羅三藐三菩提。今見在伽耶山頂窣堵</a><a name="0135a08" id="0135a08">波處。與千苾芻前後圍繞。並是舊被髮外道。</a><a name="0135a09" id="0135a09">皆證阿羅漢果。盡諸有漏。應作已作所作已</a><a name="0135a10" id="0135a10">辦。捨諸重擔逮得己利。斷諸有結心正解脫。</a><a name="0135a11" id="0135a11">聞是語已。往頻毘娑羅王所。而作是言。大王</a><a name="0135a12" id="0135a12">當知。我等遊行至此人間。先聞彼釋迦種中</a><a name="0135a13" id="0135a13">生一太子。乃至成無上覺。在伽耶山。與千苾</a><a name="0135a14" id="0135a14">芻前後圍繞。盡諸有結心正解脫。唯願大</a><a name="0135a15" id="0135a15">王。親近供養彼佛世尊。若如此者。令王國土</a><a name="0135a16" id="0135a16">安隱豐樂。王聞語已甚大歡喜。即命一人令</a><a name="0135a17" id="0135a17">往佛所。如我辭曰頂禮雙足白言。世尊。起居</a><a name="0135a18" id="0135a18">輕利少病少惱安樂住不。作是言已。復稽請</a><a name="0135a19" id="0135a19">曰唯願世尊。與諸苾芻。來就我所住王舍城。</a><a name="0135a20" id="0135a20">受我一生供養四事。使者受王如是語已。往</a><a name="0135a21" id="0135a21">伽耶山至世尊所。頂禮佛足而作是言。摩揭</a><a name="0135a22" id="0135a22">陀主頻毘娑羅。故遣我來稽首世尊。起居輕</a><a name="0135a23" id="0135a23">利少病少惱安樂住不。佛言。王及汝等咸得</a><a name="0135a24" id="0135a24">安樂。使者白言。王令稽請。唯願世尊。與諸苾</a><a name="0135a25" id="0135a25">芻。來至我所居王舍城。受我四事一生供養。</a><a name="0135a26" id="0135a26">世尊即時默然受請。使者知佛默受請已。頂</a><a name="0135a27" id="0135a27">禮佛足辭還本處。爾時世尊。與千苾芻圍繞</a><a name="0135a28" id="0135a28">前後。並是舊被髮外道。皆證阿羅漢果。乃至</a><a name="0135a29" id="0135a29">盡諸有結心正解脫。漸漸遊行於摩揭陀人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240134c.htm'><img src='up.gif' border=0></a>
<a href='T240135b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>