<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0683b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷17)</font> 九十單提法之一 <font face='Arial'>T22, p0683b</h2></font><hr>
<span class='old'>
</a><a name="0683a28" id="0683a28">四羯磨。應如是作。為阿梨吒比丘作舉。</a><a name="0683a29" id="0683a29">作舉已作憶念。作憶念已與罪。眾中應</span><a name="0683b01" id="0683b01">差堪能羯磨者。如上作如是白。大德僧聽。</a><a name="0683b02" id="0683b02">此阿梨吒惡見。眾僧呵諫而故不捨。若僧時</a><a name="0683b03" id="0683b03">到僧忍聽。僧今與阿梨吒比丘作惡見不捨</a><a name="0683b04" id="0683b04">舉羯磨。白如是。大德僧聽。此阿梨吒比丘惡</a><a name="0683b05" id="0683b05">見。眾僧呵諫而故不捨。僧今為阿梨吒比丘</a><a name="0683b06" id="0683b06">作惡見不捨舉羯磨。誰諸長老忍。僧今為</a><a name="0683b07" id="0683b07">阿梨吒比丘。作惡見不捨舉羯磨者默然。誰</a><a name="0683b08" id="0683b08">不忍者說。是初羯磨。第二第三亦如是說。</a><a name="0683b09" id="0683b09">僧已忍。與阿梨吒比丘作惡見不捨舉羯</a><a name="0683b10" id="0683b10">磨竟。僧忍默然故。是事如是持。時阿梨吒</a><a name="0683b11" id="0683b11">比丘。僧作惡見不捨舉羯磨。六群比丘。供</a><a name="0683b12" id="0683b12">給所須共同羯磨止宿言語。時諸比丘聞。其</a><a name="0683b13" id="0683b13">中有少欲知足行頭陀樂學戒知慚愧者。</a><a name="0683b14" id="0683b14">呵責六群比丘。阿梨吒比丘。僧與作惡見不</a><a name="0683b15" id="0683b15">捨舉羯磨。云何供給所須共止宿言語。爾</a><a name="0683b16" id="0683b16">時諸比丘往世尊所。頭面禮足在一面坐。</a><a name="0683b17" id="0683b17">以此因緣具白世尊。世尊爾時以此因緣</a><a name="0683b18" id="0683b18">集比丘僧。呵責六群比丘言。汝所為非。非</a><a name="0683b19" id="0683b19">威儀非沙門法非淨行非隨順行。所不</a><a name="0683b20" id="0683b20">應為。云何六群比丘。阿梨吒比丘。僧為作</a><a name="0683b21" id="0683b21">惡見不捨舉羯磨。而供給所須止宿言語。世</a><a name="0683b22" id="0683b22">尊以無數方便呵責六群比丘已告諸比</a><a name="0683b23" id="0683b23">丘。此六群比丘癡人。多種有漏處最初犯</a><a name="0683b24" id="0683b24">戒。自今已去與比丘結戒。集十句義乃至</a><a name="0683b25" id="0683b25">正法久住。欲說戒者當如是說。若比丘。與</a><a name="0683b26" id="0683b26">如是語人未作法有是惡見不捨。供</a><a name="0683b27" id="0683b27">給所須共同羯磨止宿言語波逸提。如是世</a><a name="0683b28" id="0683b28">尊與比丘結戒。時諸比丘。不知有如是</a><a name="0683b29" id="0683b29">語不如是語。後乃知有如是語。或有作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220683a.htm'><img src='up.gif' border=0></a>
<a href='T220683c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>