<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0136b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷19)</font> 明一百七眾學法初 <font face='Arial'>T23, p0136b</h2></font><hr>
<span class='old'>
</a><a name="0136a28" id="0136a28"><p>又六群比丘。雖不偏抄衣入家內便偏抄</a><a name="0136a29" id="0136a29">衣坐家內。諸居士呵責言。沙門釋子自言善</span><a name="0136b01" id="0136b01">好有德。偏抄衣坐家內。如王如大臣。佛聞是</a><a name="0136b02" id="0136b02">事語諸比丘。不偏抄衣坐家內。應當學。若偏</a><a name="0136b03" id="0136b03">抄衣坐家內突吉羅。不偏抄衣坐不犯(四十)</a><a name="0136b04" id="0136b04"><p>爾時六群比丘。以衣覆右肩全舉左肩上</a><a name="0136b05" id="0136b05">入家內。諸居士呵責言。諸沙門釋子自言善</a><a name="0136b06" id="0136b06">好有德。以衣覆右肩全舉左肩上入家內。如</a><a name="0136b07" id="0136b07">王如大臣。佛聞是事語諸比丘。從今不應以</a><a name="0136b08" id="0136b08">衣覆右肩全舉左肩上入家內。應當學。若以</a><a name="0136b09" id="0136b09">衣覆右肩全舉左肩上入家內突吉羅。不以</a><a name="0136b10" id="0136b10">衣覆右肩全舉左肩上入不犯(四十一)</a><a name="0136b11" id="0136b11"><p>又六群比丘。雖不以衣覆右肩上全舉左</a><a name="0136b12" id="0136b12">肩上入家內。便以衣覆右肩上全舉左肩</a><a name="0136b13" id="0136b13">上坐家內。諸居士呵責言。沙門釋子自言善</a><a name="0136b14" id="0136b14">好有德。以衣覆右肩全舉左肩上坐家內。如</a><a name="0136b15" id="0136b15">王如大臣。佛聞是事語諸比丘。從今不應以</a><a name="0136b16" id="0136b16">衣覆右肩全舉左肩上坐家內。應當學。若以</a><a name="0136b17" id="0136b17">衣覆右肩全舉左肩上坐突吉羅。不覆右肩</a><a name="0136b18" id="0136b18">全舉左肩上坐不犯(四十二)</a><a name="0136b19" id="0136b19"><p>爾時六群比丘。掉臂入家內。諸居士呵責言。</a><a name="0136b20" id="0136b20">諸沙門釋子自言善好有德。掉臂入家內。似</a><a name="0136b21" id="0136b21">如種穀人。佛聞是事語諸比丘。從今不掉臂</a><a name="0136b22" id="0136b22">入家內。應當學。若掉臂入突吉羅。若不掉</a><a name="0136b23" id="0136b23">臂入不犯(四十三)</a><a name="0136b24" id="0136b24"><p>爾時諸比丘。雖不掉臂入家內。便掉臂</a><a name="0136b25" id="0136b25">坐。諸居士呵責言。沙門釋子自言善好有</a><a name="0136b26" id="0136b26">功德。掉臂坐家內。似如種穀人。佛聞是</a><a name="0136b27" id="0136b27">事語諸比丘。從今不掉臂坐家內。應當學。</a><a name="0136b28" id="0136b28">若掉臂坐突吉羅。若不掉臂坐家內不</a><a name="0136b29" id="0136b29">犯(四十四)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230136a.htm'><img src='up.gif' border=0></a>
<a href='T230136c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>