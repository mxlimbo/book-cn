<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0017a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷4)</font> <font face='Arial'>T24, p0017a</h2></font><hr>
<span class='old'>
</a><a name="0016c28" id="0016c28">於彼教中。而為出家。具解三藏。為諸苾芻番</a><a name="0016c29" id="0016c29">次撿挍事業。後乃次至一阿羅漢。知洒掃事。</span><a name="0017a01" id="0017a01">彼便洒掃。既洒掃已。頻被風吹塵穢覆污其</a><a name="0017a02" id="0017a02">地。時彼阿羅漢作是念。今且待風息。然後</a><a name="0017a03" id="0017a03">更掃。圓滿三藏。見地塵穢。以為不掃。發嗔怒</a><a name="0017a04" id="0017a04">心。惡口罵辱。今此掃地。當何婢兒。時彼羅漢</a><a name="0017a05" id="0017a05">乃聞此言。作是念云。彼正嗔我。未可即見。且</a><a name="0017a06" id="0017a06">應默然。後陳此事。既嗔息已。彼阿羅漢即往</a><a name="0017a07" id="0017a07">圓滿三藏所。而告之曰。汝今識我是何等人。</a><a name="0017a08" id="0017a08">圓滿報曰。知汝於迦葉波佛教中出家。我亦</a><a name="0017a09" id="0017a09">出家。羅漢告曰。雖同出家。出家之業。我已作</a><a name="0017a10" id="0017a10">了。我得脫縛。汝猶被縛。汝口業不善。速應悔</a><a name="0017a11" id="0017a11">過。令罪消滅。圓滿三藏聞便說悔。由先過咎。</a><a name="0017a12" id="0017a12">應墮地獄。遂得人身。從婢腹生。以說悔故。滅</a><a name="0017a13" id="0017a13">地獄業。五百生中。常處婢腹。今是最後身婢</a><a name="0017a14" id="0017a14">胎所生。由是義故。宿緣習業生豪貴家。勤</a><a name="0017a15" id="0017a15">知僧事。讀誦智慧。善巧蘊界入因緣處非處。</a><a name="0017a16" id="0017a16">由此業故。於我教中。而為出家。斷諸煩惱。</a><a name="0017a17" id="0017a17">證阿羅漢果。佛告諸苾芻純黑業者。得純黑</a><a name="0017a18" id="0017a18">報。純白業者。得純白報。黑白業者。得黑白業</a><a name="0017a19" id="0017a19">報。是故苾芻純黑雜業者。應當捨離。純白</a><a name="0017a20" id="0017a20">業者。應當勤修。世尊說是語已。諸苾芻等信</a><a name="0017a21" id="0017a21">受奉行</a><a name="0017a22" id="0017a22"><p>緣在王舍城。爾時王舍城中。有二龍王。常所</a><a name="0017a23" id="0017a23">居止。其二龍王。一名山。二名妙。由二龍王威</a><a name="0017a24" id="0017a24">德力故。常有五百淥潭。五百涌泉。所有陂湖。</a><a name="0017a25" id="0017a25">未嘗枯涸。雨澤以時。調和充潤。種子苗稼。靡</a><a name="0017a26" id="0017a26">不豐稔。當爾之時。世尊調伏難陀龍王。鄔波</a><a name="0017a27" id="0017a27">難陀龍王。此二龍王。常從妙高山埵下來。供</a><a name="0017a28" id="0017a28">養世尊。爾時山妙二龍王等。作是念已。今此</a><a name="0017a29" id="0017a29">難陀鄔波難陀二龍王。常從妙高山下。供養<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240016c.htm'><img src='up.gif' border=0></a>
<a href='T240017b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>