<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0759c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷28)</font> 一百七十八單提法之一 <font face='Arial'>T22, p0759c</h2></font><hr>
<span class='old'>
</a><a name="0759b28" id="0759b28">義如上。彼比丘尼。度小年曾嫁婦女與二</a><a name="0759b29" id="0759b29">歲學戒年滿十二。不白眾僧便與授具</span><a name="0759c01" id="0759c01">足戒。三羯磨竟尼和上波逸提。白二羯磨三</a><a name="0759c02" id="0759c02">突吉羅。白一羯磨二突吉羅。白已一突吉羅</a><a name="0759c03" id="0759c03">白未竟突吉羅。未白前集眾眾滿。一切突吉</a><a name="0759c04" id="0759c04">羅。比丘突吉羅。是謂為犯。不犯者。度年滿</a><a name="0759c05" id="0759c05">十二曾嫁婦女白眾僧受具足戒不犯。不</a><a name="0759c06" id="0759c06">犯者。最初未制戒。癡狂心亂痛惱所纏(二十六)</a><a name="0759c07" id="0759c07"><p>爾時婆伽婆。在舍衛國祇樹給孤獨園。時諸</a><a name="0759c08" id="0759c08">比丘尼。度他婬女與授具足戒。先與此女</a><a name="0759c09" id="0759c09">人親厚者。見已自相謂言。此婬女先與我</a><a name="0759c10" id="0759c10">等作如是如是事。時所度比丘尼及餘比</a><a name="0759c11" id="0759c11">丘尼聞之皆慚恥。爾時諸比丘尼聞。其中有</a><a name="0759c12" id="0759c12">少欲知足行頭陀樂學戒知慚愧者。嫌責</a><a name="0759c13" id="0759c13">諸比丘尼言。云何汝等。乃度他婬女與授</a><a name="0759c14" id="0759c14">具足戒耶。即白諸比丘。諸比丘往白世尊。</a><a name="0759c15" id="0759c15">世尊以此因緣集比丘僧。呵責諸比丘尼</a><a name="0759c16" id="0759c16">言。汝所為非。非威儀非沙門法。非淨行非</a><a name="0759c17" id="0759c17">隨順行。所不應為。汝等云何度他婬女與</a><a name="0759c18" id="0759c18">授具足戒耶。時世尊以無數方便呵責已</a><a name="0759c19" id="0759c19">告諸比丘。此比丘尼多種有漏處最初犯戒。</a><a name="0759c20" id="0759c20">自今已去與比丘尼結戒。集十句義乃至</a><a name="0759c21" id="0759c21">正法久住。欲說戒者當如是說。若比丘尼</a><a name="0759c22" id="0759c22">與如是人授具足戒者波逸提。如是世尊</a><a name="0759c23" id="0759c23">與比丘尼結戒。諸比丘尼。不知如是人</a><a name="0759c24" id="0759c24">非如是人。後乃知是。或有作波逸提懺者</a><a name="0759c25" id="0759c25">或疑者。不知者無犯。自今已去當如是結</a><a name="0759c26" id="0759c26">戒。若比丘尼。知如是人與授具足戒者</a><a name="0759c27" id="0759c27">波逸提。比丘尼義如上。如是人者婬女也。</a><a name="0759c28" id="0759c28">彼或有夫主。或有夫主兄弟。乃至有故私</a><a name="0759c29" id="0759c29">通者。若比丘尼。與如是人授具足戒者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220759b.htm'><img src='up.gif' border=0></a>
<a href='T220760a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>