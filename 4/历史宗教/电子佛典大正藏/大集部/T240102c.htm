<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0102c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷1)</font> <font face='Arial'>T24, p0102c</h2></font><hr>
<span class='old'>
</a><a name="0102b28" id="0102b28">作是言。我未莊飾少時即來。彼侍從女奉此</a><a name="0102b29" id="0102b29">語已。詣蜜捺羅所具陳上事。時銀錢主。別有</span><a name="0102c01" id="0102c01">餘事須臾即去。爾時婬女復作是念。此人已</a><a name="0102c02" id="0102c02">去欲往先處。時亦不晚。告從女曰。詣蜜捺羅</a><a name="0102c03" id="0102c03">所作如是言。我莊飾了。未審與我何處園林</a><a name="0102c04" id="0102c04">而可相見。時彼從女。奉此語已詣彼蜜捺羅</a><a name="0102c05" id="0102c05">所。具陳上事。時蜜捺羅報曰。汝癡婦女人。或</a><a name="0102c06" id="0102c06">言未莊飾。或言莊飾了。時彼使女。先於大家</a><a name="0102c07" id="0102c07">有所嫌恨。便告彼曰。我之大家非未莊飾。</a><a name="0102c08" id="0102c08">意欲以汝瓔珞及衣莊飾其身。別看餘婿。</a><a name="0102c09" id="0102c09">時蜜捺羅聞此語已。欲心便息而生害意。便</a><a name="0102c10" id="0102c10">告侍女言。汝報婬女。莊飾既了來某園林。</a><a name="0102c11" id="0102c11">時彼從女。詣婬女所具陳上事。時彼婬女。聞</a><a name="0102c12" id="0102c12">此語已莊飾瓔珞。往詣彼林見蜜捺羅。蜜捺</a><a name="0102c13" id="0102c13">羅便即嗔曰。咄哉婬女。云何持我瓔珞妙衣</a><a name="0102c14" id="0102c14">別看餘婿。婬女報曰。聖子。女人常有如是過</a><a name="0102c15" id="0102c15">失。願恕其過。時蜜捺羅即發忿恨。便拔利刀</a><a name="0102c16" id="0102c16">殺彼婬女。時彼從女即唱是言。賊賊殺我大</a><a name="0102c17" id="0102c17">家。眾人聞已皆集其所。爾時園中有喬答摩</a><a name="0102c18" id="0102c18">仙。於草屋坐。時蜜捺羅見眾集已。心生怖畏</a><a name="0102c19" id="0102c19">無處可避。遂將血刀往仙人處。置草屋前隨</a><a name="0102c20" id="0102c20">眾而立。爾時眾人見彼死女。尋逐蹤跡。於草</a><a name="0102c21" id="0102c21">屋前見其血刀。即捉仙人便作是言。汝是仙</a><a name="0102c22" id="0102c22">形。云何而作如是惡業。時仙報曰。我有何咎。</a><a name="0102c23" id="0102c23">眾人告曰。汝與女人行於非法。復殺彼命。仙</a><a name="0102c24" id="0102c24">人報曰。我實不作如是惡業。眾人不信。便即</a><a name="0102c25" id="0102c25">捉縛將至王所。白大王言。此人與彼婬女共</a><a name="0102c26" id="0102c26">行非法。便殺彼女。王聞此言更不審問。令將</a><a name="0102c27" id="0102c27">其仙坐尖木上。以其赤鬘著於頭上。令彼旃</a><a name="0102c28" id="0102c28">陀羅人身著青衣。各執利刀周匝圍繞。將彼</a><a name="0102c29" id="0102c29">仙人。擊鼓宣示巡行城內。告諸人曰。當知彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240102b.htm'><img src='up.gif' border=0></a>
<a href='T240103a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>