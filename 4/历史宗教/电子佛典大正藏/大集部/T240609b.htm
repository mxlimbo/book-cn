<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0609b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷14)</font> <font face='Arial'>T24, p0609b</h2></font><hr>
<span class='old'>
</a><a name="0609a28" id="0609a28">門果故。令依教行求妙涅槃。要由戒淨捨諸</a><a name="0609a29" id="0609a29">欲樂。及以苦身不同白衣諸外道輩。離二邊</span><a name="0609b01" id="0609b01">過方契正修故。言飲食知止足下臥具者。謂</a><a name="0609b02" id="0609b02">在邊房。受麤臥具。及蘭若處常習定門。順教</a><a name="0609b03" id="0609b03">勤修故。云勤修增上定此是諸佛教</a><a name="0609b04" id="0609b04"><p>拘留孫馱佛出現於世。諸聲聞眾多希利養</a><a name="0609b05" id="0609b05">慢修善品。為欲遮彼。說斯略教</a><a name="0609b06" id="0609b06"><p class='lg'>　　譬如蜂採花　　　不壞色與香</a><br><a name="0609b07" id="0609b07">　　但取其味去　　　苾芻入聚然　</p></a><a name="0609b08" id="0609b08"><p>彼佛世尊。教諸苾芻。行入聚落乞食之時。不</a><a name="0609b09" id="0609b09">應壞彼施主敬心。喻若遊蜂在於花處。少持</a><a name="0609b10" id="0609b10">輕蕊無損色香。趣得充虛勿生惱壞。又釋云。</a><a name="0609b11" id="0609b11">苾芻之行有二端嚴。猶如妙花色香具足。持</a><a name="0609b12" id="0609b12">戒喻色具。定如香。乞食資身勿虧此二</a><a name="0609b13" id="0609b13"><p>羯諾迦牟尼佛出現於世。諸聲聞眾自談己</a><a name="0609b14" id="0609b14">勝毀訾於他。唯習多聞講論義理。好相違逆</a><a name="0609b15" id="0609b15">乖上人行。為對治彼。說斯略教</a><a name="0609b16" id="0609b16"><p class='lg'>　　不違逆他人　　　不觀作不作</a><br><a name="0609b17" id="0609b17">　　但自觀身行　　　若正若不正　</p></a><a name="0609b18" id="0609b18"><p>時彼苾芻。由自持戒觀他破戒。常樂伺求他</a><a name="0609b19" id="0609b19">人過失。是應作是不應作。令心散亂不能證</a><a name="0609b20" id="0609b20">解。為對治彼說初半頌。下之兩句反上應知。</a><a name="0609b21" id="0609b21">正不正者。謂善惡行</a><a name="0609b22" id="0609b22"><p>迦攝波佛出現於世。諸聲聞眾多樂習定。心</a><a name="0609b23" id="0609b23">生味著更不進修。為對治彼。說斯略教</a><a name="0609b24" id="0609b24"><p class='lg'>　　勿著於定心　　　勤修寂靜處</a><br><a name="0609b25" id="0609b25">　　能救者無憂　　　常令念不失</a><br><a name="0609b26" id="0609b26">　　若人能惠施　　　福增怨自息</a><br><a name="0609b27" id="0609b27">　　修善除眾惡　　　惑盡至涅槃　</p></a><a name="0609b28" id="0609b28"><p>勿著於定心者。勸勿放逸耽味於定。勤修寂</a><a name="0609b29" id="0609b29">靜處者。謂是涅槃。勸彼速令證入見諦。由見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240609a.htm'><img src='up.gif' border=0></a>
<a href='T240609c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>