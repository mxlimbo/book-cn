<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0751b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷11)</font> 舍利弗品 <font face='Arial'>T24, p0751b</h2></font><hr>
<span class='old'>
</a><a name="0751a28" id="0751a28">唱言。汝用此生何為不如死。而取鐵鎚石</a><a name="0751a29" id="0751a29">木繩毒藥種種死具。而近其身讚言。汝在</span><a name="0751b01" id="0751b01">世已作諸功德。死必生天。於難陀園中。</a><a name="0751b02" id="0751b02">與天人玉女娛樂。何以生世受此苦病。</a><a name="0751b03" id="0751b03">或教使投巖。巖者。山破為二段深谷中。或</a><a name="0751b04" id="0751b04">教入地獄。法師曰。若教人如是自殺者。</a><a name="0751b05" id="0751b05">得波羅夷罪。此殺人身。若餘眾生得波夜</a><a name="0751b06" id="0751b06">提罪。何以世尊廣制此戒。為未來世惡比</a><a name="0751b07" id="0751b07">丘故。餘後句次第易解。若毒藥或刺斫。種</a><a name="0751b08" id="0751b08">種死具不即死。後因此死者。是比丘得波</a><a name="0751b09" id="0751b09">羅夷罪。我今現羺羊四。云何為羺羊四。有</a><a name="0751b10" id="0751b10">一比丘。見羺羊眠一處。而作憶識。我夜當</a><a name="0751b11" id="0751b11">殺此羺羊。移眠餘處。於羺羊處。或父或母</a><a name="0751b12" id="0751b12">或阿羅漢來。補以衣覆體而眠。此比丘往</a><a name="0751b13" id="0751b13">至。夜闇不別是人。言是羺羊。取刀而斫殺。</a><a name="0751b14" id="0751b14">或得父死。或得母死。或得阿羅漢死。得波</a><a name="0751b15" id="0751b15">羅夷逆罪。何以故。初作殺羊心。臨下刀時</a><a name="0751b16" id="0751b16">生心言。不期是羊不期是人。我正斷此</a><a name="0751b17" id="0751b17">命。是故得波羅夷逆罪。有一比丘來補羊</a><a name="0751b18" id="0751b18">處而眠。殺者言。此是即殺得波羅夷罪。不</a><a name="0751b19" id="0751b19">得逆罪。夜叉鬼神來補羊處。殺者而言。此</a><a name="0751b20" id="0751b20">是即殺得偷蘭遮罪。不得五逆罪。若羊得</a><a name="0751b21" id="0751b21">波夜提罪。若心期殺父母阿羅漢。次第而得</a><a name="0751b22" id="0751b22">得波羅夷逆罪。知父在軍中。望軍而射。</a><a name="0751b23" id="0751b23">著父死得波羅夷逆罪。若非父波羅夷罪。</a><a name="0751b24" id="0751b24">教殺長人得短人。教殺絳衣人。而殺白</a><a name="0751b25" id="0751b25">衣人。教者得脫重罪。殺者得波羅夷。若教</a><a name="0751b26" id="0751b26">言隨得而殺。隨死俱得罪。教人今日殺。受</a><a name="0751b27" id="0751b27">教者明日殺。若教明日殺。而即今日殺。教</a><a name="0751b28" id="0751b28">中前殺中後殺。殺者得波羅夷罪。教者脫</a><a name="0751b29" id="0751b29">重罪。若教隨時殺。若殺俱得重罪。教言。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240751a.htm'><img src='up.gif' border=0></a>
<a href='T240751c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>