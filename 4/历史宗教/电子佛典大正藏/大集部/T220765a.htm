<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0765a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷29)</font> 一百七十八單提法之一 <font face='Arial'>T22, p0765a</h2></font><hr>
<span class='old'>
</a><a name="0764c28" id="0764c28">告諸比丘。此比丘尼多種有漏處最初犯戒。</a><a name="0764c29" id="0764c29">自今已去與比丘尼結戒。集十句義乃至</span><a name="0765a01" id="0765a01">正法久住。欲說戒者當如是說。若比丘尼</a><a name="0765a02" id="0765a02">教授日不往受教授者波逸提。如是世尊</a><a name="0765a03" id="0765a03">與比丘尼結戒。時諸比丘尼有佛事法事僧</a><a name="0765a04" id="0765a04">事或瞻病事。佛言。聽囑授。自今已去當如</a><a name="0765a05" id="0765a05">是結戒。若比丘尼。不病不往受教授者波</a><a name="0765a06" id="0765a06">逸提。比丘尼義如上。彼比丘尼。不往受教</a><a name="0765a07" id="0765a07">授除餘事波逸提。比丘突吉羅。是謂為犯。</a><a name="0765a08" id="0765a08">不犯者。教授時往受教授。佛法僧事及瞻視</a><a name="0765a09" id="0765a09">病人囑授無犯。無犯者。最初未制戒。癡</a><a name="0765a10" id="0765a10">狂心亂痛惱所纏(四十)</a><a name="0765a11" id="0765a11"><p>爾時婆伽婆。在舍衛國祇樹給孤獨園。時諸</a><a name="0765a12" id="0765a12">比丘尼。聞世尊制戒聽諸比丘尼僧半月從</a><a name="0765a13" id="0765a13">比丘僧求教授。而彼比丘尼不往求教授。</a><a name="0765a14" id="0765a14">時諸比丘尼聞。中有少欲知足行頭陀樂</a><a name="0765a15" id="0765a15">學戒知慚愧者。嫌責諸比丘尼言。汝等聞</a><a name="0765a16" id="0765a16">世尊制戒聽比丘尼僧半月從比丘僧求教</a><a name="0765a17" id="0765a17">授。而汝等云何不往求教授耶。即白諸比</a><a name="0765a18" id="0765a18">丘。諸比丘往白世尊。世尊以此因緣集比</a><a name="0765a19" id="0765a19">丘僧。呵責諸比丘尼言。汝等所為非。非威</a><a name="0765a20" id="0765a20">儀非沙門法。非淨行非隨順行所不應</a><a name="0765a21" id="0765a21">為。云何汝等不往比丘僧中求教授耶。</a><a name="0765a22" id="0765a22">以無數方便呵責已告諸比丘。此比丘尼多</a><a name="0765a23" id="0765a23">種有漏處最初犯戒。自今已去與比丘尼結</a><a name="0765a24" id="0765a24">戒。集十句義乃至正法久住。欲說戒者</a><a name="0765a25" id="0765a25">當如是說。若比丘尼。半月應往比丘僧中</a><a name="0765a26" id="0765a26">求教授。若不求者波逸提。比丘尼義如上。</a><a name="0765a27" id="0765a27">世尊有如是教。比丘尼半月應往比丘僧</a><a name="0765a28" id="0765a28">中求教授。而彼一切盡往求。以是故眾便</a><a name="0765a29" id="0765a29">鬧亂佛言。不應一切往。聽差一比丘尼。為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220764c.htm'><img src='up.gif' border=0></a>
<a href='T220765b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>