<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0587b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷3)</font> 二十三僧殘法之一 <font face='Arial'>T22, p0587b</h2></font><hr>
<span class='old'>
</a><a name="0587a28" id="0587a28">耶。復作是念我今宜可以力供養分僧臥</a><a name="0587a29" id="0587a29">具差次受請飯食耶。時沓婆摩羅子晡時從</span><a name="0587b01" id="0587b01">靜處起。整衣服往至世尊所。頭面禮足在</a><a name="0587b02" id="0587b02">一面坐。白世尊言。我向在靜處心作是</a><a name="0587b03" id="0587b03">念。是身不牢固以何方便求牢固法。我今</a><a name="0587b04" id="0587b04">寧可以力供養分僧臥具及差次受請飯食</a><a name="0587b05" id="0587b05">耶。世尊告諸比丘。差沓婆摩羅子分僧臥</a><a name="0587b06" id="0587b06">具及差次受請飯食。白二羯磨。眾中應差</a><a name="0587b07" id="0587b07">堪能羯磨者如上如是白。大德僧聽。若僧</a><a name="0587b08" id="0587b08">時到僧忍聽。差沓婆摩羅子分僧臥具差</a><a name="0587b09" id="0587b09">次受請飯食。白如是。大德僧聽。僧今差沓</a><a name="0587b10" id="0587b10">婆摩羅子分僧臥具差次受請飯食。誰諸長</a><a name="0587b11" id="0587b11">老忍。僧差沓婆摩羅子分僧臥具及差次</a><a name="0587b12" id="0587b12">受請飯食者默然。誰不忍者說。僧已忍。差</a><a name="0587b13" id="0587b13">沓婆摩羅子分僧臥具差次受請飯食竟。僧</a><a name="0587b14" id="0587b14">忍默然故是事如是持。時尊者沓婆摩羅</a><a name="0587b15" id="0587b15">子。即為僧分臥具。同意者共同。阿練若阿練</a><a name="0587b16" id="0587b16">若共同。乞食乞食共同。納衣納衣共同。不作</a><a name="0587b17" id="0587b17">餘食法不作餘食法共同。一坐食一坐食</a><a name="0587b18" id="0587b18">共同。一摶食一摶食共同。塚間坐塚間坐共</a><a name="0587b19" id="0587b19">同。露坐露坐共同。樹下坐樹下坐共同。常坐</a><a name="0587b20" id="0587b20">常坐共同。隨坐隨坐共同。三衣三衣共同。</a><a name="0587b21" id="0587b21">唄匿唄匿共同。多聞多聞共同。法師法師共</a><a name="0587b22" id="0587b22">同。持律持律共同。坐禪坐禪共同。時羅閱祇</a><a name="0587b23" id="0587b23">有客比丘來。沓婆摩羅子即隨次第所應</a><a name="0587b24" id="0587b24">得臥具分與。時有一長老比丘向暮上耆</a><a name="0587b25" id="0587b25">闍崛山。時尊者沓婆摩羅子手出火光與</a><a name="0587b26" id="0587b26">分臥具語言。此是房此是繩床是木床是大</a><a name="0587b27" id="0587b27">小蓐是臥枕是地敷是唾壺是盛小便器此是</a><a name="0587b28" id="0587b28">大便處此是淨地此是不淨地。時世尊讚言。</a><a name="0587b29" id="0587b29">我弟子中分僧臥具者沓婆摩羅子最為第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220587a.htm'><img src='up.gif' border=0></a>
<a href='T220587c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>