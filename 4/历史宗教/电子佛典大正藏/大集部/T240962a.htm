<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1482 佛阿毘曇經出家相品 0962a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1482 佛阿毘曇經出家相品</font> <font face='Arial'>(卷1)</font> <font face='Arial'>T24, p0962a</h2></font><hr>
<span class='old'>
</a><a name="0961c28" id="0961c28">波底沙道士遠見長老阿說耆。心生歡喜。鄭</a><a name="0961c29" id="0961c29">重觀視執持衣缽。見已心作是念。在此王舍</span><a name="0962a01" id="0962a01">城內。出家學道者。不見有人威儀如是。此出</a><a name="0962a02" id="0962a02">家人我今宜問。乞士誰是汝師。汝何所為而</a><a name="0962a03" id="0962a03">出家耶。汝從誰法。欲訊訪故於路而立。待長</a><a name="0962a04" id="0962a04">老阿說耆至。時優波底沙道士。問長老阿說</a><a name="0962a05" id="0962a05">耆言。乞士誰是汝師。汝為誰出家。汝從誰法。</a><a name="0962a06" id="0962a06">長老。有瞿曇沙門是釋種子。剃除鬚髮著壞</a><a name="0962a07" id="0962a07">色衣。有於正信捨離有為。出家學道無上正</a><a name="0962a08" id="0962a08">遍知正覺道。此世尊是我師。我為其出家。我</a><a name="0962a09" id="0962a09">從其法。長老。為我說其法耶。長老。我年尚幼</a><a name="0962a10" id="0962a10">稚。學日復初淺。是故我未能說如來無上正</a><a name="0962a11" id="0962a11">遍知甚深廣大法。我今且略說法中之少義。</a><a name="0962a12" id="0962a12">願為說之。我唯須義不須文字。時長老阿說</a><a name="0962a13" id="0962a13">耆而說偈言</a><a name="0962a14" id="0962a14"><p class='lg'>　　若法從因生　　　如來說此因</a><br><a name="0962a15" id="0962a15">　　滅如是等因　　　如是世尊教　</p></a><a name="0962a16" id="0962a16"><p>說如是等法時。道士優波底沙。無染離垢。</a><a name="0962a17" id="0962a17">於法得法眼淨。時優波底沙道士。見法已得</a><a name="0962a18" id="0962a18">法已解法已。入甚深法。度諸希望心度疑</a><a name="0962a19" id="0962a19">網。不復餘信不從他教。於佛世尊法中得無</a><a name="0962a20" id="0962a20">畏。從坐而起偏袒右肩合掌。向長老阿說耆</a><a name="0962a21" id="0962a21">作禮。重作是言。如是等深法。世尊教所說。無</a><a name="0962a22" id="0962a22">動無憂惱。無數那由他劫昔來未聞見。世尊</a><a name="0962a23" id="0962a23">今在何處住。即在此王舍城柯蘭陀住處竹</a><a name="0962a24" id="0962a24">林。時優波底沙道士。聞長老阿說耆語已。</a><a name="0962a25" id="0962a25">心生歡喜。頭面禮阿說耆足已而退。時優波</a><a name="0962a26" id="0962a26">底沙道士。往詣古利多道士。古利多遙見優</a><a name="0962a27" id="0962a27">波底沙道士已。作如是言。汝諸根乃爾清</a><a name="0962a28" id="0962a28">悅。面色清淨皮光白色。長老。汝已得甘露耶。</a><a name="0962a29" id="0962a29">如是長老。長老為我說法。時優波底沙道士。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240961c.htm'><img src='up.gif' border=0></a>
<a href='T240962b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>