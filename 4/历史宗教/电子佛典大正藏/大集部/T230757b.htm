<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0757b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷24)</font> 三十泥薩祇波逸底迦法 迴眾物入己學處第二十九 <font face='Arial'>T23, p0757b</h2></font><hr>
<span class='old'>
</a><a name="0757a28" id="0757a28"><p>爾時佛在釋迦處販葦人聚落。爾時有一長</a><a name="0757a29" id="0757a29">者自起信心深生愛敬。造一住處施與別人</span><a name="0757b01" id="0757b01">聖者羅怙羅。時羅怙羅於此寺中時時住止。</a><a name="0757b02" id="0757b02">因有緣務須往室羅伐城。是時長者聞具壽</a><a name="0757b03" id="0757b03">羅怙羅捨其住處。執持衣缽往室羅伐城。時</a><a name="0757b04" id="0757b04">彼長者見寺空虛。即便以寺捨入僧伽。時具</a><a name="0757b05" id="0757b05">壽羅怙羅事緣既了。即便還來詣舊住處。聞</a><a name="0757b06" id="0757b06">說長者以其住處施與僧伽。羅怙羅聞斯事</a><a name="0757b07" id="0757b07">已往詣佛所。禮雙足已在一面住。即以上緣</a><a name="0757b08" id="0757b08">具白世尊。我今欲如之何。于時世尊告羅怙</a><a name="0757b09" id="0757b09">羅曰。汝今可詣長者之處作如是語。長者豈</a><a name="0757b10" id="0757b10">於我所。見身語業有不善處生嫌賤耶。時羅</a><a name="0757b11" id="0757b11">怙羅承佛教已。即便往詣長者之處作如是</a><a name="0757b12" id="0757b12">語。長者。豈於我所。見身語業有不善處生嫌</a><a name="0757b13" id="0757b13">賤耶。是時長者即便禮足作如是語。我實不</a><a name="0757b14" id="0757b14">於聖者之所。見身語業有不善處起嫌賤心。</a><a name="0757b15" id="0757b15">時羅怙羅咒願長者無病長壽。即便捨去還</a><a name="0757b16" id="0757b16">詣佛所。頂禮佛足在一面住。白佛言。世尊我</a><a name="0757b17" id="0757b17">承佛教至長者所。告言長者。豈於我所見身</a><a name="0757b18" id="0757b18">語業有不善處生嫌賤耶。長者答我云。聖者。</a><a name="0757b19" id="0757b19">我實不於聖者之所見身語業有不善處生嫌</a><a name="0757b20" id="0757b20">賤心。于時具壽阿難陀在於佛後執扇扇佛。</a><a name="0757b21" id="0757b21">世尊即告具壽阿難陀曰。汝今宜往販葦人</a><a name="0757b22" id="0757b22">聚落。告諸苾芻悉令集在常食堂中。時具壽</a><a name="0757b23" id="0757b23">阿難陀。奉命而去具宣佛教。彼苾芻眾皆令</a><a name="0757b24" id="0757b24">集在常食堂中已。還詣佛所頂禮佛足在一面</a><a name="0757b25" id="0757b25">立。白佛言。世尊。彼聚落中諸苾芻眾。我奉佛</a><a name="0757b26" id="0757b26">教皆已集在常食堂中。唯願知之。爾時世尊</a><a name="0757b27" id="0757b27">詣彼堂中於所設座就之而坐。告諸苾芻曰。</a><a name="0757b28" id="0757b28">若有施主以所施物施一別人。後時復迴此</a><a name="0757b29" id="0757b29">物施一別人。此則施者非法。受者亦非法。名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230757a.htm'><img src='up.gif' border=0></a>
<a href='T230757c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>