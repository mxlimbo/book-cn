<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1037a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷4)</font> <font face='Arial'>T23, p1037a</h2></font><hr>
<span class='old'>
</a><a name="1036c28" id="1036c28">離三界。刀割香塗。不生瞋恨。看金與土。等無</a><a name="1036c29" id="1036c29">有異。應為帝釋諸天梵等之所供養。即告仙</span><a name="1037a01" id="1037a01">曰。捉我衣角。承我神通。而往佛所。即昇虛</a><a name="1037a02" id="1037a02">空。猶如鴈王。亦如鷹隼。其五百商人尚由未</a><a name="1037a03" id="1037a03">達。各停鞍馱。遙見僧護。白言。聖者。善到來</a><a name="1037a04" id="1037a04">耶。今欲何去。答曰。此五百仙人。欲於佛所。</a><a name="1037a05" id="1037a05">而求出家。我今相隨。將至佛所。時五百商人</a><a name="1037a06" id="1037a06">咸皆白言。聖者。我等願欲同去出家。又告聖</a><a name="1037a07" id="1037a07">者。且下而住。暫待我等將諸財物。付與家內。</a><a name="1037a08" id="1037a08">相隨而往。分付物已。僧護苾芻。與彼千人。同</a><a name="1037a09" id="1037a09">往佛所。時佛世尊。正與無量百千大眾。圍遶</a><a name="1037a10" id="1037a10">說法。世尊遙見僧護等來。告諸大眾。汝並見</a><a name="1037a11" id="1037a11">此僧護苾芻。與彼千人。前後圍遶。相隨來不。</a><a name="1037a12" id="1037a12">苾芻答曰。我等咸見。世尊告曰。世間奉獻。莫</a><a name="1037a13" id="1037a13">過於此化人出家。調伏濟度。時僧護等。俱禮</a><a name="1037a14" id="1037a14">佛足。退坐一面。具壽僧護白佛言。世尊。此諸</a><a name="1037a15" id="1037a15">族姓。數有千人。咸欲於佛善說法律。而為出</a><a name="1037a16" id="1037a16">家。及受圓具。成苾芻性。願佛慈悲。哀愍聽</a><a name="1037a17" id="1037a17">許。佛言。善來苾芻。於我法中。善修梵行。成</a><a name="1037a18" id="1037a18">大沙門。說是語已。鬚髮自落。僧伽胝衣。自然</a><a name="1037a19" id="1037a19">著體。剃頭之處。如經七日。瓶缽在手。威儀具</a><a name="1037a20" id="1037a20">足。如百歲苾芻。廣如餘說。世尊為彼。依教</a><a name="1037a21" id="1037a21">示誨。各自勤策。斷諸煩惱。證阿羅漢果。離</a><a name="1037a22" id="1037a22">三界欲。廣說乃至。諸天帝釋而為供養</a><a name="1037a23" id="1037a23"><p>爾時具壽僧護白佛言。世尊。我於彼處。見諸</a><a name="1037a24" id="1037a24">有情。其形如牆。或如柱樹。如葉花果。或如掃</a><a name="1037a25" id="1037a25">帚鐺杓臼形。彼於前身。當作何業。受如斯報。</a><a name="1037a26" id="1037a26">佛告僧護。凡諸有情。自所作業。還須自受。他</a><a name="1037a27" id="1037a27">不相代。廣說乃至。果報還須自受。乃往昔時。</a><a name="1037a28" id="1037a28">於此賢劫中。人壽二萬歲時。有佛出現於世。</a><a name="1037a29" id="1037a29">號曰迦攝波佛。在仙人墮處。施鹿林中。是時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231036c.htm'><img src='up.gif' border=0></a>
<a href='T231037b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>