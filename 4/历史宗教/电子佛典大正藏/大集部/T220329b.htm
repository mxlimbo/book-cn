<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0329b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷12)</font> 明單提九十二事法之一 <font face='Arial'>T22, p0329b</h2></font><hr>
<span class='old'>
</a><a name="0329a28" id="0329a28">有事緣不呼自往。尊者還去。我無緣事。不能</a><a name="0329a29" id="0329a29">往。時阿難作是念。此是奇異。蒙世尊恩。得出</span><a name="0329b01" id="0329b01">家為道。云何於佛不起敬心不從教命。爾時</a><a name="0329b02" id="0329b02">阿難還到世尊所。頭面禮足。以是因緣。具白</a><a name="0329b03" id="0329b03">世尊。佛告阿難。汝往語王舍城比丘尼言。汝</a><a name="0329b04" id="0329b04">有過。世尊敕汝令去。不得住此。阿難受教。即</a><a name="0329b05" id="0329b05">往比丘尼所。作是言。姊妹。汝有過。世尊敕汝</a><a name="0329b06" id="0329b06">令去。不得住此。比丘尼答尊者阿難言。我於</a><a name="0329b07" id="0329b07">城外無諸緣事。不能去。若有緣者不敕自去。</a><a name="0329b08" id="0329b08">爾時阿難作是念。奇異蒙世尊恩。得出家為</a><a name="0329b09" id="0329b09">道。云何於佛不生敬心。呼來不來。遣去不去。</a><a name="0329b10" id="0329b10">阿難即還佛所。頭面禮足。以是因緣具白世</a><a name="0329b11" id="0329b11">尊。佛語阿難。如來應供正遍知。若於城邑聚</a><a name="0329b12" id="0329b12">落比丘比丘尼僧。呼來不來。遣去不去者。如</a><a name="0329b13" id="0329b13">來自當避去。阿難汝取我僧伽梨來。時尊者</a><a name="0329b14" id="0329b14">阿難即授僧伽梨。世尊於中時不語比丘僧。</a><a name="0329b15" id="0329b15">唯將阿難。經過五通居士聚落。向舍衛城。爾</a><a name="0329b16" id="0329b16">時韋提希子阿闍世王殺父王已。深懷愁毒。</a><a name="0329b17" id="0329b17">常日三詣世尊懺悔。清旦日中晡時。晨朝懺</a><a name="0329b18" id="0329b18">悔。已中時復來不見世尊。即問諸比丘世尊</a><a name="0329b19" id="0329b19">所在。諸比丘答言。世尊已去。王作是言。世尊</a><a name="0329b20" id="0329b20">每行時一月半月。常語我。今何因緣默然而</a><a name="0329b21" id="0329b21">去。時諸比丘聞佛向所說。即答言。大王。王舍</a><a name="0329b22" id="0329b22">城諸比丘尼不從世尊教命。呼來不來。遣去</a><a name="0329b23" id="0329b23">不去。如是大王當知。如來應供正遍知若於</a><a name="0329b24" id="0329b24">城邑聚落比丘比丘尼僧。語來不來。遣去不</a><a name="0329b25" id="0329b25">去。如來便自避去。今王舍城比丘尼僧不從</a><a name="0329b26" id="0329b26">佛教是故世尊默然而去。王聞是語。極大瞋</a><a name="0329b27" id="0329b27">恚。敕語諸臣。現我境內。諸比丘尼僧。一切</a><a name="0329b28" id="0329b28">驅出。時有智臣。即諫王言。非境內諸比丘尼</a><a name="0329b29" id="0329b29">一切有過。但王舍城比丘尼違世尊教。王即用<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220329a.htm'><img src='up.gif' border=0></a>
<a href='T220329c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>