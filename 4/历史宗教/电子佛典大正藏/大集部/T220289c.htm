<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0289c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0289c</h2></font><hr>
<span class='old'>
</a><a name="0289b28" id="0289b28">於僧中三諫。令止是事。僧中應問。長老汝實</a><a name="0289b29" id="0289b29">非理謗僧。作是語。僧隨愛隨瞋。隨怖隨癡。乃</span><a name="0289c01" id="0289c01">至屏處三諫。多人中三諫。猶故不止耶。答言。</a><a name="0289c02" id="0289c02">實爾。僧應諫言。長老。汝莫非理謗僧。何以</a><a name="0289c03" id="0289c03">故。僧不隨愛不隨瞋。不隨怖不隨癡。不於</a><a name="0289c04" id="0289c04">同罪有驅者有不驅者。今眾僧慈心諫汝。饒</a><a name="0289c05" id="0289c05">益故。一諫已過二諫在。當捨此事。若不捨者。</a><a name="0289c06" id="0289c06">應第二第三諫。捨者善。若不捨僧伽婆尸</a><a name="0289c07" id="0289c07">沙。僧伽婆尸沙者。如上說。是比丘屏處諫</a><a name="0289c08" id="0289c08">時。三諫不止。諫諫越比尼罪。多人中三</a><a name="0289c09" id="0289c09">諫。亦復如是。僧中初說未竟。越比尼罪。說竟</a><a name="0289c10" id="0289c10">偷蘭罪。第二說未竟。越比尼罪。說竟偷蘭罪。</a><a name="0289c11" id="0289c11">第三說未竟。偷蘭罪。說竟僧伽婆尸沙。僧</a><a name="0289c12" id="0289c12">伽婆尸沙。起已除四偷蘭罪。非理謗僧諸</a><a name="0289c13" id="0289c13">餘屏處三諫。多人中三諫。僧中三諫。一切</a><a name="0289c14" id="0289c14">越比尼罪。一切偷蘭罪。都合成一僧伽婆尸</a><a name="0289c15" id="0289c15">沙。中間止者。隨止處治罪。是故說。有諸</a><a name="0289c16" id="0289c16">比丘依止城。若聚落住。乃至第二第三諫時。</a><a name="0289c17" id="0289c17">捨者善。若不捨者。僧伽婆尸沙(十三戒竟)</a><a name="0289c18" id="0289c18"><p><b>　　<A NAME="n102"></A>二不定法初</b></a><a name="0289c19" id="0289c19"><p>佛住舍衛城。廣說如上。爾時長老優陀夷同</a><a name="0289c20" id="0289c20">聚落。舊知識婆羅門有一女。新到夫家。愁憂</a><a name="0289c21" id="0289c21">不樂。遣信白父願來看我。若不能得來者。語</a><a name="0289c22" id="0289c22">阿闍梨優陀夷來看我。其父聞已。詣優陀</a><a name="0289c23" id="0289c23">夷所語言。我女新到夫家。愁憂不樂。遣信喚</a><a name="0289c24" id="0289c24">我。并喚阿闍梨。我今俗人多事不能得往。願</a><a name="0289c25" id="0289c25">阿闍梨數數往看。優陀夷言。可爾。汝不囑我</a><a name="0289c26" id="0289c26">尚欲往看。何況相囑。長老優陀夷明日晨朝</a><a name="0289c27" id="0289c27">著入聚落衣。往到其家時彼女人。掩戶而</a><a name="0289c28" id="0289c28">坐。優陀夷在外喚言。某甲在不。女言是誰。答</a><a name="0289c29" id="0289c29">言。我是優陀夷。女言。阿闍梨來入。阿闍梨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220289b.htm'><img src='up.gif' border=0></a>
<a href='T220290a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>