<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0544b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷6)</font> 九十事第十四 <font face='Arial'>T23, p0544b</h2></font><hr>
<span class='old'>
</a><a name="0544a28" id="0544a28"><p>此是共戒。比丘尼俱波逸提。三眾突吉羅。</a><a name="0544a29" id="0544a29">與諸比丘結戒。為行道安樂故。為長養信敬。</span><a name="0544b01" id="0544b01">為令檀越善根成就故。僧臥具者。麤細繩床</a><a name="0544b02" id="0544b02">木床種種被褥枕。露地者。無覆障處。是中犯</a><a name="0544b03" id="0544b03">者。凡有二時。一地了時。二日沒時。若比丘初</a><a name="0544b04" id="0544b04">夜初分。露地敷僧臥具。在中若坐若臥。去時</a><a name="0544b05" id="0544b05">不自舉不教人舉。至地了時波夜提。乃至地</a><a name="0544b06" id="0544b06">了時敷僧臥具。不自舉不教人舉。至地了</a><a name="0544b07" id="0544b07">竟波逸提。地了時若露地敷僧臥具。在中若</a><a name="0544b08" id="0544b08">坐若臥。去入室休息。至日沒時波逸提。若日</a><a name="0544b09" id="0544b09">沒時露地敷僧臥具。入室休息。至日沒竟波</a><a name="0544b10" id="0544b10">逸提。若露地數僧臥具已。出寺過四十九步</a><a name="0544b11" id="0544b11">地了波逸提。若露地敷僧臥具已。不囑人遊</a><a name="0544b12" id="0544b12">行諸房突吉羅。若自臥具者不隨時舉突吉</a><a name="0544b13" id="0544b13">羅。若敷露地所以時舉者。一畏雨濕。二畏日</a><a name="0544b14" id="0544b14">曝。三畏風吹。以守護故應舉覆處。若露地</a><a name="0544b15" id="0544b15">敷僧臥具。不問出寺不出寺。至地了時波逸</a><a name="0544b16" id="0544b16">提。若雖有覆障。而日雨所及皆波逸提。若</a><a name="0544b17" id="0544b17">敷僧臥具出寺外不問遠近。至地未了日未</a><a name="0544b18" id="0544b18">沒突吉羅</a><a name="0544b19" id="0544b19"><p><b>　　<A NAME="n299"></A>九十事第十五</b></a><a name="0544b20" id="0544b20"><p>此是共戒。比丘尼俱波逸提。三眾突吉羅。</a><a name="0544b21" id="0544b21">是中犯者。若客比丘房中敷僧臥具出界去</a><a name="0544b22" id="0544b22">波逸提。若舊比丘房中敷僧臥具出界去。作</a><a name="0544b23" id="0544b23">是念。即當還。有急因緣不得即還。出界至</a><a name="0544b24" id="0544b24">地了時突吉羅。臥具者。麤細繩床木床被褥</a><a name="0544b25" id="0544b25">氈。敷者。若房內敷僧臥具。出寺若近若遠</a><a name="0544b26" id="0544b26">皆應付囑。若不付囑。應自卷褻舉之。付囑</a><a name="0544b27" id="0544b27">次第法盡在律文。好持戒大沙彌亦得付囑</a><a name="0544b28" id="0544b28">之。若客比丘房內敷臥具出界。期還至地了</a><a name="0544b29" id="0544b29">時突吉羅。若不期還。出界至地了時波逸提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230544a.htm'><img src='up.gif' border=0></a>
<a href='T230544c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>