<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1044a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷2)</font> 自利利他品第十 <font face='Arial'>T24, p1044a</h2></font><hr>
<span class='old'>
</a><a name="1043c28" id="1043c28">易調易出。四者難調難出。如是四人分為三</a><a name="1043c29" id="1043c29">種。一者呵責已調。二者濡語而調。三者呵</span><a name="1044a01" id="1044a01">責濡語使得調伏。復有二種。一者自能調伏</a><a name="1044a02" id="1044a02">不假他人。二者自若不能請他令調。復有二</a><a name="1044a03" id="1044a03">種。一者施調。二者咒調。是調伏法復有二</a><a name="1044a04" id="1044a04">時。一者喜時二者苦時。為是四人說正法時有</a><a name="1044a05" id="1044a05">二方便。一者善知世事。二者為其給使。善男</a><a name="1044a06" id="1044a06">子。菩薩若知是二方便則能兼利。若不知者</a><a name="1044a07" id="1044a07">則不能得自利他利。善男子。菩薩摩訶薩為</a><a name="1044a08" id="1044a08">利他故先學外典。然後分別十二部經。眾生</a><a name="1044a09" id="1044a09">若聞十二部經。乃於外典生於厭賤。復為眾</a><a name="1044a10" id="1044a10">生說煩惱過煩惱解脫。歎善友德呵惡友過。</a><a name="1044a11" id="1044a11">讚施功德毀慳過失。菩薩常寂讚寂功德。常</a><a name="1044a12" id="1044a12">修法行讚法行德。若能如是是名兼利。在家</a><a name="1044a13" id="1044a13">菩薩先自調伏。若不調伏則不出家。在家菩</a><a name="1044a14" id="1044a14">薩能多度人。出家菩薩則不如是。何以故。若</a><a name="1044a15" id="1044a15">無在家則無三乘出家之人。三乘出家修道</a><a name="1044a16" id="1044a16">持戒誦經坐禪。皆由在家而為莊嚴。善男子。</a><a name="1044a17" id="1044a17">有道有道莊嚴。道者所謂法行。道莊嚴者所</a><a name="1044a18" id="1044a18">謂在家。出家菩薩為在家者修行於道。在家</a><a name="1044a19" id="1044a19">之人為出家者而作法行。在家之人多修二</a><a name="1044a20" id="1044a20">法。一者受。二者施。出家之人亦修二法。一者</a><a name="1044a21" id="1044a21">誦。二者教。善男子。菩薩摩訶薩兼有四法。受</a><a name="1044a22" id="1044a22">施誦教。如是名為自利利他。菩薩若欲為眾</a><a name="1044a23" id="1044a23">生說法界深義。先當為說世間之法。然後乃</a><a name="1044a24" id="1044a24">說甚深法界。何以故。為易化故。菩薩摩訶薩</a><a name="1044a25" id="1044a25">應護一切眾生之心。若不護者則不能調一切</a><a name="1044a26" id="1044a26">眾生。菩薩亦應擁護自身。若不護身亦不能</a><a name="1044a27" id="1044a27">得調伏眾生。菩薩不為貪身命財。護身命財</a><a name="1044a28" id="1044a28">皆為調伏諸眾生故。菩薩摩訶薩先自除惡</a><a name="1044a29" id="1044a29">後教人除。若不自除能教他除。無有是處。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241043c.htm'><img src='up.gif' border=0></a>
<a href='T241044b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>