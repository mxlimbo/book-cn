<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0425b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷24)</font> 明雜誦跋渠法之一 四提舍尼初 <font face='Arial'>T22, p0425b</h2></font><hr>
<span class='old'>
</a><a name="0425a28" id="0425a28">優婆夷於佛比丘僧無所匱惜。汝何故擾亂。</a><a name="0425a29" id="0425a29">佛告諸比丘。是優婆夷在家篤信。難陀擾亂</span><a name="0425b01" id="0425b01">令發不喜。僧今應與難陀作發喜羯磨。羯磨</a><a name="0425b02" id="0425b02">人應作是說。大德僧聽。是難陀比丘擾亂俗</a><a name="0425b03" id="0425b03">人。生不喜心。若僧時到。僧與難陀作俗人</a><a name="0425b04" id="0425b04">發喜羯磨。白如是。大德僧聽。難陀比丘擾亂</a><a name="0425b05" id="0425b05">俗人。發不歡喜。僧今與難陀作俗人發喜羯</a><a name="0425b06" id="0425b06">磨。諸大德忍。僧與難陀作俗人發喜羯磨。</a><a name="0425b07" id="0425b07">忍者僧默然。若不忍者。便說是第一羯磨。第</a><a name="0425b08" id="0425b08">二第三亦如是說。僧已與難陀作俗人發喜羯</a><a name="0425b09" id="0425b09">磨竟。僧忍默然故。是事如是持。是名喜優</a><a name="0425b10" id="0425b10">婆夷。舍那階者佛住舍衛城。爾時質帝隸居</a><a name="0425b11" id="0425b11">士請僧與藥。時六群比丘聞已。自相謂言。居</a><a name="0425b12" id="0425b12">士請僧與藥。當往試之。到時著入聚落衣持</a><a name="0425b13" id="0425b13">缽。往到其家。共相問訊相問訊已。作是言。</a><a name="0425b14" id="0425b14">我聞居士請僧與藥。審爾不。答言爾。阿闍梨</a><a name="0425b15" id="0425b15">有所須耶。答言。我須舍那階一擔。居士言。須</a><a name="0425b16" id="0425b16">我辦當與。比丘言。奇怪不先辦藥。而欲請</a><a name="0425b17" id="0425b17">僧。汝不知耶。一比丘服藥。如雪山一大龍</a><a name="0425b18" id="0425b18">象食等。汝不實施。而但求名。居士言。阿闍</a><a name="0425b19" id="0425b19">梨。王家庫中尚無儲藥。況復我家待辦相與。</a><a name="0425b20" id="0425b20">比丘言。與以不與自隨汝意。言已便出。後居</a><a name="0425b21" id="0425b21">士遣人到拘鄰提國象聚落。得舍那階來。白</a><a name="0425b22" id="0425b22">阿闍梨已。得舍那階。可來取之。聞是語已。相</a><a name="0425b23" id="0425b23">看面笑。居士嫌言。何故相看笑。我未辦時。殷</a><a name="0425b24" id="0425b24">勤苦索。今者已辦而笑。不取我家所有。於</a><a name="0425b25" id="0425b25">佛比丘僧無所愛惜。尊者何故相試。比丘言。</a><a name="0425b26" id="0425b26">居士瞋耶。答言瞋。比丘言。若瞋者我悔過。居</a><a name="0425b27" id="0425b27">士言。向世尊悔過。如喜優婆夷中廣說。油熬</a><a name="0425b28" id="0425b28">魚子者佛住舍衛城。爾時質帝隸居士作百</a><a name="0425b29" id="0425b29">味食請僧。僧食訖。還精舍。居士敕家中婦兒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220425a.htm'><img src='up.gif' border=0></a>
<a href='T220425c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>