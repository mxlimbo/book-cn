<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0698c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷14)</font> 故泄精學處第一 無根謗學處第八 <font face='Arial'>T23, p0698c</h2></font><hr>
<span class='old'>
</a><a name="0698b28" id="0698b28">之即便問曰。聖子。何意支頰長思似帶憂色。</a><a name="0698b29" id="0698b29">報言。賢首。我今舍中多有財物現無子息。如</span><a name="0698c01" id="0698c01">其沒後並被官收。既有此緣寧不愁悒。其妻</a><a name="0698c02" id="0698c02">報曰。若由我過無男女者。君今宜可更娶餘</a><a name="0698c03" id="0698c03">妻令有子息。報言。賢首。若人家內有二妻者。</a><a name="0698c04" id="0698c04">乃至糗漿亦不得飲。常於室中紛紜鬥諍。婦</a><a name="0698c05" id="0698c05">報夫曰。君可求來。若彼顏狀與妹同者。我作</a><a name="0698c06" id="0698c06">妹想看之。若與女相似者。我作女心瞻視。時</a><a name="0698c07" id="0698c07">於異村有一長者。娶婦未久便誕二男復生</a><a name="0698c08" id="0698c08">一女。後於異時長者夫婦並皆命過。時前長</a><a name="0698c09" id="0698c09">者為求婦故。至彼二兄之處求娶其妹。彼便</a><a name="0698c10" id="0698c10">嫁與。世間法爾得新棄故。時彼長者心親後</a><a name="0698c11" id="0698c11">妻。時彼前婦見其親密心生嫉妒。未經多日</a><a name="0698c12" id="0698c12">前妻有娠。白其夫曰。君之後妻情有異念。其</a><a name="0698c13" id="0698c13">夫告曰。賢首。汝生惡意。婦便默然。遂於後時</a><a name="0698c14" id="0698c14">誕一男子。長至五歲智慧分明。所有語言咸</a><a name="0698c15" id="0698c15">悉依實。時人遂名為實語者。其母便念。我雖</a><a name="0698c16" id="0698c16">生子然而夫主尚愛後妻。我今作何方便令使</a><a name="0698c17" id="0698c17">離別。白其夫曰。君於後妻雖極愛念。彼於君</a><a name="0698c18" id="0698c18">所無貞素心。其夫報曰。賢首。汝復生惡意。婦</a><a name="0698c19" id="0698c19">便默然。別設方計告其子曰。汝豈不知婦人</a><a name="0698c20" id="0698c20">苦事。子白母曰。我不曾知。即告子曰。謂是嫉</a><a name="0698c21" id="0698c21">妒。子報母曰。此非善事。便語子曰。我欲於汝</a><a name="0698c22" id="0698c22">異母彰露惡名。汝當為證。子白母曰。為實為</a><a name="0698c23" id="0698c23">虛。母言。是虛。子云。世人共知我為實語。豈</a><a name="0698c24" id="0698c24">可隨母所說口出妄言。母曰。於我腹中懷汝</a><a name="0698c25" id="0698c25">九月。於此小事汝不見從。設為作證無勞口</a><a name="0698c26" id="0698c26">說。父若問汝但可點頭。其子孝順不違母心。</a><a name="0698c27" id="0698c27">遂便許可。母於異時告其夫曰。君之愛婦共</a><a name="0698c28" id="0698c28">他男子行邪惡事。夫云。賢首。汝復生惡意。婦</a><a name="0698c29" id="0698c29">曰。君若不信應問實語。父作是念。我此童兒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230698b.htm'><img src='up.gif' border=0></a>
<a href='T230699a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>