<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0029c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0029c</h2></font><hr>
<span class='old'>
</a><a name="0029b28" id="0029b28">隨語用盡往索。估客婦言。我先語汝。籌量</a><a name="0029b29" id="0029b29">令足。何故復索。織師具以事答。婦便更與。估</span><a name="0029c01" id="0029c01">客行還。問婦言。我先令汝為跋難陀作衣。為</a><a name="0029c02" id="0029c02">已作未。答言已作。可取來看。婦即取示。衣甚</a><a name="0029c03" id="0029c03">緻好。問言。用少許縷那得如此。答言。跋難陀</a><a name="0029c04" id="0029c04">更來取縷。所以得爾。估客便瞋罵言。跋難陀</a><a name="0029c05" id="0029c05">難養難滿無有厭足。如我本意此衣數倍。先</a><a name="0029c06" id="0029c06">雖有恩於今絕矣。遂不與之。如是惡聲流布</a><a name="0029c07" id="0029c07">遠近。長老比丘聞。種種呵責。將至佛所以事</a><a name="0029c08" id="0029c08">白佛。佛以是事集比丘僧。問跋難陀。汝實爾</a><a name="0029c09" id="0029c09">不。答言。實爾世尊。佛種種呵責已告諸比丘。</a><a name="0029c10" id="0029c10">以十利故為諸比丘結戒。從今是戒應如是</a><a name="0029c11" id="0029c11">說。若居士居士婦。為比丘使織師織作衣。</a><a name="0029c12" id="0029c12">是比丘先不自恣請。便到織師所作是言。汝</a><a name="0029c13" id="0029c13">知不。此衣為我作。汝好為我織令極緻廣。當</a><a name="0029c14" id="0029c14">別相報。後若與一食若一食直。得者。尼薩耆</a><a name="0029c15" id="0029c15">波逸提。比丘尼亦如是。式叉摩那沙彌沙彌</a><a name="0029c16" id="0029c16">尼突吉羅(十二竟)</a><a name="0029c17" id="0029c17"><p>佛在舍衛城。爾時跋難陀。語弟子達摩言。</a><a name="0029c18" id="0029c18">今欲與汝遊行到拘薩羅國。達摩言。彼寒無</a><a name="0029c19" id="0029c19">衣不能得去。跋難陀言。若能去者當與汝衣。</a><a name="0029c20" id="0029c20">達摩言。先與我衣然後當去。即便與之。既得</a><a name="0029c21" id="0029c21">衣已便不肯去。跋難陀言。汝言得衣當去。如</a><a name="0029c22" id="0029c22">何得衣而復不肯。若不能去以衣還我。達摩</a><a name="0029c23" id="0029c23">言。師已見施云何復索。跋難陀言。我非施汝。</a><a name="0029c24" id="0029c24">欲共遊行故相與耳。汝今不去。欲以何理而</a><a name="0029c25" id="0029c25">不還我。便強奪之。彼即高聲大哭。長老比丘</a><a name="0029c26" id="0029c26">問。汝何故哭。答言。師奪我衣。諸比丘種種呵</a><a name="0029c27" id="0029c27">責跋難陀。云何名比丘。強奪人衣。答言。我欲</a><a name="0029c28" id="0029c28">共行至拘薩羅國以衣雇之。彼既得衣便不</a><a name="0029c29" id="0029c29">肯去。是以取之。非為強奪。諸比丘復種種呵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220029b.htm'><img src='up.gif' border=0></a>
<a href='T220030a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>