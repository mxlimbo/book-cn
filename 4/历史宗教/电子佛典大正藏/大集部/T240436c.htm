<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0436c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷6)</font> <font face='Arial'>T24, p0436c</h2></font><hr>
<span class='old'>
</a><a name="0436b28" id="0436b28">亦如前說。舍利子至已。時彼毒蛇於戶扇間</a><a name="0436b29" id="0436b29">露出半身還縮房內。是時世尊。自詣房中告</span><a name="0436c01" id="0436c01">其蛇曰。賢首。汝已於我正法律中而為出家。</a><a name="0436c02" id="0436c02">於四沙門果隨一應證。未得其一。汝由前</a><a name="0436c03" id="0436c03">生瞋恚重故。生囓毒中。是故汝應容恕於彼。</a><a name="0436c04" id="0436c04">蛇遂出房向世尊前蟠身而住。是時世尊。告</a><a name="0436c05" id="0436c05">彼苾芻曰。汝應求謝此囓毒蛇。白言。世尊我</a><a name="0436c06" id="0436c06">欲如何行懺謝法。佛言。應禮雙足白言。世尊。</a><a name="0436c07" id="0436c07">豈非落在傍生趣中。我今云何禮敬其足。世</a><a name="0436c08" id="0436c08">尊告曰。汝心緣彼苾芻前身想在目前方禮</a><a name="0436c09" id="0436c09">其足。時此苾芻作是想已便禮其足。蛇即</a><a name="0436c10" id="0436c10">以頭覆苾芻頂如懺謝法。世尊告曰。汝諸苾</a><a name="0436c11" id="0436c11">芻。由瞋恚故生此過失。是故苾芻若相瞋恨。</a><a name="0436c12" id="0436c12">應速懺摩。晡後相瞋旦應求謝。彼懺摩時轉</a><a name="0436c13" id="0436c13">增瞋恚。佛言。應先致問後乞容恕。彼仍不受。</a><a name="0436c14" id="0436c14">佛言。應受至相近處不為禮敬。佛言。至勢分</a><a name="0436c15" id="0436c15">處即應致禮。彼應答言無病。若不爾者二俱</a><a name="0436c16" id="0436c16">得罪</a><a name="0436c17" id="0436c17"><p>復有二苾芻。平章法義情生忿恨。是時少年</a><a name="0436c18" id="0436c18">訶責老者。其少苾芻自知非理。禮老者足求</a><a name="0436c19" id="0436c19">請懺摩。是老苾芻默然而住。少者念曰。此既</a><a name="0436c20" id="0436c20">極瞋不容忍我。待其瞋息後當就謝。時老苾</a><a name="0436c21" id="0436c21">芻往舊房內懷瞋而住。時少年者至彼房中</a><a name="0436c22" id="0436c22">執足頂禮告言。大德。幸見容忍。彼發大瞋告</a><a name="0436c23" id="0436c23">餘人曰。大德。請觀此人。故來惱我。少年便</a><a name="0436c24" id="0436c24">念。由佛世尊遣我懺謝。應以慈心利益心而</a><a name="0436c25" id="0436c25">自安住。然此苾芻。既見我來情無喜樂。我</a><a name="0436c26" id="0436c26">復何須求彼容恕。便不復申來就禮敬。後於</a><a name="0436c27" id="0436c27">異時。其老苾芻與餘苾芻。來往經行共為言</a><a name="0436c28" id="0436c28">話。時少年者向彼行處欲禮餘人。餘人見已</a><a name="0436c29" id="0436c29">告老者曰。尊者此人戒淨何不懺摩。老者答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240436b.htm'><img src='up.gif' border=0></a>
<a href='T240437a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>