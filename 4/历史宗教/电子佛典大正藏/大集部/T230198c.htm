<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0198c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷27)</font> <font face='Arial'>T23, p0198c</h2></font><hr>
<span class='old'>
</a><a name="0198b28" id="0198b28">佛法中信心清淨思惟言。是諸邪法惡師。夏</a><a name="0198b29" id="0198b29">安居竟自恣時。尚知布施衣。我等聖僧夏</span><a name="0198c01" id="0198c01">安居竟自恣時。云何不布施諸衣耶。即持衣</a><a name="0198c02" id="0198c02">襆詣竹園施僧。諸比丘不受言。佛未聽我等</a><a name="0198c03" id="0198c03">受夏安居竟自恣時布施安居衣。以是事白</a><a name="0198c04" id="0198c04">佛。佛言。聽安居竟自恣時受安居施衣。諸</a><a name="0198c05" id="0198c05">沙彌來索衣分。諸比丘言。佛未聽我等與沙</a><a name="0198c06" id="0198c06">彌安居施衣分。以是事白佛。佛言聽與。諸</a><a name="0198c07" id="0198c07">比丘如是思惟。佛言聽與。不知與幾許白佛。</a><a name="0198c08" id="0198c08">佛言。沙彌若立若坐。次第諸檀越手與布</a><a name="0198c09" id="0198c09">施。多少應屬沙彌。若諸檀越不分別。與作</a><a name="0198c10" id="0198c10">四分。第四分與沙彌</a><a name="0198c11" id="0198c11"><p>佛在王舍城。是時諸外道出家。夏安居竟自</a><a name="0198c12" id="0198c12">恣時。諸居家弟子以諸物施。澡罐繩纓樓</a><a name="0198c13" id="0198c13">遮迦火鑪蓋扇革屣曲杖。諸優婆塞佛法中</a><a name="0198c14" id="0198c14">信心清淨思惟。是諸邪法惡師。夏安居自恣</a><a name="0198c15" id="0198c15">時。尚知布施諸物。我等聖僧夏安居竟自恣</a><a name="0198c16" id="0198c16">時。云何不布施諸物。即隨比丘法布施種種</a><a name="0198c17" id="0198c17">諸物。若缽若拘缽多羅。若半拘缽多羅。鍵鎡</a><a name="0198c18" id="0198c18">半鍵鎡。帶鐶禪鎮衣鞙缽支。澡罐缽囊蓋</a><a name="0198c19" id="0198c19">扇革屣。如是等種種比丘所須物。持詣竹園</a><a name="0198c20" id="0198c20">布施僧。諸比丘不受言。佛未聽我等夏安居</a><a name="0198c21" id="0198c21">竟自恣時受隨比丘所須物。以是事白佛。佛</a><a name="0198c22" id="0198c22">言。聽夏安居起自恣時受隨比丘所須物。時</a><a name="0198c23" id="0198c23">諸沙彌來索隨比丘所須物分。諸比丘不與。</a><a name="0198c24" id="0198c24">語沙彌言。佛聽夏安居起自恣時施衣與沙</a><a name="0198c25" id="0198c25">彌分。未聽隨比丘所須物與沙彌分。以是事</a><a name="0198c26" id="0198c26">白佛。佛言應與。諸比丘如是思惟。佛言應與。</a><a name="0198c27" id="0198c27">不知與幾許白佛。佛言。諸沙彌若立若坐。若</a><a name="0198c28" id="0198c28">次第諸檀越手自布施。多少屬沙彌。若諸檀</a><a name="0198c29" id="0198c29">越不分別。與作四分。第四分與沙彌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230198b.htm'><img src='up.gif' border=0></a>
<a href='T230199a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>