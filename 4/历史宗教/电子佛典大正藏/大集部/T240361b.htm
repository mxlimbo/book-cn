<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0361b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷31)</font> 第六門第四子攝之餘明佛從天下等事 <font face='Arial'>T24, p0361b</h2></font><hr>
<span class='old'>
</a><a name="0361a28" id="0361a28">有娠。月滿生兒與其立字。既是半遮羅子應</a><a name="0361a29" id="0361a29">號半支迦。時娑多藥叉。聞半遮羅生一男子。</span><a name="0361b01" id="0361b01">便作是念。我友生男豈得徒然。可寄衣瓔用</a><a name="0361b02" id="0361b02">申歡慶。彼即是我女夫何疑。遂裁書曰。聞君</a><a name="0361b03" id="0361b03">誕子。慶喜交懷。聊寄衣纓用申欣賀。幸當為</a><a name="0361b04" id="0361b04">受冀表不空。彼覽書已。報書答曰。許作交</a><a name="0361b05" id="0361b05">親今皆遂願。各待成立共作婚姻。時娑多藥</a><a name="0361b06" id="0361b06">叉婦還有娠。其時諸山出聲如大象吼。月滿</a><a name="0361b07" id="0361b07">生時其山復吼。諸親議曰。此之孩子。託胎</a><a name="0361b08" id="0361b08">之日及以生時山皆鳴吼。既是娑多之子。應</a><a name="0361b09" id="0361b09">名娑多山。既長大已父遂身亡自為家主。是</a><a name="0361b10" id="0361b10">時歡喜年既長成。報其弟曰。我今欲得遊王</a><a name="0361b11" id="0361b11">舍城。現有諸人所生男女悉皆取食。弟言大</a><a name="0361b12" id="0361b12">姊。曾聞我父於此城主及諸人眾常皆擁護。</a><a name="0361b13" id="0361b13">令得安樂離諸憂惱。我今宜可更加守衛。此</a><a name="0361b14" id="0361b14">則是我所防境界。若有餘人為損害者我應</a><a name="0361b15" id="0361b15">遮護。爾今何得生此惡心宜除此念。然藥叉</a><a name="0361b16" id="0361b16">女由於前身發惡邪願習氣力故。復告其弟</a><a name="0361b17" id="0361b17">說如前事。弟知姊意事難迴改。作如是念。我</a><a name="0361b18" id="0361b18">力不能遮其惡念。然父在日許嫁與他。我今</a><a name="0361b19" id="0361b19">宜可作婚姻事。即便裁書與半遮羅藥叉曰。</a><a name="0361b20" id="0361b20">我姊歡喜年既長成。宜可為親當速來此。彼</a><a name="0361b21" id="0361b21">得書已便為盛禮。至王舍城娶婦歸故。既至</a><a name="0361b22" id="0361b22">本城經多時已。與其夫主情義相得。作如是</a><a name="0361b23" id="0361b23">語。仁者當知。我意欲得王舍城中現在人眾</a><a name="0361b24" id="0361b24">所生男女皆取食之。答言賢首。彼皆是汝家</a><a name="0361b25" id="0361b25">族住處。餘來侵害尚欲相遮。寧容汝今輒為</a><a name="0361b26" id="0361b26">酷虐。興斯惡念勿更再言。由彼前身所發邪</a><a name="0361b27" id="0361b27">願熏習力故。作不忍聲懷瞋且默。後於異時</a><a name="0361b28" id="0361b28">便生一子。如是次第更生五百。其最小者名</a><a name="0361b29" id="0361b29">曰愛兒。時五百兒威勢成立。母恃豪強欲行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240361a.htm'><img src='up.gif' border=0></a>
<a href='T240361c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>