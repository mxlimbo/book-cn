<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1049b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷1)</font> <font face='Arial'>T23, p1049b</h2></font><hr>
<span class='old'>
</a><a name="1049a28" id="1049a28">園苑。三種宮殿。上中下別。聞俱胝耳共諸婇</a><a name="1049a29" id="1049a29">女。往詣閣上遊戲。力軍長者。所有家事農業</span><a name="1049b01" id="1049b01">耕墾。皆悉自作。其子見父自為農業墾耕之</a><a name="1049b02" id="1049b02">作。告其父曰。云何躬自執作。長者告曰。我往</a><a name="1049b03" id="1049b03">亦如汝在閣上。遊戲快樂。其樂不久便盡。子</a><a name="1049b04" id="1049b04">白父言。若如是者。當賜處分。我應入海採寶。</a><a name="1049b05" id="1049b05">父曰。如人所食麻米五穀。汝所食寶我亦能</a><a name="1049b06" id="1049b06">辦。我之財物。終不少乏。汝何用入海。子便三</a><a name="1049b07" id="1049b07">請。復白父言。願賜處分。放我入海。其父不隨</a><a name="1049b08" id="1049b08">所請。子復白言。許我入海。父知子意決定不</a><a name="1049b09" id="1049b09">移。即放令去。是時長者於聚落中。搖鈴宣告。</a><a name="1049b10" id="1049b10">在此居住之人。願聞我子今欲入海採寶。若</a><a name="1049b11" id="1049b11">有人去者。在路無課。亦不輸腳。及無差科。當</a><a name="1049b12" id="1049b12">自辦財物。時有五百商人。各辦米糧。于時婆</a><a name="1049b13" id="1049b13">羅仙長者。請五百商人。家中設食已。告諸商</a><a name="1049b14" id="1049b14">人曰。如我愛子。亦如汝子。若作不善無利益</a><a name="1049b15" id="1049b15">事。當須勸諫。勿令作惡。時諸商人。並皆敬</a><a name="1049b16" id="1049b16">諾。又告子曰。汝聞我語皆應奉行若商人有</a><a name="1049b17" id="1049b17">教。亦如我言。莫在前行。亦莫在後。何以故。</a><a name="1049b18" id="1049b18">或有強賊。或有力弱。其勇健者。在商人前來。</a><a name="1049b19" id="1049b19">然力弱者從後而來。若商主被損。商眾總損。</a><a name="1049b20" id="1049b20">子聞其父說此語已。父又喚彼家生二奴。汝</a><a name="1049b21" id="1049b21">等當聽。汝之二人。不得一人輒離我子二奴</a><a name="1049b22" id="1049b22">啟曰。誠如聖言誠如聖言。其長者復作思惟。</a><a name="1049b23" id="1049b23">欲令我子乘騎何乘。若與象馬。乘騎費糧。當</a><a name="1049b24" id="1049b24">與乘驢。而為輕省。作是念已。即辦驢乘發遣。</a><a name="1049b25" id="1049b25">道路所須。具皆悉備。其長者子往詣母所。白</a><a name="1049b26" id="1049b26">言。阿母。我今入海採寶。時母聞已。迷悶悲啼。</a><a name="1049b27" id="1049b27">勸不令去。告曰何時更得見汝。子生瞋故答</a><a name="1049b28" id="1049b28">曰。於惡趣中相見。母報子言。汝所出語。極為</a><a name="1049b29" id="1049b29">麤穢不善。宜應悔過令罪減少。即於母前。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231049a.htm'><img src='up.gif' border=0></a>
<a href='T231049c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>