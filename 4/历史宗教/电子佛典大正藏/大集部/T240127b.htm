<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0127b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷6)</font> <font face='Arial'>T24, p0127b</h2></font><hr>
<span class='old'>
</a><a name="0127a28" id="0127a28">遙見世尊。各相謂言。共立一制。此沙門喬答</a><a name="0127a29" id="0127a29">摩。性多緩慢常為邪命斷惑數退。彼今廣餐</span><a name="0127b01" id="0127b01">美食。所謂酥蜜酪等。以酥油塗身香湯洗浴。</a><a name="0127b02" id="0127b02">彼喬答摩來至我所。我等不應起迎頂禮。亦</a><a name="0127b03" id="0127b03">莫喚坐。彼若坐時亦任遠坐。立制纔竟。如</a><a name="0127b04" id="0127b04">來漸漸近五人所。時彼五人。不勝如來威德</a><a name="0127b05" id="0127b05">尊重。從座而起。一人為如來安座。一人為如</a><a name="0127b06" id="0127b06">來取水。一人為如來安置洗足器。二人迎接</a><a name="0127b07" id="0127b07">為受三衣。善來喬答摩。可坐此座。世尊作是</a><a name="0127b08" id="0127b08">念。此愚癡人。共立章制而便自犯。作是念已</a><a name="0127b09" id="0127b09">就座而坐。五人供養。未知世尊得成正覺。心</a><a name="0127b10" id="0127b10">生輕慢。所有言說皆喚如來在俗名號。或喚</a><a name="0127b11" id="0127b11">喬答摩。或喚具壽。或喚種族。是時世尊。見毀</a><a name="0127b12" id="0127b12">呰已告五人曰。於如來處。莫喚俗姓喬答摩</a><a name="0127b13" id="0127b13">具壽種族名字。若如是毀呰如來者。失大利</a><a name="0127b14" id="0127b14">益。生生之處於長夜中而受苦惱。何以故。若</a><a name="0127b15" id="0127b15">復有人。頻喚如來俗姓名號等。彼無智人。生</a><a name="0127b16" id="0127b16">生之處失大利益。常受苦惱。汝等應知。自今</a><a name="0127b17" id="0127b17">以去。於如來所莫喚俗姓。五人報曰。具壽</a><a name="0127b18" id="0127b18">喬答摩。汝先苦行。不得正覺智慧之法。亦復</a><a name="0127b19" id="0127b19">不見善安樂住。汝不可得。何謂今日破戒棄</a><a name="0127b20" id="0127b20">捨苦行。心不能定。癡狂心亂廣受好食。所謂</a><a name="0127b21" id="0127b21">酥乳酪等。酥油塗身香水洗浴。一無苦行。如</a><a name="0127b22" id="0127b22">何乃言得成正覺。世尊報曰。汝愚癡人。不見</a><a name="0127b23" id="0127b23">如來前後相貌諸根差別。五人報曰。具壽喬</a><a name="0127b24" id="0127b24">答摩。如是相貌我見差別。爾時世尊告五人</a><a name="0127b25" id="0127b25">曰。出家之人不得親近二種邪師。云何為</a><a name="0127b26" id="0127b26">二。一者樂著凡夫下劣俗法及耽樂婬欲處。</a><a name="0127b27" id="0127b27">二者自苦己身造諸過失。並非聖者所行之</a><a name="0127b28" id="0127b28">法。此二邪法。出家之人當須遠離。我有處中</a><a name="0127b29" id="0127b29">之法。習行之者。當得清淨之眼及大智慧。成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240127a.htm'><img src='up.gif' border=0></a>
<a href='T240127c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>