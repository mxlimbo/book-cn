<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0765a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷25)</font> 九十波逸底迦法 毀呰語學處第二 <font face='Arial'>T23, p0765a</h2></font><hr>
<span class='old'>
</a><a name="0764c28" id="0764c28">便以拘紖繫大者頭。至七日已王及諸臣親</a><a name="0764c29" id="0764c29">共觀視多水草田放二牛出。禿尾禿角既見</span><a name="0765a01" id="0765a01">水草即便欲食。是時大牛遂以雙角舉小牛</a><a name="0765a02" id="0765a02">鼻向日而望。王問臣曰。何意二牛向日而望。</a><a name="0765a03" id="0765a03">時有智臣。白言大王。今此二牛。意欲啟王說</a><a name="0765a04" id="0765a04">如是事非直我二為證。亦兼告彼第五護世。</a><a name="0765a05" id="0765a05">明明白日助我證知。王見是事極生希有。報</a><a name="0765a06" id="0765a06">諸臣曰畜生無知尚能為人而作保證。事既</a><a name="0765a07" id="0765a07">非虛宜以彼女共為婚戚。便放二牛俱食水</a><a name="0765a08" id="0765a08">草。時居士子既得勝已娶女為妻。佛告諸苾</a><a name="0765a09" id="0765a09">芻。汝等當知。在傍生趣聞毀呰言尚懷害念。</a><a name="0765a10" id="0765a10">況復於人。是故苾芻不應惡語毀呰他人。此</a><a name="0765a11" id="0765a11">是緣起猶未制戒。爾時世尊復告諸苾芻。作</a><a name="0765a12" id="0765a12">毀呰語時於現在世所作事業不能成就。汝等</a><a name="0765a13" id="0765a13">當聽。乃往古昔於一村中有長者住。以行車</a><a name="0765a14" id="0765a14">為業。彼有二牸牛。一名歡喜。二名美味。於</a><a name="0765a15" id="0765a15">春陽時各生一子。毛色斑駁。既漸長大。歡</a><a name="0765a16" id="0765a16">喜之子其角廣長。美味之兒頭禿無角。是時</a><a name="0765a17" id="0765a17">長者為其立字。一名歡喜長角。二名美味禿</a><a name="0765a18" id="0765a18">頭。及其壯盛俱有氣力。後於異時諸行車人。</a><a name="0765a19" id="0765a19">各因飲牛共集池所。作如是言誰牛最勝。各</a><a name="0765a20" id="0765a20">云我牛勝。長者答云。我牛極勝。諸人報曰。</a><a name="0765a21" id="0765a21">何以得知汝牛極勝。長者曰。可於峻阪令牽</a><a name="0765a22" id="0765a22">重車。共立盟言。賭金錢五百。作是要已便</a><a name="0765a23" id="0765a23">將己牛於峻阪處牽其重車。時彼長者便喚</a><a name="0765a24" id="0765a24">牛曰。歡喜長角宜可疾牽。美味禿頭亦當急</a><a name="0765a25" id="0765a25">挽。時禿頭牛聞毀呰語。即便卻住不肯挽</a><a name="0765a26" id="0765a26">車。長者大怒便以麤杖而栲楚之。餘人報</a><a name="0765a27" id="0765a27">曰。汝今豈欲殺此牛耶。既其不如宜當放卻。</a><a name="0765a28" id="0765a28">是時長者便輸五百金錢極大忿怒。於其二</a><a name="0765a29" id="0765a29">牛多與杖埵繫之枯樹。畜解人語已如上說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230764c.htm'><img src='up.gif' border=0></a>
<a href='T230765b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>