<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0548b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷40)</font> 明一百四十一波夜提法之一 <font face='Arial'>T22, p0548b</h2></font><hr>
<span class='old'>
</a><a name="0548a28" id="0548a28">比丘尼比尼竟</a><a name="0548a29" id="0548a29"><p>摩訶僧祇律私記</span><a name="0548b01" id="0548b01"><p>中天竺昔時。暫有惡王御世。諸沙門避之四</a><a name="0548b02" id="0548b02">奔。三藏比丘星離。惡王既死更有善王。還</a><a name="0548b03" id="0548b03">請諸沙門還國供養。時巴連弗邑有五百僧。</a><a name="0548b04" id="0548b04">欲斷事而無律師。又無律文無所承案。即遣</a><a name="0548b05" id="0548b05">人到祇洹精舍。寫得律本于今傳賞。法顯於</a><a name="0548b06" id="0548b06">摩竭提國巴連弗邑阿育王塔南天王精舍。</a><a name="0548b07" id="0548b07">寫得梵本還楊州。以晉義熙十二年歲在</a><a name="0548b08" id="0548b08">丙辰十一月。於鬥場寺出之。至十四年二月</a><a name="0548b09" id="0548b09">末都訖。共禪師譯梵本為秦焉。故記之。佛</a><a name="0548b10" id="0548b10">泥洹後。大迦葉集律藏為大師宗。具持八萬</a><a name="0548b11" id="0548b11">法藏。大迦葉滅後。次尊者阿難亦具持八</a><a name="0548b12" id="0548b12">萬法藏。次尊者末田地亦具持八萬法藏。次</a><a name="0548b13" id="0548b13">尊者舍那婆斯亦具持八萬法藏。次尊者優</a><a name="0548b14" id="0548b14">波崛多世尊記無相佛。如降魔因緣中說。而</a><a name="0548b15" id="0548b15">亦能具持八萬法藏。於是遂有五部名生。初</a><a name="0548b16" id="0548b16">曇摩崛多別為一部。次彌沙塞別為一部。次</a><a name="0548b17" id="0548b17">迦葉維復為一部。次薩婆多。薩婆多者。晉</a><a name="0548b18" id="0548b18">言說一切有。所以名一切有者。自上諸部義</a><a name="0548b19" id="0548b19">宗各異。薩婆多者。言過去未來現在中陰各</a><a name="0548b20" id="0548b20">自有性。故名一切有。於是五部並立紛然競</a><a name="0548b21" id="0548b21">起。各以自義為是。時阿育王言。我今何以</a><a name="0548b22" id="0548b22">測其是非。於是問僧佛法斷事云何。皆言法</a><a name="0548b23" id="0548b23">應從多。王言若爾者。當行籌知何眾多。於是</a><a name="0548b24" id="0548b24">行籌取本眾籌者甚多。以眾多故。故名摩訶</a><a name="0548b25" id="0548b25">僧祇。摩訶僧祇者大眾名也</a><a name="0548b26" id="0548b26">佛說犯戒罪報輕重經</a><a name="0548b27" id="0548b27"><p>如是我聞。一時佛住王舍城迦蘭陀竹園。爾</a><a name="0548b28" id="0548b28">時尊者目連。晡時從禪定覺。往至世尊所。</a><a name="0548b29" id="0548b29">頭面禮足卻住一面。時尊者大目連白佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220548a.htm'><img src='up.gif' border=0></a>
<a href='T220548c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>