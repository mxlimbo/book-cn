<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0270b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷5)</font> 明僧殘戒之一 <font face='Arial'>T22, p0270b</h2></font><hr>
<span class='old'>
</a><a name="0270a28" id="0270a28">事。何以不知。汝多情詐如賊有四眼。何所不</a><a name="0270a29" id="0270a29">知。如是乃至三說。諸婬女輩猶言不知。優陀</span><a name="0270b01" id="0270b01">夷言。汝足知是事。何以不知此最第一供養。</a><a name="0270b02" id="0270b02">所謂交通。如我沙門持戒行善法修梵行。以</a><a name="0270b03" id="0270b03">此法供養。所謂隨順婬欲法。時婬女中有</a><a name="0270b04" id="0270b04">年少者。便拍手大笑。有中年者。便作是言。</a><a name="0270b05" id="0270b05">我正仰是活命。汝若是男子者便可來。中有</a><a name="0270b06" id="0270b06">老年者。便作是言。阿闍梨優陀夷。我雖以</a><a name="0270b07" id="0270b07">是自活。汝不護沙門法耶。我當以是事白諸</a><a name="0270b08" id="0270b08">比丘。優陀夷言。白與不白。自隨汝意。作是語</a><a name="0270b09" id="0270b09">已。便捨而去。諸婬女輩。即語諸比丘。諸比</a><a name="0270b10" id="0270b10">丘以是事具白佛。佛言。喚優陀夷來。來已</a><a name="0270b11" id="0270b11">佛以上事。廣問優陀夷。汝實爾不。答言。實</a><a name="0270b12" id="0270b12">爾。世尊。佛言。優陀夷。此是惡事。汝常不聞。</a><a name="0270b13" id="0270b13">我種種因緣呵責婬欲。種種因緣讚歎離欲</a><a name="0270b14" id="0270b14">耶。汝云何作此惡不善事。優陀夷此非法</a><a name="0270b15" id="0270b15">非律。非是佛教。不可以是長養善法。佛告</a><a name="0270b16" id="0270b16">諸比丘。依止舍衛城比丘。皆悉令集。以十利</a><a name="0270b17" id="0270b17">故。為諸比丘制戒。乃至已聞者當重聞。若比</a><a name="0270b18" id="0270b18">丘婬欲變心。於女人前歎自供養身。言姊</a><a name="0270b19" id="0270b19">妹。如我沙門持戒行善法修梵行。以是婬欲</a><a name="0270b20" id="0270b20">法。供養讚歎者。僧伽婆尸沙。比丘者。如上</a><a name="0270b21" id="0270b21">說。婬欲者。染污心也。變心者。變名過去心滅</a><a name="0270b22" id="0270b22">盡變易。此亦名變易。但此中變易者於根力</a><a name="0270b23" id="0270b23">覺道種變易也。心者。意識也。女人者。親里非</a><a name="0270b24" id="0270b24">親里。若大若小在家出家。歎自供養身者。歎</a><a name="0270b25" id="0270b25">自己身也。言姊妹如我沙門持戒行善法修</a><a name="0270b26" id="0270b26">梵行。以婬欲法供養第一者。僧伽婆尸沙。</a><a name="0270b27" id="0270b27">僧伽婆尸沙者。如上說。若比丘染污心。於女</a><a name="0270b28" id="0270b28">人前語女人言。汝若欲得第一勝長。自在大</a><a name="0270b29" id="0270b29">自在。無比無相似。得最勝處。得長處。得解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220270a.htm'><img src='up.gif' border=0></a>
<a href='T220270c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>