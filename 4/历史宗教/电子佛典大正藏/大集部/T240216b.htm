<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0216b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷3)</font> 火生長者之餘 <font face='Arial'>T24, p0216b</h2></font><hr>
<span class='old'>
</a><a name="0216a28" id="0216a28">理盡先請。若王苦抑於義有違。王言長者不</a><a name="0216a29" id="0216a29">由情欲即得遂心。然我與汝隔日設供。若食</span><a name="0216b01" id="0216b01">好者即隨其請。長者言爾。時彼長者即於其</a><a name="0216b02" id="0216b02">夜。備辦種種上妙珍奇殊勝飲食。既至天明</a><a name="0216b03" id="0216b03">於設食處。以大瓮器多貯淨水。遣使往白飲</a><a name="0216b04" id="0216b04">食已辦願佛知時。時毘缽尸佛。於日初分執</a><a name="0216b05" id="0216b05">持衣缽。僧眾隨從。至天分長者家設食之處。</a><a name="0216b06" id="0216b06">就座而坐。長者既見佛僧坐已。即便自手持</a><a name="0216b07" id="0216b07">諸供養奉施佛僧。如是慇懃知眾飽足。嚼齒</a><a name="0216b08" id="0216b08">木澡漱訖。安置缽已。為聽法故取小座席於</a><a name="0216b09" id="0216b09">佛前坐。爾時世尊為彼長者。說微妙法示教</a><a name="0216b10" id="0216b10">利喜。稱機法已從座而去。時彼國王次當設</a><a name="0216b11" id="0216b11">供。便即營辦種種供養廣如前說。乃至從座</a><a name="0216b12" id="0216b12">而去。如是更番設妙供養。竟無優劣。時彼</a><a name="0216b13" id="0216b13">國王見是事已。以手支頰懷憂而住。時諸大</a><a name="0216b14" id="0216b14">臣見王憂色白言。提婆何故憂悒。答言今我</a><a name="0216b15" id="0216b15">寧得不憂。於我國內寄住之客。設供佛僧我</a><a name="0216b16" id="0216b16">不能勝。故懷憂耳。大臣白言。天分長者家</a><a name="0216b17" id="0216b17">內無樵買而作食。販柴人等皆勿聽賣。蒸薪</a><a name="0216b18" id="0216b18">既乏辦食無緣。王便宣令。我國中人勿賣柴</a><a name="0216b19" id="0216b19">草。若有犯者當出我國。時彼長者至設食日</a><a name="0216b20" id="0216b20">求柴不得。便用家內栴檀香木。以將炊爨。復</a><a name="0216b21" id="0216b21">以香油塗其疊布。用煮餅食。由是香氣遍</a><a name="0216b22" id="0216b22">滿城中。王怪問曰。何故今日香氣氛氳異</a><a name="0216b23" id="0216b23">於常日。從何而至。諸人以事具白於王。王</a><a name="0216b24" id="0216b24">言我今可無此事。大臣諫曰。王今何故作如</a><a name="0216b25" id="0216b25">斯事。長者家中更無子息。身死之後物並入</a><a name="0216b26" id="0216b26">官。得作如斯隨情費用。王今宜可還令賣</a><a name="0216b27" id="0216b27">薪。即便許賣。長者聞王許賣薪草。生忿怒心</a><a name="0216b28" id="0216b28">出惡語曰。隨我家中現有香木。令王并母一</a><a name="0216b29" id="0216b29">處梵燒。次於他日王故懷憂。諸臣重問王同<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240216a.htm'><img src='up.gif' border=0></a>
<a href='T240216c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>