<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1049a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷1)</font> <font face='Arial'>T23, p1049a</h2></font><hr>
<span class='old'>
</a><a name="1048c28" id="1048c28">娠。五知是男女。若是男時。胎在右邊。女在左</a><a name="1048c29" id="1048c29">邊。其長者妻既得娠已。生大歡喜。報其夫曰。</span><a name="1049a01" id="1049a01">賢首。仁今知不。我已有子。今在右邊。必知是</a><a name="1049a02" id="1049a02">男。長者聞已。甚大歡喜。便舉右手。仰面而笑。</a><a name="1049a03" id="1049a03">作如是語。我於多時。祈請天神。求覓男女。助</a><a name="1049a04" id="1049a04">我家事。代我劬勞。我所不及。當為我作。子孫</a><a name="1049a05" id="1049a05">昌延。得長久住。我若死後。為我追福稱我名</a><a name="1049a06" id="1049a06">字。當願我父生於善處。既知有子。即令安置</a><a name="1049a07" id="1049a07">在高樓上。央慢戲。寒時進火。熱時招涼。飲</a><a name="1049a08" id="1049a08">食知時。宜食給與。六時相順者。依時而進。悉</a><a name="1049a09" id="1049a09">皆如法。嚴身瓔珞。一如天女遊歡喜園。從床</a><a name="1049a10" id="1049a10">至床。從蹬至蹬。足不履地。又亦不令聞惡音</a><a name="1049a11" id="1049a11">聲。十月滿足。至欲生時。在於聞星下生。其子</a><a name="1049a12" id="1049a12">端正。令人樂見。耳上便有寶璫。珠自然而出。</a><a name="1049a13" id="1049a13">其父告左右曰。汝可喚別寶之人。既喚來已。</a><a name="1049a14" id="1049a14">告言。此寶價直幾許。答曰。無能作價。常法無</a><a name="1049a15" id="1049a15">價之寶。皆作一俱胝金錢而准。是時其子生</a><a name="1049a16" id="1049a16">來。已經三七日。集諸眷屬。建立名號。爾時親</a><a name="1049a17" id="1049a17">屬共相議曰。欲立何名。諸親共言。此是聞星</a><a name="1049a18" id="1049a18">中生。復有寶耳璫珠。莊嚴其耳。此寶價直俱</a><a name="1049a19" id="1049a19">胝。為斯事故。孩子可名曰聞俱胝耳。當生之</a><a name="1049a20" id="1049a20">日。長者家內。婢生二子。一名曰奴。二名擁護。</a><a name="1049a21" id="1049a21">長者即令乳養。置八乳母看之。二常懷抱。二</a><a name="1049a22" id="1049a22">常乳食。二人洗浴。二常共遊戲作樂。此八嬭</a><a name="1049a23" id="1049a23">母日夜供侍。常以乳酪酥及醍醐勝妙甘美</a><a name="1049a24" id="1049a24">飲食供給。如蓮在水。速能長大。既長成已。即</a><a name="1049a25" id="1049a25">教學藝。先學文字算數。及知物價。別衣別木。</a><a name="1049a26" id="1049a26">別寶別象。別男別女。如是八種。悉皆明了。</a><a name="1049a27" id="1049a27">其父便為造三種堂室。謂冬夏秋。復作三種</a><a name="1049a28" id="1049a28">園苑。三種宮殿。上中下別。聞俱胝耳共諸婇</a><a name="1049a29" id="1049a29">女。往詣閣上遊戲。力軍長者。所有家事農業<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231048c.htm'><img src='up.gif' border=0></a>
<a href='T231049b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>