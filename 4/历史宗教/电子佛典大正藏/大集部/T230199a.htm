<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0199a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷27)</font> <font face='Arial'>T23, p0199a</h2></font><hr>
<span class='old'>
</a><a name="0198c28" id="0198c28">次第諸檀越手自布施。多少屬沙彌。若諸檀</a><a name="0198c29" id="0198c29">越不分別。與作四分。第四分與沙彌</span><a name="0199a01" id="0199a01"><p>佛在舍衛國。跋難陀釋子兩處安居。為布施</a><a name="0199a02" id="0199a02">故。諸比丘不知何處與衣分白佛。佛言安居</a><a name="0199a03" id="0199a03">處與。諸比丘言兩處安居。佛言何處住日多。</a><a name="0199a04" id="0199a04">答言兩處日等。佛言何處自恣。答言兩處自</a><a name="0199a05" id="0199a05">恣。佛言何處先自恣。是處與衣分</a><a name="0199a06" id="0199a06"><p>佛在舍衛國。跋難陀釋子。夏後月按行諸精</a><a name="0199a07" id="0199a07">舍。欲知何處安居比丘多得衣物。布施多處</a><a name="0199a08" id="0199a08">即往。諸比丘遙見。起迎與布坐處令坐。共相</a><a name="0199a09" id="0199a09">問訊樂不樂。小默然語諸比丘。長老。是中住</a><a name="0199a10" id="0199a10">處僧得布施衣不。諸比丘言得。分未。答言未</a><a name="0199a11" id="0199a11">分。言持來。是間分。諸比丘持來。著跋難陀前</a><a name="0199a12" id="0199a12">分。分已上座取分欲去。跋難陀言。大德小待。</a><a name="0199a13" id="0199a13">問言有何等事。答言但小待。跋難陀能說法。</a><a name="0199a14" id="0199a14">雜語好語無盡語。如是好語說法。上座聞法</a><a name="0199a15" id="0199a15">大歡喜。愛法故語跋難陀。我衣分屬汝。如是</a><a name="0199a16" id="0199a16">第二第三上座亦如是。一切僧衣分盡與跋</a><a name="0199a17" id="0199a17">難陀。如是一處兩處三處多得衣。大襆持入</a><a name="0199a18" id="0199a18">祇林。諸比丘祇林門間空地經行。遙見來</a><a name="0199a19" id="0199a19">自共相語。跋難陀釋子來。耐羞人多作見聞</a><a name="0199a20" id="0199a20">疑惡。多取衣襆來。漸近諸比丘問。是諸衣</a><a name="0199a21" id="0199a21">何處得。答言。與諸比丘廣說法故得。諸比丘</a><a name="0199a22" id="0199a22">少欲知足行頭陀訶責。何以名比丘。餘處安</a><a name="0199a23" id="0199a23">居餘處受衣分。諸比丘種種因緣訶已具白</a><a name="0199a24" id="0199a24">佛。佛以是事集僧。集僧已。佛知故問跋難陀。</a><a name="0199a25" id="0199a25">汝實爾不。答言實爾。佛種種因緣訶。何以名</a><a name="0199a26" id="0199a26">比丘。餘處安居餘處受衣分。爾時佛但呵。</a><a name="0199a27" id="0199a27">未為比丘結戒</a><a name="0199a28" id="0199a28"><p>佛在憍薩羅國。一住處與大比丘僧安居。是</a><a name="0199a29" id="0199a29">國中諸居士。見僧多家家與比丘僧衣。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230198c.htm'><img src='up.gif' border=0></a>
<a href='T230199b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>