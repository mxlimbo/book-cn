<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1426 摩訶僧祇律大比丘戒本 0552c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1426 摩訶僧祇律大比丘戒本</font> <font face='Arial'>(卷1)</font> <font face='Arial'>T22, p0552c</h2></font><hr>
<span class='old'>
</a><a name="0552b28" id="0552b28">尼。波夜提</a><a name="0552b29" id="0552b29"><p>若比丘。共一比丘尼空靜處坐。波夜提</span><a name="0552c01" id="0552c01"><p>若比丘。與比丘尼期共道行。下至聚落間。</a><a name="0552c02" id="0552c02">除疑怖畏估客伴時波夜提</a><a name="0552c03" id="0552c03"><p>若比丘。與比丘尼期共載船。上水下水。除直</a><a name="0552c04" id="0552c04">渡波夜提</a><a name="0552c05" id="0552c05"><p>若比丘。與非親里比丘尼衣。除貿易波夜提</a><a name="0552c06" id="0552c06"><p>若比丘。與非親里比丘尼作衣。波夜提</a><a name="0552c07" id="0552c07"><p>若比丘。知比丘尼讚歎食。除舊檀越波夜提</a><a name="0552c08" id="0552c08">(三十事竟)</a><a name="0552c09" id="0552c09"><p>若比丘。施一食處。不病比丘過一食波夜提</a><a name="0552c10" id="0552c10"><p>若比丘。處處食。除病時衣時波夜提</a><a name="0552c11" id="0552c11"><p>若比丘。食已足離坐處。不作殘食法。食者波</a><a name="0552c12" id="0552c12">夜提</a><a name="0552c13" id="0552c13"><p>若比丘。知彼比丘食已足離坐處不作殘食</a><a name="0552c14" id="0552c14">法。欲惱故勸言。長老食此食。食者波夜提</a><a name="0552c15" id="0552c15"><p>若比丘。不與不受著口中。除水及楊枝波夜</a><a name="0552c16" id="0552c16">提</a><a name="0552c17" id="0552c17"><p>若比丘。非時食波夜提</a><a name="0552c18" id="0552c18"><p>若比丘。停食食波夜提</a><a name="0552c19" id="0552c19"><p>若比丘。往白衣家自恣與餅糗。得受兩三缽</a><a name="0552c20" id="0552c20">出外共不病比丘食。若過受不共食波夜提</a><a name="0552c21" id="0552c21"><p>若比丘。不病為身乞酥油蜜石蜜乳酪魚肉。</a><a name="0552c22" id="0552c22">如是乞美食食者波夜提</a><a name="0552c23" id="0552c23"><p>若比丘。別眾食。除餘時波夜提。餘時者。病時</a><a name="0552c24" id="0552c24">衣時行時船上時大眾會時外道施食時(四十事竟)</a><a name="0552c25" id="0552c25"><p>若比丘。無病自為身然草木牛屎。若自然</a><a name="0552c26" id="0552c26">若使人然。除因緣波夜提</a><a name="0552c27" id="0552c27"><p>若比丘。與未受具戒人同屋。過三宿波夜提</a><a name="0552c28" id="0552c28"><p>若比丘。與羯磨欲已。後瞋恨不喜作是言。我</a><a name="0552c29" id="0552c29">不與欲不好與。此羯磨不成就我不與此欲。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220552b.htm'><img src='up.gif' border=0></a>
<a href='T220553a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>