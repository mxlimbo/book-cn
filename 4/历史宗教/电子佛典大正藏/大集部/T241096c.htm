<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1494 佛說淨業障經 1096c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1494 佛說淨業障經</font> <font face='Arial'>(卷1)</font> <font face='Arial'>T24, p1096c</h2></font><hr>
<span class='old'>
</a><a name="1096b28" id="1096b28">即時雨淚叉手合掌一心觀佛。即說偈言</a><a name="1096b29" id="1096b29"><p class='lg'>　　快哉世尊大功德　　　諸天世人所歸仰</span><br><a name="1096c01" id="1096c01">　　善覺一切妙勝行　　　稽首能斷諸苦行</a><br><a name="1096c02" id="1096c02">　　無所依者為作依　　　無有導者為獎導</a><br><a name="1096c03" id="1096c03">　　安住實道常清淨　　　稽首世尊大威德</a><br><a name="1096c04" id="1096c04">　　為世闇冥作燈明　　　諸無目者為作目</a><br><a name="1096c05" id="1096c05">　　深著虛妄能度脫　　　稽首勇猛大精進</a><br><a name="1096c06" id="1096c06">　　已離染污無瞋恚　　　於諸縛著得解脫</a><br><a name="1096c07" id="1096c07">　　等於怨親能解縛　　　稽首真實功德聚</a><br><a name="1096c08" id="1096c08">　　乾竭渴愛及愚癡　　　破壞諸有除眾苦</a><br><a name="1096c09" id="1096c09">　　生死輪轉久已斷　　　稽首大力無上乘</a><br><a name="1096c10" id="1096c10">　　於諸分別無所著　　　解脫妙智難思議</a><br><a name="1096c11" id="1096c11">　　三界最勝離諸垢　　　稽首清淨無垢人</a><br><a name="1096c12" id="1096c12">　　我今悉求如是道　　　當脫無依眾生苦</a><br><a name="1096c13" id="1096c13">　　願令我得如是乘　　　終不小乘盡諸漏</a><br><a name="1096c14" id="1096c14">　　億那由他無量劫　　　常受眾苦不捨道</a><br><a name="1096c15" id="1096c15">　　如月盛滿顯眾星　　　我觀如來亦如是</a><br><a name="1096c16" id="1096c16">　　譬如有人入大海　　　其意下劣求水精</a><br><a name="1096c17" id="1096c17">　　雖遇無量珍寶聚　　　捨之而取下賤者</a><br><a name="1096c18" id="1096c18">　　如人聞佛無量力　　　而不生念我當得</a><br><a name="1096c19" id="1096c19">　　大乘廣博所作事　　　放捨菩提證聲聞</a><br><a name="1096c20" id="1096c20">　　譬如有人見大王　　　與諸群臣相圍繞</a><br><a name="1096c21" id="1096c21">　　不求王位悕臣佐　　　當知是意非黠慧</a><br><a name="1096c22" id="1096c22">　　如人聞佛大功德　　　妙勝智慧所作事</a><br><a name="1096c23" id="1096c23">　　而於小乘生喜樂　　　是則下劣懈怠心</a><br><a name="1096c24" id="1096c24">　　眾生不應貪小乘　　　以如闇夜螢火明</a><br><a name="1096c25" id="1096c25">　　當悕日光普大照　　　能破一切諸黑闇</a><br><a name="1096c26" id="1096c26">　　佛有無量大名聞　　　聲徹人天諸惡趣</a><br><a name="1096c27" id="1096c27">　　佛光微妙為最上　　　能照世間諸闇冥</a><br><a name="1096c28" id="1096c28">　　譬如師子處野干　　　其心好樂野干眾</a><br><a name="1096c29" id="1096c29">　　放捨師子所應作　　　而更隨逐野干法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241096b.htm'><img src='up.gif' border=0></a>
<a href='T241097a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>