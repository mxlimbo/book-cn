<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0899c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷49)</font> 四波羅底提舍尼法 受苾芻尼指授食學處第二 <font face='Arial'>T23, p0899c</h2></font><hr>
<span class='old'>
</a><a name="0899b28" id="0899b28">是大法師。可多與美好飲食。并餘五人悉皆</a><a name="0899b29" id="0899b29">讚歎。時彼施主於六人處數倍多與。令諸苾</span><a name="0899c01" id="0899c01">芻並多絕食。時彼施主知其非法無均等心。</a><a name="0899c02" id="0899c02">遂生譏罵。時取食人具以此事白佛。佛言。我</a><a name="0899c03" id="0899c03">制學處。乃至應如是說</a><a name="0899c04" id="0899c04"><p>若復眾多苾芻於白衣家食。有苾芻尼指授</a><a name="0899c05" id="0899c05">此苾芻應可多與美好飲食。諸苾芻應語是</a><a name="0899c06" id="0899c06">苾芻尼言。姊妹。且止少時待諸苾芻食竟。若</a><a name="0899c07" id="0899c07">無一人作是語者。是諸苾芻應還村外住處。</a><a name="0899c08" id="0899c08">詣諸苾芻所各別告言。大德。我犯對說惡法。</a><a name="0899c09" id="0899c09">是不應為。今對說悔。是名對說法。眾多苾芻</a><a name="0899c10" id="0899c10">者。謂二三人已去。白衣家者謂四姓等家。食</a><a name="0899c11" id="0899c11">者謂受請食。尼謂吐羅難陀。指授者謂處分</a><a name="0899c12" id="0899c12">事。此苾芻應可多與美好飲食者。謂是過量</a><a name="0899c13" id="0899c13">與食。諸苾芻等者謂出呵止言。若無一人者</a><a name="0899c14" id="0899c14">謂極少限齊。皆得本罪。應還村外住處等者。</a><a name="0899c15" id="0899c15">指說悔法。廣說如前。此中犯者。若苾芻食在</a><a name="0899c16" id="0899c16">上閣。復有食在中閣。於上閣處有苾芻尼指</a><a name="0899c17" id="0899c17">授其食。彼苾芻乃至一人應為呵止。若不呵</a><a name="0899c18" id="0899c18">者諸苾芻犯對說法。其中閣苾芻應問上閣。</a><a name="0899c19" id="0899c19">有呵苾芻尼不。不問而食。皆得惡作。若苾芻</a><a name="0899c20" id="0899c20">在閣下食。有在門屋中食者。若於閣下尼指</a><a name="0899c21" id="0899c21">授時。准前呵止。不問者得本罪。門屋下人准</a><a name="0899c22" id="0899c22">中棚問。不問惡作。又若苾芻從門屋出。復</a><a name="0899c23" id="0899c23">有苾芻從外而至。聞指授聲應問出者。有人</a><a name="0899c24" id="0899c24">呵苾芻尼不。不問而食。得惡作罪。如是應知。</a><a name="0899c25" id="0899c25">一施主家多處而食。尼指授處皆得本罪。餘</a><a name="0899c26" id="0899c26">悉犯輕。或上或下准事應知。若其施主緣為</a><a name="0899c27" id="0899c27">此尼施僧食者。尼雖指授苾芻無犯。或雖指</a><a name="0899c28" id="0899c28">授情無簡別。或見不得食令其與者。並皆無</a><a name="0899c29" id="0899c29">犯。又無犯者廣如上說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230899b.htm'><img src='up.gif' border=0></a>
<a href='T230900a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>