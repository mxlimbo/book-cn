<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0227a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷31)</font> <font face='Arial'>T23, p0227a</h2></font><hr>
<span class='old'>
</a><a name="0226c28" id="0226c28">比丘還俱舍彌國。心悔折伏。從僧乞解不作</a><a name="0226c29" id="0226c29">擯羯磨。諸比丘以是事白佛。佛語諸比丘。汝</span><a name="0227a01" id="0227a01">等與車匿比丘解不作擯。若更有如是人。亦</a><a name="0227a02" id="0227a02">應與解。若擯比丘不如行法者。僧不應與解。</a><a name="0227a03" id="0227a03">若與他受具戒。與他作依止。若畜沙彌。若</a><a name="0227a04" id="0227a04">受教誡比丘尼羯磨。若教誡比丘尼。若重</a><a name="0227a05" id="0227a05">犯罪。若作相似罪。若作過是罪。若呵羯</a><a name="0227a06" id="0227a06">磨。若呵羯磨人。若受清淨比丘起禮迎送供</a><a name="0227a07" id="0227a07">養衣缽臥具洗腳拭腳腳机。若不病受他按</a><a name="0227a08" id="0227a08">摩。若作白衣相。作外道相。若與外道共事。不</a><a name="0227a09" id="0227a09">應作便作。不學比丘戒。呵罵比丘。惡口向比</a><a name="0227a10" id="0227a10">丘。毀呰比丘。作方便令僧失住處失供養。</a><a name="0227a11" id="0227a11">欲折伏界內界外比丘。喜鬥諍相言。心不悔</a><a name="0227a12" id="0227a12">折伏恭敬柔軟。若不如是行者。不應與解不</a><a name="0227a13" id="0227a13">作擯。若得不作擯比丘。不與他受具戒。不</a><a name="0227a14" id="0227a14">與他作依止。不畜沙彌。不受教誡比丘尼</a><a name="0227a15" id="0227a15">羯磨。不教誡比丘尼。不重犯罪。不作相似</a><a name="0227a16" id="0227a16">罪。不作過是罪。不呵羯磨。不呵羯磨人。不受</a><a name="0227a17" id="0227a17">清淨比丘起禮迎送供養衣缽臥具洗腳拭腳</a><a name="0227a18" id="0227a18">腳机不病不受按摩。不作白衣相。不作外道</a><a name="0227a19" id="0227a19">相。不與外道共事。作所應作學比丘戒。不呵</a><a name="0227a20" id="0227a20">罵比丘。不惡口向比丘。不毀呰比丘。不作</a><a name="0227a21" id="0227a21">方便令僧失住處失供養。不欲折伏界內界</a><a name="0227a22" id="0227a22">外比丘。不喜鬥諍相言。心悔折伏恭敬柔</a><a name="0227a23" id="0227a23">軟。若如是行者。應與解不作擯。解不作擯法</a><a name="0227a24" id="0227a24">者。一心和合僧。車匿比丘。應從坐起偏袒右</a><a name="0227a25" id="0227a25">肩脫革屣胡跪合掌作是言。大德僧憶念。我</a><a name="0227a26" id="0227a26">車匿犯罪見罪不能如法悔故。僧與我作不</a><a name="0227a27" id="0227a27">作擯。諸比丘不與我共事共住作白羯磨白</a><a name="0227a28" id="0227a28">二羯磨白四羯磨布薩自恣。不得入立十四</a><a name="0227a29" id="0227a29">人數。厭惡我如旃陀羅。我車匿。今心悔折伏</a><a name="0227a30" id="0227a30">柔軟從僧乞解不作擯羯磨。僧憐愍故。與我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230226c.htm'><img src='up.gif' border=0></a>
<a href='T230227b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>