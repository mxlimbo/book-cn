<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0948b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷51)</font> 雜揵度之一 <font face='Arial'>T22, p0948b</h2></font><hr>
<span class='old'>
</a><a name="0948a28" id="0948a28">與我捔神力過人法便去。優陀延王五百</a><a name="0948a29" id="0948a29">乘車載飲食。而為我等不為彼。我等今</span><a name="0948b01" id="0948b01">隨彼所至之處當共捔神力過人法。即便</a><a name="0948b02" id="0948b02">隨世尊後去。時瓶沙王與八萬四千人俱。</a><a name="0948b03" id="0948b03">優禪王與七萬人俱。優陀延王與六萬</a><a name="0948b04" id="0948b04">人俱。從世尊後。釋梵四天王無數百千諸天</a><a name="0948b05" id="0948b05">大眾從世尊後。爾時世尊。往迦維羅衛國尼</a><a name="0948b06" id="0948b06">拘律園中住。時迦維羅衛王梵施。是佛異母</a><a name="0948b07" id="0948b07">弟。摩竭國諸外道。優禪諸外道。拘睒彌諸</a><a name="0948b08" id="0948b08">外道。迦維羅衛國諸外道。共往梵施王所。合</a><a name="0948b09" id="0948b09">掌頂上。願王常勝。白梵施王言。沙門瞿曇自</a><a name="0948b10" id="0948b10">稱言是阿羅漢。我亦是阿羅漢。自稱有大</a><a name="0948b11" id="0948b11">神力。我亦有大神力。自稱有大智慧。我亦</a><a name="0948b12" id="0948b12">有大智慧。我於摩竭國優禪國拘睒彌國。</a><a name="0948b13" id="0948b13">與沙門瞿曇捔神力過人法。而沙門瞿曇。</a><a name="0948b14" id="0948b14">不能與我捔神力過人法便去。我等今欲</a><a name="0948b15" id="0948b15">與沙門瞿曇捔現神力過人法。若沙門瞿曇</a><a name="0948b16" id="0948b16">現一。我當現二。如是隨沙門瞿曇所現多</a><a name="0948b17" id="0948b17">少我盡倍之。時梵施王往詣佛所頭面禮</a><a name="0948b18" id="0948b18">足在一面坐。白佛言。願世尊。現神力過人</a><a name="0948b19" id="0948b19">法。佛告王言。止止。我自知時。可現當現。</a><a name="0948b20" id="0948b20">明日當出迦維羅衛國去可隨王意。世</a><a name="0948b21" id="0948b21">尊明日清旦便去。爾時梵施王。即以五百乘</a><a name="0948b22" id="0948b22">車載種種飲食從世尊後。時諸外道聞世</a><a name="0948b23" id="0948b23">尊去。便作是言。沙門瞿曇。不能與我共捔</a><a name="0948b24" id="0948b24">神力過人法。捨我而去。梵施王載五百乘</a><a name="0948b25" id="0948b25">車飲食。而為我等不為沙門瞿曇。今當隨</a><a name="0948b26" id="0948b26">其所至之處喚共捔神力過人法。即與眷</a><a name="0948b27" id="0948b27">屬逐世尊後。時王瓶沙聞佛去。即與八萬</a><a name="0948b28" id="0948b28">四千人俱。波羅殊提王與七萬人俱。優陀</a><a name="0948b29" id="0948b29">延王與六萬人俱。梵施王與五萬人俱。從<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220948a.htm'><img src='up.gif' border=0></a>
<a href='T220948c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>