<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0115b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷17)</font> 第三分初受戒法上 <font face='Arial'>T22, p0115b</h2></font><hr>
<span class='old'>
</a><a name="0115a28" id="0115a28">債。誰聽汝出家。有言應奪取衣缽捉以付官。</a><a name="0115a29" id="0115a29">或有言已入無畏城應放使去。何以故。瓶沙</span><a name="0115b01" id="0115b01">王有令。若國內有毀辱比丘比丘尼者。當與</a><a name="0115b02" id="0115b02">重罪。債主便譏訶言。此諸沙門。無有可度</a><a name="0115b03" id="0115b03">不可度者。云何度負債人。無沙門行破沙門</a><a name="0115b04" id="0115b04">法。諸長老比丘聞種種訶責。以是白佛。佛問</a><a name="0115b05" id="0115b05">諸比丘。汝等實爾不。答言。實爾世尊。佛種種</a><a name="0115b06" id="0115b06">訶責已。告諸比丘。不應度負債人與受具</a><a name="0115b07" id="0115b07">足戒。度及授具足戒時。皆應先問。汝負債</a><a name="0115b08" id="0115b08">不。若言不負應度應受。若言負不應度不應</a><a name="0115b09" id="0115b09">受。若度若受皆突吉羅。若不問亦如是。度</a><a name="0115b10" id="0115b10">奴亦如是</a><a name="0115b11" id="0115b11"><p>爾時有一小兒。父母教就師學書及諸技術。</a><a name="0115b12" id="0115b12">彼師兼使餘作又數與杖。便捨師歸。父母即</a><a name="0115b13" id="0115b13"><span class='corr'>遣</span>還師所。便作是念。師既苦我父母復不念</a><a name="0115b14" id="0115b14">惜。我今於何許得脫此患。唯當出家受具</a><a name="0115b15" id="0115b15">足戒。念已即往僧坊白諸比丘。與我出家受</a><a name="0115b16" id="0115b16">具足戒。諸比丘即便度之。彼師既失問其父</a><a name="0115b17" id="0115b17">母。父母言。我即遣還何以不至。於是父母及</a><a name="0115b18" id="0115b18">師四出追覓。到僧坊問諸比丘。諸比丘皆言</a><a name="0115b19" id="0115b19">不見。唯師默然而住。不得而歸。此兒後入王</a><a name="0115b20" id="0115b20">舍城乞食。師見譏訶言。沙門釋子常說不應</a><a name="0115b21" id="0115b21">妄語。如何度我作人而言不見。諸長老比丘</a><a name="0115b22" id="0115b22">聞種種訶責。以是白佛。佛言。不應度他作</a><a name="0115b23" id="0115b23">人亦如上說。從今若度人應房房禮僧自稱</a><a name="0115b24" id="0115b24">名字令僧盡識</a><a name="0115b25" id="0115b25"><p>爾時舍衛城十七群童子不滿二十。畢陵伽</a><a name="0115b26" id="0115b26">婆蹉與受具足戒。不堪忍飢喚呼求食。如</a><a name="0115b27" id="0115b27">戒緣中說。與受具足戒時。應問年滿二十</a><a name="0115b28" id="0115b28">不</a><a name="0115b29" id="0115b29"><p>爾時諸比丘。度阿練若賊與受具足戒。後入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220115a.htm'><img src='up.gif' border=0></a>
<a href='T220115c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>