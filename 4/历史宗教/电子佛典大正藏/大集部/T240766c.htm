<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0766c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷13)</font> 舍利弗品 <font face='Arial'>T24, p0766c</h2></font><hr>
<span class='old'>
</a><a name="0766b28" id="0766b28">智。我是漏盡羅漢。何須我言耶。佛復語沓</a><a name="0766b29" id="0766b29">婆言。汝不得作如此語也。若汝有如此</span><a name="0766c01" id="0766c01">事者。於眾中言有。若無者於眾中答言</a><a name="0766c02" id="0766c02">無。法師曰。世尊何以不直言沓婆無罪。此</a><a name="0766c03" id="0766c03">是慈地比丘尼妄語。答曰。世尊為憐愍眾</a><a name="0766c04" id="0766c04">生故。世尊言作我知比丘犯波羅夷。世尊</a><a name="0766c05" id="0766c05">亦言我知汝犯波羅夷。若有比丘犯波羅</a><a name="0766c06" id="0766c06">夷者。必謗世尊。何以故。為世尊隨瞋愛。</a><a name="0766c07" id="0766c07">愛沓婆故。不道其罪。瞋我故。今道我罪。</a><a name="0766c08" id="0766c08">世尊定非一切智。因誹謗故。死墮地獄。又</a><a name="0766c09" id="0766c09">為當來無慚愧比丘。實有罪而言無罪。佛不</a><a name="0766c10" id="0766c10">在世。誰知我罪者。是故佛語沓婆言。汝</a><a name="0766c11" id="0766c11">若有作答言有作。若不作答言不作。沓婆</a><a name="0766c12" id="0766c12">答言。實不作乃至夢中亦不為此事。滅擯</a><a name="0766c13" id="0766c13">比丘尼者。滅擯有三。一者滅身。二者滅不</a><a name="0766c14" id="0766c14">同住。三者滅罰。是名三滅擯。云何滅身。答</a><a name="0766c15" id="0766c15">曰。滅作者。是滅身也。云何滅不同住。若犯罪</a><a name="0766c16" id="0766c16">不出。復不捨邪見。名滅不同住。云何滅罰。</a><a name="0766c17" id="0766c17">汝但作罪自然滅。此是滅罰也。此慈地比丘</a><a name="0766c18" id="0766c18">尼。於三滅中自得滅身也。佛語諸比丘。汝</a><a name="0766c19" id="0766c19">等滅擯慈地比丘尼。法師曰。此慈地比丘尼</a><a name="0766c20" id="0766c20">身清淨。為人所教作如此謗。教者應滅擯。</a><a name="0766c21" id="0766c21">何以世尊。教滅擯慈地比丘尼。為以其謗</a><a name="0766c22" id="0766c22">故擯。為以其犯罪故擯。若以其有罪擯者。</a><a name="0766c23" id="0766c23">沓婆摩羅子亦應有罪。以其謗故擯者。沓</a><a name="0766c24" id="0766c24">婆無罪。於律本中說。若比丘以無根波羅</a><a name="0766c25" id="0766c25">夷法謗比丘。得僧伽婆尸沙。若比丘以無</a><a name="0766c26" id="0766c26">根波羅夷。謗比丘尼突吉羅。比丘尼謗比</a><a name="0766c27" id="0766c27">丘亦如是。若爾慈地比丘尼得突吉羅。妄</a><a name="0766c28" id="0766c28">語故波夜提。法師曰。以無根波羅夷謗比</a><a name="0766c29" id="0766c29">丘。得僧伽婆尸沙。無波夜提罪。慈地比丘尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240766b.htm'><img src='up.gif' border=0></a>
<a href='T240767a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>