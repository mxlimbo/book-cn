<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0689c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷18)</font> 九十單提法之一 <font face='Arial'>T22, p0689c</h2></font><hr>
<span class='old'>
</a><a name="0689b28" id="0689b28">來。爾時世尊。慈愍故為受還精舍。時黃頭婢</a><a name="0689b29" id="0689b29">即前進入末利園中。時波斯匿王。嚴四種</span><a name="0689c01" id="0689c01">兵出外遊獵。從人各各分張馳逐群鹿。天</a><a name="0689c02" id="0689c02">時大熱王疲乏。遙見末利園相去不遠。</a><a name="0689c03" id="0689c03">即迴車往留車在外步入園中。時黃頭遙</a><a name="0689c04" id="0689c04">見王波斯匿來。即生念。彼人來者。行步舉</a><a name="0689c05" id="0689c05">動非是常人。即前奉迎言。善來大人。可就</a><a name="0689c06" id="0689c06">此處坐。即脫一衣敷之令王坐。黃頭問言。</a><a name="0689c07" id="0689c07">不審須水洗腳不。王言可爾。黃頭即以藕</a><a name="0689c08" id="0689c08">葉取水與王。王自以水洗。黃頭為王揩</a><a name="0689c09" id="0689c09">腳。黃頭復問王言。欲洗面不。王言可爾。</a><a name="0689c10" id="0689c10">黃頭即更以藕葉盛水與王洗面黃頭復</a><a name="0689c11" id="0689c11">問王言。欲飲水不。王言欲飲。黃頭即詣</a><a name="0689c12" id="0689c12">池更洗手。取好藕葉盛水與王飲。黃頭復</a><a name="0689c13" id="0689c13">問王言。不審欲小臥息不。王言欲臥息即</a><a name="0689c14" id="0689c14">復更脫一衣與王。敷之令王臥息。時黃頭</a><a name="0689c15" id="0689c15">見王臥已。在前長跪。按腳及處處支節。解</a><a name="0689c16" id="0689c16">王疲勞。黃頭。身如天身。細軟妙好。王著細</a><a name="0689c17" id="0689c17">滑。心念言。未曾有如此女<span class='corr'>聰</span>明。我所不</a><a name="0689c18" id="0689c18">教而悉為之。王即問言。汝是誰家女。黃頭</a><a name="0689c19" id="0689c19">報言。我是耶若達家婢。使差我常守此末</a><a name="0689c20" id="0689c20">利園。如是語頃。波斯匿王大臣。尋王車跡</a><a name="0689c21" id="0689c21">來詣園中。跪拜王足已各在一面立。王</a><a name="0689c22" id="0689c22">敕一人言。汝速喚耶若達婆羅門來。即受王</a><a name="0689c23" id="0689c23">教。喚婆羅門將來詣王所。跪拜王足在</a><a name="0689c24" id="0689c24">一面立。王問言。此女人是汝婢耶。婆羅門答</a><a name="0689c25" id="0689c25">言是。王言。吾今欲取為婦。汝意云何。婆羅</a><a name="0689c26" id="0689c26">門報言。此是婢使。云何為婦。王言無苦。但</a><a name="0689c27" id="0689c27">共論價直。婆羅門報言。欲論價直直</a><a name="0689c28" id="0689c28">百千兩金。我豈可取王價直。今持奉上</a><a name="0689c29" id="0689c29">大王。王言不爾。我今取為婦。云何不與價。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220689b.htm'><img src='up.gif' border=0></a>
<a href='T220690a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>