<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0716b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷17)</font> 三十泥薩祇波逸底迦法 使非親尼浣故衣學處第四 <font face='Arial'>T23, p0716b</h2></font><hr>
<span class='old'>
</a><a name="0716a28" id="0716a28">轉輪王化四天下。為大聖主七寶具足。所</a><a name="0716a29" id="0716a29">謂輪寶象寶馬寶珠寶女寶主藏臣寶主兵臣</span><a name="0716b01" id="0716b01">寶。千子圓滿有大威力。勇健無雙能降怨敵。</a><a name="0716b02" id="0716b02">盡斯大地窮四海邊。無諸盜賊亦無酷罰。以</a><a name="0716b03" id="0716b03">法理人安隱而住。若出家者。剃除鬚髮以正</a><a name="0716b04" id="0716b04">信心。從家至非家當得成佛。應正遍知名聞</a><a name="0716b05" id="0716b05">十方弘濟群品。是時所有諸國大王。皆悉聞</a><a name="0716b06" id="0716b06">知釋迦太子生在雪山。乃至名聞十方弘濟</a><a name="0716b07" id="0716b07">群品。各作是念。我今宜往承事太子。當於後</a><a name="0716b08" id="0716b08">時受其福錄。又作是念。今我無緣能見太子。</a><a name="0716b09" id="0716b09">若我承事淨飯王者。即為承事太子身也。時</a><a name="0716b10" id="0716b10">諸國王咸皆遣使。并持國信至淨飯王所。後</a><a name="0716b11" id="0716b11">時菩薩養在深宮。年漸長大由見老病死故。</a><a name="0716b12" id="0716b12">心懷憂惱。遂往林中。屏棄人事。時諸國王聞</a><a name="0716b13" id="0716b13">是事已咸作斯念。我今所以事淨飯王者。意</a><a name="0716b14" id="0716b14">事太子。而今太子既往林中情求出離。我今</a><a name="0716b15" id="0716b15">何事徒為費損。於是使人及諸國信悉皆斷</a><a name="0716b16" id="0716b16">絕。時憍薩羅國勝光大王。與淨飯王國界鄰</a><a name="0716b17" id="0716b17">近。信物雖絕使尚往還。於時時間遣使相問。</a><a name="0716b18" id="0716b18">所遣使人是國大臣名曰密護。是時密護至</a><a name="0716b19" id="0716b19">淨飯王所。論國事已便於大臣鄔陀夷舍而</a><a name="0716b20" id="0716b20">為停止。若淨飯王遣使往問勝光王時。便遣</a><a name="0716b21" id="0716b21">大臣鄔陀夷往。時鄔陀夷至室羅伐城。見勝</a><a name="0716b22" id="0716b22">光王論王事已。於密護舍而為停止。時密護</a><a name="0716b23" id="0716b23">有婦名曰笈多。顏貌端嚴人所樂見。是時鄔</a><a name="0716b24" id="0716b24">陀夷便與笈多共行非法。時彼密護聞婦與</a><a name="0716b25" id="0716b25">鄔陀夷私有交密。便作是念此二。惡人當斷</a><a name="0716b26" id="0716b26">其命。後更思念。我若殺者擾亂王城為大驚</a><a name="0716b27" id="0716b27">怖。如河為此罪過婦女殺婆羅門耶。即便捨</a><a name="0716b28" id="0716b28">而不問。後於異時密護身死。時勝光王以無</a><a name="0716b29" id="0716b29">子故。所有資財收入王庫。時鄔陀夷聞斯事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230716a.htm'><img src='up.gif' border=0></a>
<a href='T230716c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>