<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本說一切有部毘奈耶頌 0652b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本說一切有部毘奈耶頌</font> <font face='Arial'>(卷3)</font> 下明於十七跋窣睹等中述其要事 <font face='Arial'>T24, p0652b</h2></font><hr>
<span class='old'>
</a><br><a name="0652a28" id="0652a28">　　若苾芻身死　　　自他財雜亂</a><br><a name="0652a29" id="0652a29">　　宜應將缽等　　　置在於僧前</span><br><a name="0652b01" id="0652b01">　　觀知是亡物　　　即應如法分</a><br><a name="0652b02" id="0652b02">　　所有諸寶等　　　准教而處分</a><br><a name="0652b03" id="0652b03">　　苾芻身若死　　　還合苾芻分</a><br><a name="0652b04" id="0652b04">　　當時無苾芻　　　尼眾應分取</a><br><a name="0652b05" id="0652b05">　　苾芻尼若死　　　苾芻尼合得</a><br><a name="0652b06" id="0652b06">　　如其尼若無　　　苾芻應作主</a><br><a name="0652b07" id="0652b07">　　俗舍苾芻死　　　無僧由俗人</a><br><a name="0652b08" id="0652b08">　　宜可與先來　　　俱來與求者</a><br><a name="0652b09" id="0652b09">　　兩人俱並乞　　　斯應與二人</a><br><a name="0652b10" id="0652b10">　　或隨施主情　　　與者宜當受</a><br><a name="0652b11" id="0652b11">　　或時近多寺　　　此家苾芻亡</a><br><a name="0652b12" id="0652b12">　　隨其頭所指　　　合得亡衣缽</a><br><a name="0652b13" id="0652b13">　　苾芻負他債　　　忽爾卒身亡</a><br><a name="0652b14" id="0652b14">　　應須細問知　　　眾用亡衣與</a><br><a name="0652b15" id="0652b15">　　若是知事人　　　為眾取他物</a><br><a name="0652b16" id="0652b16">　　應將眾物與　　　還債善籌量</a><br><a name="0652b17" id="0652b17">　　凡是知事人　　　向他邊取物</a><br><a name="0652b18" id="0652b18">　　宜應告上座　　　保券可分明</a><br><a name="0652b19" id="0652b19">　　送死幡衣等　　　持來施苾芻</a><br><a name="0652b20" id="0652b20">　　受取理無傷　　　令其福增長</a><br><a name="0652b21" id="0652b21">　　若彼情生悔　　　還來索此衣</a><br><a name="0652b22" id="0652b22">　　苾芻應盡還　　　勿令憂火迫</a><br><a name="0652b23" id="0652b23">　　被舉共好人　　　同居隨一死</a><br><a name="0652b24" id="0652b24">　　亡衣好人得　　　舉者不應分</a><br><a name="0652b25" id="0652b25">　　若無持戒人　　　被舉有人死</a><br><a name="0652b26" id="0652b26">　　雖舉未蒙解　　　宜應共分物</a><br><a name="0652b27" id="0652b27">　　既有明書券　　　出物與他人</a><br><a name="0652b28" id="0652b28">　　為眾若身亡　　　眾應依契索</a><br><a name="0652b29" id="0652b29">　　合入眾與眾　　　制底亦皆然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240652a.htm'><img src='up.gif' border=0></a>
<a href='T240652c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>