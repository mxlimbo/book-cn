<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0607c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷14)</font> <font face='Arial'>T24, p0607c</h2></font><hr>
<span class='old'>
</a><br><a name="0607b28" id="0607b28">　　應與草掩毘柰耶　　　當與草掩毘奈耶　</p></a><a name="0607b29" id="0607b29"><p>若有諍事起。當以七法順大師教。如法如律</span><a name="0607c01" id="0607c01">而除滅之。此等皆由他詰問事。不忍他詰譏</a><a name="0607c02" id="0607c02">嫌煩惱。制斯學處</a><a name="0607c03" id="0607c03"><p>七滅諍法者。於四諍事七法能除。是故名此</a><a name="0607c04" id="0607c04">為七滅諍法。何謂四諍。一評論諍。二非言諍。</a><a name="0607c05" id="0607c05">三犯罪諍。四作事諍。言評論諍者。如有諍云。</a><a name="0607c06" id="0607c06">凡說法時獲利養者。此物合入說法之人。有</a><a name="0607c07" id="0607c07">云不合由此為緣。遂致紛競。因評論事而起</a><a name="0607c08" id="0607c08">諍故。名評論諍。此之諍論局在僧眾。或望別</a><a name="0607c09" id="0607c09">人諍根有六。若緣差別乃有十四。何謂為六。</a><a name="0607c10" id="0607c10">一忿恨。二覆惱。三嫉慳。四諂誑。五無慚愧。</a><a name="0607c11" id="0607c11">六惡欲邪見。何謂十四事。一法。二非法。三</a><a name="0607c12" id="0607c12">調伏。四非調伏。五有犯。六無犯。七重。八輕。</a><a name="0607c13" id="0607c13">九有餘。十無餘。十一責心罪。十二惡作罪。十</a><a name="0607c14" id="0607c14">三惡說罪。十四越法罪。下三對人說。又有三</a><a name="0607c15" id="0607c15">種。謂善不善無記。亦是諍根。問曰。凡是評論</a><a name="0607c16" id="0607c16">即是諍耶。應作四句。第一句是評論而非諍。</a><a name="0607c17" id="0607c17">謂但有評論不入諍門。第二句是諍非評論。</a><a name="0607c18" id="0607c18">謂餘三諍。第三句前二合。第四句謂除前相</a><a name="0607c19" id="0607c19">餘之三諍。各為四句。准此應說。言非言諍者。</a><a name="0607c20" id="0607c20">若前人是善不應詰責而詰責者。名非言諍。</a><a name="0607c21" id="0607c21">非者是鄙惡義。謂以鄙惡之法而責詰他如</a><a name="0607c22" id="0607c22">世人云。此非是人。意欲說其是鄙惡人。如以</a><a name="0607c23" id="0607c23">非法詰實力子而興於諍。此即是根。餘如上</a><a name="0607c24" id="0607c24">說。犯罪諍者。謂五部罪。由諍此罪而起於諍。</a><a name="0607c25" id="0607c25">此即是根。從身語心有犯。唯身如苾芻。與</a><a name="0607c26" id="0607c26">未具人同室宿。未出作已出想。若臥睡已。女</a><a name="0607c27" id="0607c27">人後至或睡不覺。他置高床。或他然燈燭等</a><a name="0607c28" id="0607c28">有犯。唯語謂無故心過五六語。為女人說法</a><a name="0607c29" id="0607c29">有犯。唯心謂長淨時有心覆罪有犯。身心俱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240607b.htm'><img src='up.gif' border=0></a>
<a href='T240608a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>