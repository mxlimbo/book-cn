<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0074b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷10)</font> 第一分之七眾學法 <font face='Arial'>T22, p0074b</h2></font><hr>
<span class='old'>
</a><a name="0074a28" id="0074a28">舍坐。或高視或左右顧視入白衣舍。或以此</a><a name="0074a29" id="0074a29">白衣舍坐。或企行入白衣舍。或以此白衣舍</span><a name="0074b01" id="0074b01">坐。或蹲行入白衣舍。或以此白衣舍。坐</a><a name="0074b02" id="0074b02">或覆頭入白衣舍。或以此白衣舍坐。或</a><a name="0074b03" id="0074b03">戲笑入白衣舍。或以此白衣舍坐。或高聲</a><a name="0074b04" id="0074b04">入白衣舍。或以此白衣舍坐。或不庠序入</a><a name="0074b05" id="0074b05">白衣舍。或以此白衣舍坐。諸居士見譏呵</a><a name="0074b06" id="0074b06">如前諸長老比丘聞。種種呵責以是白佛。佛</a><a name="0074b07" id="0074b07">以是事集比丘僧。問諸比丘。汝等實爾不。</a><a name="0074b08" id="0074b08">答言實爾世尊。佛種種呵責已告諸比丘。今</a><a name="0074b09" id="0074b09">為諸比丘結應學法。從今是戒應如是說。</a><a name="0074b10" id="0074b10">好覆身入白衣舍應當學。乃至庠序白衣舍</a><a name="0074b11" id="0074b11">坐應當學</a><a name="0074b12" id="0074b12"><p>佛遊婆伽國。與大比丘僧五百人俱。到首摩</a><a name="0074b13" id="0074b13">羅山住恐怖林。爾時有菩提王太子。於此山</a><a name="0074b14" id="0074b14">新立講堂。未有沙門婆羅門入中坐者。彼太</a><a name="0074b15" id="0074b15">子聞佛來到此山住恐怖林。告薩闍子摩納。</a><a name="0074b16" id="0074b16">汝以我名問訊世尊。少病少惱起居輕利不。</a><a name="0074b17" id="0074b17">我於此山新立講堂。未有沙門婆羅門入中</a><a name="0074b18" id="0074b18">坐者。唯願世尊及與眾僧。先受此堂。於中薄</a><a name="0074b19" id="0074b19">設供養。使我長夜安隱。若佛有教。我當諦受。</a><a name="0074b20" id="0074b20">以此白佛。速還報我。摩納受教。到已頭面禮</a><a name="0074b21" id="0074b21">足卻住一面。具宣太子意。佛默然受之。時薩</a><a name="0074b22" id="0074b22">闍子知佛許已。還白太子。太子通夜辦多美</a><a name="0074b23" id="0074b23">飲食。明日自送至彼講堂。其家內外皆敷雜</a><a name="0074b24" id="0074b24">色之衣。時至白佛。願屈威神。佛與五百比丘</a><a name="0074b25" id="0074b25">前後圍繞。到彼講堂住階道下。太子偏袒右</a><a name="0074b26" id="0074b26">肩右膝著地合掌白佛。唯願世尊登此陋堂</a><a name="0074b27" id="0074b27">使我長夜受獲安樂。佛猶不上如是至三。最</a><a name="0074b28" id="0074b28">後請時佛顧視阿難。阿難承佛聖旨。語太子</a><a name="0074b29" id="0074b29">言。收此雜色衣。佛不蹈上。愍後世故。太子即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220074a.htm'><img src='up.gif' border=0></a>
<a href='T220074c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>