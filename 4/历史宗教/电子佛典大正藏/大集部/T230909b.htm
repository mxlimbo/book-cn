<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0909b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷1)</font> 八波羅市迦法 不淨行學處第一 <font face='Arial'>T23, p0909b</h2></font><hr>
<span class='old'>
</a><a name="0909a28" id="0909a28">自宗善破他論。智識分明利同於火。眾推先</a><a name="0909a29" id="0909a29">俊請為師導。教婆羅門子五百餘人。年既長</span><a name="0909b01" id="0909b01">大。其父告曰。迦攝波。汝今知不。年既長成宜</a><a name="0909b02" id="0909b02">遵婚禮。答曰。世間欲樂非我所願。父又誨曰。</a><a name="0909b03" id="0909b03">夫為人子須紹家業。敬事祖禰無令絕嗣。迦</a><a name="0909b04" id="0909b04">攝波曰。父豈不聞。古仙論曰。樂隱遁者其神</a><a name="0909b05" id="0909b05">清昇至究竟處。父曰。嫁娶之儀豈非正典。答</a><a name="0909b06" id="0909b06">曰。此是近伐俗論非古仙法。時迦攝波即便</a><a name="0909b07" id="0909b07">歎曰。我於今者何期禍哉。一陷欲泥永劫難</a><a name="0909b08" id="0909b08">出。父母恩重復不可違。此乃進退逃避無路。</a><a name="0909b09" id="0909b09">時父再三慇懃誨示。其人恭順不敢違命。覆</a><a name="0909b10" id="0909b10">自思惟。設何方便得免斯縛。遂啟父曰。今若</a><a name="0909b11" id="0909b11">見逼為婚娶者。請以紫金鑄一女像。父速為</a><a name="0909b12" id="0909b12">造應時成就。色相分明容儀可愛。量如人等。</a><a name="0909b13" id="0909b13">時迦攝波既觀金女。報其父曰。若得如此女</a><a name="0909b14" id="0909b14">人。我當隨教共為婚匹。父聞語已。內懷愁惱</a><a name="0909b15" id="0909b15">以手掌頰歎息而住。禍哉我今何處卒可求</a><a name="0909b16" id="0909b16">得知斯美女。時諸學徒見其憂苦。問曰。何意</a><a name="0909b17" id="0909b17">長者如是憂愁。便以事告。誰能獲此端正女</a><a name="0909b18" id="0909b18">耶。學徒告曰。可為求覓。遍觀世間未見有器</a><a name="0909b19" id="0909b19">而無蓋者。如迦攝波具眾福德。如斯妙女應</a><a name="0909b20" id="0909b20">亦可求。時諸學徒即說漏曰</a><a name="0909b21" id="0909b21"><p class='lg'>　　於此大地廣無邊　　　如是之人必應有</a><br><a name="0909b22" id="0909b22">　　此子既是大福德　　　今為求婚願勿憂　</p></a><a name="0909b23" id="0909b23"><p>應可更造三金女像。我等擎持周遍四方。必</a><a name="0909b24" id="0909b24">望得見如斯美女。時諸學徒持一金像。號曰金</a><a name="0909b25" id="0909b25">神。鳴鼓吹螺盛興供養。花蓋雲布周遍城邑。</a><a name="0909b26" id="0909b26">在處尋訪漸次行至劫比羅城。於此城中有</a><a name="0909b27" id="0909b27">大婆羅門亦名劫比羅。富有資財多諸僕使。</a><a name="0909b28" id="0909b28">廣如前說。乃於望族娶女為妻。未久同居便</a><a name="0909b29" id="0909b29">生一女。顏容超絕人所樂觀。于時父母欲與立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230909a.htm'><img src='up.gif' border=0></a>
<a href='T230909c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>