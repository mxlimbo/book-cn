<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0018b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷3)</font> 第一分之二僧殘法 <font face='Arial'>T22, p0018b</h2></font><hr>
<span class='old'>
</a><a name="0018a28" id="0018a28">打之更增其惡。調達如是。多得供養煩惱轉</a><a name="0018a29" id="0018a29">增。爾時世尊。欲重宣此義。而說偈言</span><a name="0018b01" id="0018b01"><p class='lg'>　　愚人增其惡　　　由於利養生</a><br><a name="0018b02" id="0018b02">　　癡斷清白法　　　猶如身首分</a><br><a name="0018b03" id="0018b03">　　不修清淨行　　　而志招學徒</a><br><a name="0018b04" id="0018b04">　　欲居眾人上　　　望一切歸宗</a><br><a name="0018b05" id="0018b05">　　有人求利養　　　或有求泥洹</a><br><a name="0018b06" id="0018b06">　　利養傷清白　　　寂滅卻慳貪　</p></a><a name="0018b07" id="0018b07"><p>復告諸比丘。芭蕉竹蘆以實而死。駏驉懷妊</a><a name="0018b08" id="0018b08">亦喪其身。今調達貪求利養。亦復如是。爾時</a><a name="0018b09" id="0018b09">世尊。欲重宣此義。而說偈言</a><a name="0018b10" id="0018b10"><p class='lg'>　　芭蕉以實死　　　竹蘆實亦然</a><br><a name="0018b11" id="0018b11">　　駏驉坐妊死　　　士以貪自喪　</p></a><a name="0018b12" id="0018b12"><p>於是世尊。從拘舍彌國漸漸遊行。向王舍城</a><a name="0018b13" id="0018b13">住耆闍崛山。為比丘比丘尼優婆塞優婆夷</a><a name="0018b14" id="0018b14">國王大臣沙門婆羅門梵志居士。供養恭敬</a><a name="0018b15" id="0018b15">尊重讚歎衣食臥具及諸醫藥。無所染著猶</a><a name="0018b16" id="0018b16">如蓮華。爾時世尊。與無央數大眾圍繞說</a><a name="0018b17" id="0018b17">法。調達便從坐起。更整衣服偏袒右肩。頭面</a><a name="0018b18" id="0018b18">禮足胡跪合掌。白佛言。世尊。唯願安住。我今</a><a name="0018b19" id="0018b19">自當領理眾僧。佛語調達。舍利弗目連。猶尚</a><a name="0018b20" id="0018b20">不能領我徒眾。況汝愚癡食涎唾乎。於是</a><a name="0018b21" id="0018b21">調達生忿恨心。云何世尊。於大眾前乃作如</a><a name="0018b22" id="0018b22">此底下呵辱。以生惡心向佛故初損神足。復</a><a name="0018b23" id="0018b23">作是念。佛稱讚舍利弗目連而毀呰我。復生</a><a name="0018b24" id="0018b24">惡心向舍利弗目連。是第二損其神足。便還</a><a name="0018b25" id="0018b25">所住。為國王大眾圍繞說法。其眾中有一比</a><a name="0018b26" id="0018b26">丘。來白佛言。今調達為國王大眾圍繞說法。</a><a name="0018b27" id="0018b27">佛告比丘。調達不但今世得此大眾。過去世</a><a name="0018b28" id="0018b28">時亦曾得此諸比丘。乃往古昔有一摩納。在</a><a name="0018b29" id="0018b29">山窟中誦剎利書。有一野狐住其左右專聽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220018a.htm'><img src='up.gif' border=0></a>
<a href='T220018c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>