<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0123c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷5)</font> <font face='Arial'>T24, p0123c</h2></font><hr>
<span class='old'>
</a><a name="0123b28" id="0123b28">發諸刃同擊菩薩。菩薩爾時入大慈三摩地。</a><a name="0123b29" id="0123b29">時魔兵刃。皆變成青黃赤白雜色蓮花。落菩</span><a name="0123c01" id="0123c01">薩左右前後。彼時魔王。復騰空中雨諸塵土。</a><a name="0123c02" id="0123c02">而此塵土。變成沈檀抹香及作諸花。墮菩薩</a><a name="0123c03" id="0123c03">上。魔王復於空中。放諸毒蜂雨金剛石。淨居</a><a name="0123c04" id="0123c04">諸天。化為葉屋以蓋菩薩。毒蜂石雨皆不得</a><a name="0123c05" id="0123c05">損。魔王見已復作是念。我能幾時圍遶嬈亂。</a><a name="0123c06" id="0123c06">凡諸聲者能破三摩地。我今應變菩提樹葉</a><a name="0123c07" id="0123c07">令為頗[<a href='javascript:showpic("images/073862.gif")'>皮*氐</a>]迦。復令風吹相鼓作聲。彼若聞聲</a><a name="0123c08" id="0123c08">心不能定。作是念已。即為此事。時菩提樹</a><a name="0123c09" id="0123c09">葉相鼓作聲。菩薩聞已不能專定。時淨居天</a><a name="0123c10" id="0123c10">遙見是事念言。我今應助菩薩。爾時諸天。皆</a><a name="0123c11" id="0123c11">來至菩提樹。各把樹葉不令葉動。時彼魔軍</a><a name="0123c12" id="0123c12">猶不肯散。淨居天等復作是念。此罪魔軍久</a><a name="0123c13" id="0123c13">惱菩薩。尚不退息。即以神力。擲諸魔軍鐵</a><a name="0123c14" id="0123c14">圍山上。菩薩爾時住優樓頻螺聚落。於尼</a><a name="0123c15" id="0123c15">連禪河菩提樹下坐。於妙覺分法中。常不斷</a><a name="0123c16" id="0123c16">絕修習加行而住。於初夜分中。神境智見證</a><a name="0123c17" id="0123c17">通成就。所謂一中變為無量。無量中變為一。</a><a name="0123c18" id="0123c18">或隱或見牆壁及山。得無罣礙如虛空中。出</a><a name="0123c19" id="0123c19">沒大地如遊於水。地相如故。或趺坐虛空如</a><a name="0123c20" id="0123c20">居大地。或遊騰虛空如鳥飛翥。日月有大威</a><a name="0123c21" id="0123c21">德。或復舉手而捫摩之。乃至來往梵天身皆</a><a name="0123c22" id="0123c22">自在</a><a name="0123c23" id="0123c23"><p>爾時魔王復作是念。諸禪定中唯聲能為障</a><a name="0123c24" id="0123c24">礙。我應作聲。即與三萬六千拘胝魔鬼神等。</a><a name="0123c25" id="0123c25">遙吼大聲。菩薩為此聲故。為十二踰膳那迦</a><a name="0123c26" id="0123c26">覃婆樹林。由此林故。不聞彼聲。菩薩復作</a><a name="0123c27" id="0123c27">是念。我應修天耳智證通心。天及人聲皆悉</a><a name="0123c28" id="0123c28">得聞。菩薩超過人耳以淨天耳。人非人聲若</a><a name="0123c29" id="0123c29">近若遠無不曉了。菩薩念云。魔王三萬六千<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240123b.htm'><img src='up.gif' border=0></a>
<a href='T240124a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>