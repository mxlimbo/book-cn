<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0796b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0796b</h2></font><hr>
<span class='old'>
</a><a name="0796a28" id="0796a28">與五百人。從憍薩羅今來至此。是故諸人出</a><a name="0796a29" id="0796a29">城迎接。愚路聞已作如是念。此諸人等非彼</span><a name="0796b01" id="0796b01">兄弟亦非宗親。尚出相迎。我是其弟。因何不</a><a name="0796b02" id="0796b02">去。即隨俱出與兄相見。兄慰問曰。愚路與汝</a><a name="0796b03" id="0796b03">久別若為存養。答曰辛苦為活。問曰何不出</a><a name="0796b04" id="0796b04">家。答曰我既至愚至鈍。誰肯教我出家。大路</a><a name="0796b05" id="0796b05">便念。不知此弟有善根不。因即觀察見有善</a><a name="0796b06" id="0796b06">根。雖有善根與誰相屬。觀知屬己告言。可來</a><a name="0796b07" id="0796b07">與汝出家。答曰善哉。便與出家并授圓具。</a><a name="0796b08" id="0796b08">授一伽他令勤習誦</a><a name="0796b09" id="0796b09"><p class='lg'>　　身語意業不造惡　　　不惱世間諸有情</a><br><a name="0796b10" id="0796b10">　　正念觀知欲境空　　　無益之苦當遠離　</p></a><a name="0796b11" id="0796b11"><p>爾時愚路誦此伽他。雖經三月不能誦得。有</a><a name="0796b12" id="0796b12">諸牧人。聞其誦聲悉皆闇得。是時愚路起恭</a><a name="0796b13" id="0796b13">敬心。詣牧人處請授伽他。彼便為說。然諸佛</a><a name="0796b14" id="0796b14">常法。於二時中聲聞弟子悉皆普集。一謂五</a><a name="0796b15" id="0796b15">月十五日欲安居時。二謂八月十五日隨意</a><a name="0796b16" id="0796b16">之時。若於初集來者。各於師所受其學業。所</a><a name="0796b17" id="0796b17">謂思惟讀誦。既授得已。便於城邑聚落而作</a><a name="0796b18" id="0796b18">安居。若後集來者。試曾授經更請新業。有所</a><a name="0796b19" id="0796b19">證悟皆悉白知。時具壽大路。所有弟子門人</a><a name="0796b20" id="0796b20">各隨處安居已。至後集時詣大路所。試曾受</a><a name="0796b21" id="0796b21">經更請新業。有所證悟皆悉白知。若愚鈍者。</a><a name="0796b22" id="0796b22">於六眾邊共相承事。爾時愚路亦近六眾。六</a><a name="0796b23" id="0796b23">眾告曰。愚路。汝之同學各向師所請受學業。</a><a name="0796b24" id="0796b24">汝何不去請新業耶。答曰我於三月誦一伽</a><a name="0796b25" id="0796b25">他。尚不能得。何假求新。六眾告曰。具壽。可</a><a name="0796b26" id="0796b26">不聞說。所受之業。若不習者。日增生澀。豈有</a><a name="0796b27" id="0796b27">不誦得伽暇耶。汝今宜可求教誦者。是時愚</a><a name="0796b28" id="0796b28">路見苦勸進。便往到彼親教師邊。白言大師。</a><a name="0796b29" id="0796b29">幸願授我教誦之人。大路聞已作如是念。為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230796a.htm'><img src='up.gif' border=0></a>
<a href='T230796c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>