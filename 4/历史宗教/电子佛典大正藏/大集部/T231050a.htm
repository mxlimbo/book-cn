<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1050a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷1)</font> <font face='Arial'>T23, p1050a</h2></font><hr>
<span class='old'>
</a><a name="1049c28" id="1049c28">諸人誑惑於我。我子應死為復失耶。爾時長</a><a name="1049c29" id="1049c29">者無希望心。生大苦惱。親屬聚集。俱時啼泣。</span><a name="1050a01" id="1050a01">眾人皆往長者家。舉聲大哭。為哭多故。其長</a><a name="1050a02" id="1050a02">者及婦。二俱眼盲。四遠諸人。皆知長者子</a><a name="1050a03" id="1050a03">於大海中失沒。其婆羅仙長者久持孝服。子</a><a name="1050a04" id="1050a04">在之日。所有鞋履衣服文書受用之具。皆悉</a><a name="1050a05" id="1050a05">施與村中祕祠。即發誓言。若我子命存。所在</a><a name="1050a06" id="1050a06">之處。安穩速達。若身已死。願生勝處。其長者</a><a name="1050a07" id="1050a07">子。睡時被日照身。覺已為風吹沙。乃不見路。</a><a name="1050a08" id="1050a08">不知商人從何處去。即乘驢而行。驢省非是</a><a name="1050a09" id="1050a09">舊路。徐徐而行。其長者子為驢行緩。以杖打</a><a name="1050a10" id="1050a10">之驢被打困。更不能行。長者子復作思惟。誰</a><a name="1050a11" id="1050a11">忍見此困苦之事。無慈愍心。更打此驢。即自</a><a name="1050a12" id="1050a12">步行。驅驢而去。見一鐵城。其城廣大。牆壁極</a><a name="1050a13" id="1050a13">高。其中寬大。至城門所。見一丈夫。其身長大。</a><a name="1050a14" id="1050a14">黑色赤精。遍身有毛。其腹麤大。甚可怖畏。</a><a name="1050a15" id="1050a15">執杖而住。時長者子問其人曰。丈夫。此中有</a><a name="1050a16" id="1050a16">水不。彼默不言。長者子問已。即入城中。為渴</a><a name="1050a17" id="1050a17">所逼。迷悶東西。求覓水故。竟無可得。不稱</a><a name="1050a18" id="1050a18">所求。遂即大聲云。水水。時有五百餓鬼。一時</a><a name="1050a19" id="1050a19">而來。如燒木柱。自髮覆體。咽如針孔。腹如大</a><a name="1050a20" id="1050a20">山。節節火出。赫然俱熾。告商主曰。汝大慈</a><a name="1050a21" id="1050a21">悲。與我水飲。我等渴逼。長者子曰。我為渴逼</a><a name="1050a22" id="1050a22">求水。故入此城中。餓鬼報言。此是餓鬼之城。</a><a name="1050a23" id="1050a23">何處得水。十二年中。我等不聞水名。長者子</a><a name="1050a24" id="1050a24">問曰。造何罪業。生在此中。餓鬼答曰。贍部</a><a name="1050a25" id="1050a25">洲人。多生難信。我今若說。汝亦不信。長者子</a><a name="1050a26" id="1050a26">告曰。我今對驗。面前而見。云何不信。是時餓</a><a name="1050a27" id="1050a27">陛漏言</a><a name="1050a28" id="1050a28"><p class='lg'>　　我曾罵詈常瞋恚　　　慳吝惜財不與人</a><br><a name="1050a29" id="1050a29">　　亦不曾行於布施　　　緣此業故生餓鬼　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231049c.htm'><img src='up.gif' border=0></a>
<a href='T231050b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>