<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0812b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷2)</font> <font face='Arial'>T24, p0812b</h2></font><hr>
<span class='old'>
</a><a name="0812a28" id="0812a28">僧乞羯磨。未成犯偷蘭遮。成已犯僧殘。是名</a><a name="0812a29" id="0812a29">犯重報輕。犯輕報重者。若比丘瞋恚心打阿</span><a name="0812b01" id="0812b01">羅漢。或復欲心摩觸阿羅漢起於染著。乃至</a><a name="0812b02" id="0812b02">打佛於佛上起染欲心。或有惡口罵阿羅漢</a><a name="0812b03" id="0812b03">及佛。毀呰形殘諸根不具。此得波逸提。是名</a><a name="0812b04" id="0812b04">犯輕報重。犯重報重者。波羅夷及二無根謗</a><a name="0812b05" id="0812b05">聖及凡。得僧殘罪。二無根者。一比丘瞋心遣</a><a name="0812b06" id="0812b06">妹尼彌勒。往謗阿羅漢陀驃摩羅子。語言。大</a><a name="0812b07" id="0812b07">德共我行欲。此謗他比丘。隨路行見二羊共</a><a name="0812b08" id="0812b08">行欲。心中生念。前謗既虛。今以母羊為彌勒</a><a name="0812b09" id="0812b09">尼。翁羊為陀驃摩羅子。生此念已。來到寺</a><a name="0812b10" id="0812b10">中向眾僧說。前時不實今日實見。諸比丘即</a><a name="0812b11" id="0812b11">諫言。此阿羅漢莫以惡言謗之。答言實爾聽</a><a name="0812b12" id="0812b12">我所說。諸比丘聽之。說言。我向者路中行。見</a><a name="0812b13" id="0812b13">二羊共行欲。翁羊為陀驃摩羅子。母羊即是</a><a name="0812b14" id="0812b14">彌勒尼。諸比丘聞此言。即共論議。此二皆</a><a name="0812b15" id="0812b15">無根。是名二無根謗。一污他家。二壞法輪僧</a><a name="0812b16" id="0812b16">方便。三隨壞法輪僧徒眾。四惡性不受人諫。</a><a name="0812b17" id="0812b17">得僧殘罪。此是犯重報亦重。犯輕報亦輕者</a><a name="0812b18" id="0812b18">若比丘入聚落不憶念攝身四威儀及口四</a><a name="0812b19" id="0812b19">過。忘誤犯者。一人前懺悔波逸提突吉羅。若</a><a name="0812b20" id="0812b20">比丘尼犯罪。先忘不發露。布薩時始憶。若</a><a name="0812b21" id="0812b21">欲發露恐亂僧聽戒心中默念。說戒已當懺</a><a name="0812b22" id="0812b22">悔。如此等皆犯輕報亦輕。有三種犯。一者事</a><a name="0812b23" id="0812b23">重心輕。二者事輕心重。三者事心俱重。事重</a><a name="0812b24" id="0812b24">心輕者。若比丘在尼寺中為尼說法。日已沒</a><a name="0812b25" id="0812b25">心中生疑。謂日未沒說法。此是事重心輕事</a><a name="0812b26" id="0812b26">輕心重者。比丘在尼寺說法。日未沒意謂日</a><a name="0812b27" id="0812b27">已沒說法。此是事輕心重。心事俱重者。比丘</a><a name="0812b28" id="0812b28">在尼寺說法。日已沒心作沒想。此是心事俱</a><a name="0812b29" id="0812b29">重。心輕事重心重事輕。是二俱得突吉羅。心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240812a.htm'><img src='up.gif' border=0></a>
<a href='T240812c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>