<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0145a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷21)</font> 第三分之六皮革法 <font face='Arial'>T22, p0145a</h2></font><hr>
<span class='old'>
</a><a name="0144c28" id="0144c28">得乘騎雌畜生。有諸白衣以皮輿施僧。諸</a><a name="0144c29" id="0144c29">比丘不敢受。以是白佛。佛言聽受。去皮以</span><a name="0145a01" id="0145a01">餘衣代。有諸白衣以皮輿別施上座。不敢受</a><a name="0145a02" id="0145a02">以是白佛。佛言亦聽私受。去皮如上法。諸</a><a name="0145a03" id="0145a03">上座老病比丘。欲乘輿入聚落不敢乘。以是</a><a name="0145a04" id="0145a04">白佛。佛言聽。不知使誰輿之。以是白佛。佛</a><a name="0145a05" id="0145a05">言使淨人輿。有諸比丘於恐怖處欲渡水無</a><a name="0145a06" id="0145a06">船。有牧牛人驅牛渡水。語言。可捉牛尾。諸</a><a name="0145a07" id="0145a07">比丘不敢。以是白佛。佛言聽捉。時六群比</a><a name="0145a08" id="0145a08">丘捉牸牛尾渡水。以手刺其瘡中。以是白佛。</a><a name="0145a09" id="0145a09">佛言不聽捉雌畜生尾渡水。有諸比丘欲渡</a><a name="0145a10" id="0145a10">水亦無畜生可捉。不知云何。以是白佛。佛</a><a name="0145a11" id="0145a11">言聽縛草木作筏。自今聽諸比丘畜浮囊。若</a><a name="0145a12" id="0145a12">羊皮若牛皮作。僧及四方僧皆應畜</a><a name="0145a13" id="0145a13"><p>佛在王舍城。爾時瓶沙王摩竭鴦伽二國。</a><a name="0145a14" id="0145a14">有四萬二千聚落。彼諸豪傑無有不信佛法</a><a name="0145a15" id="0145a15">僧者。唯除瞻婆城中有長者子名首樓</a><a name="0145a16" id="0145a16">那。其人大富有二十億錢時人號曰首樓那</a><a name="0145a17" id="0145a17">二十億。是人生便受樂手腳柔軟足下生毛。</a><a name="0145a18" id="0145a18">瓶沙王作是念。我界內唯有二十億。未信</a><a name="0145a19" id="0145a19">佛法。我當云何令彼信樂。我若自往當大驚</a><a name="0145a20" id="0145a20">怖。若呼召之必生疑畏。正當通命瞻婆城</a><a name="0145a21" id="0145a21">中六十家諸豪傑觀王子婚因此相見誨以</a><a name="0145a22" id="0145a22">道法。念已即便呼之。時諸親族皆白王言。二</a><a name="0145a23" id="0145a23">十億未曾履地。足下生毛如人頂髮。不堪恭</a><a name="0145a24" id="0145a24">到。願王特賜停此一人。王言。可乘象馬車</a><a name="0145a25" id="0145a25">輿。答言。其身極軟亦不堪之。王言。今王子</a><a name="0145a26" id="0145a26">婚必宜相見。聽汝親族盡自致方。親族共議。</a><a name="0145a27" id="0145a27">唯當鑿渠通船日行數里乃可不勞。恭王命</a><a name="0145a28" id="0145a28">耳。便共以此致之到王舍城。親族白王。二</a><a name="0145a29" id="0145a29">十億今始得至。願聽如家法。王言家法云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220144c.htm'><img src='up.gif' border=0></a>
<a href='T220145b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>