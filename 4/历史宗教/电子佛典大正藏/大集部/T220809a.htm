<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0809a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0809a</h2></font><hr>
<span class='old'>
</a><a name="0808c28" id="0808c28">言。昔我先療治眾僧病故捨王事。而諸比</a><a name="0808c29" id="0808c29">丘。度五種病者。癩癰白癩乾痟顛狂。唯願</span><a name="0809a01" id="0809a01">世尊。見愍為敕諸比丘。自今已去。勿復度</a><a name="0809a02" id="0809a02">此五種病者為道。爾時世尊。默然可之。時</a><a name="0809a03" id="0809a03">耆婆。知世尊默然可已。從坐起頭面禮足</a><a name="0809a04" id="0809a04">遶三匝而去。爾時世尊。以此因緣集比丘</a><a name="0809a05" id="0809a05">僧。告諸比丘。汝等當知。耆婆童子。先療治</a><a name="0809a06" id="0809a06">眾僧病苦故捨於王事。而諸比丘輒度五種</a><a name="0809a07" id="0809a07">病人。自今已去。不得度五種病人授具</a><a name="0809a08" id="0809a08">足戒。若度者當如法治。爾時佛在羅閱城。</a><a name="0809a09" id="0809a09">城中有一比丘。字難提。常樂坐禪得世俗</a><a name="0809a10" id="0809a10">定心解脫。彼從四禪起。時魔女來在前立。</a><a name="0809a11" id="0809a11">彼比丘捉欲犯。魔即出外。比丘亦隨出外。</a><a name="0809a12" id="0809a12">彼魔出屋欄外。比丘亦隨出屋欄外。彼</a><a name="0809a13" id="0809a13">出中庭。比丘亦至中庭。魔復出至寺外。比</a><a name="0809a14" id="0809a14">丘亦至寺外。寺外有死騲馬。時魔至死馬</a><a name="0809a15" id="0809a15">所即滅。天身不現。時難提比丘。即於此死</a><a name="0809a16" id="0809a16">馬所作不淨行。行不淨已。都無覆藏心。便</a><a name="0809a17" id="0809a17">作是念。世尊與比丘制戒。若比丘作不淨</a><a name="0809a18" id="0809a18">行。波羅夷不共住。我今犯不淨行。無有覆</a><a name="0809a19" id="0809a19">藏心。將不犯波羅夷耶。我今當云何。即語</a><a name="0809a20" id="0809a20">親友比丘言。世尊與比丘結戒。若犯不淨</a><a name="0809a21" id="0809a21">行者。得波羅夷不共住。今我犯婬不淨</a><a name="0809a22" id="0809a22">行。都無覆藏心。將無犯波羅夷耶。善哉</a><a name="0809a23" id="0809a23">長老。與我白世尊。若有教敕。我當奉行。</a><a name="0809a24" id="0809a24">時諸比丘。以此因緣具白世尊。世尊以此</a><a name="0809a25" id="0809a25">因緣。集比丘僧告言。僧今與難提比丘波</a><a name="0809a26" id="0809a26">羅夷戒白四羯磨。作如是與。使難提比丘</a><a name="0809a27" id="0809a27">到僧中偏露右臂脫革屣禮僧足右膝著</a><a name="0809a28" id="0809a28">地合掌作如是白。大德僧聽。我難提比丘。</a><a name="0809a29" id="0809a29">犯不淨行都無覆藏心。今從僧乞波羅夷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220808c.htm'><img src='up.gif' border=0></a>
<a href='T220809b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>