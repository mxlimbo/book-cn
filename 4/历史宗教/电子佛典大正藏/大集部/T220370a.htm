<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0370a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷18)</font> 明單提九十二事法之一 <font face='Arial'>T22, p0370a</h2></font><hr>
<span class='old'>
</a><a name="0369c28" id="0369c28">童子在阿闍世王後。執蓋而侍。王告童子。眾</a><a name="0369c29" id="0369c29">人皆語。汝何故默然不言。今月盛滿應詣何</span><a name="0370a01" id="0370a01">處。得長養善根。童子白王。世尊今在我菴婆</a><a name="0370a02" id="0370a02">羅園中。與千二百五十比丘共在彼住。若往</a><a name="0370a03" id="0370a03">彼者。可長養善根。王即可其所言。便告耆舊</a><a name="0370a04" id="0370a04">童子。汝速嚴駕五百牸象。一一象上載一夫</a><a name="0370a05" id="0370a05">人。時耆舊童子即如教嚴駕。嚴駕訖往白王</a><a name="0370a06" id="0370a06">言。嚴駕已辦。宜知是時。時阿闍世王與五</a><a name="0370a07" id="0370a07">百夫人。夜半時執炬燈明前後圍繞。出王舍</a><a name="0370a08" id="0370a08">城。詣菴婆羅園。欲到園門時。諸比丘皆悉</a><a name="0370a09" id="0370a09">坐禪。王即悚然。顧謂童子。汝云。有千二百五</a><a name="0370a10" id="0370a10">十比丘在。汝園中云何如是大眾寂然無聲。</a><a name="0370a11" id="0370a11">汝將無欺誑我耶。童子報言。實不欺王但當</a><a name="0370a12" id="0370a12">直前。童子即指示言。此大堂中燃燈明處。</a><a name="0370a13" id="0370a13">世尊當中坐。威德特尊巍巍無上。猶如牛王</a><a name="0370a14" id="0370a14">在牛群中。如師子王在眾獸中。如雪山六牙</a><a name="0370a15" id="0370a15">白象王在象群中。猶如琲e深淵澄靜無聲。</a><a name="0370a16" id="0370a16">大眾默然亦復如是。又如大海無量水歸。世</a><a name="0370a17" id="0370a17">尊大眾功德無量亦復如是。爾時阿闍世王</a><a name="0370a18" id="0370a18">小復前行。下乘步進至佛所遶佛大眾三匝</a><a name="0370a19" id="0370a19">而住。語童子言。世尊大眾寂然清淨功德成</a><a name="0370a20" id="0370a20">就。願使我子優陀夷跋陀功德成就。亦得如</a><a name="0370a21" id="0370a21">是。佛告大王。隨所求願皆當得之。時王敷座。</a><a name="0370a22" id="0370a22">請佛令坐。佛語大王自坐佛自有座。時王頭</a><a name="0370a23" id="0370a23">面禮佛足。禮佛足已卻坐一面白佛言。世尊。</a><a name="0370a24" id="0370a24">欲有所問。唯願聽許。佛告大王。恣所欲問。當</a><a name="0370a25" id="0370a25">為汝說。王白佛言。世尊。此中種種工師於佛</a><a name="0370a26" id="0370a26">法中出家。可現世得沙門果不。如現法沙門</a><a name="0370a27" id="0370a27">果經中廣說。爾時說法經久。諸夫人著寶瓔</a><a name="0370a28" id="0370a28">珞重故。各各解置座前。時阿闍世王有殺父</a><a name="0370a29" id="0370a29">罪故。心常驚怖。聞城中鼓聲吹貝聲象聲馬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220369c.htm'><img src='up.gif' border=0></a>
<a href='T220370b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>