<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0913b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷46)</font> 破僧揵度第十五 <font face='Arial'>T22, p0913b</h2></font><hr>
<span class='old'>
</a><a name="0913a27" id="0913a27">丘尼是。二兒者今難陀阿難是。時善行者。</a><a name="0913a28" id="0913a28">我身是。時惡行者今提婆達多是。五百賈人</span><a name="0913b01" id="0913b01">者今五百比丘是。昔以惡教破此諸人。今</a><a name="0913b02" id="0913b02">亦復以惡教破之。爾時優波離。即從坐起</a><a name="0913b03" id="0913b03">偏露右肩右膝著地合掌白佛言。云何破</a><a name="0913b04" id="0913b04">僧。齊幾人名為破僧誰破和合僧。佛言</a><a name="0913b05" id="0913b05">優波離。有二事破僧妄語。相似語。以此二</a><a name="0913b06" id="0913b06">事故破僧。優波離復有二事破僧。作羯磨。</a><a name="0913b07" id="0913b07">取舍羅。優波離。一比丘不能破僧。雖求方</a><a name="0913b08" id="0913b08">便亦不能破僧。亦非比丘尼非式叉摩那</a><a name="0913b09" id="0913b09">沙彌沙彌尼破僧。雖求方便破僧亦不能</a><a name="0913b10" id="0913b10">破僧。優波離此眾一比丘彼眾一比丘彼行</a><a name="0913b11" id="0913b11">破僧舍羅作羯磨。如是不能破僧。但令僧</a><a name="0913b12" id="0913b12">塵垢。二人三人亦如是。優波離。若此眾四人</a><a name="0913b13" id="0913b13">若過。彼眾四人若過行破僧舍羅作羯磨。</a><a name="0913b14" id="0913b14">優波離。齊是名為破僧。是為破和合僧。優</a><a name="0913b15" id="0913b15">波離復問。破和合僧為得何等。佛言。破和</a><a name="0913b16" id="0913b16">合僧者。泥犁中受罪一劫不療。僧破已能</a><a name="0913b17" id="0913b17">和合者得何等。佛言。得梵天福一劫受</a><a name="0913b18" id="0913b18">樂。而說偈言</a><a name="0913b19" id="0913b19"><p class='lg'>　　眾僧和合樂　　　和合不諍競</a><br><a name="0913b20" id="0913b20">　　和合則有法　　　常得勤修道</a><br><a name="0913b21" id="0913b21">　　能和合眾僧　　　一劫受天樂　</p></a><a name="0913b22" id="0913b22"><p>優波離復問。一切破僧者。皆墮地獄一劫受</a><a name="0913b23" id="0913b23">苦不。佛語優波離。一切破僧人。不必盡墮</a><a name="0913b24" id="0913b24">地獄受苦一劫。優波離。若比丘非法言法。</a><a name="0913b25" id="0913b25">堅持此法。破和合僧。彼自知非法想破。便</a><a name="0913b26" id="0913b26">作非法想說如是言。此是法此是毘尼是</a><a name="0913b27" id="0913b27">佛所教。異見畏忍行破僧舍羅。優波離如</a><a name="0913b28" id="0913b28">此破僧者。一劫泥犁中受苦不療。若比丘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220913a.htm'><img src='up.gif' border=0></a>
<a href='T220913c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>