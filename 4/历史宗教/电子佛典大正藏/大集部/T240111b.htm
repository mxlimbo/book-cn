<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0111b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷3)</font> <font face='Arial'>T24, p0111b</h2></font><hr>
<span class='old'>
</a><a name="0111a28" id="0111a28">路極是善哉。重更思之。將非二人私試自力。</a><a name="0111a29" id="0111a29">我亦試之。爾時菩薩。執其象鼻遙擲城外。七</span><a name="0111b01" id="0111b01">里墮地其地便陷。時人號為陷象之地。信心</a><a name="0111b02" id="0111b02">長者婆羅門。便於此處起大窣睹波。時諸苾</a><a name="0111b03" id="0111b03">芻悉來頂禮。便說漏曰</a><a name="0111b04" id="0111b04"><p class='lg'>　　天授搏殺大象王　　　難陀拽於三七步</a><br><a name="0111b05" id="0111b05">　　菩薩擲出城塹外　　　如在虛空[<a href='javascript:showpic("images/067078.gif")'>打-丁+勉</a>]瓦石　</p></a><a name="0111b06" id="0111b06"><p>爾時釋迦童子遞相謂曰。我等出外。作輪刀</a><a name="0111b07" id="0111b07">斷樹之樂。作此語已。即出就於林中。菩薩聞</a><a name="0111b08" id="0111b08">諸童子往林遊戲。即領五百童子前後圍遶。</a><a name="0111b09" id="0111b09">至彼林中。諸釋童子競擲輪刀樹皆摧倒。爾</a><a name="0111b10" id="0111b10">時菩薩亦擲輪刀樹林。悉斷而無倒者。以刀</a><a name="0111b11" id="0111b11">刃平故。時諸童子見樹不倒。共相謂曰。我聞</a><a name="0111b12" id="0111b12">菩薩威猛自在。於諸五技無不達者。云何輪</a><a name="0111b13" id="0111b13">刀斷樹。一不能倒。斫樹小術尚猶如此。豈</a><a name="0111b14" id="0111b14">況餘技</a><a name="0111b15" id="0111b15"><p>爾時天神。見諸童子生此謗議。欲解眾疑即</a><a name="0111b16" id="0111b16">放猛風吹。諸林樹轟然悉倒。諸釋童子。見斯</a><a name="0111b17" id="0111b17">事已皆大驚愕。方伏其妙。時諸童子。復與菩</a><a name="0111b18" id="0111b18">薩鬥諸弓射。以七重鐵多羅樹并七鐵鼓。其</a><a name="0111b19" id="0111b19">間各安鐵豬。而為射垛。諸童子射不過一多</a><a name="0111b20" id="0111b20">羅樹。天授童子射過一多羅樹一鼓一豬。其</a><a name="0111b21" id="0111b21">箭便住。難陀童子射過二多羅樹二鼓二豬。</a><a name="0111b22" id="0111b22">其箭便住。菩薩爾時放其一箭。其箭直穿七</a><a name="0111b23" id="0111b23">樹七鼓七豬。并過地輪復入水際。爾時龍王</a><a name="0111b24" id="0111b24">即拔其箭。其箭之穴水便湧出。清香輕美。人</a><a name="0111b25" id="0111b25">所飲者皆稱希有。時有信心婆羅門居士等。</a><a name="0111b26" id="0111b26">於其水傍造塔供養。菩薩爾時作此戲已。遂</a><a name="0111b27" id="0111b27">乘車馬與諸童子卻還城內。其城門傍有諸</a><a name="0111b28" id="0111b28">相者。遙見菩薩威光殊特。競相謂曰。今此太</a><a name="0111b29" id="0111b29">子。若卻後十二年中不出家者。必當登彼轉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240111a.htm'><img src='up.gif' border=0></a>
<a href='T240111c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>