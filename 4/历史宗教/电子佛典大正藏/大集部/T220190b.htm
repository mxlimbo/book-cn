<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0190b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷29)</font> 第五分之八比丘尼法 <font face='Arial'>T22, p0190b</h2></font><hr>
<span class='old'>
</a><a name="0190a28" id="0190a28">有諸比丘尼躂腳戲。多人譏呵。佛言。不應爾。</a><a name="0190a29" id="0190a29">犯者突吉羅。懸繩自掛戲亦如是。有諸比丘</span><a name="0190b01" id="0190b01">尼住處失火。佛言。應打揵搥若唱令集皆共</a><a name="0190b02" id="0190b02">救火土坋水澆以水漬衣撲滅。時有眾多居</a><a name="0190b03" id="0190b03">士請比丘尼僧食。諸比丘尼晨朝著衣持缽</a><a name="0190b04" id="0190b04">到請家方相問。大小日時遂過。居士譏呵。</a><a name="0190b05" id="0190b05">此諸比丘尼正似婆羅門女。相問知經多少</a><a name="0190b06" id="0190b06">多者為大。我今設供日時已過。當如之何。以</a><a name="0190b07" id="0190b07">是白佛。佛言。若大眾會時聽上座八人相</a><a name="0190b08" id="0190b08">問大小以次坐。餘人得座便坐</a><a name="0190b09" id="0190b09"><p class='juan'>
五分律卷第二十九</p>
</a><a name="0190b10" id="0190b10"></a><a name="0190b11" id="0190b11"></a><a name="0190b12" id="0190b12"><p class='juan'>
五分律卷第三十(彌沙塞)</p>
</a><a name="0190b13" id="0190b13"></a><a name="0190b14" id="0190b14"><p><span class='byline'>　　　　宋罽賓三藏佛陀什</a><a name="0190b15" id="0190b15">共竺道生等譯</span><br></a><a name="0190b16" id="0190b16"><p><b>　　<A NAME="n77"></A>第五分之九五百集法</b></a><a name="0190b17" id="0190b17"><p>爾時世尊泥洹未久。大迦葉在毘舍離獼猴</a><a name="0190b18" id="0190b18">水邊重閣講堂。與大比丘僧五百人俱。皆是</a><a name="0190b19" id="0190b19">阿羅漢唯除阿難。告諸比丘。昔吾從波旬國</a><a name="0190b20" id="0190b20">向拘夷城。二國中間聞佛世尊已般泥洹。我</a><a name="0190b21" id="0190b21">時中心迷亂不能自攝。諸聚落比丘比丘尼</a><a name="0190b22" id="0190b22">優婆塞優婆夷或躄或踊宛轉于地。莫不哀</a><a name="0190b23" id="0190b23">號嘆速嘆疾世間空虛世間眼滅。時跋難陀</a><a name="0190b24" id="0190b24">先遊於彼。止眾人言。彼長老常言。應行是</a><a name="0190b25" id="0190b25">不應行是。應學是不應學是。我等於今始脫</a><a name="0190b26" id="0190b26">此苦。任意所為無復拘礙。何為相與而共</a><a name="0190b27" id="0190b27">啼哭。吾聞其語倍復憂毒。佛雖泥洹比尼現</a><a name="0190b28" id="0190b28">在。應同勗勉共結集之。勿令跋難陀等別立</a><a name="0190b29" id="0190b29">眷屬以破正法。諸比丘咸以為善。白迦葉言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220190a.htm'><img src='up.gif' border=0></a>
<a href='T220190c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>