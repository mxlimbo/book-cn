<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0621a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷8)</font> 三十捨墮法之一 <font face='Arial'>T22, p0621a</h2></font><hr>
<span class='old'>
</a><a name="0620c28" id="0620c28">共出家共貿易衣不得還悔。諸比丘聞。其中</a><a name="0620c29" id="0620c29">有少欲知足行頭陀樂學戒知慚愧者。</span><a name="0621a01" id="0621a01">嫌責跋難陀。云何以生薑易食食。復與外</a><a name="0621a02" id="0621a02">道貿易衣而不聽悔。諸比丘往至世尊所。</a><a name="0621a03" id="0621a03">頭面禮足在一面坐。以此因緣具白世尊。</a><a name="0621a04" id="0621a04">世尊爾時以此因緣集諸比丘。呵責跋難</a><a name="0621a05" id="0621a05">陀言。汝所為非。非威儀非沙門法非淨</a><a name="0621a06" id="0621a06">行非隨順行。所不應為。云何生薑易食</a><a name="0621a07" id="0621a07">食。與外道貿易衣而不聽悔。世尊以無</a><a name="0621a08" id="0621a08">數方便呵責已。告諸比丘。自今已去聽五</a><a name="0621a09" id="0621a09">眾出家人共貿易。應自審定。不應共相高</a><a name="0621a10" id="0621a10">下如市道法。不得與餘人貿易。應令淨</a><a name="0621a11" id="0621a11">人貿易。若悔聽還。自今已去與比丘結戒。</a><a name="0621a12" id="0621a12">集十句義乃至正法久住。欲說戒者當如</a><a name="0621a13" id="0621a13">是說。若比丘種種販賣尼薩耆波逸提。比丘</a><a name="0621a14" id="0621a14">義如上。種種販賣者以時易時。以時易非</a><a name="0621a15" id="0621a15">時。以時易七日。以時易盡形壽。以時易</a><a name="0621a16" id="0621a16">波利迦羅以非時易非時。以非時易七</a><a name="0621a17" id="0621a17">日。以非時易盡形壽。以非時易波利迦羅</a><a name="0621a18" id="0621a18">衣。以非時易時。以七日易七日以七</a><a name="0621a19" id="0621a19">日易時。乃至非時亦如是。以盡形壽易</a><a name="0621a20" id="0621a20">盡形壽乃至易七日亦如是。以波利迦羅</a><a name="0621a21" id="0621a21">易波利迦羅。乃至盡形壽亦如是。賣者價直</a><a name="0621a22" id="0621a22">一錢數數上下。增賣者。價直一錢言直三錢。</a><a name="0621a23" id="0621a23">重增賣者。價直一錢言直五錢。買亦如是。</a><a name="0621a24" id="0621a24">若比丘種種販賣得者尼薩耆波逸提。不得</a><a name="0621a25" id="0621a25">者突吉羅。此尼薩耆當捨與僧。若眾多人</a><a name="0621a26" id="0621a26">若一人。不得別眾捨。若捨不成捨突吉</a><a name="0621a27" id="0621a27">羅。捨時應往僧中偏露右肩脫革屣向</a><a name="0621a28" id="0621a28">上座禮右膝著地合掌作如是白。大德僧</a><a name="0621a29" id="0621a29">聽。我某甲比丘。種種販賣得財物犯捨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220620c.htm'><img src='up.gif' border=0></a>
<a href='T220621b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>