<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0820b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷35)</font> 九十波逸底迦法 過三缽受食學處第三十三 <font face='Arial'>T23, p0820b</h2></font><hr>
<span class='old'>
</a><a name="0820a28" id="0820a28">不肯來。知友曰。某家有女。眇其右目。何不見</a><a name="0820a29" id="0820a29">求。答曰。彼亦不與。知友曰。試往求之。或容</span><a name="0820b01" id="0820b01">相許。是時長者便詣彼家。至已問家長曰。比</a><a name="0820b02" id="0820b02">得安不。彼問。何意得來。答曰。欲求娶仁女。</a><a name="0820b03" id="0820b03">問曰。何女。答曰。眇右目者。父曰。隨意為婚。</a><a name="0820b04" id="0820b04">問曰。欲取何日。父曰。某日吉辰。可得成禮。既</a><a name="0820b05" id="0820b05">見許已歡喜而去。還至家中待其吉日。時彼</a><a name="0820b06" id="0820b06">知友既勸喻已作如是念。我令知友覓眇目女</a><a name="0820b07" id="0820b07">共為婚媾。是所不應。彼有惡相勿令至舍妨</a><a name="0820b08" id="0820b08">我知識。時彼知友作是念已。詣長者所問曰。</a><a name="0820b09" id="0820b09">得眇目女不。答言。求得。是時知友說伽他曰</a><a name="0820b10" id="0820b10"><p class='lg'>　　波羅舍條將淨齒　　　若人頭向西出眠</a><br><a name="0820b11" id="0820b11">　　眇右目女娶為妻　　　此亦能虧天帝釋</a><br><a name="0820b12" id="0820b12">　　兩惡相逢必有損　　　譬如刀石共相投</a><br><a name="0820b13" id="0820b13">　　夫婦皆是妨害人　　　若娶定當遭死事　</p></a><a name="0820b14" id="0820b14"><p>說是語已報長者曰。女眇右目是妨不疑。仁</a><a name="0820b15" id="0820b15">若娶者恐遭夭喪。宜可棄之。我有一妹。比</a><a name="0820b16" id="0820b16">者孀居。若相應者共為偶匹。長者曰。已有言</a><a name="0820b17" id="0820b17">交不可即棄。宜設方便勿失彼情。知識曰善。</a><a name="0820b18" id="0820b18">時眇目父母。欲至吉辰即為營辦種種會設。</a><a name="0820b19" id="0820b19">六眾苾芻共彼長者先是相識。六眾便於小</a><a name="0820b20" id="0820b20">食時著衣持缽入城乞食。至長者家見其營</a><a name="0820b21" id="0820b21">造奇妙餅食。難陀問曰。姊妹作何節會。其母</a><a name="0820b22" id="0820b22">報曰。聖者。仁外甥女欲娉他宗。將至吉辰為</a><a name="0820b23" id="0820b23">斯營辦。難陀答曰。姊妹。我於今日得嘗少</a><a name="0820b24" id="0820b24">多不。母曰。聖者。此是仁物。豈待他授。難陀</a><a name="0820b25" id="0820b25">報曰。餘時惠施自是常途。今日珍羞且與多</a><a name="0820b26" id="0820b26">少。時彼婦女稟性寬恕。遂將餅食盡授六人。</a><a name="0820b27" id="0820b27">既受得已即為咒願。無病長壽。從舍而出。時</a><a name="0820b28" id="0820b28">彼長者來見餅無。問言。何故。婦曰。有福田</a><a name="0820b29" id="0820b29">來。我皆持施。仁今可往報彼夫家。更待他辰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230820a.htm'><img src='up.gif' border=0></a>
<a href='T230820c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>