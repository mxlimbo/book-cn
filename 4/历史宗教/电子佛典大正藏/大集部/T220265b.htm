<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0265b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷5)</font> 明僧殘戒之一 <font face='Arial'>T22, p0265b</h2></font><hr>
<span class='old'>
</a><br><a name="0265a28" id="0265a28">　　爾時彼仙人　　　為說往昔事</a><br><a name="0265a29" id="0265a29">　　鱉汝宿命時　　　曾號字迦葉</span><br><a name="0265b01" id="0265b01">　　獼猴過去世　　　號字憍陳如</a><br><a name="0265b02" id="0265b02">　　汝作婬欲行　　　今可斷因緣</a><br><a name="0265b03" id="0265b03">　　迦葉放憍陳　　　令還山林去　</p></a><a name="0265b04" id="0265b04"><p>佛告諸比丘。爾時仙人豈異人乎。即我身是。</a><a name="0265b05" id="0265b05">鱉者婆羅門是。是時獼猴者優陀夷是本</a><a name="0265b06" id="0265b06">為獸時蒙我得脫。今復蒙我重得解脫。諸比</a><a name="0265b07" id="0265b07">丘白佛言。世尊。云何是優陀夷。於支梨沙</a><a name="0265b08" id="0265b08">彌尼如女乃起欲想。佛告諸比丘。不但今日</a><a name="0265b09" id="0265b09">是優陀夷。於支梨如女而起欲想。過去世</a><a name="0265b10" id="0265b10">時已曾於是女起婬欲想。諸比丘白佛言。世</a><a name="0265b11" id="0265b11">尊。已曾爾耶。佛言如是。過去世時有婆羅</a><a name="0265b12" id="0265b12">門。姓嵩渠氏。田作生活。索得一婦。端正姝好</a><a name="0265b13" id="0265b13">共相娛樂。便生一女亦復端正。為作名字。以</a><a name="0265b14" id="0265b14">嵩渠姓故。字為嵩渠。至年長大。諸種種姓</a><a name="0265b15" id="0265b15">婆羅門遣信來索。時女問母。此何客來。答言</a><a name="0265b16" id="0265b16">索汝。其女白母。我不欲嫁樂修梵行。母言不</a><a name="0265b17" id="0265b17">爾。男女之法要有嫁娶。女復白言。若父母見</a><a name="0265b18" id="0265b18">愛念者願莫嫁我。時父母愛女故。不能苦</a><a name="0265b19" id="0265b19">違。答言任意。時鄰里知識皆悉知之。云何</a><a name="0265b20" id="0265b20">是女端正姝好。而能守志樂修梵行。皆愛念</a><a name="0265b21" id="0265b21">之。時婆羅門入田耕作。婦常送食。遇於一</a><a name="0265b22" id="0265b22">時其婦有事。遣女嵩渠送食與父。時婆羅門</a><a name="0265b23" id="0265b23">不正思惟便生欲想。憶念婦至當共行欲。見</a><a name="0265b24" id="0265b24">持食來。便捨犁往迎。欲心迷醉不能自覺。不</a><a name="0265b25" id="0265b25">應觸處父輒觸之。時女嵩渠便涕泣而住。時</a><a name="0265b26" id="0265b26">婆羅門即便念言。此女嵩渠常不樂欲。眾人</a><a name="0265b27" id="0265b27">所歎。今我觸之而不大喚。似有欲意即說</a><a name="0265b28" id="0265b28">偈言</a><a name="0265b29" id="0265b29"><p class='lg'>　　今我觸汝身　　　低頭長歎息<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220265a.htm'><img src='up.gif' border=0></a>
<a href='T220265c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>