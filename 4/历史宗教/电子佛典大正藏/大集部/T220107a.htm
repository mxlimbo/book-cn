<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0107a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0107a</h2></font><hr>
<span class='old'>
</a><a name="0106c28" id="0106c28">脫此龍身。佛言。當來過百千億萬歲。有彌勒</a><a name="0106c29" id="0106c29">佛出現於世。汝於爾時得脫龍身。出家受戒</span><a name="0107a01" id="0107a01">廣修梵行得盡苦源。佛便為龍受三自歸為</a><a name="0107a02" id="0107a02">優婆塞。復為八萬四千人。說種種妙法示教</a><a name="0107a03" id="0107a03">利喜。所謂施論乃至出要為樂。皆歡喜已。更</a><a name="0107a04" id="0107a04">為說諸佛常所說法苦集盡道。八萬四千人即</a><a name="0107a05" id="0107a05">於坐上遠塵離垢得法眼淨。見法得果。見法</a><a name="0107a06" id="0107a06">得果已。受三自歸次受五戒。於是龍王語摩</a><a name="0107a07" id="0107a07">納言。汝今何為須此龍女。龍女多恚。或以毒</a><a name="0107a08" id="0107a08">火共相傷害。隨汝所須金銀寶物盡當相與。</a><a name="0107a09" id="0107a09">答言。止止龍王。我不須龍女亦不須金銀。我</a><a name="0107a10" id="0107a10">聞佛最後說偈。得離欲界欲故。佛說法已語</a><a name="0107a11" id="0107a11">龍王言。汝可還歸所住。龍王受教頂禮而退。</a><a name="0107a12" id="0107a12">龍王去後。摩納前禮佛足白佛言。世尊。願與</a><a name="0107a13" id="0107a13">我出家受具足戒。佛言。善來比丘。乃至缽盂</a><a name="0107a14" id="0107a14">在手。亦如上說。出家未久。懃行不懈。得阿羅</a><a name="0107a15" id="0107a15">漢。爾時世間有六十二阿羅漢。於是世尊從</a><a name="0107a16" id="0107a16">鹿苑漸漸遊行到娑羅林在樹下坐。去林不</a><a name="0107a17" id="0107a17">遠有一園觀。時有同友三十人。各將其婦於</a><a name="0107a18" id="0107a18">中遊戲。一人無婦。雇一婬女假好衣服共遊</a><a name="0107a19" id="0107a19">此園。方欲極情肆樂。而彼婬女著其好衣忽</a><a name="0107a20" id="0107a20">然叛去。相助追覓至娑羅林。遙見世尊姿容</a><a name="0107a21" id="0107a21">挺特猶若金山。見已生希有心。皆到佛所頂</a><a name="0107a22" id="0107a22">禮佛足卻坐一面。問佛言。大沙門見有一女</a><a name="0107a23" id="0107a23">人來不。佛言。寧欲自求為欲求他。答言。我寧</a><a name="0107a24" id="0107a24">自求不求婦女。佛言。且坐為汝說法。皆受教</a><a name="0107a25" id="0107a25">更禮而坐。佛為說種種妙法示教利喜。乃至</a><a name="0107a26" id="0107a26">苦集盡道。三十人皆遠塵離垢得法眼淨。見</a><a name="0107a27" id="0107a27">法得果。見法得果已。白佛言。願與我出家</a><a name="0107a28" id="0107a28">受具足戒。佛言。善來比丘。乃至得阿羅漢亦</a><a name="0107a29" id="0107a29">如上說。爾時世間有九十二阿羅漢。時復有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220106c.htm'><img src='up.gif' border=0></a>
<a href='T220107b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>