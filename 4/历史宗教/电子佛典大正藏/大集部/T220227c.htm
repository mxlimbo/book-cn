<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0227c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0227c</h2></font><hr>
<span class='old'>
</a><a name="0227b28" id="0227b28">者。爾時尊者舍利弗。白佛言。唯願世尊。廣說</a><a name="0227b29" id="0227b29">九部經。善為聲聞制戒。立說波羅提木叉法。</span><a name="0227c01" id="0227c01">令教法久住。為諸天世人開甘露門。爾時佛</a><a name="0227c02" id="0227c02">告舍利弗。如來不以無過患因緣而為弟子</a><a name="0227c03" id="0227c03">制戒立說波羅提木叉法。舍利弗。譬如轉輪</a><a name="0227c04" id="0227c04">聖王不以無過而為婆羅門居士而制刑罰。</a><a name="0227c05" id="0227c05">如是舍利弗。如來亦復如是。不以無過患因</a><a name="0227c06" id="0227c06">緣而為弟子制戒立說波羅提木叉法。然舍</a><a name="0227c07" id="0227c07">利弗。當來有正信善男子。於佛法中信家非</a><a name="0227c08" id="0227c08">家捨家出家。或有心亂顛倒起於淨想。三毒</a><a name="0227c09" id="0227c09">熾盛而犯諸罪。舍利弗。是時如來當為弟子</a><a name="0227c10" id="0227c10">制戒立說波羅提木叉法。止舍利弗。如來自</a><a name="0227c11" id="0227c11">當知時。舍利弗言。唯然世尊。如來自當知時</a><a name="0227c12" id="0227c12"><p class='lg'>　　是時舍利弗　　　偏袒而合掌</a><br><a name="0227c13" id="0227c13">　　隨順轉法輪　　　請求最勝說</a><br><a name="0227c14" id="0227c14">　　勸請於世尊　　　今正是其時</a><br><a name="0227c15" id="0227c15">　　願為弟子眾　　　廣制戒律儀</a><br><a name="0227c16" id="0227c16">　　能令佛正法　　　長夜得久住</a><br><a name="0227c17" id="0227c17">　　顯示甘露門　　　開化天人眾</a><br><a name="0227c18" id="0227c18">　　彼住最後身　　　作此勸請已</a><br><a name="0227c19" id="0227c19">　　爾時最勝告　　　尊者舍利弗</a><br><a name="0227c20" id="0227c20">　　弟子未有罪　　　眾僧悉清淨</a><br><a name="0227c21" id="0227c21">　　諸佛未曾有　　　無過而制戒</a><br><a name="0227c22" id="0227c22">　　譬如世界主　　　王領其國土</a><br><a name="0227c23" id="0227c23">　　無有無過人　　　而加其刑罰</a><br><a name="0227c24" id="0227c24">　　彼喻此亦然　　　世尊天人師</a><br><a name="0227c25" id="0227c25">　　未有無過患　　　而制弟子戒</a><br><a name="0227c26" id="0227c26">　　過患既已起　　　時有犯惡者</a><br><a name="0227c27" id="0227c27">　　是時天人師　　　為眾制律儀</a><br><a name="0227c28" id="0227c28">　　過去未來世　　　佛眼靡不見</a><br><a name="0227c29" id="0227c29">　　隨其事輕重　　　隨其輕重制<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220227b.htm'><img src='up.gif' border=0></a>
<a href='T220228a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>