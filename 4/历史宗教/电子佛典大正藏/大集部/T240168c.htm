<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0168c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷13)</font> <font face='Arial'>T24, p0168c</h2></font><hr>
<span class='old'>
</a><a name="0168b28" id="0168b28">地手捫日月。提婆達多得神通已。作如是念。</a><a name="0168b29" id="0168b29">我得如是神通。作諸變相神通亦得。詣贍部</span><a name="0168c01" id="0168c01">林中取香美果。滿缽充足供養四眾。自亦飽</a><a name="0168c02" id="0168c02">足廣說如前。乃至三十三天取天廚食。亦供</a><a name="0168c03" id="0168c03">養四眾自亦充足。復更思念。此摩揭陀國中</a><a name="0168c04" id="0168c04">誰人最勝。我當歸伏。因彼人故。令一切人皆</a><a name="0168c05" id="0168c05">恭敬我。復更思念。此國太子阿闍世。父王亡</a><a name="0168c06" id="0168c06">後太子為王。我應降伏。我若降得阿闍世太</a><a name="0168c07" id="0168c07">子。令一切人皆恭敬我。作此念已。往詣阿闍</a><a name="0168c08" id="0168c08">世所。即現神相化為白象。即入大門從小門</a><a name="0168c09" id="0168c09">出。或入小門從大門出已。自現其身更入大</a><a name="0168c10" id="0168c10">門。變為駿馬從小門出已。自現其身欲入小</a><a name="0168c11" id="0168c11">門。即為牛王從大門出已。即真身現如法。持</a><a name="0168c12" id="0168c12">缽詣阿闍世所。即變其身猶如小兒。身衣金</a><a name="0168c13" id="0168c13">瓔坐太子膝上。乍起乍坐流轉徘徊。太子知</a><a name="0168c14" id="0168c14">是提婆達多神通之相。或抃或抱或拍或嗚。</a><a name="0168c15" id="0168c15">便唾口中。提婆達多。以供養利益貪心故。即</a><a name="0168c16" id="0168c16">咽其唾。時阿闍世起顛倒心。作如是念。此提</a><a name="0168c17" id="0168c17">婆達多勝佛神通。時提婆達多自現真身。是</a><a name="0168c18" id="0168c18">時太子。心生恭敬便即頂禮。及諸供養將五</a><a name="0168c19" id="0168c19">百寶車送。提婆達多出。時阿闍世還至本處。</a><a name="0168c20" id="0168c20">每日兩迴參提婆達多。及承事供養。時太子</a><a name="0168c21" id="0168c21">遣立五百大鐺作諸飲食。送至提婆達多以</a><a name="0168c22" id="0168c22">為供養。時提婆達多收取自食。及五百苾芻</a><a name="0168c23" id="0168c23">圍遶共食。時苾芻於王舍城晨朝乞食。聞如</a><a name="0168c24" id="0168c24">是語。此提婆達多。得太子種種利供養。日日</a><a name="0168c25" id="0168c25">二時琱擗ㄤ插C及五百車輅寶車承事供養。</a><a name="0168c26" id="0168c26">及五百鐺作諸飲食而為供養。及將自食五</a><a name="0168c27" id="0168c27">百苾芻圍遶而食。諸苾芻聞此事已。次第乞</a><a name="0168c28" id="0168c28">食還至本處。依法食訖。收衣缽洗足已。往佛</a><a name="0168c29" id="0168c29">所頂禮佛足次第而坐。而白佛言。大德。我等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240168b.htm'><img src='up.gif' border=0></a>
<a href='T240169a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>