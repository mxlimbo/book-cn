<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0754a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷23)</font> 三十泥薩祇波逸底迦法 急難施衣學處第二十六 <font face='Arial'>T23, p0754a</h2></font><hr>
<span class='old'>
</a><a name="0753c28" id="0753c28">設祭食供養天神。當爾之時北方多聞天王。</a><a name="0753c29" id="0753c29">須往眾多藥叉集處。聞諸軍眾說咒願聲。便</span><a name="0754a01" id="0754a01">生是念。誰稱我名而為咒願。遂俯觀察見諸</a><a name="0754a02" id="0754a02">軍眾。復作是念。我此法弟非處驅馳。即告般</a><a name="0754a03" id="0754a03">支迦藥叉將軍曰。此之軍兵是我法弟非處</a><a name="0754a04" id="0754a04">驅役。汝等宜應降伏此城付彼軍眾。藥叉敬</a><a name="0754a05" id="0754a05">諾。即便去斯不遠化作軍眾。象如大山馬形</a><a name="0754a06" id="0754a06">如象。車如樓閣人等藥叉。時城內人遙見軍</a><a name="0754a07" id="0754a07">來生大恐怖。共相告曰。國之與命何者為先。</a><a name="0754a08" id="0754a08">國破更求命斷難續。宜當保命豈顧城耶。</a><a name="0754a09" id="0754a09">遂即各捨兵器開大城門。自繫其頸求哀乞</a><a name="0754a10" id="0754a10">命。時善劍軍見斯事已。各起悲憐不加殺害。</a><a name="0754a11" id="0754a11">取其將帥并諸封直。皆大歡喜返旆而歸到</a><a name="0754a12" id="0754a12">其王所。白言大王。此是兵眾及封直之物。王</a><a name="0754a13" id="0754a13">極欣慶告軍人曰。所將封直用賞勞勤。俘虜</a><a name="0754a14" id="0754a14">諸人設盟還放。時善劍軍人便作是念。我等</a><a name="0754a15" id="0754a15">出師安隱歸故。斯等皆是聖者法與威神之</a><a name="0754a16" id="0754a16">力。遂相謂曰。由聖者力使我得勝。今持此封</a><a name="0754a17" id="0754a17">直供養聖者。即便持物往至其所。報言聖者。</a><a name="0754a18" id="0754a18">我等保命戰勝。言歸國王歡喜賞賜豐贍。今</a><a name="0754a19" id="0754a19">持至此略表丹心。唯願慈悲為受斯物。法與</a><a name="0754a20" id="0754a20">報曰。賢首。若於三寶不興供養。雖生天上</a><a name="0754a21" id="0754a21">而受貧苦。汝等宜應於佛法僧而興供養。當</a><a name="0754a22" id="0754a22">令汝等於長夜中常受安樂。時彼諸人蒙斯教</a><a name="0754a23" id="0754a23">已。皆往逝多林請佛及僧。於三月夏安居內。</a><a name="0754a24" id="0754a24">有所須者悉皆供給。於日日中每於食前供</a><a name="0754a25" id="0754a25">養三寶。於食後時聽聞妙法。初夜後夜繫</a><a name="0754a26" id="0754a26">念思惟。後於異時復有邊隅不臣王命。時王</a><a name="0754a27" id="0754a27">遂敕善弓軍曰。汝等可去伐邊隅。時善弓</a><a name="0754a28" id="0754a28">軍白大王曰。我兵羸弱彼軍強盛。可令彼去</a><a name="0754a29" id="0754a29">我更後番。王命善劍軍曰。汝等可去伐彼邊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230753c.htm'><img src='up.gif' border=0></a>
<a href='T230754b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>