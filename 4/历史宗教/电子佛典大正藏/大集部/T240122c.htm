<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0122c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷5)</font> <font face='Arial'>T24, p0122c</h2></font><hr>
<span class='old'>
</a><a name="0122b28" id="0122b28">來遶菩薩。主風之神。調其清涼吹去塵穢。</a><a name="0122b29" id="0122b29">主雨之神。微洒甘澤令囂埃不飛。菩薩既見</span><a name="0122c01" id="0122c01">此相。作是念云。今見此相。我於今日必成正</a><a name="0122c02" id="0122c02">覺。尼連禪河龍。名伽陵伽。以先業緣住此</a><a name="0122c03" id="0122c03">河中。兩目皆盲。若佛出世眼即得明。若佛滅</a><a name="0122c04" id="0122c04">後其眼還盲。聞地震聲疑佛出世。從宮出看。</a><a name="0122c05" id="0122c05">忽見菩薩具三十二相八十種好圓光一尋。</a><a name="0122c06" id="0122c06">如千日輝。如大寶山周遍嚴飾。龍王見已說</a><a name="0122c07" id="0122c07">頌讚曰</a><a name="0122c08" id="0122c08"><p class='lg'>　　曾見諸菩薩　　　成佛具威德</a><br><a name="0122c09" id="0122c09">　　昔見與今見　　　二見無差別</a><br><a name="0122c10" id="0122c10">　　我觀初行步　　　復睹左右相</a><br><a name="0122c11" id="0122c11">　　能受世間供　　　今成佛無疑</a><br><a name="0122c12" id="0122c12">　　又瞻被衣服　　　入於尼連河</a><br><a name="0122c13" id="0122c13">　　河水變清淨　　　今成佛無疑</a><br><a name="0122c14" id="0122c14">　　大堅固勇猛　　　行步如牛王</a><br><a name="0122c15" id="0122c15">　　亦如人中王　　　今成佛無疑</a><br><a name="0122c16" id="0122c16">　　上飛遮沙鳥　　　下有祥瑞鹿</a><br><a name="0122c17" id="0122c17">　　身相甚端正　　　今成佛無疑</a><br><a name="0122c18" id="0122c18">　　和風甚調暢　　　微雨從空下</a><br><a name="0122c19" id="0122c19">　　鳥讚樹低枝　　　今成佛無疑</a><br><a name="0122c20" id="0122c20">　　清淨光嚴相　　　猶如閻浮金</a><br><a name="0122c21" id="0122c21">　　面端如滿月　　　今成佛無疑　</p></a><a name="0122c22" id="0122c22"><p>龍王爾時。讚菩薩已便入龍宮</a><a name="0122c23" id="0122c23"><p>爾時菩薩聞伽陵伽龍王讚已。詣金剛地作</a><a name="0122c24" id="0122c24">是念云。我應須草。于時帝釋知菩薩心。即往</a><a name="0122c25" id="0122c25">香山。取彼柔軟吉祥妙草。即自變身作傭力</a><a name="0122c26" id="0122c26">者。持吉祥草至菩薩前。菩薩見已即從乞之。</a><a name="0122c27" id="0122c27">帝釋前跪奉施菩薩。既得草已。即詣菩提樹</a><a name="0122c28" id="0122c28">下欲敷草坐。草自右旋。菩薩見此相已。復自</a><a name="0122c29" id="0122c29">念云。我於今日證覺無疑。即昇金剛座結跏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240122b.htm'><img src='up.gif' border=0></a>
<a href='T240123a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>