<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0349c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷29)</font> 第六門第四子攝之餘明佛從天下等事 <font face='Arial'>T24, p0349c</h2></font><hr>
<span class='old'>
</a><a name="0349b28" id="0349b28">河邊無有船筏不能得渡。賊報婦曰。賢首。河</a><a name="0349b29" id="0349b29">既汎漲無由共過。汝且住此洗浴身體。所有</span><a name="0349c01" id="0349c01">瓔珞我先將過。安彼岸已還來相取。婦言。隨</a><a name="0349c02" id="0349c02">意便脫衣裳及諸瓔珞。與其賊帥入水而坐。</a><a name="0349c03" id="0349c03">即作是念豈不此人將我物走。遙告彼曰</a><a name="0349c04" id="0349c04"><p class='lg'>　　大河今汎漲　　　瓔珞汝持將</a><br><a name="0349c05" id="0349c05">　　我生如是心　　　恐汝今偷去　</p></a><a name="0349c06" id="0349c06"><p>賊帥聞已以頌遙報</a><a name="0349c07" id="0349c07"><p class='lg'>　　汝夫無過令他殺　　　誰信於我有親心</a><br><a name="0349c08" id="0349c08">　　所有瓔珞我持行　　　恐汝得便還傷我　</p></a><a name="0349c09" id="0349c09"><p>是時賊帥即便將物棄婦而行。其女遂即露</a><a name="0349c10" id="0349c10">體出河入草而住。去此不遠有老野干。口銜</a><a name="0349c11" id="0349c11">肉臠循河而去。時有一魚從水踊出擲身岸</a><a name="0349c12" id="0349c12">上。野干見已棄所銜肉欲取其魚。魚入水中</a><a name="0349c13" id="0349c13">肉被鴟撥。兩事俱失垂耳而愁。于時妙容於</a><a name="0349c14" id="0349c14">草叢內。遙見野干即說漏曰</a><a name="0349c15" id="0349c15"><p class='lg'>　　肉被鴟將去　　　魚復入河中</a><br><a name="0349c16" id="0349c16">　　兩事並皆亡　　　愁苦知何益　</p></a><a name="0349c17" id="0349c17"><p>是時野干聞頌聲已。四顧而望不見一人。乃</a><a name="0349c18" id="0349c18">為頌曰</a><a name="0349c19" id="0349c19"><p class='lg'>　　我不為歡笑　　　亦不作歌舞</a><br><a name="0349c20" id="0349c20">　　誰在草叢中　　　以言相調戲　</p></a><a name="0349c21" id="0349c21"><p>妙容聞已在草叢中。報野干曰。我是妙容。野</a><a name="0349c22" id="0349c22">干聞聲即瞋罵曰。汝罪過物不自羞恥。及來</a><a name="0349c23" id="0349c23">相調。以頌答曰</a><a name="0349c24" id="0349c24"><p class='lg'>　　舊婿已殺卻　　　新夫將物行</a><br><a name="0349c25" id="0349c25">　　彼此無歸伏　　　愁怨草中鳴　</p></a><a name="0349c26" id="0349c26"><p>妙容聞已即以頌答</a><a name="0349c27" id="0349c27"><p class='lg'>　　我今還本舍　　　貞心事一夫</a><br><a name="0349c28" id="0349c28">　　恐損於宗族　　　不復作狂愚　</p></a><a name="0349c29" id="0349c29"><p>是時野干亦以頌答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240349b.htm'><img src='up.gif' border=0></a>
<a href='T240350a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>