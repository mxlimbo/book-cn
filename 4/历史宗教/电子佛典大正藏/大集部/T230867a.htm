<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0867a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷44)</font> 九十波逸底迦法 入王宮門學處第八十二之一 <font face='Arial'>T23, p0867a</h2></font><hr>
<span class='old'>
</a><a name="0866c28" id="0866c28">如是世尊為諸苾芻說思惟事令棄憒鬧。時</a><a name="0866c29" id="0866c29">有苾芻得世俗通者。便往妙高山而修靜慮。</span><a name="0867a01" id="0867a01">佛告諸苾芻。妙高山王者下從金輪與海水</a><a name="0867a02" id="0867a02">齊。有八萬踰繕那。從水上高出亦復如是。其</a><a name="0867a03" id="0867a03">形畟方四面。各有二千踰繕那。人天樂觀相</a><a name="0867a04" id="0867a04">狀端正。上有三十三天四寶所成。東面水精。</a><a name="0867a05" id="0867a05">南面吠琉璃。西面白銀。北面黃金。於此山下</a><a name="0867a06" id="0867a06">大海之中有龍王宮。亦四寶所成受用無闕。</a><a name="0867a07" id="0867a07">有二龍王。名難陀鄔波難陀。而住於此。各有</a><a name="0867a08" id="0867a08">八萬四千諸龍以為眷屬。此二龍王。假使金</a><a name="0867a09" id="0867a09">翅鳥王不能損害所有飲食皆同諸天上妙供</a><a name="0867a10" id="0867a10">養。時二龍王由貪愛故。各以其身遶山七匝。</a><a name="0867a11" id="0867a11">舉首而住。俱作是念。此等受用皆悉是我福</a><a name="0867a12" id="0867a12">業所招。以惱嫉心故每日三時吐其毒氣。齊</a><a name="0867a13" id="0867a13">二百五十踰繕那內。所有鳥獸聞毒氣者。並</a><a name="0867a14" id="0867a14">皆喪命。龍吐氣已遂便睡著。時諸苾芻修靜</a><a name="0867a15" id="0867a15">慮者。由龍毒氣皮肉變色憔悴萎黃。如世尊</a><a name="0867a16" id="0867a16">說汝等苾芻欲求戒淨。可於半月為褒灑陀。</a><a name="0867a17" id="0867a17">求除罪故為隨意事。時彼苾芻至長淨日皆來</a><a name="0867a18" id="0867a18">集會。時舊住者怪而問曰。何故仁等顏狀異</a><a name="0867a19" id="0867a19">常萎黃若此。其靜慮苾芻以緣具告。諸苾芻</a><a name="0867a20" id="0867a20">曰。龍為惱害何不調伏。答曰此唯世尊及大</a><a name="0867a21" id="0867a21">聲聞方能制伏。非我所堪。時諸苾芻以緣白</a><a name="0867a22" id="0867a22">佛。佛作是念。我諸弟子誰堪降彼二大龍王。</a><a name="0867a23" id="0867a23">佛知大目乾連定能摧伏。便告大目乾連曰。</a><a name="0867a24" id="0867a24">汝當觀察難陀鄔波難陀二大龍王。時大目</a><a name="0867a25" id="0867a25">乾連唯然受教。即作如是方便入定。從室羅</a><a name="0867a26" id="0867a26">伐城沒於妙高山出。在龍身上經行。龍睡不</a><a name="0867a27" id="0867a27">覺。復行頂上。亦不覺知。目連即入其腹振大</a><a name="0867a28" id="0867a28">雷霆。睡仍不覺。爾時尊者便作是念。龍有二</a><a name="0867a29" id="0867a29">緣方可降伏。云何為二。一者令其瞋怒。二者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230866c.htm'><img src='up.gif' border=0></a>
<a href='T230867b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>