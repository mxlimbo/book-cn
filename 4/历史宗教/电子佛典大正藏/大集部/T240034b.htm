<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0034b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷8)</font> 菴羅夫人緣餘 <font face='Arial'>T24, p0034b</h2></font><hr>
<span class='old'>
</a><a name="0034a28" id="0034a28"><p>爾時世尊告諸婆羅門言。汝等不應以婢生</a><a name="0034a29" id="0034a29">種譏謗菴沒羅。何以故。彼昔仙人有大神通</span><a name="0034b01" id="0034b01">威德。由甘蔗王於彼仙人曾有過失。彼便以</a><a name="0034b02" id="0034b02">惡咒誓法。而訶責之。王既聞已。憂愁惶怖身</a><a name="0034b03" id="0034b03">毛聳豎。便以種種殊珍嚴飾長女。王以左手</a><a name="0034b04" id="0034b04">執女右手執一金瓶。以與仙人。而為其婦。時</a><a name="0034b05" id="0034b05">彼仙人不受王女。時菴沒羅見世尊說是婢</a><a name="0034b06" id="0034b06">生種故默然憔悴。伏面下視。而無威光。思惟</a><a name="0034b07" id="0034b07">而住</a><a name="0034b08" id="0034b08"><p>爾時世尊作是念曰。由我說彼菴沒羅子。是</a><a name="0034b09" id="0034b09">婢生種故。默然憔悴。身無威光。思惟而住。我</a><a name="0034b10" id="0034b10">今應與其語。作是念已告菴沒羅曰。摩納婆。</a><a name="0034b11" id="0034b11">猶如剎利童子與婆羅門童女。共為婚對因</a><a name="0034b12" id="0034b12">生一男彼男於婆羅門眾中。得共坐起得共</a><a name="0034b13" id="0034b13">祭水得讀典籍不。菴沒羅曰。得耳。喬答摩。佛</a><a name="0034b14" id="0034b14">言。摩納婆彼男得剎利灌頂以不。答言。得耳</a><a name="0034b15" id="0034b15">喬答摩。何以故。以是婆羅門外甥故。以是剎</a><a name="0034b16" id="0034b16">利姓兒故佛復告菴沒羅。有婆羅門童子。與</a><a name="0034b17" id="0034b17">剎利童女共為夫婦後生一男。此男於婆羅</a><a name="0034b18" id="0034b18">門眾中。得同坐起得共祭水得讀典籍於剎</a><a name="0034b19" id="0034b19">利眾中。得受灌頂不。答言。得耳喬答摩。何</a><a name="0034b20" id="0034b20">以故。由是婆羅門姪兒是剎利外甥故。佛言</a><a name="0034b21" id="0034b21">如剎利童子因犯愆過。被剎利驅逐。彼得於</a><a name="0034b22" id="0034b22">婆羅門眾中。共坐起不。得祭水不。得讀典籍</a><a name="0034b23" id="0034b23">不。答言。得耳。喬答摩。於剎利眾中。得受灌</a><a name="0034b24" id="0034b24">頂不。答言。得耳。喬答摩。何以故。以是親故。</a><a name="0034b25" id="0034b25">佛言。摩納婆。有婆羅門童子。被婆羅門驅逐。</a><a name="0034b26" id="0034b26">得於婆羅門眾中。得同坐起。得共祭水。得讀</a><a name="0034b27" id="0034b27">典籍不。答言。不得。喬答摩。得於剎利眾中。</a><a name="0034b28" id="0034b28">得受灌頂不。答言。不得。何以故。以犯本戒。</a><a name="0034b29" id="0034b29">號為婆羅門旃茶羅故。佛言。摩納婆。當知剎<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240034a.htm'><img src='up.gif' border=0></a>
<a href='T240034c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>