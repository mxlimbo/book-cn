<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0616b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷14)</font> 四波羅底提舍尼法 <font face='Arial'>T24, p0616b</h2></font><hr>
<span class='old'>
</a><a name="0616a28" id="0616a28"><p class='lg'>　　勿著於定心　　　勤修寂靜處</a><br><a name="0616a29" id="0616a29">　　能救者無憂　　　常令念不失</span><br><a name="0616b01" id="0616b01">　　若人能惠施　　　福增怨自息</a><br><a name="0616b02" id="0616b02">　　修善除眾惡　　　惑盡至涅槃　</p></a><a name="0616b03" id="0616b03"><p>勿著於定心者。勸勿放逸耽味於定。勤修</a><a name="0616b04" id="0616b04">寂靜處者。謂是涅槃勸彼速令證入見諦。</a><a name="0616b05" id="0616b05">由見諦理是妙涅槃所生處故。能救者。謂</a><a name="0616b06" id="0616b06">是苾芻無憂。常令念不失者。顯由見諦獲</a><a name="0616b07" id="0616b07">斯果利。長無憂惱。假令證定暫得無憂。由</a><a name="0616b08" id="0616b08">定不能斷煩惱故。由有煩惱。心不靜息。念</a><a name="0616b09" id="0616b09">不圓滿。於未來世憂惱還生。若見諦理更</a><a name="0616b10" id="0616b10">不復退。諸餘煩惱漸次斷除。次一行頌明</a><a name="0616b11" id="0616b11">見諦者。斷餘煩惱次第之義。初之三句明</a><a name="0616b12" id="0616b12">斷欲界煩惱。除慳貪垢故。能行施等其福</a><a name="0616b13" id="0616b13">漸增。又於聖人清淨尸羅及行忍等。息諸</a><a name="0616b14" id="0616b14">怨諍由上二地等持力故。能除欲界散亂</a><a name="0616b15" id="0616b15">惡心。惑盡至涅槃者。若三界惑盡業累俱</a><a name="0616b16" id="0616b16">亡。契會無生證涅槃樂</a><a name="0616b17" id="0616b17"><p>釋迦牟尼佛出現於世。諸聲聞眾性多煩</a><a name="0616b18" id="0616b18">惱。造諸惡業。多行放逸不修善品。作少善</a><a name="0616b19" id="0616b19">時便生喜足。為三事故說其三頌。為遮惡</a><a name="0616b20" id="0616b20">行示善方便。令不忘念善品日增。於十二</a><a name="0616b21" id="0616b21">年中為無皰僧伽。說斯波羅底木叉略教</a><a name="0616b22" id="0616b22"><p class='lg'>　　一切惡莫作　　　一切善應修</a><br><a name="0616b23" id="0616b23">　　遍調於自心　　　是則諸佛教</a><br><a name="0616b24" id="0616b24">　　護身為善哉　　　能護語亦善</a><br><a name="0616b25" id="0616b25">　　護意為善哉　　　盡護最為善</a><br><a name="0616b26" id="0616b26">　　苾芻護一切　　　能解脫眾苦</a><br><a name="0616b27" id="0616b27">　　善護於口言　　　亦善護於意</a><br><a name="0616b28" id="0616b28">　　身不作諸惡　　　常淨三種業</a><br><a name="0616b29" id="0616b29">　　是則能隨順　　　大仙所行道　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240616a.htm'><img src='up.gif' border=0></a>
<a href='T240616c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>