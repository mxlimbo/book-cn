<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0273c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷15)</font> 第三門第四子攝頌之餘 <font face='Arial'>T24, p0273c</h2></font><hr>
<span class='old'>
</a><a name="0273b28" id="0273b28"><p>緣在室羅伐城。佛告諸苾芻若得妙好床座。</a><a name="0273b29" id="0273b29">僧伽應受別人不許。得大倚床此亦是僧非</span><a name="0273c01" id="0273c01">別人也</a><a name="0273c02" id="0273c02"><p>緣處同前。信敬俗人以上香泥。來施苾芻皆</a><a name="0273c03" id="0273c03">不敢受。俗旅報曰。聖者我今以仁為福田廣</a><a name="0273c04" id="0273c04">說如上。乃至我今豈可捨諸善品往後世耶</a><a name="0273c05" id="0273c05">幸當為受。苾芻白佛。佛言應受。既受得已</a><a name="0273c06" id="0273c06">對面棄地。彼起譏嫌我以貴價賈得此香仁</a><a name="0273c07" id="0273c07">今棄擲。苾芻白佛。佛言。不應棄擲。便將塗拭</a><a name="0273c08" id="0273c08">髮爪佛塔廣說如前。乃至受已應置頭邊。塗</a><a name="0273c09" id="0273c09">於壁上時時鼻嗅。凡諸香物能令眼明。時有</a><a name="0273c10" id="0273c10">信心長者請苾芻眾就舍而食。以上香泥塗</a><a name="0273c11" id="0273c11">苾芻足皆不敢受。報言聖者。諸有信敬婆羅</a><a name="0273c12" id="0273c12">門。他施香泥彼得塗頭或摩身體。我敬仁等</a><a name="0273c13" id="0273c13">以香塗足因何不受。苾芻白佛。佛言。為受</a><a name="0273c14" id="0273c14">塗足香泥。受已棄擲諸俗人見廣說如前。善</a><a name="0273c15" id="0273c15">哉仁等當為我受。將至寺中隨情所作。苾芻</a><a name="0273c16" id="0273c16">白佛。佛言。如前不應對面棄擲</a><a name="0273c17" id="0273c17"><p>緣處同前。時諸苾芻隨處安缽令其損壞。苾</a><a name="0273c18" id="0273c18">芻白佛。佛言。不應隨處安缽應為缽龕。時諸</a><a name="0273c19" id="0273c19">苾芻穿牆而作。佛言。不應如是初造寺時於</a><a name="0273c20" id="0273c20">諸房中作安缽處。佛言。應作缽龕者。蘭若</a><a name="0273c21" id="0273c21">苾芻無作龕處。佛言。應用葛蔓或以草索編</a><a name="0273c22" id="0273c22">籠。塗以牛糞或將泥拭置缽於中。有塵土入。</a><a name="0273c23" id="0273c23">佛言。應還如是作蓋合之。不應置地。宜可</a><a name="0273c24" id="0273c24">施系挂在樹枝。苾芻出行隨身將去。不信者</a><a name="0273c25" id="0273c25">見共起譏嫌。問言聖者。所持之物。為是雞籠</a><a name="0273c26" id="0273c26">及安獼猴耶。佛言。若出行時不應持去可留</a><a name="0273c27" id="0273c27">舊處</a><a name="0273c28" id="0273c28"><p>緣處同前。時有苾芻人間慢行。至一聚落求</a><a name="0273c29" id="0273c29">停止處。主人既許即便洗足復從乞油。其家<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240273b.htm'><img src='up.gif' border=0></a>
<a href='T240274a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>