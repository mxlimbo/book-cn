<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0880c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷46)</font> 九十波逸底迦法 入王宮門學處第八十二之一 <font face='Arial'>T23, p0880c</h2></font><hr>
<span class='old'>
</a><a name="0880b28" id="0880b28">苾芻。於晨朝時執持衣缽。入勝音城欲行乞</a><a name="0880b29" id="0880b29">食。逢頂髻王出外遊獵。尊者見王便生是念。</span><a name="0880c01" id="0880c01">或王見我生不喜心避之而去。王逢見已問</a><a name="0880c02" id="0880c02">佞臣曰。何故苾芻遠相避去。佞臣答曰。彼苾</a><a name="0880c03" id="0880c03">芻作是念。勿令殺父作逆之人塵觸我身。為</a><a name="0880c04" id="0880c04">斯遠去。王聞大怒敕諸兵士各以土一把散</a><a name="0880c05" id="0880c05">苾芻上。時彼尊者知是。事已即便化作小室</a><a name="0880c06" id="0880c06">在中端坐。彼諸人眾各以塵土。棄尊者上便</a><a name="0880c07" id="0880c07">成大聚。時利益除患二大忠臣。見其非理便</a><a name="0880c08" id="0880c08">為去土。問言大德。今此城人作無利事。當受</a><a name="0880c09" id="0880c09">何報。苾芻報曰。齋七日來當雨塵土。所有</a><a name="0880c10" id="0880c10">城郭填壓無遺。時利益大臣子名紺顏。授與</a><a name="0880c11" id="0880c11">尊者大迦多演那以充侍者除患大臣女名紺</a><a name="0880c12" id="0880c12">容。授與世羅苾芻尼以充給侍。即於是日天</a><a name="0880c13" id="0880c13">雨珍寶。乃至六日皆雨珍寶。時彼利益除患</a><a name="0880c14" id="0880c14">二大忠臣。各收珍寶盛滿二船。於其夜中出</a><a name="0880c15" id="0880c15">城逃避。隨河而去至一勝地各造一城以為居</a><a name="0880c16" id="0880c16">止。一名利益城。二名除患城。至第七日。時世</a><a name="0880c17" id="0880c17">羅苾芻尼將給侍女。以神通力往憍閃毘城。</a><a name="0880c18" id="0880c18">即以侍女付瞿師羅長者。令其養育。尊者大</a><a name="0880c19" id="0880c19">迦多演那。於第七日於此城中見雨塵土。知</a><a name="0880c20" id="0880c20">是業力不可救濟。即與勝音城中舊住天女。</a><a name="0880c21" id="0880c21">并侍者童子。見土滿城人無遺子。乘空而去</a><a name="0880c22" id="0880c22">至大聚落。止穀場中暫時停息。整理衣缽入</a><a name="0880c23" id="0880c23">村乞食。由天力故場中稻穀自然盈滿。是時</a><a name="0880c24" id="0880c24">場主見斯事已。作如是語。我此場中稻穀盈</a><a name="0880c25" id="0880c25">溢。皆由天女威神之力。即持戶鑰授與天女。</a><a name="0880c26" id="0880c26">報言。乃至我未重來。請勿棄去。便往村中眾</a><a name="0880c27" id="0880c27">人集處普告之曰。於我場中有天女至。由彼</a><a name="0880c28" id="0880c28">威力場穀增多。君等若能共立我兒為聚落主</a><a name="0880c29" id="0880c29">者。我當留彼天女以相擁護常受安樂。諸人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230880b.htm'><img src='up.gif' border=0></a>
<a href='T230881a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>