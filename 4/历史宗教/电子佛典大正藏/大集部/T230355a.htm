<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0355a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷48)</font> <font face='Arial'>T23, p0355a</h2></font><hr>
<span class='old'>
</a><a name="0354c28" id="0354c28">言。佛聽我窟中作塔者善。佛言。聽窟中起</a><a name="0354c29" id="0354c29">塔。佛聽我施窟門者善。是事白佛。佛言。聽</span><a name="0355a01" id="0355a01">施窟門。佛聽我覆窟中塔者善。佛言。聽覆</a><a name="0355a02" id="0355a02">窟中塔。佛聽我出舍伏頭者善。佛言。聽出</a><a name="0355a03" id="0355a03">舍伏頭。佛聽我安櫨栱者善。佛言。聽作安</a><a name="0355a04" id="0355a04">櫨栱。佛聽我施柱作塔者善。佛言。聽施</a><a name="0355a05" id="0355a05">柱作塔。佛聽我以彩色赭土白灰莊嚴塔</a><a name="0355a06" id="0355a06">柱者善。佛言。聽彩色赭土白灰莊嚴柱。</a><a name="0355a07" id="0355a07">佛聽我畫柱上塔上者善。佛言。除男女合</a><a name="0355a08" id="0355a08">像。餘者聽畫作。爾時給孤獨居士。信心清</a><a name="0355a09" id="0355a09">淨往到佛所。頭面作禮一面坐已。白佛言。</a><a name="0355a10" id="0355a10">世尊。如佛身像不應作願。佛聽我作菩薩</a><a name="0355a11" id="0355a11">侍像者善。佛言。聽作菩薩像。又作是言。佛</a><a name="0355a12" id="0355a12">本在家時。引旛在前。願佛聽我作引旛在</a><a name="0355a13" id="0355a13">前者善。佛言。聽作引旛在前。佛聽我塔前</a><a name="0355a14" id="0355a14">作高垛安師子者善。佛言。聽作高垛安</a><a name="0355a15" id="0355a15">師子。佛聽師子四邊作欄楯者善。佛言。聽</a><a name="0355a16" id="0355a16">汝師子四邊安欄楯。佛聽我以銅作師子</a><a name="0355a17" id="0355a17">者善。是事白佛。佛言。聽汝銅作師子。佛聽</a><a name="0355a18" id="0355a18">我銅師子上繫旛者善。是事白佛。佛言。聽</a><a name="0355a19" id="0355a19">汝銅師子上繫旛。佛聽我以香華燈妓樂</a><a name="0355a20" id="0355a20">供養者善。是事白佛。佛言。聽汝香華燈</a><a name="0355a21" id="0355a21">妓樂供養。佛聽我以香華油塗塔地者善。</a><a name="0355a22" id="0355a22">是事白佛。佛言。聽香華油塗塔地。佛聽我</a><a name="0355a23" id="0355a23">作安華垛者善。佛言。聽汝作安華垛。</a><a name="0355a24" id="0355a24">佛聽我作安燈處者善。佛言。聽汝作安燈</a><a name="0355a25" id="0355a25">處。佛聽我作團堂者善。佛言。聽汝作團</a><a name="0355a26" id="0355a26">堂。佛聽我堂上安木懸旛者善。佛言。聽汝</a><a name="0355a27" id="0355a27">堂上安木懸旛。爾時給孤獨居士親里相</a><a name="0355a28" id="0355a28">識舉物人。莊嚴男女。盤桉上著華香瓔珞。</a><a name="0355a29" id="0355a29">遣至居士家。居士見已作是念。此物在前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230354c.htm'><img src='up.gif' border=0></a>
<a href='T230355b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>