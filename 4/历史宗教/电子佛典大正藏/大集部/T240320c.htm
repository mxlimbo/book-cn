<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0320c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷24)</font> 第三門第四子攝頌之餘 <font face='Arial'>T24, p0320c</h2></font><hr>
<span class='old'>
</a><a name="0320b28" id="0320b28">息。問增養曰。安樂夫人今在何處。答言。大王。</a><a name="0320b29" id="0320b29">奉敕令殺。我順王言已斷其命。王曰。斯為異</span><a name="0320c01" id="0320c01">事。亦當殺我及以星光牛護太子并一大臣。</a><a name="0320c02" id="0320c02">汝自灌頂為大國主。彼於我所作輕慢事。且</a><a name="0320c03" id="0320c03">為誡勗後更平章。豈合因斯即行刑戮。增養</a><a name="0320c04" id="0320c04">曰。王聽譬喻。諸有智者因譬喻言得閑其事</a><a name="0320c05" id="0320c05"><p>內總攝頌曰</a><a name="0320c06" id="0320c06"><p class='lg'>　　文鳩死赤體　　　三種難不應</a><br><a name="0320c07" id="0320c07">　　觀無厭不眠　　　總收其七頌　</p></a><a name="0320c08" id="0320c08"><p>第一內子攝頌曰</a><a name="0320c09" id="0320c09"><p class='lg'>　　林內文鳩死　　　樹下獼猴亡</a><br><a name="0320c10" id="0320c10">　　此世他世中　　　四盲暗應識　</p></a><a name="0320c11" id="0320c11"><p>大王。於往昔時有一名山。泉流清泚果木敷</a><a name="0320c12" id="0320c12">榮。於大樹顛有二鳩鳥。為巢而住。便採好</a><a name="0320c13" id="0320c13">果填滿其巢。報雌鳩曰。賢首。此中貯果不</a><a name="0320c14" id="0320c14">應輒食。且求餘物權自充軀。若遇風雨飲食</a><a name="0320c15" id="0320c15">難得方可其噉。答曰。善事。遂遭風日之所吹</a><a name="0320c16" id="0320c16">暴。果遂乾枯巢中欠少。雄鳩問曰。我先語汝。</a><a name="0320c17" id="0320c17">果不應食。待風雨時方可餐噉。因何汝遂獨</a><a name="0320c18" id="0320c18">食果耶。答言。我不食果問曰。我先以果填滿</a><a name="0320c19" id="0320c19">此巢。今既欠少不食何去。答曰。我亦不知何</a><a name="0320c20" id="0320c20">緣欠失。二鳩皆云不食兩諍遂致紛紜。時彼</a><a name="0320c21" id="0320c21">雄鳩嘴啄雌頂。因此而亡。雄鳩在傍看果而</a><a name="0320c22" id="0320c22">住。忽屬天雨果復盈巢。雄鳩念曰。今還巢滿。</a><a name="0320c23" id="0320c23">明非彼食。便就雌鳩。為懺謝曰</a><a name="0320c24" id="0320c24"><p class='lg'>　　可愛彩鳩宜速起　　　巢中欠果非汝食</a><br><a name="0320c25" id="0320c25">　　今看少處滿如前　　　汝今恕我斯愆咎　</p></a><a name="0320c26" id="0320c26"><p>時有諸天。空中見已。式漏曰</a><a name="0320c27" id="0320c27"><p class='lg'>　　汝共好文鳩　　　樂在山林處</a><br><a name="0320c28" id="0320c28">　　愚癡無智慧　　　殺後空憂惱　</p></a><a name="0320c29" id="0320c29"><p>是時增養。復說二頌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240320b.htm'><img src='up.gif' border=0></a>
<a href='T240321a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>