<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0335a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷27)</font> 第六門第四子攝頌之餘明大藥事 <font face='Arial'>T24, p0335a</h2></font><hr>
<span class='old'>
</a><a name="0334c28" id="0334c28">夫我今宜可改醮大臣。并息隨去。既至被家</a><a name="0334c29" id="0334c29">歡懷得意。近大臣家有雞栖宿。相師見已作</span><a name="0335a01" id="0335a01">如是語。若其有人食此雞者當得為王。大臣</a><a name="0335a02" id="0335a02">聞已不問相師。便殺其雞謂其妻曰。汝可營</a><a name="0335a03" id="0335a03">膳待我朝還。夫人即令烹煮。時多足食從學</a><a name="0335a04" id="0335a04">堂來不見其母。為飢所逼見有沸鐺。便作是</a><a name="0335a05" id="0335a05">念。我母未來。暫觀鐺內有可食不。遂見雞頭</a><a name="0335a06" id="0335a06">即便截取以充小食。母既來至。問言食未。答</a><a name="0335a07" id="0335a07">曰且食雞頭。母即與食令歸學所。大臣既</a><a name="0335a08" id="0335a08">至云我須食。夫人與肉不見雞頭即問其故。</a><a name="0335a09" id="0335a09">答曰兒來食訖。臣作是念。為全食肉方得為</a><a name="0335a10" id="0335a10">王。為少亦得。既生疑念便於行路。訪問相師</a><a name="0335a11" id="0335a11">見而告曰。仁於先時作如是記。若食雞肉</a><a name="0335a12" id="0335a12">便得為王。為當全食。少食亦得。答曰雖不全</a><a name="0335a13" id="0335a13">食。食頭即得。若其有人已食雞頭。若殺彼人</a><a name="0335a14" id="0335a14">取頭食者亦得為王。大臣聞已便作是念。可</a><a name="0335a15" id="0335a15">殺此兒取頭充食。若母不知此事難作。先當</a><a name="0335a16" id="0335a16">問母其意如何。後因語次戲問妻曰。夫主與</a><a name="0335a17" id="0335a17">子欲誰為王。其婦聞說慟生猜慮。作如是念。</a><a name="0335a18" id="0335a18">我今若道以子為王。此人即便棄擲於我。今</a><a name="0335a19" id="0335a19">時宜可順彼為言。答曰寧使夫主為王。此之</a><a name="0335a20" id="0335a20">女人聰明解慧豫審先機。云此大臣為雞頭</a><a name="0335a21" id="0335a21">故欲殺我子。今正是時須為防護。可共豫計</a><a name="0335a22" id="0335a22">勿使身危。即於屏處報其子曰。汝食雞頭。</a><a name="0335a23" id="0335a23">父欲相殺。可捨此國向鞞提醯。彼即是汝祖</a><a name="0335a24" id="0335a24">宗舊處。親姻眷屬並悉現存。汝若至彼必</a><a name="0335a25" id="0335a25">受安樂。子聞告已俛仰辭母。往鞞提醯欲至</a><a name="0335a26" id="0335a26">彼城。於一樹下困乏而睡。于時求王身嬰重</a><a name="0335a27" id="0335a27">病因即命終。彼國舊法若未立嗣王。靈輿</a><a name="0335a28" id="0335a28">不出。王無後嗣不知立誰。時諸群臣咸皆訪</a><a name="0335a29" id="0335a29">問。誰堪為主我今欲立。時大臣等於樹陰下。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240334c.htm'><img src='up.gif' border=0></a>
<a href='T240335b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>