<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0824a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷36)</font> 九十波逸底迦法 別眾食學處第三十六 <font face='Arial'>T23, p0824a</h2></font><hr>
<span class='old'>
</a><a name="0823c28" id="0823c28"><p>爾時影勝王未得見諦。以竹林園施露形外</a><a name="0823c29" id="0823c29">道。及生淨信得見諦已。遂廢外道奉施佛僧</span><a name="0824a01" id="0824a01">而為受用。時影勝王舅在外道中出家。王白</a><a name="0824a02" id="0824a02">僧曰。此是我舅。願且留住。乃至過失未生任</a><a name="0824a03" id="0824a03">其住止。若過起者當遣出去。王自供食。時諸</a><a name="0824a04" id="0824a04">苾芻於初後夜警覺思惟。外道見已起敬信</a><a name="0824a05" id="0824a05">心。報苾芻曰。我與苾芻食。苾芻曰善。為一為</a><a name="0824a06" id="0824a06">眾。答曰。我不能多。我之飲食從王處來。或十</a><a name="0824a07" id="0824a07">或二十。事容得濟。苾芻報曰。世尊不許別眾</a><a name="0824a08" id="0824a08">食。苾芻白佛。佛言。除沙門施食時。爾時世尊</a><a name="0824a09" id="0824a09">讚歎少欲及尊重戒者。為說法已告諸苾芻。</a><a name="0824a10" id="0824a10">前是創制。此是隨開。我今為制學處。應如是</a><a name="0824a11" id="0824a11">說。若復苾芻別眾食者。除餘時。波逸底迦。餘</a><a name="0824a12" id="0824a12">時者。病時作時道行時船行時大眾食時沙</a><a name="0824a13" id="0824a13">門施食時。此是時</a><a name="0824a14" id="0824a14"><p>若復苾芻者謂提婆達多。餘義如上。別眾食</a><a name="0824a15" id="0824a15">者謂別別而食。除餘時者謂除別時。病時者。</a><a name="0824a16" id="0824a16">於一食時不能安坐。作時者。或窣睹波或是</a><a name="0824a17" id="0824a17">眾事。下至掃地大如席許。或時塗拭如牛臥</a><a name="0824a18" id="0824a18">處。道行時者。若行半驛或一驛往來。船行時</a><a name="0824a19" id="0824a19">者。若附他船或半驛一驛。大會者。謂多人聚</a><a name="0824a20" id="0824a20">集。沙門者。謂佛法外諸外道類亦名沙門。以</a><a name="0824a21" id="0824a21">彼勞身求道故。此是隨開。結罪同前。此中犯</a><a name="0824a22" id="0824a22">相其事云何。若苾芻於同界內作同界想及</a><a name="0824a23" id="0824a23">疑。為別眾食。得波逸底迦。若在界外作界內</a><a name="0824a24" id="0824a24">想疑。得惡作罪。若在界外作界外想。及在</a><a name="0824a25" id="0824a25">界內為界外想者。無犯。凡言住處。有二種。一</a><a name="0824a26" id="0824a26">根本住處。二院外住處。若於本處苾芻食時。</a><a name="0824a27" id="0824a27">應問院外苾芻同來食不。若不問而食者。得</a><a name="0824a28" id="0824a28">惡作罪。若院外苾芻食時。應問本處苾芻來</a><a name="0824a29" id="0824a29">同食不。若不問知。四人同食者。得波逸底迦。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230823c.htm'><img src='up.gif' border=0></a>
<a href='T230824b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>