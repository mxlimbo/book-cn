<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0254b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷35)</font> <font face='Arial'>T23, p0254b</h2></font><hr>
<span class='old'>
</a><a name="0254a28" id="0254a28">斷。還付先二烏迴鳩羅。復不能斷。還付近</a><a name="0254a29" id="0254a29">住處僧。復不能斷。傳事人道中不能斷是事。</span><a name="0254b01" id="0254b01">來至此間。汝長老。能受是事斷不。若言能斷。</a><a name="0254b02" id="0254b02">應與作期。若不作期不得與汝。期者。乃至九</a><a name="0254b03" id="0254b03">月。事有五種難斷。一者堅。二者強。三者佷</a><a name="0254b04" id="0254b04">戾。四者往來。五者疑畏。堅者。執是事。強者。</a><a name="0254b05" id="0254b05">舉事人有事人。勦健強力。佷戾者。舉事人</a><a name="0254b06" id="0254b06">有事人惡性佷戾惡性。往來者。此事從一</a><a name="0254b07" id="0254b07">住處至一住處。疑畏者。諸比丘畏斷事時破</a><a name="0254b08" id="0254b08">一心和合僧作兩段故。先應立行籌人。如是</a><a name="0254b09" id="0254b09">應立。一心和合僧應問。誰能作行籌人。是中</a><a name="0254b10" id="0254b10">有人言我能。有五法不應立作行籌人。隨愛</a><a name="0254b11" id="0254b11">隨瞋隨怖隨癡不知行籌不行籌。若成就</a><a name="0254b12" id="0254b12">五法。應立作行籌人。不隨愛不隨瞋不隨</a><a name="0254b13" id="0254b13">怖不隨癡知行籌不行籌。是中一比丘唱</a><a name="0254b14" id="0254b14">言。大德僧聽。某甲比丘。能為僧作行籌人。</a><a name="0254b15" id="0254b15">若僧時到僧忍聽。僧立某甲比丘作行籌人。</a><a name="0254b16" id="0254b16">是名白。如是白二羯磨。僧立某甲比丘作</a><a name="0254b17" id="0254b17">行籌人竟。僧忍默然故。是事如是持。若比丘</a><a name="0254b18" id="0254b18">已作行籌人。隨僧多少應作二種籌。一分長。</a><a name="0254b19" id="0254b19">一分短。一分白。一分黑。說如法者。為作長</a><a name="0254b20" id="0254b20">籌。說非法者。為作短籌。說如法者。為作白</a><a name="0254b21" id="0254b21">籌。說非法者。為作黑籌。說如法籌以右手捉。</a><a name="0254b22" id="0254b22">說非法籌以左手捉。說如法籌緩捉。說非法</a><a name="0254b23" id="0254b23">籌急捉。先行說如法籌。後行說非法籌。行籌</a><a name="0254b24" id="0254b24">人應作是言。此是說如法者籌。此是說非法</a><a name="0254b25" id="0254b25">者籌。若行籌竟。說如法者籌乃至多一。是事</a><a name="0254b26" id="0254b26">名斷用二比尼。謂現前比尼多覓比尼。現前</a><a name="0254b27" id="0254b27">比尼者。是中若有隨助舉事人有事人。共和</a><a name="0254b28" id="0254b28">合一處現前。如法如比尼如佛教現前除斷。</a><a name="0254b29" id="0254b29">是名現前比尼。是中多覓比尼者。是中應求<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230254a.htm'><img src='up.gif' border=0></a>
<a href='T230254c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>