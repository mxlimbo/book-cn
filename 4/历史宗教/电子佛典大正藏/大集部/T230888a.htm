<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0888a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷47)</font> 九十波逸底迦法 入王宮門學處第八十二之一 <font face='Arial'>T23, p0888a</h2></font><hr>
<span class='old'>
</a><a name="0887c28" id="0887c28">告城邑遠近商客。諸君當知。欲求珍寶者可</a><a name="0887c29" id="0887c29">與商主師子胤同入大海。所在經過不輸稅</span><a name="0888a01" id="0888a01">直。海中貨物並當備辦。時有五百商人。聞</a><a name="0888a02" id="0888a02">是告已集商主處共結行期。既知期已各辭父</a><a name="0888a03" id="0888a03">母告別親知。選擇吉辰將諸貨物。人擔馬負</a><a name="0888a04" id="0888a04">隨商主去。展轉城邑行至海濱。商主遂以五</a><a name="0888a05" id="0888a05">百金錢雇船入海。并覓五人。一能遠望。二能</a><a name="0888a06" id="0888a06">鼓棹。三能修船。四能潛泳。五能執柁。于時</a><a name="0888a07" id="0888a07">柁師將欲舉帆普告商人曰。大海之中厄難</a><a name="0888a08" id="0888a08">非一。或猛風卒起漂泊山隅。或鯨鱗鋸牙穿</a><a name="0888a09" id="0888a09">舶沈沒。君等不應於急難時無所憑據。宜將</a><a name="0888a10" id="0888a10">浮物各自防身。時諸商人聞斯告已共相謂</a><a name="0888a11" id="0888a11">曰。大海安危難可預識。我等宜應隨柁師語。</a><a name="0888a12" id="0888a12">各求浮物以自防身。或將版木或持皮囊。或</a><a name="0888a13" id="0888a13">浮瓠等俱至舶所。既入大海遇摩竭大魚碎</a><a name="0888a14" id="0888a14">破船舶。時諸人眾各憑浮物出沒隨波。宿業</a><a name="0888a15" id="0888a15">緣運餘命未盡。遇值北風漂泊南岸至赤銅</a><a name="0888a16" id="0888a16">洲。彼有眾多鳴鶴羅剎女在此居住。時羅剎</a><a name="0888a17" id="0888a17">女隨樂變形。若見破落商人能作美言詐為</a><a name="0888a18" id="0888a18">誘誑。於其城上豎二幢幡。一名慶喜。一名恐</a><a name="0888a19" id="0888a19">畏。此幡若動表吉凶相。商人既至慶喜幡動。</a><a name="0888a20" id="0888a20">諸女議曰。今吉幡動可往海濱。定有贍部洲</a><a name="0888a21" id="0888a21">人漂落至此。即便化作美女容儀。俱行海際</a><a name="0888a22" id="0888a22">彷徉四顧。見有諸人憑託浮物而至於岸。諸</a><a name="0888a23" id="0888a23">女各各化為瓔珞莊嚴其身。持上供具告諸</a><a name="0888a24" id="0888a24">人曰。善來賢首漂泊洪波極受辛苦。宜應就</a><a name="0888a25" id="0888a25">我居宅共解疲勞。時此城內先有漂泊商人。</a><a name="0888a26" id="0888a26">皆收置鐵城漸取充食。即便共諸商人相隨</a><a name="0888a27" id="0888a27">詣宅。諸女告曰。堂宇衣服諸有所須隨意受</a><a name="0888a28" id="0888a28">用。又我無夫。今依汝活。願為儔匹情無間然。</a><a name="0888a29" id="0888a29">多諸苑園皆可愛樂。又指庫藏。此是贍部洲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230887c.htm'><img src='up.gif' border=0></a>
<a href='T230888b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>