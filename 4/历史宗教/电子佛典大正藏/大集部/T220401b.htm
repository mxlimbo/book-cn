<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0401b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷21)</font> 明眾學法之初 四提舍尼初 <font face='Arial'>T22, p0401b</h2></font><hr>
<span class='old'>
</a><a name="0401a28" id="0401a28"><p class='lg'>　　內衣被上服　　　好覆諦視入</a><br><a name="0401a29" id="0401a29">　　小聲不得笑　　　覆頭反抄衣</span><br><a name="0401b01" id="0401b01">　　指行及叉腰　　　學初跋渠竟　</p></a><a name="0401b02" id="0401b02"><p>佛住舍衛城。廣說如上。爾時六群比丘搖身</a><a name="0401b03" id="0401b03">入白衣家。為世人所譏。云何沙門釋子如王</a><a name="0401b04" id="0401b04">子大臣婬女。搖身入家內。此壞敗人。何道</a><a name="0401b05" id="0401b05">之有。諸比丘以是因緣。往白世尊。佛言。呼六</a><a name="0401b06" id="0401b06">群比丘來。來已佛問比丘。汝實爾不。答言。實</a><a name="0401b07" id="0401b07">爾。佛言。從今以後不得搖身入家內。佛告</a><a name="0401b08" id="0401b08">諸比丘。依止舍衛城住者。皆悉令集。以十利</a><a name="0401b09" id="0401b09">故。與諸比丘制戒。乃至已聞者當重聞。不得</a><a name="0401b10" id="0401b10">搖身入家內。應當學。若老病身振風雨寒雪</a><a name="0401b11" id="0401b11">振搖無罪。若放恣諸根。搖身入家內者。越</a><a name="0401b12" id="0401b12">學法。狂癡心亂無罪。是故說不得搖身入</a><a name="0401b13" id="0401b13">家內。應當學</a><a name="0401b14" id="0401b14"><p>佛住舍衛城廣說如上。爾時六群比丘搖頭</a><a name="0401b15" id="0401b15">入白衣家內。為世人所譏。云何沙門釋子如</a><a name="0401b16" id="0401b16">婬劮人。如鼠如狼。振動頭入家內。此壞敗</a><a name="0401b17" id="0401b17">人有何道法。諸比丘以是因緣。往白世尊。佛</a><a name="0401b18" id="0401b18">言。呼六群比丘來。來已佛問比丘。汝實爾不。</a><a name="0401b19" id="0401b19">答言。實爾。佛言。從今日後不得搖頭入白</a><a name="0401b20" id="0401b20">衣家。佛告諸比丘。依止舍衛城住者。皆悉令</a><a name="0401b21" id="0401b21">集。以十利故。與諸比丘制戒。乃至已聞者當</a><a name="0401b22" id="0401b22">重聞。不得搖頭行入家內。應當學。若老羸病</a><a name="0401b23" id="0401b23">若痏頭。若風雨寒振搖頭無罪。若放恣諸</a><a name="0401b24" id="0401b24">根。搖頭入家內者。越學法。狂癡心亂無罪。</a><a name="0401b25" id="0401b25">是故說不得搖頭入家內。應當學</a><a name="0401b26" id="0401b26"><p>佛住舍衛城。廣說如上。爾時六群比丘掉臂</a><a name="0401b27" id="0401b27">入白衣家。撥觸檀越面破他手中酥油瓶器。</a><a name="0401b28" id="0401b28">為世人所譏。云何沙門釋子如力士兇人。掉</a><a name="0401b29" id="0401b29">臂入家內。此壞敗人有何道法。諸比丘以是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220401a.htm'><img src='up.gif' border=0></a>
<a href='T220401c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>