<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0373c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷33)</font> 第六門第四子攝之餘明佛從天下等事 <font face='Arial'>T24, p0373c</h2></font><hr>
<span class='old'>
</a><a name="0373b28" id="0373b28">事。豈可不能覓妻室耶。答曰。我是薄福娶妻</a><a name="0373b29" id="0373b29">未久便即終亡。如是更取乃至於七悉皆身</span><a name="0373c01" id="0373c01">死。時人號我名為殺婦。報曰。何不更求。即便</a><a name="0373c02" id="0373c02">如上具說其事。若爾通睛女兒何不索取。報</a><a name="0373c03" id="0373c03">言。彼亦不與。答曰。我知彼家養女多時。必應</a><a name="0373c04" id="0373c04">嫁娶即便就覓。彼見問曰。來何所須。答曰。欲</a><a name="0373c05" id="0373c05">求娶女。是何女耶眼通睛者。父曰。可隨來</a><a name="0373c06" id="0373c06">意宜於某日共辦婚禮。家酒熱壞傍求好者。</a><a name="0373c07" id="0373c07">諸有酒家即皆為辦。時吐羅難陀入通睛家</a><a name="0373c08" id="0373c08">從其乞食。家人報曰。我辦酒忙無緣與食。尼</a><a name="0373c09" id="0373c09">問其故彼即具告我家酒壞。尼曰。何故不令</a><a name="0373c10" id="0373c10">變為好酒。答言。聖者我不曾解。仁有方法幸</a><a name="0373c11" id="0373c11">當惠施。尼曰。少女我今年邁不復更為。昔在</a><a name="0373c12" id="0373c12">少時何事不解。答言。聖者憐愍我故變酒令</a><a name="0373c13" id="0373c13">好。尼言。少女顧能與我美食之直令汝酒</a><a name="0373c14" id="0373c14">好。答言。多與。尼曰。可出酒瓮我為瞻相。即</a><a name="0373c15" id="0373c15">便舁出。時吐羅尼上下觀瓮何因酒壞。乃知</a><a name="0373c16" id="0373c16">由熱即開窗牖。令持濕沙安其瓮下。更取青</a><a name="0373c17" id="0373c17">苔繞瓮纏裹。扇去熱氣。因涼冷故酒便復</a><a name="0373c18" id="0373c18">好。所有親族悉皆來集。時諸酒家咸悉備擬。</a><a name="0373c19" id="0373c19">怪不來取令人往問。何不取酒。報言。我酒變</a><a name="0373c20" id="0373c20">好無勞別取。問言。是誰教汝。已壞之酒還</a><a name="0373c21" id="0373c21">令好耶。報言。聖者吐羅難陀。於我有恩能為</a><a name="0373c22" id="0373c22">此事。彼即譏嫌沙門釋女作非法事。云何奪</a><a name="0373c23" id="0373c23">我所作生業。苾芻白佛。佛言。此非沙門釋女</a><a name="0373c24" id="0373c24">之法理合譏嫌。是故諸尼不應教他變已壞</a><a name="0373c25" id="0373c25">酒。作者得吐羅底也罪</a><a name="0373c26" id="0373c26"><p>緣處同前。時有長者樂為給施。身忽染患漸</a><a name="0373c27" id="0373c27">加困篤。自知形命將死不久。所有財物悉皆</a><a name="0373c28" id="0373c28">給施沙門婆羅門孤獨乞人善友親族。唯有</a><a name="0373c29" id="0373c29">一舍猶未施他時吐羅難陀苾芻尼聞來至家<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240373b.htm'><img src='up.gif' border=0></a>
<a href='T240374a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>