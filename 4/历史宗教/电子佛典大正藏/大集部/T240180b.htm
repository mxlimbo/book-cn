<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0180b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷16)</font> <font face='Arial'>T24, p0180b</h2></font><hr>
<span class='old'>
</a><a name="0180a28" id="0180a28">可殺一妻取肉充食。用濟身命得出長途。于</a><a name="0180a29" id="0180a29">時小枝作如是念。寧可自死不斷他命。更無</span><a name="0180b01" id="0180b01">餘計。宜將己妻密走他國。作是念已。將妻逃</a><a name="0180b02" id="0180b02">走飢渴所逼。妻便困乏不能前進。告其夫曰。</a><a name="0180b03" id="0180b03">聖子。我命將終無由涉路。小枝作念。我於羅</a><a name="0180b04" id="0180b04">剎惡伴存彼軀命。於此而終深可傷惜。即割</a><a name="0180b05" id="0180b05">髀肉與食。又刺臂血令飲。妻食肉血。漸漸</a><a name="0180b06" id="0180b06">徐行至一山谷。採拾根果以濟身命。於其山</a><a name="0180b07" id="0180b07">間有大河水。時有一人。因遭怨賊截其手足。</a><a name="0180b08" id="0180b08">擲著河中作苦惱聲。隨流而去。小枝因出聞</a><a name="0180b09" id="0180b09">苦叫聲。生悲愍心尋聲往覓。遂見一人隨水</a><a name="0180b10" id="0180b10">流下。即入河中背負令出。置河岸上。見手足</a><a name="0180b11" id="0180b11">俱無。情懷痛切。問言。善男子。爾因何事遭斯</a><a name="0180b12" id="0180b12">苦楚。其人具以事答。小枝報曰。汝今雖苦勿</a><a name="0180b13" id="0180b13">生憂怖。將根果令食。便語妻曰。可生慈念看</a><a name="0180b14" id="0180b14">養此人。既蒙恩養瘡苦漸差。其婦於彼情生</a><a name="0180b15" id="0180b15">愛著。頻頻就彼共作言談。菩薩稟性少行欲</a><a name="0180b16" id="0180b16">染。雖時聚會無解婬情。然此山中所有根果。</a><a name="0180b17" id="0180b17">由菩薩威力悉皆精妙。婦人食已彌益邪心。</a><a name="0180b18" id="0180b18">至其人所求行非法。彼便不許答曰。我幾命</a><a name="0180b19" id="0180b19">斷幸蒙見濟。共為惡事便是棄恩。汝夫若知</a><a name="0180b20" id="0180b20">定分身首。婦數求及被煩惱逼。遂共交通深</a><a name="0180b21" id="0180b21">生愛著。不欲暫離。於其本夫心無戀樂。彼雖</a><a name="0180b22" id="0180b22">遣去亦不見隨。便作是念。今此女人於我耽</a><a name="0180b23" id="0180b23">著。私通他婦乃是大怨。我定遭苦。即共籌議</a><a name="0180b24" id="0180b24">告其婦曰。夫若知我行非法者。必當斷命。此</a><a name="0180b25" id="0180b25">不須疑。女人聞說以之為然。當設餘計。女人</a><a name="0180b26" id="0180b26">耶智不學而知。即以衣纏頭枕石而臥。小枝</a><a name="0180b27" id="0180b27">採果還至其傍。見有異狀問言。賢首。有何所</a><a name="0180b28" id="0180b28">苦。答言。聖子。頭甚苦痛。小枝報曰。欲何所</a><a name="0180b29" id="0180b29">作。女密懷計生此惡心告其夫曰。我先頭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240180a.htm'><img src='up.gif' border=0></a>
<a href='T240180c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>