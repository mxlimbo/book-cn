<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0709a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷5)</font> 舍利弗品 <font face='Arial'>T24, p0709a</h2></font><hr>
<span class='old'>
</a><a name="0708c28" id="0708c28">我為汝治病。當與我直。病人答曰。此癡</a><a name="0708c29" id="0708c29">醫師。若是我病可為我治。我本無病。強為</span><a name="0709a01" id="0709a01">破肉令血流出生大苦痛。反責我直。詎</a><a name="0709a02" id="0709a02">非狂耶。聲聞弟子亦復如是。若先結戒而</a><a name="0709a03" id="0709a03">生誹謗。我自無罪強為結戒。是故如來不</a><a name="0709a04" id="0709a04">先結戒。若漏起者。問曰。何謂為漏起。答曰。</a><a name="0709a05" id="0709a05">若漏於僧中已起者。是時如來當為諸弟</a><a name="0709a06" id="0709a06">子結戒。指示波羅提木叉。譬如良醫應病</a><a name="0709a07" id="0709a07">設藥令得除愈。大獲賞賜又被讚嘆。此好</a><a name="0709a08" id="0709a08">醫王善治我患。如來亦復如是。隨犯而制。</a><a name="0709a09" id="0709a09">歡喜受持無有怨言。是以律本云。止止舍</a><a name="0709a10" id="0709a10">利弗。若有漏法生。然後世尊當為結戒。法</a><a name="0709a11" id="0709a11">師曰。餘句自當知之。於佛法中誰先出家。</a><a name="0709a12" id="0709a12">崩揵多兒。名憂波斯那。因憂波斯那</a><a name="0709a13" id="0709a13">制戒。未滿十臘而與弟子授具足戒。</a><a name="0709a14" id="0709a14">憂波斯那二臘。弟子一臘。如是次第從此。</a><a name="0709a15" id="0709a15">已佛為制戒。告諸比丘。自今以後若未滿</a><a name="0709a16" id="0709a16">十臘。而與弟子授具足戒者。犯突吉羅</a><a name="0709a17" id="0709a17">罪。佛已結戒竟。復有比丘。雖滿十臘若過</a><a name="0709a18" id="0709a18">十臘。癡無智慧。而與弟子授具足戒。佛</a><a name="0709a19" id="0709a19">又制戒。告諸比丘。若人無智慧。與人授</a><a name="0709a20" id="0709a20">具足者。得突吉羅罪。佛聽有智慧人者。十</a><a name="0709a21" id="0709a21">臘若過十臘。善能教授。聽與弟子授具足</a><a name="0709a22" id="0709a22">戒。未多者。眾僧中老少未多。戾舍亦未大。</a><a name="0709a23" id="0709a23">若眾僧多者。當有犯漏法者。是時如來然</a><a name="0709a24" id="0709a24">後結戒。若比丘與未受具足戒共宿。過二</a><a name="0709a25" id="0709a25">三宿者。是比丘得波夜提罪。若比丘年</a><a name="0709a26" id="0709a26">年度弟子者。是比丘得波夜提罪。若比</a><a name="0709a27" id="0709a27">丘尼年年度弟子。是比丘尼得波夜提罪。</a><a name="0709a28" id="0709a28">已說如是。汝自當知。大利養者。若眾僧得</a><a name="0709a29" id="0709a29">大供養者。便生有漏法。是時如來當結戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240708c.htm'><img src='up.gif' border=0></a>
<a href='T240709b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>