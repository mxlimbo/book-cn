<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0110c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷16)</font> 九十波逸提之六 <font face='Arial'>T23, p0110c</h2></font><hr>
<span class='old'>
</a><a name="0110b28" id="0110b28"><p>佛在維耶離國爾時維耶離國諸王子。出園</a><a name="0110b29" id="0110b29">林中學射。門扇孔仰射空中。筈筈相拄。爾時</span><a name="0110c01" id="0110c01">迦留陀夷。中前著衣持缽入城乞食。遙見諸</a><a name="0110c02" id="0110c02">王子作如是射。見已便笑。諸王子言。何以故</a><a name="0110c03" id="0110c03">笑。我等射不好耶。答言不好。問言汝能不。</a><a name="0110c04" id="0110c04">答言能。若能便射。迦留陀夷言。我等法不</a><a name="0110c05" id="0110c05">應捉弓箭。諸王子言。此有木弓可用。即</a><a name="0110c06" id="0110c06">與木弓。張時有飛鳥空中迴旋。迦留陀夷</a><a name="0110c07" id="0110c07">放箭。圍繞不令得出。諸王子言。何故不著。</a><a name="0110c08" id="0110c08">答言。射著何足為難。諸王子言。不爾。若能</a><a name="0110c09" id="0110c09">著者。便應令著。莫但虛語。即憍慢言。汝等</a><a name="0110c10" id="0110c10">欲令射著何處。王子言。欲令著右眼。即著</a><a name="0110c11" id="0110c11">右眼。是鳥即死。爾時諸王子皆慚愧妒瞋</a><a name="0110c12" id="0110c12">恨言。沙門釋子能故奪畜生命。是中有比</a><a name="0110c13" id="0110c13">丘。少欲知足行頭陀聞是事心不喜。種種因</a><a name="0110c14" id="0110c14">緣訶責。云何名比丘。故奪畜生命。種種因緣</a><a name="0110c15" id="0110c15">訶已。向佛廣說。佛以是事集比丘僧。知而故</a><a name="0110c16" id="0110c16">問。迦留陀夷。汝實作是事不。答言。實作世</a><a name="0110c17" id="0110c17">尊。佛以種種因緣訶責。云何名比丘。故奪</a><a name="0110c18" id="0110c18">畜生命。種種訶已。語諸比丘。以十利故與</a><a name="0110c19" id="0110c19">比丘結戒。從今是戒應如是說。若比丘故奪</a><a name="0110c20" id="0110c20">畜生命波逸提。奪命者。若自奪若教他奪。波</a><a name="0110c21" id="0110c21">逸提者。煮燒覆障。若不悔過能障礙道。是中</a><a name="0110c22" id="0110c22">犯者。有三種。奪畜生命得波逸提。自教遣使。</a><a name="0110c23" id="0110c23">自者。若比丘自作自奪畜生命。教者。語他言。</a><a name="0110c24" id="0110c24">是畜生捉縛打殺。若他受教殺者。是比丘</a><a name="0110c25" id="0110c25">得波逸提。遣使者。若比丘語人言。汝識某<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230110b.htm'><img src='up.gif' border=0></a>
<a href='T230111a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>