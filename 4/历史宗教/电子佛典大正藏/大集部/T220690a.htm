<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0690a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷18)</font> 九十單提法之一 <font face='Arial'>T22, p0690a</h2></font><hr>
<span class='old'>
</a><a name="0689c28" id="0689c28">百千兩金。我豈可取王價直。今持奉上</a><a name="0689c29" id="0689c29">大王。王言不爾。我今取為婦。云何不與價。</span><a name="0690a01" id="0690a01">王即出百千兩金與婆羅門已。遣使詣宮</a><a name="0690a02" id="0690a02">取種種瓔珞衣裳服飾。沐浴澡洗莊嚴女身。</a><a name="0690a03" id="0690a03">同載入宮眾臣衛從。時黃頭心自念言。此非</a><a name="0690a04" id="0690a04">餘人乃是王波斯匿。既得處宮堙C習學種</a><a name="0690a05" id="0690a05">種技術書算印畫眾形像歌舞戲樂。無事不</a><a name="0690a06" id="0690a06">知。從末利園中將來故。即號之。為末利</a><a name="0690a07" id="0690a07">夫人。年遂長大。王甚愛敬。復於異時。王於</a><a name="0690a08" id="0690a08">五百女人中立為第一夫人。在高殿上。便</a><a name="0690a09" id="0690a09">自念言。我以何業報因緣得免於婢。今</a><a name="0690a10" id="0690a10">受如是快樂。復作是念。將是我先以和</a><a name="0690a11" id="0690a11">蜜乾飯分施與沙門。以此因緣故今得免</a><a name="0690a12" id="0690a12">婢。受如是快樂耳。即問左右人言。舍衛</a><a name="0690a13" id="0690a13">城中頗有如此像貌沙門不。答言有。是如</a><a name="0690a14" id="0690a14">來無所著至真等正覺。夫人聞已歡喜。便欲</a><a name="0690a15" id="0690a15">往至佛所。即詣王波斯匿白言。我欲見佛</a><a name="0690a16" id="0690a16">禮拜問訊。王報言。宜知是時。末利夫人。即</a><a name="0690a17" id="0690a17">嚴駕五百乘車五百婇女侍從。出舍衛城</a><a name="0690a18" id="0690a18">詣祇桓精舍。到已下車。步入園中。遙見</a><a name="0690a19" id="0690a19">如來。顏貌端正諸根寂定。得上調伏如調</a><a name="0690a20" id="0690a20">象王。又如澄淵清淨無穢。見已歡喜來詣</a><a name="0690a21" id="0690a21">佛所。頭面禮足在一面坐。白佛言。以何因</a><a name="0690a22" id="0690a22">緣受女人身。顏貌醜陋見者不歡。資財乏</a><a name="0690a23" id="0690a23">少無有威力。復何因緣顏貌醜陋見者不歡。</a><a name="0690a24" id="0690a24">資財無乏無有威力。復何因緣顏貌醜陋見</a><a name="0690a25" id="0690a25">者不歡。資財無乏大有威力。復何因緣顏</a><a name="0690a26" id="0690a26">貌端正見者歡喜。資財無乏大有威力。爾時</a><a name="0690a27" id="0690a27">世尊告末利夫人。或有女人。心多瞋恚喜</a><a name="0690a28" id="0690a28">惱於人。若以少言現大瞋恚。若以多言</a><a name="0690a29" id="0690a29">亦現大瞋恚。亦不布施沙門。婆羅門貧窮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220689c.htm'><img src='up.gif' border=0></a>
<a href='T220690b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>