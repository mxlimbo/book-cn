<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0526a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷4)</font> 三十事初結長衣戒因緣 <font face='Arial'>T23, p0526a</h2></font><hr>
<span class='old'>
</a><a name="0525c28" id="0525c28"><p><b>　　<A NAME="n251"></A>三十事初結長衣戒因緣</b></a><a name="0525c29" id="0525c29"><p>六群比丘者。一難途。二跋難陀。三迦留陀夷。</span><a name="0526a01" id="0526a01">四闡那。五馬宿。六滿宿。云二人得漏盡入</a><a name="0526a02" id="0526a02">無餘涅槃。一迦留陀夷。二闡那。二人生天上。</a><a name="0526a03" id="0526a03">又云。二人犯重戒。又云不犯。若犯重者不</a><a name="0526a04" id="0526a04">得生天也。一難途。二跋難陀。二人墮惡道</a><a name="0526a05" id="0526a05">生龍中。一馬宿。二滿宿。二人善解算數陰陽</a><a name="0526a06" id="0526a06">變運。一難途。二跋難陀。二人深通射道。一迦</a><a name="0526a07" id="0526a07">留陀夷。二闡那。二人善於音樂種種戲笑。一</a><a name="0526a08" id="0526a08">馬宿。二滿宿。二人善於說法論議。一難途。二</a><a name="0526a09" id="0526a09">跋難陀。二人深解何毘曇。一迦留陀夷。二闡</a><a name="0526a10" id="0526a10">那。二人事事皆能。亦巧說法論議。亦解阿毘</a><a name="0526a11" id="0526a11">曇。一馬宿。二滿宿。又云。此六人無往不通</a><a name="0526a12" id="0526a12">通達三藏十二部經。內為法之樑棟。外為</a><a name="0526a13" id="0526a13">佛法大護。二人多欲。一難途。二跋難陀。二</a><a name="0526a14" id="0526a14">人多瞋。一馬宿。二滿宿。二人多癡。一迦留陀</a><a name="0526a15" id="0526a15">夷。二闡那。又云。三人多欲。一難途。二跋難</a><a name="0526a16" id="0526a16">陀。三迦留陀夷。二人多瞋。一馬宿。二滿宿。</a><a name="0526a17" id="0526a17">一人多癡。闡那是也。五人是釋種子王種。</a><a name="0526a18" id="0526a18">難途跋難陀馬宿滿宿闡那。一是婆羅門種。</a><a name="0526a19" id="0526a19">迦留陀夷。六人俱是豪族。共相影響相與為</a><a name="0526a20" id="0526a20">友宣通佛教。著異衣者。畜積既多故。隨</a><a name="0526a21" id="0526a21">時異所著各異。又云。直著一衣但隨時處異。</a><a name="0526a22" id="0526a22">又云。一日之中隨所著衣。過後夜已。次日</a><a name="0526a23" id="0526a23">更不重著。日日不同。畜積如是種種餘衣。</a><a name="0526a24" id="0526a24">問曰。何由得如是種種衣服。答曰。既是貴</a><a name="0526a25" id="0526a25">姓。又多知識多人樂與。兼復多欲。是故衣</a><a name="0526a26" id="0526a26">多。問曰。何以作如是畜積多衣。答曰。本是</a><a name="0526a27" id="0526a27">豪族。先在家時。愛著瓔珞種種服飾。雖樂法</a><a name="0526a28" id="0526a28">出家。以本習故樂好衣缽。又世世已來性常</a><a name="0526a29" id="0526a29">多欲。是以今故聚積無厭。問曰。此淨施者。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230525c.htm'><img src='up.gif' border=0></a>
<a href='T230526b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>