<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0330b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷26)</font> 第六門第四子攝頌之餘佛現大神通事 <font face='Arial'>T24, p0330b</h2></font><hr>
<span class='old'>
</a><a name="0330a28" id="0330a28">敬。如我惟忖。我不及彼弟子弟子仁等今欲</a><a name="0330a29" id="0330a29">喚彼大師共捔神力誠非善事。彼聞議曰。此</span><a name="0330b01" id="0330b01">亦是彼沙門朋黨。更覓餘人共為籌議。時諸</a><a name="0330b02" id="0330b02">六師詐現敬相即辭而去。遂便詣一寂靜之</a><a name="0330b03" id="0330b03">處。共為議曰。何處更欲覓我朋流。一人告</a><a name="0330b04" id="0330b04">曰。於某城內有一五通。宜可就彼共為計策</a><a name="0330b05" id="0330b05">必當相助。一人報曰。彼無力能現諸神變。然</a><a name="0330b06" id="0330b06">於雪山寂靜之處。茂林清池花果繁實。松風</a><a name="0330b07" id="0330b07">吐韻好鳥和鳴。彼有五百仙人依止而住。其</a><a name="0330b08" id="0330b08">中多是證得五通。我等宜可詣彼共議。既至</a><a name="0330b09" id="0330b09">彼處相問訊已。白言。仁等與我同修梵行。</a><a name="0330b10" id="0330b10">我等今欲喚彼沙門喬答摩共捔神通上人之</a><a name="0330b11" id="0330b11">法。仁與我等為伴助不。彼皆答曰。斯為善事。</a><a name="0330b12" id="0330b12">我願共成。大集之時。應現異相。見我相時</a><a name="0330b13" id="0330b13">即行相助</a><a name="0330b14" id="0330b14"><p>爾時六師敬奉其說辭之而去。後於異時勝</a><a name="0330b15" id="0330b15">光王有異母弟王子。名曰哥羅。整服香鬘具</a><a name="0330b16" id="0330b16">諸瓔珞。於王宅邊近城而過。王之內人在高</a><a name="0330b17" id="0330b17">樓上見哥羅去愛其美貌。便以花鬘遙擲王</a><a name="0330b18" id="0330b18">子。花墮肩上餘人共見。有怨惡者。見是事已</a><a name="0330b19" id="0330b19">遂白大臣。臣白王曰。王子哥羅於王內人有</a><a name="0330b20" id="0330b20">私情好。王聞造次初不詳審。即令大臣刖其</a><a name="0330b21" id="0330b21">手足。彼承王教將詣市中。令魁膾者截其手</a><a name="0330b22" id="0330b22">足。時彼親族及諸人眾。皆共悲啼驚其苦切</a><a name="0330b23" id="0330b23">圍遶而住。時有外道在傍直過。王子諸親請</a><a name="0330b24" id="0330b24">外道曰。哥羅王子被王所瞋截其手足。仁等</a><a name="0330b25" id="0330b25">頗能以實語力令此王子所截手足平復如故</a><a name="0330b26" id="0330b26">耶。外道聞已默然無對。尊者阿難陀因行乞</a><a name="0330b27" id="0330b27">食亦來此過。諸親報曰。王子哥羅被截手足。</a><a name="0330b28" id="0330b28">聖者頗能令其平復同昔日乎。尊者答曰。君</a><a name="0330b29" id="0330b29">等且住。待我白佛還來相報。諸人聞已生大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240330a.htm'><img src='up.gif' border=0></a>
<a href='T240330c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>