<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0123b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷18)</font> 第三分之四布薩法 <font face='Arial'>T22, p0123b</h2></font><hr>
<span class='old'>
</a><a name="0123a28" id="0123a28">說法為入舍供養。諸比丘不知云何。以是白</a><a name="0123a29" id="0123a29">佛。佛言。聽受。復有白衣家為非人所惱。請諸</span><a name="0123b01" id="0123b01">比丘家中布薩說法以為安樂供養。諸比丘</a><a name="0123b02" id="0123b02">不知云何。以是白佛。佛言。聽受。有居士行甘</a><a name="0123b03" id="0123b03">蔗。諸比丘不敢受。以是白佛。佛言。應受。有</a><a name="0123b04" id="0123b04">諸居士問諸比丘。今日幾。諸比丘不知。便</a><a name="0123b05" id="0123b05">譏訶言。沙門釋子日尚不知。何況深理。以是</a><a name="0123b06" id="0123b06">白佛。佛言。若欲往白衣家應先問師日數。師</a><a name="0123b07" id="0123b07">若不知應問餘人</a><a name="0123b08" id="0123b08"><p>時諸居士。布薩日持時食時飲七日藥終身</a><a name="0123b09" id="0123b09">藥至僧坊供養。欲聽法受八分戒。諸比丘都</a><a name="0123b10" id="0123b10">不看視。便瞋恚持歸。以是白佛。佛言。上座應</a><a name="0123b11" id="0123b11">令下座掃地取水使淨人辦器盛其所齎物。</a><a name="0123b12" id="0123b12">諸比丘食都不與客。客便譏訶言。沙門釋子</a><a name="0123b13" id="0123b13">常讚歎布施。唯受人施而不施人。以是白佛。</a><a name="0123b14" id="0123b14">佛言。應與客食。既與著其手中。不與器物。</a><a name="0123b15" id="0123b15">便譏訶言。諸比丘作小兒遇我。以是白佛。</a><a name="0123b16" id="0123b16">佛言。應與器物下食。食竟上座若上座等為</a><a name="0123b17" id="0123b17">說法咒願。客去後若四人若過四人應廣布</a><a name="0123b18" id="0123b18">薩。若二人若三人應相向說淨言。今僧十四</a><a name="0123b19" id="0123b19">日十五日布薩。我某甲比丘清淨長老憶持。</a><a name="0123b20" id="0123b20">如是三說。若一人應小待。若有人來共布</a><a name="0123b21" id="0123b21">薩。若無人來。應偏袒右肩胡跪合掌心念</a><a name="0123b22" id="0123b22">口言。今十四日十五日眾僧布薩。我今心受</a><a name="0123b23" id="0123b23">布薩。如是三說。告諸比丘。是布薩法。從今應</a><a name="0123b24" id="0123b24">盡壽如是奉行。不者突吉羅</a><a name="0123b25" id="0123b25"><p>時諸居士入僧坊問諸比丘。僧有幾人。答言。</a><a name="0123b26" id="0123b26">僧有若干。彼言。我等請僧明日食。諸近處比</a><a name="0123b27" id="0123b27">丘聞。明日盡往坐席不足飲食又少。諸比丘</a><a name="0123b28" id="0123b28">言。汝等請僧何以不與我食。答言。我昨問</a><a name="0123b29" id="0123b29">僧隨數設食。先不相請而強求索。不請而食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220123a.htm'><img src='up.gif' border=0></a>
<a href='T220123c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>