<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0343a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷28)</font> 第六門第四子攝頌大藥之餘 <font face='Arial'>T24, p0343a</h2></font><hr>
<span class='old'>
</a><a name="0342c28" id="0342c28">白王曰。鞞提醯王自無計策。興隆王業皆</a><a name="0342c29" id="0342c29">是大藥之功。由此不能有所侵掠。且留於</span><a name="0343a01" id="0343a01">此勿令四出。我將兵眾往破彼城。王乃稱善。</a><a name="0343a02" id="0343a02">即領四兵。至鞞提醯國圍遶其城。于時大藥。</a><a name="0343a03" id="0343a03">知半遮王從某道去向鞞提醯。大藥訪知彼</a><a name="0343a04" id="0343a04">王珍寶咸在某處。并女妙藥一處同居。大藥</a><a name="0343a05" id="0343a05">即便強入宮中。將女妙藥及諸珍寶。總率兵</a><a name="0343a06" id="0343a06">眾別路而歸。既見王已總集朝官慶喜無量時</a><a name="0343a07" id="0343a07">半遮國使至奏王。珍寶及女被他將去。王得</a><a name="0343a08" id="0343a08">信已爰命旋師。時此國王廣施大禮。婚媾已</a><a name="0343a09" id="0343a09">畢。即策妙藥為大夫人。時半遮王令使齎書</a><a name="0343a10" id="0343a10">與妙藥曰。我懷憂悶汝豈不知。可細尋求誰</a><a name="0343a11" id="0343a11">傳此事。食和毒藥欲害彼王。女得書已推察</a><a name="0343a12" id="0343a12">其事。知是大藥鸚鵡傳通密信。令使報父父</a><a name="0343a13" id="0343a13">得書已。覆遣使報通此消息。皆由鸚鵡察知</a><a name="0343a14" id="0343a14">事已往還相報。遂致紛披喪亂家國。彼之鸚</a><a name="0343a15" id="0343a15">鵡可附將來。女籠鸚鵡寄與父王。王見鸚鵡</a><a name="0343a16" id="0343a16">倍生瞋恚。由此儜鳥亡國喪親。更勿評論</a><a name="0343a17" id="0343a17">即宜殺卻。鳥乃稽首而白王曰。幸願依我祖</a><a name="0343a18" id="0343a18">父死法。以取命終。死亦無恨。王曰。隨彼死法</a><a name="0343a19" id="0343a19">而斷其命。屠者問曰。死法如何。鸚鵡答曰。</a><a name="0343a20" id="0343a20">麻纏我尾灌以膏油。爇火令著任其自死。屠</a><a name="0343a21" id="0343a21">者如言作已而放。鸚鵡遂即飛上虛空。奮迅</a><a name="0343a22" id="0343a22">毛羽火延空室燒盡無遺。遂入池中洗沐而</a><a name="0343a23" id="0343a23">去。騰雲振翼往鞞提醯。大藥問曰。汝生還耶。</a><a name="0343a24" id="0343a24">鸚鵡具答。大藥歡喜。半遮羅王瞋心猛熾。更</a><a name="0343a25" id="0343a25">與女書由此鸚鵡。燒我宮室必須牢縛急送</a><a name="0343a26" id="0343a26">將來。女即如言還送鸚鵡。王見大怒令燖毛</a><a name="0343a27" id="0343a27">羽煮以沸湯。屠者去毛棄之簷外。報言。汝去</a><a name="0343a28" id="0343a28">飛鴟下見撮以陵虛到一神祠。鴟便欲食。遂</a><a name="0343a29" id="0343a29">告鴟曰。兄食我身肉纔一日。如其見放。於日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240342c.htm'><img src='up.gif' border=0></a>
<a href='T240343b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>