<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0215c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷3)</font> 火生長者之餘 <font face='Arial'>T24, p0215c</h2></font><hr>
<span class='old'>
</a><a name="0215b28" id="0215b28">分給孤獨乞人。貧乏之類咸令豐足。時火生</a><a name="0215b29" id="0215b29">長者。遂與諸親朋友知識。共辭別已。往詣</span><a name="0215c01" id="0215c01">佛所禮佛雙足。退坐一面合掌恭敬。白言世</a><a name="0215c02" id="0215c02">尊。唯願許我。於善說法律而為出家。并受近</a><a name="0215c03" id="0215c03">圓成苾芻性。淨修梵行奉事世尊。佛既見已</a><a name="0215c04" id="0215c04">告言。善來苾芻可修梵行。聞是語已鬚髮自</a><a name="0215c05" id="0215c05">落。如曾剪剃已經七日。法衣著身瓶缽在手。</a><a name="0215c06" id="0215c06">威儀整肅如百歲苾芻。頌曰</a><a name="0215c07" id="0215c07"><p class='lg'>　　世尊命善來　　　髮除衣著體</a><br><a name="0215c08" id="0215c08">　　即得諸根寂　　　隨佛意皆成　</p></a><a name="0215c09" id="0215c09"><p>爾時世尊隨機教授。彼便策勵方便勤修。觀</a><a name="0215c10" id="0215c10">知五趣生死輪迴動搖不息。有為諸行皆悉</a><a name="0215c11" id="0215c11">敗壞。可厭惡法常為他損。樂在暫時受苦長</a><a name="0215c12" id="0215c12">夜。雖有天報終歸散滅。深察知已便斷諸惑。</a><a name="0215c13" id="0215c13">得阿羅漢果三明六通。具八解脫得如實知。</a><a name="0215c14" id="0215c14">我生已盡梵行已立。所作已辦不受後有。心</a><a name="0215c15" id="0215c15">無障礙如手撝空。刀割香塗愛憎不起。觀金</a><a name="0215c16" id="0215c16">與土等無有異。於諸名利無不棄捨。釋梵諸</a><a name="0215c17" id="0215c17">天悉皆恭敬。時諸苾芻咸起疑念。唯佛世尊</a><a name="0215c18" id="0215c18">能除疑網。我今共問。即詣佛所白言。世尊。火</a><a name="0215c19" id="0215c19">生長者先作何業。彼業之報。生大富家受用</a><a name="0215c20" id="0215c20">無乏。復作何業。與母一時同燒火聚。復由何</a><a name="0215c21" id="0215c21">業生在人中受天妙相。復由何業。於佛法中</a><a name="0215c22" id="0215c22">出家修行。斷諸煩惱證阿羅漢。世尊告曰。汝</a><a name="0215c23" id="0215c23">等苾芻皆當善聽。火生童子先所造業。還須</a><a name="0215c24" id="0215c24">自受廣如上說。汝等應聽過去世時九十一</a><a name="0215c25" id="0215c25">劫。有佛出世。號毘缽尸如來應正等覺。十號</a><a name="0215c26" id="0215c26">具足。與大苾芻眾六萬二千人。次第遊行漸</a><a name="0215c27" id="0215c27">至一城。名曰親慧。王名有親。去斯不遠有親</a><a name="0215c28" id="0215c28">慧林。佛及苾芻於此而住。其王有大福德。國</a><a name="0215c29" id="0215c29">界安寧人民熾盛無諸鬥諍。為大法王廣如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240215b.htm'><img src='up.gif' border=0></a>
<a href='T240216a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>