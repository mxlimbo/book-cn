<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0113b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷16)</font> 九十波逸提之六 <font face='Arial'>T23, p0113b</h2></font><hr>
<span class='old'>
</a><a name="0113a28" id="0113a28">是已來此家常供給沙門釋子衣服飲食。是</a><a name="0113a29" id="0113a29">婬女少多送阿那律已便還。爾時阿那律漸</span><a name="0113b01" id="0113b01">到舍衛國。脫衣缽著一處。往詣佛所。頭面作</a><a name="0113b02" id="0113b02">禮在一面坐。諸佛常法。有客比丘來。以如是</a><a name="0113b03" id="0113b03">語勞問。忍不足不。乞食不難。道路不疲極</a><a name="0113b04" id="0113b04">耶。佛即以如是語勞問阿那律。忍不足不。乞</a><a name="0113b05" id="0113b05">食不難。道路不疲極耶。阿那律答言。世尊。</a><a name="0113b06" id="0113b06">忍足乞食不難。道路不疲。以是事向佛廣說。</a><a name="0113b07" id="0113b07">佛以是事集比丘僧。語諸比丘。阿那律雖離</a><a name="0113b08" id="0113b08">欲得阿羅漢。不應與女人共宿。如熟飲食人</a><a name="0113b09" id="0113b09">之所欲。女人於男亦復如是。種種因緣訶</a><a name="0113b10" id="0113b10">責。不應與女人共宿。以十利故與比丘結</a><a name="0113b11" id="0113b11">戒。從今是戒應如是說。若比丘與女人同舍</a><a name="0113b12" id="0113b12">宿波逸提。女者。人女非人女畜生女是。人</a><a name="0113b13" id="0113b13">女若臥若坐名為宿。象若倚若立亦名宿。</a><a name="0113b14" id="0113b14">駝馬牛羊若臥若立亦名宿。鵝鴈孔雀雞若</a><a name="0113b15" id="0113b15">一腳立若持頭置項上亦名宿。舍者有四種。</a><a name="0113b16" id="0113b16">一切覆一切障。一切障不覆。一切覆不障。</a><a name="0113b17" id="0113b17">一切覆少障。是中犯者。若比丘是四種舍中。</a><a name="0113b18" id="0113b18">共女人宿。皆波逸提。若起還臥。更得波逸</a><a name="0113b19" id="0113b19">提。隨起還臥。一一波逸提。不犯者。通夜坐</a><a name="0113b20" id="0113b20">不臥。乃至他舍有女人宿。孔容貓子入處。</a><a name="0113b21" id="0113b21">是中宿波逸提(六十五竟)</a><a name="0113b22" id="0113b22"><p>佛在維耶離國摩俱羅山中。爾時與侍者象</a><a name="0113b23" id="0113b23">守比丘俱。諸佛侍者法。佛未入房不得先入。</a><a name="0113b24" id="0113b24">時佛初夜露地經行。爾時小雨墮。釋提桓因</a><a name="0113b25" id="0113b25">作是念。佛今在露地經行小雨墮。我何不變</a><a name="0113b26" id="0113b26">作琉璃窟令佛在中經行。即變化作。佛在</a><a name="0113b27" id="0113b27">中經行。帝釋隨後。佛經行久。是象守比丘風</a><a name="0113b28" id="0113b28">雨所惱。作是念。當以何方便令佛入舍。我當</a><a name="0113b29" id="0113b29">得入。爾時摩俱羅山中所有人民。小兒啼時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230113a.htm'><img src='up.gif' border=0></a>
<a href='T230113c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>