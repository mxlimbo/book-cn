<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0118a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷4)</font> <font face='Arial'>T24, p0118a</h2></font><hr>
<span class='old'>
</a><a name="0117c28" id="0117c28">財寶富盛倉庫盈溢多諸眷屬。如薜室羅末</a><a name="0117c29" id="0117c29">拏天王。時彼居士。於其同類種族中取女為</span><a name="0118a01" id="0118a01">妻。既得為婦共相娛樂。俗禮和合因生一子。</a><a name="0118a02" id="0118a02">如是乃至生於十子。皆悉出家證辟支佛道。</a><a name="0118a03" id="0118a03">爾時其母。與此十子疏布衣服。時彼十子共</a><a name="0118a04" id="0118a04">白母曰。我今便入涅槃不須此物。爾時十辟</a><a name="0118a05" id="0118a05">支佛白母言。淨飯王子釋迦牟尼。當得阿耨</a><a name="0118a06" id="0118a06">多羅三藐三菩提。願母將此衣服可施與彼。</a><a name="0118a07" id="0118a07">必當獲得無量果報。作是語已。即於宮中現</a><a name="0118a08" id="0118a08">十八變火化而滅入無餘涅槃。其母年老困</a><a name="0118a09" id="0118a09">疾將死。持其衣服囑付於女。具說前事。時女</a><a name="0118a10" id="0118a10">後時染患將卒。復持此衣置樹空中。告樹神</a><a name="0118a11" id="0118a11">曰。今此衣服為我守護。待淨飯王子出家之</a><a name="0118a12" id="0118a12">日。當持與之。時天帝釋觀其下界。乃見此衣</a><a name="0118a13" id="0118a13">在樹空中便往取之身自被著。作老獵師形</a><a name="0118a14" id="0118a14">狀。執持弓箭與菩薩相近。菩薩告曰。此是</a><a name="0118a15" id="0118a15">出家人衣。我衣貴妙是俗人服。今欲相換可</a><a name="0118a16" id="0118a16">得以不。獵師報曰。我不相與。何以故。我若取</a><a name="0118a17" id="0118a17">汝好服行於人間。或有見者便言。我殺於汝</a><a name="0118a18" id="0118a18">取汝此衣。菩薩報曰。汝獵師當知。一切世間</a><a name="0118a19" id="0118a19">所有人眾。咸知我有勇猛智慧無能殺者。誰</a><a name="0118a20" id="0118a20">有將此能殺我者。汝不須懼。時天帝釋。即</a><a name="0118a21" id="0118a21">跪持衣奉與菩薩。爾時菩薩。得此衣已便即</a><a name="0118a22" id="0118a22">著之。衣窄身大不遍覆體。作是念言。此出</a><a name="0118a23" id="0118a23">家服小不堪受用。若有威力。願自寬大今覆</a><a name="0118a24" id="0118a24">我體。菩薩及天力之威故。其衣即大。菩薩</a><a name="0118a25" id="0118a25">爾時復自念云。我今既被此衣具出家相。</a><a name="0118a26" id="0118a26">當應救濟諸苦惱者。即以先著細妙之衣將</a><a name="0118a27" id="0118a27">與帝釋天帝得已。將還三十三天恭敬供養。</a><a name="0118a28" id="0118a28">換衣之所。諸婆羅門居士長者。共於此地造</a><a name="0118a29" id="0118a29">一制底。名為受出家衣塔。爾時菩薩既剃頭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240117c.htm'><img src='up.gif' border=0></a>
<a href='T240118b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>