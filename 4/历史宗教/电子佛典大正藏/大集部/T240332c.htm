<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0332c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷26)</font> 第六門第四子攝頌之餘佛現大神通事 <font face='Arial'>T24, p0332c</h2></font><hr>
<span class='old'>
</a><a name="0332b28" id="0332b28">象吼駝叫牛鳴。孔雀鴛鴦各為哀響。人天大</a><a name="0332b29" id="0332b29">眾觀佛神變歎未曾有。時彼諸天於虛空中。</span><a name="0332c01" id="0332c01">奏諸天樂亦散眾花。所謂缽頭摩花拘物頭</a><a name="0332c02" id="0332c02">花。分陀利花曼陀羅花。以天沈水栴檀香粖</a><a name="0332c03" id="0332c03">及以諸香悉皆散布。以天妙衣及人間上服</a><a name="0332c04" id="0332c04">繽紛而下。爾時如來廣現如是神變事已。為</a><a name="0332c05" id="0332c05">欲調伏受化有情故說伽他曰</a><a name="0332c06" id="0332c06"><p class='lg'>　　汝當求出離　　　於佛教勤修</a><br><a name="0332c07" id="0332c07">　　降伏生死軍　　　如象摧草舍</a><br><a name="0332c08" id="0332c08">　　於此法律中　　　常為不放逸</a><br><a name="0332c09" id="0332c09">　　能竭煩惱海　　　當盡苦邊際　</p></a><a name="0332c10" id="0332c10"><p>自餘所有眾多化佛。一時宣說如是伽他</a><a name="0332c11" id="0332c11"><p class='lg'>　　日光若未現　　　熠燿粗舒光</a><br><a name="0332c12" id="0332c12">　　曦輪上太虛　　　爝火從斯沒</a><br><a name="0332c13" id="0332c13">　　如來光未顯　　　外道出希奇</a><br><a name="0332c14" id="0332c14">　　佛光照世間　　　降伏師弟子　</p></a><a name="0332c15" id="0332c15"><p>爾時世尊告諸苾芻曰。所有神變汝等憶持。</a><a name="0332c16" id="0332c16">大神通事今將隱沒。說是語已神變皆無。時</a><a name="0332c17" id="0332c17">勝光王告六師曰。大師世尊已現神變。仁等</a><a name="0332c18" id="0332c18">今者可作神通。時外道晡刺拏默無所答。即</a><a name="0332c19" id="0332c19">便以肘觸末羯利瞿舍梨子。如是向末展轉</a><a name="0332c20" id="0332c20">相觸。乃盡六人竟無一人敢為應對。再三王</a><a name="0332c21" id="0332c21">命令現神通。時彼六師還相築觸。同前默爾</a><a name="0332c22" id="0332c22">縮項低頭。如入深禪竟無酬酢。時金剛手大</a><a name="0332c23" id="0332c23">藥叉主作如是念。此六癡物久惱世尊。須作</a><a name="0332c24" id="0332c24">方便令其改往。更不敢然悉皆逃竄。作是念</a><a name="0332c25" id="0332c25">已即放猛風雨雹交注。彼神通舍隨處崩摧。</a><a name="0332c26" id="0332c26">外道邪徒並皆離散。或有驚怖入山穴中。林</a><a name="0332c27" id="0332c27">樹草叢潛藏而住。或入天堂祠室抱腹懷憂。</a><a name="0332c28" id="0332c28">佛神通舍一無傾動。爾時世尊觀是事已說</a><a name="0332c29" id="0332c29">伽他曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240332b.htm'><img src='up.gif' border=0></a>
<a href='T240333a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>