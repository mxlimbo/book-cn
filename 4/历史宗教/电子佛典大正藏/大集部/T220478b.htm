<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0478b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷31)</font> 明雜誦跋渠法之一 四提舍尼初 <font face='Arial'>T22, p0478b</h2></font><hr>
<span class='old'>
</a><a name="0478a28" id="0478a28">言。諸比丘但當食果。何故棄地復持而去與</a><a name="0478a29" id="0478a29">誰。諸比丘以是因緣往白世尊。佛言呼是比</span><a name="0478b01" id="0478b01">丘來。來已佛具問上事。汝實爾不答言實爾。</a><a name="0478b02" id="0478b02">佛問比丘。汝但當食果。何故棄地復持還為。</a><a name="0478b03" id="0478b03">答言世尊。我持來受已更食。佛言。汝云何自</a><a name="0478b04" id="0478b04">取已後受更食。佛言。從今日不聽食菴拔羅</a><a name="0478b05" id="0478b05">果</a><a name="0478b06" id="0478b06"><p>復次佛住王舍城耆舊童子菴拔羅園。時耆</a><a name="0478b07" id="0478b07">舊童子問園民言。諸比丘食菴拔羅果不。答</a><a name="0478b08" id="0478b08">言。世尊不聽。時耆舊童子聞是語已。往到世</a><a name="0478b09" id="0478b09">尊所。頭面禮足卻住一面白佛言。世尊。菴拔</a><a name="0478b10" id="0478b10">羅是時果。願世尊聽諸比丘食。佛言。從今日</a><a name="0478b11" id="0478b11">聽淨果皮食。時諸比丘使淨人盡剝果皮而</a><a name="0478b12" id="0478b12">食。淨人嫌言。合皮可食。何故使我盡剝皮為。</a><a name="0478b13" id="0478b13">諸比丘以是因緣往白世尊。佛言。不須盡去</a><a name="0478b14" id="0478b14">皮。當爪淨聽食。不聽自取後受食。應先使淨</a><a name="0478b15" id="0478b15">人爪淨然後受食。若比丘園林中行。見落</a><a name="0478b16" id="0478b16">果在地。須者應使淨人取。若自取者不得自</a><a name="0478b17" id="0478b17">食。應與園民若沙彌若果熟落地傷破。即名</a><a name="0478b18" id="0478b18">爪淨。應受取卻核得食。若鳥啄若器中傷</a><a name="0478b19" id="0478b19">破。下至如蚊腳。即名皮淨。卻核得食。若欲食</a><a name="0478b20" id="0478b20">核者。火淨已聽食。若皮淨不火淨食核者。波</a><a name="0478b21" id="0478b21">夜提。若火淨不皮淨。皮核俱得食。若不火淨</a><a name="0478b22" id="0478b22">不皮淨食者。一波夜提一越比尼。若俱作無</a><a name="0478b23" id="0478b23">罪。是名自取後受皮淨</a><a name="0478b24" id="0478b24"><p>比尼斷當事障礙非障礙</a><a name="0478b25" id="0478b25"><p>比丘尼內宿內煮并自煮</a><a name="0478b26" id="0478b26"><p>受生肉并穀自取後更受</a><a name="0478b27" id="0478b27"><p>皮淨并火淨第六跋磲竟</a><a name="0478b28" id="0478b28"><p>重物者。佛住舍衛城。爾時諸比丘賣僧床</a><a name="0478b29" id="0478b29">褥。或借人或私受用。諸比丘以是因緣往白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220478a.htm'><img src='up.gif' border=0></a>
<a href='T220478c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>