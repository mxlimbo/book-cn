<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0637b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷11)</font> 九十單提法之一 <font face='Arial'>T22, p0637b</h2></font><hr>
<span class='old'>
</a><a name="0637a28" id="0637a28">所纏(三竟)</a><a name="0637a29" id="0637a29"><p>爾時佛在舍衛國祇樹給孤獨園。爾時尊者</span><a name="0637b01" id="0637b01">阿那律。從舍衛國向拘薩羅國。中路至無</a><a name="0637b02" id="0637b02">比丘住處村。問言。誰與我住處。聞彼有一</a><a name="0637b03" id="0637b03">婬女家常安止賓客在門屋下住。時阿那</a><a name="0637b04" id="0637b04">律即往至彼婬女家語言。大妹。欲寄止一</a><a name="0637b05" id="0637b05">宿可得爾不。婬女答曰。可住門下寬廣隨</a><a name="0637b06" id="0637b06">意止宿。阿那律即入門下。自敷草蓐坐具</a><a name="0637b07" id="0637b07">結加趺坐。一心思惟繫念在前。爾時拘薩</a><a name="0637b08" id="0637b08">羅國諸長者有行緣之便。亦投彼村求覓</a><a name="0637b09" id="0637b09">宿處。亦復聞彼婬女家常止賓客。即便往</a><a name="0637b10" id="0637b10">其家求寄宿言。欲於此寄一宿可爾不。</a><a name="0637b11" id="0637b11">婬女答言。我已先聽一沙門宿。君可問</a><a name="0637b12" id="0637b12">彼沙門。可得共宿者便可止宿。其人即</a><a name="0637b13" id="0637b13">往阿那律所語言。我向語主人求宿即見</a><a name="0637b14" id="0637b14">聽許。今欲共宿不相妨耶。阿那律答言。我</a><a name="0637b15" id="0637b15">草蓐敷竟門屋寬大可隨意宿勿疑也。</a><a name="0637b16" id="0637b16">時諸長者即入門屋下。長者伴多坐相逼近。</a><a name="0637b17" id="0637b17">時婬女見已即生愍念心言。此阿那律是豪</a><a name="0637b18" id="0637b18">貴子孫。習樂來久不能忍苦。今諸長者共</a><a name="0637b19" id="0637b19">相逼近。即至阿那律所語言。尊者習樂來</a><a name="0637b20" id="0637b20">久不能忍苦。今諸長者共相逼近。尊者能</a><a name="0637b21" id="0637b21">入我舍內宿不。即報言可。爾時尊者阿那律</a><a name="0637b22" id="0637b22">即便入舍。在其坐處結加趺坐繫念在前。</a><a name="0637b23" id="0637b23">時婬女室中然燈燭竟夕不絕。彼婬女於</a><a name="0637b24" id="0637b24">初夜來往阿那律所語言。近有諸長者婆</a><a name="0637b25" id="0637b25">羅門種。多諸財寶。皆來語我言。可與我作</a><a name="0637b26" id="0637b26">婦。我即語彼諸長者言。汝等醜陋不能</a><a name="0637b27" id="0637b27">為汝等作婦。若是端正者我今當為其</a><a name="0637b28" id="0637b28">作婦。我觀尊者形貌端正。可為我作夫耶。</a><a name="0637b29" id="0637b29">時尊者阿那律雖聞此語默然不答亦不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220637a.htm'><img src='up.gif' border=0></a>
<a href='T220637c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>