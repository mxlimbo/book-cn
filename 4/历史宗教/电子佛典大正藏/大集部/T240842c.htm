<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0842c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷7)</font> <font face='Arial'>T24, p0842c</h2></font><hr>
<span class='old'>
</a><a name="0842b28" id="0842b28">人為他斫頭更不還活。為惡所滅不成比丘。</a><a name="0842b29" id="0842b29">名波羅夷。尊者迦葉惟說曰犯最重惡。於比</span><a name="0842c01" id="0842c01">丘法中更無所成。名波羅夷。又波羅夷者如</a><a name="0842c02" id="0842c02">人犯罪施其死罰更無生路。犯波羅夷永無</a><a name="0842c03" id="0842c03">懺悔之路。於比丘法中更不可修。名波羅夷。</a><a name="0842c04" id="0842c04">如人欲到彼岸。愚癡故中道為他所誑而失</a><a name="0842c05" id="0842c05">彼岸。於佛教中。為煩惱所誑。失涅槃彼岸。是</a><a name="0842c06" id="0842c06">名為墮</a><a name="0842c07" id="0842c07"><p class='lg'>　　惡中婬欲最　　　不與取為最</a><br><a name="0842c08" id="0842c08">　　斷人命為最　　　過人法亦最</a><br><a name="0842c09" id="0842c09">　　於善中翹勤　　　最能方便斷</a><br><a name="0842c10" id="0842c10">　　背捨諸功德　　　是名波羅夷</a><br><a name="0842c11" id="0842c11">　　雖假著法服　　　入僧次而坐</a><br><a name="0842c12" id="0842c12">　　與梵者超隔　　　故名波羅夷</a><br><a name="0842c13" id="0842c13">　　受他施濟命　　　行非功德器</a><br><a name="0842c14" id="0842c14">　　能劫國土賊　　　是名波羅夷　</p></a><a name="0842c15" id="0842c15"><p>云何名僧殘。僧殘者。所犯僧中應懺悔。不應</a><a name="0842c16" id="0842c16">一人邊。乃至二三人邊不得懺悔。眾中懺悔</a><a name="0842c17" id="0842c17">名為僧殘。一切比丘所懺悔事。皆應僧中。僧</a><a name="0842c18" id="0842c18">為作是名僧殘。又言僧殘者。殘有少在不滅。</a><a name="0842c19" id="0842c19">名為僧殘。又復殘者。如人為他所斫殘有咽</a><a name="0842c20" id="0842c20">喉。名之為殘如二人共入陣鬥。一為他所害</a><a name="0842c21" id="0842c21">命絕。二為他所害少在不斷。不斷者若得</a><a name="0842c22" id="0842c22">好醫良藥可得除差。若無者不可差也。犯僧</a><a name="0842c23" id="0842c23">殘者亦復如是。有少可懺悔之理。若得清淨</a><a name="0842c24" id="0842c24">大眾為如法。說懺悔除罪之法。此罪可除。若</a><a name="0842c25" id="0842c25">無清淨大眾不可除滅。是名僧殘除滅罪法。</a><a name="0842c26" id="0842c26">教令別住。行六日行摩那埵行阿浮呵那。行</a><a name="0842c27" id="0842c27">阿浮呵那得清淨竟。於所犯處得解脫。得解</a><a name="0842c28" id="0842c28">脫起已更不復犯。是名僧殘</a><a name="0842c29" id="0842c29"><p>云何名為波逸提。波逸提者。所犯罪微故。名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240842b.htm'><img src='up.gif' border=0></a>
<a href='T240843a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>