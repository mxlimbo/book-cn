<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1491 菩薩藏經 1089b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1491 菩薩藏經</font> <font face='Arial'>(卷1)</font> <font face='Arial'>T24, p1089b</h2></font><hr>
<span class='old'>
</a><a name="1089a28" id="1089a28">已轉法輪。為饒益多眾生。為安隱諸眾生。</a><a name="1089a29" id="1089a29">為慈悲世間乃至以義饒益一切天人。我亦</span><a name="1089b01" id="1089b01">如是。為一切眾生得阿耨多羅三藐三菩提。</a><a name="1089b02" id="1089b02">當轉法輪。為饒益眾多眾生。為安隱眾生。</a><a name="1089b03" id="1089b03">為慈悲世間乃至以義饒益一切天人。舍利</a><a name="1089b04" id="1089b04">弗。此謂迴向功德聚。此功德聚。勝前布施</a><a name="1089b05" id="1089b05">功德聚。百分千萬億分。乃至算數譬喻所不</a><a name="1089b06" id="1089b06">能及</a><a name="1089b07" id="1089b07"><p>舍利弗。若善男子善女人受持此經為他廣</a><a name="1089b08" id="1089b08">說。所得功德無數無量。舍利弗若有人能令</a><a name="1089b09" id="1089b09">三千大千世界雜類眾生。於一念頃俱得人</a><a name="1089b10" id="1089b10">身已。復能令得緣覺菩提。常以四事供養。施</a><a name="1089b11" id="1089b11">與一一緣覺七寶如須彌山。如是日日乃至</a><a name="1089b12" id="1089b12">入涅槃。入涅槃已起七寶塔。花香幡蓋種種</a><a name="1089b13" id="1089b13">供養。舍利弗。於汝意云何是善男子善女人。</a><a name="1089b14" id="1089b14">所得功德寧為多不舍利弗言。甚多世尊。甚</a><a name="1089b15" id="1089b15">多善逝。是故舍利弗。若善男子善女人受</a><a name="1089b16" id="1089b16">持此經。所得功德復多於彼。願此功德為阿</a><a name="1089b17" id="1089b17">耨多羅三藐三菩提。此功德比先功德。百</a><a name="1089b18" id="1089b18">分千萬億分。乃至算數譬喻所不能及。何以</a><a name="1089b19" id="1089b19">故。舍利弗。善男子善女人信此經勸請十方</a><a name="1089b20" id="1089b20">諸佛為轉法輪。如我所說法施勝於財施。爾</a><a name="1089b21" id="1089b21">時四眾一萬人俱從坐起。皆偏袒右肩右膝</a><a name="1089b22" id="1089b22">著地。合掌向佛而說此言。世尊。我等當受</a><a name="1089b23" id="1089b23">持此經。為人廣說當信。何以故。世尊我等欲</a><a name="1089b24" id="1089b24">得阿耨多羅三藐三菩提。我當成就如是善</a><a name="1089b25" id="1089b25">根如是善法。是時帝釋天王散以天花。供養</a><a name="1089b26" id="1089b26">世尊及此經法。而說此言。世尊。此經有大</a><a name="1089b27" id="1089b27">功德為增長諸菩薩善根。為滅業障。是時佛</a><a name="1089b28" id="1089b28">告帝釋。如是如是。憍尸迦。何以故。天王我念</a><a name="1089b29" id="1089b29">過去阿僧祇劫。是時有大光聚如來應供正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241089a.htm'><img src='up.gif' border=0></a>
<a href='T241089c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>