<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0366b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷32)</font> 第六門第四子攝之餘明佛從天下等事 <font face='Arial'>T24, p0366b</h2></font><hr>
<span class='old'>
</a><a name="0366a28" id="0366a28"><p>緣在王舍城。時有苾芻名曰本勝。身死之後</a><a name="0366a29" id="0366a29">舁至屍林以火焚葬。時十二眾苾芻尼。即於</span><a name="0366b01" id="0366b01">其傍自為歌舞。諸尼嫌恥以事白佛。佛言尼</a><a name="0366b02" id="0366b02">法不應自作歌舞。作者得越法罪</a><a name="0366b03" id="0366b03"><p>第七門第八子攝頌曰</a><a name="0366b04" id="0366b04"><p class='lg'>　　僧尼根若轉　　　至三皆擯出</a><br><a name="0366b05" id="0366b05">　　廣說法與緣　　　蓮華色為使　</p></a><a name="0366b06" id="0366b06"><p>緣處同前。時具壽鄔波離請世尊曰。大德尼</a><a name="0366b07" id="0366b07">若根轉其事云何。佛言同舊近圓。及依夏次</a><a name="0366b08" id="0366b08">移向僧寺。復白佛言。世尊尼轉根時即依本</a><a name="0366b09" id="0366b09">夏送向僧寺。僧若轉根還依本夏向尼寺不。</a><a name="0366b10" id="0366b10">佛言此亦送向尼寺。大德此之二人至彼處</a><a name="0366b11" id="0366b11">已。根還復轉其事云何。佛言隨其所應還歸</a><a name="0366b12" id="0366b12">本處。大德此復更轉如是至三此復云何。佛</a><a name="0366b13" id="0366b13">言若至三轉即非僧尼。當須擯棄勿懷疑惑</a><a name="0366b14" id="0366b14"><p>緣處同前。時有長者名曰天與。大富多財娶</a><a name="0366b15" id="0366b15">妻而住。復於一處有一長者名曰鹿子。彼亦</a><a name="0366b16" id="0366b16">大富娶妻而住。此之二家共誇財富各言己</a><a name="0366b17" id="0366b17">勝。後為親友昵好往來。但有異物必相贈遺。</a><a name="0366b18" id="0366b18">時此城中諸人有事。至芳園所悉皆集會。籌</a><a name="0366b19" id="0366b19">議既畢各並還家。時二長者天與鹿子。於園</a><a name="0366b20" id="0366b20">中住共為談說。天與告曰作何方便。我等歿</a><a name="0366b21" id="0366b21">後所有子孫。共為親愛不相疏隔。鹿子曰善</a><a name="0366b22" id="0366b22">哉斯語今可共作指腹之親。我等二家若生</a><a name="0366b23" id="0366b23">男女共為婚媾。彼言可爾我意同然。作此議</a><a name="0366b24" id="0366b24">已各還本處。後時天與妻生一女。容儀端正</a><a name="0366b25" id="0366b25">超絕常倫而性多啼哭。若有苾芻來至宅中</a><a name="0366b26" id="0366b26">為父說法。孩子不啼攝耳專聽。三七日後諸</a><a name="0366b27" id="0366b27">親歡會。為女立名共相議曰。此女愛法攝耳</a><a name="0366b28" id="0366b28">專聽。天與之女可名法與。付八養母恩慈撫</a><a name="0366b29" id="0366b29">育。速便長大如蓮出水。時鹿子長者聞彼生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240366a.htm'><img src='up.gif' border=0></a>
<a href='T240366c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>