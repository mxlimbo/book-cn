<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0218b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷30)</font> <font face='Arial'>T23, p0218b</h2></font><hr>
<span class='old'>
</a><a name="0218a28" id="0218a28">謂言。是好善男子。尊重讚歎我等。作如是好</a><a name="0218a29" id="0218a29">食。數日之中更不復續。六群比丘共相謂言。</span><a name="0218b01" id="0218b01">是善男子轉更不好。不復尊重供養讚歎我</a><a name="0218b02" id="0218b02">等。當喚其來。即喚來到。六群問言。汝何故</a><a name="0218b03" id="0218b03">不復尊重供養讚歎我等。答言。此王薩婆聚</a><a name="0218b04" id="0218b04">落婆羅門居士。信我語者約敕作供養。我力</a><a name="0218b05" id="0218b05">勢正能齊是。更不能得。六群比丘言。汝見罪</a><a name="0218b06" id="0218b06">不。答言。我有何罪。六群言。汝看我等不如</a><a name="0218b07" id="0218b07">本尊重供養讚歎。彼言。我不見罪。六群比丘</a><a name="0218b08" id="0218b08">言。此人不肯直首。當與作不見擯。即與作不</a><a name="0218b09" id="0218b09">見擯。是人作是念。六群比丘無因緣。我不自</a><a name="0218b10" id="0218b10">首。強作不見擯。我何不向瞻波國詣佛所。如</a><a name="0218b11" id="0218b11">是思惟已。隨意住王薩婆聚落已。持衣缽往</a><a name="0218b12" id="0218b12">瞻波國詣佛所。頭面禮佛足一面立。諸佛常</a><a name="0218b13" id="0218b13">法。有客比丘來。如是問訊。可忍不足不。安</a><a name="0218b14" id="0218b14">樂住不。乞食不難。道路不疲極耶。佛如是</a><a name="0218b15" id="0218b15">語。問訊共金比丘。可忍不足不。安樂住不。</a><a name="0218b16" id="0218b16">乞食不難。道路不疲極耶。答言。世尊。可忍</a><a name="0218b17" id="0218b17">可足乞食無難道路不疲。以是事向佛廣</a><a name="0218b18" id="0218b18">說。佛知而故問共金比丘。六群比丘何因緣</a><a name="0218b19" id="0218b19">故擯汝。答言。世尊。無因無緣我無罪。強與</a><a name="0218b20" id="0218b20">我作不見擯。佛言。若六群比丘無因無緣。汝</a><a name="0218b21" id="0218b21">無罪強擯汝者。汝莫愁憂。我與汝作法伴。六</a><a name="0218b22" id="0218b22">群比丘聞與作擯比丘向瞻波國詣佛所。我</a><a name="0218b23" id="0218b23">等亦當往詣佛所。如是思惟隨意住已。持衣</a><a name="0218b24" id="0218b24">缽遊行向瞻波國詣佛所。頭面禮佛足一面</a><a name="0218b25" id="0218b25">立。諸佛常法。有客比丘來。以如是語問訊。</a><a name="0218b26" id="0218b26">可忍不足不。安樂住不。乞食不難。道路不</a><a name="0218b27" id="0218b27">疲極耶。佛即以是語。問訊六群比丘可忍</a><a name="0218b28" id="0218b28">不足不。安樂住不。乞食不難。道路不疲極</a><a name="0218b29" id="0218b29">耶。六群比丘答言。世尊。可忍可足安樂住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230218a.htm'><img src='up.gif' border=0></a>
<a href='T230218c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>