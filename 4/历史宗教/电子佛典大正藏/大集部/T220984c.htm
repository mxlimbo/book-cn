<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0984c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷56)</font> 調部之一 <font face='Arial'>T22, p0984c</h2></font><hr>
<span class='old'>
</a><a name="0984b28" id="0984b28">苦。此眾生過去世時。在波羅奈國。迦葉佛</a><a name="0984b29" id="0984b29">時惡比丘。以此因緣墮地獄中。百千萬歲</span><a name="0984c01" id="0984c01">受諸苦痛。餘業因緣受此身。是故目連無</a><a name="0984c02" id="0984c02">犯。惡比丘尼惡式叉摩那惡沙彌沙彌尼受</a><a name="0984c03" id="0984c03">苦亦如是。爾時目連告諸比丘。我見有眾</a><a name="0984c04" id="0984c04">生其身熟爛眾蠅封著苦痛大喚。諸比丘</a><a name="0984c05" id="0984c05">告目連言。汝見有如是眾生受苦如是。</a><a name="0984c06" id="0984c06">無有是處。虛稱得上人法。波羅夷非比丘。</a><a name="0984c07" id="0984c07">諸比丘往白佛。佛言。我先亦見如是眾生。</a><a name="0984c08" id="0984c08">而我不說。何以故。恐人不信。其不信者長</a><a name="0984c09" id="0984c09">夜受苦。此眾生是迦陵伽王第一夫人。以嫉</a><a name="0984c10" id="0984c10">妒故。以熱沸油。第二夫人眠時。以灌其頂。</a><a name="0984c11" id="0984c11">以此業報因緣。墮地獄中。百千萬歲受諸</a><a name="0984c12" id="0984c12">苦痛。餘業因緣受此身。是故目連無犯。爾</a><a name="0984c13" id="0984c13">時目連告諸比丘。我見阿修羅宮殿城郭</a><a name="0984c14" id="0984c14">在海底。而水懸其上不入其宮城。諸比</a><a name="0984c15" id="0984c15">丘語目連言。汝自言。阿修羅宮城在海底。</a><a name="0984c16" id="0984c16">四邊及上而無水入。無有是處。虛稱得上</a><a name="0984c17" id="0984c17">人法。波羅夷非比丘。諸比丘白佛。佛言有</a><a name="0984c18" id="0984c18">如是事。阿修羅宮城四面及上。有四種風</a><a name="0984c19" id="0984c19">持水。住風。持風。不滅風。牢繫風。是故目連</a><a name="0984c20" id="0984c20">無犯。爾時目連告諸比丘。我見有如是眾</a><a name="0984c21" id="0984c21">生。無骨無皮無肉無血。無有不淨。亦無</a><a name="0984c22" id="0984c22">疲極。女而不產。諸比丘言。目連汝自言。有</a><a name="0984c23" id="0984c23">如是眾生乃至女而不產。無有是處。虛稱</a><a name="0984c24" id="0984c24">得上人法。波羅夷非比丘。諸比丘白佛。佛</a><a name="0984c25" id="0984c25">言。有如是眾生。目連無犯。爾時世尊在王</a><a name="0984c26" id="0984c26">舍城。時大目連告諸比丘言。諸長老。我入</a><a name="0984c27" id="0984c27">空慧定。聞伊羅婆尼象王入難陀池水聲。</a><a name="0984c28" id="0984c28">諸比丘言。大德目連。汝言。入空慧定聞伊</a><a name="0984c29" id="0984c29">羅婆尼象王入難陀池水聲。大德入空慧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220984b.htm'><img src='up.gif' border=0></a>
<a href='T220985a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>