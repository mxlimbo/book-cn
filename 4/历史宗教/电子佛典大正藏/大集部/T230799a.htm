<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0799a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0799a</h2></font><hr>
<span class='old'>
</a><a name="0798c28" id="0798c28">業消盡。蓋應是此惡行婦人。自為詐偽見欺</a><a name="0798c29" id="0798c29">於我。老翁便伺人不在時。獨入廚中摸諸釜</span><a name="0799a01" id="0799a01">器。便闇捉兩釜俱腹中有隔。遂即持釜藏之</a><a name="0799a02" id="0799a02">屏處。諸子既至持釜告曰。汝等當知。非我福</a><a name="0799a03" id="0799a03">盡釜令福盡。說伽他曰</a><a name="0799a04" id="0799a04"><p class='lg'>　　諸子汝當知　　　他釜一口腹</a><br><a name="0799a05" id="0799a05">　　吾今福業盡　　　一釜兩腹生　</p></a><a name="0799a06" id="0799a06"><p>時彼諸子見斯事已。各忿其妻嚴加楚撻。告</a><a name="0799a07" id="0799a07">云若更如是者。當與重杖驅汝出舍。是時諸</a><a name="0799a08" id="0799a08">婦聞是語已。遂相告曰。此老婆羅門共兒計</a><a name="0799a09" id="0799a09">校欲害於我。我等宜應作餘方便斷其命根。</a><a name="0799a10" id="0799a10">時有弄蛇人來入其宅。諸婦問曰。有毒蛇</a><a name="0799a11" id="0799a11">賣不。答曰須何等蛇。為死為活。報言死者。</a><a name="0799a12" id="0799a12">彼作是念。何意諸婦從索死蛇。豈非有意當</a><a name="0799a13" id="0799a13">欲殺此老婆羅門耶。問曰欲酬幾價。答曰隨</a><a name="0799a14" id="0799a14">汝所索。然諸毒蛇被逼惱時毒在兩處。謂頭</a><a name="0799a15" id="0799a15">及尾。蛇師乃出一黑蛇。以杖打瞋截去頭</a><a name="0799a16" id="0799a16">尾。取其中腹持付婦人。時彼得已將用作羹。</a><a name="0799a17" id="0799a17">羹既熟已。持至翁所。白言大翁有好肉羹。能</a><a name="0799a18" id="0799a18">得食不。時婆羅門作是念。何處得肉與我作</a><a name="0799a19" id="0799a19">羹。豈非方便欲殺於我。復作是念。我今老</a><a name="0799a20" id="0799a20">疾無濟念者。何用活為。從是從非我當噉食。</a><a name="0799a21" id="0799a21">報新婦曰。必有肉羹將來我食。授與食訖。由</a><a name="0799a22" id="0799a22">羹氣故。眼膜便開漸能見物。然而詐云我死</a><a name="0799a23" id="0799a23">我死。諸婦聞已願速命終。白言尚有餘羹能</a><a name="0799a24" id="0799a24">盡食不。報云能食。其婦總皆授與。重更食</a><a name="0799a25" id="0799a25">之。眼轉明淨。顧眄左右悉皆明察。私心喜慶</a><a name="0799a26" id="0799a26">佯眠不起。彼諸新婦如患眼時。對婆羅門造</a><a name="0799a27" id="0799a27">諸非法。婆羅門把杖急起告云。我今見汝</a><a name="0799a28" id="0799a28">勿復更然。是時諸婦默赧無對。汝等苾芻勿</a><a name="0799a29" id="0799a29">生異念。昔時婆羅門者即愚路是。十二婦者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230798c.htm'><img src='up.gif' border=0></a>
<a href='T230799b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>