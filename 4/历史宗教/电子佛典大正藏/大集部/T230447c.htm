<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0447c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷60)</font> 五百比丘結集三藏法品第一 <font face='Arial'>T23, p0447c</h2></font><hr>
<span class='old'>
</a><a name="0447b28" id="0447b28">今集一切修妒路。一切毘尼。一切阿毘曇。是</a><a name="0447b29" id="0447b29">事多非一日二日乃至七日可竟。今僧中當</span><a name="0447c01" id="0447c01">作羯磨。能作集法人。共一處安居。不作羯</a><a name="0447c02" id="0447c02">磨人。不得共一處安居。如是思惟竟。長老</a><a name="0447c03" id="0447c03">摩訶迦葉。僧中唱。大德僧聽。今集法多非</a><a name="0447c04" id="0447c04">一日二日乃至七日可竟。今僧中作羯磨。能</a><a name="0447c05" id="0447c05">集法人共一處安居。不作羯磨人。不得共一</a><a name="0447c06" id="0447c06">處安居。如是白。爾時長老摩訶迦葉。復作</a><a name="0447c07" id="0447c07">是念。何處國土安隱。有好精舍。四事供養</a><a name="0447c08" id="0447c08">飲食無乏。無諸寇賊。即念王舍城中。四事</a><a name="0447c09" id="0447c09">供養具足無乏。國土安隱無諸賊寇。我等今</a><a name="0447c10" id="0447c10">當往到王舍城安居。如是思惟已。摩訶迦葉</a><a name="0447c11" id="0447c11">獨身先往治精舍。泥塗壁孔治土埵。敷床灑</a><a name="0447c12" id="0447c12">掃抖擻被褥教備藥具飲食衣被。摩訶迦</a><a name="0447c13" id="0447c13">葉知安居時到。共五百比丘。王舍城安居。</a><a name="0447c14" id="0447c14">摩訶迦葉清旦著衣持缽。入王舍城。教化</a><a name="0447c15" id="0447c15">諸人。持飲食供養集法人教已。摩訶迦葉自</a><a name="0447c16" id="0447c16">行乞食食竟。出城還至精舍。以是因緣集</a><a name="0447c17" id="0447c17">僧。集僧已思惟。何等比丘能誦毘尼明了。</a><a name="0447c18" id="0447c18">我等難問能隨問答。當從此人集毘尼。即念</a><a name="0447c19" id="0447c19">優波離比丘。佛常讚誦毘尼。比丘中明了第</a><a name="0447c20" id="0447c20">一。念已白僧。佛常讚優波離比丘。於誦毘尼。</a><a name="0447c21" id="0447c21">比丘中明了第一。優波離比丘。我等問難能</a><a name="0447c22" id="0447c22">隨問答。爾時摩訶迦葉。為敷法座。優波離</a><a name="0447c23" id="0447c23">比丘昇高座坐竟。摩訶迦葉問優波離。初</a><a name="0447c24" id="0447c24">波羅夷因緣從何處出。優波離答言。初波</a><a name="0447c25" id="0447c25">羅夷。從毘耶離國須提那比丘迦蘭陀子出。</a><a name="0447c26" id="0447c26">是中云何犯云何不犯。爾時優波離廣說犯</a><a name="0447c27" id="0447c27">不犯相。摩訶迦葉。問阿若憍陳如。爾不答言</a><a name="0447c28" id="0447c28">爾。如優波離所說。摩訶迦葉問阿若憍陳如</a><a name="0447c29" id="0447c29">竟。次問長老均陀。次問十力迦葉。次第問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230447b.htm'><img src='up.gif' border=0></a>
<a href='T230448a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>