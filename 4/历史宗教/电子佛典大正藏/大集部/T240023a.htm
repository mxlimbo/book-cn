<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0023a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷5)</font> <font face='Arial'>T24, p0023a</h2></font><hr>
<span class='old'>
</a><a name="0022c28" id="0022c28">遶。王所生子。悉將隨從。王諸夫人。悉作</a><a name="0022c29" id="0022c29">是念。我設生子。還共分離。王性法爾。生子</span><a name="0023a01" id="0023a01">必將隨從。我等今者共立制約。有懷胎者不</a><a name="0023a02" id="0023a02">得告王。後時有一夫人。身既懷子。諸夫人等</a><a name="0023a03" id="0023a03">將藏隱處。不令王見。日月既滿。遂生一子。形</a><a name="0023a04" id="0023a04">貌端嚴。眾人愛見。身皮金色頭如傘蓋。垂臂</a><a name="0023a05" id="0023a05">過膝。額廣平正。眉間連合。鼻高脩直。一切支</a><a name="0023a06" id="0023a06">分悉皆圓滿。乃至長大。諸夫人等悉皆怜愛。</a><a name="0023a07" id="0023a07">如自腹生。後於異時。大王善現。從勝身洲七</a><a name="0023a08" id="0023a08">寶導前。八萬國王皆悉圍遶。時諸子等。左右</a><a name="0023a09" id="0023a09">營衛如半月形。威光照耀掩日月光。時諸夫</a><a name="0023a10" id="0023a10">人先藏之子。處於高樓。遙見父王。遂問諸母。</a><a name="0023a11" id="0023a11">來者是誰。母等答曰。是汝之父善現大王。子</a><a name="0023a12" id="0023a12">問母曰。父王滅後我得繼嗣紹王位不。母又</a><a name="0023a13" id="0023a13">報曰。王今除汝唯少一子。不滿一千。彼諸子</a><a name="0023a14" id="0023a14">中。王滅已後。大者紹位。汝既最小。不合登</a><a name="0023a15" id="0023a15">嗣。子復問曰。王若滅後。我既居小。不得紹</a><a name="0023a16" id="0023a16">嗣。願諸母等。許令出家。我以正信。從家趣於</a><a name="0023a17" id="0023a17">非家精修梵行。諸母報曰。我於兒所極生怜</a><a name="0023a18" id="0023a18">愛。莫發此心。時子答言。我今立志。決定出</a><a name="0023a19" id="0023a19">家。彼諸母等既見專心。不生退轉。皆作是言。</a><a name="0023a20" id="0023a20">子若如此。共我立契。當隨汝心。後獲勝果。必</a><a name="0023a21" id="0023a21">須來報。子即答曰。受命唯然。母皆隨許。子得</a><a name="0023a22" id="0023a22">遂心。詣寂靜處。無鄔波馱耶及阿遮利耶教</a><a name="0023a23" id="0023a23">示訓誨。自然悟得三十七道品法。現證獨</a><a name="0023a24" id="0023a24">覺。既獲果已。便作是念。我先許母。如證聖</a><a name="0023a25" id="0023a25">果。當必相報。我今可往報母等知。獨覺聖者。</a><a name="0023a26" id="0023a26">以身現法。為利益事。便到母前。廣現神變。身</a><a name="0023a27" id="0023a27">上出火。身下出水。放大光明。種種異相。異生</a><a name="0023a28" id="0023a28">人等睹神變已。速發信心。時諸母等見子</a><a name="0023a29" id="0023a29">神變。如截樹倒。便即歸禮。咸作是言。聖者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240022c.htm'><img src='up.gif' border=0></a>
<a href='T240023b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>