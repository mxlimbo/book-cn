<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0853c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷40)</font> 衣揵度 <font face='Arial'>T22, p0853c</h2></font><hr>
<span class='old'>
</a><a name="0853b28" id="0853b28">患水耶。佛言。如是耆婆。我欲除之。白佛</a><a name="0853b29" id="0853b29">言。欲須幾下。答言。須三十下。時耆婆。與</span><a name="0853c01" id="0853c01">阿難俱往王舍城。取三把優缽花。還詣其</a><a name="0853c02" id="0853c02">家。取一把花。以藥熏之。并復咒說。如來</a><a name="0853c03" id="0853c03">嗅此可得十下。復取第二把花。以藥熏</a><a name="0853c04" id="0853c04">之。并復咒說。嗅之復可得十下。復取第</a><a name="0853c05" id="0853c05">三把花。以藥熏之。并復咒說。嗅之可得</a><a name="0853c06" id="0853c06">九下。復飲一掌煖水。足得一下風。即隨</a><a name="0853c07" id="0853c07">順以三把花。置阿難手中。時阿難持華</a><a name="0853c08" id="0853c08">出王舍城。詣世尊所。持一把花。授與世</a><a name="0853c09" id="0853c09">尊。如來嗅之。可得十下。復授第二把。更</a><a name="0853c10" id="0853c10">得十下。第三把復得九下。爾時耆婆。忘語</a><a name="0853c11" id="0853c11">阿難與佛煖水。爾時世尊。知耆婆心所念。</a><a name="0853c12" id="0853c12">即喚阿難取煖水來。爾時阿難。聞世尊教。</a><a name="0853c13" id="0853c13">即取煖水與佛。佛即飲一掌煖水。患即消</a><a name="0853c14" id="0853c14">除。風亦隨順。爾時王瓶沙。聞佛有患。與八</a><a name="0853c15" id="0853c15">萬四千人俱。前後導從詣世尊所。問訊世</a><a name="0853c16" id="0853c16">尊。頭面禮足。卻坐一面。時憂填王。聞世尊</a><a name="0853c17" id="0853c17">患。亦將七萬人俱。波羅殊提王。與六萬人</a><a name="0853c18" id="0853c18">俱。梵施王。與五萬人俱。波斯匿王。與四萬</a><a name="0853c19" id="0853c19">人俱。末利夫人。利師達多富羅那。四大天</a><a name="0853c20" id="0853c20">王。及諸營從釋提桓因。與忉利諸天俱。炎</a><a name="0853c21" id="0853c21">天子。與炎天俱。兜率天子。與兜率諸天俱。</a><a name="0853c22" id="0853c22">化樂天與化樂諸天俱。他化自在天。與他</a><a name="0853c23" id="0853c23">化自在天俱。梵天。與梵天俱。摩醯首羅天</a><a name="0853c24" id="0853c24">子。與摩醯首羅諸天俱。往世尊所。頭面禮</a><a name="0853c25" id="0853c25">足。卻住一面。時舍利弗。聞世尊病。與五</a><a name="0853c26" id="0853c26">百比丘俱。往世尊所頭面禮足卻住一</a><a name="0853c27" id="0853c27">面。爾時摩訶波闍波提比丘尼。聞世尊病。</a><a name="0853c28" id="0853c28">與五百比丘尼俱。阿難賓坻。與五百優婆</a><a name="0853c29" id="0853c29">塞俱。毘舍佉母。與五百優婆夷俱。詣世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220853b.htm'><img src='up.gif' border=0></a>
<a href='T220854a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>