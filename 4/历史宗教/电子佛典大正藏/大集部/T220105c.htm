<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0105c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0105c</h2></font><hr>
<span class='old'>
</a><a name="0105b28" id="0105b28">中耶舍父最初受三歸五戒。耶舍聞佛為父</a><a name="0105b29" id="0105b29">說四真諦法漏盡意解。然後令其父子兩得</span><a name="0105c01" id="0105c01">相見。父語子言。汝起還家。汝母失汝憂愁殆</a><a name="0105c02" id="0105c02">死。佛語其父言。若人解脫於漏。寧能還受欲</a><a name="0105c03" id="0105c03">不。答言。不能。佛言。我為汝說法。時耶舍觀</a><a name="0105c04" id="0105c04">諸法漏盡心得解脫。其父白佛言。佛為我說</a><a name="0105c05" id="0105c05">法而使耶舍快得善利。於是耶舍從坐起。白</a><a name="0105c06" id="0105c06">佛言。世尊。願與我出家受具足戒。佛言。善來</a><a name="0105c07" id="0105c07">比丘。乃至缽盂在手。亦如上說。爾時世間有</a><a name="0105c08" id="0105c08">七阿羅漢</a><a name="0105c09" id="0105c09"><p>時耶舍父從坐起頂禮佛足。白佛言。惟願世</a><a name="0105c10" id="0105c10">尊。與耶舍受我明日食。佛默然受之。更頂禮</a><a name="0105c11" id="0105c11">足繞三匝而去。還家辦種種多美飲食。佛至</a><a name="0105c12" id="0105c12">時將耶舍著衣持缽往到其家就座而坐。長</a><a name="0105c13" id="0105c13">者夫婦手自下食。食已行澡水畢。婦取小床</a><a name="0105c14" id="0105c14">於佛前坐。佛言。姊妹汝歸依佛歸依法歸依</a><a name="0105c15" id="0105c15">比丘僧。即受三歸次受五戒。是為耶舍母初</a><a name="0105c16" id="0105c16">受三自歸五戒。爾時世尊為耶舍母舉家大</a><a name="0105c17" id="0105c17">小。說種種妙法示教利喜。皆遠塵離垢得法</a><a name="0105c18" id="0105c18">眼淨。見法得果。見法得果已。皆受三自歸</a><a name="0105c19" id="0105c19">次受五戒。爾時耶舍有四友人。一名滿足。二</a><a name="0105c20" id="0105c20">名善博。三名離垢。四名牛主。聞耶舍於</a><a name="0105c21" id="0105c21">沙門瞿曇所出家修梵行。共議言。其道必勝。</a><a name="0105c22" id="0105c22">乃使豪族不顧世榮。我等可共到大沙門所淨</a><a name="0105c23" id="0105c23">修梵行。四人欣悅慕道於心。便往耶舍所問</a><a name="0105c24" id="0105c24">言。汝所修梵行。豈能具足為最勝乎。答言。此</a><a name="0105c25" id="0105c25">道無量為最勝也。便將四人往到佛所。頂禮</a><a name="0105c26" id="0105c26">佛足卻住一面。佛為說種種妙法示教利喜。</a><a name="0105c27" id="0105c27">皆於坐上遠塵離垢得法眼淨。見法得果。見</a><a name="0105c28" id="0105c28">法得果已。頂禮佛足。白佛言。世尊。願與我出</a><a name="0105c29" id="0105c29">家受具足戒。佛言。善來比丘。乃至缽盂在手。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220105b.htm'><img src='up.gif' border=0></a>
<a href='T220106a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>