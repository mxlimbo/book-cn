<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1441 薩婆多部毘尼摩得勒伽 0591a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1441 薩婆多部毘尼摩得勒伽</font> <font face='Arial'>(卷4)</font> 毘尼摩得勒伽雜事 <font face='Arial'>T23, p0591a</h2></font><hr>
<span class='old'>
</a><a name="0590c28" id="0590c28">調伏語者不犯</a><a name="0590c29" id="0590c29"><p class='juan'>
薩婆多部毘尼摩得勒伽卷第四</p>
</span><a name="0591a01" id="0591a01"></a><a name="0591a02" id="0591a02"><p class='juan'>
薩婆多部毘尼摩得勒伽卷第</a><a name="0591a03" id="0591a03">五</p>
</a><a name="0591a04" id="0591a04"></a><a name="0591a05" id="0591a05"><p><span class='byline'>　　　　宋元嘉年僧伽跋摩譯</span><br></a><a name="0591a06" id="0591a06"><p>佛住舍衛國祇樹給孤獨園。爾時優陀夷作</a><a name="0591a07" id="0591a07">是念。前作者不犯。未制戒時。眾多出精不知</a><a name="0591a08" id="0591a08">何者為前。乃至佛言。未制戒前。優陀夷出精。</a><a name="0591a09" id="0591a09">一切不犯。有比丘出莖中精。偷羅遮。空中</a><a name="0591a10" id="0591a10">動搦押作方便已捨不出。偷羅遮。有比丘行</a><a name="0591a11" id="0591a11">時精出。尋即生悔。乃至佛言。犯偷羅遮。有女</a><a name="0591a12" id="0591a12">人禮比丘足。比丘精出。尋生疑悔。乃至佛言。</a><a name="0591a13" id="0591a13">不犯。如毘舍佉鹿子母。一一頭面禮比丘</a><a name="0591a14" id="0591a14">足。至長老難陀足。難陀即失不淨。墮鹿子</a><a name="0591a15" id="0591a15">母頭上。鹿子母起已。兩手摩頭而說偈言</a><a name="0591a16" id="0591a16"><p class='lg'>　　我今得大利　　　如是同梵行</a><br><a name="0591a17" id="0591a17">　　煩惱極熾盛　　　於世尊法中</a><br><a name="0591a18" id="0591a18">　　忍修涅槃道　</p></a><a name="0591a19" id="0591a19"><p>爾時優陀夷尋生疑悔。乃至佛言。不犯。應</a><a name="0591a20" id="0591a20">著小衣</a><a name="0591a21" id="0591a21"><p>有比丘搔男根不淨出。乃至佛言。不犯。有比</a><a name="0591a22" id="0591a22">丘浴時揩摩身不淨出。乃至佛言。不犯。有比</a><a name="0591a23" id="0591a23">丘從一處至一處不淨出。乃至佛言。犯偷羅</a><a name="0591a24" id="0591a24">遮。惡念思惟亦如是</a><a name="0591a25" id="0591a25"><p>有比丘母抱捉姊妹本二共食。不淨出。尋生</a><a name="0591a26" id="0591a26">疑悔。乃至佛言。不犯</a><a name="0591a27" id="0591a27"><p>有比丘火難中水難中坑塹難中。及師子虎</a><a name="0591a28" id="0591a28">狼非人等難中出。女人不淨出。尋生疑悔。乃</a><a name="0591a29" id="0591a29">至佛言不犯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230590c.htm'><img src='up.gif' border=0></a>
<a href='T230591b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>