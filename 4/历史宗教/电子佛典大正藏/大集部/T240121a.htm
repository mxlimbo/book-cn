<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0121a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷5)</font> <font face='Arial'>T24, p0121a</h2></font><hr>
<span class='old'>
</a><a name="0120c28" id="0120c28">聽聞。心中自生三種譬喻辯才。所言三者。一</a><a name="0120c29" id="0120c29">者濕木有潤從水而出火鑽亦濕。有人遠來</span><a name="0121a01" id="0121a01">求火。以濕火鑽鑽彼濕木欲使生火。火無出</a><a name="0121a02" id="0121a02">法。若有沙門婆羅門。身雖離欲心猶愛染。</a><a name="0121a03" id="0121a03">耽欲耽愛著欲處欲悅欲伴欲。有如是等常</a><a name="0121a04" id="0121a04">在心中。彼諸人等。縱苦其身受諸極苦忍諸</a><a name="0121a05" id="0121a05">酸毒受如此受。非正智非正見。不能得於無</a><a name="0121a06" id="0121a06">上正道。二者濕木有潤在於水邊。有人遠來</a><a name="0121a07" id="0121a07">求火。以乾火鑽鑽其潤木。雖欲得火火無然</a><a name="0121a08" id="0121a08">法。如是沙門婆羅門。身雖離欲心猶愛染。於</a><a name="0121a09" id="0121a09">諸欲中。耽欲愛欲著欲處欲悅欲伴欲。有如</a><a name="0121a10" id="0121a10">是過常在身心。縱苦其身受於極苦忍諸酸</a><a name="0121a11" id="0121a11">毒。受如此受。非正智非正見。不能至於無上</a><a name="0121a12" id="0121a12">正道。三者朽爛之木無有津潤在於濕岸。有</a><a name="0121a13" id="0121a13">人求火。雖以火鑽鑽之火無然法。如是沙門</a><a name="0121a14" id="0121a14">婆羅門。身雖離欲心猶愛染受於苦受。非正</a><a name="0121a15" id="0121a15">智非正見。不能得於無上正道。菩薩爾時悟</a><a name="0121a16" id="0121a16">此喻已。自作是念。我今應當日食一麻。雖食</a><a name="0121a17" id="0121a17">一麻。常為飢火之所燒逼。其身肢節轉更羸</a><a name="0121a18" id="0121a18">瘦。為飢火不息。復日食一粳米。飢火不息。復</a><a name="0121a19" id="0121a19">日食一拘羅。猶還羸瘦。日食一蓽豆。猶還</a><a name="0121a20" id="0121a20">枯憔。復日食一甘豆。猶尚枯瘦日食一大</a><a name="0121a21" id="0121a21">豆。猶復困憔</a><a name="0121a22" id="0121a22"><p>爾時淨飯王。聞此苦行懊惱啼泣。及諸宮</a><a name="0121a23" id="0121a23">人婇女。脫身瓔珞敷草而坐。亦復日食一</a><a name="0121a24" id="0121a24">麻一米及一豆等。爾時耶輸陀羅以少食故。</a><a name="0121a25" id="0121a25">懷娠漸損。王聞是事作如是念。若菩薩苦</a><a name="0121a26" id="0121a26">行不止。耶輸陀羅更聞斯語。必大憂惱其</a><a name="0121a27" id="0121a27">娠墮落。便至於死。我今當設方便。令不知</a><a name="0121a28" id="0121a28">菩薩苦行。時淨飯王告諸宮人。其菩薩苦</a><a name="0121a29" id="0121a29">行。勿令耶輸陀羅知。并敕往來使者。菩薩苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240120c.htm'><img src='up.gif' border=0></a>
<a href='T240121b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>