<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0928b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 比丘尼揵度第十七 <font face='Arial'>T22, p0928b</h2></font><hr>
<span class='old'>
</a><a name="0928a28" id="0928a28">共譏嫌呵罵言。此比丘尼。無有慚愧無有</a><a name="0928a29" id="0928a29">淨行。外自稱言。我知正法。如是何有正法。</span><a name="0928b01" id="0928b01">在如是處立住。如似婬女。諸比丘白佛。佛</a><a name="0928b02" id="0928b02">言。比丘尼不應在如是處立住。時六群比</a><a name="0928b03" id="0928b03">丘尼。以牙骨揩摩身作光澤。比丘白佛。佛</a><a name="0928b04" id="0928b04">言不應爾。六群比丘尼。以細末藥揩摩身</a><a name="0928b05" id="0928b05">光澤。佛言不應爾。彼摩身毛令卷。佛言</a><a name="0928b06" id="0928b06">不應爾。彼剪身毛。佛言不應爾。彼比丘尼</a><a name="0928b07" id="0928b07">持衣纏腰欲令細好。佛言不應爾。彼比丘</a><a name="0928b08" id="0928b08">尼著女人衣。佛言不應著。彼比丘尼著男</a><a name="0928b09" id="0928b09">子衣。佛言不應著。聽比丘尼著比丘尼衣。</a><a name="0928b10" id="0928b10">比丘尼以多衣纏體欲令廣好。佛言不應</a><a name="0928b11" id="0928b11">爾。彼不好著衣欲令身現。佛言不應爾。</a><a name="0928b12" id="0928b12">彼腰帶頭作鳥耳。佛言不應爾。彼作蔓</a><a name="0928b13" id="0928b13">陀羅腰帶。佛言不應爾。彼畜鞞(語卑反音)樓腰</a><a name="0928b14" id="0928b14">帶。佛言不應畜。彼畜娑腰帶。佛言不應</a><a name="0928b15" id="0928b15">畜。彼散線帶繫腰。佛言。聽比丘尼編織作</a><a name="0928b16" id="0928b16">帶繞腰一周。若圓織者聽再周。比丘尼至</a><a name="0928b17" id="0928b17">女人浴處浴。時有賊女婬女。語比丘尼言。</a><a name="0928b18" id="0928b18">汝等年少腋下始有毛。何得便修梵行。汝</a><a name="0928b19" id="0928b19">今可及時行欲樂。後悔何及。老時可修梵</a><a name="0928b20" id="0928b20">行。如是始終無失。時年少比丘尼聞。便心</a><a name="0928b21" id="0928b21">生厭離不樂佛法。諸比丘白佛。佛言比丘</a><a name="0928b22" id="0928b22">尼不應在女人浴處浴。彼比丘尼在白衣</a><a name="0928b23" id="0928b23">男子邊浴。諸居士見皆共譏嫌言。此比丘尼。</a><a name="0928b24" id="0928b24">無有慚愧不修梵行。自稱。我知正法云</a><a name="0928b25" id="0928b25">何在白衣男子邊浴。如賊女婬女無異。如</a><a name="0928b26" id="0928b26">是何有正法。諸比丘白佛。佛言。比丘尼不</a><a name="0928b27" id="0928b27">應在白衣男子邊浴。時有婦女夫出行不</a><a name="0928b28" id="0928b28">在。於餘人邊得娠。彼自墮胎已。往語常</a><a name="0928b29" id="0928b29">教化比丘尼言。我夫行不在。於餘人邊得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220928a.htm'><img src='up.gif' border=0></a>
<a href='T220928c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>