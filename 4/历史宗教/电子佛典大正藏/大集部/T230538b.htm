<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0538b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷5)</font> 第二十六事 <font face='Arial'>T23, p0538b</h2></font><hr>
<span class='old'>
</a><a name="0538a28" id="0538a28">又云。中國多風。遠則不聞鼓聲。近則聞之。是</a><a name="0538a29" id="0538a29">故近耳。北方少風遠聞鼓聲。是故遠也。所</span><a name="0538b01" id="0538b01">以南北有遠近者。以聞鼓聲有遠近故。云拘</a><a name="0538b02" id="0538b02">屢舍者。是聲名也。凡言鼓聲所及處是一拘</a><a name="0538b03" id="0538b03">屢舍。律師云。此是定義</a><a name="0538b04" id="0538b04"><p><b>　　<A NAME="n280"></A>第二十七事</b></a><a name="0538b05" id="0538b05"><p>此是共戒。比丘尼俱尼薩耆波逸提。式叉摩</a><a name="0538b06" id="0538b06">尼沙彌沙彌尼突吉羅。十日未至自恣者。自</a><a name="0538b07" id="0538b07">恣餘有十日在得急施衣者。若王施。若夫人</a><a name="0538b08" id="0538b08">施。若王子施。大官鬥將施眾僧。有信樂心。以</a><a name="0538b09" id="0538b09">物施僧。以諸貴人善心難得。又難可數見。</a><a name="0538b10" id="0538b10">或有餘急因緣。是故名急施衣。若不受者。</a><a name="0538b11" id="0538b11">前人功德不成。眾僧失衣。是故聽受。若女</a><a name="0538b12" id="0538b12">欲嫁時以至婿家。不自在故。今得自在。以</a><a name="0538b13" id="0538b13">物施僧。若病人施。以善心故。以物施僧。令存</a><a name="0538b14" id="0538b14">亡有益。如是等比。盡名急施衣。眾僧得衣。即</a><a name="0538b15" id="0538b15">隨次分之。乃至衣時應畜者。從七月十六</a><a name="0538b16" id="0538b16">日至八月十五日。若無功德衣。齊是名衣時。</a><a name="0538b17" id="0538b17">此一月所以名衣時。以夏安居竟檀越多致</a><a name="0538b18" id="0538b18">飲食衣服供養眾僧。兼諸比丘種種執作浣</a><a name="0538b19" id="0538b19">染衣服。以是因緣。此一月內有所放捨故。</a><a name="0538b20" id="0538b20">名為衣時。若有功德衣從八月十六日至臘</a><a name="0538b21" id="0538b21">月十五日。名衣時。是中犯者。若無功德衣。</a><a name="0538b22" id="0538b22">至八月十五日。是衣應捨。若作淨若受持。若</a><a name="0538b23" id="0538b23">不捨不作淨不受持。至八月十六日地了時。</a><a name="0538b24" id="0538b24">尼薩耆波逸提。若有功德衣。至臘月十五日。</a><a name="0538b25" id="0538b25">是衣應捨。若作淨若受持。若不捨不作淨不</a><a name="0538b26" id="0538b26">受持。至臘月十六日地了時捨墮。除十日急</a><a name="0538b27" id="0538b27">施衣。一切安居衣。必待自恣時分。若安居中</a><a name="0538b28" id="0538b28">分。突吉羅</a><a name="0538b29" id="0538b29"><p class='juan'>
薩婆多毘尼毘婆沙卷第五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230538a.htm'><img src='up.gif' border=0></a>
<a href='T230538c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>