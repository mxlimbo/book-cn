<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0270a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷5)</font> 明僧殘戒之一 <font face='Arial'>T22, p0270a</h2></font><hr>
<span class='old'>
</a><a name="0269c28" id="0269c28">來。汝能少有所與不。婆羅門婦言。有種種飲</a><a name="0269c29" id="0269c29">食。隨有所敕盡當相與。優陀夷言。此諸飲</span><a name="0270a01" id="0270a01">食諸信心家處處皆得。但我出家人所難得者。</a><a name="0270a02" id="0270a02">汝得自在。當持與我。婆羅門婦言。不知何者</a><a name="0270a03" id="0270a03">是出家人之所難得物。我得自在。當見示語。</a><a name="0270a04" id="0270a04">若我家有者當持相與。家中無者當於餘處</a><a name="0270a05" id="0270a05">求索相與。優陀夷言。汝足知是事。何以不知。</a><a name="0270a06" id="0270a06">汝多情詐如賊有四眼。何所不知。婆羅門婦</a><a name="0270a07" id="0270a07">言。我實不知。當見告語。家中有者。當持相</a><a name="0270a08" id="0270a08">與。家中無者當於餘處買索相與。為何所須。</a><a name="0270a09" id="0270a09">優陀夷言。汝足知是事。何以不知此最第</a><a name="0270a10" id="0270a10">一供養。所謂交通。如我沙門持戒行善法修</a><a name="0270a11" id="0270a11">梵行。以此法供養我。所謂隨順婬欲法。時</a><a name="0270a12" id="0270a12">婆羅門諸婦中有少年者。即便慚愧低頭徐</a><a name="0270a13" id="0270a13">行。各還自房。有中年者。亦各慚愧低頭而</a><a name="0270a14" id="0270a14">住。有年老者即便呵責言。阿闍梨優陀夷。</a><a name="0270a15" id="0270a15">此非善事不應作是非類語。此是婆羅門</a><a name="0270a16" id="0270a16">家。而作婬女家法相待耶。我當以是事白諸</a><a name="0270a17" id="0270a17">比丘。優陀夷言。白與不白當隨汝意。作是語</a><a name="0270a18" id="0270a18">已。便捨出去。出是家已。復入諸婬女舍。諸</a><a name="0270a19" id="0270a19">婬女輩皆起迎恭敬問訊言。善來阿闍梨優</a><a name="0270a20" id="0270a20">陀夷。久不相見今乃屈意。便請令就坐優陀</a><a name="0270a21" id="0270a21">夷言。今我希來。汝能少有所與不。諸婬女言。</a><a name="0270a22" id="0270a22">有種種飲食隨有所須。有所約敕盡當相與。</a><a name="0270a23" id="0270a23">優陀夷言。此飲食諸信心家處處皆得。但我</a><a name="0270a24" id="0270a24">出家人所難得者。汝得自在。當持與我者</a><a name="0270a25" id="0270a25">善。諸婬女言。我今不知何物是出家人所難</a><a name="0270a26" id="0270a26">得者。當見示語。家中有者當持相與。家中無</a><a name="0270a27" id="0270a27">者當於餘處求索相與。優陀夷言。汝足知是</a><a name="0270a28" id="0270a28">事。何以不知。汝多情詐如賊有四眼。何所不</a><a name="0270a29" id="0270a29">知。如是乃至三說。諸婬女輩猶言不知。優陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220269c.htm'><img src='up.gif' border=0></a>
<a href='T220270b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>