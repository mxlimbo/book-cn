<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0412b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷56)</font> 比丘誦 <font face='Arial'>T23, p0412b</h2></font><hr>
<span class='old'>
</a><a name="0412a28" id="0412a28">答是比丘行摩那埵法時。能令諸比丘心悅。</a><a name="0412a29" id="0412a29">諸比丘作是念。長老。一心好作善法。欲出</span><a name="0412b01" id="0412b01">是罪不欲違逆。我等當令是人得從罪出。是</a><a name="0412b02" id="0412b02">故名摩那埵。為出罪故。問何以故。出罪為</a><a name="0412b03" id="0412b03">戒清淨。答是比丘若得出罪。離諸罪得清</a><a name="0412b04" id="0412b04">淨戒。如比尼中說二人清淨。一人先不作</a><a name="0412b05" id="0412b05">罪。一人作罪已如法除滅。二俱清淨。是比</a><a name="0412b06" id="0412b06">丘以出罪羯磨故。還得清淨戒。是故名以出</a><a name="0412b07" id="0412b07">罪。為戒清淨故。覓罪相羯磨者。若比丘自</a><a name="0412b08" id="0412b08">言。我犯是罪。後還言。我不作。眾僧與是人</a><a name="0412b09" id="0412b09">覓實罪相羯磨。廣說如象首比丘覓實罪相</a><a name="0412b10" id="0412b10">羯磨。阿跋提者。五種罪。名阿跋提。何等五。</a><a name="0412b11" id="0412b11">謂波羅夷僧伽婆尸沙。波夜提波羅提提舍</a><a name="0412b12" id="0412b12">尼突吉羅。於此五種罪。比丘若作若覆障不</a><a name="0412b13" id="0412b13">遠離。是名阿跋提。無阿跋提者。波羅夷。僧</a><a name="0412b14" id="0412b14">伽婆尸沙。波夜提。波羅提提舍尼。突吉羅。</a><a name="0412b15" id="0412b15">是五種罪不作不覆障遠離。淨身口業淨命。</a><a name="0412b16" id="0412b16">若狂人病壞心人散亂心人作罪。若無先作。</a><a name="0412b17" id="0412b17">是名無阿跋提罪。輕阿跋提罪者。可懺悔即</a><a name="0412b18" id="0412b18">覺心悔。是名輕阿跋提罪。重阿跋提罪者。</a><a name="0412b19" id="0412b19">若罪可以羯磨得出者。是名重阿跋提罪。殘</a><a name="0412b20" id="0412b20">阿跋提罪者。五種罪中後四種罪可除滅。是</a><a name="0412b21" id="0412b21">名殘阿跋提罪。無殘阿跋提罪者。五種罪中</a><a name="0412b22" id="0412b22">初種。是名無殘阿跋提。惡罪者。謂波羅夷</a><a name="0412b23" id="0412b23">僧伽婆尸沙。雖一切罪皆名惡。此是惡中之</a><a name="0412b24" id="0412b24">惡。故名惡罪。非惡罪者。波夜提波羅提提</a><a name="0412b25" id="0412b25">舍尼突吉羅。是非惡罪。可治罪者。可出可</a><a name="0412b26" id="0412b26">除滅。是名可治罪。不可治罪者。不可出不</a><a name="0412b27" id="0412b27">可除滅。是名不可治罪。若犯罪者若四若五。</a><a name="0412b28" id="0412b28">法中作是念信是罪如法滅。若犯罪者若四</a><a name="0412b29" id="0412b29">若五。法中不作是念。不信是罪不如法滅。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230412a.htm'><img src='up.gif' border=0></a>
<a href='T230412c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>