<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0883b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷7)</font> 波逸提法之一 <font face='Arial'>T24, p0883b</h2></font><hr>
<span class='old'>
</a><a name="0883a28" id="0883a28">言。比丘僧食少不多。比丘不食者。我必不生</a><a name="0883a29" id="0883a29">三十三天。世尊告曰。汝往稍益食必生三十</span><a name="0883b01" id="0883b01">三天無疑。少兒復作是念。如來廣長舌言。</a><a name="0883b02" id="0883b02">必得生三十三天。歡喜踊躍不能自勝。即頭</a><a name="0883b03" id="0883b03">面禮足繞佛三匝而去。往詣比丘僧所。比丘</a><a name="0883b04" id="0883b04">僧食竟。行澡水已。在前長跪。受咒願。上坐咒</a><a name="0883b05" id="0883b05">願已便去。即日有五百賈客。入海還歸。最大</a><a name="0883b06" id="0883b06">導師入城求食。問行路人。誰家有食賣。行人</a><a name="0883b07" id="0883b07">答言。某長者家。今日飯佛及比丘僧。必有飲</a><a name="0883b08" id="0883b08">食。導師即詣此舍。語守門者言。汝往白長者。</a><a name="0883b09" id="0883b09">外有入海導師。欲得相見。守門者即為白</a><a name="0883b10" id="0883b10">長者。出迎共相問訊。揖引入坐。須臾起語</a><a name="0883b11" id="0883b11">長者言。承有飲食賣當送直。時少兒在一面</a><a name="0883b12" id="0883b12">坐。長者答。此非我食。指言此檀越食也。復問</a><a name="0883b13" id="0883b13">少兒。有食見與。當送直。答言。我食不賣。若</a><a name="0883b14" id="0883b14">須者便相呼入坐。當相供給。不須直即往。呼</a><a name="0883b15" id="0883b15">伴入坐。少兒自手行水。布種種食。賈客食</a><a name="0883b16" id="0883b16">訖。少兒還就床坐。去少兒不遠。有拘薩羅</a><a name="0883b17" id="0883b17">碼瑙揵茨(拘薩羅國外大故稱)時大導師語諸賈人。</a><a name="0883b18" id="0883b18">此少兒飯食我等皆令充足。我等各各共報</a><a name="0883b19" id="0883b19">其恩。諸商稱善。時大導師語少兒。過此揵</a><a name="0883b20" id="0883b20">茨來。即過與導師開頭巾堣@明珠。直百千</a><a name="0883b21" id="0883b21">兩金。著揵茨缽中。其餘商人。或直九十千</a><a name="0883b22" id="0883b22">兩金珠。或八十七十六十五十四十三十二</a><a name="0883b23" id="0883b23">十。下至直十千兩金珠。流溢揵茨持與少</a><a name="0883b24" id="0883b24">兒。少兒不取曰。薄食不賣自相施耳。導師復</a><a name="0883b25" id="0883b25">語。計此珠價百千萬倍。勝汝飲食。意欲相</a><a name="0883b26" id="0883b26">遺。幸莫見逆。少兒便作是念。我若取者不生</a><a name="0883b27" id="0883b27">三十三天上。少住此間聽我往問世尊。還即</a><a name="0883b28" id="0883b28">詣如來所。頭面禮足在一面住。以此事具白</a><a name="0883b29" id="0883b29">世尊。世尊告曰。汝往受之。此並花報果實在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240883a.htm'><img src='up.gif' border=0></a>
<a href='T240883c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>