<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0896c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷49)</font> 九十波逸底迦法 作雨浴衣學處第八十九 <font face='Arial'>T23, p0896c</h2></font><hr>
<span class='old'>
</a><a name="0896b28" id="0896b28">粥。佛告毘舍佉曰。汝以何緣施雨浴衣。答言。</a><a name="0896b29" id="0896b29">大德今日時至。令婢詣門見諸苾芻露形而</span><a name="0896c01" id="0896c01">浴。謂是外道。大德我緣此故施雨。浴衣。令諸</a><a name="0896c02" id="0896c02">聖眾遮身洗浴。又毘舍佉。汝以何緣施苾芻</a><a name="0896c03" id="0896c03">尼雨浴衣。答言。大德我憶曾見諸苾芻尼。在</a><a name="0896c04" id="0896c04">河水中露身而浴。諸俗譏恥出嫌誚言。為此</a><a name="0896c05" id="0896c05">施衣令障形醜隨處而浴。又毘舍佉。汝以何</a><a name="0896c06" id="0896c06">緣施客苾芻新來者食。答言。大德諸新來者</a><a name="0896c07" id="0896c07">未善委知乞食次第。又復疲勞須食美食。是</a><a name="0896c08" id="0896c08">故我施。又毘舍佉。汝以何緣施將遠行苾芻</a><a name="0896c09" id="0896c09">飲食。答言。大德行侶苾芻若乞食時。恐失其</a><a name="0896c10" id="0896c10">伴。故我施食。又毘舍佉。汝以何緣施病苾芻</a><a name="0896c11" id="0896c11">食。答言。大德諸病苾芻不得食者。病便增劇。</a><a name="0896c12" id="0896c12">是故我施。又毘舍佉。汝以何緣施看病者食。</a><a name="0896c13" id="0896c13">答言。大德若看病人行乞食者瞻侍便闕。湯</a><a name="0896c14" id="0896c14">藥所須有乖時節。是故我施。又毘舍佉。汝以</a><a name="0896c15" id="0896c15">何緣施病苾芻所須醫藥。答言。大德若無醫</a><a name="0896c16" id="0896c16">藥病即難差。長時帶患廢修善品。是故我施。</a><a name="0896c17" id="0896c17">又毘舍佉。汝以何緣施苾芻僧粥。答言。大</a><a name="0896c18" id="0896c18">德若諸苾芻不食粥者。被飢渴逼。是故我施。</a><a name="0896c19" id="0896c19">爾時毘舍佉。復白佛言。世尊我聞某處苾芻</a><a name="0896c20" id="0896c20">命過。佛記彼人得預流果。有記一來不還阿</a><a name="0896c21" id="0896c21">羅漢果。大德彼諸聖人頗曾來至室羅伐城。</a><a name="0896c22" id="0896c22">受我供給供養不佛。言曾受。若曾受者我所</a><a name="0896c23" id="0896c23">施福。由是因緣必定當得福智圓滿。佛告毘</a><a name="0896c24" id="0896c24">舍佉。善哉善哉。汝所施福功德圓滿。時毘舍</a><a name="0896c25" id="0896c25">佉。即從座起禮佛而去。佛以此緣告諸苾芻。</a><a name="0896c26" id="0896c26">我聽諸苾芻畜雨浴衣隨處洗浴。時諸苾芻</a><a name="0896c27" id="0896c27">不知其量。太長太狹。佛言不應如是。當應量</a><a name="0896c28" id="0896c28">作。廣說乃至應如是說</a><a name="0896c29" id="0896c29"><p>若復苾芻作雨浴衣。當應量作。是中量者。長<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230896b.htm'><img src='up.gif' border=0></a>
<a href='T230897a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>