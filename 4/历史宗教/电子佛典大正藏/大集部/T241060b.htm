<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1060b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷5)</font> 雜品第十九 <font face='Arial'>T24, p1060b</h2></font><hr>
<span class='old'>
</a><a name="1060a28" id="1060a28">得財物以布施者。當知是人是大施主。若人</a><a name="1060a29" id="1060a29">得財貪惜不施。當知即是未來世中貧窮種</span><a name="1060b01" id="1060b01">子。是故我於契經中說。四天下中閻浮提人</a><a name="1060b02" id="1060b02">有三事勝。一者勇健。二者念心。三者行淨。不</a><a name="1060b03" id="1060b03">見果報能預作因。不惜身命求得財已。能壞</a><a name="1060b04" id="1060b04">慳吝捨已思施。既捨施已心不生悔。復能</a><a name="1060b05" id="1060b05">分別福田非福田。是名勇健。善男子。施已</a><a name="1060b06" id="1060b06">生悔因於三事。一者於財貪愛。二者諮承邪</a><a name="1060b07" id="1060b07">見。三者見受者過。復有三事。一者畏他呵責。</a><a name="1060b08" id="1060b08">二者畏財盡受苦。三者見他施已受諸衰</a><a name="1060b09" id="1060b09">惱。善男子。智人三時不生悔心。復有三事。</a><a name="1060b10" id="1060b10">一者明信因果。二者親近善友。三者不貪著</a><a name="1060b11" id="1060b11">財。信因果者復有二事。一者從他聞法。二</a><a name="1060b12" id="1060b12">者內自思惟。親近善友復有二事。一者深信。</a><a name="1060b13" id="1060b13">二者智慧。不貪著財復有二事。一觀無常。</a><a name="1060b14" id="1060b14">二不自在。善男子。施主若能如是觀察如</a><a name="1060b15" id="1060b15">是行施。當知是人能具足行檀波羅蜜。是故</a><a name="1060b16" id="1060b16">我先說。有布施非波羅蜜。有波羅蜜非是布</a><a name="1060b17" id="1060b17">施。有亦布施亦波羅蜜有非布施非波羅蜜。</a><a name="1060b18" id="1060b18">善男子。智有三種。一者能捨外物。二者捨</a><a name="1060b19" id="1060b19">內外物。三者施內外已兼化眾生。云何教</a><a name="1060b20" id="1060b20">化。見貧窮者先當語言。汝能歸依於三寶不。</a><a name="1060b21" id="1060b21">受齋戒不。若言能者。先授三歸及以齋戒。</a><a name="1060b22" id="1060b22">後則施物。若言不能。復應語言。若不能者。汝</a><a name="1060b23" id="1060b23">能隨我說一切法。無常無我涅槃寂滅不。若</a><a name="1060b24" id="1060b24">言能者。復當教之。教已便施。若言我今能</a><a name="1060b25" id="1060b25">說二事。唯不能說諸法無我。復應語言。汝若</a><a name="1060b26" id="1060b26">不能說諸法無我。能說諸法是無性不。若言</a><a name="1060b27" id="1060b27">能者。教已便施。若能如是先教後施。名大施</a><a name="1060b28" id="1060b28">主。善男子。若能如是教化眾生及諸怨親無</a><a name="1060b29" id="1060b29">所選擇。名大施主。善男子。智者若有財寶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241060a.htm'><img src='up.gif' border=0></a>
<a href='T241060c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>