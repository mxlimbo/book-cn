<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0272a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷15)</font> 第三門第四子攝頌之餘 <font face='Arial'>T24, p0272a</h2></font><hr>
<span class='old'>
</a><a name="0271c28" id="0271c28">繩索繫項舉置瓨中。如前棄外放草叢中。</a><a name="0271c29" id="0271c29">蛇縱瞋火焚燒此草蛇亦命終。佛言不應棄</span><a name="0272a01" id="0272a01">草叢內。後棄露地不久觀察。便有諸虫來相</a><a name="0272a02" id="0272a02">唼食佛言棄已不應即去。可於露地棄之。待</a><a name="0272a03" id="0272a03">入穴已然後可去</a><a name="0272a04" id="0272a04"><p>緣在王舍城。城中有一長者。善閑石作造諸</a><a name="0272a05" id="0272a05">石器。隨時貯賣多獲利物。便作是念。作何方</a><a name="0272a06" id="0272a06">便獲多福業。能於現世得利無窮。我今宜可</a><a name="0272a07" id="0272a07">請佛及僧就舍供養。於石器中而噉飲食。獲</a><a name="0272a08" id="0272a08">多福業得利無窮。即詣佛所廣說如上。乃至</a><a name="0272a09" id="0272a09">佛眾皆來就家坐定。長者便將新器行與上</a><a name="0272a10" id="0272a10">座。舊器授與下行。苾芻生疑不肯為受。佛言</a><a name="0272a11" id="0272a11">出處淨故應為受之勿致疑惑。長者供養皆</a><a name="0272a12" id="0272a12">令飽滿。佛為說法從座而去</a><a name="0272a13" id="0272a13"><p>緣在室羅伐城。苾芻須染。世尊聽許。苾芻</a><a name="0272a14" id="0272a14">煮濕染木令染色壞。佛言曬乾然後煮用。於</a><a name="0272a15" id="0272a15">日中曬令染不好。佛言不應日中曬曝。於陰</a><a name="0272a16" id="0272a16">處曬致令醭出。佛言非在烈日復非極陰隨</a><a name="0272a17" id="0272a17">時曬曝又復以衣與染木同煮令衣損壞。佛</a><a name="0272a18" id="0272a18">言別煎染汁。一度煮已即便棄擲。佛言三煮</a><a name="0272a19" id="0272a19">方棄。苾芻三度煮汁皆一處安。佛言三皆別</a><a name="0272a20" id="0272a20">安。不能記知何者初中後。佛言書字記其次</a><a name="0272a21" id="0272a21">第。苾芻以汁澆在衣上。佛言不應先於盆中</a><a name="0272a22" id="0272a22">置染汁已然後投衣便多著汁曬時流下。佛</a><a name="0272a23" id="0272a23">言不應多著。或時染少令衣斑駁。佛言不</a><a name="0272a24" id="0272a24">得極多極少。應處中斟酌。在地曬衣塵土便</a><a name="0272a25" id="0272a25">污。佛言不應爾。復於草束上曬汁向一邊。佛</a><a name="0272a26" id="0272a26">言可於繩上或在竿上。便搭繩上中無染色。</a><a name="0272a27" id="0272a27">佛言。可於繩上搭衣一邊以竹夾夾定。若恐</a><a name="0272a28" id="0272a28">損衣以物替夾。苾芻不數翻轉汁向一邊。佛</a><a name="0272a29" id="0272a29">言。應數翻轉時有苾芻作重大衣。染安繩上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240271c.htm'><img src='up.gif' border=0></a>
<a href='T240272b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>