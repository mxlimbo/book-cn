<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0149a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷10)</font> <font face='Arial'>T24, p0149a</h2></font><hr>
<span class='old'>
</a><a name="0148c28" id="0148c28">惡道者生泥黎者。當住一劫不堪救療。又汝</a><a name="0148c29" id="0148c29">苾芻。我不見彼提婆達多有小白法如毛端</span><a name="0149a01" id="0149a01">許。我方授記提婆達多。汝提婆達多。生惡道</a><a name="0149a02" id="0149a02">者生泥黎者。當住一劫不堪救療。汝諸苾芻</a><a name="0149a03" id="0149a03">應知。天授已具三法。生惡道者。生泥黎者。</a><a name="0149a04" id="0149a04">當住一劫不堪救療。何謂三法。汝諸苾芻。提</a><a name="0149a05" id="0149a05">婆達多。先具生其罪惡樂欲。遂便遭彼惡欲</a><a name="0149a06" id="0149a06">所牽。提婆達多。既生惡欲被欲牽已。此謂是</a><a name="0149a07" id="0149a07">彼提婆達多最初成就罪惡之法。提婆達多。</a><a name="0149a08" id="0149a08">生惡道者生泥黎者。當住一劫不堪救療。又</a><a name="0149a09" id="0149a09">諸苾芻。提婆達多。近惡知識。得不善伴。共惡</a><a name="0149a10" id="0149a10">人交。提婆達多。既近惡知識。得不善伴。共惡</a><a name="0149a11" id="0149a11">人交已。此謂是彼提婆達多第二成就罪惡</a><a name="0149a12" id="0149a12">之法。提婆達多。生惡道者生泥黎者。當住</a><a name="0149a13" id="0149a13">一劫不堪救療。又諸苾芻。提婆達多得其少</a><a name="0149a14" id="0149a14">分。得其下品證悟之時。便生喜足。縱有勝上</a><a name="0149a15" id="0149a15">更不進修。提婆達多既得少分。得其下品。證</a><a name="0149a16" id="0149a16">悟之時。便生喜足。縱有勝上。更不進修已。此</a><a name="0149a17" id="0149a17">即是彼提婆達多第三成就罪惡之法。提婆</a><a name="0149a18" id="0149a18">達多。生惡道者生泥黎者。當住一劫不堪救</a><a name="0149a19" id="0149a19">療。于時世尊說伽他曰</a><a name="0149a20" id="0149a20"><p class='lg'>　　勿汝世間人　　　生於罪過欲</a><br><a name="0149a21" id="0149a21">　　由斯爾當識　　　惡欲所招殃</a><br><a name="0149a22" id="0149a22">　　世並知天授　　　聰明不伏心</a><br><a name="0149a23" id="0149a23">　　不能存少欲　　　空持美形狀</a><br><a name="0149a24" id="0149a24">　　彼便行驕逸　　　欲陵於世尊</a><br><a name="0149a25" id="0149a25">　　故我記斯人　　　一劫生無隙</a><br><a name="0149a26" id="0149a26">　　慳貪生惡念　　　耶見不虔恭</a><br><a name="0149a27" id="0149a27">　　定生無隙中　　　四門牢閉塞</a><br><a name="0149a28" id="0149a28">　　若他無過失　　　惡謗令生過</a><br><a name="0149a29" id="0149a29">　　今世若後世　　　自受愚癡人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240148c.htm'><img src='up.gif' border=0></a>
<a href='T240149b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>