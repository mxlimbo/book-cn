<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0635a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷2)</font> 不淨行學處第一之一 <font face='Arial'>T23, p0635a</h2></font><hr>
<span class='old'>
</a><a name="0634c28" id="0634c28">重更過爾宅耶。女人默而捨去。苾芻情生惡</a><a name="0634c29" id="0634c29">作。豈非我犯他勝罪耶具以其事白諸苾芻。</span><a name="0635a01" id="0635a01">諸苾芻白佛。佛告苾芻。汝有受樂心不。白佛</a><a name="0635a02" id="0635a02">言。我已離欲無受樂心。佛告諸苾芻。此人無</a><a name="0635a03" id="0635a03">犯無欲心故。然我為諸苾芻住阿蘭若處者。</a><a name="0635a04" id="0635a04">制其行法。汝等應聽。若在阿蘭若處。於舍四</a><a name="0635a05" id="0635a05">邊應以柵籬蕀刺編障。若欲睡時應令苾芻</a><a name="0635a06" id="0635a06">守護。或以裙裾急相絞繫。若不依者得惡作</a><a name="0635a07" id="0635a07">罪</a><a name="0635a08" id="0635a08"><p>時諸苾芻咸皆有疑。請世尊曰。阿蘭若苾芻</a><a name="0635a09" id="0635a09">坐得四禪離於欲染。何故生支尚起。世尊告</a><a name="0635a10" id="0635a10">曰。有五因緣。未離欲人生支得起。謂大小便</a><a name="0635a11" id="0635a11">逼。風勢所持。嗢指徵伽蟲所齧。欲染現前。是</a><a name="0635a12" id="0635a12">名為五。有四因緣。離欲人生支起。謂大小便</a><a name="0635a13" id="0635a13">逼。風勢所持。為蟲所齧。是名為四。時彼苾芻</a><a name="0635a14" id="0635a14">被嗢指徵伽蟲所齧。而生支起非欲染也。時</a><a name="0635a15" id="0635a15">諸苾芻又復有疑。請問世尊。唯願大慈為斷</a><a name="0635a16" id="0635a16">疑惑。何意蘇陣那羯蘭鐸迦子苾芻。於無過</a><a name="0635a17" id="0635a17">失無瘡皰時。最初生皰作不淨行。世尊告曰。</a><a name="0635a18" id="0635a18">汝諸苾芻非但今日最初生皰。乃往過去無</a><a name="0635a19" id="0635a19">瘡皰時。亦最初生皰。汝等應聽。然此世界將</a><a name="0635a20" id="0635a20">壞之時。多諸有情生光音天。妙色意成支體</a><a name="0635a21" id="0635a21">圓滿諸根無缺。身有光明騰空自在。喜樂為</a><a name="0635a22" id="0635a22">食長壽而住。爾時大地為一海水。汝諸苾芻。</a><a name="0635a23" id="0635a23">此大海水由風鼓激。和合一類猶如熟乳。既</a><a name="0635a24" id="0635a24">其冷已有凝結生。上有地味色香美味悉皆具</a><a name="0635a25" id="0635a25">足。色若生酥味甜如蜜。汝諸苾芻。此界成時</a><a name="0635a26" id="0635a26">一類有情福命俱盡。從光音天歿而來於此人</a><a name="0635a27" id="0635a27">同分中。妙色意成諸根具足。身有光耀乘空</a><a name="0635a28" id="0635a28">往來。以喜樂為食長壽而住。爾時此世界中</a><a name="0635a29" id="0635a29">無有日月星辰度數晝夜剎那臘婆須臾半月<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230634c.htm'><img src='up.gif' border=0></a>
<a href='T230635b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>