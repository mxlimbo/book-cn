<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0854c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷41)</font> 九十波逸底迦法 過四月索食學處第七十四 <font face='Arial'>T23, p0854c</h2></font><hr>
<span class='old'>
</a><a name="0854b28" id="0854b28">能消化。時鄔波難陀聞斯語已。皆如醫教於</a><a name="0854b29" id="0854b29">三月中常噉好食。三月既了尚從廚人索好</span><a name="0854c01" id="0854c01">美食。謂肉羹等。從索不得。時彼廚人往報大</a><a name="0854c02" id="0854c02">名施主。時彼聞已便起譏嫌。少欲苾芻聞是</a><a name="0854c03" id="0854c03">語已極生嫌恥。云何苾芻受他請了非分強</a><a name="0854c04" id="0854c04">索。以緣白佛。佛言汝等勿復從他施主。強為</a><a name="0854c05" id="0854c05">乞索因生忿惱。汝等當聽。乃往過去於靜林</a><a name="0854c06" id="0854c06">中。在大池側有一仙人。跏趺而坐繫念思惟。</a><a name="0854c07" id="0854c07">時有龍子從池中出。以身繞仙為遮寒苦。并</a><a name="0854c08" id="0854c08">復報云。仁何所須。如是日日常以身繞。時</a><a name="0854c09" id="0854c09">彼仙人由斯惱故。遂嬰疾病懷憂而住。有餘</a><a name="0854c10" id="0854c10">仙人來至其所。問言何故身體衰羸頓至如</a><a name="0854c11" id="0854c11">是。以事具答。彼仙告曰。龍子若來。頂有明</a><a name="0854c12" id="0854c12">珠。應可從乞。彼惜珠故不復更來。仙人聞已</a><a name="0854c13" id="0854c13">見彼龍來。即從乞珠慇懃不已。龍遂遠去。說</a><a name="0854c14" id="0854c14">伽他曰</a><a name="0854c15" id="0854c15"><p class='lg'>　　飲食及衣服　　　皆由珠所致</a><br><a name="0854c16" id="0854c16">　　仁雖強乞求　　　我實不能與</a><br><a name="0854c17" id="0854c17">　　汝從我乞珠　　　出言如利劍</a><br><a name="0854c18" id="0854c18">　　亦如大石壓　　　從今更不來　</p></a><a name="0854c19" id="0854c19"><p>汝諸苾芻。彼之龍子是傍生類。聞強乞求因</a><a name="0854c20" id="0854c20">即遠去。何況於人。是故汝等不應從他強為</a><a name="0854c21" id="0854c21">乞覓。復次汝應更聽。於往昔時有一仙人。於</a><a name="0854c22" id="0854c22">大林中修習靜慮。時此林中多諸飛鳥。鳴聲</a><a name="0854c23" id="0854c23">喧聒令彼仙人心不能定。有餘仙人來至其</a><a name="0854c24" id="0854c24">所。見不得定。問言。何故不定。即以事答。彼</a><a name="0854c25" id="0854c25">仙告<span class='corr'>曰</span>。仁今可於夜中然大炬火。於彼林下</a><a name="0854c26" id="0854c26">作如是語。汝等可與我翼。并與我卵及小鳥</a><a name="0854c27" id="0854c27">兒。以充食用。時彼諸鳥聞是語已。銜卵將兒</a><a name="0854c28" id="0854c28">移向諸處。汝諸苾芻彼是鳥類。聞強乞時尚</a><a name="0854c29" id="0854c29">皆遠去。況復於人。爾時世尊廣引譬喻種種<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230854b.htm'><img src='up.gif' border=0></a>
<a href='T230855a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>