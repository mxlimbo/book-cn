<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0297c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷41)</font> <font face='Arial'>T23, p0297c</h2></font><hr>
<span class='old'>
</a><a name="0297b28" id="0297b28">亦受</a><a name="0297b29" id="0297b29"><p>佛在舍衛國。爾時有比丘尼。乞食時。手持缽</span><a name="0297c01" id="0297c01">食巷中行。屋上有毒蛇。屎墮食中。比丘尼</a><a name="0297c02" id="0297c02">噉是食。毒發垂死。是事白佛。佛言。應作蓋覆</a><a name="0297c03" id="0297c03">食器上</a><a name="0297c04" id="0297c04"><p>佛在王舍城。爾時助提婆達多比丘尼。背上</a><a name="0297c05" id="0297c05">負物。似畜生負馱。是事白佛。佛言。從今諸比</a><a name="0297c06" id="0297c06">丘尼。不應背上負物。若負物者突吉羅</a><a name="0297c07" id="0297c07"><p>佛在王舍城。爾時助提婆達多比丘尼。客</a><a name="0297c08" id="0297c08">作華鬘。責價時受苦惱。諸居士呵責</a><a name="0297c09" id="0297c09">言。汝等出家何用客作華鬘。是事白佛。佛</a><a name="0297c10" id="0297c10">言。從今不聽比丘尼客作華鬘。客作者突</a><a name="0297c11" id="0297c11">吉羅</a><a name="0297c12" id="0297c12"><p>佛在王舍城。爾時助提婆達多比丘尼。畜盛</a><a name="0297c13" id="0297c13">大便器。銅盤澡盤銅杓。諸居士呵責言。諸</a><a name="0297c14" id="0297c14">比丘尼自言。善好有德。畜如是器。如王夫人</a><a name="0297c15" id="0297c15">大臣婦。是事白佛。佛言。從今不聽比丘尼畜</a><a name="0297c16" id="0297c16">銅盔盛大便器銅盤澡盤銅杓。若畜突吉</a><a name="0297c17" id="0297c17">羅。不犯者。畜銅水瓶銅澡罐銅蓋</a><a name="0297c18" id="0297c18"><p>佛在舍衛國。有比丘尼作酒。居士言。汝等出</a><a name="0297c19" id="0297c19">家人。何以作酒。有少欲知足比丘尼。聞是事</a><a name="0297c20" id="0297c20">心不喜。以是事白佛。佛以是事集比丘僧。</a><a name="0297c21" id="0297c21">集僧已語諸比丘。從今比丘尼不得作酒。作</a><a name="0297c22" id="0297c22">酒者突吉羅</a><a name="0297c23" id="0297c23"><p>佛在舍衛國。爾時諸婦人新來不久。其夫出</a><a name="0297c24" id="0297c24">行死。是諸婦人捨舍市肆。出家作比丘尼。</a><a name="0297c25" id="0297c25">作比丘尼已。賃舍與他住。後索價時受諸苦</a><a name="0297c26" id="0297c26">惱。諸居士呵責言。汝等出家。何用賃舍。是事</a><a name="0297c27" id="0297c27">白佛。佛言。從今不聽比丘尼賃舍市肆。若賃</a><a name="0297c28" id="0297c28">與他者突吉羅</a><a name="0297c29" id="0297c29"><p>佛在舍衛國。爾時偷羅難陀比丘尼。著新疏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230297b.htm'><img src='up.gif' border=0></a>
<a href='T230298a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>