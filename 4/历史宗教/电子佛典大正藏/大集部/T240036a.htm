<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0036a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷8)</font> 菴羅夫人緣餘 <font face='Arial'>T24, p0036a</h2></font><hr>
<span class='old'>
</a><a name="0035c28" id="0035c28">聽法。而彼苾芻應見諦理。翻不得見。于時</a><a name="0035c29" id="0035c29">世尊觀彼苾芻。合見諦理。云何不見。乃知</span><a name="0036a01" id="0036a01">為重座不敬世尊故。世尊念云。應令諸苾</a><a name="0036a02" id="0036a02">芻。不得重座而坐。多過失故。因誡諸苾芻。並</a><a name="0036a03" id="0036a03">不應爾。爾時世尊從王舍城出。至多根樹村。</a><a name="0036a04" id="0036a04">著衣持缽。入村乞食。劫比羅城中。有一女人。</a><a name="0036a05" id="0036a05">在彼村中為婦。時彼女人。見世尊三十二相。</a><a name="0036a06" id="0036a06">八十種好。莊嚴其身。圓光一尋。繞旋於頂。如</a><a name="0036a07" id="0036a07">百千日。光輝赫奕。猶如寶山。彼女見已。便作</a><a name="0036a08" id="0036a08">是念。今此世尊。諸釋種中其為慶喜。於輪</a><a name="0036a09" id="0036a09">王族。捨諸婇女財物庫藏。出家為道。今乃乞</a><a name="0036a10" id="0036a10">食為活。於我乞糗。我當奉施。時世尊知彼心</a><a name="0036a11" id="0036a11">念。持缽近前。就彼而乞。告女人曰。姊妹。汝</a><a name="0036a12" id="0036a12">可捨食滿缽與我。時彼女人見世尊知我心</a><a name="0036a13" id="0036a13">念。倍生恭敬。便施佛糗。爾時世尊受已。因即</a><a name="0036a14" id="0036a14">微笑。諸佛常法。若有微笑。即放青黃赤白種</a><a name="0036a15" id="0036a15">種之光。從口而出。其光或上或下。下者救地</a><a name="0036a16" id="0036a16">獄苦。等活。黑繩。眾合。大叫。小炎熱。極熱。</a><a name="0036a17" id="0036a17">阿鼻地獄等。及八寒地獄。有皰地獄。阿吒訶。</a><a name="0036a18" id="0036a18">吒訶婆。呼婆呼。白蓮。青蓮。大蓮花等地獄。</a><a name="0036a19" id="0036a19">其熱地獄遇此光者。皆得清涼。寒地獄者。遇</a><a name="0036a20" id="0036a20">佛光明。皆溫煖此等眾生所有苦惱。皆蒙</a><a name="0036a21" id="0036a21">捨息。免其苦已。咸作是念。我等於此捨命。生</a><a name="0036a22" id="0036a22">餘處耶。爾時世尊愍彼有情故。遣一化身。往</a><a name="0036a23" id="0036a23">地獄中。彼等有情見佛化身。咸作是念。我等</a><a name="0036a24" id="0036a24">不從此滅。於餘處生。由佛威力故。令我等輩。</a><a name="0036a25" id="0036a25">息諸苦惱。皆發信心。苦業都盡。從地獄滅。</a><a name="0036a26" id="0036a26">於人天界受生。生人天已。後當遇佛。便證聖</a><a name="0036a27" id="0036a27">果。爾時光至上方者。其光普遍四天王天。三</a><a name="0036a28" id="0036a28">十三天。睹史多天。化樂天。他化自在天。梵</a><a name="0036a29" id="0036a29">摩天。梵輔天。大梵天。少光天。無量光天。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240035c.htm'><img src='up.gif' border=0></a>
<a href='T240036b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>