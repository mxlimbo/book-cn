<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1482 佛阿毘曇經出家相品 0961a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1482 佛阿毘曇經出家相品</font> <font face='Arial'>(卷1)</font> <font face='Arial'>T24, p0961a</h2></font><hr>
<span class='old'>
</a><a name="0960c28" id="0960c28">弟子。迦葉。汝坐於汝座。隨意坐。時長老漚</a><a name="0960c29" id="0960c29">樓毘螺迦葉還本座坐。時摩伽陀國婆羅門</span><a name="0961a01" id="0961a01">居士作如是念。定非大沙門從漚樓毘螺迦</a><a name="0961a02" id="0961a02">葉學道。乃是漚樓毘螺迦葉從大沙門學道。</a><a name="0961a03" id="0961a03">時佛世尊告摩伽陀王頻婆娑羅。大王。色亦</a><a name="0961a04" id="0961a04">生亦滅。此生滅相應。當知識想受行亦生亦</a><a name="0961a05" id="0961a05">滅。此生滅相應。當知大王。色生滅法。善男子。</a><a name="0961a06" id="0961a06">知是事已識想受行生滅法。大王。善男子。知</a><a name="0961a07" id="0961a07">是事已知是識已。大王。善男子。知色不著不</a><a name="0961a08" id="0961a08">取不住不入。計識想受行為我。善男子。知是</a><a name="0961a09" id="0961a09">已不著不取不住不入。大王。善男子。計色為</a><a name="0961a10" id="0961a10">我不著不取不住不入作無我心。我說。是人</a><a name="0961a11" id="0961a11">則得無量無邊解脫生死。時摩伽陀國婆羅</a><a name="0961a12" id="0961a12">門居士。各作是念言。若色非我。識想受行非</a><a name="0961a13" id="0961a13">我。即是誰當成我人眾生自體。能作所作能</a><a name="0961a14" id="0961a14">起所起能知所知。如上等事則應不生。不有</a><a name="0961a15" id="0961a15">在在處處所作善惡業果。誰當為受誰捨此</a><a name="0961a16" id="0961a16">陰誰受後陰。爾時世尊。知摩伽陀國婆羅門</a><a name="0961a17" id="0961a17">居士心中所念。告諸比丘有稱我者。皆是凡</a><a name="0961a18" id="0961a18">愚無知。隨從他語。皆無我無我所。苦生故生。</a><a name="0961a19" id="0961a19">苦滅故滅。行生故生。行滅故滅。依如是等因</a><a name="0961a20" id="0961a20">緣故。生眾生身行。如來知眾生接續及生滅。</a><a name="0961a21" id="0961a21">諸比丘我皆見。以勝眼清淨過人中眼。若眾</a><a name="0961a22" id="0961a22">生生滅善色惡色。若勝若劣若生善道若生惡</a><a name="0961a23" id="0961a23">道。如從業法我皆如實知。此等眾生具身</a><a name="0961a24" id="0961a24">惡業。具口意惡業誹謗賢善。具邪見法業因</a><a name="0961a25" id="0961a25">緣故。身壞命終即墮惡趣生地獄中。又此眾</a><a name="0961a26" id="0961a26">生具身善業。具口意善業。不誹謗賢善。正</a><a name="0961a27" id="0961a27">見隨造正見業法。此因緣故身壞命終。即墮</a><a name="0961a28" id="0961a28">善道生天中。如是等我皆知見。我亦不說言。</a><a name="0961a29" id="0961a29">此是我此是眾生。此是命此人。此作此能作。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240960c.htm'><img src='up.gif' border=0></a>
<a href='T240961b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>