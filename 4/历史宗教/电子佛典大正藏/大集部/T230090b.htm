<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0090b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷13)</font> 明九十波夜提法之一 <font face='Arial'>T23, p0090b</h2></font><hr>
<span class='old'>
</a><a name="0090a28" id="0090a28">其家。語其大眾言。隨我所入舍汝等皆隨</a><a name="0090a29" id="0090a29">我入。若我得食汝等亦次第得。時跋難陀</span><a name="0090b01" id="0090b01">釋子。中前著衣持缽入婆羅門舍。與坐處</a><a name="0090b02" id="0090b02">共相問訊樂不樂。坐已是婆羅門一心恭敬</a><a name="0090b03" id="0090b03">問訊跋難陀。跋難陀是大法師。有樂說辯才。</a><a name="0090b04" id="0090b04">為說種種妙法。主人得法味故作是言。大德</a><a name="0090b05" id="0090b05">無有羹飯。能噉是餅不。答言。汝等尚噉。</a><a name="0090b06" id="0090b06">我何以不能。即與餅持出。第二第三比</a><a name="0090b07" id="0090b07">丘亦如是。時餅器皆空。夫家復更遣使喚睞</a><a name="0090b08" id="0090b08">眼女。婆羅門還遣使答言。小待。作餅竟送。</a><a name="0090b09" id="0090b09">更求煎餅具。時跋難陀復共徒眾來。為說</a><a name="0090b10" id="0090b10">種種法已。復持餅去。夫家第三復遣使來</a><a name="0090b11" id="0090b11">喚睞眼女。是婆羅門復答言。小待。作煎餅</a><a name="0090b12" id="0090b12">竟送。時夫疑瞋言。是或不復來。彼更娶</a><a name="0090b13" id="0090b13">婦。遣使語言。我已娶婦。汝莫復來。婆羅門</a><a name="0090b14" id="0090b14">聞是語。愁憂瞋言。沙門釋子乃爾不知厭</a><a name="0090b15" id="0090b15">足。施者不知量。受者應知量。我女婿先相</a><a name="0090b16" id="0090b16">愛念。以是因緣今便棄去。是人瞋恨不能自</a><a name="0090b17" id="0090b17">忍。到祇桓向佛所欲說跋難陀事。爾時佛</a><a name="0090b18" id="0090b18">與百千萬眾圍繞說法。漸漸近佛。佛以慈心</a><a name="0090b19" id="0090b19">力故。彼瞋即除。到佛所作是言。世尊。無有</a><a name="0090b20" id="0090b20">是法。女人所貴重物。我女已失。佛為種種</a><a name="0090b21" id="0090b21">因緣說法示教利喜。示教利喜已默然。婆羅</a><a name="0090b22" id="0090b22">門聞佛種種因緣說法示教利喜已。頭面禮</a><a name="0090b23" id="0090b23">佛足右繞而去。去不久。佛以是事集比丘僧。</a><a name="0090b24" id="0090b24">知而故問跋難陀。汝實作是事不。答言。實</a><a name="0090b25" id="0090b25">作世尊。佛種種因緣訶責。云何名比丘。不知</a><a name="0090b26" id="0090b26">時不知量不知法。若施者不知量。受者應知</a><a name="0090b27" id="0090b27">量。佛但訶責而未結戒。時佛故在舍衛國。</a><a name="0090b28" id="0090b28">爾時舍衛城中有估客眾。用沸星吉日欲出行</a><a name="0090b29" id="0090b29">他國。有一估客。是跋難陀釋子相識。跋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230090a.htm'><img src='up.gif' border=0></a>
<a href='T230090c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>