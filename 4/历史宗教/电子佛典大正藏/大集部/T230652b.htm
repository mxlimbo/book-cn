<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0652b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷5)</font> 不與取學處第二之一 <font face='Arial'>T23, p0652b</h2></font><hr>
<span class='old'>
</a><a name="0652a28" id="0652a28">聲。唱言被賊。彼既失財共生憂惱。遍遶住坊</a><a name="0652a29" id="0652a29">求覓其物。遂見衣物聚在一處。便生歡喜即</span><a name="0652b01" id="0652b01">持其物。各還舍中守護而臥。是時彼天於其</a><a name="0652b02" id="0652b02">夢中告諸人曰。汝等不被秋賊之所劫盜。皆</a><a name="0652b03" id="0652b03">是聖者畢鄰陀婆蹉神力所致。既至天明共相</a><a name="0652b04" id="0652b04">謂曰。我等免失財物皆是聖者恩力。更無餘</a><a name="0652b05" id="0652b05">人能起慈念。我等宜應略申供養。咸共洗沐</a><a name="0652b06" id="0652b06">著鮮白衣。塗飾香鬘持供養物詣竹林中。時</a><a name="0652b07" id="0652b07">鄔波難陀晨朝起已。執持鎖鑰欲開寺門。屏</a><a name="0652b08" id="0652b08">除燈燭塗掃堂宇敷設座席。於窣堵波香花供</a><a name="0652b09" id="0652b09">養。昇上閣鳴健稚四顧而望。遙見諸人著</a><a name="0652b10" id="0652b10">鮮白衣香鬘莊飾。鄔波難陀便生是念。彼諸</a><a name="0652b11" id="0652b11">來者是何居士商主富人晨朝至此。既近門已</a><a name="0652b12" id="0652b12">知是淨人。鄔波難陀便生瞋怒遙告之曰。我</a><a name="0652b13" id="0652b13">未令汝晨旦早來。何因至此。淨人白曰。聖者</a><a name="0652b14" id="0652b14">我等昨夜若無聖者畢鄰陀婆蹉慈悲護念。我</a><a name="0652b15" id="0652b15">等財物被賊偷盡。鄔波難陀告淨人曰。汝恃</a><a name="0652b16" id="0652b16">彼力競騁諠譁。我為彼人作治罰法。作是語</a><a name="0652b17" id="0652b17">已便呼六眾。共詣聖者畢鄰陀婆蹉所白言。</a><a name="0652b18" id="0652b18">上座願見容許。欲有詰問。答言隨意。白言。於</a><a name="0652b19" id="0652b19">淨人坊所有財物被賊偷去。神力奪留是事</a><a name="0652b20" id="0652b20">虛實。答言實爾。白言我先知。上座已住靜慮</a><a name="0652b21" id="0652b21">解脫勝樂。然我不知雖有慈悲不能普及。於</a><a name="0652b22" id="0652b22">淨人所愍而護念。於秋賊處圍以鐵牆。又他</a><a name="0652b23" id="0652b23">已攝物強奪而留。仁既犯罪可如法悔。廣說</a><a name="0652b24" id="0652b24">如上。乃至鳴揵稚欲為捨置。上座舍利子</a><a name="0652b25" id="0652b25">令其審察。諸苾芻白佛。佛告畢鄰陀婆蹉曰。</a><a name="0652b26" id="0652b26">汝以何心現神通力留淨人物。畢鄰陀婆蹉</a><a name="0652b27" id="0652b27">具以事白佛。佛告諸苾芻。畢鄰陀婆蹉若作</a><a name="0652b28" id="0652b28">此心現神力者無犯。又無犯者最初未制戒。</a><a name="0652b29" id="0652b29">癡狂心亂痛惱所纏。不與取學處了<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230652a.htm'><img src='up.gif' border=0></a>
<a href='T230652c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>