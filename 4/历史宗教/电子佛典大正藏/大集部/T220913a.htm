<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0913a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷46)</font> 破僧揵度第十五 <font face='Arial'>T22, p0913a</h2></font><hr>
<span class='old'>
</a><a name="0912c28" id="0912c28">還。復以佉陀羅木刺。破我兩眼。持我如意</a><a name="0912c29" id="0912c29">珠而還。我於彼人無有惡心。若我真誠</span><a name="0913a01" id="0913a01">無虛者。眼當平復如故。時發願亦竟眼尋</a><a name="0913a02" id="0913a02">平復。時王即極好莊嚴其女以適之。王即</a><a name="0913a03" id="0913a03">遣使。語王月益言。汝今知不。王子善行。安</a><a name="0913a04" id="0913a04">隱從海而還。今極好莊嚴我女以適之。今</a><a name="0913a05" id="0913a05">當往修羅吒城。時王月益。即敕國內種種</a><a name="0913a06" id="0913a06">莊嚴。於是王子善行往修羅吒城。頭面禮</a><a name="0913a07" id="0913a07">王足已。具以因緣白王。王即敕人殺惡</a><a name="0913a08" id="0913a08">行。善行白王言。願不須殺。時王月益遣惡</a><a name="0913a09" id="0913a09">行令出國。善行問王言。惡行持珠來。今</a><a name="0913a10" id="0913a10">為所在。王言。今在庫中。白王言。可出珠。</a><a name="0913a11" id="0913a11">王即出珠。善行即淨洗浴身著新白淨衣。</a><a name="0913a12" id="0913a12">取珠安置幢頭。著高好殿上。發願言。若審</a><a name="0913a13" id="0913a13">是如意寶珠者。當雨滿閻浮提七寶。其有</a><a name="0913a14" id="0913a14">病者皆令除愈。發願頃間。即雨滿閻浮提</a><a name="0913a15" id="0913a15">七寶。後於異時。王月益喪。即以善行為</a><a name="0913a16" id="0913a16">王。時王子惡行。來至善行所白言。我今在</a><a name="0913a17" id="0913a17">外。家家乞食以自存活。王答言。汝可守護</a><a name="0913a18" id="0913a18">我頭。當以我所食與汝。答王言爾。後於</a><a name="0913a19" id="0913a19">異時。王小眠睡。惡行念言。今可斷命。即拔</a><a name="0913a20" id="0913a20">刀斫之。時惡行臂尋自墮。即自稱禍。王便</a><a name="0913a21" id="0913a21">覺問言。童子何故稱禍。答王言。天自造其</a><a name="0913a22" id="0913a22">業。王言。何故耶。以此因緣白王。王言。實是</a><a name="0913a23" id="0913a23">汝自造其業。佛告諸比丘。王月益者豈異人</a><a name="0913a24" id="0913a24">乎。今白淨王是第一夫人者即今母摩耶是。</a><a name="0913a25" id="0913a25">爾時月王者今執仗釋種是。時月王女者。今</a><a name="0913a26" id="0913a26">瞿夷是。時守園老母者今摩訶波闍波提比</a><a name="0913a27" id="0913a27">丘尼是。二兒者今難陀阿難是。時善行者。</a><a name="0913a28" id="0913a28">我身是。時惡行者今提婆達多是。五百賈人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220912c.htm'><img src='up.gif' border=0></a>
<a href='T220913b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>