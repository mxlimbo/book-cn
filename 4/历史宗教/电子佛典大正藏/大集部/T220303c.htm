<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0303c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷9)</font> 明三十尼薩耆波夜提法之初 <font face='Arial'>T22, p0303c</h2></font><hr>
<span class='old'>
</a><a name="0303b28" id="0303b28">捨而悔越比尼罪。波夜提者。如上說。若比丘</a><a name="0303b29" id="0303b29">三由延內有衣者。若失僧伽梨。鬱多羅僧在</span><a name="0303c01" id="0303c01">不應乞。乃至任衣在不應乞。何以故是比丘</a><a name="0303c02" id="0303c02">應著是下衣。往三由延。受先衣若道中有諸</a><a name="0303c03" id="0303c03">難事。不得往。取衣者得乞雨衣無罪。寒相</a><a name="0303c04" id="0303c04">熱相說法相如上說。若比丘共估客著道</a><a name="0303c05" id="0303c05">行。若賊從一方二方三方來隨便遠賊走。若</a><a name="0303c06" id="0303c06">四方俱來不應走。當正身住不得格賊。若</a><a name="0303c07" id="0303c07">賊言取僧伽梨來。答言與長壽。如是一一衣</a><a name="0303c08" id="0303c08">物隨索多少與之。不得高聲大喚瞋罵賊。與</a><a name="0303c09" id="0303c09">物已當徐徐去入林草中藏。遙望看。若賊去</a><a name="0303c10" id="0303c10">後餘有不。受持衣在者應受持。若無餘衣者。</a><a name="0303c11" id="0303c11">是中有比丘。若外道出家。為賊所殺者。應取</a><a name="0303c12" id="0303c12">是衣受持。若無出家人死。有俗人死者。應取</a><a name="0303c13" id="0303c13">俗人衣截縷作淨然後受持。若無死人衣。</a><a name="0303c14" id="0303c14">估客有遺棄好衣物者。不應取若棄弊衣物</a><a name="0303c15" id="0303c15">者應取受持。若估客還來喚比丘。與是好衣</a><a name="0303c16" id="0303c16">者應取。取已截縷牛屎染作淨受持。若是估</a><a name="0303c17" id="0303c17">客語比丘言。我借汝此衣。著到前住處。還我</a><a name="0303c18" id="0303c18">莫令損減。是比丘應取是衣。攝縷在內篸縫</a><a name="0303c19" id="0303c19">令縷。不現作淨。受持到住處應還。若無是事</a><a name="0303c20" id="0303c20">應篸樹葉遮前後而去。若無是事。不得如尼</a><a name="0303c21" id="0303c21">揵子掉臂當道行。當以手遮前。障形體在</a><a name="0303c22" id="0303c22">道側行。莫入深榛中行。令賊謂是伺捕者。應</a><a name="0303c23" id="0303c23">在道邊淺草中行。行時若逢人來。當即於淺</a><a name="0303c24" id="0303c24">草中。小現處坐。令行人見之。若人問言汝是</a><a name="0303c25" id="0303c25">何人。答言出家人何道出家。答言釋種出家。</a><a name="0303c26" id="0303c26">何以裸形。答言被賊。若不乞而自多與衣者</a><a name="0303c27" id="0303c27">取無罪。若不自與者應從乞。乞時多與衣者。</a><a name="0303c28" id="0303c28">應取二領。廣三肘長五肘衣。若無是事。當詣</a><a name="0303c29" id="0303c29">阿練若住處。彼知識邊得衣者應受。若無阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220303b.htm'><img src='up.gif' border=0></a>
<a href='T220304a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>