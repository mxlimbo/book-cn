<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0649a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷5)</font> 不與取學處第二之一 <font face='Arial'>T23, p0649a</h2></font><hr>
<span class='old'>
</a><a name="0648c28" id="0648c28">有言教我皆頂受。時苾芻尼告曰。賢首善哉</a><a name="0648c29" id="0648c29">願汝無病。後於異時。世羅苾芻尼身嬰重病</span><a name="0649a01" id="0649a01">不能乞食。有餘苾芻尼巡行乞食。時賣香童</a><a name="0649a02" id="0649a02">子見而致禮。問言。聖者世羅苾芻尼何因不</a><a name="0649a03" id="0649a03">見。報言。賢首彼身染患童子告曰。聖者我先</a><a name="0649a04" id="0649a04">白言。若有所須隨意取用。曾不見來從我求</a><a name="0649a05" id="0649a05">覓。彼有所須願尊為取。彼便報曰。如是賢首</a><a name="0649a06" id="0649a06">願汝無病。作是語已捨之而去。如是乃至三</a><a name="0649a07" id="0649a07">返慇懃請與。時有少年苾芻尼。便生是念。</a><a name="0649a08" id="0649a08">我屢聞此童子所言。我宜試之為虛為實。便</a><a name="0649a09" id="0649a09">持小缽授與童子告言。賢首聖者世羅今須</a><a name="0649a10" id="0649a10">少油。時彼童子有新壓油。盛滿小缽授與彼</a><a name="0649a11" id="0649a11">尼。告言聖者。更有所須隨意來取。時苾芻尼</a><a name="0649a12" id="0649a12">受已而去。即以此油塗世羅身遍及手足。油</a><a name="0649a13" id="0649a13">並罄盡。世羅病愈便行乞食。時彼童子見便</a><a name="0649a14" id="0649a14">禮足。白言聖者久不相見。尼便報曰。我比嬰</a><a name="0649a15" id="0649a15">患。白言聖者。先已言請。若有所須於我家中</a><a name="0649a16" id="0649a16">皆隨意取。曾不遣信從我求覓。唯見一尼云</a><a name="0649a17" id="0649a17">聖者患從我取油。我以新油盛滿小缽持付</a><a name="0649a18" id="0649a18">彼尼。世羅報曰。善哉童子願汝無病。言畢而</a><a name="0649a19" id="0649a19">去。次第乞已還本住處。告諸少尼曰。是誰就</a><a name="0649a20" id="0649a20">彼賣香童子持油缽來。有尼報言。聖者我行</a><a name="0649a21" id="0649a21">乞食見彼童子。再三告我。聖者世羅我已言</a><a name="0649a22" id="0649a22">請。若有所須皆隨意取。曾不見來從我求索。</a><a name="0649a23" id="0649a23">若彼世羅有所須者願為持去。我便生念。應</a><a name="0649a24" id="0649a24">可試之驗其虛實。即持小缽授與童子。告曰</a><a name="0649a25" id="0649a25">聖者。世羅今患須油。時彼童子盛滿新油而</a><a name="0649a26" id="0649a26">授與我。我得油已將至房中。而為聖者塗身</a><a name="0649a27" id="0649a27">手足尋皆用盡。時世羅尼告少尼曰。我曾令</a><a name="0649a28" id="0649a28">汝就彼童子取覓油不。少尼答曰。不曾使我。</a><a name="0649a29" id="0649a29">時有餘苾芻尼。與此少尼先有嫌隙。聞此語<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230648c.htm'><img src='up.gif' border=0></a>
<a href='T230649b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>