<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0733a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷20)</font> 三十泥薩祇波逸底迦法 知俗人共許與衣就乞學處第八 <font face='Arial'>T23, p0733a</h2></font><hr>
<span class='old'>
</a><a name="0732c28" id="0732c28">小片。若乞小片他與大衣。此皆無犯。又無犯</a><a name="0732c29" id="0732c29">者謂初犯人。或癡狂心亂痛惱所纏</span><a name="0733a01" id="0733a01"><p><b>　　<A NAME="n491"></A>知俗人別許與衣就乞學處第九</b></a><a name="0733a02" id="0733a02"><p>佛在逝多林。時鄔波難陀苾芻起犯因緣。長</a><a name="0733a03" id="0733a03">者及婦各與外人私通。因為說法捨惡修善。</a><a name="0733a04" id="0733a04">事並同前。但以二人各辦衣價為異。令彼二</a><a name="0733a05" id="0733a05">價共為一衣。致使長者受大辛苦。苾芻以緣</a><a name="0733a06" id="0733a06">白佛。乃至為制學處應如是說</a><a name="0733a07" id="0733a07"><p>若復苾芻有非親居士居士婦。各為苾芻辦</a><a name="0733a08" id="0733a08">衣價。買如是清淨衣與某甲苾芻。此苾芻先</a><a name="0733a09" id="0733a09">不受請因他告知。便詣彼家作如是語。善哉</a><a name="0733a10" id="0733a10">仁者可共買如是清淨衣。及時與我為好故。</a><a name="0733a11" id="0733a11">若得衣者泥薩祇波逸底迦。此中犯相三種</a><a name="0733a12" id="0733a12">不同。並如前說</a><a name="0733a13" id="0733a13"><p><b>　　<A NAME="n492"></A>過限索衣學處第十</b></a><a name="0733a14" id="0733a14"><p>佛在王舍城竹林園中。時鄔波難陀作如是</a><a name="0733a15" id="0733a15">念。我等所有經求之處。皆由給孤獨長者啟</a><a name="0733a16" id="0733a16">請世尊制其學處。我等假欲乞求狹小布巾</a><a name="0733a17" id="0733a17">尚無由得。況寬大耶。然我昔時共行雨婆羅</a><a name="0733a18" id="0733a18">門。同一學堂從師受業。我宜往見。或容與我</a><a name="0733a19" id="0733a19">多少衣物。便就彼宅門人止之聖者勿進。報</a><a name="0733a20" id="0733a20">言賢首世尊制我五處不行。唱令家婬女家</a><a name="0733a21" id="0733a21">酒家王家屠膾家。此家豈是五處耶。門人報</a><a name="0733a22" id="0733a22">曰。聖者何須多作譏罵。斯非唱令婬女等家。</a><a name="0733a23" id="0733a23">然是婆羅門行雨之宅。報守門人曰。男子汝</a><a name="0733a24" id="0733a24">宜入舍報婆羅門云。大德鄔波難陀今在門</a><a name="0733a25" id="0733a25">外須欲相見。門人曰。觀斯意氣似從勝光王</a><a name="0733a26" id="0733a26">斷事處來。報曰癡人為報者善。若更遲延必</a><a name="0733a27" id="0733a27">當令汝招大杖罰。門人自念看此形勢全無怖</a><a name="0733a28" id="0733a28">懼。不同餘者必有所由。當為報知勿受其辱。</a><a name="0733a29" id="0733a29">即便入報。大德鄔波難陀今在門外云須相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230732c.htm'><img src='up.gif' border=0></a>
<a href='T230733b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>