<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0931b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 法揵度第十八 <font face='Arial'>T22, p0931b</h2></font><hr>
<span class='old'>
</a><a name="0931a28" id="0931a28">弊故物乃至一丸藥。安著一處。若有主識</a><a name="0931a29" id="0931a29">彼當取。彼應拂拭疏向。若杙若龍牙杙若</span><a name="0931b01" id="0931b01">衣架。若壁破壞若鼠孔。應泥便泥。若地不</a><a name="0931b02" id="0931b02">平。應平治泥漿灑塗令淨。取地敷抖擻曝</a><a name="0931b03" id="0931b03">曬持入房。若先敷不好應更好敷。若先</a><a name="0931b04" id="0931b04">敷好還如本敷。取床支物淨拭治持入。應</a><a name="0931b05" id="0931b05">淨掃床抖擻持入房安著支上。取臥具枕</a><a name="0931b06" id="0931b06">氈被淨抖擻敷著繩床上。彼常著衣不著衣</a><a name="0931b07" id="0931b07">并置一處。取常所著衣餘衣亂。佛言。常所</a><a name="0931b08" id="0931b08">著衣應別一處。彼以缽囊革屣囊針筒盛油</a><a name="0931b09" id="0931b09">器并著一處。餘比丘惡之。佛言不應爾。應</a><a name="0931b10" id="0931b10">各各別處。應先入屋內看戶橝高下然後</a><a name="0931b11" id="0931b11">閉。彼出房看壁四面。無有塵土不。若有</a><a name="0931b12" id="0931b12">應掃灑除去。應取机淨洗。應具淨水</a><a name="0931b13" id="0931b13">瓶洗瓶飲水器。應問。何處大行處。何處小行</a><a name="0931b14" id="0931b14">處。何處是淨地。何處不淨地。何者佛塔。何者</a><a name="0931b15" id="0931b15">聲聞塔。何者是第一上座房。何者是第二第</a><a name="0931b16" id="0931b16">三第四上座房。彼先應禮佛塔復禮聲聞</a><a name="0931b17" id="0931b17">塔。四上座隨次禮。彼捉腳脛禮不應捉脛</a><a name="0931b18" id="0931b18">禮。彼捉膝禮不應捉膝禮。彼反抄衣纏頸</a><a name="0931b19" id="0931b19">裹頭通肩披衣著革屣作禮。佛言。一切不</a><a name="0931b20" id="0931b20">應爾。自今已去。偏露右肩脫革屣右膝著</a><a name="0931b21" id="0931b21">地捉兩腳如是言。大德我禮。若四上座在</a><a name="0931b22" id="0931b22">房內思惟。應隨坐次禮房。彼應問。何處</a><a name="0931b23" id="0931b23">是眾僧大食處小食處夜集處說戒處。何者</a><a name="0931b24" id="0931b24">是僧差食。檀越送食。月八日食。十五日食。月</a><a name="0931b25" id="0931b25">初日食。檀越請食次到何處。復問明日有何</a><a name="0931b26" id="0931b26">檀越請眾僧小食大食。有何檀越。僧為作</a><a name="0931b27" id="0931b27">覆缽。誰家是學家。何處狗惡。何處是好人。何</a><a name="0931b28" id="0931b28">處是惡人。自今已去。我為客比丘制法客</a><a name="0931b29" id="0931b29">比丘應隨順。若不隨順。應如法治。自今已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220931a.htm'><img src='up.gif' border=0></a>
<a href='T220931c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>