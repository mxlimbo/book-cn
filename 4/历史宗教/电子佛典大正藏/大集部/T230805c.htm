<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0805c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷33)</font> 九十波逸底迦法 與非親苾芻尼作衣學處第二十五 <font face='Arial'>T23, p0805c</h2></font><hr>
<span class='old'>
</a><a name="0805b28" id="0805b28"><p>爾時薄伽梵。在室羅伐城逝多林給孤獨園。</a><a name="0805b29" id="0805b29">時笈多苾芻尼五衣破壞。多有餘衣。便作是</span><a name="0805c01" id="0805c01">念。誰當為我刺作大衣。如是念時。有餘諸尼</a><a name="0805c02" id="0805c02">來至其所。告言笈多何故似有憂色。彼便報</a><a name="0805c03" id="0805c03">言。姊妹我之五衣並多朽故。而僧伽胝極是</a><a name="0805c04" id="0805c04">破碎。我今多有疊衣。不知欲遣誰作。諸尼</a><a name="0805c05" id="0805c05">報曰。汝豈持金缽從他乞食耶。汝有聖者鄔</a><a name="0805c06" id="0805c06">陀夷眾所知識。寧容憂念無人刺衣。報言彼</a><a name="0805c07" id="0805c07">是尊德豈能為我。答言或容為汝。報曰彼定</a><a name="0805c08" id="0805c08">不能。答言豈有將涉渡人聞水流聲即脫靴</a><a name="0805c09" id="0805c09">履。可持疊去。或能為刺。是時笈多即持白疊。</a><a name="0805c10" id="0805c10">往鄔陀夷所禮足而坐。時鄔陀夷見其大疊</a><a name="0805c11" id="0805c11">報言。笈多若人得此新好白疊。刺作複僧伽</a><a name="0805c12" id="0805c12">胝衣隨時受用。修諸善品日有增益。笈多曰。</a><a name="0805c13" id="0805c13">大德若須理合持奉。然我大衣極成破碎。今</a><a name="0805c14" id="0805c14">將此疊憑為作衣。時鄔陀夷便作斯念。我與</a><a name="0805c15" id="0805c15">刺者。十二眾尼若有刺衣皆來憑我。我復何</a><a name="0805c16" id="0805c16">容為他勞苦。若不刺者笈多見恨。我今宜可</a><a name="0805c17" id="0805c17">作法刺之。令如木釜一煮便壞。不復更來令</a><a name="0805c18" id="0805c18">我縫刺。報笈多曰。可留疊去。時六眾苾芻來</a><a name="0805c19" id="0805c19">見大疊問言。大德此是誰疊。報言是所愛人</a><a name="0805c20" id="0805c20">物。問言誰是所愛。報是笈多。若如是者我等</a><a name="0805c21" id="0805c21">共為即截其疊尋便刺了。時鄔陀夷持此大</a><a name="0805c22" id="0805c22">衣詣經行處。以五色線刺作自身共笈多尼</a><a name="0805c23" id="0805c23">相抱之像。便持大衣置房中架上笈多既至</a><a name="0805c24" id="0805c24">問衣成未。報言衣始刺成。汝即來至。遂便以</a><a name="0805c25" id="0805c25">衣置彼肩上。告曰乃至未染已來不得輒開。</a><a name="0805c26" id="0805c26">開便獲罪。是時笈多持衣而去。彼同伴尼告</a><a name="0805c27" id="0805c27">言。笈多可將衣來。我試為觀。不知尊者如何</a><a name="0805c28" id="0805c28">刺作。笈多報曰。汝可不聞聖者鄔陀夷作如</a><a name="0805c29" id="0805c29">是語。乃至未染已來勿輒開衣。若開得罪既<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230805b.htm'><img src='up.gif' border=0></a>
<a href='T230806a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>