<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0420a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷57)</font> 比丘誦 <font face='Arial'>T23, p0420a</h2></font><hr>
<span class='old'>
</a><a name="0419c28" id="0419c28">阿蘭若上座。應善教化下座比丘。應為說阿</a><a name="0419c29" id="0419c29">蘭若法示教利喜。諸下座比丘應隨上座教</span><a name="0420a01" id="0420a01">行。若諸居士至阿蘭若處。應為說甚深法。</a><a name="0420a02" id="0420a02">應示正道邪道。應說知見。若諸居士去者善。</a><a name="0420a03" id="0420a03">若不去。少多與食。應作是言。我唯有是食。</a><a name="0420a04" id="0420a04">是名阿蘭若上座法。近聚落住法者。近聚落</a><a name="0420a05" id="0420a05">住比丘。應常一心先問訊人。喜心和視共語。</a><a name="0420a06" id="0420a06">捨離顰蹙。讚言善來。應畜火及火爐。少多</a><a name="0420a07" id="0420a07">辦食及食器。常畜水及水器。洗足水器常令</a><a name="0420a08" id="0420a08">有水。淨澡罐廁澡罐中。亦應令有水。應</a><a name="0420a09" id="0420a09">善知道徑。善知日數。善知夜善知夜分。善知</a><a name="0420a10" id="0420a10">星宿。讀誦星宿經。善知誦修妒路毘尼阿毘</a><a name="0420a11" id="0420a11">曇。善知初禪二三四禪。應善知須陀洹斯陀</a><a name="0420a12" id="0420a12">含阿那含阿羅漢果。若不能得修學。當問知</a><a name="0420a13" id="0420a13">當讀誦。不應畜日愛珠月愛珠。所畜物皆隨</a><a name="0420a14" id="0420a14">順道。如俱尼舍經廣說。是名近聚落住法。近</a><a name="0420a15" id="0420a15">聚落住上座法者。若近聚落住上座比丘。諸</a><a name="0420a16" id="0420a16">比丘出界。上座應教化下座比丘。為說近聚</a><a name="0420a17" id="0420a17">落住法示教利喜。諸下座比丘應隨上座教</a><a name="0420a18" id="0420a18">行。若諸居士來。應為說甚深法示正道邪道。</a><a name="0420a19" id="0420a19">應說知見。教布施持戒忍辱行。善受持八戒。</a><a name="0420a20" id="0420a20">是名近聚落住上座法。洗足盆法者。比丘見</a><a name="0420a21" id="0420a21">洗足盆空。應自著水。若使人著。是名洗足</a><a name="0420a22" id="0420a22">盆法。洗足上座法者。若下座已洗足。上座</a><a name="0420a23" id="0420a23">不應驅遣。若驅得突吉羅。是名洗足上座法。</a><a name="0420a24" id="0420a24">客法者。若客比丘初到僧房中。偏袒著衣。</a><a name="0420a25" id="0420a25">若泥洹僧高。應下著。若衣囊在右肩上。應</a><a name="0420a26" id="0420a26">轉著左肩上。若杖油囊革屣針筒在右手中。</a><a name="0420a27" id="0420a27">應移著左手中。若有大小便。應先在外卻已</a><a name="0420a28" id="0420a28">入僧房。若得水洗足已入。若不得水。以草</a><a name="0420a29" id="0420a29">木樹葉拭足已入。若門閉。應求開門。若開<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230419c.htm'><img src='up.gif' border=0></a>
<a href='T230420b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>