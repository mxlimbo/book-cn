<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0239a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷2)</font> 盜戒之一 <font face='Arial'>T22, p0239a</h2></font><hr>
<span class='old'>
</a><a name="0238c28" id="0238c28">宮人倚直。象馬欄廄車輿武效。次行木坊</a><a name="0238c29" id="0238c29">見飛梯材少無二枚。即問耶輸陀。飛梯材何</span><a name="0239a01" id="0239a01">以少無二枚。答言。大王。盡在不少。如是第二</a><a name="0239a02" id="0239a02">第三案行。復問耶輸陀。飛梯材何故少無二</a><a name="0239a03" id="0239a03">枚。答言。大王。盡在不少。王即瞋言。汝不燒</a><a name="0239a04" id="0239a04">我材耶。不持我材與敵國耶。即使有司攝繫</a><a name="0239a05" id="0239a05">耶輸陀。耶輸陀被攝已即便思念。近尊者達</a><a name="0239a06" id="0239a06">膩伽。曾來索材無乃持去。即便遣信白達膩</a><a name="0239a07" id="0239a07">伽言。尊者。曾來索材。不持此二枚飛梯材</a><a name="0239a08" id="0239a08">去耶。答言。持來。復遣使白尊者。我坐失此</a><a name="0239a09" id="0239a09">飛梯材故。被攝在獄。尊者。當作方便。自得</a><a name="0239a10" id="0239a10">無過令我早出。達膩伽即報言。汝但白王。先</a><a name="0239a11" id="0239a11">達膩伽比丘從我索材。脫能持去願敕撿挍。</a><a name="0239a12" id="0239a12">王即遣使喚達膩伽。達膩伽便至王所。長老</a><a name="0239a13" id="0239a13">達膩伽為人端正。儀容詳雅天人所敬。王見</a><a name="0239a14" id="0239a14">歡喜即問言。尊者達膩伽。不取我二枚飛梯</a><a name="0239a15" id="0239a15">材耶。答言。我取。王言。尊者云何出家人不</a><a name="0239a16" id="0239a16">與而取。達膩伽言。大王。先與非是不與。王</a><a name="0239a17" id="0239a17">問。誰與。答言。王自見與。王言。尊者。我為國</a><a name="0239a18" id="0239a18">王。雖復多事不憶相見。云何言與。達膩伽言。</a><a name="0239a19" id="0239a19">王不憶初受位時。國中大臣集聚一切河池</a><a name="0239a20" id="0239a20">泉水。一切諸藥一切種子以水漬之。白象牙</a><a name="0239a21" id="0239a21">上水渧灌頂拜之為王。王時口自發言。我</a><a name="0239a22" id="0239a22">今為王。國中所有水草樹木。施與沙門婆羅</a><a name="0239a23" id="0239a23">門。是故王與。非是不與。王言。尊者。我與國</a><a name="0239a24" id="0239a24">中無守護者。不與有守護者。何得倚傍先言</a><a name="0239a25" id="0239a25">偽辭見誣。王言。放此耶輸陀令去。國中諸婆</a><a name="0239a26" id="0239a26">羅門及敬信士女皆歡喜言。善哉尊者達膩</a><a name="0239a27" id="0239a27">伽。方便智慧巧答大王得免斯過。又令耶輸</a><a name="0239a28" id="0239a28">陀安隱得出。時王舍城諸不信佛法者。咸有</a><a name="0239a29" id="0239a29">恚言。云何是沙門達膩伽倚傍偽理欺罔於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220238c.htm'><img src='up.gif' border=0></a>
<a href='T220239b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>