<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0381c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷52)</font> <font face='Arial'>T23, p0381c</h2></font><hr>
<span class='old'>
</a><a name="0381b28" id="0381b28">不犯波羅夷耶。答有。若人懷畜生是。問</a><a name="0381b29" id="0381b29">頗比丘墮畜生胎犯波羅夷耶。答有。若畜</span><a name="0381c01" id="0381c01">生懷人是。問若比丘欲殺父母。方便作殺</a><a name="0381c02" id="0381c02">因緣。作已自投深坑。得波羅夷并逆罪耶。</a><a name="0381c03" id="0381c03">答父母先死比丘後死。得波羅夷并逆罪。</a><a name="0381c04" id="0381c04">若比丘先死父母後死。得偷蘭遮問頗比丘</a><a name="0381c05" id="0381c05">欲殺父母。方便作殺因緣。作已持刀自殺。</a><a name="0381c06" id="0381c06">得波羅夷并逆罪耶。答若父母先死比丘後</a><a name="0381c07" id="0381c07">死。得波羅夷并逆罪。若比丘先死父母後死。</a><a name="0381c08" id="0381c08">得偷蘭遮。問頗比丘殺父母不得波羅夷并</a><a name="0381c09" id="0381c09">逆罪耶。答有。若比丘病。父母來問訊。比丘</a><a name="0381c10" id="0381c10">經行倒父母上。父母若死。比丘無罪。又</a><a name="0381c11" id="0381c11">復比丘病。父母扶將歸家。比丘蹴蹶倒父</a><a name="0381c12" id="0381c12">母上。父母若死。比丘無罪。若比丘欲殺</a><a name="0381c13" id="0381c13">父母。心生疑。是父母非。若心定。知是父母</a><a name="0381c14" id="0381c14">殺。得波羅夷并逆罪。若生疑。是人非人。若</a><a name="0381c15" id="0381c15">心定。知是人殺。得波羅夷。若人捉賊欲將</a><a name="0381c16" id="0381c16">殺。賊得走去。若以官力。若聚落力。追逐是</a><a name="0381c17" id="0381c17">賊。比丘逆道來。追者問比丘言。汝見賊不。</a><a name="0381c18" id="0381c18">是比丘。先於賊有惡心瞋恨心。語言。我見</a><a name="0381c19" id="0381c19">在是處。以是因緣令賊失命。比丘得波羅夷。</a><a name="0381c20" id="0381c20">若人將眾多賊欲殺。是賊得走去。若以官力</a><a name="0381c21" id="0381c21">若聚落力追逐。是比丘逆道來。追者問比丘</a><a name="0381c22" id="0381c22">言。汝見賊不。是賊中或一人。是比丘所瞋</a><a name="0381c23" id="0381c23">恨者。比丘言。我見在是處。若得殺。非所瞋</a><a name="0381c24" id="0381c24">者偷蘭遮問。若比丘作非母想殺母。得波</a><a name="0381c25" id="0381c25">羅夷并逆罪耶。答得波羅夷并逆罪。問比</a><a name="0381c26" id="0381c26">丘作母想殺非母。得波羅夷并逆罪耶。答得</a><a name="0381c27" id="0381c27">波羅夷。不得逆罪。問若比丘非人想惡心殺</a><a name="0381c28" id="0381c28">人。得波羅夷不。答得波羅夷。問若比丘作</a><a name="0381c29" id="0381c29">人想惡心殺非人。得波羅夷不。答不得。得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230381b.htm'><img src='up.gif' border=0></a>
<a href='T230382a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>