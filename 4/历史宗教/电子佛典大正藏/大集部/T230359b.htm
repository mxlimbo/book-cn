<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0359b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷49)</font> <font face='Arial'>T23, p0359b</h2></font><hr>
<span class='old'>
</a><a name="0359a28" id="0359a28">不修智。是不修身戒心智。已與比丘尼相近。</a><a name="0359a29" id="0359a29">或犯大事捨戒還俗。優波離。是第二怖畏。今</span><a name="0359b01" id="0359b01">未有當來有。應知是事求方便滅。優波離。當</a><a name="0359b02" id="0359b02">來有比丘。不修身不修戒不修心不修智。是</a><a name="0359b03" id="0359b03">不修身戒心智。已如來所說甚深修多羅。空</a><a name="0359b04" id="0359b04">無相無願十二因緣諸深要法。不能信樂受</a><a name="0359b05" id="0359b05">持。雖受不能通利。如是說時。無憐愍心無愛</a><a name="0359b06" id="0359b06">樂心。如好作文頌莊嚴章句。樂世俗法。隨</a><a name="0359b07" id="0359b07">世所欲有信樂心。說俗事時有愛樂心。是故</a><a name="0359b08" id="0359b08">如來所說甚深修多羅。空無相無願十二因</a><a name="0359b09" id="0359b09">緣諸深法滅。優波離。是第三怖畏。今未有當</a><a name="0359b10" id="0359b10">來有。應知是事求方便滅。優波離。當來有比</a><a name="0359b11" id="0359b11">丘。不修身不修戒不修心不修智。是不修身</a><a name="0359b12" id="0359b12">戒心智。已為衣食故。捨阿練若處。捨林樹下。</a><a name="0359b13" id="0359b13">入聚落中。若為衣食故。多所求覓。求覓時</a><a name="0359b14" id="0359b14">擾亂。優波離。是名第四第五怖畏。今未有</a><a name="0359b15" id="0359b15">當來有。應知是事求方便滅。爾時有迦羅比</a><a name="0359b16" id="0359b16">丘。喜往不可行處。與他共語。大童女寡婦婦</a><a name="0359b17" id="0359b17">婬女比丘尼。佛言。比丘有五不應行處。何等</a><a name="0359b18" id="0359b18">五。童女寡婦婦婬女比丘尼。更有五不應行</a><a name="0359b19" id="0359b19">處。何等五。賊家栴陀羅家屠兒家婬女家</a><a name="0359b20" id="0359b20">沽酒家。若比丘往五不應行處。與他共語。</a><a name="0359b21" id="0359b21">令人生疑謂非梵行。童女寡婦婦婬女比丘</a><a name="0359b22" id="0359b22">尼。是名五不應行處。令人生疑謂非梵行。復</a><a name="0359b23" id="0359b23">有五事不應行處。與他共語。令人生疑謂作</a><a name="0359b24" id="0359b24">惡法行。賊家栴陀羅家屠兒家婬女家沽酒</a><a name="0359b25" id="0359b25">家。是名五不應行處。令他生疑謂作惡法。</a><a name="0359b26" id="0359b26">有五惡法故應知惡比丘。如小兒不能善語。</a><a name="0359b27" id="0359b27">無男子行。所謂欲瞋怖癡。不消供養。是五法</a><a name="0359b28" id="0359b28">故名惡比丘。如小兒癡。不能善語無男子行。</a><a name="0359b29" id="0359b29">如是惡比丘尼。惡式叉摩尼。惡沙彌沙彌尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230359a.htm'><img src='up.gif' border=0></a>
<a href='T230359c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>