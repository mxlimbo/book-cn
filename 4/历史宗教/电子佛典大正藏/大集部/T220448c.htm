<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0448c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷27)</font> 明雜誦跋渠法之一 四提舍尼初 <font face='Arial'>T22, p0448c</h2></font><hr>
<span class='old'>
</a><a name="0448b28" id="0448b28">教語汝不得作非梵行不得盜不得殺生不得</a><a name="0448b29" id="0448b29">妄語。如是比得為說。若為未受具足人。說波</span><a name="0448c01" id="0448c01">羅提木叉五篇名者。越毘尼罪。是名未受具</a><a name="0448c02" id="0448c02">足人。太早者</a><a name="0448c03" id="0448c03"><p>佛住舍衛城。爾時有一比丘在聚落中住。晨</a><a name="0448c04" id="0448c04">起作布薩竟。有客比丘來語舊比丘言。長老</a><a name="0448c05" id="0448c05">來共作布薩。答言。我已布薩竟。客比丘言長</a><a name="0448c06" id="0448c06">老作布薩乃太早。比丘以是因緣。具白世</a><a name="0448c07" id="0448c07">尊。佛言。從今日後不應早作布薩。若一比丘</a><a name="0448c08" id="0448c08">聚落中住者。布薩日應掃塔及僧坊中。若有</a><a name="0448c09" id="0448c09">者香汁灑地散華然燈。待客比丘來共作布</a><a name="0448c10" id="0448c10">薩。若無客比丘來。有罪者應作是念。若得清</a><a name="0448c11" id="0448c11">淨比丘。此罪當如法除。作是念已。應心念口</a><a name="0448c12" id="0448c12">言。今十五日僧作布薩。我某甲比丘清淨受</a><a name="0448c13" id="0448c13">布薩。如是三說。若布薩竟。有客比丘來者應</a><a name="0448c14" id="0448c14">隨喜言。長老。已作布薩。我某甲隨喜。若不隨</a><a name="0448c15" id="0448c15">喜應出界外作布薩。若晨朝作布薩。越毘尼</a><a name="0448c16" id="0448c16">罪。是名太早。一住處者</a><a name="0448c17" id="0448c17"><p>佛住舍衛城。爾時諸比丘道路行。天陰闇謂</a><a name="0448c18" id="0448c18">日暮。入聚落至比丘住處作布薩。布薩已天</a><a name="0448c19" id="0448c19">晴日故早。諸比丘作是念。我應前行去已。須</a><a name="0448c20" id="0448c20">臾第二眾來。復於此處作布薩。即於中宿明</a><a name="0448c21" id="0448c21">日去。與前布薩比丘相見。見已謂言長老。汝</a><a name="0448c22" id="0448c22">昨何處宿。答言某處。何處布薩。答言某處。</a><a name="0448c23" id="0448c23">我亦彼處作布薩。諸比丘心生疑惑。以是因</a><a name="0448c24" id="0448c24">緣。具白世尊。佛言。從今日後一住處不得再</a><a name="0448c25" id="0448c25">作布薩。若比丘遠行。布薩日入聚落至比丘</a><a name="0448c26" id="0448c26">住處。作布薩已不得默然去。應囑沙彌若園</a><a name="0448c27" id="0448c27">民若放牧者。若有比丘來語令知。此中已作</a><a name="0448c28" id="0448c28">布薩。若無人者。應書桂戶扇。若散華作相。若</a><a name="0448c29" id="0448c29">後來者應問應求相。不得輒作布薩。若前人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220448b.htm'><img src='up.gif' border=0></a>
<a href='T220449a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>