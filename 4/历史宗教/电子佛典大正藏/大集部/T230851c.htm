<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0851c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷41)</font> 九十波逸底迦法 受他寄衣不問主輒著學處第六十八 <font face='Arial'>T23, p0851c</h2></font><hr>
<span class='old'>
</a><a name="0851b28" id="0851b28">難陀依眾而住。時鄔波難陀年衰朽老。弟子</a><a name="0851b29" id="0851b29">門人無承事者。衣裳垢膩欲為浣染。持與弟</span><a name="0851c01" id="0851c01">子告言。此衣我無所用與汝將去。時彼弟子</a><a name="0851c02" id="0851c02">心貪衣故。即取浣染料理訖。爾時世尊欲往</a><a name="0851c03" id="0851c03">人間慢行。弟子即便持所浣衣寄親教師。隨</a><a name="0851c04" id="0851c04">佛而去。鄔波難陀後取其衣。著用垢膩舉之</a><a name="0851c05" id="0851c05">舊處。如是乃至世尊還來。時有施主。請佛及</a><a name="0851c06" id="0851c06">僧就舍而食。時鄔波難陀弟子作如是念。我</a><a name="0851c07" id="0851c07">今宜取新浣染衣俗舍而食。開袋見衣悉皆</a><a name="0851c08" id="0851c08">垢膩不堪披服。便著隨宜破弊之衣往赴請</a><a name="0851c09" id="0851c09">處。餘苾芻問。何意著此垢衣而來受供。即以</a><a name="0851c10" id="0851c10">事白。少欲苾芻聞生嫌恥。云何苾芻受他寄</a><a name="0851c11" id="0851c11">衣。不問輒著。以緣白佛。佛言乃至我觀十利。</a><a name="0851c12" id="0851c12">為諸苾芻制其學處。應如是說</a><a name="0851c13" id="0851c13"><p>若復苾芻受他寄衣。後時不問主輒自著用</a><a name="0851c14" id="0851c14">者。波逸底迦。若復苾芻者謂鄔波難陀。餘義</a><a name="0851c15" id="0851c15">如上。不問主者。謂隨自意不從借著。此中犯</a><a name="0851c16" id="0851c16">相其事云何。若苾芻受他寄衣不問而用者</a><a name="0851c17" id="0851c17">結罪同前。若是得意相知或是聞用歡喜雖</a><a name="0851c18" id="0851c18">復不問著用無犯。又無犯者。謂初犯人。廣說</a><a name="0851c19" id="0851c19">如上</a><a name="0851c20" id="0851c20"><p><b>　　<A NAME="n607"></A>以眾教罪謗清淨苾芻學處第六十九</b></a><a name="0851c21" id="0851c21"><p>佛在王舍城羯蘭鐸迦池竹林園中。時具壽</a><a name="0851c22" id="0851c22">實力子住鷲峰山。於積石池邊經行遊履。時</a><a name="0851c23" id="0851c23">嗢缽羅苾芻尼。遙見尊者來申禮敬。彼苾芻</a><a name="0851c24" id="0851c24">尼剃髮未久。低頭禮拜欲起之時。頭戴實力</a><a name="0851c25" id="0851c25">子大衣而起。乃至友地二苾芻見斯事已。遂</a><a name="0851c26" id="0851c26">還住處告諸苾芻曰。諸具壽欲令我等於何</a><a name="0851c27" id="0851c27">人處生信仰心。而我自見實力子共嗢缽羅</a><a name="0851c28" id="0851c28">苾芻尼身相摩觸。廣說其事。時諸苾芻聞已</a><a name="0851c29" id="0851c29">白佛。佛告諸苾芻。汝等善當究問。彼二苾芻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230851b.htm'><img src='up.gif' border=0></a>
<a href='T230852a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>