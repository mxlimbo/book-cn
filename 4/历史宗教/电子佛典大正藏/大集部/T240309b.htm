<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0309b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷22)</font> 第三門第四子攝頌之餘 <font face='Arial'>T24, p0309b</h2></font><hr>
<span class='old'>
</a><a name="0309a28" id="0309a28">手足一處同餐。宅內居人見是事已。悉皆戰</a><a name="0309a29" id="0309a29">懼互相謂曰。我比輕賤此是耕人。今者同觀</span><a name="0309b01" id="0309b01">與國王共食。又共議曰知欲如何。王既共餐</a><a name="0309b02" id="0309b02">事難輕忽。我等從今不應致慢。若不敬者定</a><a name="0309b03" id="0309b03">招禍患。眾然其語共生敬畏</a><a name="0309b04" id="0309b04"><p>王於異時又問好不。答曰有一大臣是王親</a><a name="0309b05" id="0309b05">族。常欺罵我寧有好耶。王曰我若作言斯成</a><a name="0309b06" id="0309b06">有礙。至於進退汝自當知。答曰我所作者願</a><a name="0309b07" id="0309b07">王不責。王曰我無怪責。增養異時隨路而去。</a><a name="0309b08" id="0309b08">見二童子貧無親屬。持彈并丸在道而戲時</a><a name="0309b09" id="0309b09">有婢使頭戴水瓨在傍而過。一童子曰。我以</a><a name="0309b10" id="0309b10">乾丸彈瓨作孔。一人又云。乾丸作孔此未</a><a name="0309b11" id="0309b11">希奇。我彈濕丸而掩其孔此成奇事。既共議</a><a name="0309b12" id="0309b12">訖即以乾丸彈令作孔。次彈濕丸掩之令合。</a><a name="0309b13" id="0309b13">于時增養遙見其事。情生希有便作是念。此</a><a name="0309b14" id="0309b14">二小童可令助我。伏彼王親屏除怨罵。問二</a><a name="0309b15" id="0309b15">童曰汝是誰家子。答曰我無親族隨時活命。</a><a name="0309b16" id="0309b16">報曰若爾。可於我所共汝為活。答言隨命</a><a name="0309b17" id="0309b17">既蒙收採。問曰我更何為。答曰汝但習彈。後</a><a name="0309b18" id="0309b18">若見人與我鬥諍。當以不淨塗丸彈於口內。</a><a name="0309b19" id="0309b19">答言我能。後時與彼王親共為爭兢。童子</a><a name="0309b20" id="0309b20">即以穢丸遙彈口內。彼便吐出以手掩口急</a><a name="0309b21" id="0309b21">走出外。因斯恥辱更不相陵。王復問言汝得</a><a name="0309b22" id="0309b22">好不。答言王之內人以我耕夫並生輕賤。王</a><a name="0309b23" id="0309b23">曰若如是者我入宮時汝來門所。問言王在</a><a name="0309b24" id="0309b24">何處。若言在內。汝可語言。萬機之務棄而不</a><a name="0309b25" id="0309b25">知。鎮處後宮何能辦事。又若見我在內住</a><a name="0309b26" id="0309b26">時汝於側殿在我床上垂腳而眠。我自出門</a><a name="0309b27" id="0309b27">為汝舉足令上。答言大王。我豈二頭令王</a><a name="0309b28" id="0309b28">舉足。君臣位別高下殊途。現阻人情豈有斯</a><a name="0309b29" id="0309b29">理。王曰是我所愛汝復何愆。如是作時中宮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240309a.htm'><img src='up.gif' border=0></a>
<a href='T240309c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>