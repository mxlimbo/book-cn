<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0813a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷34)</font> 九十波逸底迦法 展轉食學處第三十一 <font face='Arial'>T23, p0813a</h2></font><hr>
<span class='old'>
</a><a name="0812c28" id="0812c28">於晨朝時敷設座褥。安大水器布列香花。令</a><a name="0812c29" id="0812c29">使白佛。飲食已辦。願佛知時。爾時世尊。於日</span><a name="0813a01" id="0813a01">初分著衣持缽。與諸聖眾詣長者家。是時六</a><a name="0813a02" id="0813a02">眾苾芻問授事人曰。今日誰家請佛僧眾。報</a><a name="0813a03" id="0813a03">言某長者子。六眾議曰。彼客作人有何飲食。</a><a name="0813a04" id="0813a04">我今宜往餘相識處求覓小食。至彼舍已。彼</a><a name="0813a05" id="0813a05">言聖者可食小食。即皆飽食方詣請處。爾時</a><a name="0813a06" id="0813a06">世尊。并諸大眾至長者家。各洗足已就座而</a><a name="0813a07" id="0813a07">坐。是時貧生便以清淨上妙飲食。手自供給</a><a name="0813a08" id="0813a08">悉令飽滿。見六眾苾芻不能美食。便詣佛所</a><a name="0813a09" id="0813a09">白言。世尊。我見眾中有諸聖者不能美食。將</a><a name="0813a10" id="0813a10">非由此障我生天。佛言賢首。但施座褥定得</a><a name="0813a11" id="0813a11">生天。何況佛僧為受飲食。是時貧人見佛僧</a><a name="0813a12" id="0813a12">眾飯食既訖。收缽器已。便持小席在佛前坐。</a><a name="0813a13" id="0813a13">聽說妙法。佛為宣說示教利喜從座而去。當</a><a name="0813a14" id="0813a14">爾之時有五百商人。從大海來過王舍城。初</a><a name="0813a15" id="0813a15">至之日遇大節會。所將珍貨無人交易。共相</a><a name="0813a16" id="0813a16">議曰。既無交易事欲如何。飲食所須無求覓</a><a name="0813a17" id="0813a17">處。中有一人。曾近苾芻諳知法式。告諸人曰。</a><a name="0813a18" id="0813a18">宜可散問。今朝何處供佛及僧。其家必有餘</a><a name="0813a19" id="0813a19">殘飲食。我等往彼而求覓之。訪知某甲長者</a><a name="0813a20" id="0813a20">之宅已供佛僧。我等往彼當以價直而求贖</a><a name="0813a21" id="0813a21">之。即便至舍白言。長者。佛僧食訖必有餘殘。</a><a name="0813a22" id="0813a22">求贖多少。長者報言。非是我食。是此少年所</a><a name="0813a23" id="0813a23">設飲食。商人就彼同前求覓。貧人報曰。我不</a><a name="0813a24" id="0813a24">須錢直爾相惠。時彼商人悉皆恣食。既飽滿</a><a name="0813a25" id="0813a25">已咸並稱歎。白長者曰。仁於今日獲大善利。</a><a name="0813a26" id="0813a26">於己舍內供佛及僧。我等商人亦蒙飽足。長</a><a name="0813a27" id="0813a27">者報曰。此非我食。是此少年所設供養。問曰。</a><a name="0813a28" id="0813a28">今此少年是誰之子。報云是某甲長者子。商</a><a name="0813a29" id="0813a29">主報曰。此人即是我知識之子。便以大疊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230812c.htm'><img src='up.gif' border=0></a>
<a href='T230813b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>