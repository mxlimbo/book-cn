<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0432c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷5)</font> <font face='Arial'>T24, p0432c</h2></font><hr>
<span class='old'>
</a><a name="0432b28" id="0432b28">到兄所孔懷相見。兩共哀號問訊既終。兄乃</a><a name="0432b29" id="0432b29">告曰。父亡之日先有遺言。留一分財可宜收</span><a name="0432c01" id="0432c01">取。苾芻念曰。如世尊說。死後當與此非法財。</a><a name="0432c02" id="0432c02">時諸苾芻以緣白佛。佛言凡在家者命欲終</a><a name="0432c03" id="0432c03">時。有攀緣心如是施財並宜收取。父分與財</a><a name="0432c04" id="0432c04">勿生疑慮。既受財已。於三寶中而興供養。其</a><a name="0432c05" id="0432c05">出家者臨終之日。無顧戀心。若言我死後與</a><a name="0432c06" id="0432c06">者。如是之財即不應取</a><a name="0432c07" id="0432c07"><p>緣處同前。有二苾芻共為親友。言談得意同</a><a name="0432c08" id="0432c08">處而居。時一苾芻人間慢行。隨緣施化於本</a><a name="0432c09" id="0432c09">房中及經行等處。忘遺衣物并齒木土屑。時</a><a name="0432c10" id="0432c10">彼親友為收舉已。遂起疑心即往白佛。佛言。</a><a name="0432c11" id="0432c11">收取無犯。然而親友有其五種云何為五一</a><a name="0432c12" id="0432c12">者相愛。二者心喜。三者師長。四者得意。五者</a><a name="0432c13" id="0432c13">彼聞用物情生悅樂。如斯五種聽許收用</a><a name="0432c14" id="0432c14"><p>緣處同前。時有長者。娶妻未久誕生一女。年</a><a name="0432c15" id="0432c15">既長大便捨俗累。於佛法中而為出家。時屬</a><a name="0432c16" id="0432c16">飢儉乞求難得。巡門乞食漸至父家。父見女</a><a name="0432c17" id="0432c17">來即前問曰。聖女。爾於今者云何濟命。便報</a><a name="0432c18" id="0432c18">父曰。乞食巡門實誠難得。雖經辛苦亦不充</a><a name="0432c19" id="0432c19">虛。飢火所燒甚難堪忍。父聞斯語慘然不悅。</a><a name="0432c20" id="0432c20">便告女曰。爾若在家不出家者。設無憐愛終</a><a name="0432c21" id="0432c21">須供給。從今已往每日可來家中受食。既受</a><a name="0432c22" id="0432c22">請已。便於他日。復將一伴來詣父舍。受其請</a><a name="0432c23" id="0432c23">食。父報女言。我今無力能濟二人。宜可獨來</a><a name="0432c24" id="0432c24">而取於食。女報父言。世尊不許一女獨行。佛</a><a name="0432c25" id="0432c25">若許者不遭斯苦。時苾芻尼具以上事白諸</a><a name="0432c26" id="0432c26">苾芻。苾芻以緣白佛。佛言。若時飢儉乞求難</a><a name="0432c27" id="0432c27">得不充濟者。聽苾芻尼從眾乞法於父母舍</a><a name="0432c28" id="0432c28">而作往還。應如是乞。敷座席鳴揵稚言白。</a><a name="0432c29" id="0432c29">既周尼眾集已時。乞法尼先從上座次第禮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240432b.htm'><img src='up.gif' border=0></a>
<a href='T240433a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>