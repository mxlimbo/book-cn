<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0295b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷19)</font> 第三門第四子攝頌之餘 <font face='Arial'>T24, p0295b</h2></font><hr>
<span class='old'>
</a><a name="0295a28" id="0295a28">有爾許人隨其僧眾汝當具辦。報曰甚善。即</a><a name="0295a29" id="0295a29">於家中具諸供養。時彼長者於眾集時。遂至</span><a name="0295b01" id="0295b01">寺中報知事人曰。仁當為我敬白僧伽。某甲</a><a name="0295b02" id="0295b02">長者明當請佛及諸大眾就舍而食。既白知</a><a name="0295b03" id="0295b03">已奉辭而去。有餘苾芻從人間來至給孤園</a><a name="0295b04" id="0295b04">內。時彼長者即於其夜具辦種種美飲食已。</a><a name="0295b05" id="0295b05">敷設座席安置水瓮齒木澡豆。旦令使人往</a><a name="0295b06" id="0295b06">白佛眾。告其時至幸願降臨。苾芻僧眾於日</a><a name="0295b07" id="0295b07">初分。執持衣缽詣長者家。于時大師於寺而</a><a name="0295b08" id="0295b08">住。令人取食。有五因緣如來大師不親赴請。</a><a name="0295b09" id="0295b09">云何為五。一自宴坐。二為天說法。三為瞻病</a><a name="0295b10" id="0295b10">人。四觀臥具。五為制學處。此中為者欲制學</a><a name="0295b11" id="0295b11">處。時彼長者準計僧數。安置座物飲食亦然。</a><a name="0295b12" id="0295b12">及見多人來至其宅。報典座曰。聖者所告。人</a><a name="0295b13" id="0295b13">數多少我為準擬。既過先數其欲如何。典</a><a name="0295b14" id="0295b14">座報曰。有客新來爾須生喜。答曰仁若先言</a><a name="0295b15" id="0295b15">我當辦食。苾芻默爾。于時大眾有飽足者有</a><a name="0295b16" id="0295b16">被飢者。苾芻白佛。佛言典座應觀客數告施</a><a name="0295b17" id="0295b17">主知。復有苾芻臨中而至。佛言此亦告知我</a><a name="0295b18" id="0295b18">今為彼。眾首上座說其行法。上座應當先觀</a><a name="0295b19" id="0295b19">徒眾及以飲食。若人多食少者。應告施主曰。</a><a name="0295b20" id="0295b20">賢首人多食少可平等均行。若人少食多者。</a><a name="0295b21" id="0295b21">告言賢首大有飲食可隨意行。若其上座不</a><a name="0295b22" id="0295b22">善觀察。不依所制者得越法罪。又至施主家。</a><a name="0295b23" id="0295b23">當須觀水濾蟲及齒木土屑。並令備足勿使</a><a name="0295b24" id="0295b24">闕少。食前食後洗手澡漱並須如法。若不撿</a><a name="0295b25" id="0295b25">挍者上座次座皆得越法罪</a><a name="0295b26" id="0295b26"><p>緣處同前。六眾苾芻與諸俗人同座而坐。時</a><a name="0295b27" id="0295b27">敬信者見便譏笑。告言聖者仁是出家常修</a><a name="0295b28" id="0295b28">梵行。云何乃與常行婬欲不淨之人而同一</a><a name="0295b29" id="0295b29">座。彼聞默爾。苾芻白佛。佛言諸信俗人言合<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240295a.htm'><img src='up.gif' border=0></a>
<a href='T240295c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>