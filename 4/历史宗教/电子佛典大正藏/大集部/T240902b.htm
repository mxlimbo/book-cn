<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1465 舍利弗問經 0902b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1465 舍利弗問經</font> <font face='Arial'>(卷1)</font> <font face='Arial'>T24, p0902b</h2></font><hr>
<span class='old'>
</a><a name="0902a28" id="0902a28">世時一念之善。其極慊至無復二向。汝為證</a><a name="0902a29" id="0902a29">信。隨事厚薄為現佛像僧像。若空中言。若</span><a name="0902b01" id="0902b01">作光明。乃至夢想。令其堅固。彌勒下生聽汝</a><a name="0902b02" id="0902b02">泥洹。舍利弗復白佛言。如來現世二十年前。</a><a name="0902b03" id="0902b03">度諸弟子無有常施隨有便施。自二十年後。</a><a name="0902b04" id="0902b04">施多定物。是義云何。佛言。有長者子。名曰分</a><a name="0902b05" id="0902b05">若多羅。宿有善根。生婆羅門家。樂欲捨家修</a><a name="0902b06" id="0902b06">無上道隨大目犍連。於巴連弗邑天王精舍。</a><a name="0902b07" id="0902b07">求受具戒。目連語云。汝可七日七夜悔汝先</a><a name="0902b08" id="0902b08">罪皆使清淨。無諸妨障者。我當為汝從僧中</a><a name="0902b09" id="0902b09">乞。分若多羅言。云何得知妨障已滅。云何得</a><a name="0902b10" id="0902b10">知我受得戒。仰願諸佛。加我威神。令我罪滅</a><a name="0902b11" id="0902b11">得見得戒之相。佛言。汝但勤誠。誠至自見。</a><a name="0902b12" id="0902b12">分若白佛。謹奉尊教。懇惻日夜到第五夕。於</a><a name="0902b13" id="0902b13">其室中雨種種物。若巾若帊若拂若帚若刀若</a><a name="0902b14" id="0902b14">斧若錐若鏟次第分別墮其目前。分若多羅。</a><a name="0902b15" id="0902b15">生歡喜心。生得果心。滿七日已。具白目連。目</a><a name="0902b16" id="0902b16">連問我。我語之曰。是離塵相拂割之物也。當</a><a name="0902b17" id="0902b17">以嚫師。師其緣也。夫受戒者。隨其力辦可以</a><a name="0902b18" id="0902b18">為施。不限於此不必備此。舍利弗復白佛言。</a><a name="0902b19" id="0902b19">世尊。有諸檀越。造僧伽藍厚置資給供。來世</a><a name="0902b20" id="0902b20">僧有似出家僧。非時就典食僧。索食而食。與</a><a name="0902b21" id="0902b21">者食者得何等罪。其本檀越得何等福。佛言。</a><a name="0902b22" id="0902b22">非時食者。是破戒人。是犯盜人。非時與者。亦</a><a name="0902b23" id="0902b23">破戒人。亦犯盜人。盜檀越物是不與取。非施</a><a name="0902b24" id="0902b24">主意施主無福。以失物故。猶有發心置立之</a><a name="0902b25" id="0902b25">善。舍利弗言。時受時食。食不盡者非時復</a><a name="0902b26" id="0902b26">食。或有時受至非時食。復得福不。佛言。時食</a><a name="0902b27" id="0902b27">淨者。是即福田。是即出家是即僧伽。是即天</a><a name="0902b28" id="0902b28">人良友。是即天人導師。其不淨者。猶為破戒。</a><a name="0902b29" id="0902b29">是大劫盜。是即餓鬼。為罪窟宅。非時索者。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240902a.htm'><img src='up.gif' border=0></a>
<a href='T240902c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>