<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0101b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0101b</h2></font><hr>
<span class='old'>
</a><a name="0101a28" id="0101a28">德。民各懷附已。一旦競逐必相殄滅大國之</a><a name="0101a29" id="0101a29">祚何必王後。王言。止止勿復有言。即呼四</span><a name="0101b01" id="0101b01">子敕令出國。四子奉命。即便裝嚴。時四子</a><a name="0101b02" id="0101b02">母及同生姊妹咸求同去。又諸力士百工</a><a name="0101b03" id="0101b03">婆羅門長者居士一切人民多樂隨從。王悉</a><a name="0101b04" id="0101b04">聽之。於是四子拜辭而去。渡傍耆羅河到</a><a name="0101b05" id="0101b05">雪山北。土地平廣四望清淨。又多名果</a><a name="0101b06" id="0101b06">異類禽獸。四子見之。呼婆羅門長者居士</a><a name="0101b07" id="0101b07">住共議言。所經諸處無勝此者。可以居乎。咸</a><a name="0101b08" id="0101b08">無異議。即便頓止營建城邑。數年之中歸者</a><a name="0101b09" id="0101b09">如市。漸漸熾盛遂成大國。去後數年父王</a><a name="0101b10" id="0101b10">思子。問群臣言。我四子者今在何許。答言。</a><a name="0101b11" id="0101b11">在雪山北近舍夷林築城營邑。人民熾盛地</a><a name="0101b12" id="0101b12">沃野豐衣食無乏。王聞三歎我子有能。如是</a><a name="0101b13" id="0101b13">三歎。從是遂號為釋迦種也。尼樓有子名象</a><a name="0101b14" id="0101b14">頭羅。象頭羅子名瞿頭羅。瞿頭羅子名尼休</a><a name="0101b15" id="0101b15">羅。尼休羅有四子。一名淨飯二名白飯三名</a><a name="0101b16" id="0101b16">斛飯四名甘露飯。淨飯王有二子。一名菩薩</a><a name="0101b17" id="0101b17">二名難陀。白飯有二子。一名阿難陀二名調</a><a name="0101b18" id="0101b18">達。斛飯有二子。一名摩訶男二名阿那律。甘</a><a name="0101b19" id="0101b19">露飯有二子。一名婆婆二名拔提。菩薩有子</a><a name="0101b20" id="0101b20">名羅[<a href='javascript:showpic("images/023523.gif")'>目*侯</a>]羅。菩薩少有出家志。父王恐其學</a><a name="0101b21" id="0101b21">道。常以五欲而娛樂之。至年十四嚴駕遊觀</a><a name="0101b22" id="0101b22">出東城門。逢見老人頭白背僂拄杖羸步。問</a><a name="0101b23" id="0101b23">御者曰。此為何人。答曰老人也。又問何謂為</a><a name="0101b24" id="0101b24">老。答曰。年耆根熟形變色衰。坐起苦極餘命</a><a name="0101b25" id="0101b25">無幾。故謂之老。菩薩曰吾免之乎。答曰未也。</a><a name="0101b26" id="0101b26">便迴駕還宮。自念。未離老法愁憂不樂。王問</a><a name="0101b27" id="0101b27">御者。太子出為樂不。答言不樂。又問何故。</a><a name="0101b28" id="0101b28">答曰。逢見老人是故不樂。王恐。相師言。實出</a><a name="0101b29" id="0101b29">家不久。復增五欲以娛樂之。菩薩久後復敕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220101a.htm'><img src='up.gif' border=0></a>
<a href='T220101c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>