<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩薩瓔珞本業經 1023a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩薩瓔珞本業經</font> <font face='Arial'>(卷2)</font> 集散品第八 <font face='Arial'>T24, p1023a</h2></font><hr>
<span class='old'>
</a><a name="1022c28" id="1022c28">師。當如敬佛如事父母。如事火婆羅門法。</a><a name="1022c29" id="1022c29">佛子。如事帝釋父母師僧。日日三時禮敬為</span><a name="1023a01" id="1023a01">法捨身沒命。乃是佛子。如是求法之人。乃可</a><a name="1023a02" id="1023a02">為說菩薩之本行。百千萬佛轉授瓔珞法門。</a><a name="1023a03" id="1023a03">時十億大眾歎言。未來世中無法無三寶無</a><a name="1023a04" id="1023a04">賢人。時劫從惡世起故。其說法者其聽法者</a><a name="1023a05" id="1023a05">甚難甚難。復從坐起各各悲泣。號聲大慟地</a><a name="1023a06" id="1023a06">轉海波。三千倒覆。二十八宿日月不現。是時</a><a name="1023a07" id="1023a07">大眾還攝神力僉然而敬。受持讀誦解說義</a><a name="1023a08" id="1023a08">句。十劫不滅無窮無盡。各各歡喜奉行。作</a><a name="1023a09" id="1023a09">禮而退</a><a name="1023a10" id="1023a10"><p class='juan'>
菩薩瓔珞本業經卷下</p>

<p><p><p><a name="1023a11" id="1023a11"></a><a name="1023a12" id="1023a12"></a><a name="1023a13" id="1023a13"><p><b>　　<A NAME="n594"></A>No. 1486</b></a><a name="1023a14" id="1023a14"><p class='juan'>
受十善戒經</p>
</a><a name="1023a15" id="1023a15"></a><a name="1023a16" id="1023a16"><p><span class='byline'>　　　　後漢失譯人名</span><br></a><a name="1023a17" id="1023a17"><p><b>　　<A NAME="n596"></A>十惡業品第一</b></a><a name="1023a18" id="1023a18"><p>如是我聞。一時佛在舍衛國祇陀林須達長</a><a name="1023a19" id="1023a19">者美稱夫人精舍中。與大比丘眾一千二百</a><a name="1023a20" id="1023a20">五十人俱。爾時世尊以慈梵音告舍利弗。今</a><a name="1023a21" id="1023a21">為汝等說除十惡不善業報。諦聽諦受。一心</a><a name="1023a22" id="1023a22">憶持慎莫忘失。十惡業者。一殺生業。二偷</a><a name="1023a23" id="1023a23">盜業。三婬欲業。四妄語業。五兩舌業。六惡口</a><a name="1023a24" id="1023a24">業。七綺語業。八貪欲業。九瞋恚業。十愚癡</a><a name="1023a25" id="1023a25">業。舍利弗。汝今應當普教眾生。清淨身業。清</a><a name="1023a26" id="1023a26">淨口業。清淨意業。五體投地歸依和上。誠</a><a name="1023a27" id="1023a27">心懺悔此三惡業。如是三說。既懺悔已。身</a><a name="1023a28" id="1023a28">業清淨口業清淨意業清淨。次第應當自稱</a><a name="1023a29" id="1023a29">其名。歸依於佛。歸依於法。歸依於僧。如是三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241022c.htm'><img src='up.gif' border=0></a>
<a href='T241023b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>