<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1501 菩薩戒本 1111a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1501 菩薩戒本</font> <font face='Arial'>(卷1)</font> <font face='Arial'>T24, p1111a</h2></font><hr>
<span class='old'>
</a><a name="1110c28" id="1110c28">遏。而為猛利性惑所蔽。數起現行</a><a name="1110c29" id="1110c29"><p>若諸菩薩。安住菩薩淨戒律儀。見諸耆長有</span><a name="1111a01" id="1111a01">德可敬同法者來。憍慢所制。懷嫌恨心懷恚</a><a name="1111a02" id="1111a02">惱心。不起承迎不推勝座。若有他來語言談</a><a name="1111a03" id="1111a03">論慶慰請問。憍慢所制。懷嫌恨心懷恚惱心。</a><a name="1111a04" id="1111a04">不稱正理發言酬對。是名有犯有所違越。是</a><a name="1111a05" id="1111a05">染違犯。非憍慢制無嫌恨心無恚惱心。但由</a><a name="1111a06" id="1111a06">嬾墮懈怠忘念無記之心。是名有犯有所違越。</a><a name="1111a07" id="1111a07">非染違犯。無違犯者。謂遭重病。或心狂亂。或</a><a name="1111a08" id="1111a08">自睡眠。他生覺想而來親附。語言談論慶慰</a><a name="1111a09" id="1111a09">請問。或自為他宣說諸法論義決擇。或復與</a><a name="1111a10" id="1111a10">餘談論慶慰或他說法論義決擇屬耳而聽。或</a><a name="1111a11" id="1111a11">有違犯說正法者。為欲將護說法者心。或欲</a><a name="1111a12" id="1111a12">方便調彼伏彼。出不善處安立善處。或護僧</a><a name="1111a13" id="1111a13">制。或為將護多有情心。而不酬對。皆無違犯</a><a name="1111a14" id="1111a14"><p>若諸菩薩安住菩薩淨戒律儀。他來延請。或</a><a name="1111a15" id="1111a15">往居家。或往餘寺。奉施飲食及衣服等諸資</a><a name="1111a16" id="1111a16">生具。憍慢所制懷嫌恨心懷恚惱心。不至其</a><a name="1111a17" id="1111a17">所不受所請。是名有犯有所違越。是染違犯。</a><a name="1111a18" id="1111a18">若由嬾墮懈怠忘念無記之心。不至其所不</a><a name="1111a19" id="1111a19">受所請。是名有犯有所違越。非染違犯。無違</a><a name="1111a20" id="1111a20">犯者。或有疾病。或無氣力。或心狂亂。或處懸</a><a name="1111a21" id="1111a21">遠。或道有怖。或欲方便調彼伏彼。出不善處</a><a name="1111a22" id="1111a22">安立善處。或餘先請。或為無間修諸善法。欲</a><a name="1111a23" id="1111a23">護善品令無暫廢。或為引攝未曾有義。或為</a><a name="1111a24" id="1111a24">所聞法義無退。如為所聞法義無退論義決</a><a name="1111a25" id="1111a25">擇。當知亦爾。或復知彼懷損惱心詐來延請。</a><a name="1111a26" id="1111a26">或為護他多嫌恨心。或護僧制。不至其所不</a><a name="1111a27" id="1111a27">受所請。皆無違犯</a><a name="1111a28" id="1111a28"><p>若諸菩薩。安住菩薩淨戒律儀。他持種種生</a><a name="1111a29" id="1111a29">色可染。末尼真珠琉璃等寶。及持種種眾多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241110c.htm'><img src='up.gif' border=0></a>
<a href='T241111b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>