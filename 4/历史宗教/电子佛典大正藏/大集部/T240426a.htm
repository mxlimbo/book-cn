<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0426a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷3)</font> <font face='Arial'>T24, p0426a</h2></font><hr>
<span class='old'>
</a><a name="0425c28" id="0425c28">者阿尼盧馱所用之缽。便作是念。阿遮利耶</a><a name="0425c29" id="0425c29">乃見人天之所供養我今有幸得見彼缽。若</span><a name="0426a01" id="0426a01">我空然而送還者。失大福利。事不應爾。即取</a><a name="0426a02" id="0426a02">其缽周遍揩拭。復用香湯再三淨洗。塗以香</a><a name="0426a03" id="0426a03">泥置妙座上。右膝著地持妙花鬘虔誠供養。</a><a name="0426a04" id="0426a04">燒香普熏發願而住。時有婆羅門。亦於婬女</a><a name="0426a05" id="0426a05">先有相知。來至其所見女供養。問言。賢首。汝</a><a name="0426a06" id="0426a06">何所為。答曰。此缽乃是尊者阿尼盧馱所受</a><a name="0426a07" id="0426a07">用器。即是人天所共尊重。我於此缽略申供</a><a name="0426a08" id="0426a08">養。婆羅門曰。汝以婬染總攝諸人。沙門釋子</a><a name="0426a09" id="0426a09">亦不見放。時諸苾芻聞是事已。以緣白佛。佛</a><a name="0426a10" id="0426a10">言凡諸苾芻。於己物上書名字者。有如是過。</a><a name="0426a11" id="0426a11">是故不應書己名字。時諸苾芻不知何物是</a><a name="0426a12" id="0426a12">不應書。佛言。有五種物皆不應書。謂別解脫</a><a name="0426a13" id="0426a13">戒經。別解脫廣釋。及諸事等與律教相應之</a><a name="0426a14" id="0426a14">義。并私己物。於己物上不應書字。可作私記</a><a name="0426a15" id="0426a15">憶持。具壽鄔波離白佛言。世尊。若律教等皆</a><a name="0426a16" id="0426a16">不合書者。於當來世諸苾芻等。心無持力咸</a><a name="0426a17" id="0426a17">多忘念。於諸緣起尚不能憶。如斯等事當復</a><a name="0426a18" id="0426a18">云何。佛言。若如是者。應書紙葉而受持之</a><a name="0426a19" id="0426a19"><p>第二子攝頌曰</a><a name="0426a20" id="0426a20"><p class='lg'>　　求寂墮缽破　　　開餘存念者</a><br><a name="0426a21" id="0426a21">　　作二種重籠　　　并隨所須物　</p></a><a name="0426a22" id="0426a22"><p>爾時佛在室羅伐城。有一苾芻畜一求寂。常</a><a name="0426a23" id="0426a23">令持缽。後於異時手脫損缽。令師廢闕。時諸</a><a name="0426a24" id="0426a24">苾芻。以緣白佛。佛言。不應令彼求寂洗缽。時</a><a name="0426a25" id="0426a25">舍利子有一求寂。名曰准陀。常令持缽。來請</a><a name="0426a26" id="0426a26">師曰。鄔波馱耶願見與缽。我當洗之。舍利子</a><a name="0426a27" id="0426a27">言。佛為損缽已制學處。彼便白言。我豈當作</a><a name="0426a28" id="0426a28">如斯過耶。時諸苾芻以緣白佛。佛言。若知求</a><a name="0426a29" id="0426a29">寂能存護者。聽其洗缽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240425c.htm'><img src='up.gif' border=0></a>
<a href='T240426b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>