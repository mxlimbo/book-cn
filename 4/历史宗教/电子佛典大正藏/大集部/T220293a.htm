<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0293a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷8)</font> 明三十尼薩耆波夜提法之初 <font face='Arial'>T22, p0293a</h2></font><hr>
<span class='old'>
</a><a name="0292c28" id="0292c28">比丘長衣應作淨。何等人邊作淨。佛告優波</a><a name="0292c29" id="0292c29">離。當於比丘比丘尼式叉摩尼。沙彌沙彌尼</span><a name="0293a01" id="0293a01">邊作淨。又問。相離近遠。得從彼作淨。佛言。</a><a name="0293a02" id="0293a02">齊三由旬。知其存亡。優波離白佛言。世尊。長</a><a name="0293a03" id="0293a03">衣沙彌邊作淨。是沙彌受具足。當云何。佛言。</a><a name="0293a04" id="0293a04">稱無歲比丘名作淨。優波離復問。是無歲比</a><a name="0293a05" id="0293a05">丘若死者云何。佛言。得停十日。於餘知識邊</a><a name="0293a06" id="0293a06">作淨。復問齊幾許應作淨。幾許不作淨。佛</a><a name="0293a07" id="0293a07">言廣一肘長二肘。應作淨。若比丘二人共物</a><a name="0293a08" id="0293a08">未分不犯。若分得已應作淨。若不作淨過十</a><a name="0293a09" id="0293a09">日者尼薩耆波夜提。若比丘婆羅門舍。請僧</a><a name="0293a10" id="0293a10">食并施衣物。有病比丘。囑人取衣分。是比丘</a><a name="0293a11" id="0293a11">持衣分來。雖久未與不犯。若得已應作淨。</a><a name="0293a12" id="0293a12">不作淨者。過十日尼薩耆波夜提。若比丘聞</a><a name="0293a13" id="0293a13">若師若弟子送衣。與未得雖久不犯。若得已</a><a name="0293a14" id="0293a14">應作淨。若不作淨。過十日尼薩耆波夜提。</a><a name="0293a15" id="0293a15">若比丘令織師織衣。衣竟雖久。未與比丘不</a><a name="0293a16" id="0293a16">犯。得衣已應作淨。若不作淨。過十日尼薩耆</a><a name="0293a17" id="0293a17">波夜提。若比丘買衣。雖價決了。未得不犯。得</a><a name="0293a18" id="0293a18">已應作淨。若不作淨。過十日尼薩耆波夜提。</a><a name="0293a19" id="0293a19">若比丘為佛為僧供養故求衣物集在一處。</a><a name="0293a20" id="0293a20">雖久未用不犯。若比丘於佛生處。得道處轉</a><a name="0293a21" id="0293a21">法輪處。阿難設會處。羅云設會處。五歲會</a><a name="0293a22" id="0293a22">處。大得布施諸衣物。是物入僧。末分者雖</a><a name="0293a23" id="0293a23">久不犯。是物已分。多人共得一分。中有善毘</a><a name="0293a24" id="0293a24">尼人。能為眾人同意作淨者無罪。若不作淨</a><a name="0293a25" id="0293a25">者。過十日犯尼薩耆波夜提。若比丘道路行</a><a name="0293a26" id="0293a26">恐畏處。藏衣而去。過十日取者尼薩耆波夜</a><a name="0293a27" id="0293a27">提。若有人取是衣物。持來與比丘者。亦尼薩</a><a name="0293a28" id="0293a28">耆波夜提。若比丘為賊所逐。遂便捨衣走。過</a><a name="0293a29" id="0293a29">十日已有人得衣來。還比丘者無罪。不失失<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220292c.htm'><img src='up.gif' border=0></a>
<a href='T220293b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>