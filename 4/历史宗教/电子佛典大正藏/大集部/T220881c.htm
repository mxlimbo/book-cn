<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0881c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷43)</font> 拘睒彌揵度第九 <font face='Arial'>T22, p0881c</h2></font><hr>
<span class='old'>
</a><a name="0881b28" id="0881b28">相引耳。第一婬女語長摩納言。汝知我不</a><a name="0881b29" id="0881b29">取珠。而虛言我取耶。答言。汝實不取我亦</span><a name="0881c01" id="0881c01">不取。汝是第一婬女。多人繫意在汝。未得</a><a name="0881c02" id="0881c02">汝者必求覓得珠。以是故相引耳。時波羅奈</a><a name="0881c03" id="0881c03">國白賊。聞王第一夫人失珠王收繫摩納</a><a name="0881c04" id="0881c04">太子大臣大長者婬女。即來至長摩納所問</a><a name="0881c05" id="0881c05">言。王夫人實失珠不。答言失珠。問言誰入</a><a name="0881c06" id="0881c06">夫人屋。答言。唯王夫人及我。問言誰在中行。</a><a name="0881c07" id="0881c07">答言有獼猴在中行。彼言。長摩納今珠可</a><a name="0881c08" id="0881c08">得耳。時賊即往梵施王所白王言。王今知</a><a name="0881c09" id="0881c09">不。今珠可得。王可出女人莊嚴具。王即出</a><a name="0881c10" id="0881c10">種種莊嚴具瓔珞。集眾獼猴令著瓔珞置</a><a name="0881c11" id="0881c11">在宮中。時彼先在內獼猴。見諸獼猴皆著</a><a name="0881c12" id="0881c12">瓔珞。便出所偷夫人珠。以自嚴身。時賊即</a><a name="0881c13" id="0881c13">四方圍遶捕取獼猴。以白王言。王今知不。</a><a name="0881c14" id="0881c14">我已得珠。時王梵施。即喚長摩納來語言。</a><a name="0881c15" id="0881c15">汝不取珠。何故言取耶。即答王言。我作如</a><a name="0881c16" id="0881c16">是念夫人屋無人入者。唯王夫人及我。我</a><a name="0881c17" id="0881c17">若言不取。恐王治我苦毒。而我不堪苦毒。</a><a name="0881c18" id="0881c18">故言取之耳。汝復何故引太子耶。答言。我</a><a name="0881c19" id="0881c19">作是念。太子王甚愛念。必不以珠故而斷</a><a name="0881c20" id="0881c20">其命。以是故引太子耳。汝何故引第一大</a><a name="0881c21" id="0881c21">臣。答言。我作是念。大臣多知。必能作方</a><a name="0881c22" id="0881c22">便還求得珠。以是故引耳。汝復何故引大</a><a name="0881c23" id="0881c23">長者。答言。我作是念。王若須寶。長者大富。</a><a name="0881c24" id="0881c24">足能與王珠。是故引耳。汝復何故引婬女。</a><a name="0881c25" id="0881c25">答言。我作是念。國中人及與眾賊。繫心在</a><a name="0881c26" id="0881c26">彼婬女。其未得者。必能為婬女故。還覓得</a><a name="0881c27" id="0881c27">珠。是故引耳。王言未曾有。長摩納。有如是</a><a name="0881c28" id="0881c28">智慧。王即用長摩納作一切處尊。後於異</a><a name="0881c29" id="0881c29">時。梵施王嚴四部兵出行遊獵。時王及四部<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220881b.htm'><img src='up.gif' border=0></a>
<a href='T220882a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>