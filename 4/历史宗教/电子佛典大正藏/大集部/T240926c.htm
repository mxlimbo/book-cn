<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1471 沙彌十戒法并威儀 0926c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1471 沙彌十戒法并威儀</font> <font face='Arial'>(卷1)</font> <font face='Arial'>T24, p0926c</h2></font><hr>
<span class='old'>
</a><a name="0926b28" id="0926b28">蚑行之類。無所剋傷。施恩濟乏使其得安。</a><a name="0926b29" id="0926b29">心念為人。言無及殺。見殺不食。聞聲不食。疑</span><a name="0926c01" id="0926c01">殺不食。若見殺時當起慈心。誓吾得道國無</a><a name="0926c02" id="0926c02">殺者。草木不用慎無毀傷。有犯斯戒非沙彌</a><a name="0926c03" id="0926c03">也<p>沙彌之戒。盡形壽不得偷盜。圭合銖兩</a><a name="0926c04" id="0926c04">一無欺人。心存于義口不教取。販賣僕使奴</a><a name="0926c05" id="0926c05">婢。借賃僮客。或有惠施一不得取。無服飾珍</a><a name="0926c06" id="0926c06">玩高床幃帳。衣趣蔽形無以文綵。食趣支命</a><a name="0926c07" id="0926c07">不得嗜味。無得貯畜穀糧。藏積穢寶人與不</a><a name="0926c08" id="0926c08">受。受則不留轉濟窮乏。常為人說不貪之德。</a><a name="0926c09" id="0926c09">寧就斷手不取非財。有犯斯戒非沙彌也</a><a name="0926c10" id="0926c10"><p>沙彌之戒。盡形壽不得取婦畜養繼嗣。防遠</a><a name="0926c11" id="0926c11">女色禁閉六情。莫睹美色。目不瞻眄。心無</a><a name="0926c12" id="0926c12">念婬。口無言調。華香脂粉無以近身。好聲邪</a><a name="0926c13" id="0926c13">色一無視聽。寧破骨碎心焚燒身體不得為</a><a name="0926c14" id="0926c14">婬。雖婬劮而生垢穢。不如貞潔而死。有犯</a><a name="0926c15" id="0926c15">斯戒非沙彌也<p>沙彌之戒。盡形壽誠信為</a><a name="0926c16" id="0926c16">本。不得兩舌惡罵妄言綺語。前譽後毀證人</a><a name="0926c17" id="0926c17">入罪。徐言持政無宣人短。為人說法思合議</a><a name="0926c18" id="0926c18">理。見有諍者兩說和善。夫士處世斧在口中。</a><a name="0926c19" id="0926c19">所以斬身由其惡言。不慎言者非沙彌也</a><a name="0926c20" id="0926c20"><p>沙彌之戒。盡形壽不得飲酒。無得嘗酒。無得</a><a name="0926c21" id="0926c21">嗅酒。亦無粥酒。無以酒飲人。無飲藥酒。無止</a><a name="0926c22" id="0926c22">酒舍。酒為毒水眾失之原。殘賢毀聖招致禍</a><a name="0926c23" id="0926c23">殃。四等枯朽去福就罪。靡不由之。寧飲洋</a><a name="0926c24" id="0926c24">銅。慎無犯酒。有犯斯戒非沙彌也</a><a name="0926c25" id="0926c25"><p>沙彌之戒。盡形壽。不得習弄兵仗手執利</a><a name="0926c26" id="0926c26">器。畜養六畜籠繫飛鳥。車輿騎乘快心恣意。</a><a name="0926c27" id="0926c27">馳騁遊獵彈射禽獸。無得放火焚燒山林傷</a><a name="0926c28" id="0926c28">害眾生。無得破決湖池堰塞泒瀆。鉤釣魚網</a><a name="0926c29" id="0926c29">殘害水性。有犯斯戒非沙彌也<p>沙彌之戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240926b.htm'><img src='up.gif' border=0></a>
<a href='T240927a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>