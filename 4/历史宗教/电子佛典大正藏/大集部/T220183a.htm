<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0183a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷28)</font> 第五分之七調伏法 <font face='Arial'>T22, p0183a</h2></font><hr>
<span class='old'>
</a><a name="0182c28" id="0182c28">羅女行婬。生疑問佛。佛言皆犯。有一比丘</a><a name="0182c29" id="0182c29">至他作食處取一缽羹。生疑問佛。佛言。汝</span><a name="0183a01" id="0183a01">以何心取。答言。以盜心。佛言。若直五錢犯波</a><a name="0183a02" id="0183a02">羅夷。若減五錢偷羅遮。入他園中盜心取一</a><a name="0183a03" id="0183a03">果菜亦如是。有一比丘為賊所剝諍得衣物。</a><a name="0183a04" id="0183a04">生疑問佛。佛言不犯。復有比丘為賊所剝。已</a><a name="0183a05" id="0183a05">入賊手或已持去。後追奪得。生疑問佛。佛言。</a><a name="0183a06" id="0183a06">汝心捨衣未。答言未捨。佛言。未捨不犯。已</a><a name="0183a07" id="0183a07">捨便犯。有阿練若處比丘。見野豬被箭走來。</a><a name="0183a08" id="0183a08">共相語言。當莫導見。獵師尋至問比丘。見</a><a name="0183a09" id="0183a09">我所射豬不。答言。何處有豬。是誰豬無有</a><a name="0183a10" id="0183a10">豬。後作是念。我言無豬將無得藏豬罪。生疑</a><a name="0183a11" id="0183a11">問佛。佛言不犯。若有如是因緣作餘語破其</a><a name="0183a12" id="0183a12">問皆無罪。有阿練若處比丘。見獵師得生鹿</a><a name="0183a13" id="0183a13">繫已捨去。比丘以憐愍心解放。生疑問佛。佛</a><a name="0183a14" id="0183a14">言不犯。然不應於他物方便放之。犯者突吉</a><a name="0183a15" id="0183a15">羅。憐愍心放他一切眾生亦如是。有比丘見</a><a name="0183a16" id="0183a16">拘樓荼銜肉飛戲逐令放。生疑問佛。佛言不</a><a name="0183a17" id="0183a17">犯。然不應於無益處方便令彼失。犯者突吉</a><a name="0183a18" id="0183a18">羅。有一比丘見他牛隨路行盜心驅即悔而</a><a name="0183a19" id="0183a19">捨。生疑問佛。佛言不犯。得偷羅遮罪。有比丘</a><a name="0183a20" id="0183a20">見水[<a href='javascript:showpic("images/018497.gif")'>漂*寸</a>]物盜心接得。生疑問佛。佛言。若直</a><a name="0183a21" id="0183a21">五錢波羅夷。有比丘去祇洹不遠。見他耕田</a><a name="0183a22" id="0183a22">語言。此是僧田汝勿耕之。耕者念言。諸比</a><a name="0183a23" id="0183a23">丘有勢力。若訟我或致失物。便止不耕。比</a><a name="0183a24" id="0183a24">丘還祇洹問諸比丘。此是誰田。諸比丘言。</a><a name="0183a25" id="0183a25">是某居士田。便生疑問佛。佛言不犯。若於無</a><a name="0183a26" id="0183a26">益處作方便欲令失。皆突吉羅。時十七群童</a><a name="0183a27" id="0183a27">子為賊所抄。父母啼哭懊惱。畢陵伽婆蹉乞</a><a name="0183a28" id="0183a28">食見之。問其意故。具以事答。畢陵伽婆蹉即</a><a name="0183a29" id="0183a29">入定觀見。賊將著阿夷羅河洲上。便以神足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220182c.htm'><img src='up.gif' border=0></a>
<a href='T220183b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>