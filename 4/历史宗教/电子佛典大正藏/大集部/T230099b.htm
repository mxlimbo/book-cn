<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0099b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷14)</font> 九十波逸提之六 <font face='Arial'>T23, p0099b</h2></font><hr>
<span class='old'>
</a><a name="0099a28" id="0099a28">中有良馬食麥四斗。二斗與佛。二斗與良</a><a name="0099a29" id="0099a29">馬阿難取佛麥分并自分。入聚落中到一女</span><a name="0099b01" id="0099b01">人前讚佛功德。佛有如是念定智慧解脫知</a><a name="0099b02" id="0099b02">見大慈大悲。有一切智三十二相八十種好。</a><a name="0099b03" id="0099b03">身真金色項有圓光。有梵音聲。視之無厭。</a><a name="0099b04" id="0099b04">若不出家應作轉輪聖王。我與汝等一切皆</a><a name="0099b05" id="0099b05">屬。今出家得阿耨多羅三藐三菩提。未度者</a><a name="0099b06" id="0099b06">度。未解者解。未滅者滅。未度生老病死憂</a><a name="0099b07" id="0099b07">悲苦惱者度。以小因緣在此安居。汝持此</a><a name="0099b08" id="0099b08">麥為佛作飯。女即答言。我家多事不能得作。</a><a name="0099b09" id="0099b09">時有一女。聞佛功德即生敬心。如是人者世</a><a name="0099b10" id="0099b10">未曾有。語阿難言。我與作飯及作汝分。更</a><a name="0099b11" id="0099b11">有善德持戒比丘。若有力者亦當與作。女</a><a name="0099b12" id="0099b12">即作飯持與阿難。阿難深心敬佛。如是思惟。</a><a name="0099b13" id="0099b13">佛為王種常御肴膳。今此麤惡何能益身。作</a><a name="0099b14" id="0099b14">是念已。行水授飯。見佛食之悲哽情塞。佛</a><a name="0099b15" id="0099b15">知其意。而欲釋之曰。汝能噉此飯不。答言</a><a name="0099b16" id="0099b16">能噉。受而食之滋味非常。實是諸天以味加</a><a name="0099b17" id="0099b17">之。欣悅無量悲塞即除。佛食已訖。阿難行</a><a name="0099b18" id="0099b18">水澆手攝衣缽。白佛言。世尊。今倩一女作</a><a name="0099b19" id="0099b19">飯不肯。傍有一女不倩自作。佛語阿難。不作</a><a name="0099b20" id="0099b20">飯者所應。當得則不能得。若作飯者。應</a><a name="0099b21" id="0099b21">作轉輪王第一夫人。自作飯者此福無量。若</a><a name="0099b22" id="0099b22">使不作餘福。此德廣大乃至解脫。是時世</a><a name="0099b23" id="0099b23">尊宿行未除。一時之中無有知佛及僧於毘</a><a name="0099b24" id="0099b24">羅然國噉馬麥者。爾時魔王化作諸比丘。飯</a><a name="0099b25" id="0099b25">食盈長齎向諸國。道路逢者問言。汝從何</a><a name="0099b26" id="0099b26">來。答言。毘羅然國來。諸居士言。佛在彼住</a><a name="0099b27" id="0099b27">有供養不。答言。彼常有大會肴膳盈長。我</a><a name="0099b28" id="0099b28">所持者是彼遣餘</a><a name="0099b29" id="0099b29"><p>爾時世尊宿行已畢。十六大國咸聞世尊與<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230099a.htm'><img src='up.gif' border=0></a>
<a href='T230099c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>