<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0837a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷6)</font> <font face='Arial'>T24, p0837a</h2></font><hr>
<span class='old'>
</a><a name="0836c28" id="0836c28">知人德行高下。應教諸比丘威儀。應為諸白</a><a name="0836c29" id="0836c29">衣如法而說。教令聽法教令讀誦。如是應廣</span><a name="0837a01" id="0837a01">種種教諸善法。咒願時到復應咒願。是名家</a><a name="0837a02" id="0837a02">中上座法</a><a name="0837a03" id="0837a03"><p>爾時世尊在舍衛國。憍娑羅國有一住處。眾</a><a name="0837a04" id="0837a04">多比丘欲夏安居。諸比丘共相議言。我等夏</a><a name="0837a05" id="0837a05">安居中。云何得安隱安樂行道。復共議言。欲</a><a name="0837a06" id="0837a06">得安隱行道者。當共作制。不聽有所言說。欲</a><a name="0837a07" id="0837a07">有所須。當用手作相貌索。夏安居竟。諸比丘</a><a name="0837a08" id="0837a08">相隨。到世尊所禮拜問訊。佛見已知而故間。</a><a name="0837a09" id="0837a09">夏中得安隱歡樂行道不。諸比丘答世尊言。</a><a name="0837a10" id="0837a10">得安隱行道。佛復問言。汝等共作制限。答言。</a><a name="0837a11" id="0837a11">共作不語法限。佛言。此作冤家法限共住。</a><a name="0837a12" id="0837a12">乃至是苦云何言樂。從今已後不聽諸比丘</a><a name="0837a13" id="0837a13">作不語制</a><a name="0837a14" id="0837a14"><p>是眾上座布薩時。若有檀越來。應為說法慰</a><a name="0837a15" id="0837a15">喻。於一座中有比丘。字優波斯那。其性闇鈍</a><a name="0837a16" id="0837a16">不習學三藏。兼言辭訥鈍。僧聚集時有檀越</a><a name="0837a17" id="0837a17">來。不能為說法不能慰勞答謝。檀越心疑。不</a><a name="0837a18" id="0837a18">知眾僧為何緣見慊無所言說。如是展轉世</a><a name="0837a19" id="0837a19">尊聞之。告諸比丘。從今已去眾集時白衣來</a><a name="0837a20" id="0837a20">者。上座應當為說法慰喻。上座若不能者。當</a><a name="0837a21" id="0837a21">語第二上座。上座若不語得罪。若語第二上</a><a name="0837a22" id="0837a22">座。不用其言。亦自得罪</a><a name="0837a23" id="0837a23"><p>比丘行道中。若見同出家人及見白衣。應當</a><a name="0837a24" id="0837a24">問來方所語言。善安隱來不。是名言語法一</a><a name="0837a25" id="0837a25">時有眾多比丘在路而行。身體疲極意欲止</a><a name="0837a26" id="0837a26">息。心疑不敢。後時往白世尊佛言。聽諸比丘</a><a name="0837a27" id="0837a27">遠行之時路邊止息</a><a name="0837a28" id="0837a28"><p>若和尚阿闍梨有所犯。眾僧羯磨驅出。羯磨</a><a name="0837a29" id="0837a29">成已弟子即失依止。若弟子犯事。眾僧羯磨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240836c.htm'><img src='up.gif' border=0></a>
<a href='T240837b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>