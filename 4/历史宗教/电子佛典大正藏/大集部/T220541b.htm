<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0541b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷39)</font> 明一百四十一波夜提法之一 <font face='Arial'>T22, p0541b</h2></font><hr>
<span class='old'>
</a><a name="0541a28" id="0541a28">尼不病。令沙彌尼揩摩者波夜提。沙彌尼者</a><a name="0541a29" id="0541a29">隨佛出家受十戒使揩摩者如比丘尼中說。</span><a name="0541b01" id="0541b01">式叉摩尼亦如是。乃至已聞者當重聞。若比</a><a name="0541b02" id="0541b02">丘尼不病。令式叉摩尼揩摩者波夜提式叉</a><a name="0541b03" id="0541b03">摩尼者隨順行十八事。二年學戒。使揩摩者</a><a name="0541b04" id="0541b04">如上比丘尼中說。俗人婦女亦如是。乃至已</a><a name="0541b05" id="0541b05">聞者當重聞。若比丘尼不病。令俗人婦女揩</a><a name="0541b06" id="0541b06">摩者波夜提。俗人婦女者四種姓家女人。揩</a><a name="0541b07" id="0541b07">摩如比丘尼中說</a><a name="0541b08" id="0541b08"><p>佛住王舍城。爾時比丘尼僧集欲作布薩羯</a><a name="0541b09" id="0541b09">磨。時樹提比丘尼不來。僧遣信喚言。阿梨</a><a name="0541b10" id="0541b10">耶。比丘尼僧集欲作布薩可來。樹提言。世尊</a><a name="0541b11" id="0541b11">制戒。世間清淨者得布薩。我即清淨不能去。</a><a name="0541b12" id="0541b12">大愛道以是因緣具白世尊。乃至答言。實</a><a name="0541b13" id="0541b13">爾。佛言。此是惡事。乃至汝不恭敬布薩。誰當</a><a name="0541b14" id="0541b14">恭敬。乃至已聞者當重聞。若比丘尼半月清</a><a name="0541b15" id="0541b15">淨布薩。不恭敬者波夜提。清淨布薩者十</a><a name="0541b16" id="0541b16">四日十五日。不病比丘尼不來恭敬布薩者</a><a name="0541b17" id="0541b17">波夜提。病者老羸病服藥刺頭出血服酥。應</a><a name="0541b18" id="0541b18">與清淨欲。若不病不來。設病不與清淨欲波</a><a name="0541b19" id="0541b19">夜提。若比丘尼不來布薩。病不與清淨欲波</a><a name="0541b20" id="0541b20">夜提。若比丘不來布薩。病不與欲越毘尼罪。</a><a name="0541b21" id="0541b21">是故世尊說</a><a name="0541b22" id="0541b22"><p class='lg'>　　申手內無燈　　　伎樂主不滅</a><br><a name="0541b23" id="0541b23">　　香油比丘尼　　　沙彌尼學戒</a><br><a name="0541b24" id="0541b24">　　女婦不布薩　　　十三跋渠竟　</p></a><a name="0541b25" id="0541b25"><p>佛住舍衛城。爾時長老比丘教誡比丘尼。爾</a><a name="0541b26" id="0541b26">時六群比丘不得教誡。次便作是言。我等教</a><a name="0541b27" id="0541b27">誡去又言。世尊制戒。不聽不差而教誡。我</a><a name="0541b28" id="0541b28">等當出界外。展轉相拜而去。即出界外展轉</a><a name="0541b29" id="0541b29">相拜已。晨朝著衣往到比丘尼住處。語比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220541a.htm'><img src='up.gif' border=0></a>
<a href='T220541c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>