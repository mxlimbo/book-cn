<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0763c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷28)</font> 一百七十八單提法之一 <font face='Arial'>T22, p0763c</h2></font><hr>
<span class='old'>
</a><a name="0763b28" id="0763b28">所纏(三十六)</a><a name="0763b29" id="0763b29"><p>爾時婆伽婆。在舍衛國祇樹給孤獨園。時有</span><a name="0763c01" id="0763c01">式叉摩那。持衣往僧伽藍中。至諸比丘尼</a><a name="0763c02" id="0763c02">所語言。與我受具足戒。我當持此衣與。</a><a name="0763c03" id="0763c03">時偷蘭難陀比丘尼語言。妹與我衣。我當</a><a name="0763c04" id="0763c04">授汝具足戒。即持衣與之。偷蘭難陀受</a><a name="0763c05" id="0763c05">他衣已。亦不方便與授具足戒。時式</a><a name="0763c06" id="0763c06">叉摩那嫌責言。云何語我言。大妹。與我衣</a><a name="0763c07" id="0763c07">來。我當授汝具足戒。而受我衣已。不與</a><a name="0763c08" id="0763c08">我授具足戒耶。時諸比丘尼聞。其中有</a><a name="0763c09" id="0763c09">少欲知足行頭陀樂學戒知慚愧者。嫌責</a><a name="0763c10" id="0763c10">偷羅難陀言。云何要語式叉摩那言。妹與</a><a name="0763c11" id="0763c11">我衣來。當與汝授具足戒。而受他衣已。</a><a name="0763c12" id="0763c12">竟不與授具足戒耶。呵責已白諸比丘。諸</a><a name="0763c13" id="0763c13">比丘往白世尊。世尊以此因緣集比丘僧。</a><a name="0763c14" id="0763c14">呵責偷蘭難陀言。汝所為非。非威儀非沙</a><a name="0763c15" id="0763c15">門法。非淨行非隨順行。所不應為。云何</a><a name="0763c16" id="0763c16">語式叉摩那言。妹與我衣來。當與汝授</a><a name="0763c17" id="0763c17">具足戒。而受衣已。竟不與他授具足戒</a><a name="0763c18" id="0763c18">耶。以無數方便呵責已告諸比丘。此比丘</a><a name="0763c19" id="0763c19">尼多種有漏處最初犯戒。自今已去與比丘</a><a name="0763c20" id="0763c20">尼結戒。集十句義乃至正法久住。欲說戒</a><a name="0763c21" id="0763c21">者當如是說。若比丘尼語式叉摩那言。持</a><a name="0763c22" id="0763c22">衣來。我當與汝授具足戒。而不方便與</a><a name="0763c23" id="0763c23">授具足戒波逸提。比丘尼義如上。衣者有</a><a name="0763c24" id="0763c24">十種如上。彼比丘尼語式叉摩那言。妹持</a><a name="0763c25" id="0763c25">衣來。我當與汝授具足戒。受衣已。不作</a><a name="0763c26" id="0763c26">方便與授具足戒者波逸提。比丘突吉羅。</a><a name="0763c27" id="0763c27">是謂為犯。不犯者。許與授具足戒。便與授</a><a name="0763c28" id="0763c28">具足戒。若病若無共活者。若無五衣若無</a><a name="0763c29" id="0763c29">十眾。若彼缺戒若破戒破見破威儀。若被舉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220763b.htm'><img src='up.gif' border=0></a>
<a href='T220764a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>