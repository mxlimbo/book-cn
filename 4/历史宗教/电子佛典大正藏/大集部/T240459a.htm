<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0459a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷1)</font> <font face='Arial'>T24, p0459a</h2></font><hr>
<span class='old'>
</a><a name="0458c28" id="0458c28">汝是賊癡無所知。作如是盜。於如是事苾芻</a><a name="0458c29" id="0458c29">犯者。隨當作時。便非苾芻。非沙門。非釋迦</span><a name="0459a01" id="0459a01">子。失苾芻性。此便墮落斷沒輪迴。為他所勝</a><a name="0459a02" id="0459a02">不可重收。汝從今日於此盜法不得故犯。當</a><a name="0459a03" id="0459a03">生厭離。慇重防護起怖畏心。諦察勤修作不</a><a name="0459a04" id="0459a04">放逸。汝於是事能不作不。答言。不作</a><a name="0459a05" id="0459a05"><p>汝某甲聽。是諸世尊如知應正等覺所知所</a><a name="0459a06" id="0459a06">見。以無量門。毀於害命。於離害命。稱揚讚</a><a name="0459a07" id="0459a07">歎是勝妙事。汝某甲始從今日。乃至蚊蟻不</a><a name="0459a08" id="0459a08">應故心而斷其命。何況於人若人胎。具壽。如</a><a name="0459a09" id="0459a09">世尊說。若復苾芻。若人若人胎。故自手斷其</a><a name="0459a10" id="0459a10">命。或持刀授與。或自持刀。或求持刀者。若勸</a><a name="0459a11" id="0459a11">死讚死。語言。咄男子。何用此罪累不淨惡活</a><a name="0459a12" id="0459a12">為。汝今寧死。死勝生。隨自心念。以餘言說勸</a><a name="0459a13" id="0459a13">讚令死。彼因死者。於如是事苾芻犯者。隨當</a><a name="0459a14" id="0459a14">作時。便非苾芻。非沙門。非釋迦子。失苾芻</a><a name="0459a15" id="0459a15">性。此便墮落斷沒輪迴。為他所勝不可重收。</a><a name="0459a16" id="0459a16">汝從今日於此殺法不得故犯。當生厭離。慇</a><a name="0459a17" id="0459a17">重防護。諦察勤修作不放逸。汝於是事能不</a><a name="0459a18" id="0459a18">作不。答言。不作。汝某甲聽。是諸世尊如知應</a><a name="0459a19" id="0459a19">正等覺所知所見。以無量門。毀於妄語於離</a><a name="0459a20" id="0459a20">妄語。稱揚讚歎是勝妙事。汝某甲始從今日。</a><a name="0459a21" id="0459a21">乃至戲笑不應故心而為妄語。何況實無上</a><a name="0459a22" id="0459a22">人法。說言已有。具壽。如世尊說。若復苾芻。</a><a name="0459a23" id="0459a23">實無知無遍知。自知不得上人法寂靜聖者</a><a name="0459a24" id="0459a24">殊勝證悟智見安樂住而言我知我見。彼於</a><a name="0459a25" id="0459a25">異時。若問若不問。欲自清淨故。作如是說。</a><a name="0459a26" id="0459a26">我實不知不見言知言見。虛誑妄語。除增上</a><a name="0459a27" id="0459a27">慢或言我證四諦理。或言天龍鬼神來共我</a><a name="0459a28" id="0459a28">語。得無常等想。得四禪四空六神通八解脫。</a><a name="0459a29" id="0459a29">證四聖果。於如是事苾芻犯者。隨當作時。便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240458c.htm'><img src='up.gif' border=0></a>
<a href='T240459b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>