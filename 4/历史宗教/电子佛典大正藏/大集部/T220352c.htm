<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0352c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷16)</font> 明單提九十二事法之一 <font face='Arial'>T22, p0352c</h2></font><hr>
<span class='old'>
</a><a name="0352b28" id="0352b28">棄食器置地而嫌恨言。諸阿闍梨先受我請。</a><a name="0352b29" id="0352b29">云何復於餘處而食。心嫌不止。即往佛所。頭</span><a name="0352c01" id="0352c01">面禮足。卻住一面。白佛言。云何諸比丘先受</a><a name="0352c02" id="0352c02">我請。而於餘處食。佛即為園民隨順說法。示</a><a name="0352c03" id="0352c03">教利喜已。即白佛言。世尊。我供僧餘食當置</a><a name="0352c04" id="0352c04">何處。佛言。汝到某甲池上淨掃治地。持食置</a><a name="0352c05" id="0352c05">彼。波斯匿王與彌尼剎利共鬥不如軍今退</a><a name="0352c06" id="0352c06">還。當於彼住。汝可以此食上之。王來入池</a><a name="0352c07" id="0352c07">洗浴更著新衣。即持向者種種飲食。奉獻大</a><a name="0352c08" id="0352c08">王并及將士。於飢渴中來。得是種種飲食。皆</a><a name="0352c09" id="0352c09">大歡喜。敕令賞賜種種珍寶園民現得善利</a><a name="0352c10" id="0352c10">喜慶無量。佛言。呼彼食比丘來。即呼來已。佛</a><a name="0352c11" id="0352c11">問比丘。汝云何先受人請。而於餘處食。比丘</a><a name="0352c12" id="0352c12">汝不知耶。如人所事宅神樹神。若欲餘行。先</a><a name="0352c13" id="0352c13">當食主人食已。然後餘行。汝等不隨順行。先</a><a name="0352c14" id="0352c14">受人請而於餘處食。從今以後不聽處處食</a><a name="0352c15" id="0352c15"><p>復次佛住舍衛城。廣說如上。世尊五事利益</a><a name="0352c16" id="0352c16">故。五日一行諸比丘房。見有病比丘。佛知而</a><a name="0352c17" id="0352c17">故問。比丘。汝所患何等。今為增損。答言我患</a><a name="0352c18" id="0352c18">苦無損。我先得數數食時。身得安樂。世尊制</a><a name="0352c19" id="0352c19">戒不得數數食故。我病不損。佛言。從今日聽</a><a name="0352c20" id="0352c20">病時數數食</a><a name="0352c21" id="0352c21"><p>復次佛住舍衛城毘舍佉鹿母年年請僧飯</a><a name="0352c22" id="0352c22">食施衣。時祇洹精舍有六十病比丘。來到其</a><a name="0352c23" id="0352c23">家。毘舍佉鹿母言。阿闍梨祇洹精舍有五百</a><a name="0352c24" id="0352c24">眾僧。今有何因緣。正有六十比丘來。諸比</a><a name="0352c25" id="0352c25">丘語優婆夷言。世尊制戒不得處處食。唯聽</a><a name="0352c26" id="0352c26">病者。是故諸病比丘來。毘舍佉鹿母言。阿闍</a><a name="0352c27" id="0352c27">梨。世人正以請食為限。若食我食者。我當</a><a name="0352c28" id="0352c28">施衣。若不食者我不施衣。阿闍梨。此施衣</a><a name="0352c29" id="0352c29">時可往白佛。或有開聽。諸比丘以是因緣往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220352b.htm'><img src='up.gif' border=0></a>
<a href='T220353a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>