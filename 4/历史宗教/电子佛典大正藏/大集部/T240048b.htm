<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0048b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷11)</font> [<a href='javascript:showpic("images/001244.gif")'>仁-二+爾</a>]羅步提緣 <font face='Arial'>T24, p0048b</h2></font><hr>
<span class='old'>
</a><a name="0048a28" id="0048a28">諸苾芻夏安居竟。洗浣衣已。各執衣缽。悉</a><a name="0048a29" id="0048a29">來佛所。頂禮佛足。在一面立。共白佛言。大德</span><a name="0048b01" id="0048b01">世尊。我等在此。於三月日。夏安居竟。所有草</a><a name="0048b02" id="0048b02">菴。可毀破不。如增一阿笈摩第四品中廣說。</a><a name="0048b03" id="0048b03">時諸苾芻咸皆有疑。請世尊曰。大德。先作何</a><a name="0048b04" id="0048b04">業。經三無數大劫。捨頭目手足。廣行惠施。成</a><a name="0048b05" id="0048b05">等正覺。佛與四百九十八苾芻。捨諸餘務。</a><a name="0048b06" id="0048b06">詣受盡城。食麤馬麥。具壽舍利弗。及大目連。</a><a name="0048b07" id="0048b07">受天妙供。佛告諸苾芻。我於昔時。自造斯業。</a><a name="0048b08" id="0048b08">今還自受。廣如餘說乃此頌曰</a><a name="0048b09" id="0048b09"><p class='lg'>　　假令經百劫　　　所作業不亡</a><br><a name="0048b10" id="0048b10">　　因緣會遇時　　　果報還自受　</p></a><a name="0048b11" id="0048b11"><p>汝等當知。乃往古昔。人壽八萬四千歲時。有</a><a name="0048b12" id="0048b12">佛世尊。出現於世。號毘缽尸如來應供正覺。</a><a name="0048b13" id="0048b13">十號具足。與八萬四千苾芻眾。住親惠城。</a><a name="0048b14" id="0048b14">王都城側。于時親惠城中。有一婆羅門。教授</a><a name="0048b15" id="0048b15">五百童子。國中人民。尊重供養。如真應供。毘</a><a name="0048b16" id="0048b16">缽尸如來至彼城邑。國中人民。而不恭敬。及</a><a name="0048b17" id="0048b17">不尊重。此婆羅門遂於佛所。及聲聞眾。情生</a><a name="0048b18" id="0048b18">嫉妒。時有眾多苾芻學無學。於晨朝時。著</a><a name="0048b19" id="0048b19">衣持缽。入王都城乞食。乞得種種微妙香饌。</a><a name="0048b20" id="0048b20">滿缽而出。其婆羅門見已。問曰。苾芻可來。我</a><a name="0048b21" id="0048b21">觀缽中。乞得何食。是諸苾芻各懷質直。便呈</a><a name="0048b22" id="0048b22">缽食。彼懷嫉妒。便生瞋恚。告諸學生。斯非應</a><a name="0048b23" id="0048b23">供。不堪受此微妙供養應令施彼極麤穬麥。</a><a name="0048b24" id="0048b24">時諸學生咸共答言。如是如是。如鄔波馱耶</a><a name="0048b25" id="0048b25">言。合食麤麥。於彼眾中。有二童子。心懷淨</a><a name="0048b26" id="0048b26">信。有賢德相。作如是言。鄔波馱耶。勿出斯</a><a name="0048b27" id="0048b27">語。此真應供。具大尊勝。堪受天供。非論人</a><a name="0048b28" id="0048b28">食。佛告諸苾芻。於意云何。乃往昔時婆羅門</a><a name="0048b29" id="0048b29">者。豈異人乎。我今是也。五百學生者。此四百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240048a.htm'><img src='up.gif' border=0></a>
<a href='T240048c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>