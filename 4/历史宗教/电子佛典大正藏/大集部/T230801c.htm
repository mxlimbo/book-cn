<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0801c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷32)</font> 九十波逸底迦法 眾不差教授苾芻尼學處第二十一 <font face='Arial'>T23, p0801c</h2></font><hr>
<span class='old'>
</a><a name="0801b28" id="0801b28">迦曰。隨王子心令福增長。時彼王子禮足而</a><a name="0801b29" id="0801b29">去。時阿難陀王子去後往愚路所報言。具壽</span><a name="0801c01" id="0801c01">仁今當知。侍縛迦王子明日請佛及僧就舍</a><a name="0801c02" id="0801c02">受食。唯除具壽一人。是時愚路聞斯語已報</a><a name="0801c03" id="0801c03">阿難陀曰。隨王子心令福增長。時彼王子即</a><a name="0801c04" id="0801c04">於其夜備辦種種上妙飲食。至旦敷設安置水</a><a name="0801c05" id="0801c05">盆。遣使白佛。今食已辦。唯願知時。爾時世</a><a name="0801c06" id="0801c06">尊。於日初分著衣持缽。大眾隨行唯除愚路</a><a name="0801c07" id="0801c07">詣王子家。到已觀水無蟲洗足就座而坐</a><a name="0801c08" id="0801c08"><p>佛告阿難陀曰。愚路坐處應可為留。時阿難</a><a name="0801c09" id="0801c09">陀奉教留處。是時王子手執金瓶。盛滿清水</a><a name="0801c10" id="0801c10">從上欲行。爾時世尊不肯為受。侍縛迦白佛</a><a name="0801c11" id="0801c11">言。世尊何不受水。佛言。王子苾芻僧伽猶未</a><a name="0801c12" id="0801c12">普集。王子白佛。誰未到來。佛言。愚路苾芻尚</a><a name="0801c13" id="0801c13">猶未至。王子白佛。我不請彼。佛言。王子豈汝</a><a name="0801c14" id="0801c14">不以佛為首普請僧眾。白言世尊普請大眾。</a><a name="0801c15" id="0801c15">佛言。王子豈彼愚路在眾外耶。王子曰。不在</a><a name="0801c16" id="0801c16">眾外。佛言。若如是者應可往喚。侍縛迦便作</a><a name="0801c17" id="0801c17">是念。我敬佛故令人往喚。不能尊重施其飲</a><a name="0801c18" id="0801c18">食。便命使者曰。汝今可往竹林中喚具壽愚</a><a name="0801c19" id="0801c19">路。是時愚路於竹林中知王子意。遂化作千</a><a name="0801c20" id="0801c20">二百五十苾芻。皆如愚路形容不殊。使者至</a><a name="0801c21" id="0801c21">寺喚具壽愚路。具壽愚路時諸苾芻一時咸</a><a name="0801c22" id="0801c22">應使者。不知誰是愚路。便即歸還報王子曰。</a><a name="0801c23" id="0801c23">於竹林內滿中苾芻。我實不知誰是愚路。佛</a><a name="0801c24" id="0801c24">告使者曰。汝往寺中作如是語。是真愚路當</a><a name="0801c25" id="0801c25">可出來。使者尋去到竹林中。喚言是真愚路</a><a name="0801c26" id="0801c26">當可出來。是時愚路以神通力詣彼留處。就</a><a name="0801c27" id="0801c27">座而坐。時侍縛迦見其來已。供佛及僧次第</a><a name="0801c28" id="0801c28">行食。至愚路所不為慇重。雖復授與無信敬</a><a name="0801c29" id="0801c29">心。世尊便念。我之弟子德重妙高。此侍縛迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230801b.htm'><img src='up.gif' border=0></a>
<a href='T230802a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>