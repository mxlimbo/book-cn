<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0044b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷6)</font> <font face='Arial'>T23, p0044b</h2></font><hr>
<span class='old'>
</a><a name="0044a28" id="0044a28">使浣者。比丘皆得突吉羅。若親里不犯(五事竟)</a><a name="0044a29" id="0044a29"><p>佛在舍衛國。爾時有一居士。著上下衣來到</span><a name="0044b01" id="0044b01">祇桓。是跋難陀舊相識。共語共事。跋難陀</a><a name="0044b02" id="0044b02">遙見居士來。著上下衣生貪著心。居士漸至</a><a name="0044b03" id="0044b03">跋難陀所。頭面禮足在前坐。跋難陀為說種</a><a name="0044b04" id="0044b04">種法。示教利喜已。作是言。居士。汝是上下</a><a name="0044b05" id="0044b05">衣好。中作比丘僧伽梨鬱多羅僧安陀衛。若</a><a name="0044b06" id="0044b06">汝與我者。我能取畜。是居士不聞。或聞不</a><a name="0044b07" id="0044b07">欲與。時跋難陀更種種說異法。示教利喜已。</a><a name="0044b08" id="0044b08">復言汝著上下衣好。中作比丘僧伽梨鬱多</a><a name="0044b09" id="0044b09">羅僧安陀衛。汝若與我我能取畜。是居士不</a><a name="0044b10" id="0044b10">聞是語。或聞不欲與。跋難陀更說種種異法。</a><a name="0044b11" id="0044b11">示教利喜已。復語居士言。汝與我一衣來。</a><a name="0044b12" id="0044b12">我等法從居士得衣。居士作是念。此比丘</a><a name="0044b13" id="0044b13">作是決定索。云何不與。即脫一衣卷疊授</a><a name="0044b14" id="0044b14">與。是居士與衣已。心悔瞋恚不忍。作是念</a><a name="0044b15" id="0044b15">言。我不應到沙門釋子僧伽藍中。若居士到</a><a name="0044b16" id="0044b16">中。則強奪衣取。如嶮道無異。以是故。不應</a><a name="0044b17" id="0044b17">到沙門釋子所。是居士入舍衛城時。守門者</a><a name="0044b18" id="0044b18">見而問言。汝出時著上下衣。今一衣所在。居</a><a name="0044b19" id="0044b19">士即以是因緣向說。說是語時。倍生悔心瞋</a><a name="0044b20" id="0044b20">恨不忍。作是言。不應到沙門釋子僧伽藍中。</a><a name="0044b21" id="0044b21">若到則強奪人衣。如嶮道無異。如是一人語</a><a name="0044b22" id="0044b22">二人。二人語三人。展轉相語。沙門釋子強</a><a name="0044b23" id="0044b23">奪人衣。惡名流布滿舍衛城。是中有比丘。少</a><a name="0044b24" id="0044b24">欲知足行頭陀。聞是事心不喜。是事白佛。佛</a><a name="0044b25" id="0044b25">以是事集比丘僧。知而故問跋難陀釋子。汝</a><a name="0044b26" id="0044b26">實作是事不。答言。實作世尊。佛以種種因</a><a name="0044b27" id="0044b27">緣呵責跋難陀。云何名比丘。非親里人所。作</a><a name="0044b28" id="0044b28">同意索。佛種種因緣呵責已。語諸比丘。以</a><a name="0044b29" id="0044b29">十利故與諸比丘結戒。從今是戒應如是說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230044a.htm'><img src='up.gif' border=0></a>
<a href='T230044c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>