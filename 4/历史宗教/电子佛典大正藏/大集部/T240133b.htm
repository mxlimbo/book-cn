<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0133b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷7)</font> <font face='Arial'>T24, p0133b</h2></font><hr>
<span class='old'>
</a><a name="0133a28" id="0133a28">大樹先來不屈。今誰低曲。詣世尊所白言。大</a><a name="0133a29" id="0133a29">沙門此大遏豎那樹。先不低屈。今誰屈為。</span><a name="0133b01" id="0133b01">佛如上說。此樹號為手攀遏豎那樹。迦攝復</a><a name="0133b02" id="0133b02">作是念。此大沙門有如是神力。然我亦是阿</a><a name="0133b03" id="0133b03">羅漢</a><a name="0133b04" id="0133b04"><p>爾時世尊。住於優樓頻螺迦攝修習林中。佛</a><a name="0133b05" id="0133b05">得糞掃衣而欲浣濯。念言。用何物洗。時天帝</a><a name="0133b06" id="0133b06">釋知佛所念。持一大石置於泉邊。白言。世尊。</a><a name="0133b07" id="0133b07">願見受用。爾時如來。即浣糞掃衣已。復作念</a><a name="0133b08" id="0133b08">云。用何物曬。時天帝釋觀知佛意。往餘山中</a><a name="0133b09" id="0133b09">取一方石置於佛前。白言。世尊。可於此曬。</a><a name="0133b10" id="0133b10">世尊以衣覆石之上。于時迦攝來見此石而</a><a name="0133b11" id="0133b11">作是念。未曾睹此二石。今何忽有。往問世尊。</a><a name="0133b12" id="0133b12">佛言。迦攝。我欲浣曬衣服。而念用何物。時天</a><a name="0133b13" id="0133b13">帝釋知我所念。持此二石。一用浣衣。一為曬</a><a name="0133b14" id="0133b14">服。迦攝復作是念。此大沙門有如是神力。然</a><a name="0133b15" id="0133b15">我亦是阿羅漢</a><a name="0133b16" id="0133b16"><p>爾時世尊。住於優樓頻螺迦攝修道林中。時</a><a name="0133b17" id="0133b17">往尼連禪河渚邊經行。水忽泛漲過沒人頭。</a><a name="0133b18" id="0133b18">世尊在彼水。即四邊波止。如來安然經行。迦</a><a name="0133b19" id="0133b19">攝遙見此事。念云。其大沙門。有如是相好今</a><a name="0133b20" id="0133b20">被水漂。即共諸弟子乘小船入河。見世尊在</a><a name="0133b21" id="0133b21">中。經行之處波水不及。問言。大沙門猶得活</a><a name="0133b22" id="0133b22">耶。世尊答言。迦攝。我今安壽。迦攝曰。大沙</a><a name="0133b23" id="0133b23">門可上此船。世尊以神力。忽然不見現於船</a><a name="0133b24" id="0133b24">上。迦攝見是事已復作是念。此大沙門。雖有</a><a name="0133b25" id="0133b25">如是大威神力。然我亦是阿羅漢。爾時世</a><a name="0133b26" id="0133b26">尊。知優樓頻螺迦攝心欲所念。便作是言。迦</a><a name="0133b27" id="0133b27">攝。汝非是阿羅漢果。亦不是阿羅漢向亦不</a><a name="0133b28" id="0133b28">知阿羅漢道。迦攝聞是語已。便作是念。大沙</a><a name="0133b29" id="0133b29">門喬答摩。知我心所念。念已合掌向佛白言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240133a.htm'><img src='up.gif' border=0></a>
<a href='T240133c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>