<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0243a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷9)</font> 第二門第四子攝頌勝鬘之餘 <font face='Arial'>T24, p0243a</h2></font><hr>
<span class='old'>
</a><a name="0242c28" id="0242c28">此者極為要事。佛作念已。舍支天女即知佛</a><a name="0242c29" id="0242c29">意。作如是念。何故如來起世間念。我知世尊。</span><a name="0243a01" id="0243a01">欲為五百釋女宣說妙法。須衣及水。即持五</a><a name="0243a02" id="0243a02">百天衣往無熱池處。以瓶取水來至佛所。頂</a><a name="0243a03" id="0243a03">禮佛足而白佛言。大德。五百天衣及妙香水。</a><a name="0243a04" id="0243a04">今並持來。佛言。汝往慰問諸釋迦女。與洗</a><a name="0243a05" id="0243a05">身體皆令著衣。于時舍支如佛所教次第皆</a><a name="0243a06" id="0243a06">作</a><a name="0243a07" id="0243a07"><p>爾時如來以神通力。令彼五百釋女苦痛皆</a><a name="0243a08" id="0243a08">除。告言汝等善女人。自作斯業今時成熟。</a><a name="0243a09" id="0243a09">必當自受無人肯代。爾時世尊說此語已。捨</a><a name="0243a10" id="0243a10">之而去。彼諸釋女於世尊處。發淨信心即便</a><a name="0243a11" id="0243a11">命過。生四天王宮。若男若女生天上者即起</a><a name="0243a12" id="0243a12">三念。我於何處死。今在何處生。由作何業。</a><a name="0243a13" id="0243a13">便憶前身於人趣死。今生四天王宮。於世尊</a><a name="0243a14" id="0243a14">處。極生尊重發淨信心。時彼五百釋女便作</a><a name="0243a15" id="0243a15">是念。我若不往禮世尊者。是不恭敬是非所</a><a name="0243a16" id="0243a16">宜。于時五百天女作斯念已。即各嚴身具諸</a><a name="0243a17" id="0243a17">瓔珞光明姝妙。便以天衣盛妙天花。所謂嗢</a><a name="0243a18" id="0243a18">缽羅花。缽頭摩花。拘物頭花。分陀利花。曼陀</a><a name="0243a19" id="0243a19">羅花。過初夜分來詣佛所。天花供養禮雙足</a><a name="0243a20" id="0243a20">已。在一面坐聽受妙法。時諸天女光明赫奕。</a><a name="0243a21" id="0243a21">周遍照曜逝多園林。爾時世尊隨諸天女意</a><a name="0243a22" id="0243a22">樂根性。為說妙法。令彼得悟四聖諦理。時諸</a><a name="0243a23" id="0243a23">天女以金剛智杵。摧破二十薩迦耶見山。得</a><a name="0243a24" id="0243a24">預流果。既見諦已。三白世尊言。大德。由佛</a><a name="0243a25" id="0243a25">世尊令我證得解脫之果。此非父母人王天</a><a name="0243a26" id="0243a26">眾沙門婆羅門親友眷屬之所能作。我遇世</a><a name="0243a27" id="0243a27">尊善知識故。於地獄傍生餓鬼趣中。拔濟令</a><a name="0243a28" id="0243a28">出。安置人天勝妙之處。當盡生死得涅槃路。</a><a name="0243a29" id="0243a29">乾竭血海超越骨山。無始積集薩迦耶見。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240242c.htm'><img src='up.gif' border=0></a>
<a href='T240243b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>