<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0324b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷24)</font> 第三門第四子攝頌之餘 <font face='Arial'>T24, p0324b</h2></font><hr>
<span class='old'>
</a><a name="0324a28" id="0324a28">處。具大智慧轉大梵輪。於四眾中作師子吼。</a><a name="0324a29" id="0324a29">是為初力。又於眾生三世業報。若處若事因</span><a name="0324b01" id="0324b01">緣異熟。如實而知。是第二力。又於靜慮解</a><a name="0324b02" id="0324b02">脫三摩地三摩缽底煩惱淨處。如實而知。是</a><a name="0324b03" id="0324b03">第三力。又於眾生所有根性差別。如實而知。</a><a name="0324b04" id="0324b04">是第四力。又於眾生所有勝解。如實而知。是</a><a name="0324b05" id="0324b05">第五力。又於種種世界。如實而知。是第六力。</a><a name="0324b06" id="0324b06">又於一切處遍行。如實而知。是第七力。又於</a><a name="0324b07" id="0324b07">前生種種生處皆悉憶知。所謂一生二生乃</a><a name="0324b08" id="0324b08">至十生。二十三十乃至百生千生萬生無量</a><a name="0324b09" id="0324b09">萬生。成劫壞劫乃至無量成壞。悉皆憶念。如</a><a name="0324b10" id="0324b10">是種類如是眾生。我所住處某名某族。如是</a><a name="0324b11" id="0324b11">飲食所受苦樂。如是受生命有脩短死此生</a><a name="0324b12" id="0324b12">彼。如是方國昔時生處。悉皆追憶。如是廣</a><a name="0324b13" id="0324b13">說。如實而知。是第八力。又得清淨天眼。超越</a><a name="0324b14" id="0324b14">人間能觀眾生所有生死。形色善惡族類卑</a><a name="0324b15" id="0324b15">高生善惡趣隨業而往。如實而知。若有眾生</a><a name="0324b16" id="0324b16">作身惡行。語意惡行謗毀賢聖心生邪見。由</a><a name="0324b17" id="0324b17">此惡業為因緣故。身壞命終生在地獄。若</a><a name="0324b18" id="0324b18">有眾生作身善行。語意善行不毀賢聖心生</a><a name="0324b19" id="0324b19">正見。由此善業為因緣故。身壞命終生在天</a><a name="0324b20" id="0324b20">上。如前廣說如實而知。是第九力。又得諸漏</a><a name="0324b21" id="0324b21">已盡。於無漏中得心解脫。能自覺了證圓滿</a><a name="0324b22" id="0324b22">法。我生已盡。梵行已立。所作已辦。不受後</a><a name="0324b23" id="0324b23">有。如前廣說。如實而知。是第十力</a><a name="0324b24" id="0324b24"><p>成就此力殊勝之處。具大智慧轉大梵輪。於</a><a name="0324b25" id="0324b25">四眾中作師子吼。大王此是如來有大勢力。</a><a name="0324b26" id="0324b26">餘莫能加。是名有力。爾時增養說如是等諸</a><a name="0324b27" id="0324b27">要義已。猛光大王默然無答。增養念曰。王</a><a name="0324b28" id="0324b28">既默然一無言說。何用多時共相調誑。我今</a><a name="0324b29" id="0324b29">宜可將出夫人。即便引現流淚盈目。稽首王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240324a.htm'><img src='up.gif' border=0></a>
<a href='T240324c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>