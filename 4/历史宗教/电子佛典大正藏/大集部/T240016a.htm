<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0016a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷4)</font> <font face='Arial'>T24, p0016a</h2></font><hr>
<span class='old'>
</a><a name="0015c28" id="0015c28">俱。以龍威力。化現五百流河。共趣蘇波羅</a><a name="0015c29" id="0015c29">城處。于時如來便作是念。此二龍王若至</span><a name="0016a01" id="0016a01">蘇波羅城者。令此國境盡皆沒壞。是時世尊。</a><a name="0016a02" id="0016a02">告目連曰。汝先急食。何以故。目連當知。有五</a><a name="0016a03" id="0016a03">種急緣。應為先食。何等為五。一者從遠方來。</a><a name="0016a04" id="0016a04">二者欲達遠處。三者有病之人。四者為看病</a><a name="0016a05" id="0016a05">人。五者授事之人。以此緣故。令汝先食。世尊</a><a name="0016a06" id="0016a06">爾時先與目連食已。速往龍王之處。到已告</a><a name="0016a07" id="0016a07">龍王曰。汝當愛念蘇波羅城。莫令毀壞。龍</a><a name="0016a08" id="0016a08">王白言。我等以善心來。不擬損害蟻子之類</a><a name="0016a09" id="0016a09">況欲傷蘇波羅城及有情等。爾時龍王來至</a><a name="0016a10" id="0016a10">佛所。世尊告龍王曰。應如是說。彼聞法已。歸</a><a name="0016a11" id="0016a11">佛法僧。受五支學處</a><a name="0016a12" id="0016a12"><p>爾時世尊。授歸戒已。方赴食處。時龍王等來</a><a name="0016a13" id="0016a13">看佛食。各自心念。唯願世尊。先受我食。先受</a><a name="0016a14" id="0016a14">我水。世尊念曰。我若受一龍水。餘龍無限。應</a><a name="0016a15" id="0016a15">為方便。即喚目連。而告之曰。今者五百龍王。</a><a name="0016a16" id="0016a16">各施我水。不可一一別受。汝可持缽。於水上</a><a name="0016a17" id="0016a17">取一缽將來。目連受命。即往取水將來。持以</a><a name="0016a18" id="0016a18">奉佛。佛即受取。而為飲之。具壽目連作如是</a><a name="0016a19" id="0016a19">念。世尊先說父母於子。能作難作。乳哺養育。</a><a name="0016a20" id="0016a20">教識種種贍部洲事。假使有人。一肩擔父。一</a><a name="0016a21" id="0016a21">肩擔母。至滿百年。猶不能報父母之恩。又將</a><a name="0016a22" id="0016a22">大地珍寶玩飾之物。以奉父母。猶不能報。不</a><a name="0016a23" id="0016a23">為慇重。若父母不信佛法僧。漸漸教令信佛</a><a name="0016a24" id="0016a24">法僧。乃為報恩。若父母先無戒行。能漸教令</a><a name="0016a25" id="0016a25">持戒。若父母慳貪。能令捨施。若無智慧。令有</a><a name="0016a26" id="0016a26">智慧。如此之事。乃名報恩。是時目連作是念</a><a name="0016a27" id="0016a27">已。復更思念。如前佛說。我未曾作。即入定觀</a><a name="0016a28" id="0016a28">察。先亡之母。生於何處即以天眼。見其亡母</a><a name="0016a29" id="0016a29">生摩利支世界。見已思念。誰能往彼。以法教<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240015c.htm'><img src='up.gif' border=0></a>
<a href='T240016b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>