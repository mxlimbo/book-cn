<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0595a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷12)</font> <font face='Arial'>T24, p0595a</h2></font><hr>
<span class='old'>
</a><a name="0594c28" id="0594c28">若拭身巾。或以洗裙拭去身水。方可披衣。如</a><a name="0594c29" id="0594c29">上所說。不順行者。咸惡作罪</span><a name="0595a01" id="0595a01"><p>第七攝頌曰</a><a name="0595a02" id="0595a02"><p class='lg'>　　殺傍生故惱　　　擊擽水同眠</a><br><a name="0595a03" id="0595a03">　　怖藏資索衣　　　無根女同路　</p></a><a name="0595a04" id="0595a04"><p><b>　　<A NAME="n375"></A>殺傍生學處第六十一</b></a><a name="0595a05" id="0595a05"><p>佛在室羅伐城給孤獨園。時鄔陀夷苾芻往</a><a name="0595a06" id="0595a06">教射堂。自現己技作五箭法。輕忽人眾。因</a><a name="0595a07" id="0595a07">害飛禽由傍生事。不忍無悲煩惱。制斯學處</a><a name="0595a08" id="0595a08"><p>若復苾芻故斷傍生命者。波逸底迦</a><a name="0595a09" id="0595a09"><p>言故者。謂作傍生想故心而殺。言傍生者。謂</a><a name="0595a10" id="0595a10">烏禽蛇鼠等。斷命者。令彼命根身中不續。此</a><a name="0595a11" id="0595a11">中犯者。若苾芻以自身手。若持器仗。或擲</a><a name="0595a12" id="0595a12">餘物作殺心而打者。或當時死。或後命終。皆</a><a name="0595a13" id="0595a13">得本罪。若不死者。得惡作罪。使癲狂者行殺</a><a name="0595a14" id="0595a14">害時。彼雖無犯。教者本罪。若遣書信若手印</a><a name="0595a15" id="0595a15">等。令其行殺。命斷之時。皆得惡作。境想六句</a><a name="0595a16" id="0595a16">亦如上說。復有處說。實非傍生作傍生想。亦</a><a name="0595a17" id="0595a17">得本罪。從心結重。若故殺彼而錯殺此。得惡</a><a name="0595a18" id="0595a18">作罪。若無心當境者無犯</a><a name="0595a19" id="0595a19"><p><b>　　<A NAME="n376"></A>故惱苾芻學處第六十二</b></a><a name="0595a20" id="0595a20"><p>佛在室羅伐城給孤獨園。時鄔陀夷苾芻見</a><a name="0595a21" id="0595a21">十七眾受近圓已作惱亂心。而告之曰。汝等</a><a name="0595a22" id="0595a22">雖蒙作法。實不得戒。何用勞心更求學業。由</a><a name="0595a23" id="0595a23">戲笑事不寂靜煩惱。制斯學處</a><a name="0595a24" id="0595a24"><p>若復苾芻故惱他苾芻。乃至少時不樂。以此</a><a name="0595a25" id="0595a25">為緣者。波逸底迦</a><a name="0595a26" id="0595a26"><p>言故惱者。謂彼本心以惡作事。令他生惱。少</a><a name="0595a27" id="0595a27">時不樂者。謂彼悔箭射心。言以此為緣者。</a><a name="0595a28" id="0595a28">謂以惱亂為緣。此中犯者。說他事時。言或稱</a><a name="0595a29" id="0595a29">理或不稱理。作觸惱心。謂時非時結界成不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240594c.htm'><img src='up.gif' border=0></a>
<a href='T240595b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>