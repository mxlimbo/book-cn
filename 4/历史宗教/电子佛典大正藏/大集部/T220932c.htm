<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0932c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 法揵度第十八 <font face='Arial'>T22, p0932c</h2></font><hr>
<span class='old'>
</a><a name="0932b28" id="0932b28">便法。諸比丘應隨順。若不隨順應如法治。</a><a name="0932b29" id="0932b29">爾時世尊在舍衛國。有異乞食比丘。年少多</span><a name="0932c01" id="0932c01">所不解。不看門相便入。有女人眠屋中。</a><a name="0932c02" id="0932c02">其女人露形仰眠不淨出污女根。彼比丘見</a><a name="0932c03" id="0932c03">愧懼。即疾疾從屋還出。比丘適出。其夫便入</a><a name="0932c04" id="0932c04">屋。見其婦露形仰臥不淨污身。見已作如</a><a name="0932c05" id="0932c05">是念。我婦露形仰臥不淨污身。彼比丘從</a><a name="0932c06" id="0932c06">屋疾疾而出。必犯我婦。即往追問言。汝犯</a><a name="0932c07" id="0932c07">我婦便走耶。比丘言。居士莫作如是言。我</a><a name="0932c08" id="0932c08">等不應作如是事。居士言。汝從我屋出。</a><a name="0932c09" id="0932c09">云何言不作。彼即打比丘次死。時諸比丘</a><a name="0932c10" id="0932c10">聞。中有少欲知足行頭陀樂學戒知慚愧</a><a name="0932c11" id="0932c11">者。嫌責彼乞食比丘。云何乞食比丘。年少多</a><a name="0932c12" id="0932c12">所不解。不看門相乃入他女人眠屋。時</a><a name="0932c13" id="0932c13">諸比丘往世尊所。頭面禮足卻坐一面。以</a><a name="0932c14" id="0932c14">此因緣具白世尊。世尊爾時。以此因緣集</a><a name="0932c15" id="0932c15">比丘僧。呵責乞食比丘。汝所為非。非威儀</a><a name="0932c16" id="0932c16">非沙門法非淨行非隨順行。所不應為。</a><a name="0932c17" id="0932c17">云何乞食比丘。年少多所不解。不看門相</a><a name="0932c18" id="0932c18">乃入他女人臥屋。以無數方便呵責已告</a><a name="0932c19" id="0932c19">諸比丘。自今已去。為乞食比丘制法。乞食</a><a name="0932c20" id="0932c20">比丘應如是隨順。若乞食比丘入村乞食。</a><a name="0932c21" id="0932c21">清旦淨洗手至衣架邊。一手舉衣一手挽</a><a name="0932c22" id="0932c22">取。舒張抖擻看。勿令有蛇蟲。然後著腰</a><a name="0932c23" id="0932c23">帶僧祇支。鬱多羅僧舒張抖擻看。疊僧伽</a><a name="0932c24" id="0932c24">梨著頭上若肩上。淨洗缽著絡囊中。若手</a><a name="0932c25" id="0932c25">巾裹。若缽囊盛。舉襯身衣洗足革屣氈被。</a><a name="0932c26" id="0932c26">取道路行革屣。彼應持戶鑰出房去閉戶</a><a name="0932c27" id="0932c27">推看。若不堅牢應更安扂。若堅牢應推繩</a><a name="0932c28" id="0932c28">著內然後四顧看。若無人見藏舉戶鉤。</a><a name="0932c29" id="0932c29">若有人見不堅牢應持去。若更著堅牢處。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220932b.htm'><img src='up.gif' border=0></a>
<a href='T220933a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>