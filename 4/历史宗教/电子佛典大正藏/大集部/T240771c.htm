<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0771c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷14)</font> 舍利弗品 <font face='Arial'>T24, p0771c</h2></font><hr>
<span class='old'>
</a><a name="0771b28" id="0771b28">至阿難所。語阿難言。我欲行某國某國。</a><a name="0771b29" id="0771b29">某時某日當還。長老當好供養世尊。慎莫</span><a name="0771c01" id="0771c01">懈怠。若世尊為四部眾及天龍說法。時長老</a><a name="0771c02" id="0771c02">好憶持。我還長老當為我說。若世尊覓我</a><a name="0771c03" id="0771c03">時。長老當遣人來報我。舍利弗在諸國。或</a><a name="0771c04" id="0771c04">遣信來問訊世尊。問訊世尊已。往至阿難</a><a name="0771c05" id="0771c05">所。語阿難言。舍利弗令問訊大德。少病少</a><a name="0771c06" id="0771c06">惱安樂住不。問訊阿難已。語阿難言。我某</a><a name="0771c07" id="0771c07">日當還。是故阿難。知舍利弗九日十日當</a><a name="0771c08" id="0771c08">還。是故律本中說。佛告諸比丘。若十日聽</a><a name="0771c09" id="0771c09">畜長衣。法師言。若阿難言舍利弗一月半月</a><a name="0771c10" id="0771c10">當還。如來亦應因此結戒。阿難言十日當</a><a name="0771c11" id="0771c11">還。是故如來聽十日內畜長衣不犯。問</a><a name="0771c12" id="0771c12">曰。如來何故隨阿難語仍結戒。答曰。此是</a><a name="0771c13" id="0771c13">制罪非性罪。是故隨阿難語而結。衣竟者。</a><a name="0771c14" id="0771c14">隨因緣得衣竟。或望衣竟或望斷作者。割</a><a name="0771c15" id="0771c15">截簪縫。是故名作。竟者。眾事已訖。是名</a><a name="0771c16" id="0771c16">竟。失衣者。若奪若失若燒若漂若敗壞若</a><a name="0771c17" id="0771c17">望斷若迦提月過若出功德衣。如是眾因</a><a name="0771c18" id="0771c18">緣亦名竟。佛告諸比丘。有八事捨迦絺</a><a name="0771c19" id="0771c19">那衣。何謂為八。一者去。二者竟。三者盡。四</a><a name="0771c20" id="0771c20">者失。五者聞。六者望斷。七者出界外。八者</a><a name="0771c21" id="0771c21">共出。是為八。法師曰。此八事騫陀迦別當</a><a name="0771c22" id="0771c22">說。共僧捨者。作白羯磨捨。十日者。時剋也。</a><a name="0771c23" id="0771c23">此衣十日內聽畜。不得過十日。六種衣中</a><a name="0771c24" id="0771c24">若一一衣者。何謂為六。一者驅磨。二者古</a><a name="0771c25" id="0771c25">貝。三者句賒耶。四者欽婆羅。五者娑那。六者</a><a name="0771c26" id="0771c26">婆興伽。是名六衣。若一一衣十日內應說</a><a name="0771c27" id="0771c27">淨者。若長二磔手廣一磔手應說淨。若不</a><a name="0771c28" id="0771c28">說摔十日犯捨墮。是故律本中說。我聽諸</a><a name="0771c29" id="0771c29">比丘說淨。衣長八指。是修伽陀指。廣四指。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240771b.htm'><img src='up.gif' border=0></a>
<a href='T240772a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>