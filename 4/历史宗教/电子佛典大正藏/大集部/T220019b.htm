<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0019b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷3)</font> 第一分之二僧殘法 <font face='Arial'>T22, p0019b</h2></font><hr>
<span class='old'>
</a><a name="0019a28" id="0019a28">難保。何必長年剋此王位。自可圖之早有四</a><a name="0019a29" id="0019a29">海。我當害佛代為法主。新王新佛於摩竭國</span><a name="0019b01" id="0019b01">共弘道化不亦善乎。太子答言。父母恩重過</a><a name="0019b02" id="0019b02">於二儀。顧復長育欲報罔極。汝今云何導吾</a><a name="0019b03" id="0019b03">此逆。調達聞之心無慚愧。猶以巧言引誘其</a><a name="0019b04" id="0019b04">意。遂便迷沒受悅其語。太子後時。蜜帶利劍</a><a name="0019b05" id="0019b05">向于王門。內懷惡逆不覺戰怖。於王門前倒</a><a name="0019b06" id="0019b06">地復起。門官見已便作是念。太子常來威儀</a><a name="0019b07" id="0019b07">庠序。今日如此必當有故。即往問之。太子答</a><a name="0019b08" id="0019b08">言。我欲殺王是故如此。又問。太子為受誰教。</a><a name="0019b09" id="0019b09">答言調達。門官共議。當如之何。第一議言。一</a><a name="0019b10" id="0019b10">切沙門太子眾樂皆應殺之。第二議言。佛已</a><a name="0019b11" id="0019b11">先遣舍利弗唱其惡逆。云何乃欲濫殺沙門。</a><a name="0019b12" id="0019b12">罪正應止太子調達二人而已。第三議言。我</a><a name="0019b13" id="0019b13">等不應輒判此罪。當以白王。王有教敕。當奉</a><a name="0019b14" id="0019b14">行之。作是議已便以白王。王問。汝等眾臣議</a><a name="0019b15" id="0019b15">意云何。即具以上答。王即斥逐第一議者</a><a name="0019b16" id="0019b16">第二議者。免所居官。稱第三議者加其名</a><a name="0019b17" id="0019b17">位。更命群臣共議此事。諸臣咸言。上第二</a><a name="0019b18" id="0019b18">議並謂允合。而王乃免所居之位。觀王聖</a><a name="0019b19" id="0019b19">心不忍有害。正刑既弛當從下計。王立太</a><a name="0019b20" id="0019b20">子本為國嗣。志速為王故懷此逆。遜位與之</a><a name="0019b21" id="0019b21">其惡必息。議合王心即便捨位。拜之為王號</a><a name="0019b22" id="0019b22">阿闍世。初登王位受五欲樂。殺逆之心便</a><a name="0019b23" id="0019b23">得暫息。如是少時乃以無事而害父命</a><a name="0019b24" id="0019b24"><p>爾時阿闍世王。有大惡象。調達密至象師所</a><a name="0019b25" id="0019b25">語言明日瞿曇當行此路。汝可為吾飲象令</a><a name="0019b26" id="0019b26">醉放走於道。佛慢心多必不避之。因此蹋殺</a><a name="0019b27" id="0019b27">厚雇汝物。世尊明日食時著衣持缽。從五百</a><a name="0019b28" id="0019b28">弟子入城乞食。象師先已飲象令醉。遙見佛</a><a name="0019b29" id="0019b29">來即便放之。信樂佛法者見放醉象。皆往白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220019a.htm'><img src='up.gif' border=0></a>
<a href='T220019c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>