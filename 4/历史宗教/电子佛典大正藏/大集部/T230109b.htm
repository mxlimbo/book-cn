<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0109b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷15)</font> 九十波逸提之六 <font face='Arial'>T23, p0109b</h2></font><hr>
<span class='old'>
</a><a name="0109a28" id="0109a28">疑惑。謂是他衣。竟不敢取。次第到舍衛國。</a><a name="0109a29" id="0109a29">往詣佛所頭面作禮一面坐。諸佛常法。有客</span><a name="0109b01" id="0109b01">比丘來。如是語勞問。可忍不足不。乞食</a><a name="0109b02" id="0109b02">不難。道路不疲耶。佛以是語勞問諸比丘。可</a><a name="0109b03" id="0109b03">忍不足不。乞食不難。道路不疲耶。諸比丘</a><a name="0109b04" id="0109b04">言。忍足乞食不難道路不疲。以是事向佛廣</a><a name="0109b05" id="0109b05">說。佛以是事集比丘僧。種種因緣讚戒讚持</a><a name="0109b06" id="0109b06">戒。讚戒讚持戒已。語諸比丘。以十利故與</a><a name="0109b07" id="0109b07">比丘結戒。從今是戒應如是說。若比丘得新</a><a name="0109b08" id="0109b08">衣者。應三種色中。隨一一種。壞是衣色。若</a><a name="0109b09" id="0109b09">青若泥若茜。若比丘不以三種壞衣色著新</a><a name="0109b10" id="0109b10">衣者波逸提。新衣者。若比丘得他故衣。初得</a><a name="0109b11" id="0109b11">故。亦名新衣。三種壞色者。若青若泥若茜。</a><a name="0109b12" id="0109b12">若比丘得青衣者。應二種淨。若泥若茜。若得</a><a name="0109b13" id="0109b13">泥衣者。亦二種淨。若青若茜。若得茜衣者。</a><a name="0109b14" id="0109b14">亦二種淨。若青若泥。若得黃衣者。應三種</a><a name="0109b15" id="0109b15">淨。青泥茜。得赤衣者。應三種淨。青泥茜。得</a><a name="0109b16" id="0109b16">白衣者。亦三種淨。青泥茜。波逸提者。煮燒</a><a name="0109b17" id="0109b17">覆障。若不悔過。能障礙道。是中犯者。若比</a><a name="0109b18" id="0109b18">丘著不作淨衣波逸提。若作敷具波逸提。若</a><a name="0109b19" id="0109b19">作枕波逸提。乃至少時試著突吉羅。若比丘</a><a name="0109b20" id="0109b20">得作淨竟衣。以不淨段物補。卻刺縫一點作</a><a name="0109b21" id="0109b21">淨。若直縫各各作淨。若比丘得淨染衣。卻刺</a><a name="0109b22" id="0109b22">縫即是淨。不淨物補摘不淨物。還與僧淨</a><a name="0109b23" id="0109b23">染者。如法壞色染也。不淨段物者。非如法</a><a name="0109b24" id="0109b24">色。一尺二尺故。言不淨段。以此衣壞故。以</a><a name="0109b25" id="0109b25">段補之。皆應卻刺。若直縫者。衣主命終。應</a><a name="0109b26" id="0109b26">摘此直縫與僧。乃以此衣與看病人。一點</a><a name="0109b27" id="0109b27">三點以淨。此不淨色故。淨而卻刺。是佛所</a><a name="0109b28" id="0109b28">許如法畜用。直縫所以不得者。以是世人衣</a><a name="0109b29" id="0109b29">法故。以卻刺異俗(五十九竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230109a.htm'><img src='up.gif' border=0></a>
<a href='T230109c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>