<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0062a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷8)</font> 初分之五墮初 <font face='Arial'>T22, p0062a</h2></font><hr>
<span class='old'>
</a><a name="0061c28" id="0061c28">請。若過是受波逸提。爾時諸比丘得秋時病。</a><a name="0061c29" id="0061c29">釋摩男入房見之問言大德所患何等。答言</span><a name="0062a01" id="0062a01">我得秋病。即請諸比丘言。可從我取藥。諸比</a><a name="0062a02" id="0062a02">丘言。王先請四月於今已過。佛不聽我過此</a><a name="0062a03" id="0062a03">受藥。王即更請一月。諸比丘言。佛未聽我更</a><a name="0062a04" id="0062a04">受請。不知云何。以是白佛。佛以是事集比丘</a><a name="0062a05" id="0062a05">僧。告諸比丘。今聽諸比丘更受一月請。從今</a><a name="0062a06" id="0062a06">是戒應如是說。若比丘受四月自恣請過是</a><a name="0062a07" id="0062a07">受。除更請波逸提。又諸居士來僧房看。見</a><a name="0062a08" id="0062a08">諸比丘得秋病。問言。須何等藥我當送之。諸</a><a name="0062a09" id="0062a09">比丘言。佛未聽我等受自送藥。不知云何。以</a><a name="0062a10" id="0062a10">是白佛。佛以是事集比丘僧。告諸比丘。今聽</a><a name="0062a11" id="0062a11">諸比丘受自送請。從今是戒應如是說。若比</a><a name="0062a12" id="0062a12">丘受四月自恣請過是受。除更請自送請波</a><a name="0062a13" id="0062a13">逸提。時釋摩男作是念。六群比丘以藥故於</a><a name="0062a14" id="0062a14">眾人前折辱我。我今寧可多集諸藥。即多集</a><a name="0062a15" id="0062a15">之。集已作是念。如我此藥盡壽用之。不能令</a><a name="0062a16" id="0062a16">盡。我今當請諸比丘盡壽與藥。即往長請諸</a><a name="0062a17" id="0062a17">比丘。諸比丘言。佛未聽我等受長請。不知</a><a name="0062a18" id="0062a18">云何。以是白佛。佛以是事集比丘僧。告諸比</a><a name="0062a19" id="0062a19">丘。今聽諸比丘受長請。從今是戒應如是說。</a><a name="0062a20" id="0062a20">若比丘受四月自恣請若過是受。除更請自</a><a name="0062a21" id="0062a21">送請長請波逸提。若人施僧藥。佐助眾事比</a><a name="0062a22" id="0062a22">丘應問。此藥當留聚落中為著僧坊內。若言</a><a name="0062a23" id="0062a23">留著聚落中。須時應語。我須如是藥。為我辦</a><a name="0062a24" id="0062a24">勿使有乏。若言著僧坊內。應著中央房令取</a><a name="0062a25" id="0062a25">易得。僧應作白二羯磨。一比丘唱言。大德僧</a><a name="0062a26" id="0062a26">聽。今以某房安僧藥。若僧時到僧忍聽白如</a><a name="0062a27" id="0062a27">是。大德僧聽。今以某房安僧藥。誰諸長老忍</a><a name="0062a28" id="0062a28">默然若不忍者說。僧已用某房安僧藥竟。僧</a><a name="0062a29" id="0062a29">忍默然故。是事如是持。諸比丘不知誰應守<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220061c.htm'><img src='up.gif' border=0></a>
<a href='T220062b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>