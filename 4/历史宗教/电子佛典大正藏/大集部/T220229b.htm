<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0229b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0229b</h2></font><hr>
<span class='old'>
</a><a name="0229a28" id="0229a28">舍白母言。願母止止我樂修梵行。其母復第</a><a name="0229a29" id="0229a29">二第三所勸如初。耶舍答亦如先。母復重言。</span><a name="0229b01" id="0229b01">汝若不樂在家者。當乞我種以續繼嗣。莫令</a><a name="0229b02" id="0229b02">門戶斷絕財物沒官。爾時耶舍即白母言。今</a><a name="0229b03" id="0229b03">欲使我於此中留種子者。當奉此敕。母即歡</a><a name="0229b04" id="0229b04">喜疾入婦房語新婦言。汝速莊嚴。著耶舍本</a><a name="0229b05" id="0229b05">所愛樂嚴身之服。與之相見。新婦答言爾。即</a><a name="0229b06" id="0229b06">便莊嚴如教所敕。爾時耶舍即與其婦共相</a><a name="0229b07" id="0229b07">娛樂。如其俗法。於是其婦遂便有娠。月滿</a><a name="0229b08" id="0229b08">生子。其家議言。本為乞種故。今當立字名為</a><a name="0229b09" id="0229b09">續種。爾時世人皆名為續種。父續種母續種</a><a name="0229b10" id="0229b10">祖續種。錢財一切皆名續種。所有如是惡</a><a name="0229b11" id="0229b11">名流布道俗悉聞。爾時耶舍聞惡名已。為續</a><a name="0229b12" id="0229b12">種子父大自慚愧。恥其所聞作是思惟。沙</a><a name="0229b13" id="0229b13">門釋種中。未曾見聞有如此事。此為法耶為</a><a name="0229b14" id="0229b14">非法耶。我今當以此事廣白尊者舍利弗。舍</a><a name="0229b15" id="0229b15">利弗當以此事具白世尊。如世尊教我當奉</a><a name="0229b16" id="0229b16">行。時耶舍疾往詣尊者舍利弗所。廣說上事。</a><a name="0229b17" id="0229b17">尊者舍利弗。與耶舍共詣世尊所。頭面禮足</a><a name="0229b18" id="0229b18">卻坐一面。坐已尊者舍利弗具以上事廣白</a><a name="0229b19" id="0229b19">世尊。佛問耶舍。汝實有是事不。答言實爾。佛</a><a name="0229b20" id="0229b20">言。耶舍是為大過。比丘僧中未曾有此。汝</a><a name="0229b21" id="0229b21">愚癡人最初開大罪門。未有漏患而起漏患。</a><a name="0229b22" id="0229b22">天魔波旬常求諸比丘短而不能得。汝今最初</a><a name="0229b23" id="0229b23">開魔徑路。汝今便為毀正法幢建波旬幢。汝</a><a name="0229b24" id="0229b24">愚癡人。寧以利刀割截身生。若著毒蛇口中</a><a name="0229b25" id="0229b25">若狂狗口中。若大火中若灰炭中。不應與女</a><a name="0229b26" id="0229b26">人共行婬欲。耶舍汝常不聞我無數方便呵責</a><a name="0229b27" id="0229b27">婬欲。欲為迷醉。欲如大火燒人善根。欲為大</a><a name="0229b28" id="0229b28">患。我常種種方便稱歎離欲斷欲度欲。汝今</a><a name="0229b29" id="0229b29">云何作是不善。耶舍此非法非律非如佛教。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220229a.htm'><img src='up.gif' border=0></a>
<a href='T220229c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>