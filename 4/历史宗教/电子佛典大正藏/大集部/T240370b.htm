<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0370b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷33)</font> 第六門第四子攝之餘明佛從天下等事 <font face='Arial'>T24, p0370b</h2></font><hr>
<span class='old'>
</a><a name="0370a28" id="0370a28"><p class='lg'>　　除塔懺門前　　　被差不應畜</a><br><a name="0370a29" id="0370a29">　　不共女由婦　　　寫藥三衣蛇　</p></span><a name="0370b01" id="0370b01"><p>第八門第一子攝頌曰</a><a name="0370b02" id="0370b02"><p class='lg'>　　除塔損波離　　　僧制不應越</a><br><a name="0370b03" id="0370b03">　　尼無難聽入　　　教誡等隨時　</p></a><a name="0370b04" id="0370b04"><p>緣處同前。時本勝苾芻身亡之後焚燒既畢。</a><a name="0370b05" id="0370b05">十二眾尼收其餘骨。於廣博處造窣堵波。以</a><a name="0370b06" id="0370b06">妙繒綵幢蓋花鬘置於塔上。栴檀香水而為</a><a name="0370b07" id="0370b07">供養。又差二尼能讚唄者。於日日中常持土</a><a name="0370b08" id="0370b08">屑及以淨水。若見餘處客苾芻來。便與土水</a><a name="0370b09" id="0370b09">令洗手足。授以香花引前唄讚旋繞其塔。後</a><a name="0370b10" id="0370b10">於異時。有一羅漢苾芻名劫卑德。與五百門</a><a name="0370b11" id="0370b11">徒遊行人間。至室羅伐路在塔邊。若阿羅漢</a><a name="0370b12" id="0370b12">不觀察時不知前事。遙見彼塔作如是念。誰</a><a name="0370b13" id="0370b13">復於此新造如來爪髮之塔。我行禮敬即便</a><a name="0370b14" id="0370b14">往就。時彼二尼見其至已。與土及水令洗手</a><a name="0370b15" id="0370b15">足。授與香花讚唄前行。引五百人旋繞其塔</a><a name="0370b16" id="0370b16">禮已而去。去塔不遠尊者鄔波離。於一樹下</a><a name="0370b17" id="0370b17">宴坐而住。見而問曰。具壽劫卑德。應可觀察</a><a name="0370b18" id="0370b18">禮誰塔耶。便作是念具壽鄔波離。何故令我</a><a name="0370b19" id="0370b19">存念觀誰塔耶。即便觀察見其塔內。有本勝</a><a name="0370b20" id="0370b20">苾芻骸骨。由彼尚有瞋習氣故。便生不忍</a><a name="0370b21" id="0370b21">卻迴報言。具壽鄔波離仁住於此。佛法皰生</a><a name="0370b22" id="0370b22">捨而不問。鄔波離聞默然不對。時阿羅漢</a><a name="0370b23" id="0370b23">告諸門徒曰。具壽汝等若能敬受大師教法</a><a name="0370b24" id="0370b24">者。宜可共往於[<a href='javascript:showpic("images/057507.gif")'>專*瓦</a>]聚處。人持一[<a href='javascript:showpic("images/057507.gif")'>專*瓦</a>]毀破其塔。</a><a name="0370b25" id="0370b25">時眾門徒既奉師教。各取一[<a href='javascript:showpic("images/057507.gif")'>專*瓦</a>]於少時間悉</a><a name="0370b26" id="0370b26">皆毀壞。二苾芻尼見是事已失聲啼哭。速往</a><a name="0370b27" id="0370b27">告彼諸餘尼眾。時十二眾尼及餘未離欲尼。</a><a name="0370b28" id="0370b28">既聞毀塔高聲大哭。今日我兄始為命過。時</a><a name="0370b29" id="0370b29">吐羅難陀苾芻尼。便問二尼。小妹誰向彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240370a.htm'><img src='up.gif' border=0></a>
<a href='T240370c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>