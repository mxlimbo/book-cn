<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0135c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷20)</font> 第三分之五衣法上 <font face='Arial'>T22, p0135c</h2></font><hr>
<span class='old'>
</a><a name="0135b28" id="0135b28">明日請。佛默然受之。阿范和利知佛受已禮</a><a name="0135b29" id="0135b29">遶而退。時五百離車聞佛與比丘僧遊行國</span><a name="0135c01" id="0135c01">界來向此城。共要迎佛。若不出者罰金錢五</a><a name="0135c02" id="0135c02">百。要已皆出。或乘青馬青車。一切眷屬衣服</a><a name="0135c03" id="0135c03">皆青。黃黑赤白皆亦如是。阿范和利中道相</a><a name="0135c04" id="0135c04">逢不避其路。諸離車言。何以不避使車馬相</a><a name="0135c05" id="0135c05">突。阿范和利言。我請佛及僧於園宿明日設</a><a name="0135c06" id="0135c06">食不暇相避。諸離車言。我等亦欲請佛。汝聽</a><a name="0135c07" id="0135c07">我先。答言。已受我請不得相讓。諸離車言。與</a><a name="0135c08" id="0135c08">汝五百千兩金。聽我在先。答亦如上。諸離車</a><a name="0135c09" id="0135c09">復言。與汝半國財物可乎。答言。正使舉國亦</a><a name="0135c10" id="0135c10">不可得。若能保我三事無失。爾乃相許。諸離</a><a name="0135c11" id="0135c11">車言。何謂二事。答言。一者保我身命必無</a><a name="0135c12" id="0135c12">夭奪。二者保我財物必無損失。三者保佛常</a><a name="0135c13" id="0135c13">住必無餘行。諸離車言。若財物損失我能相</a><a name="0135c14" id="0135c14">與。若佛餘行我能請留。汝命危脆誰能保者。</a><a name="0135c15" id="0135c15">便瞋恚而去。佛遙見諸離車來。告諸比丘。欲</a><a name="0135c16" id="0135c16">知忉利諸天出入與此無異。諸離車見佛容</a><a name="0135c17" id="0135c17">顏殊特乃至猶若金山。下車步進前至佛所</a><a name="0135c18" id="0135c18">頭面禮足卻坐一面。時彼眾中有一摩納名</a><a name="0135c19" id="0135c19">賓祇耶。從坐起偏袒右肩胡跪合掌白佛言。</a><a name="0135c20" id="0135c20">我欲以偈讚歎世尊。佛言隨意。即便說之</a><a name="0135c21" id="0135c21"><p class='lg'>　　瓶沙得善利　　　鴦伽持珠鎧</a><br><a name="0135c22" id="0135c22">　　佛昔出其國　　　聲若雷霆震</a><br><a name="0135c23" id="0135c23">　　亦如花新開　　　其香甚芬馥</a><br><a name="0135c24" id="0135c24">　　觀佛身光耀　　　如日麗於天</a><br><a name="0135c25" id="0135c25">　　又如月盛滿　　　昇空無雲翳</a><br><a name="0135c26" id="0135c26">　　世尊光明身　　　灼灼復踰此</a><br><a name="0135c27" id="0135c27">　　佛慧無不鑒　　　消滅陰謀情</a><br><a name="0135c28" id="0135c28">　　能施世間眼　　　決斷諸疑惑　</p></a><a name="0135c29" id="0135c29"><p>諸離車聞偈歡喜。即與五百領衣。摩納言。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220135b.htm'><img src='up.gif' border=0></a>
<a href='T220136a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>