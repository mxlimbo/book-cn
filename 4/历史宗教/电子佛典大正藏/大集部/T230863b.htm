<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0863b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷43)</font> 九十波逸底迦法 非時入聚落不囑授苾芻學處第八十 <font face='Arial'>T23, p0863b</h2></font><hr>
<span class='old'>
</a><a name="0863a28" id="0863a28">日各持飲食。詣園林中欲為聚集。時鄔陀夷</a><a name="0863a29" id="0863a29">便作是念。今復何人堪應受化。知彼五百婆</span><a name="0863b01" id="0863b01">羅門子根機將熟。即於晨朝持衣缽入園中。</a><a name="0863b02" id="0863b02">就彼少年聚集之處。諸人見已自相問曰。此</a><a name="0863b03" id="0863b03">之苾芻是何種族而作出家。有委知者答眾</a><a name="0863b04" id="0863b04">人曰。此是婆羅門種。捨高貴族而作沙門。諸</a><a name="0863b05" id="0863b05">人聞已問尊者曰。仁是大臣之子族胄高勝。</a><a name="0863b06" id="0863b06">云何捨棄於此雜類卑下人中。食無簡別坐</a><a name="0863b07" id="0863b07">無次第而為出家。尊者答曰。世間婆羅門有</a><a name="0863b08" id="0863b08">名無義。我所投者。無上大師及諸聖眾能除</a><a name="0863b09" id="0863b09">罪惡。此即皆是真婆羅門。時彼少年聞是語</a><a name="0863b10" id="0863b10">已撫手而笑。于時尊者以神通力。令諸年少</a><a name="0863b11" id="0863b11">頭上花纓悉皆變為蔥蒜鬘帶。所有餅食盡</a><a name="0863b12" id="0863b12">作牛皮諸雜餚饌俱成牛肉。乳及飲漿盡變</a><a name="0863b13" id="0863b13">為酒。此等皆非婆羅門種食用之物。時彼尊</a><a name="0863b14" id="0863b14">者。於己缽中變作種種清淨飯食。告諸人曰。</a><a name="0863b15" id="0863b15">汝觀我缽及以身形。比汝所為。誰是清淨誰</a><a name="0863b16" id="0863b16">無簡別。時諸少年聞是語已。各各循省自知</a><a name="0863b17" id="0863b17">鄙惡。即相謂曰。是彼尊者以神通力。令我花</a><a name="0863b18" id="0863b18">纓及諸食飲並成雜惡不堪食噉。我等今時</a><a name="0863b19" id="0863b19">更無別計。宜當就彼以申懺謝。即俱禮足白</a><a name="0863b20" id="0863b20">言。聖者我輩愚癡肉眼無識。恃己族姓出鄙</a><a name="0863b21" id="0863b21">惡言。於聖者所輒相輕觸。唯願慈悲受我懺</a><a name="0863b22" id="0863b22">謝。異口同音說伽他曰</a><a name="0863b23" id="0863b23"><p class='lg'>　　皮肉血便利　　　苦樂根不殊</a><br><a name="0863b24" id="0863b24">　　咸同垢穢身　　　云何四姓別</a><br><a name="0863b25" id="0863b25">　　若身離諸惡　　　口亦無過犯</a><br><a name="0863b26" id="0863b26">　　心極清淨者　　　名真婆羅門</a><br><a name="0863b27" id="0863b27">　　勝妙法莊嚴　　　善調修梵行</a><br><a name="0863b28" id="0863b28">　　能除眾惡業　　　是真婆羅門　</p></a><a name="0863b29" id="0863b29"><p>時鄔陀夷聞說伽陀知其根熟。便為說法示<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230863a.htm'><img src='up.gif' border=0></a>
<a href='T230863c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>