<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0404b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷22)</font> 明眾學法之初 四提舍尼初 <font face='Arial'>T22, p0404b</h2></font><hr>
<span class='old'>
</a><a name="0404a28" id="0404a28">已佛問比丘。汝實爾不。答言。實爾。佛言。從今</a><a name="0404a29" id="0404a29">日後不得偏刳食。佛告諸比丘。依止舍衛城</span><a name="0404b01" id="0404b01">住者。皆悉令集。以十利故。與諸比丘制戒。乃</a><a name="0404b02" id="0404b02">至已聞者當重聞。不得偏刳食。應當學。刳</a><a name="0404b03" id="0404b03">食者。刳四邊留中央。當先受飯。按著一邊。後</a><a name="0404b04" id="0404b04">受羹和合而食。若酥膩入飯中。不得以羹</a><a name="0404b05" id="0404b05">故偏刳取食當次第取。若欲與人者。得截</a><a name="0404b06" id="0404b06">半與若放恣諸根。周匝刳食者。越學法。狂癡</a><a name="0404b07" id="0404b07">心亂無罪。是故說不得偏刳食。應當學</a><a name="0404b08" id="0404b08"><p>佛住舍衛城。廣說如上。爾時居士就精舍中</a><a name="0404b09" id="0404b09">設供飯僧。時六群比丘口中迴食食。為世人</a><a name="0404b10" id="0404b10">所譏。云何沙門釋子如放逸人。如駝牛羊口</a><a name="0404b11" id="0404b11">中迴食食。此壞敗人有何道法。諸比丘以是</a><a name="0404b12" id="0404b12">因緣。往白世尊。佛言。呼六群比丘來。來已</a><a name="0404b13" id="0404b13">佛問。汝實爾不。答言。實爾。佛言。從今日後</a><a name="0404b14" id="0404b14">不得口中迴食食。佛告諸比丘。依止舍衛城</a><a name="0404b15" id="0404b15">住者。皆悉令集。以十利故。與諸比丘制戒。乃</a><a name="0404b16" id="0404b16">至已聞者當重聞。不得口中迴食食。應當學。</a><a name="0404b17" id="0404b17">口中迴食者。含飯團從一頰迴至一頰。當</a><a name="0404b18" id="0404b18">一邊嚼即嚼邊咽。若比丘食糗粳米者。當一</a><a name="0404b19" id="0404b19">邊浸一邊嚼無罪。若放恣諸根口中迴食食</a><a name="0404b20" id="0404b20">者。越學法。狂癡心亂無罪。是故說不得口中</a><a name="0404b21" id="0404b21">迴食食。應當學</a><a name="0404b22" id="0404b22"><p>佛住舍衛城。廣說如上。爾時居士就精舍中</a><a name="0404b23" id="0404b23">設供飯僧。時六群比丘吐舌食。為世人所譏。</a><a name="0404b24" id="0404b24">云何沙門釋子如放逸人。如蛇如鼠。如狗如</a><a name="0404b25" id="0404b25">貓。吐舌食。此壞敗人有何道法。諸比丘以</a><a name="0404b26" id="0404b26">是因緣。往白世尊。佛言。呼六群比丘來。來已</a><a name="0404b27" id="0404b27">佛問。汝實爾不。答言。實爾。佛言。從今日後</a><a name="0404b28" id="0404b28">不得吐舌食。佛告諸比丘。依止舍衛城住者。</a><a name="0404b29" id="0404b29">皆悉令集。以十利故。與諸比丘制戒。乃至已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220404a.htm'><img src='up.gif' border=0></a>
<a href='T220404c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>