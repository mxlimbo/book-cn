<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0034b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷5)</font> 第一分之四捨墮法 <font face='Arial'>T22, p0034b</h2></font><hr>
<span class='old'>
</a><a name="0034a28" id="0034a28">尼薩耆波逸提。若已有無綴缽乃至四綴缽。</a><a name="0034a29" id="0034a29">更乞五綴缽。得者皆突吉羅。應僧中捨者。所</span><a name="0034b01" id="0034b01">得新缽。應捨與眾僧。不得捨與一二三人捨</a><a name="0034b02" id="0034b02">法。應到僧中白言。大德僧聽。我某甲比丘有</a><a name="0034b03" id="0034b03">缽未滿五綴。更乞新缽犯捨墮。今捨與僧。</a><a name="0034b04" id="0034b04">白如是。僧應白二羯磨差知法比丘於僧中</a><a name="0034b05" id="0034b05">行之。一比丘唱言。大德僧聽。此某甲比丘缽</a><a name="0034b06" id="0034b06">未滿五綴。更乞新缽。今捨與僧。僧今差某甲</a><a name="0034b07" id="0034b07">比丘作行缽人。若僧時到僧忍聽。白如是。大</a><a name="0034b08" id="0034b08">德僧聽。此某甲比丘缽未滿五綴。更乞新缽。</a><a name="0034b09" id="0034b09">今捨與僧。僧今差某甲比丘作行缽人。誰諸</a><a name="0034b10" id="0034b10">長老忍默然不忍者說。僧已差某甲比丘作</a><a name="0034b11" id="0034b11">行。缽人竟。僧忍默然故。是事如是持。是比丘</a><a name="0034b12" id="0034b12">應唱使諸比丘各持缽出。然後持所捨缽至</a><a name="0034b13" id="0034b13">上座前問。須是缽不。若言須應取上座缽看。</a><a name="0034b14" id="0034b14">若無缽若太大若太小若穿缺若喎斜不應</a><a name="0034b15" id="0034b15">與。若無五事應與。與竟取上座缽行。從第二</a><a name="0034b16" id="0034b16">上座乃至新受具足戒人前亦如是。僧應取</a><a name="0034b17" id="0034b17">最後缽與捨缽比丘。若行缽都無人取聽還</a><a name="0034b18" id="0034b18">與之。僧應教言。此是汝缽。好愛護之。莫著</a><a name="0034b19" id="0034b19">地。莫用除糞掃。莫用盛殘宿食。莫用煖湯。</a><a name="0034b20" id="0034b20">莫用盛香。莫用盛藥。如是愛護。若破者聽汝</a><a name="0034b21" id="0034b21">更乞。比丘尼亦如是。式叉摩那沙彌沙彌尼</a><a name="0034b22" id="0034b22">突吉羅(十九竟)</a><a name="0034b23" id="0034b23"><p>佛在舍衛城。爾時跋難陀多得諸缽。五六日</a><a name="0034b24" id="0034b24">用便舉置。如是故缽處處皆有。諸長者見問</a><a name="0034b25" id="0034b25">言。誰積聚此。有人言。是跋難陀。諸長者言。</a><a name="0034b26" id="0034b26">沙門釋子常說少欲知足。而今無厭。收斂積</a><a name="0034b27" id="0034b27">聚如販缽人。無沙門行破沙門法。諸長老比</a><a name="0034b28" id="0034b28">丘聞。種種呵責。將至佛所。以是白佛。佛以</a><a name="0034b29" id="0034b29">是事集比丘僧。問跋難陀。汝實爾不。答言。實<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220034a.htm'><img src='up.gif' border=0></a>
<a href='T220034c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>