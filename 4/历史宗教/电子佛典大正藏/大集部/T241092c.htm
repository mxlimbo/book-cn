<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1493 大乘三聚懺悔經 1092c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1493 大乘三聚懺悔經</font> <font face='Arial'>(卷1)</font> <font face='Arial'>T24, p1092c</h2></font><hr>
<span class='old'>
</a><a name="1092b28" id="1092b28">地獄畜生餓鬼貧賤生者。亦當如是懺悔發</a><a name="1092b29" id="1092b29">露不應覆藏。於未來世不應復作。舍利弗。</span><a name="1092c01" id="1092c01">若善男子善女人欲生剎利大姓婆羅門大姓</a><a name="1092c02" id="1092c02">居士大家受福樂果。若復欲生四天王處三</a><a name="1092c03" id="1092c03">十三天夜摩天兜率天化樂天他化自在天。</a><a name="1092c04" id="1092c04">梵身天梵輔天梵侍天大梵天淨居天少淨天</a><a name="1092c05" id="1092c05">無量淨天遍淨天大身天小身天無量身天廣</a><a name="1092c06" id="1092c06">果天無想天光音天無惱天善見天阿迦尼吒</a><a name="1092c07" id="1092c07">天。無邊空處天無邊識處天無所有處天非</a><a name="1092c08" id="1092c08">想非非想處天。若欲生彼同受果報。應當</a><a name="1092c09" id="1092c09">如是懺悔業障。如是發露不應覆藏。後不更</a><a name="1092c10" id="1092c10">作。是故舍利弗。欲得須陀洹果斯陀含果阿</a><a name="1092c11" id="1092c11">那含果阿羅漢果辟支佛道。亦當如是懺悔</a><a name="1092c12" id="1092c12">發露。淨於業障後不更作。舍利弗。若有善</a><a name="1092c13" id="1092c13">男子善女人。欲當成就成無上菩提一切種</a><a name="1092c14" id="1092c14">智智不可稱智一切三界最勝妙智。亦應如</a><a name="1092c15" id="1092c15">是懺悔發露後不更作。應如是知。如來所說</a><a name="1092c16" id="1092c16">一切諸法從因緣有。或有生滅。過去已滅未</a><a name="1092c17" id="1092c17">來未至現在無體。無有業障無業障處。現作</a><a name="1092c18" id="1092c18">諸行亦無業障。所以者何。如來常說。一切</a><a name="1092c19" id="1092c19">諸法空無我所。無有眾生無有命者。無福伽</a><a name="1092c20" id="1092c20">羅無有人者。無摩那婆本性空寂。以是義故</a><a name="1092c21" id="1092c21">一切諸法無有業障。舍利弗。若善男子善女</a><a name="1092c22" id="1092c22">人等。若當能入如是等際。所謂實際無我之</a><a name="1092c23" id="1092c23">際。無有家際無漏際者。是則能淨一切法障</a><a name="1092c24" id="1092c24">而得寂靜。於是舍利弗白佛言。世尊。是住</a><a name="1092c25" id="1092c25">大乘發菩薩心。諸善男子善女人等。云何當</a><a name="1092c26" id="1092c26">應隨喜一切眾生善根。佛告舍利弗。是住菩</a><a name="1092c27" id="1092c27">薩乘善男子善女人等。應晝三時及夜三時</a><a name="1092c28" id="1092c28">從坐而起。偏袒右邊右膝著地。合十指掌應</a><a name="1092c29" id="1092c29">作是言。一切世界所有眾生眾生所攝。彼等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241092b.htm'><img src='up.gif' border=0></a>
<a href='T241093a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>