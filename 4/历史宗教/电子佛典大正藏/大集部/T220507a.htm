<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0507a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷35)</font> 明威儀法之一 四提舍尼初 <font face='Arial'>T22, p0507a</h2></font><hr>
<span class='old'>
</a><a name="0506c28" id="0506c28">當隨後行。迴時不得先迴。應在後面向右迴。</a><a name="0506c29" id="0506c29">不得在婬女前經行摴蒱兒前估酒前屠肆</span><a name="0507a01" id="0507a01">前獄卒前殺人前。不得深邃處經行。當在不</a><a name="0507a02" id="0507a02">深不淺處經行。經行法應如是。若不如是越</a><a name="0507a03" id="0507a03">威儀法</a><a name="0507a04" id="0507a04"><p>佛住舍衛城。爾時六群比丘在禪房。中作駱</a><a name="0507a05" id="0507a05">駝坐。諸比丘以是因緣往白世尊。佛言。呼</a><a name="0507a06" id="0507a06">六群比丘來。來已問言。汝實爾不。答言實</a><a name="0507a07" id="0507a07">爾。佛言。從今日後。不得作駱駝坐。應加</a><a name="0507a08" id="0507a08">趺坐。若坐久寄極者。當互舒一腳。不得頓</a><a name="0507a09" id="0507a09">舒兩腳。若起經行。不得覆頭禪坊中坐。若</a><a name="0507a10" id="0507a10">老病得覆半頭一耳。若屏處樹下覆頭無罪。</a><a name="0507a11" id="0507a11">和上阿闍梨上座前長老比丘若坐若立。</a><a name="0507a12" id="0507a12">不得坐。不得在婬女前乃至深邃處坐。當在</a><a name="0507a13" id="0507a13">不深不淺處坐比丘應如是坐。若不如是越</a><a name="0507a14" id="0507a14">威儀法</a><a name="0507a15" id="0507a15"><p>佛住舍衛城。爾時六群比丘伏臥仰臥左脅</a><a name="0507a16" id="0507a16">臥。諸比丘以是因緣往白世尊。佛言。呼是比</a><a name="0507a17" id="0507a17">丘來。來已問言。汝實爾不。答言實爾。佛言。</a><a name="0507a18" id="0507a18">從今已後。當如是臥。云何臥。不聽餓鬼臥。不</a><a name="0507a19" id="0507a19">聽阿脩羅臥。不聽貪欲人臥。若仰向者阿脩</a><a name="0507a20" id="0507a20">羅臥。覆地者餓鬼臥。左脅臥者貪欲人臥。比</a><a name="0507a21" id="0507a21">丘應如師子獸王顧身臥。敷時不聽左敷</a><a name="0507a22" id="0507a22">應右敷。頭向衣架。不得以腳向和上阿闍</a><a name="0507a23" id="0507a23">梨長老比丘。不得初夜便唱言噓極而臥。當</a><a name="0507a24" id="0507a24">正思惟自業。至中夜乃臥。以右脅著下如</a><a name="0507a25" id="0507a25">師子王臥。累兩腳合口舌柱上齗。枕右手</a><a name="0507a26" id="0507a26">舒左手順身上。不捨念慧思惟起想。不得眠</a><a name="0507a27" id="0507a27">至日出。至後夜當起正坐思惟已業。若夜惡</a><a name="0507a28" id="0507a28">眠不自覺轉者無罪。若老病若右脅有癰瘡</a><a name="0507a29" id="0507a29">無罪比丘臥法應如是。若不如是越威儀法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220506c.htm'><img src='up.gif' border=0></a>
<a href='T220507b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>