<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1043c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷2)</font> 自利利他品第十 <font face='Arial'>T24, p1043c</h2></font><hr>
<span class='old'>
</a><a name="1043b28" id="1043b28">說。十四真正說。十五說已不生憍慢。十六說</a><a name="1043b29" id="1043b29">已不求世報。如是之人能從他聽。從他聽時</span><a name="1043c01" id="1043c01">具十六事。一者時聽。二者樂聽。三者至心聽。</a><a name="1043c02" id="1043c02">四者恭敬聽。五者不求過聽。六者不為論議</a><a name="1043c03" id="1043c03">聽。七者不為勝聽。八者聽時不輕說者。九者</a><a name="1043c04" id="1043c04">聽時不輕於法。十者聽時終不自輕。十一聽</a><a name="1043c05" id="1043c05">時遠離五蓋。十二聽時為受持讀。十三聽時</a><a name="1043c06" id="1043c06">為除五欲。十四聽時為具信心。十五聽時為</a><a name="1043c07" id="1043c07">調眾生。十六聽時為斷聞根。善男子。具八智</a><a name="1043c08" id="1043c08">者能說能聽。如是之人能自他利。不具足者</a><a name="1043c09" id="1043c09">則不得名自利利他。善男子。能說法者復有</a><a name="1043c10" id="1043c10">二種。一者清淨。二不清淨。不清淨者復有五</a><a name="1043c11" id="1043c11">事。一者為利故說。二者為報而說。三者為勝</a><a name="1043c12" id="1043c12">他說。四者為世報說。五者疑說。清淨說者復</a><a name="1043c13" id="1043c13">有五事。一先施食然後為說。二為增長三寶</a><a name="1043c14" id="1043c14">故說。三斷自他煩惱故說。四為分別邪正故</a><a name="1043c15" id="1043c15">說。五為聽者得最勝故說。善男子。不淨說者。</a><a name="1043c16" id="1043c16">名曰垢穢。名為賣法。亦名污辱。亦名錯謬。</a><a name="1043c17" id="1043c17">亦名失意。清淨說者。名曰淨潔。亦名正說。</a><a name="1043c18" id="1043c18">亦名實語。亦名法聚。善男子。若具足知十二</a><a name="1043c19" id="1043c19">部經聲論因論。知因知喻知自他取。是名正</a><a name="1043c20" id="1043c20">說。聽者有四。一者略聞多解。二者隨分別解。</a><a name="1043c21" id="1043c21">三者隨本意解。四者於一一字一一句解。如</a><a name="1043c22" id="1043c22">來說法正為三人。不為第四。何以故。以非器</a><a name="1043c23" id="1043c23">故。如是四人分為二種。一者熟。二者生。熟者</a><a name="1043c24" id="1043c24">現在調伏。生者未來調伏。善男子。譬如樹林</a><a name="1043c25" id="1043c25">凡有四種。一者易伐難出。二者難伐易出。三</a><a name="1043c26" id="1043c26">者易伐易出。四者難伐難出。在家之人亦有</a><a name="1043c27" id="1043c27">四種。一者易調難出。二者難調易出。三者</a><a name="1043c28" id="1043c28">易調易出。四者難調難出。如是四人分為三</a><a name="1043c29" id="1043c29">種。一者呵責已調。二者濡語而調。三者呵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241043b.htm'><img src='up.gif' border=0></a>
<a href='T241044a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>