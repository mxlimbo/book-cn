<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0055a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷8)</font> 明三十尼薩耆法之三 <font face='Arial'>T23, p0055a</h2></font><hr>
<span class='old'>
</a><a name="0054c28" id="0054c28">綴四綴。若綴未綴。不應更乞。若乞得者。尼</a><a name="0054c29" id="0054c29">薩耆波夜提。不得者突吉羅。若比丘缽破可</span><a name="0055a01" id="0055a01">五綴。若綴未綴。更乞新缽。若得不得不犯</a><a name="0055a02" id="0055a02">(二十二事竟)</a><a name="0055a03" id="0055a03"><p>佛在王舍城。爾時六群比丘自乞縷。持到富</a><a name="0055a04" id="0055a04">貴人舍。作是言。諸聚落主。令織師為我織</a><a name="0055a05" id="0055a05">衣。是諸貴人即語織師。與是比丘織衣。我與</a><a name="0055a06" id="0055a06">汝價。是織師依此貴人舍住。敬畏故不能</a><a name="0055a07" id="0055a07">違逆。但織衣時瞋恚呵責言。沙門釋子自言。</a><a name="0055a08" id="0055a08">善好有德。依恃貴人使我虛作。無食無價亦</a><a name="0055a09" id="0055a09">無福德恩分。是我等衰惱失利。值遇是難滿</a><a name="0055a10" id="0055a10">難養不少欲不知足人。是中有比丘。少欲知</a><a name="0055a11" id="0055a11">足行頭陀。聞是呵責心不喜。向佛廣說。佛</a><a name="0055a12" id="0055a12">以是事集比丘僧。知而故問六群比丘。汝</a><a name="0055a13" id="0055a13">實作是事不。答言。實作世尊。佛以種種因</a><a name="0055a14" id="0055a14">緣呵責六群比丘。云何名比丘。自乞縷使非</a><a name="0055a15" id="0055a15">親里織師織衣。種種因緣呵已。語諸比丘。以</a><a name="0055a16" id="0055a16">十利故。與比丘結戒。從今是戒應如是說。</a><a name="0055a17" id="0055a17">若比丘自行乞縷。使非親里織師織者。尼薩</a><a name="0055a18" id="0055a18">耆波夜提。自乞者。或得五十波羅。或得百波</a><a name="0055a19" id="0055a19">羅。乃至得一兩。縷者。麻縷毛縷芻摩縷劫</a><a name="0055a20" id="0055a20">貝縷。非親里者。親里。名父母兄弟姊妹兒</a><a name="0055a21" id="0055a21">女乃至七世因緣。異是名非親里。織師者。</a><a name="0055a22" id="0055a22">若男女黃門二根。尼薩耆波夜提者。是物應</a><a name="0055a23" id="0055a23">捨。波夜提罪應悔過。是中犯者。若比丘從親</a><a name="0055a24" id="0055a24">里乞縷。若令親里織。若自織。若令比丘比</a><a name="0055a25" id="0055a25">丘尼式叉摩尼沙彌沙彌尼織。是中從親里</a><a name="0055a26" id="0055a26">乞不犯。令親里織亦不犯。自織得突吉羅。令</a><a name="0055a27" id="0055a27">比丘比丘尼式叉摩尼沙彌沙彌尼織。皆突</a><a name="0055a28" id="0055a28">吉羅。若比丘從親里乞縷。令非親里織。若自</a><a name="0055a29" id="0055a29">織。若令比丘比丘尼式叉摩尼沙彌沙彌尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230054c.htm'><img src='up.gif' border=0></a>
<a href='T230055b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>