<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0424a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷57)</font> 二種毘尼及雜誦 <font face='Arial'>T23, p0424a</h2></font><hr>
<span class='old'>
</a><a name="0423c28" id="0423c28">二歲比丘尼。應常隨逐和上。三歲淨者。比</a><a name="0423c29" id="0423c29">丘中間相降三歲。得共大繩床上坐小繩床</span><a name="0424a01" id="0424a01">上得共二人坐。獨坐床上但一人坐。五歲淨</a><a name="0424a02" id="0424a02">者。五歲比丘應依止他。滿五歲已得離依</a><a name="0424a03" id="0424a03">止宿。六歲淨者。比丘尼六歲應依止他。滿</a><a name="0424a04" id="0424a04">六歲已得離依止宿。七歲淨者。佛聽沙彌極</a><a name="0424a05" id="0424a05">小乃至七歲。九歲淨者。九歲比丘應隨僧作</a><a name="0424a06" id="0424a06">使。十歲淨者。十歲比丘應畜弟子。又極小</a><a name="0424a07" id="0424a07">十歲曾嫁沙彌尼。得受六法。十二歲淨者。</a><a name="0424a08" id="0424a08">曾嫁式叉摩尼年十二應受具足戒。十二歲</a><a name="0424a09" id="0424a09">淨者。比丘尼應畜弟子。十八歲淨者。童女</a><a name="0424a10" id="0424a10">沙彌尼年十八歲。應受六法。二十歲淨者。</a><a name="0424a11" id="0424a11">沙彌年二十。應受具足戒。童女式叉摩尼年</a><a name="0424a12" id="0424a12">二十。應受具足戒。二十歲比丘僧。應令教</a><a name="0424a13" id="0424a13">化比丘尼。一淨者。應一比丘作阿地檀布</a><a name="0424a14" id="0424a14">薩。二淨者。二比丘應共分施物展轉分。三</a><a name="0424a15" id="0424a15">淨者。三語布薩。四淨者。四比丘應說波羅</a><a name="0424a16" id="0424a16">提木叉。五淨者。五比丘應差自恣人。八淨</a><a name="0424a17" id="0424a17">者。八比丘應受大眾會法。十淨者。十比丘</a><a name="0424a18" id="0424a18">應受具足戒。二十淨者。二十比丘應作出罪</a><a name="0424a19" id="0424a19">羯磨。缽淨者。佛聽二種缽。瓦缽鐵缽。八種</a><a name="0424a20" id="0424a20">缽不應畜。衣淨者。七種衣不作淨施得畜。</a><a name="0424a21" id="0424a21">僧伽梨。鬱多羅僧。安陀會。雨浴衣。覆瘡衣。</a><a name="0424a22" id="0424a22">尼師壇。及餘百一物。刀子淨者。佛聽畜月</a><a name="0424a23" id="0424a23">頭刀子。為割截衣故。鍼淨者。佛聽畜二種</a><a name="0424a24" id="0424a24">鍼。銅鍼鐵鍼。三種鼻。糠鼻圓鼻小豆鼻。比</a><a name="0424a25" id="0424a25">丘無鍼不應行。染淨者。五比丘白佛言。世</a><a name="0424a26" id="0424a26">尊。我等用何等物染衣。佛言。用根汁莖汁</a><a name="0424a27" id="0424a27">葉汁花汁果汁新生犢子糞汁染。壞色淨者。</a><a name="0424a28" id="0424a28">比丘得新衣。應三種壞色。若青若泥若茜。</a><a name="0424a29" id="0424a29">量淨者。不應等佛衣量作衣。應隨自身量。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230423c.htm'><img src='up.gif' border=0></a>
<a href='T230424b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>