<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1483b 佛說目連問戒律中五百輕重事經 0985a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1483b 佛說目連問戒律中五百輕重事經</font> <font face='Arial'>(卷1)</font> 問佛事品第二 <font face='Arial'>T24, p0985a</h2></font><hr>
<span class='old'>
</a><a name="0984c28" id="0984c28">一比丘入寺禮佛。有婆羅門知相。相比丘</a><a name="0984c29" id="0984c29">有天子相。便語比丘。我有一女嫁與比丘</span><a name="0985a01" id="0985a01">比丘言。須我禮佛還。比丘便持錫杖倚佛</a><a name="0985a02" id="0985a02">圖牆。入寺禮佛已還出。婆羅門便不復與</a><a name="0985a03" id="0985a03">語。比丘問。故與我女不。婆羅門言不與。婆</a><a name="0985a04" id="0985a04">羅門言。向見比丘有貴相故與。今無復此</a><a name="0985a05" id="0985a05">相。是故不與。所以爾者。消其功德故。以是</a><a name="0985a06" id="0985a06">佛牆及塔壁。不可持物倚。既犯戒又消其</a><a name="0985a07" id="0985a07">無量功德</a><a name="0985a08" id="0985a08"><p>問佛物。得作天人世人畜生像不。答佛邊</a><a name="0985a09" id="0985a09">得作</a><a name="0985a10" id="0985a10"><p>問比丘度人不知本末後度。知是佛奴而</a><a name="0985a11" id="0985a11">不發遣。犯何事。答知而度犯重。若先不知。</a><a name="0985a12" id="0985a12">知便發遣。若不發遣。犯重。問其人是大</a><a name="0985a13" id="0985a13">道不答非</a><a name="0985a14" id="0985a14"><p>問自有私財。顧比丘作佛像。作者得取物</a><a name="0985a15" id="0985a15">不。答不得</a><a name="0985a16" id="0985a16"><p>問先上佛旛。得取用作佛事不。答佛事得</a><a name="0985a17" id="0985a17">用。檀越不聽不得</a><a name="0985a18" id="0985a18"><p>問得通禮過去七佛不。答得。以法身同故</a><a name="0985a19" id="0985a19"><p>問若人先許佛三會。然後作一會。或三行</a><a name="0985a20" id="0985a20">香三布施。得了不。答言不得。自違言有</a><a name="0985a21" id="0985a21">罪</a><a name="0985a22" id="0985a22"><p>問比丘犯決斷。得佛地中懺悔不。答不得</a><a name="0985a23" id="0985a23"><p>問久遠故寺。都無垣障。不知佛地遠近。若</a><a name="0985a24" id="0985a24">欲作者。云何得知齊。畔答不知當以意作</a><a name="0985a25" id="0985a25">齊畔。以不知故增損無罪</a><a name="0985a26" id="0985a26"><p>問佛物。作鬼子母屋及作像。有罪不。答同</a><a name="0985a27" id="0985a27">以佛物施人</a><a name="0985a28" id="0985a28"><p>問佛塔前得禮比丘不。答不得犯捨墮</a><a name="0985a29" id="0985a29"><p>問比丘賣佛像有何罪。答同賣父母<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240984c.htm'><img src='up.gif' border=0></a>
<a href='T240985b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>