<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0952c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷9)</font> 第三部三十三捨墮事 與非親苾芻浣故衣學處第四 <font face='Arial'>T23, p0952c</h2></font><hr>
<span class='old'>
</a><a name="0952b28" id="0952b28">是摩訶羅也。遂將入寺。問言。爾從何來。報</a><a name="0952b29" id="0952b29">言。從室羅伐來。時鄔陀夷念曰。若我先問</span><a name="0952c01" id="0952c01">笈多消息聞者譏醜。我應次第而問。汝摩訶</a><a name="0952c02" id="0952c02">羅既從彼來。得知世尊少病少惱起居輕利</a><a name="0952c03" id="0952c03">安樂行不。在室羅伐為夏安居。彼便報言。世</a><a name="0952c04" id="0952c04">尊無病安樂在彼安居。又問。苾芻苾芻尼。鄔</a><a name="0952c05" id="0952c05">波索伽鄔波斯迦眾。並得無病安樂。如常所</a><a name="0952c06" id="0952c06">居。於時時中奉覲世尊聽正法不。答言。所問</a><a name="0952c07" id="0952c07">之人並得安隱。亦時時中來聞正法。又問。住</a><a name="0952c08" id="0952c08">位了教憍陳如。住位迦攝波。住位舍利子大</a><a name="0952c09" id="0952c09">目連等。諸餘尊宿。大世主喬答彌。及勝光王</a><a name="0952c10" id="0952c10">長者仙授。故舊鹿母毘舍佉善生夫人。悉得</a><a name="0952c11" id="0952c11">無病安樂住不。答言。並安樂住。又問。汝識</a><a name="0952c12" id="0952c12">長者婦笈多不。答言我識。彼是大德鄔陀夷</a><a name="0952c13" id="0952c13">昔日之妻。鄔陀夷曰。彼豈今時尚為長者之</a><a name="0952c14" id="0952c14">婦。答曰已出家訖。鄔陀夷問曰。誰與出家。</a><a name="0952c15" id="0952c15">報言。是大世主。鄔陀夷便作斯念。既是出家</a><a name="0952c16" id="0952c16">或容再面即便喚言。摩訶羅且來濯足。時鄔</a><a name="0952c17" id="0952c17">陀夷取彼衣缽。掛在極高象牙杙上。遂多與</a><a name="0952c18" id="0952c18">油令塗手足。報言。今此房中有食有利。宜當</a><a name="0952c19" id="0952c19">安隱歡意而住。彼言。我不樂住。時鄔陀夷便</a><a name="0952c20" id="0952c20">付鎖鑰告言。如世尊說。苾芻不應輒棄住處</a><a name="0952c21" id="0952c21">而去。摩訶羅此是鎖鑰汝自當知。說是語已</a><a name="0952c22" id="0952c22">涉路而去。漸至室羅伐城逝多林內。灑掃房</a><a name="0952c23" id="0952c23">宇牛糞塗已。掩戶一扇偃臥床上。作歌詠聲</a><a name="0952c24" id="0952c24">而誦正法。時有苾芻尼。為請教授而來至此。</a><a name="0952c25" id="0952c25">諸尼聞此諷誦之聲。識其響韻。共至鄔陀夷</a><a name="0952c26" id="0952c26">所。問言大德。往時走去比何處來。答言。我</a><a name="0952c27" id="0952c27">前須向王舍城中。尼問知已歸告笈多。汝今</a><a name="0952c28" id="0952c28">喜滿。阿遮利耶現已來至。笈多問曰。是何阿</a><a name="0952c29" id="0952c29">遮利耶。報言。是鄔陀夷。笈多曰。因何彼是我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230952b.htm'><img src='up.gif' border=0></a>
<a href='T230953a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>