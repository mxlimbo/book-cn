<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0420c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷57)</font> 比丘誦 <font face='Arial'>T23, p0420c</h2></font><hr>
<span class='old'>
</a><a name="0420b28" id="0420b28">出此僧房觀諸方籌量伴侶。是人真實不。</a><a name="0420b29" id="0420b29">同心不。若道路病痛。不棄我去耶。如是籌</span><a name="0420c01" id="0420c01">量已應去。若不如是籌量去。得突吉羅。是名</a><a name="0420c02" id="0420c02">欲行法。欲行比丘上座法者。欲行時上座應</a><a name="0420c03" id="0420c03">最後發。當付囑僧臥具。出僧房已語諸伴黨。</a><a name="0420c04" id="0420c04">莫有所忘。若伴黨有所忘物。上座應不遠待</a><a name="0420c05" id="0420c05">道中。應教化等伴。莫令作非法散亂調戲。</a><a name="0420c06" id="0420c06">是名欲行上座法。非時法者。若比丘非時欲</a><a name="0420c07" id="0420c07">行。應白和上阿闍梨。我至某城邑某聚落某</a><a name="0420c08" id="0420c08">甲舍。若聽便去。若不聽不應強去。是名非</a><a name="0420c09" id="0420c09">時法。非時會法者。除六齋日。餘非時會非</a><a name="0420c10" id="0420c10">時事非時坐。若聞唱時。打揵椎時。應速去</a><a name="0420c11" id="0420c11">速次第坐。應隨法隨比尼隨佛教行。莫輕上</a><a name="0420c12" id="0420c12">下座。是名非時會法。非時會上座法者。如</a><a name="0420c13" id="0420c13">上說。僧上座會坐法者。月六齋。所謂八日</a><a name="0420c14" id="0420c14">十四日十五日二十三日二十九日三十日。</a><a name="0420c15" id="0420c15">於是日無病比丘。應和合一處說法。是中若</a><a name="0420c16" id="0420c16">外道論議師。懷嫉妒心。來欲破說法。比丘</a><a name="0420c17" id="0420c17">當如法難詰降伏。莫瞋惡口。是名會坐法。</a><a name="0420c18" id="0420c18">會坐上座法者。若下座先坐。上座來不應</a><a name="0420c19" id="0420c19">令起。若驅令起。得突吉羅。是名會坐上座</a><a name="0420c20" id="0420c20">法。說法人法者。應一心說法生慈悲利益心。</a><a name="0420c21" id="0420c21">當淨潔明了莊嚴語言次第相續辯才無盡。</a><a name="0420c22" id="0420c22">如是說法隨順諸法實相。為法故說不為利</a><a name="0420c23" id="0420c23">養。是名說法人法。說法人上座法者。若下</a><a name="0420c24" id="0420c24">座法師說法。上座法師應觀察所說。為次第</a><a name="0420c25" id="0420c25">說。為不次第說。為說法。為說非法。若次</a><a name="0420c26" id="0420c26">第說法。應隨順讚善。不次第若說非法。應</a><a name="0420c27" id="0420c27">呵止。是名說法人上座法。諸外道梵志六齋</a><a name="0420c28" id="0420c28">日和合一處說法。大得利養增長徒眾。洴沙</a><a name="0420c29" id="0420c29">王深愛佛法故。作是念。願諸比丘。六齋日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230420b.htm'><img src='up.gif' border=0></a>
<a href='T230421a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>