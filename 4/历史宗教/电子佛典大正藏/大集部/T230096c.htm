<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0096c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷13)</font> 明九十波夜提法之一 <font face='Arial'>T23, p0096c</h2></font><hr>
<span class='old'>
</a><a name="0096b28" id="0096b28">噉此食者不犯不淨食中。噉舉殘宿不淨食</a><a name="0096b29" id="0096b29">波逸提。人肉不淨偷蘭遮。大比丘手觸不淨</span><a name="0096c01" id="0096c01">噉者。突吉羅(三十九竟)</a><a name="0096c02" id="0096c02"><p>佛在迦維羅衛國。爾時摩訶男釋。往詣佛所</a><a name="0096c03" id="0096c03">頭面禮佛足一面坐。佛以種種因緣示教</a><a name="0096c04" id="0096c04">利喜。示教利喜已默然。摩訶男聞佛種種</a><a name="0096c05" id="0096c05">因緣示教利喜已。從坐起合掌白佛言。願佛</a><a name="0096c06" id="0096c06">及僧受我明日請。佛默然受。知佛受已。禮</a><a name="0096c07" id="0096c07">佛足右繞而去。還自舍通夜辦種種多美飲</a><a name="0096c08" id="0096c08">食。煮藥草乳汁。辦已早起敷坐處。遣使白</a><a name="0096c09" id="0096c09">佛。食具已辦唯聖知時。佛及眾僧往入其舍</a><a name="0096c10" id="0096c10">就座而坐。摩訶男見佛坐已。自手行水。自</a><a name="0096c11" id="0096c11">手與粳米飯香藥乳汁。爾時六群比丘。以藥</a><a name="0096c12" id="0096c12">乳汁澆粳米飯。盛滿缽置在前更望得。摩訶</a><a name="0096c13" id="0096c13">男作是念。誰食不食誰少不少。作是念已</a><a name="0096c14" id="0096c14">便看。見六群比丘盛滿缽香藥乳汁澆飯</a><a name="0096c15" id="0096c15">在前不食。問言何故不食。答言。有生乳</a><a name="0096c16" id="0096c16">不。摩訶男言。是藥草乳汁香美並食。有生</a><a name="0096c17" id="0096c17">乳者當更相與。又問有酪不。有熟酥有生</a><a name="0096c18" id="0096c18">酥有油魚肉脯不。答言。是乳香美用好藥</a><a name="0096c19" id="0096c19">草煮並可用食。有酪熟酥生酥油魚肉</a><a name="0096c20" id="0096c20">脯者當與。諸六群比丘瞋。語摩訶男言汝</a><a name="0096c21" id="0096c21">欺佛誑佛及僧。汝不能辦好飲食者。何以</a><a name="0096c22" id="0096c22">請佛及僧。若餘人請者。當隨意與多美飲食。</a><a name="0096c23" id="0096c23">如此熟乳何處不得。是摩訶男性善不瞋</a><a name="0096c24" id="0096c24">不驚。諸行食人嫉妒瞋恚。沙門釋子自言。</a><a name="0096c25" id="0096c25">善好有德。是釋摩訶男深敬佛及僧。云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230096b.htm'><img src='up.gif' border=0></a>
<a href='T230097a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>