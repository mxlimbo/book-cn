<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0260b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷36)</font> <font face='Arial'>T23, p0260b</h2></font><hr>
<span class='old'>
</a><a name="0260a28" id="0260a28">天梵輔天大梵天少光天無量光天光曜天少</a><a name="0260a29" id="0260a29">淨天無量淨天遍淨天阿那婆訶天福德天廣</span><a name="0260b01" id="0260b01">果天不熱天喜見天樂見天阿迦尼吒天。石</a><a name="0260b02" id="0260b02">亦隨逐。爾時世尊。攝神足力還經行頭立。石</a><a name="0260b03" id="0260b03">墮佛足上。傷足上血出。深生苦惱。佛以精進</a><a name="0260b04" id="0260b04">力遮是苦已。而說偈言</a><a name="0260b05" id="0260b05"><p class='lg'>　　非空非海中　　　非入山石間</a><br><a name="0260b06" id="0260b06">　　非天上地中　　　可遮業報處</a><br><a name="0260b07" id="0260b07">　　非空非海中　　　非入山石間</a><br><a name="0260b08" id="0260b08">　　非天上地中　　　得免宿惡殃　</p></a><a name="0260b09" id="0260b09"><p>爾時調達及四惡健人。初作逆罪。佛即仰看</a><a name="0260b10" id="0260b10">四人怖走。似如人捕。佛喚四人。來為汝說法。</a><a name="0260b11" id="0260b11">尋還佛所。頭面禮足在一面坐。佛種種說法</a><a name="0260b12" id="0260b12">示教利喜。示教利喜已語言。汝去莫從來道。</a><a name="0260b13" id="0260b13">調達即瞋。更雇八人教往殺是四人。佛見八</a><a name="0260b14" id="0260b14">人語言。汝來為汝說法。八人即詣佛所。頭面</a><a name="0260b15" id="0260b15">禮足於一面坐。佛種種說法示教利喜。示教</a><a name="0260b16" id="0260b16">利喜已語言。童子汝去莫從來道。爾時調達</a><a name="0260b17" id="0260b17">復遣十六人欲殺八人。語言。汝往殺是八人。</a><a name="0260b18" id="0260b18">斷口舌故。佛遙見十六人語言。年少汝來為</a><a name="0260b19" id="0260b19">汝說法。即詣佛所頭面禮足卻坐一面。佛種</a><a name="0260b20" id="0260b20">種因緣說法示教利喜。示教利喜已語言。汝</a><a name="0260b21" id="0260b21">去莫從來道。調達復遣三十二人語言。汝往</a><a name="0260b22" id="0260b22">殺是十六人。轉滅口舌故。佛遙見三十二人</a><a name="0260b23" id="0260b23">語言。年少汝來為汝說法。尋詣佛所頭面禮</a><a name="0260b24" id="0260b24">足卻坐一面。佛種種因緣說法示教利喜。示</a><a name="0260b25" id="0260b25">教利喜已語言。隨汝意去。爾時諸比丘。繞石</a><a name="0260b26" id="0260b26">窟四邊。有立者坐者。恐調達害佛。佛見諸比</a><a name="0260b27" id="0260b27">丘。知而故問阿難。諸比丘何故石窟四邊立</a><a name="0260b28" id="0260b28">坐住何所待。答言。世尊。調達欲害佛。是故諸</a><a name="0260b29" id="0260b29">比丘繞石窟四邊立坐住待。願令調達不來<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230260a.htm'><img src='up.gif' border=0></a>
<a href='T230260c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>