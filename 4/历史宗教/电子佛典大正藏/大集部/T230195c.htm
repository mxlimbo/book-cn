<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0195c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷27)</font> <font face='Arial'>T23, p0195c</h2></font><hr>
<span class='old'>
</a><a name="0195b28" id="0195b28">難受教語諸比丘。是碗雲雨有功德能除病。</a><a name="0195b29" id="0195b29">諸比丘欲洗浴者露地立洗。時諸比丘隨意</span><a name="0195c01" id="0195c01">露地立洗浴。爾時毘舍佉鹿子母。辦飲食已</a><a name="0195c02" id="0195c02">早起敷坐處。遣婢白佛時到。食具已辦佛自</a><a name="0195c03" id="0195c03">知時。婢即受教。往詣祇林請諸比丘。於</a><a name="0195c04" id="0195c04">門孔中看。見裸形露洗。見已心不喜。作是念。</a><a name="0195c05" id="0195c05">是中都無比丘。盡是裸形外道無慚愧人。作</a><a name="0195c06" id="0195c06">是念已。即還語大家言。祇陀林中無一比丘。</a><a name="0195c07" id="0195c07">盡是裸形外道。是毘舍佉母智慧利根。知今</a><a name="0195c08" id="0195c08">日雨墮諸比丘必當露地裸形洗浴。是婢癡</a><a name="0195c09" id="0195c09">無所知故。作是言。祇林中無一比丘。盡是</a><a name="0195c10" id="0195c10">裸形外道。即更喚餘婢。往詣祇林打門作</a><a name="0195c11" id="0195c11">聲。白言時到食具已辦。即受教去。往詣祇</a><a name="0195c12" id="0195c12">林打門作聲。時到食具已辦。佛自知時。爾</a><a name="0195c13" id="0195c13">時佛與大眾著衣持缽。眾僧圍遶俱詣其舍。</a><a name="0195c14" id="0195c14">佛在僧中坐。毘舍佉母自行澡水。自手與多</a><a name="0195c15" id="0195c15">美飲食。食訖行水知攝缽已。持小床坐佛前。</a><a name="0195c16" id="0195c16">欲聽說法。白佛言。世尊。請與我願。佛言。諸</a><a name="0195c17" id="0195c17">多陀阿伽度阿羅訶三藐三佛陀已過諸願。</a><a name="0195c18" id="0195c18">毘舍佉言。與我可得願。佛言。與汝可得願。</a><a name="0195c19" id="0195c19">欲得何願。毘舍佉言。欲與比丘僧雨浴衣。</a><a name="0195c20" id="0195c20">與比丘尼僧水浴衣。客比丘來我與食。遠</a><a name="0195c21" id="0195c21">行比丘我與食。病比丘我與食。看病比丘</a><a name="0195c22" id="0195c22">我與食。我常與比丘僧粥。多知識少知識</a><a name="0195c23" id="0195c23">比丘。我與病緣湯藥及所須物。佛言。汝</a><a name="0195c24" id="0195c24">見何因緣故。欲與比丘僧雨浴衣。答言大</a><a name="0195c25" id="0195c25">德。我今日早起敷座已。遣使詣祇林白佛時</a><a name="0195c26" id="0195c26">到。門間見諸比丘露地雨中裸形洗浴。婢還</a><a name="0195c27" id="0195c27">言。祇林中無一比丘但諸外道。大德。比丘</a><a name="0195c28" id="0195c28">裸形在佛前和尚阿闍梨一切上座前。則為</a><a name="0195c29" id="0195c29">無羞。是故與比丘僧雨浴衣。自在露地雨中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230195b.htm'><img src='up.gif' border=0></a>
<a href='T230196a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>