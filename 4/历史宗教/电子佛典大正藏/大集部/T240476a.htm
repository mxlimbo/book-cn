<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0476a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷5)</font> 五年同利養別說戒白二 <font face='Arial'>T24, p0476a</h2></font><hr>
<span class='old'>
</a><a name="0475c28" id="0475c28"><p>具壽鄔波離請世尊曰。大德。彼師子長者先</a><a name="0475c29" id="0475c29">事外道。因詣佛所聽受法故。於其座下斷諸</span><a name="0476a01" id="0476a01">煩惑。證預流果。於三寶所。意樂純善深起信</a><a name="0476a02" id="0476a02">心。所有資財常樂惠施。以至貧窮俗侶譏嫌。</a><a name="0476a03" id="0476a03">諸苾芻不知云何。佛言。汝諸苾芻。應為師子</a><a name="0476a04" id="0476a04">長者作學家羯磨。遮諸苾芻等莫往其家。敷</a><a name="0476a05" id="0476a05">座席作前方便。令一苾芻應作單白</a><a name="0476a06" id="0476a06"><p>大德僧伽聽。彼師子長者信心慇著意樂純</a><a name="0476a07" id="0476a07">善。於三寶所。現有資財悉皆惠施。諸有求人</a><a name="0476a08" id="0476a08">亦無吝惜。由此因緣衣食罄盡。若僧伽時至</a><a name="0476a09" id="0476a09">聽者。僧伽應許。僧伽今與師子長者作學家</a><a name="0476a10" id="0476a10">羯磨。白如是。既作法已往者。得越法罪</a><a name="0476a11" id="0476a11"><p>與作捨學家法單白</a><a name="0476a12" id="0476a12"><p>時諸苾芻眾為彼長者作學家法已。即不往</a><a name="0476a13" id="0476a13">彼家受諸飲食。時此長者勤力營農未久之</a><a name="0476a14" id="0476a14">間。倉庫盈溢倍勝於前。長者既見家業隆盛。</a><a name="0476a15" id="0476a15">思見福田同前供養。往詣佛所。慇懃啟請。佛</a><a name="0476a16" id="0476a16">便聽許。教此長者具以其事白上座知。令鳴</a><a name="0476a17" id="0476a17">揵稚。集僧伽已。於上座前。蹲踞合掌作如</a><a name="0476a18" id="0476a18">是白</a><a name="0476a19" id="0476a19"><p>大德僧伽聽。我師子信心殷著意樂純善。於</a><a name="0476a20" id="0476a20">三寶所。現有貲財常樂惠施。諸有求人亦</a><a name="0476a21" id="0476a21">無吝惜。由此因緣。衣食罄盡以至貧窮。僧伽</a><a name="0476a22" id="0476a22">見已生哀愍心。與我師子作學家法。令諸</a><a name="0476a23" id="0476a23">聖眾不入我家。我師子今時倉庫還復豐盈。</a><a name="0476a24" id="0476a24">今從僧伽乞解學家法。唯願大德僧伽與我</a><a name="0476a25" id="0476a25">解學家法。是能愍者。願哀愍故。如是三說。</a><a name="0476a26" id="0476a26">既言白已。禮眾而去。是時僧伽令一人作單</a><a name="0476a27" id="0476a27">白羯磨</a><a name="0476a28" id="0476a28"><p>大德僧伽聽。彼師子長者信心慇著意樂純</a><a name="0476a29" id="0476a29">善。於三寶所。現有貲財悉皆惠施。諸有求<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240475c.htm'><img src='up.gif' border=0></a>
<a href='T240476b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>