<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0189c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷17)</font> <font face='Arial'>T24, p0189c</h2></font><hr>
<span class='old'>
</a><a name="0189b28" id="0189b28">藏任汝所用。然其太子性懷暴惡。雖得庫藏</a><a name="0189b29" id="0189b29">由不厭足。更復惱亂國內人民。不肯止息。時</span><a name="0189c01" id="0189c01">諸人眾還詣王處具事白王。王聞語已告太</a><a name="0189c02" id="0189c02">子曰。我今與汝人民庫藏。因何更復惱亂百</a><a name="0189c03" id="0189c03">姓。不肯止耶。太子聞是語已便太嗔怒。告</a><a name="0189c04" id="0189c04">諸臣佐曰。汝等應知。若有人訶罵剎帝利灌</a><a name="0189c05" id="0189c05">頂王者。合有何罪責罰。臣等答曰。合有極刑。</a><a name="0189c06" id="0189c06">今訶罵者是我父也。云何損害。今且令付後</a><a name="0189c07" id="0189c07">宮囚閉。於時臣佐便即囚閉。大王被閉。宮人</a><a name="0189c08" id="0189c08">臣佐城中人眾。聞王囚已並悉憂惱。皆念大</a><a name="0189c09" id="0189c09">王往昔恩愛王囚閉也。太子即位。暴惡磣刺</a><a name="0189c10" id="0189c10">凶猛獷烈。無有臣佐敢諫其王。時影勝王既</a><a name="0189c11" id="0189c11">被囚閉。心自念言。是我宿業因緣且得。隨日</a><a name="0189c12" id="0189c12">時國大夫人韋提希常以餉食。時未生怨王</a><a name="0189c13" id="0189c13">問守門人。老王今者若為存濟。時守門人便</a><a name="0189c14" id="0189c14">白王言。王母每自送食將與老王。未生怨王</a><a name="0189c15" id="0189c15">聞是語已語守門人曰。汝當勿使更放飲食</a><a name="0189c16" id="0189c16">及水漿等入。告諸宮人亦勿送食。若有送者</a><a name="0189c17" id="0189c17">罪當極刑。時諸人等見教嚴重。更無人敢送</a><a name="0189c18" id="0189c18">食至老王所。於是多日更無有人得到王處。</a><a name="0189c19" id="0189c19">時王夫人韋提希。念王恩愛不能自忍。以酥</a><a name="0189c20" id="0189c20">蜜和糗塗身。而以腳釧孔中盛水。將以上王。</a><a name="0189c21" id="0189c21">命且延日。時守當人心即猜疑。暫雖知覺。</a><a name="0189c22" id="0189c22">已為念王恩。其未生怨未問之間。亦不報知。</a><a name="0189c23" id="0189c23">後於異時。未生怨王問守當門曰。老王今者</a><a name="0189c24" id="0189c24">若為存在。其守門人具述。韋提夫人。以酥和</a><a name="0189c25" id="0189c25">糗塗身。腳釧孔中盛水。奉王。王今以此存活。</a><a name="0189c26" id="0189c26">時未生怨王敕守當人。自今以後更勿令夫</a><a name="0189c27" id="0189c27">人入見老王</a><a name="0189c28" id="0189c28"><p>爾時世尊在耆闍崛山經行。當王窗牖。王遂</a><a name="0189c29" id="0189c29">遙見佛影。因此見佛心生歡喜。為此善根命<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240189b.htm'><img src='up.gif' border=0></a>
<a href='T240190a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>