<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0659b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷7)</font> 斷人命學處第三 <font face='Arial'>T23, p0659b</h2></font><hr>
<span class='old'>
</a><a name="0659a28" id="0659a28">五學處。布施持戒廣修諸福。捨此苦身當生</a><a name="0659a29" id="0659a29">善道。天堂解脫如隔輕幔。答言實爾。我因</span><a name="0659b01" id="0659b01">子故發信敬心。捨此身已冀生勝處。時子苾</a><a name="0659b02" id="0659b02">芻為說法已捨之而去。父作是念。我子善閑</a><a name="0659b03" id="0659b03">三藏為大法師。智慧聰敏辯才無礙。有所宣</a><a name="0659b04" id="0659b04">陳並皆真實。我今病重苦惱非常。宜可方便</a><a name="0659b05" id="0659b05">自斷其命。復更思念我今病重。何有餘人能</a><a name="0659b06" id="0659b06">為斷命。其家有婢名波利迦。麤壯愚鈍。復生</a><a name="0659b07" id="0659b07">是念。此波利迦必能殺我。更無別人能作斯</a><a name="0659b08" id="0659b08">事。去此不遠有居士子為婚娶事。時長者婦</a><a name="0659b09" id="0659b09">被召相看。將波利迦隨後而去。婚姻既了。時</a><a name="0659b10" id="0659b10">長者妻告波利迦曰。汝宜還家警覺長者勿令</a><a name="0659b11" id="0659b11">晝睡。待我辭別隨後即行。其婢承命歸家至</a><a name="0659b12" id="0659b12">長者所。長者告曰汝何處來。波利迦具以事</a><a name="0659b13" id="0659b13">白。問言婚姻好不。答曰善好。告曰我今與</a><a name="0659b14" id="0659b14">汝作此婚姻。汝意喜不。答言甚喜。復告曰隨</a><a name="0659b15" id="0659b15">我所言汝皆作者知汝心喜。答曰。隨言皆作。</a><a name="0659b16" id="0659b16">長者曰。今有非人入我腹內汝為我出。問曰。</a><a name="0659b17" id="0659b17">欲於何處令鬼出耶。報曰。先從腳按次[<a href='javascript:showpic("images/029685.gif")'>月*耑</a>]及</a><a name="0659b18" id="0659b18">膝乃至胸頸。宜可急扼雖動勿放。時彼愚婢</a><a name="0659b19" id="0659b19">承言即作。長者被扼既急便生悔心。若波利</a><a name="0659b20" id="0659b20">迦得重相放斯為極善。時波利迦憶先言教。</a><a name="0659b21" id="0659b21">雖見動搖不肯相放。因斯苦劇遂即命終。時</a><a name="0659b22" id="0659b22">有天人。見此事已於虛空中說迦他曰</a><a name="0659b23" id="0659b23"><p class='lg'>　　若被愚人扼　　　或時遭鱉咬</a><br><a name="0659b24" id="0659b24">　　波利迦急按　　　豈有得全生　</p></a><a name="0659b25" id="0659b25"><p>既命終已便以衾疊通身而覆。長者婦歸問</a><a name="0659b26" id="0659b26">其婢曰。令汝前來警覺長者。何故不看令其</a><a name="0659b27" id="0659b27">晝睡。時婦即便手搖病人欲令警覺。其婢報</a><a name="0659b28" id="0659b28">曰。不須警覺。我為大家於長者腹中按出惡</a><a name="0659b29" id="0659b29">鬼。由斯暫得安隱眠睡。時長者婦遂作是念。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230659a.htm'><img src='up.gif' border=0></a>
<a href='T230659c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>