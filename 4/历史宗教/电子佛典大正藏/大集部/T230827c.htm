<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0827c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷37)</font> 九十波逸底迦法 索美食學處第四十 <font face='Arial'>T23, p0827c</h2></font><hr>
<span class='old'>
</a><a name="0827b28" id="0827b28">家人曰。佛及僧眾新來至此。道路艱辛。汝等</a><a name="0827b29" id="0827b29">宜應具辦美食。冀解疲倦。時彼家人既承教</span><a name="0827c01" id="0827c01">已。即於其夜備辦種種上妙飲食。時六眾苾</a><a name="0827c02" id="0827c02">芻晨朝起已共聚一處。上座難陀告諸人曰。</a><a name="0827c03" id="0827c03">諸具壽。我等宜可詣親友家觀其好不。諸人</a><a name="0827c04" id="0827c04">報曰。如是應行。是時六眾共詣俗舍。親友見</a><a name="0827c05" id="0827c05">之白言。聖者可於此食。六眾曰。我等已受釋</a><a name="0827c06" id="0827c06">子大名請食。諸人曰。若如是者明當來食。答</a><a name="0827c07" id="0827c07">言爾。時釋子大名遣使往白。飲食已辦。願聖</a><a name="0827c08" id="0827c08">知時。爾時世尊并諸大眾往大名舍。於所設</a><a name="0827c09" id="0827c09">座就之而坐。大名既見佛僧坐已。即奉種種</a><a name="0827c10" id="0827c10">上妙飲食。大眾食訖乃至為其說法。佛及大</a><a name="0827c11" id="0827c11">眾從座而去。時釋子大名隨從佛後既出舍</a><a name="0827c12" id="0827c12">已。繞佛三匝還入舍中。於高樓上修習施</a><a name="0827c13" id="0827c13">觀。時彼家人收攝座耨及餘食已。是時六眾</a><a name="0827c14" id="0827c14">於三十家勸覓食已。更相告曰。日時將至可</a><a name="0827c15" id="0827c15">往請家。既至釋子大名舍內。見無坐處復無</a><a name="0827c16" id="0827c16">飲食。闡陀報曰。請佛及僧就舍受供。不見敷</a><a name="0827c17" id="0827c17">座復無飲食。欲令佛眾於一日中而絕食耶。</a><a name="0827c18" id="0827c18">家人報曰。仁豈晝寢不覺他行。佛及僧眾食</a><a name="0827c19" id="0827c19">了皆去。闡陀曰看爾意況不與我食。家人報</a><a name="0827c20" id="0827c20">曰。聖者暫住待白家尊。即便入白。六眾苾芻</a><a name="0827c21" id="0827c21">今來索食。大名曰。所有殘餘任與令食。遂命</a><a name="0827c22" id="0827c22">安坐授與飲食。見彼單疏互相告曰。釋子大</a><a name="0827c23" id="0827c23">名大張其口。請佛僧眾受供家中。如此輕微</a><a name="0827c24" id="0827c24">得請佛僧者。我鄔陀夷亦能日日請佛及僧。</a><a name="0827c25" id="0827c25">然此貧窮何所噉嚼。告家人曰。咄男子。汝向</a><a name="0827c26" id="0827c26">某家取好乳來。某家取酪。某家取酥。某家取</a><a name="0827c27" id="0827c27">魚肉及乾脯等。家人即為取來。既飽滿已便</a><a name="0827c28" id="0827c28">歸寺內。諸苾芻問曰。仁等今朝何處受食。答</a><a name="0827c29" id="0827c29">曰。與仁同處。諸苾芻曰。我不相見。答曰。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230827b.htm'><img src='up.gif' border=0></a>
<a href='T230828a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>