<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0146c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷9)</font> <font face='Arial'>T24, p0146c</h2></font><hr>
<span class='old'>
</a><a name="0146b28" id="0146b28"><p>時摩納婆。以頌答王曰</a><a name="0146b29" id="0146b29"><p class='lg'>　　不怖日炙我　　　思欲能燒我</span><br><a name="0146c01" id="0146c01">　　世欲有熱苦　　　日不能炙人　</p></a><a name="0146c02" id="0146c02"><p>時梵授王聞說偈已。作如是念。當知此摩納</a><a name="0146c03" id="0146c03">婆。善說涼話故。時日中採花不知熱。王即下</a><a name="0146c04" id="0146c04">乘坐一樹下。而命摩納婆。可說涼話。我當聽</a><a name="0146c05" id="0146c05">之。摩納婆聞王語已。作如是念。必知王今遇</a><a name="0146c06" id="0146c06">熱至甚要須涼話。作此念已。即於是時。說種</a><a name="0146c07" id="0146c07">種涼事。王聞此語。即時身體而得大涼。心</a><a name="0146c08" id="0146c08">生歡悅告諸臣曰。若有人能救灌頂王命者。</a><a name="0146c09" id="0146c09">當與何賞。其臣答曰。當分半國而贈彼人。</a><a name="0146c10" id="0146c10">時王告摩納婆曰。卿可與我宮內同宿。明朝</a><a name="0146c11" id="0146c11">賜卿半國之賞時摩納婆與王同宿。王即具</a><a name="0146c12" id="0146c12">設種種淨饌上妙衣服資身臥具。令其寢息。</a><a name="0146c13" id="0146c13">更無伴侶。便作是念。若得半國為半國王。後</a><a name="0146c14" id="0146c14">宮婇女悉當屬我。隨意自在當受快樂。復作</a><a name="0146c15" id="0146c15">是念。半國之賞豈足在言。何如殺王而取全</a><a name="0146c16" id="0146c16">位。復作是念。凡尊勝位人皆共貪。我今</a><a name="0146c17" id="0146c17">何須半國及以全位。何以故。由貪國位欲害</a><a name="0146c18" id="0146c18">國王。作是念已即說漏曰</a><a name="0146c19" id="0146c19"><p class='lg'>　　未得財時起貪愛　　　求不得時生苦惱</a><br><a name="0146c20" id="0146c20">　　設得財物貪不息　　　故知財利招無利　</p></a><a name="0146c21" id="0146c21"><p>念此頌已便即睡著。中宵覺後心生悔恨。從</a><a name="0146c22" id="0146c22">床而起。取舊鹿皮敷地而臥。時梵授王。於晨</a><a name="0146c23" id="0146c23">朝時告使者曰。喚摩納婆來。我今當賜半國</a><a name="0146c24" id="0146c24">之位。使者奉教詣摩納婆所。白言。大王。我觀</a><a name="0146c25" id="0146c25">彼人威儀所作。無堪半國之位。王問其故。答</a><a name="0146c26" id="0146c26">言。大王。我向親觀棄妙床褥委身在地寢臥</a><a name="0146c27" id="0146c27">鹿皮。斯下之人豈當王位。王曰。彼是智人。非</a><a name="0146c28" id="0146c28">無緣故。當去喚來。使人復往報言。王喚。既</a><a name="0146c29" id="0146c29">至王所。王告之曰。何棄床褥臥鹿皮耶。彼便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240146b.htm'><img src='up.gif' border=0></a>
<a href='T240147a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>