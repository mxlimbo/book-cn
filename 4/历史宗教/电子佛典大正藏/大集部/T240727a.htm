<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0727a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷8)</font> 舍利弗品 <font face='Arial'>T24, p0727a</h2></font><hr>
<span class='old'>
</a><a name="0726c28" id="0726c28">可還俗。老比丘不答。故二知老比丘不還</a><a name="0726c29" id="0726c29">俗。即盪倒地。老比丘羸弱無力。擺撥不能</span><a name="0727a01" id="0727a01">得脫。故二即就上行婬。適其意而下。此比</a><a name="0727a02" id="0727a02">丘是阿那含人。斷三界結。是故不受樂。</a><a name="0727a03" id="0727a03">鹿子句易可解耳。一切善見。初波羅夷</a><a name="0727a04" id="0727a04">品廣說竟</a><a name="0727a05" id="0727a05"><p class='lg'>　　善見一切相　　　律本無覆藏</a><br><a name="0727a06" id="0727a06">　　初中後亦善　　　是名一切善</a><br><a name="0727a07" id="0727a07">　　如來化眾生　　　毘尼最為上</a><br><a name="0727a08" id="0727a08">　　為憐愍眾生　　　故說毘尼藏　</p></a><a name="0727a09" id="0727a09"><p class='lg'>　　第二無二佛所說　　　退墮不如波羅夷</a><br><a name="0727a10" id="0727a10">　　廣說今至令人知　　　離先初說成不雜　</p></a><a name="0727a11" id="0727a11"><p>爾時佛住王舍城耆闍崛山中。王舍城者</a><a name="0727a12" id="0727a12">國名也。問曰。以何因故。名為王舍。答曰。</a><a name="0727a13" id="0727a13">初劫慢他多王瞿貧陀王。如是聖王為初。</a><a name="0727a14" id="0727a14">於此地立舍宅。故名王舍。又有別解。此國</a><a name="0727a15" id="0727a15">若佛出世時。及轉輪聖王。此地立成國土。</a><a name="0727a16" id="0727a16">若無聖人出世者。此地夜叉為主。此是現</a><a name="0727a17" id="0727a17">行來處。又言耆闍崛山中。此是現如來住</a><a name="0727a18" id="0727a18">處。耆闍者鷲鳥。崛者頂也。耆闍鳥食竟還</a><a name="0727a19" id="0727a19">就山頂迻。是故名之耆闍崛山。又有法師</a><a name="0727a20" id="0727a20">解。山頂石形如似鷲鳥。是故名耆闍崛</a><a name="0727a21" id="0727a21">山。眾者。如律文說。三人名眾。從此以上名</a><a name="0727a22" id="0727a22">為僧。若以修多羅文句。三名為眾。今用修</a><a name="0727a23" id="0727a23">多羅文句。知識者。不堪親友住處相知。名</a><a name="0727a24" id="0727a24">為知識。耆舊者。親厚知識同衣食也。伊</a><a name="0727a25" id="0727a25">私耆梨山邊者。問曰。何謂為伊私耆梨。答</a><a name="0727a26" id="0727a26">曰。伊私者出家人。耆梨吞也。所以爾者。</a><a name="0727a27" id="0727a27">時有五百辟支佛。往至迦私俱娑羅國。到</a><a name="0727a28" id="0727a28">已乞食。得已還入此山。集眾入定。是時人</a><a name="0727a29" id="0727a29">民見辟支佛入山邊。而不見出。時人作是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240726c.htm'><img src='up.gif' border=0></a>
<a href='T240727b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>