<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0399b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷21)</font> 四提舍尼初 <font face='Arial'>T22, p0399b</h2></font><hr>
<span class='old'>
</a><a name="0399a28" id="0399a28">沙門婆羅門諸天世人所不能壞。是名四法</a><a name="0399a29" id="0399a29">成就。如來聲聞中不貧最為大富。若來精舍</span><a name="0399b01" id="0399b01">中飯僧作眾供養。及非時漿者。不得捨去。當</a><a name="0399b02" id="0399b02">佐敷床褥施供養具。應為受用。已廣為說</a><a name="0399b03" id="0399b03">法。是故說</a><a name="0399b04" id="0399b04"><p class='lg'>　　阿蘭若處住　　　無病受尼食</a><br><a name="0399b05" id="0399b05">　　比丘尼指授　　　羯磨學家食</a><br><a name="0399b06" id="0399b06">　　四悔過法竟　</p></a><a name="0399b07" id="0399b07"><p><b>　　<A NAME="n132"></A>明眾學法之初</b></a><a name="0399b08" id="0399b08"><p>佛住舍衛城。廣說如上。爾時六群比丘下著</a><a name="0399b09" id="0399b09">內衣高著內衣。參差著內衣。百[<a href='javascript:showpic("images/034730.gif")'>袖-由+聶</a>]著內衣。石</a><a name="0399b10" id="0399b10">榴花著內衣。麥飯團著內衣。魚尾著內衣。多</a><a name="0399b11" id="0399b11">羅樹葉著內衣。象鼻著內衣。下者。齊踝。高</a><a name="0399b12" id="0399b12">者齊膝。參差者。不齊正。百[<a href='javascript:showpic("images/034730.gif")'>袖-由+聶</a>]者。多作[<a href='javascript:showpic("images/034730.gif")'>袖-由+聶</a>]。</a><a name="0399b13" id="0399b13">石榴花者。一邊花奄。麥飯團者。總頭如麥</a><a name="0399b14" id="0399b14">飯團。魚尾者。垂兩角似魚尾。多羅樹葉者。壟</a><a name="0399b15" id="0399b15">起如多羅樹葉。象鼻者。一角偏垂。如是過故。</a><a name="0399b16" id="0399b16">為世人所譏。看沙門釋子著衣。如王子大臣</a><a name="0399b17" id="0399b17">婬欲人。如是高下參差。乃至象鼻。此壞敗人</a><a name="0399b18" id="0399b18">何道之有。諸比丘聞已。以是因緣往白世尊。</a><a name="0399b19" id="0399b19">佛言。呼六群比丘來來已佛問。比丘汝實爾</a><a name="0399b20" id="0399b20">不。答言。實爾。佛言。汝云何高下乃至象鼻著</a><a name="0399b21" id="0399b21">內衣。為世俗人所譏。從今日後不聽如是著</a><a name="0399b22" id="0399b22">內衣。佛告諸比丘。依止舍衛城住者。皆悉令</a><a name="0399b23" id="0399b23">集集已佛於僧前。自著內衣。告諸比丘。汝等</a><a name="0399b24" id="0399b24">當如是著內衣。如淨居天法屈右邊[<a href='javascript:showpic("images/034730.gif")'>袖-由+聶</a>]左邊</a><a name="0399b25" id="0399b25">著內衣。以十利故。與諸比丘制戒。乃至已聞</a><a name="0399b26" id="0399b26">者當重聞。齊整著內衣。應當學。齊整著內衣</a><a name="0399b27" id="0399b27">時。不得如纏軸。當反執右邊執左邊上角屈</a><a name="0399b28" id="0399b28">著內。應齊整著。不得如婬女法賣色左右顧</a><a name="0399b29" id="0399b29">視為好不好。應看令如法齊整著。若放恣諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220399a.htm'><img src='up.gif' border=0></a>
<a href='T220399c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>