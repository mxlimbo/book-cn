<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0873b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷45)</font> 九十波逸底迦法 入王宮門學處第八十二之一 <font face='Arial'>T23, p0873b</h2></font><hr>
<span class='old'>
</a><a name="0873a28" id="0873a28">王宮者有十種過失。云何為十。一者王與夫</a><a name="0873a29" id="0873a29">人在一處住。苾芻入時夫人便笑。王即生疑。</span><a name="0873b01" id="0873b01">豈非夫人與彼苾芻。於私屏處行鄙惡事。若</a><a name="0873b02" id="0873b02">不爾者何因見笑。或可有心將為惡事。二者</a><a name="0873b03" id="0873b03">苾芻入宮。夫人有娠。王生是念。豈非苾芻共</a><a name="0873b04" id="0873b04">為惡行令其有娠。三者苾芻入宮。王失珍寶</a><a name="0873b05" id="0873b05">及諸寶類。王作是念。豈非苾芻偷竊我物。</a><a name="0873b06" id="0873b06">四者王有密語聞徹於外。王作是念。豈非苾</a><a name="0873b07" id="0873b07">芻傳通密語。五者苾芻入宮。王瞋太子遷移</a><a name="0873b08" id="0873b08">職位。太子念曰豈非苾芻於王讒搆。令我今</a><a name="0873b09" id="0873b09">時致此憂慼。六者苾芻入宮。太子於父為不</a><a name="0873b10" id="0873b10">義事。諸人聞已。豈非苾芻傳通密語令失孝</a><a name="0873b11" id="0873b11">義。七者苾芻入宮。王之所重尊勝大臣被黜</a><a name="0873b12" id="0873b12">職位。便作是念。豈非苾芻於王讒說。令我墮</a><a name="0873b13" id="0873b13">在不如意處。八者卑位大臣王與重賞。諸人</a><a name="0873b14" id="0873b14">議曰。豈非苾芻為其薦達。九者王數出師征</a><a name="0873b15" id="0873b15">伐。餘國人皆議曰豈非苾芻共王論說。數令</a><a name="0873b16" id="0873b16">我等征伐疲勞。十者苾芻入宮。王出征伐告</a><a name="0873b17" id="0873b17">戰士曰。其所得者悉皆自屬。後既平殄。王便</a><a name="0873b18" id="0873b18">卻奪。諸人議曰。此是苾芻教王奪我。佛告諸</a><a name="0873b19" id="0873b19">苾芻。以此因緣不應輒入宮內。或令四兵不</a><a name="0873b20" id="0873b20">得安隱。此非苾芻之所應作</a><a name="0873b21" id="0873b21"><p>攝頌曰</a><a name="0873b22" id="0873b22"><p class='lg'>　　夫人笑娠寶　　　泄言瞋太子</a><br><a name="0873b23" id="0873b23">　　損王黜舉事　　　數征還奪財　</p></a><a name="0873b24" id="0873b24"><p>如是乃至我觀十利。為諸苾芻制其學處應</a><a name="0873b25" id="0873b25">如是說</a><a name="0873b26" id="0873b26"><p>若復苾芻明相未出。剎帝利灌頂王。未藏寶</a><a name="0873b27" id="0873b27">及寶類。若入過宮門閫者。除餘緣故。波逸底</a><a name="0873b28" id="0873b28">迦</a><a name="0873b29" id="0873b29"><p>如是世尊在王舍城竹林園中。為諸苾芻制<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230873a.htm'><img src='up.gif' border=0></a>
<a href='T230873c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>