<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1503 優婆塞五戒威儀經 1118c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1503 優婆塞五戒威儀經</font> <font face='Arial'>(卷1)</font> <font face='Arial'>T24, p1118c</h2></font><hr>
<span class='old'>
</a><a name="1118b28" id="1118b28"><p>菩薩。有佛經藏不能勤學。乃更勤學外道俗</a><a name="1118b29" id="1118b29">典。犯重垢罪。不犯者。若極根利一聞能持。同</span><a name="1118c01" id="1118c01">佛語者取用助化。以彼妙辭助明佛法。於佛</a><a name="1118c02" id="1118c02">法於佛經義意不傾動。是名不犯</a><a name="1118c03" id="1118c03"><p>菩薩。欲學外道經典。應如上學。若於中受樂</a><a name="1118c04" id="1118c04">生著心。不如服苦藥者。犯重垢罪。菩薩若聞</a><a name="1118c05" id="1118c05">菩薩法藏甚深祕密。第一實義不思議事。純</a><a name="1118c06" id="1118c06">是諸佛菩薩境界。於此義中生誣謗心言。此</a><a name="1118c07" id="1118c07">義無益非佛所說。不能祐利一切眾生。作是</a><a name="1118c08" id="1118c08">謗者。犯重垢罪。不犯者。若思惟定義。若方便</a><a name="1118c09" id="1118c09">說。是名不犯</a><a name="1118c10" id="1118c10"><p>菩薩。聞於甚深義時若不生信。以不諂心為</a><a name="1118c11" id="1118c11">生信故應作是念。我不應爾。我如盲者無有</a><a name="1118c12" id="1118c12">慧眼。佛口所說我云何謗。如是菩薩自憤由</a><a name="1118c13" id="1118c13">癡。是佛境界非我所及若能如是是為正行。</a><a name="1118c14" id="1118c14">若意不解不生誹謗。是名不犯</a><a name="1118c15" id="1118c15"><p>菩薩。為飲食故。以瞋惡心自讚毀他。犯重垢</a><a name="1118c16" id="1118c16">罪。不犯者。若為伏外道。若伏憍慢增長佛</a><a name="1118c17" id="1118c17">法。若為不信者信。已信者增。是名不犯</a><a name="1118c18" id="1118c18"><p>菩薩。有說法家若說毘尼處。大法會處。瞋</a><a name="1118c19" id="1118c19">嫉慢心不往聽者。犯重垢罪。若懶惰心不</a><a name="1118c20" id="1118c20">往聽者。犯輕垢罪。不犯者。若自不聞又無人</a><a name="1118c21" id="1118c21">喚。若病若無巧便。若知彼說法不順義理。若</a><a name="1118c22" id="1118c22">知說者於已有難。若知彼說更無異聞。若得</a><a name="1118c23" id="1118c23">總持自多聞。若勤修善根。是名不犯</a><a name="1118c24" id="1118c24"><p>菩薩。有人來倩我。有事緣當為營辦。所謂共</a><a name="1118c25" id="1118c25">去共還營佐眾事。有所營了守護財物。和合</a><a name="1118c26" id="1118c26">鬥訟經辦飲食。修福德業。若一二事不為作</a><a name="1118c27" id="1118c27">者。犯重垢罪。若懶惰不為。犯輕垢罪。不犯</a><a name="1118c28" id="1118c28">者。若病若無巧便。若自有事。若彼能辦若不</a><a name="1118c29" id="1118c29">相倩。若無益事。若為調伏滅惡增善。若無他<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241118b.htm'><img src='up.gif' border=0></a>
<a href='T241119a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>