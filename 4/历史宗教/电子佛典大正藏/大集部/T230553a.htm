<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0553a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷8)</font> 九十事第四十三 <font face='Arial'>T23, p0553a</h2></font><hr>
<span class='old'>
</a><a name="0552c28" id="0552c28">女人共坐。三事起一波逸提。一者有食家。</a><a name="0552c29" id="0552c29">二者獨與一女人。三者深邃處坐。若從坐起</span><a name="0553a01" id="0553a01">還坐。隨得爾所波逸提。更得三事起。一波逸</a><a name="0553a02" id="0553a02">提。隨起還坐。隨得爾所波逸提。若閉戶向</a><a name="0553a03" id="0553a03">外無淨人者波逸提。若開戶向外有淨人者</a><a name="0553a04" id="0553a04">突吉羅。若開戶向內有淨人不犯。此前後二</a><a name="0553a05" id="0553a05">戒。若是童女石女小女未堪作婬欲者若根</a><a name="0553a06" id="0553a06">壞。盡突吉羅。與女屏處坐戒。凡有二種。</a><a name="0553a07" id="0553a07">一與夫婦同處。二與女人獨處坐。與女人露</a><a name="0553a08" id="0553a08">處坐。正有一種。更無第三人。與尼亦有屏處</a><a name="0553a09" id="0553a09">坐戒如前戒。不與尼屏處坐戒。是亦有與尼</a><a name="0553a10" id="0553a10">露處坐戒。此九十事無在尼戒因尼有緣故</a><a name="0553a11" id="0553a11">制同戒</a><a name="0553a12" id="0553a12"><p><b>　　<A NAME="n329"></A>九十事第四十四</b></a><a name="0553a13" id="0553a13"><p>此戒共。三眾突吉羅。毘羅然國。近雪山故。名</a><a name="0553a14" id="0553a14">毘羅然。是外道沙門志所樂處。阿耆達者。</a><a name="0553a15" id="0553a15">以供養火故。名阿耆達。問頗有沙門為大</a><a name="0553a16" id="0553a16">眾師多人所敬者不。佛將受宿報故。令發是</a><a name="0553a17" id="0553a17">念。端政者。身端政衣服端政威儀端政法端</a><a name="0553a18" id="0553a18">政。諸根寂靜者。六根不亂故。身有圓光</a><a name="0553a19" id="0553a19">如真金聚。設以閻浮檀金置於佛前。佛出一</a><a name="0553a20" id="0553a20">臂即如土石。無復光色。即還自國。為佛及</a><a name="0553a21" id="0553a21">僧辦夏四月多美飲食。所以辦四月者。以夏</a><a name="0553a22" id="0553a22">一時有四月故。又彼國安居常以四月故也。</a><a name="0553a23" id="0553a23">斷外人客。女樂自娛。外事好惡一不得白。</a><a name="0553a24" id="0553a24">問曰。佛是豪族。加是法王舉世所宗。不畏毀</a><a name="0553a25" id="0553a25">失遠近聽望。何故爾也。答曰。此婆羅門王。</a><a name="0553a26" id="0553a26">從無始來為癡闇所盲。不顧好惡。是故爾耳。</a><a name="0553a27" id="0553a27">又此婆羅門長夜惡邪。是法怨賊。雖復請佛</a><a name="0553a28" id="0553a28">無信敬心。是故不以為意。又佛欲現受宿報</a><a name="0553a29" id="0553a29">故使爾耳。又云。阿耆達本無惡心。直為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230552c.htm'><img src='up.gif' border=0></a>
<a href='T230553b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>