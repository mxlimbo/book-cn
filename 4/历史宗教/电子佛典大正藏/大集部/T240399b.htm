<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0399b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷38)</font> 第八門第十子攝頌說涅槃之餘 <font face='Arial'>T24, p0399b</h2></font><hr>
<span class='old'>
</a><a name="0399a28" id="0399a28">等今者可觀佛身。汝等今者可觀佛身。何以</a><a name="0399a29" id="0399a29">故。如來應正等覺。難可逢遇如烏曇跋羅華。</span><a name="0399b01" id="0399b01">時諸苾芻咸皆默然。佛言。法皆如是諸行無</a><a name="0399b02" id="0399b02">常。是我最後之所教誨。作是語已安心正念</a><a name="0399b03" id="0399b03">入初靜慮。從此起已順次第入第二靜慮。乃</a><a name="0399b04" id="0399b04">至非想非非想處。及滅受想定寂然宴默。時</a><a name="0399b05" id="0399b05">阿難陀問尊者阿尼盧陀曰。今我大師為入</a><a name="0399b06" id="0399b06">涅槃為未入耶。答曰。佛未涅槃但住滅受想</a><a name="0399b07" id="0399b07">定。阿難陀言。我曾從佛親聞此語。若佛世</a><a name="0399b08" id="0399b08">尊入邊際定寂然不動。從此無間世間眼閉</a><a name="0399b09" id="0399b09">必入涅槃。爾時世尊。從滅受想定出。逆次第</a><a name="0399b10" id="0399b10">入非想非非想處。從非想非非想出入無所</a><a name="0399b11" id="0399b11">有處。次入識無邊處。次入空無邊處。次入第</a><a name="0399b12" id="0399b12">四靜慮。入第三入第二入初靜慮。從初禪出</a><a name="0399b13" id="0399b13">還入第二第三第四靜慮。寂然不動便入無</a><a name="0399b14" id="0399b14">餘妙涅槃界</a><a name="0399b15" id="0399b15"><p>爾時世尊纔涅槃後。大地震動流星晝現諸</a><a name="0399b16" id="0399b16">方熾然。於虛空中諸天擊鼓。時具壽大迦攝</a><a name="0399b17" id="0399b17">波。在王舍城羯蘭鐸迦池竹林園中。見大地</a><a name="0399b18" id="0399b18">動即便斂念觀察何事。便見如來入大圓寂。</a><a name="0399b19" id="0399b19">自念我今既無大師唯依法住。諸行法爾知</a><a name="0399b20" id="0399b20">更云何。復作是念。此未生怨王勝身之子</a><a name="0399b21" id="0399b21">信根初發。彼若聞佛入涅槃者。必嘔熱血而</a><a name="0399b22" id="0399b22">死。我今宜可預設方便作是念已即命城</a><a name="0399b23" id="0399b23">中行雨大臣。仁今知不佛已涅槃。未生怨王</a><a name="0399b24" id="0399b24">信根初發。彼若聞佛入涅槃者。必嘔熱血而</a><a name="0399b25" id="0399b25">死。我今宜可預設方便。即依次第而為陳說。</a><a name="0399b26" id="0399b26">仁今疾可詣一園中。於妙堂殿如法圖畫佛</a><a name="0399b27" id="0399b27">本因緣。菩薩昔在睹史天宮。將欲下生觀其</a><a name="0399b28" id="0399b28">五事。欲界天子三淨母身。作象子形託生母</a><a name="0399b29" id="0399b29">腹。既誕之後踰城出家。苦行六年坐金剛座。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240399a.htm'><img src='up.gif' border=0></a>
<a href='T240399c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>