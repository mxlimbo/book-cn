<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0769b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷29)</font> 一百七十八單提法之一 <font face='Arial'>T22, p0769b</h2></font><hr>
<span class='old'>
</a><a name="0769a28" id="0769a28">言。汝云何乃使諸比丘尼揩摩其身。即白</a><a name="0769a29" id="0769a29">諸比丘。諸比丘往白世尊。世尊以此因緣</span><a name="0769b01" id="0769b01">集諸比丘僧。呵責六群比丘尼言。汝所為</a><a name="0769b02" id="0769b02">非。非威儀非沙門法非淨行非隨順行。</a><a name="0769b03" id="0769b03">所不應為。云何比丘尼。乃使諸比丘尼揩</a><a name="0769b04" id="0769b04">摩其身。以無數方便呵責已告諸比丘。是</a><a name="0769b05" id="0769b05">比丘尼多種有漏處最初犯戒。自今已去與</a><a name="0769b06" id="0769b06">比丘尼結戒。集十句義乃至正法久住。欲</a><a name="0769b07" id="0769b07">說戒者當如是說。若比丘尼使比丘尼塗</a><a name="0769b08" id="0769b08">摩身波逸提。比丘尼義如上。彼比丘尼使</a><a name="0769b09" id="0769b09">比丘尼塗摩身者波逸提。比丘突吉羅。式叉</a><a name="0769b10" id="0769b10">摩那沙彌沙彌尼突吉羅。是謂為犯。不犯者。</a><a name="0769b11" id="0769b11">或時有如是病。或為強力者所執無犯。無</a><a name="0769b12" id="0769b12">犯者。最初未制戒。癡狂心亂痛惱所纏(五十二)</a><a name="0769b13" id="0769b13"><p>爾時婆伽婆。在舍衛國祇樹給孤獨園。時六</a><a name="0769b14" id="0769b14">群比丘尼。使式叉摩那塗摩身。諸居士見皆</a><a name="0769b15" id="0769b15">共譏嫌。此比丘尼等。不知慚愧犯梵行。外</a><a name="0769b16" id="0769b16">自稱言。我知正法。如是有何正法。使式叉</a><a name="0769b17" id="0769b17">摩那塗摩其身。如似婬女賊女無異。時諸</a><a name="0769b18" id="0769b18">比丘尼聞。其中有少欲知足行頭陀樂學</a><a name="0769b19" id="0769b19">戒知慚愧者。嫌責六群比丘尼言。汝等云</a><a name="0769b20" id="0769b20">何使式叉摩那揩摩其身。即白諸比丘。諸</a><a name="0769b21" id="0769b21">比丘往白世尊。世尊以此因緣集比丘僧。</a><a name="0769b22" id="0769b22">呵責六群比丘尼言。汝所為非。非威儀非</a><a name="0769b23" id="0769b23">沙門法非淨行非隨順行。所不應為。云</a><a name="0769b24" id="0769b24">何比丘尼使式叉摩那揩摩其身。以無數方</a><a name="0769b25" id="0769b25">便呵責已告諸比丘。此比丘尼多種有漏處</a><a name="0769b26" id="0769b26">最初犯戒。自今已去與比丘尼結戒集十句</a><a name="0769b27" id="0769b27">義乃至正法久住。欲說戒者當如是說。若</a><a name="0769b28" id="0769b28">比丘尼使式叉摩那塗摩身者波逸提。比丘</a><a name="0769b29" id="0769b29">尼義如上。彼比丘尼使式叉摩那塗摩身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220769a.htm'><img src='up.gif' border=0></a>
<a href='T220769c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>