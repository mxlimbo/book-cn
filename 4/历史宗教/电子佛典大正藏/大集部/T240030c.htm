<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0030c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷7)</font> 菴羅夫人緣餘 <font face='Arial'>T24, p0030c</h2></font><hr>
<span class='old'>
</a><a name="0030b28" id="0030b28">超過骨山。關閉惡趣門。開天解脫路。建立天</a><a name="0030b29" id="0030b29">人道。令入善趣流。我今歸依佛法僧。從今已</span><a name="0030c01" id="0030c01">去。為鄔波斯迦</a><a name="0030c02" id="0030c02"><p>爾時世尊告阿難陀曰。我為菩薩時。此處往</a><a name="0030c03" id="0030c03">昔有仙人。名跋伽婆。請我令坐。以花果供養。</a><a name="0030c04" id="0030c04">在於餘處。亦作如是供養。復告阿難陀。我昔</a><a name="0030c05" id="0030c05">為菩薩時。天帝釋作獵師形。被一雜色衣。</a><a name="0030c06" id="0030c06">我時為出家故。脫於細軟上服。而與換之。</a><a name="0030c07" id="0030c07">有信婆羅門居士等。因從此地。建立受袈裟</a><a name="0030c08" id="0030c08">塔。乃至今日。諸苾芻咸皆禮拜供養。天帝釋</a><a name="0030c09" id="0030c09">將我迦施迦衣。於三十三天安置。建立迦施</a><a name="0030c10" id="0030c10">迦會日。至今三十三天咸皆供養。復至餘處。</a><a name="0030c11" id="0030c11">世尊告阿難陀言。我昔為菩薩時。以青蓮花</a><a name="0030c12" id="0030c12">色劍。自割我髻。擲於空中。有信心婆羅門居</a><a name="0030c13" id="0030c13">士。便於此地。建立割髻塔。諸苾芻。今應禮拜</a><a name="0030c14" id="0030c14">供養。于時天帝釋持我髮髻。於三十三大安</a><a name="0030c15" id="0030c15">置。建立髮髻會日。今猶不絕。佛復至餘處。告</a><a name="0030c16" id="0030c16">阿難陀言。我昔行菩薩道時。闡陀迦於此</a><a name="0030c17" id="0030c17">地。將我乾闥伽馬王。卻還本宮。有信心婆羅</a><a name="0030c18" id="0030c18">門居士。復於此地。立馬迴塔。諸苾芻至今供</a><a name="0030c19" id="0030c19">養。復漸至牛苑聚落。告阿難陀言。彼闡陀迦</a><a name="0030c20" id="0030c20">善男子於此而生。乃至長成。復至彼城。於彼</a><a name="0030c21" id="0030c21">城中。剎利力士等聞世尊欲至。老宿咸言。</a><a name="0030c22" id="0030c22">使諸少年。令嚴飾道路。我等嚴飾城內。時諸</a><a name="0030c23" id="0030c23">少年競相嚴治道路。見其路中有一大石。將</a><a name="0030c24" id="0030c24">欲除去。擎不能勝。于時如來即到其傍。告言。</a><a name="0030c25" id="0030c25">諸波斯吒種。今欲何作。答曰。欲為世尊。嚴治</a><a name="0030c26" id="0030c26">道路。然除此石。不能得去。佛言。若如此者。</a><a name="0030c27" id="0030c27">我當除卻。彼言。願為除之。于時世尊以手擎</a><a name="0030c28" id="0030c28">石。擲在虛空中。其石高遠。望者不見。彼力士</a><a name="0030c29" id="0030c29">等。既見擲石聲勢極大。咸皆驚怖。佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240030b.htm'><img src='up.gif' border=0></a>
<a href='T240031a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>