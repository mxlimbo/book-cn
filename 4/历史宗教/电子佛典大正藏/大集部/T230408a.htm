<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0408a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷55)</font> <font face='Arial'>T23, p0408a</h2></font><hr>
<span class='old'>
</a><a name="0407c28" id="0407c28">分。當如是細求和合眾僧因緣。莫求破僧因</a><a name="0407c29" id="0407c29">緣。問云何名細求。答應求語言。應求義趣。</span><a name="0408a01" id="0408a01">應分別籌量細求和合僧因緣。莫求破僧因</a><a name="0408a02" id="0408a02">緣。若擯比丘心悔知罪。恭敬禮拜眾僧。諸</a><a name="0408a03" id="0408a03">比丘將界外解擯。得解擯不。答得解擯。諸比</a><a name="0408a04" id="0408a04">丘得罪。俱舍彌何時名破僧。答若俱舍彌比</a><a name="0408a05" id="0408a05">丘界內共一住處。別作布薩及諸羯磨。爾</a><a name="0408a06" id="0408a06">時名破僧。問俱舍彌誰名破眾僧。答如法</a><a name="0408a07" id="0408a07">比丘界內共住處。別作布薩及諸羯磨者是。</a><a name="0408a08" id="0408a08">問若比丘尼僧破為二部。比丘尼來詣諸比</a><a name="0408a09" id="0408a09">丘求教化。諸比丘應與教化不。答應與。應</a><a name="0408a10" id="0408a10">作是言。諸姊善共和合。問二因緣故名破</a><a name="0408a11" id="0408a11">僧。一唱說。二者取籌。若以餘因緣唱說取</a><a name="0408a12" id="0408a12">籌。名破僧不。答不名破僧。問若眾僧破為</a><a name="0408a13" id="0408a13">二部。諸比丘尼來求教化。應教化不。答應</a><a name="0408a14" id="0408a14">與教化。何以故。不欲令比丘尼僧破故。問</a><a name="0408a15" id="0408a15">毘耶離比丘受比丘尼。求教化。若俱舍彌比</a><a name="0408a16" id="0408a16">丘。爾時在界內毘耶離比丘。云何。作教化</a><a name="0408a17" id="0408a17">答。應出界教化。問俱舍彌二部朋黨。一布</a><a name="0408a18" id="0408a18">薩處集。闥賴吒比丘云何作布薩。答應出</a><a name="0408a19" id="0408a19">界作布薩說戒是。檀越捉上座手。布施眾</a><a name="0408a20" id="0408a20">僧。是施物應屬誰。答隨何部作上座。是物</a><a name="0408a21" id="0408a21">應屬。若檀越捉第一上座第二上座手言。是</a><a name="0408a22" id="0408a22">物施眾僧。應屬誰。答若第一上座第二上</a><a name="0408a23" id="0408a23">座同一部。應屬一部。第一上座第二上座。</a><a name="0408a24" id="0408a24">各在一部。應屬二部。云何應分。次第分。第</a><a name="0408a25" id="0408a25">四分與沙彌。問毘耶離比丘。就闥賴吒比丘。</a><a name="0408a26" id="0408a26">共作布薩說戒。得名布薩說戒不。答得。顯</a><a name="0408a27" id="0408a27">闥賴吒相故。若闥賴吒比丘。就毘耶離比丘。</a><a name="0408a28" id="0408a28">共作布薩說戒。得名布薩說戒不。答得布薩</a><a name="0408a29" id="0408a29">說戒。但失闥賴吒相故。問俱舍彌比丘。就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230407c.htm'><img src='up.gif' border=0></a>
<a href='T230408b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>