<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0398b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷54)</font> <font face='Arial'>T23, p0398b</h2></font><hr>
<span class='old'>
</a><a name="0398a28" id="0398a28">應出界外教授比丘尼。問若諸比丘捨界。不</a><a name="0398a29" id="0398a29">離衣界亦捨不。答亦捨。若捨不離衣界。</span><a name="0398b01" id="0398b01">大界亦捨不。答不捨。問若先界不捨。更得</a><a name="0398b02" id="0398b02">結界若大若小不。答不得。問若諸比丘布薩</a><a name="0398b03" id="0398b03">時。說戒序及四波羅夷乃至七滅諍法。一</a><a name="0398b04" id="0398b04">切僧得名說波羅提木叉布薩不。答言得。</a><a name="0398b05" id="0398b05">問如佛所言。有一住處。布薩說戒時。諸</a><a name="0398b06" id="0398b06">比丘非法別眾。非法和合眾。如法別眾。如</a><a name="0398b07" id="0398b07">法和合眾。世尊。云何非法別眾說戒。答言。</a><a name="0398b08" id="0398b08">諸比丘別為二部。不如法說戒。所應說事</a><a name="0398b09" id="0398b09">不說。誰應說而不說。乃至所應說而不說。</a><a name="0398b10" id="0398b10">是名非法別眾說波羅提木叉。云何非法和</a><a name="0398b11" id="0398b11">合眾說波羅提木叉。答諸比丘一心和合不</a><a name="0398b12" id="0398b12">如法說戒。所應說事不說。誰應說而不說。</a><a name="0398b13" id="0398b13">乃至所應說而不說。是名非法和合眾說波</a><a name="0398b14" id="0398b14">羅提木叉。云何如法別眾說波羅提木叉。答</a><a name="0398b15" id="0398b15">諸比丘別為二部如法說戒。所應說事而說。</a><a name="0398b16" id="0398b16">誰應說而說。乃至所應說而說。是名如法</a><a name="0398b17" id="0398b17">別眾說戒。云何如法和合眾說波羅提木叉。</a><a name="0398b18" id="0398b18">諸比丘和合一處如法說戒。所應說事而說。</a><a name="0398b19" id="0398b19">誰應說而說。乃至所應說而說。是名如法</a><a name="0398b20" id="0398b20">和合眾說波羅提木叉。問如佛言。一住處</a><a name="0398b21" id="0398b21">諸比丘小不了如羺羊。云何小不了如羺羊。</a><a name="0398b22" id="0398b22">答若比丘。不知布薩。不知布薩羯磨。不知</a><a name="0398b23" id="0398b23">說波羅提木叉。不知會坐是。問頗比丘。僧</a><a name="0398b24" id="0398b24">事未訖從坐起去。不得波夜提耶。答有。</a><a name="0398b25" id="0398b25">若大小行若不離聞處。問如佛言宿受欲</a><a name="0398b26" id="0398b26">人。不應共布薩說戒。除僧未起。云何名僧</a><a name="0398b27" id="0398b27">未起。答乃至四人坐未起。云何名起。乃至</a><a name="0398b28" id="0398b28">減四人。問若狂人足數說戒。得名說戒不。</a><a name="0398b29" id="0398b29">答不得。若散亂心人病壞心人足數說戒。得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230398a.htm'><img src='up.gif' border=0></a>
<a href='T230398c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>