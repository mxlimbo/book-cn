<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0750b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷27)</font> 一百七十八單提法之一 <font face='Arial'>T22, p0750b</h2></font><hr>
<span class='old'>
</a><a name="0750a28" id="0750a28"><p><b>　　<A NAME="n240"></A>一百七十八單提法之四</b></p>
</a><a name="0750a29" id="0750a29"><p>爾時婆伽婆。在舍衛國祇樹給孤獨園。爾時</span><a name="0750b01" id="0750b01">偷羅難陀比丘尼。有親舊檀越。欲為僧設</a><a name="0750b02" id="0750b02">食并施衣。偷羅難陀聞。即往問言。我聞汝</a><a name="0750b03" id="0750b03">欲設食并施僧衣。實爾以不。檀越報言爾。</a><a name="0750b04" id="0750b04">偷羅難陀言。眾僧大功德大威神。多檀越布</a><a name="0750b05" id="0750b05">施。汝供給處多。今但可施食。不須施衣。檀</a><a name="0750b06" id="0750b06">越即言可爾。不復作衣。即其夜辦具飲食。</a><a name="0750b07" id="0750b07">明日清旦往白時到。諸比丘尼著衣持缽往</a><a name="0750b08" id="0750b08">詣其家就座而坐。時檀越觀諸比丘尼僧。</a><a name="0750b09" id="0750b09">威儀庠序法服齊整。見已自悔。不覺發言。如</a><a name="0750b10" id="0750b10">是好眾。云何使我留難不作衣供養耶。時</a><a name="0750b11" id="0750b11">諸比丘尼即問言。以何因緣乃發是言。時檀</a><a name="0750b12" id="0750b12">越即具白因緣。比丘尼聞。其中有少欲知足</a><a name="0750b13" id="0750b13">行頭陀樂學戒知慚愧者。嫌責偷羅難陀</a><a name="0750b14" id="0750b14">言。云何與眾僧衣作留難。時諸比丘尼白</a><a name="0750b15" id="0750b15">諸比丘。諸比丘往白佛。佛以此因緣集比</a><a name="0750b16" id="0750b16">丘僧。呵責偷羅難陀。汝所為非。非威儀非</a><a name="0750b17" id="0750b17">沙門法非淨行非隨順行。所不應為。云</a><a name="0750b18" id="0750b18">何與僧衣作留難。以無數方便呵責已告</a><a name="0750b19" id="0750b19">諸比丘。偷羅難陀比丘尼。多種有漏處最初</a><a name="0750b20" id="0750b20">犯戒。自今已去與比丘尼結戒。集十句義</a><a name="0750b21" id="0750b21">乃至正法久住。欲說戒者當如是說。若比</a><a name="0750b22" id="0750b22">丘尼。與眾僧衣作留難者波逸提。比丘尼</a><a name="0750b23" id="0750b23">義如上。眾僧者如上。衣者十種如上彼比</a><a name="0750b24" id="0750b24">丘尼與眾僧衣作留難者波逸提。除眾僧。</a><a name="0750b25" id="0750b25">與餘人作留難者突吉羅。除衣。餘物作留</a><a name="0750b26" id="0750b26">難突吉羅。比丘突吉羅。式叉摩那沙彌沙彌</a><a name="0750b27" id="0750b27">尼突吉羅。是謂為犯。不犯者。欲施少者勸</a><a name="0750b28" id="0750b28">使多與。欲施少人勸與多人。欲施麤勸</a><a name="0750b29" id="0750b29">施細者。或戲笑語。或屏處語。或疾疾語。或<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220750a.htm'><img src='up.gif' border=0></a>
<a href='T220750c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>