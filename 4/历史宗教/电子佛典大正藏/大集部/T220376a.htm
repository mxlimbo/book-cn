<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0376a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷18)</font> 明單提九十二事法之一 <font face='Arial'>T22, p0376a</h2></font><hr>
<span class='old'>
</a><a name="0375c28" id="0375c28"><p>佛住舍衛城。廣說如上。爾時六群比丘於禪</a><a name="0375c29" id="0375c29">坊中起。以拳觸十六群比丘頭。即便大啼。</span><a name="0376a01" id="0376a01">佛聞啼聲。知而故問。是中何等小兒啼聲。答</a><a name="0376a02" id="0376a02">言。是六群比丘於禪坊中起。以拳觸十六</a><a name="0376a03" id="0376a03">群比丘頭。是故啼聲。佛言。呼六群比丘來。來</a><a name="0376a04" id="0376a04">已佛具問上事。汝實爾不。答言。實爾。佛言。</a><a name="0376a05" id="0376a05">何以故爾。答言。為戲樂故。佛言。癡人。此是</a><a name="0376a06" id="0376a06">惡事。惱諸梵行人而反言樂。佛語六群比丘。</a><a name="0376a07" id="0376a07">莫輕彼人。彼人若入定者。以神足力擲汝著</a><a name="0376a08" id="0376a08">他方世界。汝常不聞。我以無量方便。於梵</a><a name="0376a09" id="0376a09">行人所應起身口意行慈。供養恭敬。云何作</a><a name="0376a10" id="0376a10">是惡不善事。此非法非律。非如佛教。不可以</a><a name="0376a11" id="0376a11">是長養善法。佛告諸比丘。依止舍衛城住者。</a><a name="0376a12" id="0376a12">皆悉令集。以十利故。與諸比丘制戒。乃至已</a><a name="0376a13" id="0376a13">聞者當重聞。若比丘打比丘者波夜提。比丘</a><a name="0376a14" id="0376a14">者。如上說。打者。若身身分身方便。身者。一切</a><a name="0376a15" id="0376a15">身是名身。身分者。若手若腳。若肘若膝。若齒</a><a name="0376a16" id="0376a16">若爪甲。是名身分。身方便者。若捉杖木瓦石</a><a name="0376a17" id="0376a17">等打若遙擲。是名身方便。波夜提者。如上說。</a><a name="0376a18" id="0376a18">若比丘打比丘。波夜提。打比丘尼。偷蘭遮。打</a><a name="0376a19" id="0376a19">式叉摩尼沙彌沙彌尼。越毘尼罪。下至俗人。</a><a name="0376a20" id="0376a20">越毘尼心悔。若惡象馬牛羊狗。如是種種惡</a><a name="0376a21" id="0376a21">獸來不得打得捉杖木瓦石等打地作恐怖</a><a name="0376a22" id="0376a22">相。若畜生來入塔寺中。觸突形像壞花果</a><a name="0376a23" id="0376a23">樹。亦得以杖木瓦石等打地恐怖令去。是故</a><a name="0376a24" id="0376a24">說</a><a name="0376a25" id="0376a25"><p>佛住舍衛城。廣說如上。世尊制戒不聽比丘</a><a name="0376a26" id="0376a26">相打爾時六群比丘於禪坊中起以側掌刀擬</a><a name="0376a27" id="0376a27">十六群比丘。作如是言。我以掌刀斫墮汝面</a><a name="0376a28" id="0376a28">彼恐怖故。即便大啼。佛聞啼聲。知而故問</a><a name="0376a29" id="0376a29">諸比丘。是何等小兒啼聲。答言。是六群比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220375c.htm'><img src='up.gif' border=0></a>
<a href='T220376b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>