<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0529c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷1)</font> 初釋波羅底木叉經序 <font face='Arial'>T24, p0529c</h2></font><hr>
<span class='old'>
</a><a name="0529b28" id="0529b28">已。還來本處。諸有犯人對此苾芻而說其罪。</a><a name="0529b29" id="0529b29">若無能者可為單白。應如是作</span><a name="0529c01" id="0529c01"><p>大德僧伽聽。今僧伽十四日為褒灑陀。一切</a><a name="0529c02" id="0529c02">僧伽悉皆有犯。然無一人能向餘處對。清淨</a><a name="0529c03" id="0529c03">苾芻如法說罪。可令我等對彼如法說除其</a><a name="0529c04" id="0529c04">罪。若僧伽時至聽者。僧伽應許。僧伽今作</a><a name="0529c05" id="0529c05">褒灑陀。後向餘處當如法除罪。白如是。若復</a><a name="0529c06" id="0529c06">苾芻於罪有疑者。應云於罪有疑。准前應</a><a name="0529c07" id="0529c07">作。若眾中有一苾芻清淨無犯。時淨苾芻應</a><a name="0529c08" id="0529c08">詣同意苾芻處善心告語。令憶念已。對諸苾</a><a name="0529c09" id="0529c09">芻前。當說其犯。冀彼眾人普知聞已。亦說</a><a name="0529c10" id="0529c10">其罪。必無同意自默而住。若知他苾芻情所</a><a name="0529c11" id="0529c11">不樂。強詰憶者得越法罪。若不知前人有罪</a><a name="0529c12" id="0529c12">無罪。斟酌將為清淨就其說罪者不成說罪。</a><a name="0529c13" id="0529c13">若別住想疑為長淨者。得越法罪。若作破壞</a><a name="0529c14" id="0529c14">心為長淨者。是破僧方便。犯窣吐羅罪。應</a><a name="0529c15" id="0529c15">更和合而為長淨。若長淨時舊住苾芻已為</a><a name="0529c16" id="0529c16">長淨。客來數少。應可慇懃求眾和合更為長</a><a name="0529c17" id="0529c17">淨。如不肯者。往小界場中自為長淨。若客來</a><a name="0529c18" id="0529c18">等多者。舊住苾芻應共和合更為長淨。若安</a><a name="0529c19" id="0529c19">居竟。為隨意時即名長淨。更不須作。其大</a><a name="0529c20" id="0529c20">苾芻與苾芻尼不應同處而為長淨。若苾芻</a><a name="0529c21" id="0529c21">尼來請教授者。當共言語。不應避去。教授</a><a name="0529c22" id="0529c22">之人每至長淨日。應在門屋下坐。待尼來請</a><a name="0529c23" id="0529c23">隨時處分。言有住處者。謂於其處有解羯</a><a name="0529c24" id="0529c24">磨人。言無住處者。謂於其處無解羯磨人。</a><a name="0529c25" id="0529c25">言有住處無住處者。謂一分解為羯磨。一</a><a name="0529c26" id="0529c26">分不解。若苾芻處是堪共住。至長淨日。應就</a><a name="0529c27" id="0529c27">其處而為長淨。若處有諍人而往就者。得惡</a><a name="0529c28" id="0529c28">作罪。縱無苾芻住處。有同行者堪為樂住。任</a><a name="0529c29" id="0529c29">往無犯。若難事將至。隨情應去。若至長淨日。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240529b.htm'><img src='up.gif' border=0></a>
<a href='T240530a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>