<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0834c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷6)</font> <font face='Arial'>T24, p0834c</h2></font><hr>
<span class='old'>
</a><a name="0834b28" id="0834b28">除阿浮呵那。餘一切法事得作。若四人作法</a><a name="0834b29" id="0834b29">事。少一人。法事不成。名為非法作法事。五人</span><a name="0834c01" id="0834c01">作法事處。少一人。法事不成。名為非法作法</a><a name="0834c02" id="0834c02">事。十人作法事處。少一人。法事不成。名為非</a><a name="0834c03" id="0834c03">法作法事。二十人作法事處。少一人。法事不</a><a name="0834c04" id="0834c04">成。名為非法作法事。是名僧事。入僧法。從斂</a><a name="0834c05" id="0834c05">容乃至生人善心。如上文中所說。入僧時用</a><a name="0834c06" id="0834c06">心法。如掃帚掃地。不見是非普起慈心。應如</a><a name="0834c07" id="0834c07">是心入僧。是名入僧法</a><a name="0834c08" id="0834c08"><p>入僧中坐法。入僧中時應恭敬上座。自知坐</a><a name="0834c09" id="0834c09">處所。復不得寬縱多。取坐處。若僧中見作非</a><a name="0834c10" id="0834c10">法事欲諫者。恐僧不用其言。可憶識默然而</a><a name="0834c11" id="0834c11">坐。若比丘入僧中時。應籌量僧所作法事。為</a><a name="0834c12" id="0834c12">如法為不如法。與毘尼相應不相應。若相應</a><a name="0834c13" id="0834c13">者善。若不相應者。有同心如法行毘尼者可</a><a name="0834c14" id="0834c14">共諫之。若無默然而坐。是名入僧中事</a><a name="0834c15" id="0834c15"><p>若僧集時。眾中上座。應觀中座下座。威儀坐</a><a name="0834c16" id="0834c16">起如法不。不裸露不。若坐不如法。兼有裸露</a><a name="0834c17" id="0834c17">者。上座應當彈指令中下座知。若猶不覺者。</a><a name="0834c18" id="0834c18">應遣使語之。僧中事上座皆應料理。中座比</a><a name="0834c19" id="0834c19">丘眾中坐時。應觀上座下座。坐如法不。衣服</a><a name="0834c20" id="0834c20">自覆形體不。若不如法者。應彈指令知。若猶</a><a name="0834c21" id="0834c21">不覺。應語知法人使往語。上座自知時。語下</a><a name="0834c22" id="0834c22">座言。長老自知時。於上座邊應供養恭敬尊</a><a name="0834c23" id="0834c23">重讚歎。是名中座法</a><a name="0834c24" id="0834c24"><p>下座眾中坐法。眾坐已定。應看上座中座。坐</a><a name="0834c25" id="0834c25">及衣服如法不。若不如法。應彈指令知。若復</a><a name="0834c26" id="0834c26">不知。亦遣知法人往語。大德自知時。於上中</a><a name="0834c27" id="0834c27">座復應供養恭敬尊重讚歎。下座僧中應取</a><a name="0834c28" id="0834c28">水灑地及塗掃令淨。僧浴室中應燃火。佛制</a><a name="0834c29" id="0834c29">下座僧中所應作法。皆應作之。是名下座法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240834b.htm'><img src='up.gif' border=0></a>
<a href='T240835a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>