<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0735a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷9)</font> 舍利弗品 <font face='Arial'>T24, p0735a</h2></font><hr>
<span class='old'>
</a><a name="0734c28" id="0734c28">遮。離本處波羅夷。此衣與孔雀無異。若衣</a><a name="0734c29" id="0734c29">從虛空落地。比丘手捉取。得突吉羅。離本</span><a name="0735a01" id="0735a01">處犯重罪。墮落物者。諸人以寶物莊嚴其</a><a name="0735a02" id="0735a02">身。寶物墮落不自覺知。比丘遙見此物從</a><a name="0735a03" id="0735a03">虛空下。以盜心捉取此寶。離地一髮得波</a><a name="0735a04" id="0735a04">羅夷。若袈裟墮落如前說無異。虛空中物</a><a name="0735a05" id="0735a05">廣說竟。若床上置種種諸物。有可捉有不</a><a name="0735a06" id="0735a06">可捉。此事如地上諸物說無異。若合床</a><a name="0735a07" id="0735a07">將去離本處。汝自當知。若袈裟在衣架者。</a><a name="0735a08" id="0735a08">若比丘盜心。取架上袈裟。離本處得重罪。</a><a name="0735a09" id="0735a09">不關兩頭離本處亦得罪。盪至兩頭亦</a><a name="0735a10" id="0735a10">犯罪。合架將去得重罪。若袈裟結著衣架。</a><a name="0735a11" id="0735a11">盪著兩頭偷蘭遮。解結將去波羅夷。若比丘</a><a name="0735a12" id="0735a12">以袈裟繫四角作承塵。比丘盜心解一角</a><a name="0735a13" id="0735a13">乃至三角。悉得偷蘭遮。若解四角波羅夷。</a><a name="0735a14" id="0735a14">若袈裟置架上。一頭在架上。一頭著地一</a><a name="0735a15" id="0735a15">頭離架。未離地偷蘭遮。一頭離地未離</a><a name="0735a16" id="0735a16">架。亦偷蘭遮。若離架離地波羅夷。若比丘</a><a name="0735a17" id="0735a17">以衣囊及諸雜物。懸置鉤上。若比丘盜心。捧</a><a name="0735a18" id="0735a18">囊未離鉤偷蘭遮。出鉤外得波羅夷罪。若</a><a name="0735a19" id="0735a19">比丘以衣囊置橛上。比丘盜心取離橛。未</a><a name="0735a20" id="0735a20">離壁偷蘭遮。離壁未離橛亦偷蘭遮。若離</a><a name="0735a21" id="0735a21">橛離壁波羅夷。又以衣囊及諸雜物置橛</a><a name="0735a22" id="0735a22">上。比丘盜心欲舉取脫落肩上。若心悔還</a><a name="0735a23" id="0735a23">安橛上偷蘭遮。若重起盜心將去波羅夷。</a><a name="0735a24" id="0735a24">若從橛舉物重不能勝落地偷蘭遮。若就</a><a name="0735a25" id="0735a25">地取將去波羅夷。問曰。以何為橛。答曰。長</a><a name="0735a26" id="0735a26">一肘鎖頭釘著壁。曲橛象牙橛一切諸橛</a><a name="0735a27" id="0735a27">亦復如是。若衣物在樹上。比丘以盜心取。</a><a name="0735a28" id="0735a28">輕重如橛上廣說。若衣在果樹上。比丘盜心</a><a name="0735a29" id="0735a29">搖樹取衣衣未落。比丘見果起盜心。若搖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240734c.htm'><img src='up.gif' border=0></a>
<a href='T240735b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>