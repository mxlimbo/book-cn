<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0859c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷42)</font> 九十波逸底迦法 飲酒學處第七十九 <font face='Arial'>T23, p0859c</h2></font><hr>
<span class='old'>
</a><a name="0859b28" id="0859b28"><p>若復苾芻飲諸酒者。波逸底迦</a><a name="0859b29" id="0859b29"><p>若復苾芻者。謂是善來。餘義如上。言諸酒</span><a name="0859c01" id="0859c01">者。謂米麴酒。或以根莖皮葉花果相和成</a><a name="0859c02" id="0859c02">酒。此等諸酒飲時令人惛醉。飲者。謂吞咽也。</a><a name="0859c03" id="0859c03">釋罪如前。此中犯相其事云何。若苾芻飲諸</a><a name="0859c04" id="0859c04">酒時。能令人醉波逸底迦若不醉人飲得惡</a><a name="0859c05" id="0859c05">作罪。若苾芻見彼諸酒有酒色酒氣酒味。若</a><a name="0859c06" id="0859c06">能醉者波逸底迦。若不醉者得三惡作。若苾</a><a name="0859c07" id="0859c07">芻飲諸酒時有酒色酒氣。若能醉者波逸底</a><a name="0859c08" id="0859c08">迦。若不醉者得二惡作罪。若苾芻飲諸酒時</a><a name="0859c09" id="0859c09">但有酒色。若能醉者波逸底迦。若不醉者得</a><a name="0859c10" id="0859c10">一惡作罪。若食酒糟醉者波逸底迦。若不醉</a><a name="0859c11" id="0859c11">者得惡作罪。若食麴塊者得惡作罪。若苾芻</a><a name="0859c12" id="0859c12">食諸根莖葉花果能醉人者皆得惡作罪。佛</a><a name="0859c13" id="0859c13">告諸苾芻。汝等若以我為師者。凡是諸酒不</a><a name="0859c14" id="0859c14">應自飲。亦不與人。乃至不以茅端渧酒而著</a><a name="0859c15" id="0859c15">口中。若故違者得越法罪。若苾芻飲醋之時</a><a name="0859c16" id="0859c16">有酒色者。飲之無犯。若飲熟煮酒者。此亦無</a><a name="0859c17" id="0859c17">犯。若是醫人令含酒或塗身者無犯。又無犯</a><a name="0859c18" id="0859c18">謂初犯人。廣說如上</a><a name="0859c19" id="0859c19"><p>時諸苾芻見是事已咸皆有疑。請問世尊。善</a><a name="0859c20" id="0859c20">來苾芻先作何業生富樂家。後遭貧苦常為</a><a name="0859c21" id="0859c21">乞丐。號曰惡來。被諸同伴棄之糞聚。復由何</a><a name="0859c22" id="0859c22">業逢值世尊。斷諸煩惱得阿羅漢。佛告諸苾</a><a name="0859c23" id="0859c23">芻。汝等善聽。乃往古昔無佛出世。有獨覺者</a><a name="0859c24" id="0859c24">出現世間。心懷哀愍口不說法。時有長者。詣</a><a name="0859c25" id="0859c25">芳園中欲為歡戲。有獨覺尊身嬰疾病。為乞</a><a name="0859c26" id="0859c26">食故。著麤弊服來入園中。長者見已便起瞋</a><a name="0859c27" id="0859c27">恚。生不忍心告使者曰。此之惡來勿令進入。</a><a name="0859c28" id="0859c28">使者愍念未即前驅。長者自起扼尊者頸推之</a><a name="0859c29" id="0859c29">糞聚。告言汝何不往乞丐人中以為朋類。爾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230859b.htm'><img src='up.gif' border=0></a>
<a href='T230860a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>