<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清淨毘尼方廣經 1079c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清淨毘尼方廣經</font> <font face='Arial'>(卷1)</font> <font face='Arial'>T24, p1079c</h2></font><hr>
<span class='old'>
</a><a name="1079b28" id="1079b28">趣平等。天子又問。文殊師利。頗有菩薩具於</a><a name="1079b29" id="1079b29">煩惱成菩提耶。答言有。天子又問是誰。答</span><a name="1079c01" id="1079c01">言。天子。若菩薩斷結使是聲聞。若菩薩知一</a><a name="1079c02" id="1079c02">切眾生煩惱結使。大悲增盛發於無上正真</a><a name="1079c03" id="1079c03">道心。是有菩提。天子問言。頗有慳吝成檀</a><a name="1079c04" id="1079c04">波羅蜜耶。答言有。問言是誰。答言。天子。若</a><a name="1079c05" id="1079c05">菩薩不捨菩提之心。攝護眾生。如是慳吝是</a><a name="1079c06" id="1079c06">檀波羅蜜。天子又問。頗有毀戒名尸波羅蜜</a><a name="1079c07" id="1079c07">耶。答言有。問言是誰。答言。天子。若菩薩多</a><a name="1079c08" id="1079c08">益一切眾生不自觀戒。如是毀戒名尸波羅</a><a name="1079c09" id="1079c09">蜜。文殊師利。頗有菩薩捨於堪忍名忍波羅</a><a name="1079c10" id="1079c10">蜜耶。答言有。問言。是誰。答言。天子。若</a><a name="1079c11" id="1079c11">菩薩捨外道禁戒堅住佛戒。是名羼提波羅</a><a name="1079c12" id="1079c12">蜜。文殊師利。頗有懈怠成精進波羅蜜耶。答</a><a name="1079c13" id="1079c13">言有。問言是誰。答言。天子。若菩薩於聲聞緣</a><a name="1079c14" id="1079c14">覺地生於懈怠。勤加修習無上正道。是名毘</a><a name="1079c15" id="1079c15">梨耶波羅蜜。文殊師利。頗有不定心名禪波</a><a name="1079c16" id="1079c16">羅蜜耶。答言有。問言是誰。答言。天子。菩薩</a><a name="1079c17" id="1079c17">夢中不生聲聞緣覺地心。是菩薩不定心。是</a><a name="1079c18" id="1079c18">名禪波羅蜜。文殊師利。頗有無慧名菩薩般</a><a name="1079c19" id="1079c19">若波羅蜜耶。答言有。問言是誰。答言。天子。</a><a name="1079c20" id="1079c20">謂無慧者而是菩薩。不作一切世間蠱道諸</a><a name="1079c21" id="1079c21">惡咒術厭鎮顛狂。苦於一切眾生法慧。是菩</a><a name="1079c22" id="1079c22">薩成就具一切智。是名般若波羅蜜。是時</a><a name="1079c23" id="1079c23">世尊讚文殊師利。善哉善哉。文殊師利。善</a><a name="1079c24" id="1079c24">說菩薩應作不應作。汝如是說。文殊師利。聽</a><a name="1079c25" id="1079c25">吾少說。文殊師利。如人飢羸寧忍飢苦。終不</a><a name="1079c26" id="1079c26">服於雜毒之食。菩薩如是。寧慳貪毀戒瞋諍</a><a name="1079c27" id="1079c27">懈怠。亂心妄念愚無智慧。不住聲聞緣覺地</a><a name="1079c28" id="1079c28">中。正念施戒忍進禪慧。何以故。菩薩於中</a><a name="1079c29" id="1079c29">應生怖畏。天子問佛。菩薩不怖畏結使耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241079b.htm'><img src='up.gif' border=0></a>
<a href='T241080a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>