<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0243b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷9)</font> 第二門第四子攝頌勝鬘之餘 <font face='Arial'>T24, p0243b</h2></font><hr>
<span class='old'>
</a><a name="0243a28" id="0243a28">出。安置人天勝妙之處。當盡生死得涅槃路。</a><a name="0243a29" id="0243a29">乾竭血海超越骨山。無始積集薩迦耶見。以</span><a name="0243b01" id="0243b01">金剛智杵而摧碎之。得預流果。我今歸依佛</a><a name="0243b02" id="0243b02">法僧寶受五學處。始從今日乃至命終。不殺</a><a name="0243b03" id="0243b03">生乃至不飲酒。唯願世尊證知我是鄔波斯</a><a name="0243b04" id="0243b04">迦。即於佛前合掌恭敬。式漏曰</a><a name="0243b05" id="0243b05"><p class='lg'>　　我由佛力故　　　永閉三惡道</a><br><a name="0243b06" id="0243b06">　　得生勝妙天　　　長歸涅槃路</a><br><a name="0243b07" id="0243b07">　　我依世尊故　　　今得清淨眼</a><br><a name="0243b08" id="0243b08">　　證見真諦理　　　當盡苦海際</a><br><a name="0243b09" id="0243b09">　　超出於人天　　　離生老死患</a><br><a name="0243b10" id="0243b10">　　有海中難遇　　　我逢今得越</a><br><a name="0243b11" id="0243b11">　　我以莊嚴身　　　淨心禮佛足</a><br><a name="0243b12" id="0243b12">　　右繞除怨者　　　今往赴天宮　</p></a><a name="0243b13" id="0243b13"><p>時彼五百天女既稱所願。猶如商主多獲財</a><a name="0243b14" id="0243b14">利。亦如農夫廣收田實。如勇健者降伏諸怨。</a><a name="0243b15" id="0243b15">如重患人除去眾病。生大歡喜辭佛而去。俱</a><a name="0243b16" id="0243b16">往天宮。時諸苾芻聞是說已。咸皆有疑。請</a><a name="0243b17" id="0243b17">世尊曰。此五百釋女曾作何業。由彼業力於</a><a name="0243b18" id="0243b18">此生中。無有愆犯。愚人惡生枉截手足。又因</a><a name="0243b19" id="0243b19">何業得生天上。聞佛正法證真諦理。佛告諸</a><a name="0243b20" id="0243b20">苾芻彼諸釋女。所作之業成熟之時。因緣合</a><a name="0243b21" id="0243b21">會廣如上說。所有果報各還自受。汝等苾芻。</a><a name="0243b22" id="0243b22">乃往過去此賢劫中。人壽二萬歲。時有佛世</a><a name="0243b23" id="0243b23">尊。名迦葉波如來應正等覺明行足善逝</a><a name="0243b24" id="0243b24">世間解無上士調御丈夫天人師佛世尊。出</a><a name="0243b25" id="0243b25">現於世。此五百釋女。於彼佛法中。出家為</a><a name="0243b26" id="0243b26">苾芻尼。常於學無學苾芻尼邊。作截手截足</a><a name="0243b27" id="0243b27">之言而為罵詈。由此業力於無量歲中。墮在</a><a name="0243b28" id="0243b28">地獄受燒然苦。復此餘業五百生中常截手</a><a name="0243b29" id="0243b29">足。乃至今生亦受此苦。由於我所起淨信故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240243a.htm'><img src='up.gif' border=0></a>
<a href='T240243c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>