<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0810b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0810b</h2></font><hr>
<span class='old'>
</a><a name="0810a28" id="0810a28">譏嫌言。沙門釋子不知慚愧。而作妄語。外</a><a name="0810a29" id="0810a29">自稱言。我修正法。如是有何正法。今度我</span><a name="0810b01" id="0810b01">小兒已。皆言不見。時諸比丘。以此因緣往</a><a name="0810b02" id="0810b02">白世尊。世尊言。汝等善聽。自今已去。若欲</a><a name="0810b03" id="0810b03">在僧伽藍中剃髮。當白一切僧。若不得和</a><a name="0810b04" id="0810b04">合。房房語令知已與剃髮。僧若和合當作</a><a name="0810b05" id="0810b05">白。白已然後與剃髮。當作如是白。大德僧</a><a name="0810b06" id="0810b06">聽。此某甲。欲求某甲剃髮。若僧時到僧忍</a><a name="0810b07" id="0810b07">聽。與某甲剃髮。白如是。若欲僧伽藍中度</a><a name="0810b08" id="0810b08">令出家。當白一切僧。白已聽與出家。當</a><a name="0810b09" id="0810b09">作如是白。大德僧聽。此某甲。從某甲出</a><a name="0810b10" id="0810b10">家。若僧時到僧忍聽。與某甲出家。白如是。</a><a name="0810b11" id="0810b11">作如是白已。與出家。教使著袈裟。偏露</a><a name="0810b12" id="0810b12">右臂脫革屣右膝著地合掌。教作如是</a><a name="0810b13" id="0810b13">語。我某甲。歸依佛歸依法歸依僧。隨如</a><a name="0810b14" id="0810b14">來出家。某甲為和尚。如來至真等正覺是我</a><a name="0810b15" id="0810b15">世尊。如是第二第三說。我某甲。歸依佛法</a><a name="0810b16" id="0810b16">僧。隨如來出家竟。某甲為和尚。如來至真</a><a name="0810b17" id="0810b17">等正覺是我世尊。如是第二第三說。當受</a><a name="0810b18" id="0810b18">戒。盡形壽不殺生。是謂沙彌戒。能者報言</a><a name="0810b19" id="0810b19">能。盡形壽不盜。是謂沙彌戒。能者報言能。</a><a name="0810b20" id="0810b20">盡形壽不婬。是謂沙彌戒。能者報言能。盡</a><a name="0810b21" id="0810b21">形壽不妄語。是謂沙彌戒。能者報言能。盡</a><a name="0810b22" id="0810b22">形壽不飲酒。是謂沙彌戒。能者報言能。</a><a name="0810b23" id="0810b23">盡形壽不得著花鬘香塗身。是謂沙彌戒。</a><a name="0810b24" id="0810b24">能者報言能。盡形壽不得歌舞倡伎及往</a><a name="0810b25" id="0810b25">觀聽。是謂沙彌戒。能者報言能。盡形壽不</a><a name="0810b26" id="0810b26">得高廣大床上坐。是謂沙彌戒。能者報言</a><a name="0810b27" id="0810b27">能。盡形壽不得非時食。是謂沙彌戒。能者</a><a name="0810b28" id="0810b28">報言能。盡形壽不得執持生像金銀寶物。</a><a name="0810b29" id="0810b29">是謂沙彌戒。能持者報言能。此是沙彌十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220810a.htm'><img src='up.gif' border=0></a>
<a href='T220810c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>