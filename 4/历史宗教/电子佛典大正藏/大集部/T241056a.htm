<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1056a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷4)</font> 雜品第十九 <font face='Arial'>T24, p1056a</h2></font><hr>
<span class='old'>
</a><a name="1055c28" id="1055c28">因是二施獲得二法。一者永離諸有。二者得</a><a name="1055c29" id="1055c29">正解脫。善男子。如人遠行身荷重擔疲苦勞</span><a name="1056a01" id="1056a01">極捨之則樂。行施之人見來求者捨財與之。</a><a name="1056a02" id="1056a02">心生喜樂亦復如是。善男子。智者常作如</a><a name="1056a03" id="1056a03">是思惟。欲令此物隨逐我身。至後世者。莫</a><a name="1056a04" id="1056a04">先於施。復當深觀貧窮之苦豪貴快樂。是故</a><a name="1056a05" id="1056a05">繫心常樂行施。善男子。若人有財見有求者</a><a name="1056a06" id="1056a06">言無言懅。當知是人已說來世貧窮薄德。</a><a name="1056a07" id="1056a07">如是之人名為放逸。善男子。無財之人自說</a><a name="1056a08" id="1056a08">無財。是義不然。何以故。一切水草人無不有。</a><a name="1056a09" id="1056a09">雖是國主不必能施。雖是貧窮非不能施。何</a><a name="1056a10" id="1056a10">以故。貧窮之人亦有食分。食已洗器棄蕩</a><a name="1056a11" id="1056a11">滌汁。施應食者亦得福德。若以塵糗施於蟻</a><a name="1056a12" id="1056a12">子。亦得無量福德果報。天下極貧誰當無此</a><a name="1056a13" id="1056a13">塵許糗也。誰有一日食三揣糗命不全者。</a><a name="1056a14" id="1056a14">是故諸人應以食半施於乞者。善男子。極貧</a><a name="1056a15" id="1056a15">之人誰有赤裸無衣服者。若有衣服豈無</a><a name="1056a16" id="1056a16">一綖施人繫瘡。一指許財作燈炷耶。善男</a><a name="1056a17" id="1056a17">子。天下之人誰有貧窮當無身者。如其有身</a><a name="1056a18" id="1056a18">見他作福。身應往助歡喜無厭。亦名施主</a><a name="1056a19" id="1056a19">亦得福德。或時有分或有與等或有勝者。以</a><a name="1056a20" id="1056a20">是因緣我受波斯匿王食時亦咒願。王及貧</a><a name="1056a21" id="1056a21">窮人所得福德等無差別。善男子。如人買香</a><a name="1056a22" id="1056a22">塗香末香散香燒香。如是四香有人觸者。買</a><a name="1056a23" id="1056a23">者量者等聞無異。而是諸香不失毫釐。修施</a><a name="1056a24" id="1056a24">之德亦復如是。若多若少若麤若細。若隨喜</a><a name="1056a25" id="1056a25">心身往佐助。若遙見聞心生歡喜。其心等故。</a><a name="1056a26" id="1056a26">所得果報無有差別。善男子。若無財物見他</a><a name="1056a27" id="1056a27">施已。心不喜信疑於福田是名貧窮。若多</a><a name="1056a28" id="1056a28">財寶自在無礙有良福田。內無信心不能奉</a><a name="1056a29" id="1056a29">施。亦名貧窮。是故智者隨有多少任力施與。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241055c.htm'><img src='up.gif' border=0></a>
<a href='T241056b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>