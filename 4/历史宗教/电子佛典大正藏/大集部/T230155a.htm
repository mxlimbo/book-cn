<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0155a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷21)</font> <font face='Arial'>T23, p0155a</h2></font><hr>
<span class='old'>
</a><a name="0154c28" id="0154c28">具足。受具足已我當見是罪。應與不。佛言應</a><a name="0154c29" id="0154c29">與。是人受具足。受具足。已復言。不見是罪。</span><a name="0155a01" id="0155a01">更應擯不。佛言。若得一心和合僧。更擯。若僧</a><a name="0155a02" id="0155a02">不得和合。即本擯</a><a name="0155a03" id="0155a03"><p>佛在王舍城。是時諸鬥將婦。婿征行久。與</a><a name="0155a04" id="0155a04">非人通。是諸非人形體不具。象頭馬頭牛頭</a><a name="0155a05" id="0155a05">獼猴頭鹿頭贅頭平頭。頭七分現生子亦如</a><a name="0155a06" id="0155a06">是。諸母愛故。養育長大不能執作。驅棄諸</a><a name="0155a07" id="0155a07">子。詣天祠論議堂出家舍。是諸處覓飲食遊</a><a name="0155a08" id="0155a08">行。次到竹園。是中六群比丘喜作罪事。好人</a><a name="0155a09" id="0155a09">不肯住邊。若有住者餘比丘輕笑。此人如</a><a name="0155a10" id="0155a10">是惡何以近之。是弟子亦眼見師作罪行便</a><a name="0155a11" id="0155a11">捨去。六群比丘見是人等。心自思惟。我若畜</a><a name="0155a12" id="0155a12">好弟子。餘比丘輕笑。教捨我去。我等當畜是</a><a name="0155a13" id="0155a13">人。無有教捨我去者。設欲教者。是人醜陋。誰</a><a name="0155a14" id="0155a14">當喜者。如是思惟竟語言。汝何以不出家。答</a><a name="0155a15" id="0155a15">言。我等如是醜陋。誰當度我出家。六群</a><a name="0155a16" id="0155a16">比丘言。汝能代我次第守房。若為我送守</a><a name="0155a17" id="0155a17">房人食。能代我擔衣缽。與汝出家。答言。爾</a><a name="0155a18" id="0155a18">時六群比丘即與出家。時有人請佛及僧。</a><a name="0155a19" id="0155a19">六群比丘以二因緣故。先遣弟子擔衣缽去。</a><a name="0155a20" id="0155a20">一行遲二羞共行。是時諸居士信佛心清淨。</a><a name="0155a21" id="0155a21">諸異道弟子輩輕笑言。此是汝等福田所供</a><a name="0155a22" id="0155a22">養者。前行者先食者來。諸居士聞是事羞愧。</a><a name="0155a23" id="0155a23">以是事具白佛。佛以是因緣集僧。集僧竟。佛</a><a name="0155a24" id="0155a24">知故問。問六群比丘。汝實爾不。答言。實爾</a><a name="0155a25" id="0155a25">世尊。佛種種因緣訶。何以名比丘。象頭馬頭</a><a name="0155a26" id="0155a26">牛頭獼猴頭鹿頭贅頭平頭。頭七分現人與</a><a name="0155a27" id="0155a27">出家。佛種種因緣訶竟語諸比丘。從今象頭</a><a name="0155a28" id="0155a28">人乃至平頭人。不應與出家。若與出家受</a><a name="0155a29" id="0155a29">具足。犯突吉羅罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230154c.htm'><img src='up.gif' border=0></a>
<a href='T230155b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>