<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0771c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷26)</font> 九十波逸底迦法 獨與女人說法過五六語學處第五 <font face='Arial'>T23, p0771c</h2></font><hr>
<span class='old'>
</a><a name="0771b28" id="0771b28">作如是語。聖者更可為我宣說法要。時彼苾</a><a name="0771b29" id="0771b29">芻應報彼曰。姊妹我已說訖。彼云聖者更願</span><a name="0771c01" id="0771c01">為我宣陳妙法。時彼苾芻應五六句為其說</a><a name="0771c02" id="0771c02">法。若至六七得波逸底迦。如是乃至閣下。或</a><a name="0771c03" id="0771c03">復至門或至檐前。過說之時皆得墮罪。若教</a><a name="0771c04" id="0771c04">女誦時或復彼問。或復有智女人能於後後</a><a name="0771c05" id="0771c05">轉生異。問者應隨所問答之無犯。又無犯者</a><a name="0771c06" id="0771c06">最初犯人。或癡狂心亂痛惱所纏</a><a name="0771c07" id="0771c07"><p><b>　　<A NAME="n526"></A>與未圓具人同句讀誦學處第六</b></a><a name="0771c08" id="0771c08"><p>爾時佛在室羅伐城逝多林。時六眾苾芻與</a><a name="0771c09" id="0771c09">未圓具人同句讀誦。於其住處作大囂聲。如</a><a name="0771c10" id="0771c10">婆羅門誦諸外論。又如俗眾在學堂中高聲</a><a name="0771c11" id="0771c11">習讀。于時世尊聞其住處音響諠聒。便告阿</a><a name="0771c12" id="0771c12">難陀曰。何因住處作大囂聲。如婆羅門誦諸</a><a name="0771c13" id="0771c13">外論。又如俗眾在學堂中高聲習讀。時阿難</a><a name="0771c14" id="0771c14">陀白言。世尊此是六眾苾芻。與未圓具人同</a><a name="0771c15" id="0771c15">句讀誦。為此寺中出大音聲。如婆羅門等具</a><a name="0771c16" id="0771c16">陳其事。佛告阿難陀。豈諸苾芻與未圓具人</a><a name="0771c17" id="0771c17">同句讀誦。阿難陀白佛言。同句讀誦。爾時世</a><a name="0771c18" id="0771c18">尊以此因緣如前廣說。乃至問六眾苾芻曰。</a><a name="0771c19" id="0771c19">汝等實與未圓具人同句讀誦不。白佛言。實</a><a name="0771c20" id="0771c20">爾大德。爾時世尊以種種呵責。乃至我今為</a><a name="0771c21" id="0771c21">諸弟子制其學處應如是說。若復苾芻與未</a><a name="0771c22" id="0771c22">近圓人。同句讀誦教授法者。波逸底迦。若</a><a name="0771c23" id="0771c23">復苾芻者。謂是六眾若更有餘如是流類。未</a><a name="0771c24" id="0771c24">圓具人者有兩種圓具。謂苾芻及苾芻尼。餘</a><a name="0771c25" id="0771c25">並名為未圓具者。言句者有同句前句。云何</a><a name="0771c26" id="0771c26">同句。謂圓具者云諸惡莫作。時其未圓具者。</a><a name="0771c27" id="0771c27">便共一時云諸惡莫作。是名同句。云何前句。</a><a name="0771c28" id="0771c28">謂圓具者云諸惡莫作聲未絕時。其未具者</a><a name="0771c29" id="0771c29">同聲道此句遂在先云諸善奉行。是名前句。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230771b.htm'><img src='up.gif' border=0></a>
<a href='T230772a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>