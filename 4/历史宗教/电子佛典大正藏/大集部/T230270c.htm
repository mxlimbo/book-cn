<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0270c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷37)</font> <font face='Arial'>T23, p0270c</h2></font><hr>
<span class='old'>
</a><a name="0270b28" id="0270b28">器。爾時水器小。佛言。聽畜瓮瓮中盛滿水</a><a name="0270b29" id="0270b29">爾時瓮水著窖埵上。有木薪墮上破瓮。佛</span><a name="0270c01" id="0270c01">言。鑿壁安木著水瓮。爾時瓮高。有比丘取</a><a name="0270c02" id="0270c02">水不及。佛言。不應高安。爾時安著下處。有比</a><a name="0270c03" id="0270c03">丘橖觸。佛言。不得太下太高。齊肩齊頭安。</a><a name="0270c04" id="0270c04">時浴室無戶風入。佛言。應安戶扇。時比丘</a><a name="0270c05" id="0270c05">入浴室時不得閉戶。佛言。令一比丘看戶。時</a><a name="0270c06" id="0270c06">浴室無窗故闇。佛言。安窗時浴室無出煙</a><a name="0270c07" id="0270c07">處故熏黑。佛言。施出煙處。時比丘或有用澡</a><a name="0270c08" id="0270c08">豆。或有用土。以濕熱故。浴室虫生。佛言。應</a><a name="0270c09" id="0270c09">蕩除令淨。爾時浴室中大有水。佛言。應出水。</a><a name="0270c10" id="0270c10">出水時諸比丘吐悶或得病。佛言。應安伏</a><a name="0270c11" id="0270c11">竇伏竇中有蛇蝎蜈蚣。來入螫諸比丘。佛</a><a name="0270c12" id="0270c12">言。應織物遮水竇口。爾時浴竟棄浴室去。</a><a name="0270c13" id="0270c13">後火燒浴室。佛言。最後比丘應收諸物事。卻</a><a name="0270c14" id="0270c14">瓮卻瓨滅火。閉戶下[<a href='javascript:showpic("images/073700.gif")'>橝-早+卑</a>]乃去</a><a name="0270c15" id="0270c15"><p>佛在維耶離。有一長者。名大名梨昌。大富多</a><a name="0270c16" id="0270c16">饒財寶。大有田宅力勢。有一比丘。名迦留羅</a><a name="0270c17" id="0270c17">提舍。與是長者相識知舊出入往反。時迦留</a><a name="0270c18" id="0270c18">羅提舍。食時著衣持缽持坐具。往大名梨昌</a><a name="0270c19" id="0270c19">所。是梨昌遙見比丘來讚言善來。在此處坐。</a><a name="0270c20" id="0270c20">即敷坐具。時大名梨昌。頭面禮足已一面</a><a name="0270c21" id="0270c21">坐。比丘語大名梨昌。今可往世尊所向世尊</a><a name="0270c22" id="0270c22">作如是說。云何比丘作非梵行。是陀驃力士</a><a name="0270c23" id="0270c23">子。共我婦作非梵行。大名梨昌語迦留羅提</a><a name="0270c24" id="0270c24">舍。云何以無根謗清淨比丘。迦留羅提舍比</a><a name="0270c25" id="0270c25">丘語大名梨昌言。若不向佛說此語者。不復</a><a name="0270c26" id="0270c26">與汝言語來往。不入汝舍。大名梨昌。與此比</a><a name="0270c27" id="0270c27">丘深相愛敬故。即作是念。若我不作是語者。</a><a name="0270c28" id="0270c28">迦留羅提舍比丘。必不共我語。不入我舍。便</a><a name="0270c29" id="0270c29">語比丘。我當向佛作是語。是時大名梨昌。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230270b.htm'><img src='up.gif' border=0></a>
<a href='T230271a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>