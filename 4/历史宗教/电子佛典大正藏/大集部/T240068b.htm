<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0068b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷14)</font> 尾施縛多羅緣 <font face='Arial'>T24, p0068b</h2></font><hr>
<span class='old'>
</a><a name="0068a28" id="0068a28"><p>爾時帝釋禮菩薩已。退還本宮。國內一切人</a><a name="0068a29" id="0068a29">民。皆往請菩薩。卻歸本國。若王本國建立為</span><a name="0068b01" id="0068b01">王。時彼菩薩具一切施。所有沙門婆羅門。貧</a><a name="0068b02" id="0068b02">窮孤獨。親友之人。來乞求者。皆悉施與。修無</a><a name="0068b03" id="0068b03">量福業。說伽他曰</a><a name="0068b04" id="0068b04"><p class='lg'>　　為求菩薩者　　　廣博能施與</a><br><a name="0068b05" id="0068b05">　　剎利婆羅門　　　毘舍首陀等</a><br><a name="0068b06" id="0068b06">　　金銀珍寶物　　　及以諸瓔珞</a><br><a name="0068b07" id="0068b07">　　奴婢并僕從　　　施與持戒人</a><br><a name="0068b08" id="0068b08">　　所有妻兒等　　　奉施婆羅門</a><br><a name="0068b09" id="0068b09">　　斯人獲其報　　　今世及後世　</p></a><a name="0068b10" id="0068b10"><p>爾時佛告大王。然於彼時。名曰尾施縛多羅</a><a name="0068b11" id="0068b11">王。能施一切沙門婆羅門。諸貧窮乞丐。親友</a><a name="0068b12" id="0068b12">眷屬。作種種布施。修無量福業者。大王。莫作</a><a name="0068b13" id="0068b13">異見。即我身是。我於彼時。能行布施。修無量</a><a name="0068b14" id="0068b14">福業。發無上菩提願。大王。非唯作此布施福</a><a name="0068b15" id="0068b15">力。而證菩提。由我正信。善根積集。功德因</a><a name="0068b16" id="0068b16">緣。更修無量福故。而證菩提。復次大王。我為</a><a name="0068b17" id="0068b17">求無上菩提故。而行布施。修諸福業。大王。乃</a><a name="0068b18" id="0068b18">往古昔。於婆羅[<a href='javascript:showpic("images/022129.gif")'>病-丙+尼</a>]斯大城。有王名曰梵德。正</a><a name="0068b19" id="0068b19">紹王位。以法化世。人民熾盛。國土豐樂。無諸</a><a name="0068b20" id="0068b20">詐偽。賊盜疾疫。牛羊稻蔗。在處充滿。復於異</a><a name="0068b21" id="0068b21">時。相師占候。於此境內。十二年中。天時亢</a><a name="0068b22" id="0068b22">旱。其梵德即擊鼓宣命曰。所在國中人等。普</a><a name="0068b23" id="0068b23">告令知。相師占候於十二年中。無雨亢旱。汝</a><a name="0068b24" id="0068b24">等若有十二年糧者任住。如若無者。可往飲</a><a name="0068b25" id="0068b25">食充足之處。後豐熟時。還來境內。當於爾時。</a><a name="0068b26" id="0068b26">城中有一長者。名曰散彈。甚大富饒。多諸財</a><a name="0068b27" id="0068b27">物。受用等事及諸珍寶。牛羊稻蔗。廣大充滿。</a><a name="0068b28" id="0068b28">如毘沙門王。然而長者。既聞王命。即命當庫</a><a name="0068b29" id="0068b29">之人。告曰。丈夫。汝知我庫藏之中。有十二年<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240068a.htm'><img src='up.gif' border=0></a>
<a href='T240068c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>