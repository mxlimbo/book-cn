<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0689c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷12)</font> 故泄精學處第一 造大寺學處第七 <font face='Arial'>T23, p0689c</h2></font><hr>
<span class='old'>
</a><a name="0689b28" id="0689b28">至天明已。著衣持缽入憍閃毘而行乞食。先</a><a name="0689b29" id="0689b29">於一二家得片糗已。便往詣彼婆羅門家欲</span><a name="0689c01" id="0689c01">入其舍。時守門者告言法師。此是婆羅門家</a><a name="0689c02" id="0689c02">無宜輒入。闡陀報曰。如佛世尊。乞食之人</a><a name="0689c03" id="0689c03">但遮五處。一唱令家。二婬女家。三沽酒家。</a><a name="0689c04" id="0689c04">四旃荼羅家。五王家。豈可此家是前五種。時</a><a name="0689c05" id="0689c05">守門者報言。法師大見譏弄。此非唱令乃至</a><a name="0689c06" id="0689c06">王家。然是某甲婆羅門宅仁不須入。是時闡</a><a name="0689c07" id="0689c07">陀便作是念。求執衣裾尚不聽近。欲求餘物</a><a name="0689c08" id="0689c08">豈可得耶。于時有一長者。新誕兒息為大歡</a><a name="0689c09" id="0689c09">慶。奏諸鼓樂多將舞伎。在門前過。彼守門</a><a name="0689c10" id="0689c10">者貪觀伎樂便離其門。是時闡陀即便竊入。</a><a name="0689c11" id="0689c11">時彼威儀庠序如離欲人。時婆羅門既遙見</a><a name="0689c12" id="0689c12">來。而告之曰善來大德闡陀。宜於此坐暫時</a><a name="0689c13" id="0689c13">停息。然闡陀所陳未得方便。告婆羅門曰。我</a><a name="0689c14" id="0689c14">已巡門乞得片糗。仁可為羅。時婆羅門告小</a><a name="0689c15" id="0689c15">婢曰。給可取羅為羅此糗。其女即便奉教為</a><a name="0689c16" id="0689c16">羅。是時闡陀於所羅糗就之觀察。婆羅門問</a><a name="0689c17" id="0689c17">曰。仁何所觀。闡陀告曰我欲觀蟲。若有蟲</a><a name="0689c18" id="0689c18">者我不應食。婆羅門報曰。若食蟲者當有何</a><a name="0689c19" id="0689c19">過。報曰。如世尊言。若殺生者由數習故。身壞</a><a name="0689c20" id="0689c20">命終墮於地獄受諸苦惱。設得為人短命多</a><a name="0689c21" id="0689c21">病。然闡陀苾芻。遍閑三藏無礙辯才善能說</a><a name="0689c22" id="0689c22">法。即為婆羅門宣說法要。十惡業道廣為敷</a><a name="0689c23" id="0689c23">陳。時婆羅門既聞法已心生敬信。即便入舍。</a><a name="0689c24" id="0689c24">令辦種種上妙噉嚼。香美飲食供養闡陀。闡</a><a name="0689c25" id="0689c25">陀見已即便生念。我聞木釜一煮便休。若受</a><a name="0689c26" id="0689c26">此食即為前食亦為後食。告言施主我已受</a><a name="0689c27" id="0689c27">得他所施糗。豈容見棄噉美食耶。婆羅門曰。</a><a name="0689c28" id="0689c28">我宗族法。先得麤食後逢美妙。棄前惡食實</a><a name="0689c29" id="0689c29">無愆犯。闡陀報曰。婆羅門族不持戒行隨意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230689b.htm'><img src='up.gif' border=0></a>
<a href='T230690a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>