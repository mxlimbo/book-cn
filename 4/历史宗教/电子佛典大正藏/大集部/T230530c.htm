<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0530c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷4)</font> 不離衣宿第二 <font face='Arial'>T23, p0530c</h2></font><hr>
<span class='old'>
</a><a name="0530b28" id="0530b28">外道舍場舍園舍。若異主異見。則失衣。若</a><a name="0530b29" id="0530b29">一主同見不失衣。義推可知。重閣舍者。若</span><a name="0530c01" id="0530c01">衣在上重。人在下重。舍屬一主。不失衣。若舍</a><a name="0530c02" id="0530c02">是異主。衣在上重。人在下重。衣在下重。人在</a><a name="0530c03" id="0530c03">上重。則失衣。若衣在下重。人在中重。若衣在</a><a name="0530c04" id="0530c04">中重。人在下重。若衣在上重。人在中重。若衣</a><a name="0530c05" id="0530c05">在中重。人在上重。則不失衣。以中間相接相</a><a name="0530c06" id="0530c06">通故。若比丘與師持衣。前後四十九尋。律</a><a name="0530c07" id="0530c07">師云。亦得縱廣四十九尋。若比丘二界上臥。</a><a name="0530c08" id="0530c08">身入二界內。衣在二界。俱不失衣。若二聚落</a><a name="0530c09" id="0530c09">中隔一牆。在牆上臥。衣在二聚落。俱不失</a><a name="0530c10" id="0530c10">衣。若比丘在二界中間死。隨面向何處應取</a><a name="0530c11" id="0530c11">衣。又云。隨所先見。則取此衣</a><a name="0530c12" id="0530c12"><p><b>　　<A NAME="n254"></A>第三非時優波斯那因緣</b></a><a name="0530c13" id="0530c13"><p>我欲四月燕坐。問曰。佛三阿僧祇劫立四弘</a><a name="0530c14" id="0530c14">誓。欲濟無邊眾生。今既成道。云何寂然自守。</a><a name="0530c15" id="0530c15">答曰。佛無時不度眾生。或以寂默而作佛事。</a><a name="0530c16" id="0530c16">或以說法而作佛事。行住坐臥無非佛事。凡</a><a name="0530c17" id="0530c17">靜默者。或離身亂。或離心亂。或身心俱離。佛</a><a name="0530c18" id="0530c18">四月燕坐。或遊諸禪定。或至他方度脫眾生。</a><a name="0530c19" id="0530c19">或入十力四無所畏十八不共法。佛所以燕</a><a name="0530c20" id="0530c20">坐者。以眾生常見佛故。寬縱懈怠。欲令眾</a><a name="0530c21" id="0530c21">生生渴仰心故。又不欲令外道異見長譏謗</a><a name="0530c22" id="0530c22">故。以常見佛馳騁諸國。謂直棲棲內無實</a><a name="0530c23" id="0530c23">法。是故燕默亦其不空。又欲令將來弟子</a><a name="0530c24" id="0530c24">作軌則故。佛功德智慧一切具足。猶禪默不</a><a name="0530c25" id="0530c25">廢。而況凡夫而生懈怠。又佛以法為師。靜</a><a name="0530c26" id="0530c26">默入定。遊入種種無量法門。即是法供養師。</a><a name="0530c27" id="0530c27">四月燕坐者。佛在世時凡三燕坐。一初得道</a><a name="0530c28" id="0530c28">已十五日燕坐。亦制諸比丘不得見佛。中</a><a name="0530c29" id="0530c29">間二月燕坐亦復立制。問曰。佛何以初十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230530b.htm'><img src='up.gif' border=0></a>
<a href='T230531a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>