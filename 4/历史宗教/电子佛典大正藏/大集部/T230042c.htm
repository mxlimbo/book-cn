<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0042c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷6)</font> <font face='Arial'>T23, p0042c</h2></font><hr>
<span class='old'>
</a><a name="0042b28" id="0042b28">非親里比丘尼取衣耶。答言。實取世尊。佛</a><a name="0042b29" id="0042b29">即語阿難。盈長衣中取五衣與是比丘尼。阿</span><a name="0042c01" id="0042c01">難言爾。即盈長衣中取五衣與之。比丘尼即</a><a name="0042c02" id="0042c02">著是衣。來詣佛所。頭面禮足在一面立。佛</a><a name="0042c03" id="0042c03">與說法示教利喜。示教利喜已默然。華色比</a><a name="0042c04" id="0042c04">丘尼。聞佛說法示教利喜。頭面禮足遶佛而</a><a name="0042c05" id="0042c05">去。去不久。佛以是事集比丘僧。佛知而問</a><a name="0042c06" id="0042c06">六群比丘。汝實作是事不。答言。實作世尊。</a><a name="0042c07" id="0042c07">佛以種種因緣呵責六群比丘。云何名比丘。</a><a name="0042c08" id="0042c08">從非親里比丘尼取衣。非親里人。不能問衣</a><a name="0042c09" id="0042c09">足不足為長不長。趣得便取。若親里者。當問</a><a name="0042c10" id="0042c10">衣足不足為長不長。親里人尚自持衣與。何</a><a name="0042c11" id="0042c11">況不足而取。佛如是種種因緣呵已。語諸比</a><a name="0042c12" id="0042c12">丘以十利故。與比丘結戒。從今是戒應如是</a><a name="0042c13" id="0042c13">說。若比丘從非親里比丘尼取衣。尼薩耆波</a><a name="0042c14" id="0042c14">逸提。非親里者。親里。名母姊妹若女乃至</a><a name="0042c15" id="0042c15">七世因緣。衣者。麻衣赤麻衣白麻衣芻麻衣</a><a name="0042c16" id="0042c16">翅夷羅衣欽婆羅衣劫貝衣。是中犯者。若一</a><a name="0042c17" id="0042c17">比丘。從一非親里比丘尼取衣。一尼薩耆波</a><a name="0042c18" id="0042c18">逸提。若一比丘。從二三四非親里比丘尼取</a><a name="0042c19" id="0042c19">衣。隨得爾所尼薩耆波逸提。若二比丘。從二</a><a name="0042c20" id="0042c20">三四一非親里比丘尼取衣。隨得爾所尼薩</a><a name="0042c21" id="0042c21">耆波逸提。若三比丘。從三四一二非親里比</a><a name="0042c22" id="0042c22">丘尼取衣。隨得爾所尼薩耆波逸提。若四比</a><a name="0042c23" id="0042c23">丘。從四非親里比丘尼取衣。得四尼薩耆波</a><a name="0042c24" id="0042c24">逸提。若四比丘。從一二三非親里比丘尼取</a><a name="0042c25" id="0042c25">衣。隨得爾所尼薩耆波逸提</a><a name="0042c26" id="0042c26"><p>佛在舍衛國。爾時憍薩羅國。有二部漪多得</a><a name="0042c27" id="0042c27">衣。分作二分。比丘得比丘尼所宜衣。比丘</a><a name="0042c28" id="0042c28">尼得比丘所宜衣。比丘得時諸比丘尼語比</a><a name="0042c29" id="0042c29">丘言。諸大德衣與我等。我等所得衣與諸大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230042b.htm'><img src='up.gif' border=0></a>
<a href='T230043a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>