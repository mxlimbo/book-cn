<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0293c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷19)</font> 第三門第四子攝頌之餘 <font face='Arial'>T24, p0293c</h2></font><hr>
<span class='old'>
</a><a name="0293b28" id="0293b28">覆其羅。蟲雖落水多並悶絕或時致死。佛言</a><a name="0293b29" id="0293b29">應作放生器覆水在中。苾芻即用此罐滿而</span><a name="0293c01" id="0293c01">放下滿而引出。蟲仍依舊。佛言應以比器盛</a><a name="0293c02" id="0293c02">蟲放下。至水覆之空而引出。苾芻不解。應別</a><a name="0293c03" id="0293c03">作放生器。時有無器可得。佛言可以繩繫羅</a><a name="0293c04" id="0293c04">方便投下。斟酌蟲去然後牽出(其放生器者。但為西國久行人皆共</a><a name="0293c05" id="0293c05">解。東夏先來落漠。故亦須委其儀。若不具陳無由曉悟。其器任用銅鐵瓦木。若擬隨身將去。可用銅作受二三升。即</a><a name="0293c06" id="0293c06">是舊來小銅罐子。遂施銅系。令穿手得過。底傍一邊須安銅鉤。可受小竹箸頭。若乞食去時。穿在左臂以</a><a name="0293c07" id="0293c07">衣掩蓋。右手攜缽。乞得食已。隨至一家安置飯缽。自將淨繩一條如麤筋許。隨井深淺繫罐取水。濾以小羅</a><a name="0293c08" id="0293c08">斟酌得足。即以繩一頭穿鉤急繫。抬繩使起與罐子系齊。即於繩上繫小鐵鉤。鉤系起時務令平穩勿使傾側。</a><a name="0293c09" id="0293c09">並豫先作了不得臨時求覓。即以小羅覆蟲罐內。徐徐放下至水縱鉤。拔繩令覆。再三下濯方牽出井。此是乞食</a><a name="0293c10" id="0293c10">之儀也。若在寺者。即以常用井索鐵罐覆之。如前安置少有別處。底傍著鐵鐶可容三指。以罐鉤內中抬起系齊。同</a><a name="0293c11" id="0293c11">前著鉤覆虫在中。下令至水準法翻覆。假令深井亦得為之。若別畜繩恐成勞擾。若井深處或可別為盆貯。或可</a><a name="0293c12" id="0293c12">送往河池。寫水竟時還須滌器。斯其法也。夫以如來聖教慈悲為本。所制戒律罪有性遮。遮輕性重。性罪之</a><a name="0293c13" id="0293c13">內殺生最初。是故智人理宜存護。若將此為輕者何更重哉。若能作者。現在得長命果報。來世當生淨土。且神州</a><a name="0293c14" id="0293c14">之地四百餘城。出家之人動有萬計。於濾水事存心者寡。習俗生常見輕佛教。不可一一門到口傳。冀諸行人</a><a name="0293c15" id="0293c15">遞相教習。設使學通三藏坐證四禪。鎮想無生澄心空理。若不護命不免佛所訶責。十惡初罪誰代受之。且如見有</a><a name="0293c16" id="0293c16">屠兒牽羊入寺。不過數口放作長生。眾共看之彈指稱善。寧知房內用水日殺千生萬生。既知教理宜應細羅細</a><a name="0293c17" id="0293c17">察。自利利物善護善思。復有令人耕田畎植。規求小利不見大尤。水陸俱傷殺生無數。斯之罪咎欲如之何直知束</a><a name="0293c18" id="0293c18">手泉門任他分判。故經云。殺生之人當墮地獄餓鬼畜生。設得為人短命多病。嗚呼此苦誰當用之。脫有能為善</a><a name="0293c19" id="0293c19">哉甚善。龍花初會共結慈緣。廣如別傳此不煩也)</a><a name="0293c20" id="0293c20"><p>時諸苾芻每用羅竟不數洗濯。不捩乾不日</a><a name="0293c21" id="0293c21">暴不翻轉令羅疾壞。佛言凡用羅者應為洗</a><a name="0293c22" id="0293c22">等若不作者得越法罪。時有苾芻濾大眾水。</a><a name="0293c23" id="0293c23">徒眾既多遂生勞倦。佛言若眾大羅遲。水不</a><a name="0293c24" id="0293c24">供者應作濾水釜。苾芻不知如何作。佛言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240293b.htm'><img src='up.gif' border=0></a>
<a href='T240294a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>