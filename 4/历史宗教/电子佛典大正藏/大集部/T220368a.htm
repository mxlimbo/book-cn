<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0368a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷18)</font> 明單提九十二事法之一 <font face='Arial'>T22, p0368a</h2></font><hr>
<span class='old'>
</a><a name="0367c28" id="0367c28">比丘制戒。乃至已聞者當重聞。若比丘知比</a><a name="0367c29" id="0367c29">丘作惡見不捨。僧作舉羯磨。若未作如法共</span><a name="0368a01" id="0368a01">食共同室住波夜提。比丘者如上說。知者若</a><a name="0368a02" id="0368a02">自知若從他人聞。惡見者如阿利吒等謗契</a><a name="0368a03" id="0368a03">經。未作如法者。僧未與解舉擯羯磨。共食者。</a><a name="0368a04" id="0368a04">共法食味食。共住者同界。同室者共同一覆</a><a name="0368a05" id="0368a05">一障。波夜提者。如上說。若有一比丘為和</a><a name="0368a06" id="0368a06">上阿闍梨所嫌。比丘不得誘引。言我與汝衣</a><a name="0368a07" id="0368a07">缽疾病醫藥床褥臥具。汝當在我邊住。受經</a><a name="0368a08" id="0368a08">誦經。若觀彼比丘因緣。若是必當捨戒就俗</a><a name="0368a09" id="0368a09">者。得誘取。誘取已。當教言。汝當知。和上阿</a><a name="0368a10" id="0368a10">闍梨其恩甚重難報。汝應還彼目下住無罪。</a><a name="0368a11" id="0368a11">舉不舉想共住共食。越比尼罪。不舉舉想</a><a name="0368a12" id="0368a12">共住共食。越毘尼罪。舉舉想。波夜提。不舉不</a><a name="0368a13" id="0368a13">舉想無罪。是故說</a><a name="0368a14" id="0368a14"><p>佛住舍衛城。廣說如上。爾時阿利吒有沙</a><a name="0368a15" id="0368a15">彌。字法與。作是言。長老。如來說法我解知</a><a name="0368a16" id="0368a16">世尊說婬欲障道法。習婬法不能障道。時諸</a><a name="0368a17" id="0368a17">比丘作是言。沙彌。汝莫謗世尊。謗世尊者不</a><a name="0368a18" id="0368a18">善。汝不善取世尊說習婬法實障道。一諫二</a><a name="0368a19" id="0368a19">諫三諫不止。諸比丘以是因緣。往白世尊。佛</a><a name="0368a20" id="0368a20">語諸比丘。是法與沙彌作是語。如來說法我</a><a name="0368a21" id="0368a21">解知。世尊說婬法障道。習婬不能障道。汝等</a><a name="0368a22" id="0368a22">當屏處三諫。多人中三諫。僧中三諫。令捨此</a><a name="0368a23" id="0368a23">事。屏處應問言。汝沙彌。實作是語。如來說法</a><a name="0368a24" id="0368a24">我解知。世尊說習婬欲障道法。習婬法不能</a><a name="0368a25" id="0368a25">障道。汝已三諫不止耶。答言。實爾。爾時屏處</a><a name="0368a26" id="0368a26">應諫。沙彌。汝莫謗世尊。謗世尊者不善。汝不</a><a name="0368a27" id="0368a27">善取世尊說習婬欲實障道。我今慈心諫汝。</a><a name="0368a28" id="0368a28">欲饒益故。汝取我語。一諫已過餘二諫在。汝</a><a name="0368a29" id="0368a29">捨此事不。若不捨應第二第三諫。亦復如是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220367c.htm'><img src='up.gif' border=0></a>
<a href='T220368b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>