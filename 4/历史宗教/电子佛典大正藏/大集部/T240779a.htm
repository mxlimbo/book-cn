<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0779a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷15)</font> 舍利弗品 <font face='Arial'>T24, p0779a</h2></font><hr>
<span class='old'>
</a><a name="0778c28" id="0778c28">足。若有望得處得停置。為足故。若得足</a><a name="0778c29" id="0778c29">者應受持。若不足得停置。乃至九月半不</span><a name="0779a01" id="0779a01">須說淨。若受迦絺那衣。得停至正月半。</a><a name="0779a02" id="0779a02">不須說淨。若三衣不足。迴用作袈裟。若少</a><a name="0779a03" id="0779a03">不足。有望得處。得停至一月。若足者作</a><a name="0779a04" id="0779a04">衣。若不足。應說淨若受持。若不說淨不受</a><a name="0779a05" id="0779a05">持。至三十一日尼薩耆。無罪者。若少者從</a><a name="0779a06" id="0779a06">親里乞。若自恣請檀越乞不犯。法師曰。餘</a><a name="0779a07" id="0779a07">次第文句。律中當廣解。不須重說。恐怖</a><a name="0779a08" id="0779a08">戒者。住阿蘭若處有二種。一者長在阿蘭</a><a name="0779a09" id="0779a09">若處。二者三月在阿蘭若處。比丘阿蘭若處</a><a name="0779a10" id="0779a10">住。衣服敗壞。得還聚落僧房住。為治護</a><a name="0779a11" id="0779a11">衣故。若治護竟。還復阿蘭若處住得。迦提</a><a name="0779a12" id="0779a12">月賊者。迦提月無雨秋賊起。見諸賊殺人</a><a name="0779a13" id="0779a13">奪物。比丘恐怖者。畏失三衣。三衣中隨一</a><a name="0779a14" id="0779a14">一衣寄聚落中。恐怖者。若自見賊若聞人</a><a name="0779a15" id="0779a15">道。是名恐怖。若阿蘭若處眾多房舍堅密。</a><a name="0779a16" id="0779a16">不須寄衣聚落。寄衣已六夜一往看。見衣</a><a name="0779a17" id="0779a17">已還阿蘭若處。除僧羯磨。法師曰。餘次第</a><a name="0779a18" id="0779a18">文句。律中已說。不須廣解。迴施者。檀越</a><a name="0779a19" id="0779a19">飯佛及僧欲施衣。比丘自迴向已。初教迴</a><a name="0779a20" id="0779a20">向已突吉羅罪。得物入手尼薩耆波夜提</a><a name="0779a21" id="0779a21">罪。若迴施與他乃至畜生。欲與此畜生。迴</a><a name="0779a22" id="0779a22">與彼畜生。得突吉羅罪。欲供養此像。迴與</a><a name="0779a23" id="0779a23">彼像。悉突吉羅罪。無罪者。若不知與僧。法</a><a name="0779a24" id="0779a24">師曰。三十事廣說。究竟無遺餘。次至九十</a><a name="0779a25" id="0779a25">事。汝等一心聽。妄語戒中訶多者。此是大</a><a name="0779a26" id="0779a26">德名也。釋種出家有八萬人。訶多亦在其</a><a name="0779a27" id="0779a27">中。性好談論。與外道論義時自知理屈。便</a><a name="0779a28" id="0779a28">違反前語。若外道好語時。便迴為己語。自</a><a name="0779a29" id="0779a29">知理僻言是外道語。若剋時與外道論<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240778c.htm'><img src='up.gif' border=0></a>
<a href='T240779b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>