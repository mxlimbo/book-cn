<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0289c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷18)</font> 第三門第四子攝頌之餘 <font face='Arial'>T24, p0289c</h2></font><hr>
<span class='old'>
</a><a name="0289b28" id="0289b28">恭敬。右繞三匝奉辭而去。時大目連往林園</a><a name="0289b29" id="0289b29">村。為諸親族說法要已廣如前說。為受歸戒</span><a name="0289c01" id="0289c01">發心獲果者其數無量。尊者遂於晡時入般</a><a name="0289c02" id="0289c02">涅槃。所有弟子七萬七千阿羅漢同時皆悉</a><a name="0289c03" id="0289c03">入于涅槃。時二聖者涅槃之後。所有親屬婆</a><a name="0289c04" id="0289c04">羅門居士等。取其身骨造窣睹波營造。諸人</a><a name="0289c05" id="0289c05">皆作生天解脫勝妙之業</a><a name="0289c06" id="0289c06"><p>時具壽阿難陀及羅怙羅。聞舍利子并大目</a><a name="0289c07" id="0289c07">連入涅槃已悲泣盈目。往詣佛所禮佛足已</a><a name="0289c08" id="0289c08">俱立一面。具壽阿難陀白佛言。世尊</a><a name="0289c09" id="0289c09"><p class='lg'>　　我聞身子目連滅　　　周遍身心皆動搖</a><br><a name="0289c10" id="0289c10">　　目視諸方悉暗冥　　　假使聞法心迷亂　</p></a><a name="0289c11" id="0289c11"><p>爾時世尊告彼二人曰</a><a name="0289c12" id="0289c12"><p class='lg'>　　汝等勿生惱　　　恩愛皆離別</a><br><a name="0289c13" id="0289c13">　　先為汝等說　　　是故莫憂悲</a><br><a name="0289c14" id="0289c14">　　生者不免死　　　世界無常定</a><br><a name="0289c15" id="0289c15">　　輪迴五趣中　　　終無得存者　</p></a><a name="0289c16" id="0289c16"><p>時求寂準陀為鄔波馱耶。焚燒供養已取遺</a><a name="0289c17" id="0289c17">骨舍利。并持衣缽詣王舍城。既至住處。置衣</a><a name="0289c18" id="0289c18">缽洗足已。至具壽阿難陀所。頂禮足已在一</a><a name="0289c19" id="0289c19">面坐。白言。大德知不。我鄔波馱耶大德舍利</a><a name="0289c20" id="0289c20">子已入涅槃。此是遺身并三衣缽。時阿難陀</a><a name="0289c21" id="0289c21">即將準陀。往詣佛所頂禮佛足。在一面坐白</a><a name="0289c22" id="0289c22">世尊言</a><a name="0289c23" id="0289c23"><p class='lg'>　　我聞身子滅　　　形體若癡人</a><br><a name="0289c24" id="0289c24">　　不辯於方隅　　　聞法心無解　</p></a><a name="0289c25" id="0289c25"><p>今求寂準陀來詣我所作如是言。大德知不。</a><a name="0289c26" id="0289c26">我鄔波馱耶大德舍利子已入涅槃。我已焚</a><a name="0289c27" id="0289c27">燒供養取遺身舍利。并持衣缽。並皆至此今</a><a name="0289c28" id="0289c28">欲如何。佛告阿難陀。舍利子苾芻將諸戒蘊</a><a name="0289c29" id="0289c29">入涅槃耶。不爾世尊。將諸定蘊慧蘊解脫蘊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240289b.htm'><img src='up.gif' border=0></a>
<a href='T240290a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>