<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0046a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷7)</font> 初分之五墮初 <font face='Arial'>T22, p0046a</h2></font><hr>
<span class='old'>
</a><a name="0045c28" id="0045c28">應從比丘眾乞教誡人。二者比丘尼眾安居</a><a name="0045c29" id="0045c29">時要當依比丘僧眾。三者比丘尼自恣時。</span><a name="0046a01" id="0046a01">應白二羯磨遣三比丘尼。從比丘眾請見聞</a><a name="0046a02" id="0046a02">疑罪。四者式叉摩那。二歲學六法已。應於二</a><a name="0046a03" id="0046a03">部眾求受具足戒。五者比丘尼不得罵比丘。</a><a name="0046a04" id="0046a04">不得於白衣家道說比丘若犯戒若犯威儀</a><a name="0046a05" id="0046a05">若邪見若邪命。六者比丘尼不得舉比丘罪。</a><a name="0046a06" id="0046a06">而比丘得呵責比丘尼。七者比丘尼犯麤罪。</a><a name="0046a07" id="0046a07">應在二部漪中求半月行摩那埵。行摩那埵</a><a name="0046a08" id="0046a08">已。次阿浮呵那。應在二十比丘二十比丘</a><a name="0046a09" id="0046a09">尼眾中出罪。八者比丘尼雖先受具戒百歲。</a><a name="0046a10" id="0046a10">故應禮新受大戒比丘。說此八敬法已。即說</a><a name="0046a11" id="0046a11">偈言</a><a name="0046a12" id="0046a12"><p class='lg'>　　欲得好心莫放逸　　　聖人善法當勤學</a><br><a name="0046a13" id="0046a13">　　若有智慧一心人　　　乃能無復憂愁患　</p></a><a name="0046a14" id="0046a14"><p>說此偈已閉目正坐。時諸比丘尼竊相語言。</a><a name="0046a15" id="0046a15">此比丘唯知此一偈。云何當能教誡我等。般</a><a name="0046a16" id="0046a16">陀聞已作是念。此諸比丘尼輕賤於我。於是</a><a name="0046a17" id="0046a17">踊在虛空。現分一身作無量身。還合為一</a><a name="0046a18" id="0046a18">石壁皆過。履水如地入地如水。或現半身或</a><a name="0046a19" id="0046a19">現全身。或身上出煙身下火然。或身上火然</a><a name="0046a20" id="0046a20">身下出煙。或身上出水身下出火。或身上出</a><a name="0046a21" id="0046a21">火身下出水。或坐臥空中如鳥飛翔。或手摸</a><a name="0046a22" id="0046a22">日月。或身平立至梵自在。現神變已還坐本</a><a name="0046a23" id="0046a23">處說偈如前。諸比丘尼見此神變。心大歡喜</a><a name="0046a24" id="0046a24">白言。大德。願更以神足教化。於是般陀東</a><a name="0046a25" id="0046a25">踊西沒西踊東沒。餘方亦爾。作如是種種</a><a name="0046a26" id="0046a26">神變。然後還坐復說上偈。乃至日沒然後捨</a><a name="0046a27" id="0046a27">去。時諸比丘尼暮至城門。城門已閉。扣門索</a><a name="0046a28" id="0046a28">入。守門者問。汝是誰。答言。是比丘尼。守門</a><a name="0046a29" id="0046a29">者問。夜何處來。答言。尊者般陀教誡我等。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220045c.htm'><img src='up.gif' border=0></a>
<a href='T220046b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>