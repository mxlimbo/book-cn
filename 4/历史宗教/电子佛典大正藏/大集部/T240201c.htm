<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0201c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷20)</font> <font face='Arial'>T24, p0201c</h2></font><hr>
<span class='old'>
</a><a name="0201b28" id="0201b28">提婆達多朋友者。即報提婆達多。提婆達多</a><a name="0201b29" id="0201b29">聞已。即於閑林樹下安禪而住。時諸婆羅門</span><a name="0201c01" id="0201c01">居士等。見提婆達多在於樹下安禪而住。各</a><a name="0201c02" id="0201c02">相謂曰。汝等應知。此提婆達多有大威德。</a><a name="0201c03" id="0201c03">我等云何而得殺之。云何今我發斯惡事。</a><a name="0201c04" id="0201c04">宜速各去。時諸苾芻聞提婆達多住如是威</a><a name="0201c05" id="0201c05">儀諸婆羅門居士等雖暫嗔怒而不殺害。是</a><a name="0201c06" id="0201c06">諸苾芻咸皆有疑。唯佛世尊能斷疑惑。以緣</a><a name="0201c07" id="0201c07">白佛。大德世尊。今可觀察提婆達多作非法</a><a name="0201c08" id="0201c08">罪。於諸人眾示修善法。佛告諸苾芻。其提</a><a name="0201c09" id="0201c09">婆達多。非但今世作斯非法而現正法。誑惑</a><a name="0201c10" id="0201c10">老鼠以害其命。汝等諦聽。我為汝說。乃往昔</a><a name="0201c11" id="0201c11">時有異方所。有一鼠王。與五百鼠為眷屬。有</a><a name="0201c12" id="0201c12">一貓子。名曰火焰。其貓少年之時。所有鼠等</a><a name="0201c13" id="0201c13">悉皆殺害。後年老邁便作是念。我昔少時氣</a><a name="0201c14" id="0201c14">力強盛。以力捉鼠而食。我今年既朽邁。氣力</a><a name="0201c15" id="0201c15">微薄不能捉獲。設何方便而捉獲鼠。作是念</a><a name="0201c16" id="0201c16">已遍觀其地。乃見一鼠王與五百鼠而為眷</a><a name="0201c17" id="0201c17">屬住此方所。即就鼠穴詐作坐禪。時諸群鼠</a><a name="0201c18" id="0201c18">出穴遊行。乃見老貓安然坐禪。其鼠問曰。阿</a><a name="0201c19" id="0201c19">舅。今何所作。老貓答曰。我昔少年氣力盛</a><a name="0201c20" id="0201c20">壯作無量罪。今欲修福除其舊罪。時群鼠等</a><a name="0201c21" id="0201c21">聞是語已皆發善心。今此老貓修行善法。即</a><a name="0201c22" id="0201c22">與鼠等右遶老貓。行於三匝便入於穴。其</a><a name="0201c23" id="0201c23">老貓取其最末後者而食。不經多時其鼠漸</a><a name="0201c24" id="0201c24">少。鼠王既見此已便作是念。我鼠等漸漸數</a><a name="0201c25" id="0201c25">少。其老貓氣力肥盛。是事必有緣由。其鼠王</a><a name="0201c26" id="0201c26">即便觀察。乃見老貓。於其糞中有鼠毛骨。心</a><a name="0201c27" id="0201c27">即知老貓食我鼠等。我今深觀捉鼠之時。作</a><a name="0201c28" id="0201c28">是念已。便即於窟而看老貓。乃見老貓捉最</a><a name="0201c29" id="0201c29">末後鼠而食。鼠王見已避遠而立。遂說漏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240201b.htm'><img src='up.gif' border=0></a>
<a href='T240202a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>