<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0420c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷24)</font> 明雜誦跋渠法之一 四提舍尼初 <font face='Arial'>T22, p0420c</h2></font><hr>
<span class='old'>
</a><a name="0420b28" id="0420b28">人蒙我得活反見罵辱。世尊。我是優婆塞。</a><a name="0420b29" id="0420b29">增長佛法故。唯願世尊。從今日後勿令諸比</span><a name="0420c01" id="0420c01">丘度病人出家。爾時世尊為耆域童子。隨順</a><a name="0420c02" id="0420c02">說法。示教利喜。禮足而退。爾時世尊往眾</a><a name="0420c03" id="0420c03">多比丘所。敷尼師壇坐已。具以上事為諸比</a><a name="0420c04" id="0420c04">丘說佛言。從今日後病人不應與出家。病者。</a><a name="0420c05" id="0420c05">癬疥黃爛。癩病癰痤痔病不禁。黃病瘧病。</a><a name="0420c06" id="0420c06">謦嗽消盡。癲狂熱病風腫水腫腹腫。乃至</a><a name="0420c07" id="0420c07">服藥未得平復。不應與出家若瘧病者。若一</a><a name="0420c08" id="0420c08">日二日三日四日中間不發時得與出家。若</a><a name="0420c09" id="0420c09">病人不應與出家。若已出家者。不應驅出。若</a><a name="0420c10" id="0420c10">度出家受具足者。越比尼罪。是名病外道者。</a><a name="0420c11" id="0420c11">佛住舍衛城。廣說如上。爾時有比丘度外道</a><a name="0420c12" id="0420c12">出家。出家已在其前。說外道過言。外道不信</a><a name="0420c13" id="0420c13">邪見。犯戒無慚無愧。如是毀呰外道過。彼</a><a name="0420c14" id="0420c14">聞已作是言長老。莫作是語。彼間亦有賢善。</a><a name="0420c15" id="0420c15">亦有持戒。一切盡有須陀洹斯陀含阿那含</a><a name="0420c16" id="0420c16">阿羅漢。諸比丘以是因緣。往白世尊。佛言。呼</a><a name="0420c17" id="0420c17">是比丘來。來已佛具問上事。汝實爾不。答言。</a><a name="0420c18" id="0420c18">實爾。佛言。汝云何外道不試而與出家。從今</a><a name="0420c19" id="0420c19">日後外道不試不應與出家。若外道來欲出</a><a name="0420c20" id="0420c20">家者。當共住試之四月。所投比丘應白僧。白</a><a name="0420c21" id="0420c21">僧已。僧先應與作求聽。羯磨。然後聽乞羯磨</a><a name="0420c22" id="0420c22">人應作是說。大德僧聽。某甲外道。欲於如來</a><a name="0420c23" id="0420c23">法中出家。若僧時到僧某甲外道。欲於僧中</a><a name="0420c24" id="0420c24">乞試四月。諸大德聽。某甲外道。欲於僧中乞</a><a name="0420c25" id="0420c25">試四月。僧忍默然故。是事如是持。此人應</a><a name="0420c26" id="0420c26">從僧中乞。作如是言。大德僧聽我外道某</a><a name="0420c27" id="0420c27">甲。欲於如來法律中出家受具足。我某甲從</a><a name="0420c28" id="0420c28">僧乞試四月住。唯願大德。僧哀愍故。與我四</a><a name="0420c29" id="0420c29">月住法。如是三乞羯磨人應作是說。大德僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220420b.htm'><img src='up.gif' border=0></a>
<a href='T220421a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>