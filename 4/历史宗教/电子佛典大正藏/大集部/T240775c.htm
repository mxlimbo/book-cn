<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0775c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷15)</font> 舍利弗品 <font face='Arial'>T24, p0775c</h2></font><hr>
<span class='old'>
</a><a name="0775b28" id="0775b28">衣服湯藥。是名淨物。若守僧房者。為僧</a><a name="0775b29" id="0775b29">驅使人也。已令知者。我已語守房人。若大</span><a name="0775c01" id="0775c01">德須衣。往其所當與大德衣。居士我須</a><a name="0775c02" id="0775c02">衣者。告令知也。隨解語知也。第二第三亦</a><a name="0775c03" id="0775c03">如是索。若得者善。若不得者。第一第二第</a><a name="0775c04" id="0775c04">三。乃至第六在前默然。云何默然者。口不</a><a name="0775c05" id="0775c05">語立不坐。若檀越喚教坐。不得坐。若與</a><a name="0775c06" id="0775c06">飲食。亦不得受。乃至飲亦爾。若請說法咒</a><a name="0775c07" id="0775c07">願。悉不得為說。若檀越問言。以何因緣</a><a name="0775c08" id="0775c08">來至此。答言。居士自當知。若得者善。若不</a><a name="0775c09" id="0775c09">口語索。得十二默然求。若一語索。破二默</a><a name="0775c10" id="0775c10">然。二語索。破四默然。若三語索。破六默然。</a><a name="0775c11" id="0775c11">乃至六語索。破十二默然。若更往索。得衣</a><a name="0775c12" id="0775c12">者尼薩耆。若一日一往一索。如是得六日</a><a name="0775c13" id="0775c13">往。若一日一往六語索。後不得更往索。亦</a><a name="0775c14" id="0775c14">不得默然。若不得衣。隨衣價來處。往語</a><a name="0775c15" id="0775c15">言。我於汝財竟不得用。汝自知莫使失。</a><a name="0775c16" id="0775c16">若不得衣。應自往報衣主。不得使人往</a><a name="0775c17" id="0775c17">報。若使人報犯突吉羅罪。法師曰。執事人</a><a name="0775c18" id="0775c18">有二種。一者指示。二者不指示。指示有二</a><a name="0775c19" id="0775c19">種。何者二種。一者比丘指示。二者使者指示。</a><a name="0775c20" id="0775c20">不指示者。復有二種。一者自不現前。二者</a><a name="0775c21" id="0775c21">他不現前。是名四執事人。法師曰。云何使</a><a name="0775c22" id="0775c22">者指示。答曰。若有居士為比丘買衣。使者</a><a name="0775c23" id="0775c23">往至比丘所。使者到已語比丘言。大德。某</a><a name="0775c24" id="0775c24">居士遣我送衣價。願大德受。比丘答言。此</a><a name="0775c25" id="0775c25">是不淨物。比丘不得受。使者復言。大德。有</a><a name="0775c26" id="0775c26">執事人不。比丘答言無。使者自覓執事人。</a><a name="0775c27" id="0775c27">得已將至比丘所。語比丘言。此人能為大</a><a name="0775c28" id="0775c28">德作執事人。即持直付執事人。使者對比</a><a name="0775c29" id="0775c29">丘前語執事人。汝可持此直買衣與比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240775b.htm'><img src='up.gif' border=0></a>
<a href='T240776a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>