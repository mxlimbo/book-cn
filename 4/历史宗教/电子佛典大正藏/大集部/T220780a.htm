<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0780a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷31)</font> 受戒揵度之一 <font face='Arial'>T22, p0780a</h2></font><hr>
<span class='old'>
</a><br><a name="0779c28" id="0779c28">　　諦視不顧眄　　　視地而前進</a><br><a name="0779c29" id="0779c29">　　王即遣信問　　　比丘欲所詣</span><br><a name="0780a01" id="0780a01">　　王所遣使人　　　隨逐比丘後</a><br><a name="0780a02" id="0780a02">　　比丘欲所至　　　造詣何所宿</a><br><a name="0780a03" id="0780a03">　　家家遍乞已　　　諸根寂然定</a><br><a name="0780a04" id="0780a04">　　缽飯速滿已　　　志意常悅豫</a><br><a name="0780a05" id="0780a05">　　時乞食得已　　　聖還出城住</a><br><a name="0780a06" id="0780a06">　　山名班荼婆　　　當於彼止宿</a><br><a name="0780a07" id="0780a07">　　已知彼宿處　　　一使在邊住</a><br><a name="0780a08" id="0780a08">　　一使速還返　　　白王如是事</a><br><a name="0780a09" id="0780a09">　　大王此比丘　　　今宿班荼山</a><br><a name="0780a10" id="0780a10">　　坐臥如師子　　　如虎在於山</a><br><a name="0780a11" id="0780a11">　　王聞彼使言　　　即嚴好象乘</a><br><a name="0780a12" id="0780a12">　　眾人共尋從　　　即往禮菩薩</a><br><a name="0780a13" id="0780a13">　　到彼問訊已　　　卻在一面坐</a><br><a name="0780a14" id="0780a14">　　共相問訊已　　　復作如是說</a><br><a name="0780a15" id="0780a15">　　今觀年盛壯　　　眾行甚清淨</a><br><a name="0780a16" id="0780a16">　　應乘此大乘　　　群臣侍從好</a><br><a name="0780a17" id="0780a17">　　顏貌甚端正　　　必從剎利生</a><br><a name="0780a18" id="0780a18">　　我今與汝對　　　願說所生處</a><br><a name="0780a19" id="0780a19">　　有國大王治　　　今在雪山北</a><br><a name="0780a20" id="0780a20">　　父姓名為日　　　生處名釋迦</a><br><a name="0780a21" id="0780a21">　　財寶技術具　　　父母俱真正</a><br><a name="0780a22" id="0780a22">　　捨彼行學道　　　不樂處五欲</a><br><a name="0780a23" id="0780a23">　　觀欲多眾惱　　　出離永安隱</a><br><a name="0780a24" id="0780a24">　　要求滅欲處　　　是我心所樂　</p></a><a name="0780a25" id="0780a25"><p>時王語太子言。今可於此住。當分半國</a><a name="0780a26" id="0780a26">相與。菩薩報言。我不從此語。時王復重語</a><a name="0780a27" id="0780a27">言。汝可作大王。我今舉國一切所有。及脫</a><a name="0780a28" id="0780a28">此寶冠相與。可居王位治化。我當為臣。</a><a name="0780a29" id="0780a29">時菩薩報言。我捨轉輪王位出家學道。豈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220779c.htm'><img src='up.gif' border=0></a>
<a href='T220780b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>