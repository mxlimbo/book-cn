<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0436a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷6)</font> <font face='Arial'>T24, p0436a</h2></font><hr>
<span class='old'>
</a><a name="0435c28" id="0435c28">行。應生天上。但由瞋火所燒害故。生毒蛇中。</a><a name="0435c29" id="0435c29">賢首應知。諸行皆無常。諸法悉無我。寂靜涅</span><a name="0436a01" id="0436a01">槃樂。汝宜於我起淨信心。由此功德捨傍生</a><a name="0436a02" id="0436a02">趣生善道中。時彼毒蛇便作是念。我今不</a><a name="0436a03" id="0436a03">應親於世尊聞三句法而更噉食養無益身。</a><a name="0436a04" id="0436a04">諸傍生類飢火最強。以不食故便即命終。由</a><a name="0436a05" id="0436a05">於世尊心生淨信。於此命過得生天上。凡初</a><a name="0436a06" id="0436a06">生天若男若女。皆悉法爾起三種念。我於何</a><a name="0436a07" id="0436a07">處死。今於何處生。由何業緣而得來此。即自</a><a name="0436a08" id="0436a08">觀見。捨彼蛇身生此天上。由於佛所起淨信</a><a name="0436a09" id="0436a09">心。爾時天子便作是念。今我不應不至佛所</a><a name="0436a10" id="0436a10">禮拜供養。應往佛所報恩奉事。時彼天子即</a><a name="0436a11" id="0436a11">著上妙七寶瓔珞耳璫臂釧。而自莊嚴光明</a><a name="0436a12" id="0436a12">赫奕。以天妙花嗢缽羅花。缽頭摩花分陀利</a><a name="0436a13" id="0436a13">花。持是等花。過中夜已來至佛所。即以天花</a><a name="0436a14" id="0436a14">散布佛前。禮雙足已在一面坐。由是天子威</a><a name="0436a15" id="0436a15">光力故。令逝多林光明普照。爾時世尊。觀彼</a><a name="0436a16" id="0436a16">天子意樂隨眠根性差別。而為說法。時彼天</a><a name="0436a17" id="0436a17">子既聞法已即於座上獲預流果。既得果已</a><a name="0436a18" id="0436a18">白世尊曰。我今所證非父母等能作斯事。廣</a><a name="0436a19" id="0436a19">說如餘。由依世尊慈善力故。從三惡道拔出</a><a name="0436a20" id="0436a20">於我。置天人處。生死流轉得其邊際。血淚大</a><a name="0436a21" id="0436a21">海皆令枯竭。身骨大山今已超過。無始時來</a><a name="0436a22" id="0436a22">積聚二十有身見山。以智金剛杵而摧碎之。</a><a name="0436a23" id="0436a23">證預流果。世尊。我於今日歸依三寶。證知我</a><a name="0436a24" id="0436a24">是鄔波索迦。始從今日乃至盡形。於三寶所</a><a name="0436a25" id="0436a25">心極淨信時彼天子禮佛雙足。右遶三匝忽</a><a name="0436a26" id="0436a26">然不現。還本天宮。時諸苾芻。於初後夜警覺</a><a name="0436a27" id="0436a27">勤修澄心靜慮。見逝多林光明赫奕。咸作是</a><a name="0436a28" id="0436a28">念。為是梵釋諸天及四天王。或是大力天子</a><a name="0436a29" id="0436a29">等詣世尊所而為禮覲。作是念已行詣佛所。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240435c.htm'><img src='up.gif' border=0></a>
<a href='T240436b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>