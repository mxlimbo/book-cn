<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0287a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0287a</h2></font><hr>
<span class='old'>
</a><a name="0286c27" id="0286c27">今所為悉皆非法。更令不信增長。信者心壞。</a><a name="0286c28" id="0286c28">六群比丘即瞋恚言。汝為我師。為我和尚。</span><a name="0287a01" id="0287a01">此是逆理。我當教汝。汝反教我。瞋恚增盛。</a><a name="0287a02" id="0287a02">作身害口害身口害。身害者。入其家中牽曳</a><a name="0287a03" id="0287a03">小兒。打拍推撲。破損器物。折犢子腳。刺壞</a><a name="0287a04" id="0287a04">羊眼。至市肆上種種穀米小麥大麥。鹽糗酥</a><a name="0287a05" id="0287a05">油乳酪。悉和雜合。不可分別。田中生苗。其</a><a name="0287a06" id="0287a06">須水者開水令去。不須水者決令滿中。</a><a name="0287a07" id="0287a07">刈殺生苗焚燒熟穀。是名身暴害。口暴害</a><a name="0287a08" id="0287a08">者。詣王讒人加誣良善。是名口暴害。身口</a><a name="0287a09" id="0287a09">暴害者。屏處藏身恐怖其人。牽挽無辜。是</a><a name="0287a10" id="0287a10">名身口暴害諸優婆塞皆瞋恚言。沙門釋子</a><a name="0287a11" id="0287a11">作是非法。我等從今莫與供養。時彼比丘遂</a><a name="0287a12" id="0287a12">持缽乞食。其家見已。猶故與食。不至大惜。</a><a name="0287a13" id="0287a13">諸優婆塞復作是要。沙門釋子作是暴害。我</a><a name="0287a14" id="0287a14">等從今莫令入門。然後是比丘便到諸不信</a><a name="0287a15" id="0287a15">家乞食。初時與食後續聞優婆塞斷食不與。</a><a name="0287a16" id="0287a16">定是惡人。我何以與食。復不聽入。然後便作</a><a name="0287a17" id="0287a17">身邪命。口邪命。身口邪命。身邪命者。作水</a><a name="0287a18" id="0287a18">瓶木器。賣作盛酥革囊繩索結網縫衣。學</a><a name="0287a19" id="0287a19">作餅賣學賣醫藥。為人傳信。如是種種求</a><a name="0287a20" id="0287a20">食。是名身邪命。口邪命者。誦咒行術咒蛇咒</a><a name="0287a21" id="0287a21">龍咒鬼咒病。咒水咒火。如是種種求食。是名</a><a name="0287a22" id="0287a22">口邪命。身口邪命者。手自然火。口說咒術。手</a><a name="0287a23" id="0287a23">灌酥油灑散芥子。如是種種求食。是名身口</a><a name="0287a24" id="0287a24">邪命時黑山聚落諸優婆塞。來詣舍衛城。料</a><a name="0287a25" id="0287a25">理官事。官事訖已。往詣世尊。頂禮佛足已。</a><a name="0287a26" id="0287a26">卻住一面白佛言世尊我是黑山聚落優婆</a><a name="0287a27" id="0287a27">塞。六群比丘在彼間住。於彼聚落作諸非法。</a><a name="0287a28" id="0287a28">廣說如上。唯願世尊。當約敕之。令不在彼住</a><a name="0287a29" id="0287a29">者善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220286c.htm'><img src='up.gif' border=0></a>
<a href='T220287b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>