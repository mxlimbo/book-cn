<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0078a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷11)</font> 第二分初尼律波羅夷法 <font face='Arial'>T22, p0078a</h2></font><hr>
<span class='old'>
</a><a name="0077c23" id="0077c23">比丘尼不知不見過人法聖利滿足。自稱我</a><a name="0077c24" id="0077c24">如是知如是見。是比丘尼後時若問若不問。</span><a name="0078a01" id="0078a01">為出罪求清淨故。作是言。我不知言知不見</a><a name="0078a02" id="0078a02">言見虛誑妄語。除增上慢。是比丘尼得波羅</a><a name="0078a03" id="0078a03">夷不共住。爾時毘舍佉婿名鹿子。鹿子敬毘</a><a name="0078a04" id="0078a04">舍佉猶如敬母。時人遂名為毘舍佉鹿子母。</a><a name="0078a05" id="0078a05">其孫名尸利跋。尸利跋常繫念於偷羅難陀比</a><a name="0078a06" id="0078a06">丘尼。後請比丘尼僧。偷羅難陀託病不往。共</a><a name="0078a07" id="0078a07">一小沙彌尼坐守僧房。時到比丘尼僧皆詣</a><a name="0078a08" id="0078a08">其家。尸利跋手自下食。問言。偷羅難陀何故</a><a name="0078a09" id="0078a09">不來。詣比丘尼答言。以其病僧差守房。是故</a><a name="0078a10" id="0078a10">不來。彼下上坐食已。便馳往問。何所患苦。答</a><a name="0078a11" id="0078a11">言骨節皆痛。彼即為按摩。比丘尼言。聽汝</a><a name="0078a12" id="0078a12">處處按摩。但不得行欲。既按摩已問言。汝須</a><a name="0078a13" id="0078a13">何物。答言。我須乾棗。便買與之。比丘尼以</a><a name="0078a14" id="0078a14">手捧棗問言。汝見是乾棗不。答言見。比丘</a><a name="0078a15" id="0078a15">尼言。若人繫心於不可行欲處。神明乾縮亦</a><a name="0078a16" id="0078a16">如此也。於是尸利跋與此比丘尼種種身相</a><a name="0078a17" id="0078a17">觸已便出。諸比丘尼食還入門。遙見咸疑。</a><a name="0078a18" id="0078a18">已共偷羅難陀作不淨行。問言汝已破梵行耶。</a><a name="0078a19" id="0078a19">答言我不破梵行。唯與男子身相觸耳。小沙</a><a name="0078a20" id="0078a20">彌尼亦云如此。諸比丘尼種種呵責言。佛種</a><a name="0078a21" id="0078a21">種毀訾與男子身相觸。種種讚歎不觸男子</a><a name="0078a22" id="0078a22">身。汝今云何作此惡事。訶已往到佛所。以事</a><a name="0078a23" id="0078a23">白佛。佛以是事集二部漪。問偷羅難陀。汝實</a><a name="0078a24" id="0078a24">爾不。答言實爾世尊。佛如上種種訶責已告</a><a name="0078a25" id="0078a25">諸比丘。以十利故今為諸比丘尼結戒。從今</a><a name="0078a26" id="0078a26">是戒應如是說。若比丘尼欲盛變心。受男子</a><a name="0078a27" id="0078a27">種種摩觸。髮際已下膝已上肘已後。是比丘</a><a name="0078a28" id="0078a28">尼得波羅夷不共住。比丘尼者。白四羯磨受</a><a name="0078a29" id="0078a29">具足戒。釋欲盛變心已下。如比丘觸女人身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220077c.htm'><img src='up.gif' border=0></a>
<a href='T220078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>