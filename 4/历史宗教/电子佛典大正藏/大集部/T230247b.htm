<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0247b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷34)</font> <font face='Arial'>T23, p0247b</h2></font><hr>
<span class='old'>
</a><a name="0247a28" id="0247a28">種因緣呵責舊比丘。云何名比丘。以僧房羯</a><a name="0247a29" id="0247a29">磨與一比丘。呵已語諸比丘。從今不聽以僧</span><a name="0247b01" id="0247b01">房羯磨與一比丘。若與者得突吉羅。是僧房</a><a name="0247b02" id="0247b02">雖與不成與</a><a name="0247b03" id="0247b03"><p>佛復與大比丘僧。遊行諸國土。或無僧房處。</a><a name="0247b04" id="0247b04">投林中宿。爾時六群比丘告其弟子。汝先往</a><a name="0247b05" id="0247b05">宿處。好樹留佛。次有好者與我占取。弟子先</a><a name="0247b06" id="0247b06">去。好樹留佛占次好者。舍利弗目連隨佛後</a><a name="0247b07" id="0247b07">至。次欲取樹。有比丘言。他已先取。如是第</a><a name="0247b08" id="0247b08">二第三第四。皆言已取。乃至外行樹下宿。佛</a><a name="0247b09" id="0247b09">知故問阿難。舍利弗目連今在何處。答言。在</a><a name="0247b10" id="0247b10">外行樹下。佛言。喚來。阿難受教即往喚來。佛</a><a name="0247b11" id="0247b11">知故問舍利弗目連。汝等何故外行樹下。答</a><a name="0247b12" id="0247b12">言。世尊。六群比丘知佛宿處。告其弟子。汝先</a><a name="0247b13" id="0247b13">往宿處。好樹留佛次有好者。為我占取。我等</a><a name="0247b14" id="0247b14">隨佛後到。次欲取樹。有比丘言。他已占取。</a><a name="0247b15" id="0247b15">如是第二第三第四。皆言已取。是故我等外</a><a name="0247b16" id="0247b16">行樹下。佛言。從今聽諸比丘隨上座次住樹</a><a name="0247b17" id="0247b17">下。諸下座比丘聞已。好樹下所有草敷葉敷。</a><a name="0247b18" id="0247b18">盡取持去。下座比丘從索不與。以是故。鬥</a><a name="0247b19" id="0247b19">諍事起。佛言。不應持去。諸上座比丘聞不聽</a><a name="0247b20" id="0247b20">持去。樹下先有草敷葉敷及下座比丘自。所</a><a name="0247b21" id="0247b21">敷者。皆不與去。佛言。先者應留。餘者聽持去</a><a name="0247b22" id="0247b22"><p>佛與大比丘眾。迦尸國中遊行諸大弟子。舍</a><a name="0247b23" id="0247b23">利弗目連阿那律難提金毘羅等。皆悉隨從。</a><a name="0247b24" id="0247b24">是諸長老所言真實。能苦切語折伏眾人。與</a><a name="0247b25" id="0247b25">諸比丘作諸羯磨。苦切羯磨依止羯磨下意</a><a name="0247b26" id="0247b26">羯磨驅出羯磨。爾時迦羅山上有諸比丘。不</a><a name="0247b27" id="0247b27">念護戒。聞佛與大比丘眾舍利弗目連阿那</a><a name="0247b28" id="0247b28">律難提金毘羅等迦尸國遊行。是諸長老所</a><a name="0247b29" id="0247b29">言真實。能苦切語折伏眾人。與諸比丘作苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230247a.htm'><img src='up.gif' border=0></a>
<a href='T230247c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>