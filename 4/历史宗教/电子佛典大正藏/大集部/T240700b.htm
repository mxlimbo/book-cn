<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0700b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷4)</font> 阿育王品第三集法藏 <font face='Arial'>T24, p0700b</h2></font><hr>
<span class='old'>
</a><a name="0700a28" id="0700a28">亦言棄欲。何以故。初入第一禪定者。無明</a><a name="0700a29" id="0700a29">是欲儻。欲是禪定怨家。已棄欲故而得禪</span><a name="0700b01" id="0700b01">定。是謂為怨家。欲與惡離者禪定而來。欲</a><a name="0700b02" id="0700b02">惡滅已禪定即起。如是二句義自當知。又</a><a name="0700b03" id="0700b03">有三靜。身靜心靜覆靜。是為三靜。此三靜</a><a name="0700b04" id="0700b04">者。亦入前二句靜。問曰。何謂為欲。答曰。欲</a><a name="0700b05" id="0700b05">有二。一者處欲。二者煩惱欲。問曰。何謂</a><a name="0700b06" id="0700b06">處欲。何謂煩惱欲。答曰。處欲者。心著色處。</a><a name="0700b07" id="0700b07">煩惱欲者。令人至欲所。此後二句者。正著</a><a name="0700b08" id="0700b08">所解。前句者。為棄樂欲。後句者。從煩惱</a><a name="0700b09" id="0700b09">出。如是欲處煩惱欲。於其二中心極清淨。</a><a name="0700b10" id="0700b10">又言。前句除欲處。後句者。除煩惱欲。前句</a><a name="0700b11" id="0700b11">者。除因緣動搖。後句者除癡相。前句者著</a><a name="0700b12" id="0700b12">淨。後句止欲。如是次第自當知之。問曰。貪</a><a name="0700b13" id="0700b13">欲者。貪即是欲。貪別欲別。答曰。歸一。何以</a><a name="0700b14" id="0700b14">故。一切諸惡法理歸一。然分別各異。又律中</a><a name="0700b15" id="0700b15">說。貪者煩惱。欲者欲處。亦如三昧貪欲怨</a><a name="0700b16" id="0700b16">家。歡喜者。是瞋恚怨家。思者。是睡怨家。安</a><a name="0700b17" id="0700b17">樂者。是動疑怨家。度量者。是狐疑怨家。亦</a><a name="0700b18" id="0700b18">如初禪者貪欲怨家。貪欲者含入五蓋。</a><a name="0700b19" id="0700b19">諸惡法者含取諸蓋。何謂為諸蓋。答曰。三</a><a name="0700b20" id="0700b20">毒根五欲五塵邪貪。後句。著處分別諸塵瞋</a><a name="0700b21" id="0700b21">恚癡流法。前句者。欲流欲著欲泉欲受殺心</a><a name="0700b22" id="0700b22">結欲。後句者。諸流泉受著。前句者諸愛等。</a><a name="0700b23" id="0700b23">後句者無明等。前句者貪等八心受。後句者</a><a name="0700b24" id="0700b24">四不善心起。如是欲中清淨惡亦清淨。念思</a><a name="0700b25" id="0700b25">者何謂為念。答曰。動轉。何以動轉。於觀</a><a name="0700b26" id="0700b26">處初置心。是名念。問曰。何謂為思。答曰。</a><a name="0700b27" id="0700b27">諸禪人以心置觀處。中心徘徊觀處。又言。</a><a name="0700b28" id="0700b28">思者。研心著心連心。譬如鍾聲初大後</a><a name="0700b29" id="0700b29">微。初大聲者如念。後微者如思。如鳥翔初<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240700a.htm'><img src='up.gif' border=0></a>
<a href='T240700c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>