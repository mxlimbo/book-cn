<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0245a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷34)</font> <font face='Arial'>T23, p0245a</h2></font><hr>
<span class='old'>
</a><a name="0244c28" id="0244c28">居士以舍利弗為師。於此園中起十六大重</a><a name="0244c29" id="0244c29">閣作六十窟屋。佛知舍衛國僧坊已辦。集比</span><a name="0245a01" id="0245a01">丘僧而告之言。吾將遊行至舍衛國。汝等俱</a><a name="0245a02" id="0245a02">去。比丘受教。願皆隨從。爾時世尊。與大比丘</a><a name="0245a03" id="0245a03">眾五百人俱。向舍衛國。時六群比丘。知佛及</a><a name="0245a04" id="0245a04">僧暮所宿處。告其弟子。汝等往宿處好房留</a><a name="0245a05" id="0245a05">佛。餘有好者為我占取。弟子受教。先往宿處</a><a name="0245a06" id="0245a06">好房留佛。次有好者為師占取。爾時舍利弗</a><a name="0245a07" id="0245a07">目連。從佛後至。除佛房舍次欲取房。有比丘</a><a name="0245a08" id="0245a08">言。他已先取。如是第二第三第四皆言先取。</a><a name="0245a09" id="0245a09">舍利弗目連取邊房住。佛知故問阿難。舍利</a><a name="0245a10" id="0245a10">弗目連今何處住。答言。世尊邊房中住。佛言。</a><a name="0245a11" id="0245a11">喚來。即時來至。問舍利弗。汝等何故邊房中</a><a name="0245a12" id="0245a12">住。答言。世尊。六群比丘知佛暮所宿處。先遣</a><a name="0245a13" id="0245a13">弟子。汝往宿處好房留佛。餘有好者為我占</a><a name="0245a14" id="0245a14">取。弟子受教。先來到此。好房留佛次占好者。</a><a name="0245a15" id="0245a15">我等從佛後至。除佛房舍次欲取房。有比丘</a><a name="0245a16" id="0245a16">言。他已先取。如是第二第三第四。皆言先取。</a><a name="0245a17" id="0245a17">是故我等邊房中住。佛言。從今聽隨上座次</a><a name="0245a18" id="0245a18">第取房舍住。即時六群比丘遣病比丘出房。</a><a name="0245a19" id="0245a19">時看病比丘持病比丘大小便器涕唾器草</a><a name="0245a20" id="0245a20">蓆從一房至一房。受諸疲苦病者增劇。是</a><a name="0245a21" id="0245a21">事白佛。佛言。從今不應隨上座驅病比丘出</a><a name="0245a22" id="0245a22">房驅出者突吉羅。六群比丘聞佛不聽隨上</a><a name="0245a23" id="0245a23">座驅病比丘出房。即時託病。有時客比丘。日</a><a name="0245a24" id="0245a24">沒來打戶索住。六群比丘在內應聲。客比丘</a><a name="0245a25" id="0245a25">問汝幾歲。六群比丘言。我是病人何須問歲。</a><a name="0245a26" id="0245a26">問汝何病。答言。我患口懸癰痛兼患腳指間</a><a name="0245a27" id="0245a27">劈。諸比丘以是事白佛。佛言。是人若託病。應</a><a name="0245a28" id="0245a28">次第驅出。僧中作使一切應作。諸病比丘聞</a><a name="0245a29" id="0245a29">佛語已皆住好房。是事白佛。佛言。雖實病人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230244c.htm'><img src='up.gif' border=0></a>
<a href='T230245b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>