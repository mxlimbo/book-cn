<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0112a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷3)</font> <font face='Arial'>T24, p0112a</h2></font><hr>
<span class='old'>
</a><a name="0111c28" id="0111c28">因此時便為妃者。縱取餘女我必當得為其</a><a name="0111c29" id="0111c29">太妃。父又告曰。必當如斯可便速去。於是</span><a name="0112a01" id="0112a01">耶輸陀羅。即以種種珍飾莊嚴其身。與諸從</a><a name="0112a02" id="0112a02">女亦復嚴好。相隨而去。路傍諸人。皆共愛仰</a><a name="0112a03" id="0112a03">耶輸陀羅。不觀餘者。耶輸陀羅入菩薩宮。雅</a><a name="0112a04" id="0112a04">步從容端身而進。不觀左右。於太子前立。時</a><a name="0112a05" id="0112a05">彼太子。先以珍寶施諸女盡。更無遺餘。獨有</a><a name="0112a06" id="0112a06">一金指環。見耶輸陀羅即舉其指。然耶輸陀</a><a name="0112a07" id="0112a07">羅。先與菩薩從久遠來。甯隻]緣常相愛樂。</a><a name="0112a08" id="0112a08">即昇師子座上。從太子指取其指環。群臣諸</a><a name="0112a09" id="0112a09">人遞相謂曰。此耶輸陀羅。族姓尊貴顏容具</a><a name="0112a10" id="0112a10">足。於諸女中最為殊勝。堪為太子宮中侍衛。</a><a name="0112a11" id="0112a11">群臣諸人同議斯已。向淨飯王具陳此事。時</a><a name="0112a12" id="0112a12">王即遣二萬婇女。圍遶耶輸陀羅。入太子宮</a><a name="0112a13" id="0112a13">內</a><a name="0112a14" id="0112a14"><p>復次菩薩常法。出現世界必生一樹。名曰善</a><a name="0112a15" id="0112a15">堅。其初生時。一夜之中便高百肘。其初生夜。</a><a name="0112a16" id="0112a16">未見日光形質柔軟。可以爪甲搯而令斷。見</a><a name="0112a17" id="0112a17">日光已即便堅硬。雖加刀斧及以猛火。不能</a><a name="0112a18" id="0112a18">摧損。釋迦菩薩既出世已。於劫比羅及以天</a><a name="0112a19" id="0112a19">示二城之間。有一大河。名盧奚多。其河岸邊</a><a name="0112a20" id="0112a20">而生此樹。河水汎漲洪波鼓激。流沙圮岸土</a><a name="0112a21" id="0112a21">石隨散。其樹善堅根鬚盡露。後因猛風摧倒。</a><a name="0112a22" id="0112a22">橫在盧多河中。便如大堰。堰水不流。其劫比</a><a name="0112a23" id="0112a23">羅城漸被侵沒。天示城中又復枯涸。天示城</a><a name="0112a24" id="0112a24">王見斯事已。則令使者告淨飯王曰。今此大</a><a name="0112a25" id="0112a25">樹橫在水中。彼此俱弊。王之國中有諸童子</a><a name="0112a26" id="0112a26">皆悉勇健。願王敕之令除此樹。時淨飯王報</a><a name="0112a27" id="0112a27">其使曰。我今何能處分斯事。劫比羅國有一</a><a name="0112a28" id="0112a28">大臣。名曰闡陀。前白王曰。願王令我撿校斯</a><a name="0112a29" id="0112a29">事。我有方便。令王子等不假王言。自除此樹。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240111c.htm'><img src='up.gif' border=0></a>
<a href='T240112b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>