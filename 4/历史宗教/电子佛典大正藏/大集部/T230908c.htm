<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0908c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷1)</font> 八波羅市迦法 不淨行學處第一 <font face='Arial'>T23, p0908c</h2></font><hr>
<span class='old'>
</a><a name="0908b28" id="0908b28">自祈請或令他求。發慇重心無願不果。子白</a><a name="0908b29" id="0908b29">母曰。其事如何。母曰。我先無子。求尼拘律樹</span><a name="0908c01" id="0908c01">遂便有汝。汝今宜於神樹竭力祈請。但求一</a><a name="0908c02" id="0908c02">子必當遂意。時婆羅門奉母教已。於後園內</a><a name="0908c03" id="0908c03">畢缽羅樹下。廣設珍羞具申祈請曰。伏惟樹</a><a name="0908c04" id="0908c04">神早授我子。若稱願者。請於此處廣立神堂。</a><a name="0908c05" id="0908c05">并設大會慶謝殊恩。於日日中常作如是祈</a><a name="0908c06" id="0908c06">請發願。又告神曰。若不遂意我當連根伐樹</a><a name="0908c07" id="0908c07">令汝無依。于時天神知此慇懃心生惶懼。念</a><a name="0908c08" id="0908c08">我無力當如之何。即便速往毘沙門處。白言</a><a name="0908c09" id="0908c09">大天。有婆羅門為求子故。於我住處欲為斬</a><a name="0908c10" id="0908c10">伐。幸願垂恩曲存愍濟。天王聞已。自念無力。</a><a name="0908c11" id="0908c11">即往上天。白帝釋曰。願見聽察。今我所管居</a><a name="0908c12" id="0908c12">住之處。有人求子不能遂心欲為斬伐。既有</a><a name="0908c13" id="0908c13">斯厄幸願哀憐。天主聞已告輔佐曰。若有天</a><a name="0908c14" id="0908c14">子衰相現前須來報我。作是教已敬承天命。</a><a name="0908c15" id="0908c15">後於異時有一天子五衰相現。即便速往告</a><a name="0908c16" id="0908c16">天主曰。今有天子死相現前。命來告曰。汝今</a><a name="0908c17" id="0908c17">宜往瞻部州內尼拘律城大婆羅門家而往</a><a name="0908c18" id="0908c18">受生。作是語已。天子啟曰。大天當知。彼婆</a><a name="0908c19" id="0908c19">羅門自恃尊貴深生放逸。然佛大師出興於</a><a name="0908c20" id="0908c20">世。化緣若畢當入涅槃。我有宿願於世尊處</a><a name="0908c21" id="0908c21">專修淨行。恐生於彼為我障礙。天主告曰。汝</a><a name="0908c22" id="0908c22">勿憂慮。我當助汝於一切時令無放逸。彼命</a><a name="0908c23" id="0908c23">終已。便往尼拘律氏託蘊受生。聰慧女人有</a><a name="0908c24" id="0908c24">五奇智。何謂為五。一知男子有欲心。二知時</a><a name="0908c25" id="0908c25">節。三知從某人得娠。四知是男。五知是女。于</a><a name="0908c26" id="0908c26">時彼婦既有娠已心大歡喜。告其夫曰。仁者</a><a name="0908c27" id="0908c27">知不。今有善子來入我胎宜大慶悅。夫聞說</a><a name="0908c28" id="0908c28">已喜遍身心。高聲唱言。善哉安樂。我從昔來</a><a name="0908c29" id="0908c29">終日竟夜。一心願得承家之子。百年之後隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230908b.htm'><img src='up.gif' border=0></a>
<a href='T230909a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>