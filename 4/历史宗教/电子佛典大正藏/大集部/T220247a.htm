<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0247a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷3)</font> 盜戒之一 <font face='Arial'>T22, p0247a</h2></font><hr>
<span class='old'>
</a><a name="0246c28" id="0246c28">令後人得渡。若比丘盜彼船。若行具滿者波</a><a name="0246c29" id="0246c29">羅夷。若沒著水中。若破若放令隨流去。得越</span><a name="0247a01" id="0247a01">比尼罪。比丘若乘筏渡至彼岸。當牽筏著岸</a><a name="0247a02" id="0247a02">上現處令後人得渡莫著屏猥處。是名船</a><a name="0247a03" id="0247a03">物船上物者。船上所有諸物謂金銀真珠錢</a><a name="0247a04" id="0247a04">財虎珀琉璃珂具珊瑚車磲赤寶縷劫貝。乃</a><a name="0247a05" id="0247a05">至一切衣服穀食及八種物。若覆藏若不覆</a><a name="0247a06" id="0247a06">藏。比丘以盜心觸彼船上諸物。得越比尼罪。</a><a name="0247a07" id="0247a07">若動彼物者偷蘭罪。若離本處滿者波羅夷。</a><a name="0247a08" id="0247a08">乘者。若車乘若輿若輦若步挽車乃至小兒</a><a name="0247a09" id="0247a09">戲車。是名為乘。若盜兩輪車順牽後過前。滿</a><a name="0247a10" id="0247a10">者波羅夷。若逆推前過。後滿者波羅夷。若</a><a name="0247a11" id="0247a11">傍牽左輪過右輪。右輪過左輪。滿者波羅夷。</a><a name="0247a12" id="0247a12">若比丘壞彼乘稍稍取若盜一一木。滿者波</a><a name="0247a13" id="0247a13">羅夷。不滿者偷蘭罪。若小乘可全檐去者。若</a><a name="0247a14" id="0247a14">觸得越比尼罪。動彼乘偷蘭罪。若離本處滿</a><a name="0247a15" id="0247a15">者波羅夷。是名乘物。乘上物者。若師子皮覆</a><a name="0247a16" id="0247a16">虎皮覆黃欽婆羅覆。及諸種種覆物。一切敷</a><a name="0247a17" id="0247a17">具一切莊嚴乘物。乘上一切物者。所謂金銀</a><a name="0247a18" id="0247a18">琉璃車磲馬瑙真珠珂貝珊瑚琥珀及赤寶等。</a><a name="0247a19" id="0247a19">衣被飲食及八種物。若覆藏若不覆藏。比丘</a><a name="0247a20" id="0247a20">以盜心觸彼物者。越比尼罪。若動彼物偷蘭</a><a name="0247a21" id="0247a21">罪。若離本處滿者波羅夷。是名乘上物。四足</a><a name="0247a22" id="0247a22">物者。所謂象馬駝牛驢騾羊乃至鼠狼。若比</a><a name="0247a23" id="0247a23">丘欲盜象。若牽若驅舉一足乃至三腳。偷蘭</a><a name="0247a24" id="0247a24">罪。四足離本處滿者波羅夷。如是馬駝乃</a><a name="0247a25" id="0247a25">至羊亦如是。若小可全擔者。若觸得越比尼</a><a name="0247a26" id="0247a26">罪。若動者偷蘭罪。若離本處滿者波羅夷。是</a><a name="0247a27" id="0247a27">名四足物。四足上物者。莊嚴象具乃至莊嚴</a><a name="0247a28" id="0247a28">鼠狼具及八種物。若覆藏若不覆藏。若比丘</a><a name="0247a29" id="0247a29">以盜心觸此諸物。越比尼罪。若動彼物得偷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220246c.htm'><img src='up.gif' border=0></a>
<a href='T220247b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>