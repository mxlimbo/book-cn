<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0299b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷20)</font> 第三門第四子攝頌之餘 <font face='Arial'>T24, p0299b</h2></font><hr>
<span class='old'>
</a><br><a name="0299a28" id="0299a28">　　此於無上牟尼尊　　　如毛髮許不能損</a><br><a name="0299a29" id="0299a29">　　假使烈火騰風焰　　　利劍如霜現在前</span><br><a name="0299b01" id="0299b01">　　毒藥黑蛇一時來　　　至太子處皆銷散</a><br><a name="0299b02" id="0299b02">　　我傷早死不見佛　　　流淚盈目難裁忍</a><br><a name="0299b03" id="0299b03">　　棄無上法我前亡　　　未有事業能成就</a><br><a name="0299b04" id="0299b04">　　此有大福除眾惱　　　證甘露法為導師</a><br><a name="0299b05" id="0299b05">　　若能聞教如說行　　　咸歸寂滅無為處　</p></a><a name="0299b06" id="0299b06"><p>王聞太子證甘露法默然無語。凡諸世人皆</a><a name="0299b07" id="0299b07">為邪心之所擾亂。出言諂誑不能依實。時彼</a><a name="0299b08" id="0299b08">仙人而告王曰。比日大王每作是念。何時得</a><a name="0299b09" id="0299b09">令阿私多仙。足步入城與我相見。及諸人眾</a><a name="0299b10" id="0299b10">致敬慇懃。我哀愍故徒行至此。今時事了將</a><a name="0299b11" id="0299b11">欲出城。可為掃除淨修郭邑。時淨飯王敕令</a><a name="0299b12" id="0299b12">諸臣嚴治道路。普告城邑皆共修營。巷陌康</a><a name="0299b13" id="0299b13">莊塗拭清淨。灑以栴檀香水散以占博迦花。</a><a name="0299b14" id="0299b14">幢蓋陵空香煙滿路。見者愛樂如歡喜園。復</a><a name="0299b15" id="0299b15">遣搖鈴遍皆宣告。諸人當知或先住城中。或</a><a name="0299b16" id="0299b16">他方新至。所有人眾皆悉存心。明日晨朝看</a><a name="0299b17" id="0299b17">大仙出。眾既聞已各至途中。瞻望仙人步出</a><a name="0299b18" id="0299b18">城闕。咸生希有悵望而歸。時阿私多仙還向</a><a name="0299b19" id="0299b19">本山。繫心禪寂以智方便發起神通。報命將</a><a name="0299b20" id="0299b20">終遂便遇患。雖加藥餌瞬息無幾。時那剌陀</a><a name="0299b21" id="0299b21">來禮師足。白言大師我本出家求甘露味。師</a><a name="0299b22" id="0299b22">所得者幸願共分。師曰我亦同汝。本出家時</a><a name="0299b23" id="0299b23">意求甘露。竟無所獲空處生涯。彼雪山側劫</a><a name="0299b24" id="0299b24">比羅城。太子興世相師共記。當成正覺號天</a><a name="0299b25" id="0299b25">人師稱一切智。汝當於彼而求出家。捨高慢</a><a name="0299b26" id="0299b26">心當自謙下。勤修梵行作不放逸。當於爾時</a><a name="0299b27" id="0299b27">獲甘露味。說伽他曰</a><a name="0299b28" id="0299b28"><p class='lg'>　　如來出世難遭遇　　　今得逢時甚希有</a><br><a name="0299b29" id="0299b29">　　汝莫放逸至心求　　　當獲無生甘露味　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240299a.htm'><img src='up.gif' border=0></a>
<a href='T240299c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>