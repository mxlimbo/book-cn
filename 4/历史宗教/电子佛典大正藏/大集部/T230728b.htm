<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0728b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷19)</font> 三十泥薩祇波逸底迦法 從非親居士乞衣學處第六 <font face='Arial'>T23, p0728b</h2></font><hr>
<span class='old'>
</a><a name="0728a28" id="0728a28">不勸為而自求作。當隨其意。報言。任自經求。</a><a name="0728a29" id="0728a29">便即為辦所須路糧。周給資遣彼持貨物往</span><a name="0728b01" id="0728b01">詣他處。其妻於後作如是念。我之夫主辛苦</a><a name="0728b02" id="0728b02">經求。受諸寒熱飢渴等苦。皆是為我求覓財</a><a name="0728b03" id="0728b03">物。我今不應端坐而住。便往市中買好劫貝。</a><a name="0728b04" id="0728b04">撚為上縷織成妙疊。種種香薰置於篋內。時</a><a name="0728b05" id="0728b05">彼長者經求獲利還來本居。其妻作好香湯</a><a name="0728b06" id="0728b06">令夫洗沐。開箱取疊而授與之。長者見已作</a><a name="0728b07" id="0728b07">如是念。我先所留飲食之直。縱令全賣亦未</a><a name="0728b08" id="0728b08">得此衣。問曰。賢首。汝於何處得此上衣。答</a><a name="0728b09" id="0728b09">言。且宜著之。彼便為著。更問曰。何處得衣。</a><a name="0728b10" id="0728b10">妻曰。且當先食。食已還問。何處得衣。妻遂以</a><a name="0728b11" id="0728b11">緣具告。夫曰。善哉賢首。我作求覓人。汝為守</a><a name="0728b12" id="0728b12">護者善營家業。如斯不久舍內資財必當豐</a><a name="0728b13" id="0728b13">贍。妻曰。此衣是我辛苦營得。但自披著勿</a><a name="0728b14" id="0728b14">與餘人。答言可爾。時彼長者信心淳善。往逝</a><a name="0728b15" id="0728b15">多林禮世尊足。從城出時守門人見便作是</a><a name="0728b16" id="0728b16">念。觀此長者所著上衣。今日定當多獲財利。</a><a name="0728b17" id="0728b17">是時六眾多住寺門。時鄔波難陀見長者來。</a><a name="0728b18" id="0728b18">觀其衣服作如是念。看此長者著好衣服。所</a><a name="0728b19" id="0728b19">求財利必得隨情。我今若不留得此衣者。我</a><a name="0728b20" id="0728b20">不更名鄔波難陀。即便唱言。善來長者。仁何</a><a name="0728b21" id="0728b21">處來。猶如初月久而方現。報言。聖者。我比興</a><a name="0728b22" id="0728b22">易遠詣他方。近始歸還故來禮佛。問言。長者。</a><a name="0728b23" id="0728b23">多獲利不。答言。隨時多少且免空歸。報言。長</a><a name="0728b24" id="0728b24">者我已先知。見池流出表水澄深。目睹好衣</a><a name="0728b25" id="0728b25">知多獲利。然汝比來常有貪心經紀無歇。曾</a><a name="0728b26" id="0728b26">不修造來世資糧。汝且可來當為說法。是時</a><a name="0728b27" id="0728b27">長者為聽法故在一面坐。鄔波難陀凡說法</a><a name="0728b28" id="0728b28">時。若說持戒因緣。其聽法者皆謂自身即生</a><a name="0728b29" id="0728b29">天上。若說布施因緣。其聽法者乃至自割身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230728a.htm'><img src='up.gif' border=0></a>
<a href='T230728c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>