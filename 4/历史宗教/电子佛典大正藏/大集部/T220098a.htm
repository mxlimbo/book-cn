<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0098a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷14)</font> 第二分之四尼律墮法 <font face='Arial'>T22, p0098a</h2></font><hr>
<span class='old'>
</a><a name="0097c28" id="0097c28">嫌不共語不犯</a><a name="0097c29" id="0097c29"><p>爾時諸比丘尼作是念。佛不聽我等剃隱處</span><a name="0098a01" id="0098a01">毛。今當火燒即便燒之。時有婆羅門失羊覓</a><a name="0098a02" id="0098a02">之。到比丘尼巷聞燒毛氣。謂比丘尼偷殺其</a><a name="0098a03" id="0098a03">羊。便至王所以事白王。王即呼比丘尼問言。</a><a name="0098a04" id="0098a04">阿姨殺婆羅門羊不。答言不殺。問若不殺那</a><a name="0098a05" id="0098a05">得有燒羊毛氣。便以實答。王聞大笑即放令</a><a name="0098a06" id="0098a06">去。諸臣聞之譏呵言。云何比丘尼不念行道</a><a name="0098a07" id="0098a07">乃燒隱處毛。諸長老比丘尼聞種種呵責。乃</a><a name="0098a08" id="0098a08">至今為諸比丘尼結戒。亦如上說。從今是戒</a><a name="0098a09" id="0098a09">應如是說。若比丘尼燒隱處毛波逸提。餘如</a><a name="0098a10" id="0098a10">剃隱處毛中說</a><a name="0098a11" id="0098a11"><p>爾時諸比丘尼不著僧祇支往白衣舍。風吹</a><a name="0098a12" id="0098a12">上衣露其身體。諸白衣見便弄共說麤惡語</a><a name="0098a13" id="0098a13">以此羞恥。諸長老比丘尼聞種種呵責。乃至</a><a name="0098a14" id="0098a14">今為諸比丘尼結戒。亦如上說。從今是戒應</a><a name="0098a15" id="0098a15">如是說。若比丘尼不著僧祇支入白衣家波</a><a name="0098a16" id="0098a16">逸提。式叉摩那沙彌尼突吉羅。若浣染打縫</a><a name="0098a17" id="0098a17">若無皆不犯(一百八十)</a><a name="0098a18" id="0098a18"><p>爾時諸比丘尼。與白衣對坐臨身相近說法。</a><a name="0098a19" id="0098a19">似若私語。於中生染著心。遂致返俗作外道</a><a name="0098a20" id="0098a20">者。諸白衣譏呵。諸長老比丘尼聞種種呵責。</a><a name="0098a21" id="0098a21">乃至今為諸比丘尼結戒。亦如上說。從今是</a><a name="0098a22" id="0098a22">戒應如是說。若比丘尼與白衣對坐臨身相</a><a name="0098a23" id="0098a23">近說法波逸提。式叉摩那沙彌尼突吉羅</a><a name="0098a24" id="0098a24"><p>爾時諸比丘尼自歌舞。諸居士譏呵言。此比</a><a name="0098a25" id="0098a25">丘尼自歌舞如婬女人。諸長老比丘尼聞種</a><a name="0098a26" id="0098a26">種呵責。乃至今為諸比丘尼結戒。亦如上說。</a><a name="0098a27" id="0098a27">從今是戒應如是說。若比丘尼自歌舞波逸</a><a name="0098a28" id="0098a28">提。式叉摩那沙彌尼突吉羅</a><a name="0098a29" id="0098a29"><p>爾時諸比丘尼遮受迦絺那衣。諸比丘尼待<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220097c.htm'><img src='up.gif' border=0></a>
<a href='T220098b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>