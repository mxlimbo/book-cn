<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0955b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷52)</font> 雜揵度之一 <font face='Arial'>T22, p0955b</h2></font><hr>
<span class='old'>
</a><a name="0955a28" id="0955a28">自洗女人亦爾。比丘必犯此女人。諸比丘聞</a><a name="0955a29" id="0955a29">白佛。佛言。不應在如是處大小便令人</span><a name="0955b01" id="0955b01">生疑。亦不應在池水上洗。爾時跋難陀釋</a><a name="0955b02" id="0955b02">子。向暮至白衣家在內坐。須臾便出。不語</a><a name="0955b03" id="0955b03">主人而去。時賊白日伺其家。暮遇門開。即</a><a name="0955b04" id="0955b04">便入劫奪其家。家主問言。誰暮開門出去。</a><a name="0955b05" id="0955b05">家人答言。是跋難陀釋子。時諸居士皆譏嫌</a><a name="0955b06" id="0955b06">言。沙門釋子無有慚愧。自稱言我知正法。</a><a name="0955b07" id="0955b07">乃與賊共期來劫我家。如是何有正法。時</a><a name="0955b08" id="0955b08">諸比丘白佛。佛言。不應向暮至白衣家。時</a><a name="0955b09" id="0955b09">諸比丘。為佛事法事僧事塔事病比丘事。若</a><a name="0955b10" id="0955b10">檀越喚逼暮比丘疑不敢往。佛言。若有如</a><a name="0955b11" id="0955b11">是事應往。時跋難陀釋子欲意為女人說</a><a name="0955b12" id="0955b12">法。彼女人察知即語言。汝何不自為說法。</a><a name="0955b13" id="0955b13">諸比丘白佛。佛言。不應以欲意說法。時六</a><a name="0955b14" id="0955b14">群比丘與女人卜占。佛言不應爾。復從人</a><a name="0955b15" id="0955b15">卜占。佛言不應爾。時六群比丘共他貨物。</a><a name="0955b16" id="0955b16">佛言不應爾。彼得物便取。佛言不應爾。六</a><a name="0955b17" id="0955b17">群比丘共攜手在道行撥他令倒地。時諸</a><a name="0955b18" id="0955b18">居士見皆共譏嫌言。沙門釋子不知慚愧無</a><a name="0955b19" id="0955b19">有厭足。自言我知正法。共攜手在道行</a><a name="0955b20" id="0955b20">如王大臣。如是何有正法。諸比丘白佛。佛</a><a name="0955b21" id="0955b21">言不應爾。時諸比丘道路行。有人施革屣</a><a name="0955b22" id="0955b22">盛油華瓶。諸比丘疑不敢受。佛言聽受。時</a><a name="0955b23" id="0955b23">六群比丘出息物白佛。佛言不應爾。時六</a><a name="0955b24" id="0955b24">群比丘從他舉息物白佛。佛言不應爾。</a><a name="0955b25" id="0955b25">時六群比丘共他鬥諍反抄衣衣纏頸裹頭</a><a name="0955b26" id="0955b26">通肩被衣著革屣共上座語。諸比丘白</a><a name="0955b27" id="0955b27">佛。佛言不應爾。應偏露右肩脫革屣至</a><a name="0955b28" id="0955b28">上座前小曲身合掌白如是言。我欲有所</a><a name="0955b29" id="0955b29">白。上座應答言。如法如律說。時跋難陀在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220955a.htm'><img src='up.gif' border=0></a>
<a href='T220955c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>