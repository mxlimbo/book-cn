<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0949a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷8)</font> 第三部三十三捨墮事 與非親苾芻浣故衣學處第四 <font face='Arial'>T23, p0949a</h2></font><hr>
<span class='old'>
</a><a name="0948c28" id="0948c28"><p>書了印訖付鄔陀夷。時鄔陀夷持王敕書。往</a><a name="0948c29" id="0948c29">室羅伐奉上世尊。世尊受已便自披讀。時鄔</span><a name="0949a01" id="0949a01">陀夷白世尊曰。世尊能向劫比羅城不。佛</a><a name="0949a02" id="0949a02">言。鄔陀夷。我共汝去。時鄔陀夷憶昔太子</a><a name="0949a03" id="0949a03">踰城出家父王頻召竟不還國。重白佛言。必</a><a name="0949a04" id="0949a04">若世尊不肯歸者。我今有力強自將去。爾時</a><a name="0949a05" id="0949a05">世尊聞斯語已。即說伽他報鄔陀夷曰</a><a name="0949a06" id="0949a06"><p class='lg'>　　生死愛網若全除　　　此即誠無將導者</a><br><a name="0949a07" id="0949a07">　　世尊威力無處所　　　汝何方便能將去</a><br><a name="0949a08" id="0949a08">　　生死愛網若全除　　　此即誠無將導者</a><br><a name="0949a09" id="0949a09">　　世尊境界無處所　　　汝何方便能將去　</p></a><a name="0949a10" id="0949a10"><p>爾時鄔陀夷。聞佛世尊說伽他已。頂禮佛足</a><a name="0949a11" id="0949a11">白佛言。世尊。我欲還宮白父王知。佛告鄔陀</a><a name="0949a12" id="0949a12">夷。為佛使者理不應然。鄔陀夷。白佛言。為佛</a><a name="0949a13" id="0949a13">使者其事如何。佛告鄔陀夷。凡出家者方為</a><a name="0949a14" id="0949a14">佛使。鄔陀夷言。我願出家。然為要契事須還</a><a name="0949a15" id="0949a15">報淨飯大王。我今且去。佛言。待出家已方報</a><a name="0949a16" id="0949a16">前信。鄔陀夷言善哉。我今出家。然而世尊為</a><a name="0949a17" id="0949a17">菩薩時。生生之處於二師二親及尊重類。有</a><a name="0949a18" id="0949a18">如法教令曾不違逆。由此因緣言無違者。時</a><a name="0949a19" id="0949a19">鄔陀夷。白佛言。我今出家。佛告舍利子。汝與</a><a name="0949a20" id="0949a20">鄔陀夷出家。令其長夜永得利益。舍利子言。</a><a name="0949a21" id="0949a21">如是世尊。便與出家并受圓具。所有行法略</a><a name="0949a22" id="0949a22">並告知。時鄔陀夷既受教誡。禮舍利子已詣</a><a name="0949a23" id="0949a23">世尊所。禮佛雙足白佛言。世尊我已出家。佛</a><a name="0949a24" id="0949a24">言。汝今可去。然而造次勿入王宮。宜至其門</a><a name="0949a25" id="0949a25">立而告曰。釋迦苾芻今至門外。若喚入者即</a><a name="0949a26" id="0949a26">應隨入。彼若問言更有諸餘釋迦苾芻不。答</a><a name="0949a27" id="0949a27">言更有。若問一切義成太子亦作如是形狀</a><a name="0949a28" id="0949a28">耶。答言亦作如是形狀。汝亦不應宿王宮內。</a><a name="0949a29" id="0949a29">若問一切義成太子宿王宮不。答言不宿。問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230948c.htm'><img src='up.gif' border=0></a>
<a href='T230949b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>