<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0385c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷36)</font> 第八門第十子攝頌之二 <font face='Arial'>T24, p0385c</h2></font><hr>
<span class='old'>
</a><a name="0385b28" id="0385b28">一面坐白言。世尊。我等入村行乞食時。聞</a><a name="0385b29" id="0385b29">有眾多鄔波索迦悉皆命過。未知彼等當生</span><a name="0385c01" id="0385c01">何處。佛言。苾芻。於此村中有二百五十諸鄔</a><a name="0385c02" id="0385c02">波索迦。斷五下分結。從此命過得化生身。於</a><a name="0385c03" id="0385c03">彼涅槃更不退轉。證不還果不復更來。汝等</a><a name="0385c04" id="0385c04">苾芻。復有三百餘人鄔波索迦。從此命過薄</a><a name="0385c05" id="0385c05">斷染瞋癡得一來果。暫來人間當盡苦際。汝</a><a name="0385c06" id="0385c06">諸苾芻。於此村中有五百人並已命過。能斷</a><a name="0385c07" id="0385c07">三結得預流果不復退轉。於七有生人天還</a><a name="0385c08" id="0385c08">往當盡苦際。汝等苾芻何煩致問作斯擾惱。</a><a name="0385c09" id="0385c09">生者必死。此為常事。若佛出世及不出世。生</a><a name="0385c10" id="0385c10">死之法如來悉知。為諸有情分別演說。開示</a><a name="0385c11" id="0385c11">十二緣生法門。所謂此有故彼有。此生故彼</a><a name="0385c12" id="0385c12">生。即是無明緣行。行緣識。識緣名色。名色緣</a><a name="0385c13" id="0385c13">六處。六處緣觸。觸緣受。受緣愛。愛緣取。取</a><a name="0385c14" id="0385c14">緣有。有緣生。生緣老死憂悲苦惱。此無故彼</a><a name="0385c15" id="0385c15">無。此滅故彼滅。所謂無明滅則行滅。行滅則</a><a name="0385c16" id="0385c16">識滅。識滅則名色滅。名色滅則六處滅。六</a><a name="0385c17" id="0385c17">處滅則觸滅。觸滅則受滅。受滅則愛滅。愛滅</a><a name="0385c18" id="0385c18">則取滅。取滅則有滅。有滅則生滅。生滅則老</a><a name="0385c19" id="0385c19">死憂悲苦惱滅。如是廣大苦蘊悉皆除滅。我</a><a name="0385c20" id="0385c20">今復為汝等說法鏡經。應可諦聽善思念之。</a><a name="0385c21" id="0385c21">云何法鏡。謂佛法僧聖清淨戒。汝等於此深</a><a name="0385c22" id="0385c22">生尊重。恭敬供養禮拜讚歎。正信正念常不</a><a name="0385c23" id="0385c23">斷絕。是名法鏡。如是應持。時諸苾芻聞佛</a><a name="0385c24" id="0385c24">所說依教奉行。佛告具壽阿難陀曰。我今欲</a><a name="0385c25" id="0385c25">往廣嚴城。汝可告諸大眾。時阿難陀言。如是</a><a name="0385c26" id="0385c26">世尊。佛及僧眾漸至城所住菴沒羅林。時此</a><a name="0385c27" id="0385c27">城中有一女人(舊云奈女者非)顏容端正眾所知識。</a><a name="0385c28" id="0385c28">名菴沒羅。是此林主。聞世尊至住我林中。著</a><a name="0385c29" id="0385c29">妙衣瓔而自莊飾。命諸女屬共相隨從。乘駕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240385b.htm'><img src='up.gif' border=0></a>
<a href='T240386a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>