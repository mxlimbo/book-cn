<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0960c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷10)</font> 第三部三十三捨墮事 出納求利學處第十二 <font face='Arial'>T23, p0960c</h2></font><hr>
<span class='old'>
</a><a name="0960b28" id="0960b28">問言。聖者。何意毘訶羅仍不修補。苾芻尼報</a><a name="0960b29" id="0960b29">言。賢首。為無飲食。施主曰。我豈不施無盡物</span><a name="0960c01" id="0960c01">耶。報言。賢首。其無盡物我豈敢食。安僧庫中</a><a name="0960c02" id="0960c02">今皆現在。施主報曰。其無盡物不合如是。我</a><a name="0960c03" id="0960c03">之家中豈無安處。何不迴易求生利耶。尼曰。</a><a name="0960c04" id="0960c04">佛遮我等不許求利。諸尼白苾芻。苾芻白佛。</a><a name="0960c05" id="0960c05">佛言。若為僧伽應求利潤。聞佛語已諸有信</a><a name="0960c06" id="0960c06">心婆羅門居士等。為佛法僧故施無盡物。此</a><a name="0960c07" id="0960c07">三寶物亦應迴轉求利。所得利物還於三寶</a><a name="0960c08" id="0960c08">而作供養。時諸苾芻尼還將此物與彼施主。</a><a name="0960c09" id="0960c09">索利之時多興諍競。便作是語。聖者。豈我己</a><a name="0960c10" id="0960c10">物合鬥諍耶。時諸苾芻尼白諸苾芻。苾芻白</a><a name="0960c11" id="0960c11">佛。佛言。不應共彼而作出息。復共富貴者而</a><a name="0960c12" id="0960c12">為出息。索物之時恃官勢故不肯相還。佛言。</a><a name="0960c13" id="0960c13">不應共此而作交易。復共貧人而為出息。索</a><a name="0960c14" id="0960c14">時無物。佛言。若與物時應可分明。兩倍納質</a><a name="0960c15" id="0960c15">書其券契并立保證。記其年月。安上座名及</a><a name="0960c16" id="0960c16">授事人字。假令信心鄔波索迦受五學處。亦</a><a name="0960c17" id="0960c17">應兩倍而納其質</a><a name="0960c18" id="0960c18"><p><b>　　<A NAME="n707"></A>販賣學處第十三</b></a><a name="0960c19" id="0960c19"><p>緣處同前。時六眾苾芻種種交易取與買賣。</a><a name="0960c20" id="0960c20">賤糴貴糶貯畜而住。諸婆羅門長者見共譏</a><a name="0960c21" id="0960c21">恥。諸苾芻白佛。佛以此緣同前集眾問實訶</a><a name="0960c22" id="0960c22">責。乃至制其學處。應如是說。若復苾芻尼。種</a><a name="0960c23" id="0960c23">種賣買者。泥薩祇波逸底迦。苾芻尼者。謂</a><a name="0960c24" id="0960c24">此法中尼。種種者。謂非一事。取與買賣者。取</a><a name="0960c25" id="0960c25">謂餘處物賤。此處物貴。即從彼取。與者。謂此</a><a name="0960c26" id="0960c26">處賤餘處貴。即從此持去。豐時買取儉時當</a><a name="0960c27" id="0960c27">賣。泥薩祇者廣如前說。此中犯者。苾芻尼</a><a name="0960c28" id="0960c28">為利故而作賣買。買時惡作。賣時犯捨墮。若</a><a name="0960c29" id="0960c29">為利故買不為利賣。買時惡作。賣時無犯。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230960b.htm'><img src='up.gif' border=0></a>
<a href='T230961a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>