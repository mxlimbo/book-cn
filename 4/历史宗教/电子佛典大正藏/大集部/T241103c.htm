<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1496 佛說正恭敬經 1103c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1496 佛說正恭敬經</font> <font face='Arial'>(卷1)</font> <font face='Arial'>T24, p1103c</h2></font><hr>
<span class='old'>
</a><a name="1103b28" id="1103b28"><p>爾時尊者阿難涕泣流淚作如是言。世尊。未</a><a name="1103b29" id="1103b29">來世中若有眾生。能住能行如是等行。甚為</span><a name="1103c01" id="1103c01">希有。世尊。我能行住如是等行。世尊。若有</a><a name="1103c02" id="1103c02">比丘不能恭敬和上阿闍情摔者。彼人</a><a name="1103c03" id="1103c03">得何等報。佛告阿難。若有比丘不敬和上阿闍</a><a name="1103c04" id="1103c04">情摔者。我說彼人愚癡凡夫。何以故。阿</a><a name="1103c05" id="1103c05">難。不得說阿闍梨實惡。何況說虛。是中阿難。</a><a name="1103c06" id="1103c06">若不恭敬和上阿闍梨者。有辟支地獄名之</a><a name="1103c07" id="1103c07">為滅。彼人命終生彼地獄。彼人生已即有四</a><a name="1103c08" id="1103c08">頭。身上火然如熱鐵丸。是中有諸虫名為鐵</a><a name="1103c09" id="1103c09">狗。常所食噉彼人舌根。是處命終生畜生中。</a><a name="1103c10" id="1103c10">作虎狼野干。眾生見者皆唱言。是虎狼野</a><a name="1103c11" id="1103c11">干。有所見者無能喜樂。以本口過故常食糞</a><a name="1103c12" id="1103c12">穢。受報已盡復生人中。常在邊地無佛法處。</a><a name="1103c13" id="1103c13">雖生人中具足眾惡。遠離功德。身形色力不</a><a name="1103c14" id="1103c14">類人狀。稟受身形不似父母。不為父母之所</a><a name="1103c15" id="1103c15">憐愛。常被惡謗遠離諸佛。生生愚癡闇鈍無</a><a name="1103c16" id="1103c16">智速墮地獄。何以故。以不恭敬教授施法。濟</a><a name="1103c17" id="1103c17">拔難者故。阿難。如是等人數得苦法。阿難。</a><a name="1103c18" id="1103c18">假使讀誦受持一四句偈。及以經卷書寫供</a><a name="1103c19" id="1103c19">養。隨彼字等劫。若頂若肩若背荷負彼師。</a><a name="1103c20" id="1103c20">及一切樂具而供養之。阿難。如是供養已。猶</a><a name="1103c21" id="1103c21">不能報阿闍梨恩。佛告阿難。未來世中有如</a><a name="1103c22" id="1103c22">是等諸惡比丘。得是經已而不恭敬阿闍梨</a><a name="1103c23" id="1103c23">和上者。以無行故。說阿闍梨和上過。我今當</a><a name="1103c24" id="1103c24">記如是比丘愚癡人等。墮諸地獄受大苦惱。</a><a name="1103c25" id="1103c25">阿難。我今告汝及以正敕。如來以說善惡</a><a name="1103c26" id="1103c26">道行。隨彼眾生所行善惡。得報如是。是故阿</a><a name="1103c27" id="1103c27">難。汝等今當應善恭敬應善思量。阿難。善恭</a><a name="1103c28" id="1103c28">敬善男子善女人得此法門者。讚歎出離訶</a><a name="1103c29" id="1103c29">欲不淨。諸塵垢盡得法眼淨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241103b.htm'><img src='up.gif' border=0></a>
<a href='T241104a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>