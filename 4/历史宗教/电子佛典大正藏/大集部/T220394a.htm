<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0394a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷20)</font> 明單提九十二事法之一 <font face='Arial'>T22, p0394a</h2></font><hr>
<span class='old'>
</a><a name="0393c28" id="0393c28">從上座次第付得已。不聽裸浴。又不得著雨</a><a name="0393c29" id="0393c29">浴衣。應著餘故衣。若在屏處。若深水裸浴無</span><a name="0394a01" id="0394a01">罪。不得著雨浴衣作。眾僧治堂舍作。及白灰</a><a name="0394a02" id="0394a02">作泥作。覆屋作。通水溝抒井作。當著餘故衣。</a><a name="0394a03" id="0394a03">是雨浴衣不得作。三衣不得淨施。不得餘用</a><a name="0394a04" id="0394a04">持取薪草及盛巨磨。不得著入池水汪水中</a><a name="0394a05" id="0394a05">浴。大雨時得著。小小雨不得著。若大雨卒止</a><a name="0394a06" id="0394a06">垢膩未淨。得著入池水。汪水中浴。若比</a><a name="0394a07" id="0394a07">丘病服藥吐下刺頭出血。及露地食時。得持</a><a name="0394a08" id="0394a08">作幔障。此雨浴衣四月半受用。至八月十五</a><a name="0394a09" id="0394a09">日。應僧中唱言。諸大德。今日僧捨雨浴衣。如</a><a name="0394a10" id="0394a10">是三唱捨已得受持作三衣。若淨施得作餘</a><a name="0394a11" id="0394a11">用。是故說</a><a name="0394a12" id="0394a12"><p>佛住王舍城。廣說如上。爾時諸比丘著留縷</a><a name="0394a13" id="0394a13">衣。諸外道亦著留縷衣。時優婆塞欲禮比丘。</a><a name="0394a14" id="0394a14">誤禮外道。聞咒願異知非比丘。即便慚愧。時</a><a name="0394a15" id="0394a15">外道弟子欲禮外道。誤禮比丘。如是參錯。諸</a><a name="0394a16" id="0394a16">比丘以是因緣。往白世尊。佛言。從今已後。比</a><a name="0394a17" id="0394a17">丘衣應截縷作淨染作淨。外道欲與比丘作</a><a name="0394a18" id="0394a18">異故。留朱羅赤石染衣。捉三奇杖持軍持。復</a><a name="0394a19" id="0394a19">次佛住舍衛城。曠野比丘得拘舍耶衣。欲染</a><a name="0394a20" id="0394a20">煮染汁。如上三種染衣色中說</a><a name="0394a21" id="0394a21"><p>復次佛住舍衛城毘舍離。比丘得欽婆羅。亦</a><a name="0394a22" id="0394a22">如上說。復次佛住舍衛城時。尊者孫陀羅難</a><a name="0394a23" id="0394a23">陀。是佛姨母子。有三十相。食後從舍衛城出。</a><a name="0394a24" id="0394a24">阿難隨後。亦如上三色衣中說。復次佛住舍</a><a name="0394a25" id="0394a25">衛城。爾時尊者阿羅軍荼。效佛衣量作衣。</a><a name="0394a26" id="0394a26">著入舍衛城。是比丘身短衣長曳地而行。為</a><a name="0394a27" id="0394a27">世人所譏。沙門釋子曳衣而行。又人呵言。汝</a><a name="0394a28" id="0394a28">不知耶。瞿曇沙門衣非己父母作。敗復更</a><a name="0394a29" id="0394a29">得。是故如是。諸比丘以是因緣。往白世尊。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220393c.htm'><img src='up.gif' border=0></a>
<a href='T220394b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>