<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0519a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷36)</font> 明十九僧殘法之一 <font face='Arial'>T22, p0519a</h2></font><hr>
<span class='old'>
</a><a name="0518c28" id="0518c28">惑亂眾心。諸比丘尼以是因緣往白世尊。佛</a><a name="0518c29" id="0518c29">言。喚是比丘尼來。來已問言。汝實作世間</span><a name="0519a01" id="0519a01">歌頌耶。答言。我不知世間歌頌。佛言。是</a><a name="0519a02" id="0519a02">比丘尼非世間歌頌。過去世時有波羅奈城</a><a name="0519a03" id="0519a03">王名吉利。有七女。一名沙門。二名沙門友。三</a><a name="0519a04" id="0519a04">名比丘尼。四名比丘尼婢。五名達摩支。六</a><a name="0519a05" id="0519a05">名須達摩七名僧婢。於迦葉佛前發願。如七</a><a name="0519a06" id="0519a06">女經中廣說。時比丘尼人復將去離眾獨宿。</a><a name="0519a07" id="0519a07">有比丘尼語大愛道。大愛道即以是事往白</a><a name="0519a08" id="0519a08">世尊。佛言。喚是比丘尼來。來已問言。汝實</a><a name="0519a09" id="0519a09">離眾獨宿不。答言實爾。佛言。從今日不聽離</a><a name="0519a10" id="0519a10">眾獨宿。復次流離王罰迦維羅衛國。應廣</a><a name="0519a11" id="0519a11">說。爾時諸比丘尼城外獨宿。乃至除王難。復</a><a name="0519a12" id="0519a12">次爾時諸比丘尼著道行。老病不及伴獨宿。</a><a name="0519a13" id="0519a13">心生疑悔問大愛道。大愛道即以是事往白</a><a name="0519a14" id="0519a14">世尊。佛言。不欲無罪。佛語大愛道瞿曇彌。依</a><a name="0519a15" id="0519a15">止舍衛城住比丘尼皆悉令集。乃至已聞者</a><a name="0519a16" id="0519a16">當重聞。若比丘尼離比丘尼一夜宿除餘時。</a><a name="0519a17" id="0519a17">餘時者。若病時賊亂圍城時。是名餘時。是法</a><a name="0519a18" id="0519a18">初罪。比丘尼者如上說。一夜宿者。日未沒至</a><a name="0519a19" id="0519a19">明相出。除餘時者。不欲離宿老羸病賊亂圍</a><a name="0519a20" id="0519a20">城。若城內不得出。城外不得入。是名餘時。是</a><a name="0519a21" id="0519a21">法初罪僧伽婆尸沙。僧伽婆尸沙者如上說。</a><a name="0519a22" id="0519a22">若比丘尼離比丘尼宿。日未沒至明相出。僧</a><a name="0519a23" id="0519a23">伽婆尸沙。日沒以離至明相出。偷蘭遮。若</a><a name="0519a24" id="0519a24">比丘尼僧伽藍中共房宿。當相去一申手內。</a><a name="0519a25" id="0519a25">一夜中當三以手相尋看。不得一時頓三。當</a><a name="0519a26" id="0519a26">初夜一中夜一後夜一。初夜不尋看越比尼</a><a name="0519a27" id="0519a27">罪。中夜不尋看亦越比尼罪。後夜不尋看亦</a><a name="0519a28" id="0519a28">越比尼罪。一切時看無罪。若上閣下閣異宿</a><a name="0519a29" id="0519a29">者。一夜當三過往。如是僧伽藍中宿偷蘭遮。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220518c.htm'><img src='up.gif' border=0></a>
<a href='T220519b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>