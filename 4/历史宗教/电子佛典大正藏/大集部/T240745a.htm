<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0745a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷10)</font> 舍利弗品 <font face='Arial'>T24, p0745a</h2></font><hr>
<span class='old'>
</a><a name="0744c28" id="0744c28">血出污手足及刀。往婆裘摩河者。世間有</a><a name="0744c29" id="0744c29">人言。此河能洗除人罪。鹿杖沙門念言。我</span><a name="0745a01" id="0745a01">當往婆裘河洗除我罪。多狐疑者。諸比</a><a name="0745a02" id="0745a02">丘死已。皆悉右脅而臥。身亦不動無所言</a><a name="0745a03" id="0745a03">說。見如是已。心生大狐疑。悔過剋責。我無</a><a name="0745a04" id="0745a04">善利而得惡利。無善利者。於我無安樂</a><a name="0745a05" id="0745a05">行。而長嘆息無利無利。造作惡業者。鹿杖</a><a name="0745a06" id="0745a06">沙門自念言。人身難得。而我殺諸持戒具足</a><a name="0745a07" id="0745a07">比丘。於我極惡。有一魔神者。此是邪見地</a><a name="0745a08" id="0745a08">神。是魔王伴儻。而自念言。我作此言必</a><a name="0745a09" id="0745a09">合魔王意。以瓔珞莊嚴其身。現變神通</a><a name="0745a10" id="0745a10">力。履水而行。往至鹿杖沙門所。而作是</a><a name="0745a11" id="0745a11">言。鹿杖沙門。汝所作大善。未度汝度者。</a><a name="0745a12" id="0745a12">於三界中。未度汝為度之。此是愚癡地神。</a><a name="0745a13" id="0745a13">作如是言。死者得度。鹿杖沙門極大懊惱。</a><a name="0745a14" id="0745a14">忽聞地神作如是言。而念。此神有大神力。</a><a name="0745a15" id="0745a15">作此語者。於我必當有利。作此念已。更</a><a name="0745a16" id="0745a16">洗刀入寺。房房喚覓。誰未度者我為度之。</a><a name="0745a17" id="0745a17">未得道者聞此語。而毛自豎驚怖心中震動。</a><a name="0745a18" id="0745a18">已得道者。觀身無常苦空無我。而無惶怖。</a><a name="0745a19" id="0745a19">一日殺一比丘。有日或殺二三四五。如是</a><a name="0745a20" id="0745a20">增至殺五百比丘盡。從禪定起者。佛知</a><a name="0745a21" id="0745a21">五百比丘死已。而從禪定起。佛知而故問。</a><a name="0745a22" id="0745a22">如人不知。何以故。欲為說法故。而問阿</a><a name="0745a23" id="0745a23">難。先諸比丘極多。今何以減少。諸比丘日</a><a name="0745a24" id="0745a24">常三時問訊諮受問法。今者都無。餘國去耶。</a><a name="0745a25" id="0745a25">時阿難不知五百比丘宿業果報。唯見觀</a><a name="0745a26" id="0745a26">不淨故各自殺身如是。時尊者阿難答已。</a><a name="0745a27" id="0745a27">而作是言。善哉世尊。願易餘觀令得羅漢。</a><a name="0745a28" id="0745a28">譬如大海多諸川流。佛法亦爾。多諸方</a><a name="0745a29" id="0745a29">便。十念十極四大梵觀。如是為初令入涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240744c.htm'><img src='up.gif' border=0></a>
<a href='T240745b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>