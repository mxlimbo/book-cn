<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0439b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷59)</font> <font face='Arial'>T23, p0439b</h2></font><hr>
<span class='old'>
</a><a name="0439a28" id="0439a28">無罪。比丘人前作非人想。自說得過人法。</a><a name="0439a29" id="0439a29">是比丘生疑。我將無得波羅夷耶。是事白佛。</span><a name="0439b01" id="0439b01">佛言。人中生人想。得波羅夷。人中生非人</a><a name="0439b02" id="0439b02">想。得波羅夷。人中生疑。得波羅夷。非人中</a><a name="0439b03" id="0439b03">生非人想。得偷蘭遮。非人中生人想。得偷</a><a name="0439b04" id="0439b04">蘭遮。非人中生疑。得偷蘭遮。有比丘。居士</a><a name="0439b05" id="0439b05">前自稱得過人法。是居士不解。居士言。大</a><a name="0439b06" id="0439b06">德何所道。比丘言。置不須問。是比丘生疑。</a><a name="0439b07" id="0439b07">我將無得波羅夷耶。是事白佛。佛言。不得</a><a name="0439b08" id="0439b08">波羅夷。得偷蘭遮。有人問比丘言。汝是阿</a><a name="0439b09" id="0439b09">羅漢不。汝應受上座上水上供養不。若默</a><a name="0439b10" id="0439b10">然受。得偷蘭遮。人問比丘言。汝是婆羅門</a><a name="0439b11" id="0439b11">除滅惡法不。若默然受。得偷蘭遮。人問比</a><a name="0439b12" id="0439b12">丘言。汝好守六根門不。若默然受。得偷蘭遮。</a><a name="0439b13" id="0439b13">人問比丘言。汝若是阿羅漢便受是衣被。若</a><a name="0439b14" id="0439b14">默然受。得偷蘭遮。飲食湯藥資生之物亦</a><a name="0439b15" id="0439b15">如是。比丘常入出一居士家。是比丘中前著</a><a name="0439b16" id="0439b16">衣持缽到是居士舍。居士出在門下立言。若</a><a name="0439b17" id="0439b17">是阿羅漢。入我舍坐處坐。手受水受飲食。</a><a name="0439b18" id="0439b18">受已咒願。咒願已去。若是比丘默然入坐。</a><a name="0439b19" id="0439b19">飲食咒願。咒願已去時得偷蘭遮。有一比</a><a name="0439b20" id="0439b20">丘常入出一居士家。是比丘中前著衣持缽</a><a name="0439b21" id="0439b21">到其舍。居士出在門下立言。大德。若是阿</a><a name="0439b22" id="0439b22">羅漢便入。比丘言。我非阿羅漢。若聽入當</a><a name="0439b23" id="0439b23">入。若居士聽入無罪。坐處坐受水飲食咒願</a><a name="0439b24" id="0439b24">出門亦如是。一時目連語諸比丘。從阿鼻地</a><a name="0439b25" id="0439b25">獄乃至阿迦尼吒天。我能於中遍至。身自在</a><a name="0439b26" id="0439b26">來往。諸比丘言。目連。汝何有此事。聲聞弟</a><a name="0439b27" id="0439b27">子身通。極遠能至梵世。汝空無過人法故妄</a><a name="0439b28" id="0439b28">語。汝目連滅擯驅出。是事問佛。佛語諸比丘</a><a name="0439b29" id="0439b29">言。汝等莫說目連是事罪過。何以故。若人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230439a.htm'><img src='up.gif' border=0></a>
<a href='T230439c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>