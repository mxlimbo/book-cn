<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0090c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷13)</font> 明九十波夜提法之一 <font face='Arial'>T23, p0090c</h2></font><hr>
<span class='old'>
</a><a name="0090b28" id="0090b28">爾時舍衛城中有估客眾。用沸星吉日欲出行</a><a name="0090b29" id="0090b29">他國。有一估客。是跋難陀釋子相識。跋</span><a name="0090c01" id="0090c01">難陀常出入其舍。時跋難陀。中前著衣持缽</a><a name="0090c02" id="0090c02">到其舍。與坐處共相問訊樂不樂。坐已估客</a><a name="0090c03" id="0090c03">一心恭敬問訊跋難陀。跋難陀是大法師。有</a><a name="0090c04" id="0090c04">樂說辯才。為說妙法。是人得法味故言。大德。</a><a name="0090c05" id="0090c05">無有羹飯。但有道中行糧糗。能噉不。答言。</a><a name="0090c06" id="0090c06">汝等尚能噉。我何以不能。即與糗持出。第</a><a name="0090c07" id="0090c07">二第三比丘亦如是。估客糗器皆空。是估</a><a name="0090c08" id="0090c08">客往語估客主言。我所有行糧。沙門釋子悉</a><a name="0090c09" id="0090c09">持去盡。小待。我更作糧食。估客主言。諸估</a><a name="0090c10" id="0090c10">客欲沸星吉日去。云何得住。汝但辦糧徐徐</a><a name="0090c11" id="0090c11">後來。諸估客在前去者。眾多故賊不敢發。</a><a name="0090c12" id="0090c12">是一估客辦糧已。與少伴共入險道。賊發奪</a><a name="0090c13" id="0090c13">物殺是估客。如是惡聲流布諸國。作是言。</a><a name="0090c14" id="0090c14">釋種比丘食他行糧。是估客險道為賊所</a><a name="0090c15" id="0090c15">殺。一人語二人。二人語三人。如是展轉相</a><a name="0090c16" id="0090c16">語。諸沙門釋子比丘。惡名流布滿舍衛城。</a><a name="0090c17" id="0090c17">是中有比丘。少欲知足行頭陀。聞是事心不</a><a name="0090c18" id="0090c18">喜。向佛廣說佛以是事集比丘僧。知而故問</a><a name="0090c19" id="0090c19">跋難陀。汝實作是事不。答言。實作世尊。佛以</a><a name="0090c20" id="0090c20">種種因緣訶責。云何名比丘。不知時不知量</a><a name="0090c21" id="0090c21">不知法。若施者不知量。受者應知量。云何</a><a name="0090c22" id="0090c22">令是估客險道中為賊所殺。種種因緣訶責</a><a name="0090c23" id="0090c23">已語諸比丘。以十利故與比丘結戒。從今是</a><a name="0090c24" id="0090c24">戒應如是說。若比丘往白衣家。自恣請多與</a><a name="0090c25" id="0090c25">餅糗。諸比丘須者。應二三缽取。過是取者波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230090b.htm'><img src='up.gif' border=0></a>
<a href='T230091a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>