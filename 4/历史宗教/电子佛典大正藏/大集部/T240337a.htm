<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0337a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷27)</font> 第六門第四子攝頌之餘明大藥事 <font face='Arial'>T24, p0337a</h2></font><hr>
<span class='old'>
</a><a name="0336c28" id="0336c28">答。父曰寧得不憂。王索園池如何將去。大藥</a><a name="0336c29" id="0336c29">曰。父不須憂。我皆為辦令王歡喜。即報使曰。</span><a name="0337a01" id="0337a01"><p>既奉王命敢不遵行。但為此處園池長自荒</a><a name="0337a02" id="0337a02">野。進止法式皆未諳知。若至都城恐有輕觸。</a><a name="0337a03" id="0337a03">伏願大王降一小園。暫來相引隨後而去。此</a><a name="0337a04" id="0337a04">事可成。使還具奏。王曰是誰之言。答言大藥。</a><a name="0337a05" id="0337a05">王倍驚歎實為希有</a><a name="0337a06" id="0337a06"><p>後於異時復令使去。送特牛五百令彼養飼。</a><a name="0337a07" id="0337a07">專供乳酪勿令事闕。使至具報。圓滿憂惶。大</a><a name="0337a08" id="0337a08">藥見父同前問答。父曰寧得不憂。王遣特牛</a><a name="0337a09" id="0337a09">令供乳酪。既求非所。得之無由。若不遵王</a><a name="0337a10" id="0337a10">命致招重罰。大藥曰。請父勿憂我思其計。令</a><a name="0337a11" id="0337a11">王聞已不徵乳酪。即召父子二人具教其事。</a><a name="0337a12" id="0337a12">汝向王城伺王出時。相去非遠以大木盂繫</a><a name="0337a13" id="0337a13">於父腹。上以裙覆宛轉于地啼哭呻吟。汝以</a><a name="0337a14" id="0337a14">香花告諸天眾。於十方處咸請護持。願令我</a><a name="0337a15" id="0337a15">父產生安隱。既受教已父子相隨。至王都處</a><a name="0337a16" id="0337a16">見王欲出。去之不遠如所教事。次第皆作。子</a><a name="0337a17" id="0337a17">啼出聲告四天王曰。願降慈悲。得令我父產</a><a name="0337a18" id="0337a18">生安隱。王聞其聲。令使往問。何故出聲。使</a><a name="0337a19" id="0337a19">見一人宛轉于地。其腹甚大號叫出聲。子以</a><a name="0337a20" id="0337a20">香花告諸天眾。使人問曰。汝何所為。答曰我</a><a name="0337a21" id="0337a21">父欲產不能安隱。為此悲啼請天擁護。使迴</a><a name="0337a22" id="0337a22">白王。王喚父子問作何事。即具報王。我父欲</a><a name="0337a23" id="0337a23">產不能得出。是以悲啼。王聞笑曰。我未曾</a><a name="0337a24" id="0337a24">聞丈夫生子。其子白曰。誠如王言。王知丈夫</a><a name="0337a25" id="0337a25">不合產孕。何故付五百特牛。令彼圓滿供於</a><a name="0337a26" id="0337a26">乳酪。王頗曾聞特牛生子。既無兒子乳酪何</a><a name="0337a27" id="0337a27">來。王笑言曰。是誰之計。使曰皆是大藥。王嗟</a><a name="0337a28" id="0337a28">其智</a><a name="0337a29" id="0337a29"><p>後於異時王與大臣共相議曰。大藥多知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240336c.htm'><img src='up.gif' border=0></a>
<a href='T240337b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>