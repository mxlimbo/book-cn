<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0591c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷12)</font> <font face='Arial'>T24, p0591c</h2></font><hr>
<span class='old'>
</a><a name="0591b28" id="0591b28">與汝者。波逸底迦</a><a name="0591b29" id="0591b29"><p>言與欲已者。謂僧伽有如法事先情許已。後</span><a name="0591c01" id="0591c01">便悔者。謂先與欲後起悔心。言還我來者。</a><a name="0591c02" id="0591c02">此出遮詞。誰知汝等取我欲去。反於我等作</a><a name="0591c03" id="0591c03">不饒益。此戒與前毀破學處有差別者。前望</a><a name="0591c04" id="0591c04">羯磨事已先知。此據不知。但遮其欲。此中犯</a><a name="0591c05" id="0591c05">者。已與他欲後生悔恨。煩惱既生心無慚恥。</a><a name="0591c06" id="0591c06">於所對境。作苾芻想言告彼時。便得墮罪</a><a name="0591c07" id="0591c07"><p><b>　　<A NAME="n368"></A>與未近圓人同室宿過二夜學處第五十四</b></a><a name="0591c08" id="0591c08"><p>佛在室羅伐城給孤獨園。如世尊說。常以月</a><a name="0591c09" id="0591c09">八日十五日。大眾同集。共聽經法。便至夜</a><a name="0591c10" id="0591c10">半。有老苾芻然明而臥。夢見故二遂共交</a><a name="0591c11" id="0591c11">通。[<a href='javascript:showpic("images/036113.gif")'>言*閻</a>]言外聞遂生譏謗。因制不應與未近圓</a><a name="0591c12" id="0591c12">人同一室宿。亦復不得然明而臥。日月光者</a><a name="0591c13" id="0591c13">無犯。又因尊者羅怙羅及病苾芻。開經二夜</a><a name="0591c14" id="0591c14">至第三夜。令未近圓人出宿。出宿之時不應</a><a name="0591c15" id="0591c15">驅遣。使出寺外及離簷前。但可離其房門勢</a><a name="0591c16" id="0591c16">分。若恐惡苾芻為破戒緣者。至第三夜。宜</a><a name="0591c17" id="0591c17">令求寂向善友房。此若無者。應共驅出罪惡</a><a name="0591c18" id="0591c18">苾芻。或自將求寂餘處而臥。若自安居已不</a><a name="0591c19" id="0591c19">得往餘處者。應生心念為防護故。於三月中</a><a name="0591c20" id="0591c20">與求寂同宿者無犯。為於行路至出宿時。有</a><a name="0591c21" id="0591c21">虎豹等恐驚怖者。至第三夜。當須警覺。若</a><a name="0591c22" id="0591c22">其不能通夜覺者。極至明相出時。必不應睡。</a><a name="0591c23" id="0591c23">若猶困乏者聽睡無犯。難時聽許者無難。不</a><a name="0591c24" id="0591c24">應行路有驚恐。應遣在前自居其後。若行困</a><a name="0591c25" id="0591c25">極。當與小食。時鄔波難陀有二求寂。一名</a><a name="0591c26" id="0591c26">利刺。二名長大。過二夜共宿。并與俗人同處。</a><a name="0591c27" id="0591c27">由眠臥事不寂靜煩惱。制斯學處</a><a name="0591c28" id="0591c28"><p>若復苾芻與未近圓人同室宿過二夜者。波</a><a name="0591c29" id="0591c29">逸底迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240591b.htm'><img src='up.gif' border=0></a>
<a href='T240592a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>