<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0097c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷14)</font> 九十波逸提之六 <font face='Arial'>T23, p0097c</h2></font><hr>
<span class='old'>
</a><a name="0097b28" id="0097b28">水中有蟲想用突吉羅。無蟲水中疑用突吉</a><a name="0097b29" id="0097b29">羅。無蟲水中無蟲想用不犯(四十一竟)</span><a name="0097c01" id="0097c01"><p>佛在舍衛國。爾時跋難陀釋子。常出入一家。</a><a name="0097c02" id="0097c02">時跋難陀。中前著衣持缽到是家。坐已問訊</a><a name="0097c03" id="0097c03">樂不樂。是居士娶婦未久欲手摩觸。婦</a><a name="0097c04" id="0097c04">言。莫爾比丘在此。居士自念。若我住者比</a><a name="0097c05" id="0097c05">丘終不時去。居士語婦。與比丘食。答言爾。</a><a name="0097c06" id="0097c06">居士即出。婦語比丘言。受是飯糗。跋難陀</a><a name="0097c07" id="0097c07">言。日早小住。時到當受。居士意謂比丘已</a><a name="0097c08" id="0097c08">去。入欲近婦。見比丘故在。居士作是念。若</a><a name="0097c09" id="0097c09">我在者比丘不去。語婦言。與比丘食。答言</a><a name="0097c10" id="0097c10">爾。居士即出。婦復持飯糗與語比丘受。跋</a><a name="0097c11" id="0097c11">難陀言。小住日時早。時到當受。居士復</a><a name="0097c12" id="0097c12">念。比丘必去。入已故見。即發瞋言。用是</a><a name="0097c13" id="0097c13">比丘為。我於家中自所欲作不得自在。跋難</a><a name="0097c14" id="0097c14">陀如是惱居士已。便出去。食後向諸比丘說。</a><a name="0097c15" id="0097c15">我今日故惱是居士。是中有比丘。少欲知足</a><a name="0097c16" id="0097c16">行頭陀。聞是事心不喜。種種因緣訶責。云</a><a name="0097c17" id="0097c17">何名比丘。有食家中強坐。種種因緣訶已</a><a name="0097c18" id="0097c18">向佛廣說。佛以是事集比丘僧知而故問跋</a><a name="0097c19" id="0097c19">難陀。汝實作是事不。答言。實作世尊。佛以</a><a name="0097c20" id="0097c20">種種因緣訶責。云何名比丘。有食家中強</a><a name="0097c21" id="0097c21">坐。種種因緣訶已語諸比丘。以十利故與</a><a name="0097c22" id="0097c22">諸比丘結戒。從今是戒應如是說。若比丘有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230097b.htm'><img src='up.gif' border=0></a>
<a href='T230098a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>