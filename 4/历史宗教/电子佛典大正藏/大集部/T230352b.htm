<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0352b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷48)</font> <font face='Arial'>T23, p0352b</h2></font><hr>
<span class='old'>
</a><a name="0352a28" id="0352a28">以是事白佛。佛言。聽作。爾時給孤獨居士信</a><a name="0352a29" id="0352a29">心清淨。作是念。以何方便。得集大眾供給衣</span><a name="0352b01" id="0352b01">食。往白佛言。願佛聽我集大眾食者善。佛言。</a><a name="0352b02" id="0352b02">聽集大眾食。作是言。佛聽我供養塔時與大</a><a name="0352b03" id="0352b03">眾食者善。是事白佛。佛言。聽作。佛聽我作般</a><a name="0352b04" id="0352b04">闍于瑟會者善。是事白佛。佛言。聽作般闍于</a><a name="0352b05" id="0352b05">瑟會。佛聽我作六年會者善。是事白佛。佛言。</a><a name="0352b06" id="0352b06">聽作。佛聽我正月十六日乃至二月十五日</a><a name="0352b07" id="0352b07">作會者善。是事白佛。佛言。聽作。佛聽我寺中</a><a name="0352b08" id="0352b08">作會者善。是事白佛。佛言。聽作。時諸比丘。</a><a name="0352b09" id="0352b09">不次第入。不次第坐。不次第食。不次第起。</a><a name="0352b10" id="0352b10">不次第去。有前入者。有行食時入者。有食時</a><a name="0352b11" id="0352b11">入者。有食竟入者。佛言。應唱時至。唱時至聲</a><a name="0352b12" id="0352b12">不遠聞。是事白佛。佛言。應打揵搥。打揵搥已</a><a name="0352b13" id="0352b13">亦不遠聞是事白佛。佛言。應打鼓。打鼓時在</a><a name="0352b14" id="0352b14">地打鼓亦不遠聞。是事白佛。佛言。在垛上打。</a><a name="0352b15" id="0352b15">垛上打時亦不遠聞。佛言。應在高處打使遠</a><a name="0352b16" id="0352b16">處得聞時。見大眾集多人來看。與供養塔物。</a><a name="0352b17" id="0352b17">與四方僧物。與食物。與應分物。諸比丘不知。</a><a name="0352b18" id="0352b18">何者是塔物。何者四方僧物。何者食物何者</a><a name="0352b19" id="0352b19">應分物。是事白佛。佛言。與物時使一比丘在</a><a name="0352b20" id="0352b20">彼立看知分別。是塔物四方僧物食物應分</a><a name="0352b21" id="0352b21">物。長老優波離問佛言。世尊。是四種物。塔物</a><a name="0352b22" id="0352b22">四方僧物食物應分物。得錯互用不。佛言。不</a><a name="0352b23" id="0352b23">得。佛語優波離。塔物者。不得與四方僧。不得</a><a name="0352b24" id="0352b24">作食。不得分。四方僧物者。不得作食。不得</a><a name="0352b25" id="0352b25">分。不得作塔。食物者。不得分。不得作塔。不</a><a name="0352b26" id="0352b26">得與四方僧。應分物者。隨僧用</a><a name="0352b27" id="0352b27"><p>一法初</a><a name="0352b28" id="0352b28"><p>說一語竟。名為捨戒。云何說一語。名為捨戒。</a><a name="0352b29" id="0352b29">謂言捨佛。說是一語。名為捨戒。如是法僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230352a.htm'><img src='up.gif' border=0></a>
<a href='T230352c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>