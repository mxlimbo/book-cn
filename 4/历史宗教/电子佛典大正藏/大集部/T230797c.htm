<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0797c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0797c</h2></font><hr>
<span class='old'>
</a><a name="0797b28" id="0797b28">子座高十二肘。六人當往室羅伐城。於諸聚</a><a name="0797b29" id="0797b29">落衢路之所。遍相告令諸人當知。明日王園</span><a name="0797c01" id="0797c01">寺有大法師。辯說無滯來教授諸尼說殊勝</a><a name="0797c02" id="0797c02">法。若能聽者當得見諦。於生死內不復輪迴。</a><a name="0797c03" id="0797c03">如是諸人來聽其法。愚路苾芻若當默然無</a><a name="0797c04" id="0797c04">有酬對。大眾嗤笑。由此緣故。令說愚者不復</a><a name="0797c05" id="0797c05">更來教授尼眾。作是議已。六人數設高座。六</a><a name="0797c06" id="0797c06">人遍告坊城隨所思惟。咸皆作了。爾時愚路。</a><a name="0797c07" id="0797c07">於日初分著衣持缽。入室羅伐城次行乞食。</a><a name="0797c08" id="0797c08">既得食已還至本處。飯食訖收衣缽。洗足已</a><a name="0797c09" id="0797c09">旋入房中。繫念而住。至日晡後從禪定起。將</a><a name="0797c10" id="0797c10">一苾芻詣王園寺。時彼寺內有無量百千大</a><a name="0797c11" id="0797c11">眾雲集。或有先世善根之所警覺。或有現緣</a><a name="0797c12" id="0797c12">共相啟悟。時彼大眾見具壽愚路從遠而來。</a><a name="0797c13" id="0797c13">共相問曰。兩人俱至。誰是法師。有人告曰。前</a><a name="0797c14" id="0797c14">是法師。時諸大眾各生輕賤作如是語。諸苾</a><a name="0797c15" id="0797c15">芻尼故心惱我。此之愚路於三月內一頌不</a><a name="0797c16" id="0797c16">持。豈能教授為我說法。有作是說。我等且觀。</a><a name="0797c17" id="0797c17">若能說法當可聽之。若故相調弄起去非損。</a><a name="0797c18" id="0797c18">去亦非晚。諸人咸坐共觀得失。是時具壽愚</a><a name="0797c19" id="0797c19">路。見師子座高便作是念。為相調弄為敬重</a><a name="0797c20" id="0797c20">耶。觀知相惱無心恭敬。時具壽愚路便舒右</a><a name="0797c21" id="0797c21">手如象王鼻。按其高座令使卑小安詳就坐。</a><a name="0797c22" id="0797c22">是時大眾處寬不能普見。法師即便斂心入</a><a name="0797c23" id="0797c23">定。既入定已隱身不現。即於東方騰空而上。</a><a name="0797c24" id="0797c24">現四威儀身出水火。作十八變。南西北方亦</a><a name="0797c25" id="0797c25">復如是。現神通已還居本座。告諸苾芻尼曰。</a><a name="0797c26" id="0797c26">我於三月受一伽他。汝等樂欲聞其義不。假</a><a name="0797c27" id="0797c27">令我於七日七夜。於一一字句分別其義。亦</a><a name="0797c28" id="0797c28">未能盡。即便為說伽他之義</a><a name="0797c29" id="0797c29"><p>身語意業不造惡者。佛說不令有情造諸惡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230797b.htm'><img src='up.gif' border=0></a>
<a href='T230798a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>