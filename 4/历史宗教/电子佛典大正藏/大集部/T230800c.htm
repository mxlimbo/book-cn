<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0800c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷32)</font> 九十波逸底迦法 眾不差教授苾芻尼學處第二十一 <font face='Arial'>T23, p0800c</h2></font><hr>
<span class='old'>
</a><a name="0800b28" id="0800b28">此鼠金鋪主亦復如是。自祖父已來皆入大海</a><a name="0800b29" id="0800b29">求好珍寶。自濟濟人遠近稱歎。此兒今日不</span><a name="0800c01" id="0800c01">自存立。開小金鋪貝齒交關辛苦求生。誠哉</a><a name="0800c02" id="0800c02">可念。彼聞此語便問諸人。君等向來談論</a><a name="0800c03" id="0800c03">何事。諸人具以事答。聞是語已默然歸家問</a><a name="0800c04" id="0800c04">其母曰。我之祖父曾入大海。求覓珍寶為富</a><a name="0800c05" id="0800c05">商主耶。母作是念。豈非此子他處聞知。今我</a><a name="0800c06" id="0800c06">不應自作欺誑。宜當依實以事告之。汝乃祖</a><a name="0800c07" id="0800c07">乃父皆入海中。為大商主人共稱歎。白母言。</a><a name="0800c08" id="0800c08">我今亦欲往海洲求覓珍寶。母曰汝不須去。</a><a name="0800c09" id="0800c09">不久更白。母知意正遂不遮止。見母許已即</a><a name="0800c10" id="0800c10">令遍告城邑。諸君若有欲入大海求珍寶者。</a><a name="0800c11" id="0800c11">應隨鼠金商主。不輸稅物安隱去還。入海之</a><a name="0800c12" id="0800c12">貨當可預辦。時有五百商人。聞告令已各辦</a><a name="0800c13" id="0800c13">海物佇望行期。時鼠金商主卜問良辰為吉</a><a name="0800c14" id="0800c14">祥事。遂共諸人將諸貨物。車馬擔運往適海</a><a name="0800c15" id="0800c15">濱。既至海已諸興易人。望海生怖咸有退意。</a><a name="0800c16" id="0800c16">不欲昇舶。爾時商主恐人盡歸告拖師曰。</a><a name="0800c17" id="0800c17">仁可以實報知海中珍貨之物。拖師即便告</a><a name="0800c18" id="0800c18">諸人曰。汝贍部洲人各應善聽。此大海中多</a><a name="0800c19" id="0800c19">有奇貨珍玩之物。所謂末尼真珠吠琉璃寶</a><a name="0800c20" id="0800c20">珊瑚貝玉金銀赤珠右旋妙螺。眾寶非一。汝</a><a name="0800c21" id="0800c21">等若能入大海中得此寶者。自於一形歡樂受</a><a name="0800c22" id="0800c22">用。父母妻子親族知識。及諸童僕無辛苦</a><a name="0800c23" id="0800c23">者。於時時間悉能給施沙門婆羅門等。當生</a><a name="0800c24" id="0800c24">善趣果報自隨。得往天宮受諸快樂。漸修勝</a><a name="0800c25" id="0800c25">福登涅槃路。若樂此者宜共昇舶入大海中。</a><a name="0800c26" id="0800c26">然世間人聞得富盛悉皆心喜。即俱昇舶。人</a><a name="0800c27" id="0800c27">多舶重。商主便念。既親勸上。今者如何更</a><a name="0800c28" id="0800c28">令下舶即告拖師曰。汝今宜可說大海中過</a><a name="0800c29" id="0800c29">患之事。是時拖師聞商主語。即便以實告諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230800b.htm'><img src='up.gif' border=0></a>
<a href='T230801a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>