<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0791b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷30)</font> 九十波逸底迦法 造大寺過限學處第二十 <font face='Arial'>T23, p0791b</h2></font><hr>
<span class='old'>
</a><a name="0791a28" id="0791a28">是日車載種種上妙飲食。來詣寺所欲申慶</a><a name="0791a29" id="0791a29">讚問苾芻曰。我所造寺何者是耶。有一苾芻</span><a name="0791b01" id="0791b01">晚暮出家。與彼六眾先有瑕隙。報長者曰。此</a><a name="0791b02" id="0791b02">是汝寺。猶如駱駝蹲伏崩倒。汝須存意入己</a><a name="0791b03" id="0791b03">寺中。勿令門額觸汝頭髻。長者見已作如是</a><a name="0791b04" id="0791b04">念。我捨珍財其數無量。未曾受用遂見崩隤。</a><a name="0791b05" id="0791b05">即便懊惱悶絕于地。時諸親族以冷水灑面。</a><a name="0791b06" id="0791b06">得少蘇息。世尊爾時命具壽阿難陀曰。汝今</a><a name="0791b07" id="0791b07">宜往告彼長者曰。多有施主奉為如來造立</a><a name="0791b08" id="0791b08">房舍。然佛世尊竟不受用。於彼施主福亦隨</a><a name="0791b09" id="0791b09">生。何況汝寺於初夜時有耆宿德行苾芻皆</a><a name="0791b10" id="0791b10">入受用。於後夜分世尊自往。及帝釋諸天皆</a><a name="0791b11" id="0791b11">來雲集。入汝寺中共為受用。宣說妙法。汝之</a><a name="0791b12" id="0791b12">福利無量無邊。當須歡喜。勿為憂悒。時阿難</a><a name="0791b13" id="0791b13">陀奉佛教已。詣長者所。具以佛語告之。長者</a><a name="0791b14" id="0791b14">聞已白阿難陀曰。大德。世尊大悲入我寺中</a><a name="0791b15" id="0791b15">為受用耶。阿難陀曰。已為受用。長者曰。大</a><a name="0791b16" id="0791b16">德。若佛世尊入我寺中已為受用者。我能日</a><a name="0791b17" id="0791b17">日奉為世尊造斯住處。爾時長者問諸人曰。</a><a name="0791b18" id="0791b18">我善知識六眾苾芻今在何處。六眾傳聞長</a><a name="0791b19" id="0791b19">者見問。皆疾來至到長者所。長者即便請其</a><a name="0791b20" id="0791b20">食已。便以新[<a href='javascript:showpic("images/057087.gif")'>疊*毛</a>]人奉一張。苾芻所須資具之</a><a name="0791b21" id="0791b21">物。隨意供給。時諸苾芻見是事已。報六眾曰。</a><a name="0791b22" id="0791b22">仁等能為長者造立大寺。實是牢固。六眾答</a><a name="0791b23" id="0791b23">曰。汝何見譏。我等六人能令長者深生敬</a><a name="0791b24" id="0791b24">信。雖復損失財物。然於我等敬信彌隆。供以</a><a name="0791b25" id="0791b25">上餐人奉一[<a href='javascript:showpic("images/057087.gif")'>疊*毛</a>]。沙門資具隨意當給。其少欲</a><a name="0791b26" id="0791b26">苾芻聞是語已共生嫌賤。云何六眾苾芻。於</a><a name="0791b27" id="0791b27">所作事理應羞恥。反更自高。時諸苾芻即以</a><a name="0791b28" id="0791b28">此緣具白世尊。世尊集僧告六眾曰。汝等實</a><a name="0791b29" id="0791b29">作如是不端嚴事耶。六眾白言。實爾大德。世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230791a.htm'><img src='up.gif' border=0></a>
<a href='T230791c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>