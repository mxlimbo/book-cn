<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0864b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷41)</font> 衣揵度 <font face='Arial'>T22, p0864b</h2></font><hr>
<span class='old'>
</a><a name="0864a28" id="0864a28">毘舍佉無夷羅母大作浴衣。遣人送至精舍</a><a name="0864a29" id="0864a29">中。諸比丘不知當云何。白佛。佛言。隨上</span><a name="0864b01" id="0864b01">座次分。若不足應識次。更得應續次與。彼</a><a name="0864b02" id="0864b02">時得大貴價衣續次與。佛言。不應以貴價</a><a name="0864b03" id="0864b03">衣續次與。應從上座與。若得不等者。應</a><a name="0864b04" id="0864b04">僧中取可分衣物足令等分之。爾時僧得</a><a name="0864b05" id="0864b05">鴦伽那羅衣。比丘白佛。佛言聽畜。時比丘</a><a name="0864b06" id="0864b06">著僧覆身衣。至溫室食堂中。羹飯污泥煙</a><a name="0864b07" id="0864b07">熏坌塵白佛。佛言。不應著僧覆身衣至</a><a name="0864b08" id="0864b08">溫室食堂中。時諸比丘冬月患寒白佛。佛言</a><a name="0864b09" id="0864b09">聽著。當愛護勿令污泥。時比丘即著至廁</a><a name="0864b10" id="0864b10">上。大小便污泥臭穢白佛。佛言。不應著至</a><a name="0864b11" id="0864b11">廁上。時比丘送衣還房。大小便急。諸比丘</a><a name="0864b12" id="0864b12">白佛。佛言。廁邊若有衣架若龍牙杙若有</a><a name="0864b13" id="0864b13">屋。若有樹若草若有石。聽持衣著上。若</a><a name="0864b14" id="0864b14">天雨漬應著無雨處。若雨傍來漬應著好</a><a name="0864b15" id="0864b15">捉不令觸廁戶上廁。正安腳好蹲令不</a><a name="0864b16" id="0864b16">污衣。彼比丘著衣至經行處。草著虫著塵</a><a name="0864b17" id="0864b17">坌露漬壞僧衣。比丘白佛。佛言。不應著</a><a name="0864b18" id="0864b18">僧衣至經行處。爾時有上座病比丘。羸老</a><a name="0864b19" id="0864b19">遠道來有患苦聽著。敷臥氈置上愛護</a><a name="0864b20" id="0864b20">而臥。爾時有比丘。在異住處結夏安居</a><a name="0864b21" id="0864b21">已。復於餘住處住。彼不知當於何住處</a><a name="0864b22" id="0864b22">取安居物。諸比丘白佛。佛言。聽住日多處</a><a name="0864b23" id="0864b23">應取。若二處俱等。聽各取半。彼比丘分夏</a><a name="0864b24" id="0864b24">安居食白佛。佛言。不應分。隨施應食。爾</a><a name="0864b25" id="0864b25">時世尊。受毘蘭若婆羅門請竟。告阿難言。</a><a name="0864b26" id="0864b26">汝往語毘蘭若婆羅門。佛受汝三月請夏安</a><a name="0864b27" id="0864b27">居竟。今欲人間慢行。阿難受世尊教。即往</a><a name="0864b28" id="0864b28">毘蘭若所語言。世尊如是語。受汝夏三月</a><a name="0864b29" id="0864b29">安居請已竟。今欲人間慢行。時毘蘭若。聞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220864a.htm'><img src='up.gif' border=0></a>
<a href='T220864c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>