<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0213b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷2)</font> 第一門第二子攝頌之餘論火生長者因緣 <font face='Arial'>T24, p0213b</h2></font><hr>
<span class='old'>
</a><a name="0213a28" id="0213a28">孩子有大威神處炎火中身無燒損。今時長</a><a name="0213a29" id="0213a29">養現在王宮。此事既爾且不須說。若將兒來</span><a name="0213b01" id="0213b01">我當容恕。若不爾者我當總集所有鄉親。擯</a><a name="0213b02" id="0213b02">斥於汝。以籌置地數汝無知。於街衢處唱汝</a><a name="0213b03" id="0213b03">惡響。我妹無過善賢枉殺。害女人者不應</a><a name="0213b04" id="0213b04">共語。於法官處以罪相刑。長者聞已生大</a><a name="0213b05" id="0213b05">憂苦。便作是念。如說苦詞必不相放。便詣影</a><a name="0213b06" id="0213b06">勝王所禮足。白言大王。具說前事。乃至以罪</a><a name="0213b07" id="0213b07">相刑。唯願垂恩放出童子。王曰。我不從汝</a><a name="0213b08" id="0213b08">得童子來。是佛世尊親授於我。汝若須者可</a><a name="0213b09" id="0213b09">往問佛。長者即便往詣佛所。禮雙足已白言。</a><a name="0213b10" id="0213b10">世尊。我有親屬苦相責及。廣說其語。乃至以</a><a name="0213b11" id="0213b11">罪相刑。願佛慈悲與我童子。世尊念曰。若</a><a name="0213b12" id="0213b12">此長者不得兒者。便嘔熱血以取命終。遂告</a><a name="0213b13" id="0213b13">具壽阿難陀曰。汝今可往影勝王處。并將長</a><a name="0213b14" id="0213b14">者。汝傳我語願王無病。報言大王。可還長</a><a name="0213b15" id="0213b15">者火生童子。若彼長者不得童子。必嘔熱血</a><a name="0213b16" id="0213b16">以取命終。是時尊者阿難陀。具傳佛教詣王</a><a name="0213b17" id="0213b17">白知。王言尊者。為我畔睇世尊足下。如佛</a><a name="0213b18" id="0213b18">所教我當奉行。時阿難陀。願王無病辭之而</a><a name="0213b19" id="0213b19">去。王告長者曰。我承佛教養此童子。情甚憐</a><a name="0213b20" id="0213b20">愛。共作要期然後放出。日別三時來見我者</a><a name="0213b21" id="0213b21">隨意將去。長者答曰。不敢違命。時王即便</a><a name="0213b22" id="0213b22">令著上衣具服瓔珞。載以香象送至其家。人</a><a name="0213b23" id="0213b23">間常事若父在者子名不彰。後長者死。火生</a><a name="0213b24" id="0213b24">童子自知家務。於三寶所深起敬心。便於其</a><a name="0213b25" id="0213b25">父害母之地。造立僧房。受用資具無不充足。</a><a name="0213b26" id="0213b26">施與四方一切僧眾。名曰蹂腹林。是故經云。</a><a name="0213b27" id="0213b27">佛在王舍城住蹂腹林時善賢長者。曾遣商</a><a name="0213b28" id="0213b28">人他方興易。彼聞長者今已身亡。火生童子</a><a name="0213b29" id="0213b29">代知家業。於三寶所敬心彌著。商人多獲牛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240213a.htm'><img src='up.gif' border=0></a>
<a href='T240213c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>