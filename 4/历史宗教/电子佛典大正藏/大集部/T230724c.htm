<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0724c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷19)</font> 三十泥薩祇波逸底迦法 從非親尼取衣學處第五 <font face='Arial'>T23, p0724c</h2></font><hr>
<span class='old'>
</a><a name="0724b28" id="0724b28">去不應即殺。膾者曰。謹奉王命。時王對眾人</a><a name="0724b29" id="0724b29">前。即以太子付彼膾者遣令依法。是時膾者</span><a name="0724c01" id="0724c01">便抱太子置寶車上。從城中出詣屠膾所。時</a><a name="0724c02" id="0724c02">啞躄太子四顧城中。見其富盛而發言曰。今</a><a name="0724c03" id="0724c03">此城中為空荒無物。為有人居。是時膾者聞</a><a name="0724c04" id="0724c04">是語已。尋將太子還付大王白言。今此太</a><a name="0724c05" id="0724c05">子作如是說。時王便抱啞躄太子置在懷中。</a><a name="0724c06" id="0724c06">告曰。誰是汝讎。我為擯殺。誰是汝友。我當惠</a><a name="0724c07" id="0724c07">之。是時太子聞是語已啞而不答。時王復命</a><a name="0724c08" id="0724c08">膾者還將殺卻。膾者奉命同前將去。太子于</a><a name="0724c09" id="0724c09">時見一死屍四人輿去。而發言曰。此為死而</a><a name="0724c10" id="0724c10">更死。為活為死耶。是時膾者聞斯語已。還</a><a name="0724c11" id="0724c11">將付王。王復同前置在懷中次第而問。太子</a><a name="0724c12" id="0724c12">亦復啞而不對。王復同前付彼令殺。將出王</a><a name="0724c13" id="0724c13">城。是時太子見大穀聚作如是說。此大穀聚</a><a name="0724c14" id="0724c14">若先不食根本者。是時膾者聞斯語已還將</a><a name="0724c15" id="0724c15">付王。王復同前次第而問。太子亦復啞而不</a><a name="0724c16" id="0724c16">言。王復同前付彼令殺。命膾者曰。汝可疾</a><a name="0724c17" id="0724c17">去往彼屍林。宜以太子埋於坑阱。時彼膾者</a><a name="0724c18" id="0724c18">同前將去。向深摩舍那掘地為阱。是時太子</a><a name="0724c19" id="0724c19">說伽他曰</a><a name="0724c20" id="0724c20"><p class='lg'>　　何意御車者　　　於此疾穿坑</a><br><a name="0724c21" id="0724c21">　　我聞當速答　　　穿坑何所為　</p></a><a name="0724c22" id="0724c22"><p>膾者報曰</a><a name="0724c23" id="0724c23"><p class='lg'>　　大王生一子　　　口啞不能行</a><br><a name="0724c24" id="0724c24">　　為此遣穿坑　　　欲埋無益子　</p></a><a name="0724c25" id="0724c25"><p>是時啞躄太子作如是念。此魁膾者。情懷墋</a><a name="0724c26" id="0724c26">毒手持利劍。唯欲殺人。斷他命根以為活</a><a name="0724c27" id="0724c27">業。心便驚怖。或容以我填棄深坑。如是思已</a><a name="0724c28" id="0724c28">告膾者曰。若其父王隨我願者。我當口語足</a><a name="0724c29" id="0724c29">步還城。是時膾人心生希有馳走白王。王曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230724b.htm'><img src='up.gif' border=0></a>
<a href='T230725a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>