<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0379c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷34)</font> 第六門第四子攝之餘明佛從天下等事 <font face='Arial'>T24, p0379c</h2></font><hr>
<span class='old'>
</a><br><a name="0379b26" id="0379b26">　　正覺大名聞　　　世人難得見　</p></a><a name="0379b27" id="0379b27"><p class='juan'>
根本說一切有部毘奈耶雜事卷第三十四</p>
</span><a name="0379c01" id="0379c01"></a><a name="0379c02" id="0379c02"><p class='juan'>
根本說一切有部毘奈耶雜事</a><a name="0379c03" id="0379c03">卷第三十五</p>
</a><a name="0379c04" id="0379c04"></a><a name="0379c05" id="0379c05"><p><span class='byline'>　　　　三藏法師義淨奉　制譯</span><br></a><a name="0379c06" id="0379c06"><p><b>　　<A NAME="n99"></A>第八門第九子攝頌之餘說(妙花婆羅門事)</b></a><a name="0379c07" id="0379c07"><p>爾時世尊作如是念。此樹生摩納婆遍於我身</a><a name="0379c08" id="0379c08">欲觀三十二相。已見三十於二有疑。陰舌二</a><a name="0379c09" id="0379c09">相未能得見。我今方便現陰藏相令彼見已。</a><a name="0379c10" id="0379c10">即舒舌相長至髮際廣覆面門。彼既見已作</a><a name="0379c11" id="0379c11">如是念。沙門喬答摩眾相具足。有二種業。在</a><a name="0379c12" id="0379c12">俗作輪王出家成正覺。乃至名聞無不周遍。</a><a name="0379c13" id="0379c13">時摩納婆。生大歡喜辭佛而去。于時妙花婆</a><a name="0379c14" id="0379c14">羅門於一園中。與諸耆宿言話而坐。企望樹</a><a name="0379c15" id="0379c15">生。爾時樹生遙見妙花。即便往就敬禮其足</a><a name="0379c16" id="0379c16">及餘尊宿在一面坐。妙花告曰摩納婆。彼喬</a><a name="0379c17" id="0379c17">答摩有善名稱。充遍十方具諸相好其事實</a><a name="0379c18" id="0379c18">不。答言。大師眾所稱揚其事皆實。汝頗與</a><a name="0379c19" id="0379c19">彼為言論不。答曰共語。汝於彼處所有言論。</a><a name="0379c20" id="0379c20">悉皆次第向我陳說。時摩納婆於世尊處。所</a><a name="0379c21" id="0379c21">有言論具白妙花。彼既聞已發大瞋恚。即便</a><a name="0379c22" id="0379c22">舉足蹋彼頭上。怒云大好使人能辦其事。亦</a><a name="0379c23" id="0379c23">令我身沈淪惡道。如汝共彼言論之時所有</a><a name="0379c24" id="0379c24">差失。彼即引我亦在過中。但為日晡不獲即</a><a name="0379c25" id="0379c25">往恭敬問訊。待至明日我當自去。即於夜中</a><a name="0379c26" id="0379c26">備辦種種上妙飲食。纔至晨朝以車運載。詣</a><a name="0379c27" id="0379c27">世尊所到已歡喜。共申言問在一面坐。白佛</a><a name="0379c28" id="0379c28">言世尊。我為喬答摩辦清淨食已載至此。唯</a><a name="0379c29" id="0379c29">願慈悲哀憐納受。時阿難陀。於世尊後執扇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240379b.htm'><img src='up.gif' border=0></a>
<a href='T240380a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>