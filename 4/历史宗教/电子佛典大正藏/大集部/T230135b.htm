<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0135b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷19)</font> 明一百七眾學法初 <font face='Arial'>T23, p0135b</h2></font><hr>
<span class='old'>
</a><a name="0135a28" id="0135a28"><p>又六群比丘。入時不呵供養。坐已便呵。作</a><a name="0135a29" id="0135a29">是言。昨日飲食香美熟好次第等與好敷座</span><a name="0135b01" id="0135b01">處。今日或當不如昨日香美熟好。或不次第</a><a name="0135b02" id="0135b02">等與。諸居士呵言。是沙門釋子不善。不種不</a><a name="0135b03" id="0135b03">穫。但能噉食出他過罪。佛聞是事已語諸</a><a name="0135b04" id="0135b04">比丘。從今不呵供養坐家內。應當學。呵供</a><a name="0135b05" id="0135b05">養坐突吉羅。不呵供養坐。不犯(二十四)</a><a name="0135b06" id="0135b06"><p>又六群比丘。高大聲入家內。諸居士呵責</a><a name="0135b07" id="0135b07">言。沙門釋子自言。善好有德。高大聲入家</a><a name="0135b08" id="0135b08">內。如婆羅門。佛語諸比丘。從今靜默入家</a><a name="0135b09" id="0135b09">內應當學。若不靜默入家內突吉羅。靜默</a><a name="0135b10" id="0135b10">入不犯(二十五)</a><a name="0135b11" id="0135b11"><p>又六群比丘。雖不高聲入家內。便高聲坐</a><a name="0135b12" id="0135b12">如婆羅門諸居士呵責言。沙門釋子自言。</a><a name="0135b13" id="0135b13">善好有德。高大聲坐他家。如婆羅門。佛聞</a><a name="0135b14" id="0135b14">已語諸比丘。從今靜默坐家內應當學。若</a><a name="0135b15" id="0135b15">不靜默坐家內突吉羅。若靜默坐不犯(二十六)</a><a name="0135b16" id="0135b16"><p>又六群比丘。蹲行入家內。諸居士呵責言。</a><a name="0135b17" id="0135b17">沙門釋子自言。善好有功德。蹲行入家內。</a><a name="0135b18" id="0135b18">似如截腳。佛聞已語諸比丘。從今不蹲行入</a><a name="0135b19" id="0135b19">家內。應當學蹲行入家內。突吉羅。不蹲行</a><a name="0135b20" id="0135b20">入。不犯(二十七)</a><a name="0135b21" id="0135b21"><p>又六群比丘。雖不蹲行入家內。便蹲坐家內。</a><a name="0135b22" id="0135b22">諸居士呵責言。沙門釋子蹲坐家內。如外</a><a name="0135b23" id="0135b23">道。佛語諸比丘。從今不蹲坐家內應當學。</a><a name="0135b24" id="0135b24">若蹲坐家內突吉羅。不蹲坐不犯(二十八)</a><a name="0135b25" id="0135b25"><p>又六群比丘。以衣覆頭入家內。諸居士瞋呵</a><a name="0135b26" id="0135b26">責言。是諸比丘自言。善好有德。以衣覆頭</a><a name="0135b27" id="0135b27">入家內。似如伺捕人。佛言。從今不覆頭入</a><a name="0135b28" id="0135b28">家內。應當學。若覆頭入家內。突吉羅。不覆</a><a name="0135b29" id="0135b29">頭入不犯(二十九)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230135a.htm'><img src='up.gif' border=0></a>
<a href='T230135c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>