<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1029a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷2)</font> <font face='Arial'>T23, p1029a</h2></font><hr>
<span class='old'>
</a><a name="1028c28" id="1028c28">恨。三者作惡。四者無恩。五者利毒。應知女</a><a name="1028c29" id="1028c29">人。亦有五過。一者多瞋。二者多恨。三者作</span><a name="1029a01" id="1029a01">惡。四者無恩。五者利毒。云何名為女人利</a><a name="1029a02" id="1029a02">毒。凡諸女人。多懷猛利染欲之心。是時童女</a><a name="1029a03" id="1029a03">既至成人。欲心漸盛。告其兄曰。我今不能常</a><a name="1029a04" id="1029a04">餐花果。以自存命。可往人間。求請飲食。時兄</a><a name="1029a05" id="1029a05">將妹。共出山林。往婆羅門家。而行乞食。兩俱</a><a name="1029a06" id="1029a06">齊喚。主人出看。見而告曰。隱居之人。亦畜妻</a><a name="1029a07" id="1029a07">室。兄曰。此非我妻。是親妹也。即問兄曰。曾</a><a name="1029a08" id="1029a08">娉人未。彼報言未。若如是者。何不與我。答</a><a name="1029a09" id="1029a09">曰。此已遠離世間惡法。女心欲盛。報其兄曰。</a><a name="1029a10" id="1029a10">豈我林中食諸花果。不能活耶。然我不堪煩</a><a name="1029a11" id="1029a11">惱所逼。共辭林野。遠至人間。今可以我與婆</a><a name="1029a12" id="1029a12">羅門。兄曰。我實不能嫁娶於汝。此是惡法。非</a><a name="1029a13" id="1029a13">我所為。汝有俗心。任情所欲。時婆羅門知女</a><a name="1029a14" id="1029a14">心已。延入家中。大會宗親。納以為婦。報其兄</a><a name="1029a15" id="1029a15">曰。今與我同宅而居。別為一室。兄曰。我不求</a><a name="1029a16" id="1029a16">欲。當樂出家。妹曰。共立要契。方可隨情。兄</a><a name="1029a17" id="1029a17">曰。是何言要。妹曰。若其證得殊勝果者。可來</a><a name="1029a18" id="1029a18">相見。兄曰。善哉。如汝所願。即便辭去。至隱</a><a name="1029a19" id="1029a19">士所。而為出家。由彼宿世善根力故。遂於三</a><a name="1029a20" id="1029a20">十七品菩提分法。無師自悟。證獨覺果。便作</a><a name="1029a21" id="1029a21">是念。我先與妹。共立要契。今可往看。便至其</a><a name="1029a22" id="1029a22">所。上昇虛空。身現神變。上出火光。下流清</a><a name="1029a23" id="1029a23">水。奇相非一。縱身而下。諸凡夫人見神通時。</a><a name="1029a24" id="1029a24">心疾迴轉。猶如大樹崩倒於地。頂禮尊足。白</a><a name="1029a25" id="1029a25">言。大兄。今得如是殊妙勝德。答言。我證。白</a><a name="1029a26" id="1029a26">言。兄為資身。須得飲食。我為求福。願興供</a><a name="1029a27" id="1029a27">養可住於此。答曰。汝無自在。可入報夫。即</a><a name="1029a28" id="1029a28">白夫言。仁今知不。我兄出家。成就禁戒。得上</a><a name="1029a29" id="1029a29">妙果。世間第一。我欲供養。不敢自專。若見許<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231028c.htm'><img src='up.gif' border=0></a>
<a href='T231029b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>