<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0150a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷10)</font> <font face='Arial'>T24, p0150a</h2></font><hr>
<span class='old'>
</a><a name="0149c28" id="0149c28">不堪任。況復求念以充交合。轉輪王主應作</a><a name="0149c29" id="0149c29">我夫。或最後生菩提薩埵。我充其室方始合</span><a name="0150a01" id="0150a01">儀。自外諸人全非偶配。是時天授懷恥出宮。</a><a name="0150a02" id="0150a02">舍迦諸人見其憂苦。而告之曰。汝今先可往</a><a name="0150a03" id="0150a03">世尊處求其懺摩。若見恕容方稱天子。時提</a><a name="0150a04" id="0150a04">婆達多。以極嚴毒填十爪中。詣世尊邊作</a><a name="0150a05" id="0150a05">如是念。若沙門喬答摩見恕我者。斯曰善哉。</a><a name="0150a06" id="0150a06">必也不容。我當就禮以其毒爪摑足令傷。既</a><a name="0150a07" id="0150a07">至佛邊頂禮雙足。請世尊曰。幸願哀憐見容</a><a name="0150a08" id="0150a08">恕我。于時世尊。觀其天授作何種心來向我</a><a name="0150a09" id="0150a09">所。鑒知天授為殺害情。遂以神力變雙膝下</a><a name="0150a10" id="0150a10">成水精石。默然而住。時提婆達多見默無語。</a><a name="0150a11" id="0150a11">遂起瞋心興其害意。便以毒爪爬摑世尊。于</a><a name="0150a12" id="0150a12">時十指並皆摧破返中其毒生大苦惱。是時</a><a name="0150a13" id="0150a13">尊者阿難陀而告之曰。天授。爾可歸依世尊。</a><a name="0150a14" id="0150a14">報阿難陀曰。大德。我今若其歸依佛者。如佛</a><a name="0150a15" id="0150a15">言曰。若歸依佛陀不生於惡道。捨棄人身已</a><a name="0150a16" id="0150a16">當生勝天上。然而世尊記我。當生惡道泥黎</a><a name="0150a17" id="0150a17">耶中無間一劫不堪救療。我若生天彼成虛</a><a name="0150a18" id="0150a18">語。若墮惡趣還是妄言。正生如是極瞋怒時。</a><a name="0150a19" id="0150a19">惡業既圓更無所待。無間之火遍燎其身。遂</a><a name="0150a20" id="0150a20">便叫喚高聲告曰。大德阿難陀我現被燒我</a><a name="0150a21" id="0150a21">今被炙。時阿瑜窣滿阿難陀。既見其苦極軫</a><a name="0150a22" id="0150a22">慈悲。又於親族更加愛念。而告之曰。提婆達</a><a name="0150a23" id="0150a23">多。汝今宜可極想歸誠怛他揭多阿羅漢三</a><a name="0150a24" id="0150a24">藐三佛陀。勿為餘念。其時天授。被無隙火燎</a><a name="0150a25" id="0150a25">炙其身。業報現前受嚴極苦。深心慇重口自</a><a name="0150a26" id="0150a26">唱言。今日我身乃至徹骨。於薄伽畔至心歸</a><a name="0150a27" id="0150a27">伏。說斯語已。現身墜墮無間無隙奈落迦</a><a name="0150a28" id="0150a28">中。于時世尊告諸苾芻。汝等應知。提婆達多</a><a name="0150a29" id="0150a29">善根已續。於一大劫生於無隙大地獄中。其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240149c.htm'><img src='up.gif' border=0></a>
<a href='T240150b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>