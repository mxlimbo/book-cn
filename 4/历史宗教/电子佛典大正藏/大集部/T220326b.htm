<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0326b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷12)</font> 明單提九十二事法之一 <font face='Arial'>T22, p0326b</h2></font><hr>
<span class='old'>
</a><a name="0326a28" id="0326a28">尼罪。是名罵結。使者。無下中上。一切結使盡</a><a name="0326a29" id="0326a29">名下。汝是愚癡闇鈍無知人。猶如泥團。如</span><a name="0326b01" id="0326b01">羊白鵠角鴟作。如是種種語。使彼慚羞者。得</a><a name="0326b02" id="0326b02">波夜提。父母亦爾。和上阿闍梨。偷蘭罪。同</a><a name="0326b03" id="0326b03">友知識。得越毘尼罪。若比丘作如上七事種</a><a name="0326b04" id="0326b04">類毀呰者。得波夜提。種類毀呰比丘尼</a><a name="0326b05" id="0326b05">者。偷蘭罪。式叉摩尼。沙彌沙彌尼。得越毘</a><a name="0326b06" id="0326b06">尼罪。種類俗人。得越毘尼心悔。是故說</a><a name="0326b07" id="0326b07"><p>佛住舍衛城。廣說如上。時六群比丘方便誘</a><a name="0326b08" id="0326b08">問諸年少比丘。汝識某甲比丘父母種姓事</a><a name="0326b09" id="0326b09">業不。彼年少比丘其性質直。隨事而說。六群</a><a name="0326b10" id="0326b10">比丘於後瞋恚時。作是言。汝是旃陀羅。剃</a><a name="0326b11" id="0326b11">髮師織師瓦師皮師種姓。作是語已。復言。我</a><a name="0326b12" id="0326b12">自不知是某甲比丘說汝耳。比丘聞是語已。</a><a name="0326b13" id="0326b13">極生慚羞。諸比丘以是因緣。往白世尊。佛言。</a><a name="0326b14" id="0326b14">呼六群比丘來。來已佛問六群比丘。汝實誘</a><a name="0326b15" id="0326b15">問諸年少比丘。乃至比丘慚羞不。答言。實爾</a><a name="0326b16" id="0326b16">世尊。佛言。汝何故如是耶。答言。我作是事。</a><a name="0326b17" id="0326b17">用以快樂。佛言。癡人。此是惡事。於梵行人</a><a name="0326b18" id="0326b18">邊作兩舌。此是苦事。方言為樂。佛無數方便</a><a name="0326b19" id="0326b19">呵責已。為說因緣。如三獸本生經中廣說。</a><a name="0326b20" id="0326b20">佛告諸比丘。依止舍衛城者盡集。以十利</a><a name="0326b21" id="0326b21">故。與諸比丘制戒。乃至已聞者當重聞。若比</a><a name="0326b22" id="0326b22">丘兩舌者。波夜提。比丘者。如上說。兩舌者。</a><a name="0326b23" id="0326b23">有七事。何等七種。姓業相貌病罪罵結使。種</a><a name="0326b24" id="0326b24">姓者。下中上。下者。汝是旃陀羅。乃至皮師。</a><a name="0326b25" id="0326b25">復言。誰知汝是某甲。說作是念。欲離彼令與</a><a name="0326b26" id="0326b26">己合。若彼離不離。得波夜提。若言汝父母是</a><a name="0326b27" id="0326b27">旃陀羅。乃至皮師。復言。誰知汝是某甲。比</a><a name="0326b28" id="0326b28">丘說作是念。欲別離彼令與己合。若彼離不</a><a name="0326b29" id="0326b29">離。皆波夜提。若言汝和上阿闍梨是旃陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220326a.htm'><img src='up.gif' border=0></a>
<a href='T220326c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>