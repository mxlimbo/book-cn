<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0638b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷11)</font> 九十單提法之一 <font face='Arial'>T22, p0638b</h2></font><hr>
<span class='old'>
</a><a name="0638a28" id="0638a28"><p>爾時世尊在曠野城。六群比丘與諸長者共</a><a name="0638a29" id="0638a29">在講堂止住。時六群中有一人。散亂心睡</span><a name="0638b01" id="0638b01">眠無所覺知。小轉側形體發露。時有比丘</a><a name="0638b02" id="0638b02">以衣覆已。復更轉側露形。一比丘復以衣</a><a name="0638b03" id="0638b03">覆之。尋復轉側而形起。時諸長者見已。便</a><a name="0638b04" id="0638b04">生譏嫌大笑調弄。時眠比丘心懷慚愧無</a><a name="0638b05" id="0638b05">顏。諸比丘亦慚愧。其中有少欲知足知慚</a><a name="0638b06" id="0638b06">愧行頭陀樂學戒者。譏嫌此比丘言。云</a><a name="0638b07" id="0638b07">何六群比丘。與諸長者共止宿耶。時諸比</a><a name="0638b08" id="0638b08">丘即往世尊所。頭面禮足在一面坐。以此</a><a name="0638b09" id="0638b09">因緣具白世尊。世尊爾時以此因緣集諸</a><a name="0638b10" id="0638b10">比丘。呵責六群比丘。汝所為非。非威儀非</a><a name="0638b11" id="0638b11">沙門法非淨行非隨順行。所不應為。云</a><a name="0638b12" id="0638b12">何六群比丘。與諸長者共止宿耶。以無數</a><a name="0638b13" id="0638b13">方便呵責六群比丘已告諸比丘言。此六</a><a name="0638b14" id="0638b14">群比丘癡人。多種有漏處最初犯戒。自今已</a><a name="0638b15" id="0638b15">去與比丘結戒。集十句義乃至正法久住。</a><a name="0638b16" id="0638b16">欲說戒者當如是說。若比丘與未受大戒</a><a name="0638b17" id="0638b17">人共宿波逸提。如是世尊與比丘結戒。爾</a><a name="0638b18" id="0638b18">時佛在拘睒毘國。諸比丘如是言。佛不聽</a><a name="0638b19" id="0638b19">我曹與未受大戒人共宿。當遣羅云出去。</a><a name="0638b20" id="0638b20">時羅云無屋住往廁上宿。時佛知之。往</a><a name="0638b21" id="0638b21">詣廁所作謦欬聲。時羅云亦復謦欬。世尊知</a><a name="0638b22" id="0638b22">而故問。此中有誰。羅云答言。我是羅云。復</a><a name="0638b23" id="0638b23">問汝在此中作何等耶。答言。諸比丘言。</a><a name="0638b24" id="0638b24">不得與未受具戒人共宿驅我出。世尊即</a><a name="0638b25" id="0638b25">便言。云何愚癡比丘。無有慈心乃驅小兒</a><a name="0638b26" id="0638b26">出。是佛子不護我意耶。即便授指與之令</a><a name="0638b27" id="0638b27">捉。將來自入住房共止一宿。明日清旦集</a><a name="0638b28" id="0638b28">諸比丘告言。汝等無慈心乃驅出小兒。是</a><a name="0638b29" id="0638b29">佛子不護我意耶。自今已去聽諸比丘與<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220638a.htm'><img src='up.gif' border=0></a>
<a href='T220638c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>