<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0506a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷34)</font> 明威儀法之一 四提舍尼初 <font face='Arial'>T22, p0506a</h2></font><hr>
<span class='old'>
</a><a name="0505c28" id="0505c28">盪缽。房舍應如是。若不如是越威儀法</a><a name="0505c29" id="0505c29"><p>佛住舍衛城。爾時世尊五日一行諸比丘房。</span><a name="0506a01" id="0506a01">見房舍講堂壁上涕唾淋落垂地。佛知而故</a><a name="0506a02" id="0506a02">問。是何涕唾不淨乃爾。佛言。從今日後。涕</a><a name="0506a03" id="0506a03">唾法應如是知。云何如是知。壁泥已不泥盡</a><a name="0506a04" id="0506a04">不得唾。若地不泥者當唾一處。以腳磨之。</a><a name="0506a05" id="0506a05">不得處處污。若作地者應用唾壺。底當安</a><a name="0506a06" id="0506a06">沙若灰礓石。當數棄之。勿令臭穢生蟲清</a><a name="0506a07" id="0506a07">水。淨洗覆乾。不得在中嚼齒木。若禪坊中</a><a name="0506a08" id="0506a08">欲唾者。應唾革屣底拭地。若地有覆者當用</a><a name="0506a09" id="0506a09">唾壺。若在食上欲唾者。不得大喀著地。使</a><a name="0506a10" id="0506a10">比坐比丘惡心。應唾兩足中間以腳磨之。若</a><a name="0506a11" id="0506a11">大多出不止者。當出外唾已還坐。若和上阿</a><a name="0506a12" id="0506a12">闍梨前欲唾者。當至屏處。若聚落中欲唾者</a><a name="0506a13" id="0506a13">應唾足邊。以腳磨之若是末吐無罪。若塔</a><a name="0506a14" id="0506a14">院中僧院中見涕唾者。應以足磨之。若二人</a><a name="0506a15" id="0506a15">共見。小者應磨。若小者持戒緩者當自磨。</a><a name="0506a16" id="0506a16">比丘唾時應如是。若不如是越威儀法</a><a name="0506a17" id="0506a17"><p>佛住舍衛城。爾時比丘舉缽著向孔中。旋風</a><a name="0506a18" id="0506a18">來吹墮地即破。聞食粥揵椎聲欲取缽。正</a><a name="0506a19" id="0506a19">見一聚碎瓦。諸比丘以是因緣往白世尊。佛</a><a name="0506a20" id="0506a20">言。呼是比丘來。來已佛問比丘。汝實爾不。</a><a name="0506a21" id="0506a21">答言實爾。佛言。從今日後。缽應如是知。云何</a><a name="0506a22" id="0506a22">知。不得舉著向孔中岸邊危處。不得著開戶</a><a name="0506a23" id="0506a23">扇處及行來處。不得用灰洗令脫色。當用樹</a><a name="0506a24" id="0506a24">葉汁無沙巨磨洗。洗時不得在岸邊危處石</a><a name="0506a25" id="0506a25">上<span class='corr'>塼</span>上。不得在多羅樹下迦毘陀樹下那梨</a><a name="0506a26" id="0506a26">樹下。洗缽應踞坐。若胡跪離地一[<a href='javascript:showpic("images/012504.gif")'>打-丁+桀</a>]手。應</a><a name="0506a27" id="0506a27">先洗和上阿闍梨缽然後自洗。不得持自缽</a><a name="0506a28" id="0506a28">中殘水瀉和上阿闍梨缽中。當持和上阿闍</a><a name="0506a29" id="0506a29">梨缽中殘水洗己缽。乾時亦先收和上阿闍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220505c.htm'><img src='up.gif' border=0></a>
<a href='T220506b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>