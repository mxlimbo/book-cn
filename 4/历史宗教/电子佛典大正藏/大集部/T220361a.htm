<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0361a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷17)</font> 明單提九十二事法之一 <font face='Arial'>T22, p0361a</h2></font><hr>
<span class='old'>
</a><a name="0360c28" id="0360c28">老。此餅甚好。汝何處得。答言。瞎眼女家得。</a><a name="0360c29" id="0360c29">諸比丘聞已。復往其家。復得如前。如是一一</span><a name="0361a01" id="0361a01">往索。送女之具都盡。如是第二第三日。夫復</a><a name="0361a02" id="0361a02">遣人喚復言。小待作送禮具。諸比丘日日往</a><a name="0361a03" id="0361a03">乞都盡。以婦不時還故。其夫大瞋作是言。我</a><a name="0361a04" id="0361a04">今遣信往喚。但言禮具不辦而遂不來。必</a><a name="0361a05" id="0361a05">有外心。即便遣去。更求他女。瞎眼母聞女被</a><a name="0361a06" id="0361a06">遣。即大悲泣。女亦愁惱坐。母不時送故。便見</a><a name="0361a07" id="0361a07">被遣。諸比舍人問言。汝等何故愁憂涕泣即</a><a name="0361a08" id="0361a08">以上事具答。鄰里。鄰里人責言。汝何不先送</a><a name="0361a09" id="0361a09">女已。別作飲食施諸比丘。諸比丘聞已。以是</a><a name="0361a10" id="0361a10">因緣往白世尊。佛言。呼此諸比丘來。來已佛</a><a name="0361a11" id="0361a11">問比丘。汝實爾不。答言實爾。佛言。從今日後</a><a name="0361a12" id="0361a12">不聽受送女食</a><a name="0361a13" id="0361a13"><p>復次佛住王舍城。廣說如上。時城中有估客</a><a name="0361a14" id="0361a14">主。名無畏。與諸估客欲共遠行。時估客婦家</a><a name="0361a15" id="0361a15">中為辦種種行糧。諸比丘次行乞食。往到其</a><a name="0361a16" id="0361a16">家。估客婦見已。信心歡喜。問言。尊者須糗</a><a name="0361a17" id="0361a17">不。答言須。即分行糧。盛滿缽施與比丘。比丘</a><a name="0361a18" id="0361a18">得已持還入迦蘭陀竹園精舍。喚諸知識比</a><a name="0361a19" id="0361a19">丘共食。諸比丘問言。汝何處得是好食。答言。</a><a name="0361a20" id="0361a20">某甲估客家得。諸比丘聞已即往其家。如是</a><a name="0361a21" id="0361a21">人人往乞行糧都盡。如是第二第三日辦糧。</a><a name="0361a22" id="0361a22">諸比丘隨來乞盡。乃至第四日。辦糧已行不</a><a name="0361a23" id="0361a23">及伴。為賊所劫。財物都盡。估客婦聞已憂惱</a><a name="0361a24" id="0361a24">悲泣。鄰人問言。汝何故如是。即具以上事答</a><a name="0361a25" id="0361a25">鄰人。鄰人言。汝何不先辦糧發遣行人。然後</a><a name="0361a26" id="0361a26">別作施諸比丘。諸比丘聞已。以是因緣。具白</a><a name="0361a27" id="0361a27">世尊。佛言。呼是諸比丘來。來已佛問諸比丘。</a><a name="0361a28" id="0361a28">汝等實爾不。答言實爾。佛言此是惡事。施者</a><a name="0361a29" id="0361a29">不知量。受者應知量。此非法非律非如佛教。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220360c.htm'><img src='up.gif' border=0></a>
<a href='T220361b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>