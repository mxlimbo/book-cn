<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0817a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷3)</font> <font face='Arial'>T24, p0817a</h2></font><hr>
<span class='old'>
</a><a name="0816c28" id="0816c28">有一說。髮長者應先剃。復有一義。先洗頭者</a><a name="0816c29" id="0816c29">應先剃。復有一義。有事因緣欲行者應先剃。</span><a name="0817a01" id="0817a01">是名如法剃髮</a><a name="0817a02" id="0817a02"><p>復次比丘法。不應故殺眾生食。食有三處。一</a><a name="0817a03" id="0817a03">見二聞三疑。如此等三處不應食也。若有檀</a><a name="0817a04" id="0817a04">越欲祀天時作意。其有來者皆應與食。無分</a><a name="0817a05" id="0817a05">別心所殺眾生。俟一切來者。比丘若得如此</a><a name="0817a06" id="0817a06">處肉不應食也</a><a name="0817a07" id="0817a07"><p>又於一時。佛在毘舍離。穀貴世荒乞食難得。</a><a name="0817a08" id="0817a08">比丘中有神力者。乘其通力至外道國乞食。</a><a name="0817a09" id="0817a09">諸外道人見比丘來乞。慊其不淨。以食著地</a><a name="0817a10" id="0817a10">捨之而去。諸比丘白佛。食難得故。乘神通力</a><a name="0817a11" id="0817a11">至外道國乞食。外道見之污賤。以食著地捨</a><a name="0817a12" id="0817a12">之而去。此當云何。佛言。雖手不受。將來著</a><a name="0817a13" id="0817a13">前。已是與竟。汝等但受之。此即是受食。是名</a><a name="0817a14" id="0817a14">故作受用。不與毘尼合者法名非法非法名</a><a name="0817a15" id="0817a15">法。乃至說名非說非說名說。是名不與毘尼</a><a name="0817a16" id="0817a16">合。又復不合者。比丘語諸比丘言。我不能學</a><a name="0817a17" id="0817a17">此法。何用微細事為。大德我亦知此法入毘</a><a name="0817a18" id="0817a18">尼入修妒路。如是廣應知。是名不合毘尼。合</a><a name="0817a19" id="0817a19">毘尼者。如佛所說。此應作此不應作。此犯此</a><a name="0817a20" id="0817a20">非犯。如是不違佛所說。是名合毘尼義。云何</a><a name="0817a21" id="0817a21">名為人養生具。眾僧淨人是。非人養生具。象</a><a name="0817a22" id="0817a22">駝馬驢牛。能與僧遠致者。名為非人養生具。</a><a name="0817a23" id="0817a23">云何名為食果。爾時王舍城有大長者。此長</a><a name="0817a24" id="0817a24">者大有果樹長者遣人。持果供養眾僧語使</a><a name="0817a25" id="0817a25">人言。汝到寺當覓跋難陀釋子示果行與眾</a><a name="0817a26" id="0817a26">僧。當於爾時。跋難陀出外食比來頃。日已</a><a name="0817a27" id="0817a27">過中。諸比丘竟不得果食。爾時世尊。遊蜜蜂</a><a name="0817a28" id="0817a28">林中。有一比丘病。須服呵梨勒。諸比丘白佛。</a><a name="0817a29" id="0817a29">佛即聽服三果呵梨勒毘醯勒阿摩勒。隨病<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240816c.htm'><img src='up.gif' border=0></a>
<a href='T240817b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>