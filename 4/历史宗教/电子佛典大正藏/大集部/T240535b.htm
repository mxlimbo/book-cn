<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0535b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷2)</font> <font face='Arial'>T24, p0535b</h2></font><hr>
<span class='old'>
</a><a name="0535a28" id="0535a28">此地等有差殊者。平坦一段名為一處。若裂</a><a name="0535a29" id="0535a29">為縫。或畫或書。即非一處。若在場處色別成</span><a name="0535b01" id="0535b01">異。若在倉窖口平。名為一處。若物欠少及板</a><a name="0535b02" id="0535b02">席等隔障之時。即非一處。若在地敷據草色</a><a name="0535b03" id="0535b03">別。若在鞍乘據衣色異。若象身肥滿總成一</a><a name="0535b04" id="0535b04">處。若身瘦減隨處成別。若於象處所有鞍</a><a name="0535b05" id="0535b05">具。及馬車步乘諸雜輦輿。各隨其處有一異</a><a name="0535b06" id="0535b06">不同。若盜船時船以纜繫。或復無纜搖動</a><a name="0535b07" id="0535b07">之時。便得惡作。或解纜隨流。或地上曳去離</a><a name="0535b08" id="0535b08">見處時。便得本罪。若泝流而去者。隨所趣岸</a><a name="0535b09" id="0535b09">與河闊量等。便得本罪。若阿遮利耶鄔波馱</a><a name="0535b10" id="0535b10">耶。所付之衣。作賊心取。若從寺內卻入房中。</a><a name="0535b11" id="0535b11">或復從房而向簷處。或從簷詣門。或行之寺</a><a name="0535b12" id="0535b12">外。或從高趣下。從下至高。或從露向屏。從</a><a name="0535b13" id="0535b13">屏向露。或時在後退步徐行。或時在前進步</a><a name="0535b14" id="0535b14">而去。至不見處。皆得本罪。或風飄物墮在屋</a><a name="0535b15" id="0535b15">上。或墮樓隅。或復取他浣衣人物。或盜根生</a><a name="0535b16" id="0535b16">物謂香附子薑芋之類。及諸樹等。或盜經</a><a name="0535b17" id="0535b17">書皆計直犯罪。盜設利羅。世尊馱都。有人守</a><a name="0535b18" id="0535b18">護意欲供養。作大師想者。犯惡作罪。若作衒</a><a name="0535b19" id="0535b19">賣求財利心而盜取者。得他勝罪。若天祠中</a><a name="0535b20" id="0535b20">及以制底香臺之處。有莊嚴具若有人守護。</a><a name="0535b21" id="0535b21">得波羅市迦。非人護者。獲窣吐羅。無非人護。</a><a name="0535b22" id="0535b22">若作諸天藥叉護想。得惡作罪。若盜傍生物。</a><a name="0535b23" id="0535b23">得窣吐羅。若是人物傍生所偷。人想取之。亦</a><a name="0535b24" id="0535b24">得本罪。作傍生想。得窣吐羅罪</a><a name="0535b25" id="0535b25"><p>若苾芻盜無足二足四足多足之類。言無足</a><a name="0535b26" id="0535b26">者。謂蛇蛭等人所攝養。賣以規財。二足者。謂</a><a name="0535b27" id="0535b27">是人鳥。若盜人時至期契處犯。盜鳥有二。一</a><a name="0535b28" id="0535b28">自手持去離處時犯。二引逐人來飛墮時犯。</a><a name="0535b29" id="0535b29">弟子門人被他偷去。已屬於彼。或未相屬。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240535a.htm'><img src='up.gif' border=0></a>
<a href='T240535c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>