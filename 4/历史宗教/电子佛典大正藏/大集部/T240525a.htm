<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0525a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷1)</font> <font face='Arial'>T24, p0525a</h2></font><hr>
<span class='old'>
<p><p></span><a name="0525a01" id="0525a01"></a><a name="0525a02" id="0525a02"><p><b>　　<A NAME="n248"></A>No. 1458</b></a><a name="0525a03" id="0525a03"><p class='juan'>
根本薩婆多部律攝卷第一</p>
</a><a name="0525a04" id="0525a04"></a><a name="0525a05" id="0525a05"><p><span class='byline'>　　　　尊者勝友集</span><br></a><a name="0525a06" id="0525a06"><p><span class='byline'>　　　　三藏法師義淨奉　制譯</span><br></a><a name="0525a07" id="0525a07"><p><b>　　<A NAME="n250"></A>初釋波羅底木叉經序</b></a><a name="0525a08" id="0525a08"><p class='lg'>　　敬禮調伏除煩惱　　　滅眾生惑為正因</a><br><a name="0525a09" id="0525a09">　　如日廣照利無邊　　　咸能破盡諸冥闇</a><br><a name="0525a10" id="0525a10">　　佛說廣釋并諸事　　　尼陀那及目得迦</a><br><a name="0525a11" id="0525a11">　　增一乃至十六文　　　鄔波離尊之所問</a><br><a name="0525a12" id="0525a12">　　摩納毘迦申要釋　　　比尼得迦并本母</a><br><a name="0525a13" id="0525a13">　　我今隨次攝廣文　　　令樂略者速開悟</a><br><a name="0525a14" id="0525a14">　　別解脫經難得聞　　　經於無量俱胝劫</a><br><a name="0525a15" id="0525a15">　　讀誦受持亦如是　　　如說行者更難遇　</p></a><a name="0525a16" id="0525a16"><p>此中初頌意明教行難得。言別解脫者。由依</a><a name="0525a17" id="0525a17">別解脫經如說修行。於下下等九品諸惑。漸</a><a name="0525a18" id="0525a18">次斷除永不退故。於諸煩惱而得解脫。名別</a><a name="0525a19" id="0525a19">解脫。又見修煩惱其類各多。於別別品而</a><a name="0525a20" id="0525a20">能捨離。名別解脫。由惑漂沒三界有情。為此</a><a name="0525a21" id="0525a21">先應勤求解脫。經謂佛語簡外道教。聞者於</a><a name="0525a22" id="0525a22">他所說謂文及義。以其耳識并後決斷心而</a><a name="0525a23" id="0525a23">了知故。言難得者。諸佛出世時乃一逢。又</a><a name="0525a24" id="0525a24">善趣等極難得故。言無量俱胝劫者。謂是大</a><a name="0525a25" id="0525a25">劫雖經多數戒法難逢。設過於此亦難值遇。</a><a name="0525a26" id="0525a26">此顯難遭之極。言讀誦者。若文若義以慧領</a><a name="0525a27" id="0525a27">受。言受持者。謂於彼二數數憶持長時不忘。</a><a name="0525a28" id="0525a28">由念誦等勤相應故。言如說行者。於所作業</a><a name="0525a29" id="0525a29">以身語心順大師言無違犯故。更難遇者。聞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240524a.htm'><img src='up.gif' border=0></a>
<a href='T240525b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>