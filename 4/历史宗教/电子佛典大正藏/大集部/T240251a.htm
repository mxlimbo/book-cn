<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0251a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷10)</font> 第二門第五子攝頌之餘 <font face='Arial'>T24, p0251a</h2></font><hr>
<span class='old'>
</a><a name="0250c28" id="0250c28">白佛。佛言若有病緣。開聽下灌</a><a name="0250c29" id="0250c29"><p>緣處同前。如佛所說。造苾芻寺。僧房應作五</span><a name="0251a01" id="0251a01">層。佛殿應作七層。門樓七層。若造尼寺房</a><a name="0251a02" id="0251a02">應三層。佛殿五層。門樓五層。苾芻不知云何</a><a name="0251a03" id="0251a03">昇上。佛言可於門側角頭作曲道而上有三</a><a name="0251a04" id="0251a04">種道謂石板土。苾芻不解下層以木中間用</a><a name="0251a05" id="0251a05">土上層安石。上重下危遂令隤毀。佛言下層</a><a name="0251a06" id="0251a06">安石中層用土上層以木</a><a name="0251a07" id="0251a07"><p class='juan'>
根本說一切有部毘奈耶雜事卷第十</p>
</a><a name="0251a08" id="0251a08"></a><a name="0251a09" id="0251a09"></a><a name="0251a10" id="0251a10"><p class='juan'>
根本說一切有部毘奈耶雜事</a><a name="0251a11" id="0251a11">卷第十一</p>
</a><a name="0251a12" id="0251a12"></a><a name="0251a13" id="0251a13"><p><span class='byline'>　　　　三藏法師義淨奉　制譯</span><br></a><a name="0251a14" id="0251a14"><p><b>　　<A NAME="n68"></A>第二門第十子攝頌之餘難陀因緣</b></a><a name="0251a15" id="0251a15"><p>緣在劫比羅城多根樹園。世尊有弟名曰難</a><a name="0251a16" id="0251a16">陀。身如金色具三十相短佛四指。妻名孫陀</a><a name="0251a17" id="0251a17">羅。儀容端正世間罕有。光華超絕人所樂見。</a><a name="0251a18" id="0251a18">難陀於彼。纏綿戀著無暫捨離。染愛情重畢</a><a name="0251a19" id="0251a19">命為期。世尊觀知受化時至。即於晨朝著衣</a><a name="0251a20" id="0251a20">持缽。將具壽阿難陀為侍者入城乞食。次至</a><a name="0251a21" id="0251a21">難陀門首而立。以大悲力放金色光。其光普</a><a name="0251a22" id="0251a22">照難陀宅中皆如金色。于時難陀便作是念。</a><a name="0251a23" id="0251a23">光明忽照定是如來令使出看。乃見佛至即便</a><a name="0251a24" id="0251a24">速返。白難陀曰。世尊在門。聞此語已即欲速</a><a name="0251a25" id="0251a25">出迎禮世尊。時孫陀羅便作是念。我若放去。</a><a name="0251a26" id="0251a26">世尊必定與其出家。遂捉衣牽不令出去。難</a><a name="0251a27" id="0251a27">陀曰。今可暫放禮世尊已我即卻迴。孫陀羅</a><a name="0251a28" id="0251a28">曰。共作要期方隨意去。以莊濕額而告之曰。</a><a name="0251a29" id="0251a29">此點未乾即宜卻至。若遲違者罰金錢五百。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240250c.htm'><img src='up.gif' border=0></a>
<a href='T240251b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>