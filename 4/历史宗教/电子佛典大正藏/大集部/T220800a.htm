<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0800a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0800a</h2></font><hr>
<span class='old'>
</a><a name="0799c28" id="0799c28">二第三亦如是說。僧已與某甲受具足戒。</a><a name="0799c29" id="0799c29">某甲為和尚竟。僧忍默然故。是事如是持。</span><a name="0800a01" id="0800a01">時諸比丘。知世尊制戒聽授人具足戒。新</a><a name="0800a02" id="0800a02">學比丘輒授人具足戒。不能教授。以不</a><a name="0800a03" id="0800a03">教授故。不按威儀。著衣不齊整。乞食不如</a><a name="0800a04" id="0800a04">法。處處受不淨食。或受不淨缽食。在小食</a><a name="0800a05" id="0800a05">大食上高聲大喚。如婆羅門聚會法。時諸比</a><a name="0800a06" id="0800a06">丘聞。其中有少欲知足行頭陀樂學戒知</a><a name="0800a07" id="0800a07">慚愧者。嫌責彼比丘言。世尊制戒聽授人</a><a name="0800a08" id="0800a08">具足戒。云何汝等新受戒比丘。輒授人具足</a><a name="0800a09" id="0800a09">戒。而不能教授。以不教授故。不按威儀。</a><a name="0800a10" id="0800a10">著衣不齊整。乞食不如法。處處受不淨食。</a><a name="0800a11" id="0800a11">或受不淨缽食。在小食大食上高聲大喚。</a><a name="0800a12" id="0800a12">如婆羅門聚會法。時尊者婆先始二歲。將</a><a name="0800a13" id="0800a13">一歲弟子。往世尊所。頭面禮足已。在一面</a><a name="0800a14" id="0800a14">坐。世尊知而故問。此是何等比丘。報言世尊。</a><a name="0800a15" id="0800a15">是我弟子。問言。汝今幾歲。報言二歲。復問</a><a name="0800a16" id="0800a16">言。汝弟子幾歲。報言一歲。爾時世尊。以無</a><a name="0800a17" id="0800a17">數方便呵責。汝所為非。非威儀非沙門法</a><a name="0800a18" id="0800a18">非淨行非隨順行。所不應為。云何婆先。</a><a name="0800a19" id="0800a19">汝自身未斷乳。應受人教授。云何教授</a><a name="0800a20" id="0800a20">人。時諸比丘往世尊所。頭面禮足在一面</a><a name="0800a21" id="0800a21">坐。以此因緣具白世尊。世尊言。向者婆先</a><a name="0800a22" id="0800a22">比丘二歲。將一歲弟子來至我所。頭面禮</a><a name="0800a23" id="0800a23">足在一面坐。一面坐已。我知而故問。此是</a><a name="0800a24" id="0800a24">何等比丘。報言。是我弟子。問言汝幾歲。報言</a><a name="0800a25" id="0800a25">二歲。汝弟子幾歲。報言一歲。我即以無數方</a><a name="0800a26" id="0800a26">便呵責。汝所為非。非威儀非沙門法非淨</a><a name="0800a27" id="0800a27">行非隨順行。所不應為。云何婆先。汝自</a><a name="0800a28" id="0800a28">未斷乳。應受人教授。云何教授人。佛既</a><a name="0800a29" id="0800a29">聽授人具足戒。而汝新受戒比丘。輒便授人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220799c.htm'><img src='up.gif' border=0></a>
<a href='T220800b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>