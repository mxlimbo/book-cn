<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0095b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷13)</font> 明九十波夜提法之一 <font face='Arial'>T23, p0095b</h2></font><hr>
<span class='old'>
</a><a name="0095a28" id="0095a28">年少端正姝好。皆言實爾。諸居士歡喜故。</a><a name="0095a29" id="0095a29">持種種好酒食與言。汝能噉不。答言。汝等</span><a name="0095b01" id="0095b01">尚能。我何以不能。是十七群比丘。多得</a><a name="0095b02" id="0095b02">飲食已醉亂迷悶。食後搖頭掉臂向祇桓。</a><a name="0095b03" id="0095b03">作是言。我等今日極好快樂。有福德無有衰</a><a name="0095b04" id="0095b04">惱。爾時諸比丘。在祇桓門間空地經行。聞</a><a name="0095b05" id="0095b05">是音聲。諸比丘問言。汝今何故言。我等今日</a><a name="0095b06" id="0095b06">極快樂。有福德無衰惱。時十七群比丘即廣</a><a name="0095b07" id="0095b07">說上事。是中有比丘。少欲知足行頭陀。聞是</a><a name="0095b08" id="0095b08">事心不喜。種種因緣訶責。云何名比丘非時</a><a name="0095b09" id="0095b09">飲食。種種因緣訶已。向佛廣說。佛以是事</a><a name="0095b10" id="0095b10">集比丘僧。知而故問十七群比丘。汝實作是</a><a name="0095b11" id="0095b11">事不。答言實作世尊。佛種種因緣訶責十七</a><a name="0095b12" id="0095b12">群比丘言。云何名比丘。非時飲食。種種因緣</a><a name="0095b13" id="0095b13">訶已語諸比丘。以十利故與比丘結戒。從</a><a name="0095b14" id="0095b14">今是戒應如是說。若比丘非時噉食。波逸提。</a><a name="0095b15" id="0095b15">非時者。過日中至地未了。是中間名非時。噉</a><a name="0095b16" id="0095b16">者。五種佉陀尼。食者五蒲闍尼若五似</a><a name="0095b17" id="0095b17">食。波逸提者。煮燒覆障。若不悔過。能障礙</a><a name="0095b18" id="0095b18">道。是中犯者。若比丘非時噉根食。波逸提。</a><a name="0095b19" id="0095b19">若噉莖葉磨果。皆波逸提。若比丘非時食飯</a><a name="0095b20" id="0095b20">糗糒魚肉。皆波逸提。若比丘非時食五似食</a><a name="0095b21" id="0095b21">糜粟穬麥莠子迦師。皆波逸提。若比丘非</a><a name="0095b22" id="0095b22">時中非時想食。波逸提。非時中時想食。波逸</a><a name="0095b23" id="0095b23">提。非時中疑食。波逸提。若時中非時想食</a><a name="0095b24" id="0095b24">突吉羅。時中疑食突吉羅。時中時想食不犯</a><a name="0095b25" id="0095b25">(三十七竟)</a><a name="0095b26" id="0095b26"><p>佛在舍衛國。爾時有比丘。名曰上勝。受乞</a><a name="0095b27" id="0095b27">食法。是人日日乞二分食。一分即噉。一分</a><a name="0095b28" id="0095b28">持還。至自房舍著石上曬。明日洗手從淨人</a><a name="0095b29" id="0095b29">受噉。爾時佛共阿難遊行諸比丘房。到是上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230095a.htm'><img src='up.gif' border=0></a>
<a href='T230095c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>