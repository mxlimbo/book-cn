<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1049b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷3)</font> 受戒品第十四 <font face='Arial'>T24, p1049b</h2></font><hr>
<span class='old'>
</a><a name="1049a28" id="1049a28">言。優婆塞者有六重法。善男子。優婆塞受</a><a name="1049a29" id="1049a29">持戒已雖為天女乃至蟻子悉不應殺。若受</span><a name="1049b01" id="1049b01">戒已。若口教殺若身自殺。是人即失優婆塞</a><a name="1049b02" id="1049b02">戒。是人尚不能得煖法。況須陀洹至阿那</a><a name="1049b03" id="1049b03">含。是名破戒優婆塞臭優婆塞旃陀羅優婆</a><a name="1049b04" id="1049b04">塞垢優婆塞結優婆塞。是名初重。優婆塞戒。</a><a name="1049b05" id="1049b05">雖為身命不得偷盜乃至一錢。若破是戒。是</a><a name="1049b06" id="1049b06">人即失優婆塞戒。是人尚不能得煖法。況須</a><a name="1049b07" id="1049b07">陀洹至阿那含。是名破戒優婆塞臭旃陀羅</a><a name="1049b08" id="1049b08">垢結優婆塞。是名二重。優婆塞戒。雖為身命</a><a name="1049b09" id="1049b09">不得虛說。我得不淨觀至阿那含。若破是戒。</a><a name="1049b10" id="1049b10">是人即失優婆塞戒。是人尚不能得煖法。況</a><a name="1049b11" id="1049b11">須陀洹至阿那含。是名破戒優婆塞臭旃陀</a><a name="1049b12" id="1049b12">羅垢結優婆塞。是名三重。優婆塞戒。雖為身</a><a name="1049b13" id="1049b13">命不得邪婬。若破是戒。是人即失優婆塞戒。</a><a name="1049b14" id="1049b14">是人尚不能得煖法。況須陀洹至阿那含。是</a><a name="1049b15" id="1049b15">名破戒優婆塞臭旃陀羅垢結優婆塞。是名</a><a name="1049b16" id="1049b16">四重。優婆塞戒。雖為身命不得宣說比丘比</a><a name="1049b17" id="1049b17">丘尼優婆塞優婆夷所有過罪。若破是戒。是</a><a name="1049b18" id="1049b18">人即失優婆塞戒。是人尚不能得煖法。況須</a><a name="1049b19" id="1049b19">陀洹至阿那含。是名破戒優婆塞臭旃陀羅</a><a name="1049b20" id="1049b20">垢結優婆塞。是名五重。優婆塞戒。雖為身命</a><a name="1049b21" id="1049b21">不得酤酒。若破是戒。是人即失優婆塞戒。</a><a name="1049b22" id="1049b22">是人尚不能得煖法。況須陀洹至阿那含。是</a><a name="1049b23" id="1049b23">名破戒優婆塞臭旃陀羅垢結優婆塞。是名</a><a name="1049b24" id="1049b24">六重。善男子。若受如是優婆塞戒。能至心</a><a name="1049b25" id="1049b25">持不令毀犯。則能獲得如是戒果。善男子。優</a><a name="1049b26" id="1049b26">婆塞戒名為瓔珞名為莊嚴。其香微妙熏無</a><a name="1049b27" id="1049b27">邊界。遮不善法為善法律。即是無上妙寶之</a><a name="1049b28" id="1049b28">藏。上族種姓大寂靜處。是甘露味生善法地。</a><a name="1049b29" id="1049b29">直發是心尚得如是無量利益。況復一心受持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241049a.htm'><img src='up.gif' border=0></a>
<a href='T241049c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>