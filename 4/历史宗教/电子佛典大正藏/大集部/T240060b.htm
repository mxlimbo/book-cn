<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0060b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷13)</font> 尾施縛多羅緣 <font face='Arial'>T24, p0060b</h2></font><hr>
<span class='old'>
</a><a name="0060a28" id="0060a28">仁者。是我父母。為來相救。我今免離父母</a><a name="0060a29" id="0060a29">眷屬之苦。仁可相隨。向我宮中。即共相逐。入</span><a name="0060b01" id="0060b01">龍子宮。施設種種妙好飲食。與上寶珠。復</a><a name="0060b02" id="0060b02">告父母。此是親支。所投寄者。因此之人。今免</a><a name="0060b03" id="0060b03">愛別離苦。是時龍子父母。即令獵師乞願。賜</a><a name="0060b04" id="0060b04">與無量珍寶。獵師得已。即出池中。去池不遠。</a><a name="0060b05" id="0060b05">有一仙人居止。林果茂盛。有雜眾鳥。出和雅</a><a name="0060b06" id="0060b06">音。然此仙人樂行慈愍。利益有情。斯之獵師。</a><a name="0060b07" id="0060b07">每日三時詣彼仙所。復於一時。具說龍子之</a><a name="0060b08" id="0060b08">事。時仙告曰。汝何用珍寶。求乞小願。然其龍</a><a name="0060b09" id="0060b09">宮。龍有不空罥索。何為不取。汝可往彼。求取</a><a name="0060b10" id="0060b10">此索。獵師聞已。心生貪愛。即往龍宮。乃見此</a><a name="0060b11" id="0060b11">索。便作是念。我所求者。今此索是。入龍宮</a><a name="0060b12" id="0060b12">中。又見妙生龍子。更共諸龍。相隨而行。龍見</a><a name="0060b13" id="0060b13">獵師。心大歡喜。惠賜珍寶。獵師答曰。我寶自</a><a name="0060b14" id="0060b14">足。須此罥索。龍曰。此索無用。我等。為懼金</a><a name="0060b15" id="0060b15">翅鳥故。防援自身。須畜此索。獵師答曰。汝久</a><a name="0060b16" id="0060b16">遠時。時往一須。我之所用。用日是常。若知恩</a><a name="0060b17" id="0060b17">德。當與此索。龍子便作是念。此人多垂恩德</a><a name="0060b18" id="0060b18">於我。我今諮啟父母。可當與索。龍子啟父母</a><a name="0060b19" id="0060b19">已。即與其索。其獵師得索。心大歡悅。如得大</a><a name="0060b20" id="0060b20">地之物。出池歸家。其城大王。共妃戲遊。久不</a><a name="0060b21" id="0060b21">懷妊。既無男女。以手拓頰。諦自思惟。我有</a><a name="0060b22" id="0060b22">無量財寶庫藏我今無子。斷息種族。諸人如</a><a name="0060b23" id="0060b23">知無子。建立別王。作思惟時。王諸眷屬。及</a><a name="0060b24" id="0060b24">沙門婆羅門等。皆怪大王生此愁惱。白言。</a><a name="0060b25" id="0060b25">思惟何事。王具廣說。又白王言。須求天神。</a><a name="0060b26" id="0060b26">當即有子。其王為求子故。即求林神園神。</a><a name="0060b27" id="0060b27">四衢道神。受祭祀神。隨生神。諸天善神等。</a><a name="0060b28" id="0060b28">願當有子。佛言。若由此事。而求得者。人人</a><a name="0060b29" id="0060b29">並有千子。要由三事和合。方有其子。何者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240060a.htm'><img src='up.gif' border=0></a>
<a href='T240060c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>