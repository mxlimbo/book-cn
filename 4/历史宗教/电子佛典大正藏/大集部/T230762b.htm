<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0762b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷25)</font> 九十波逸底迦法 故妄語學處第一 <font face='Arial'>T23, p0762b</h2></font><hr>
<span class='old'>
</a><a name="0762a28" id="0762a28">答言實爾。世尊。爾時種種呵責。乃至我今為</a><a name="0762a29" id="0762a29">諸苾芻。制其學處應如是說</span><a name="0762b01" id="0762b01"><p>若復苾芻故妄語者。波逸底迦。若復苾芻者</a><a name="0762b02" id="0762b02">謂是法手。義如上說。故者謂是故心了知其</a><a name="0762b03" id="0762b03">事。妄語者有九種妄語。八七六五四三二種</a><a name="0762b04" id="0762b04">差別不同。云何九種妄語。謂以無根他勝。僧</a><a name="0762b05" id="0762b05">伽伐尸沙波逸底迦提舍尼。突色訖里多。以</a><a name="0762b06" id="0762b06">無根破戒。破見。破威儀。破正命。而作妄語。</a><a name="0762b07" id="0762b07">云何八種妄語。謂以無根他勝。僧伽伐尸沙。</a><a name="0762b08" id="0762b08">波逸底迦。提舍尼。突色訖里多。以無根見聞</a><a name="0762b09" id="0762b09">疑。云何七種妄語。謂以無根破戒。破見。破</a><a name="0762b10" id="0762b10">威儀。破正命。以無根見聞疑。云何六種妄</a><a name="0762b11" id="0762b11">語。若苾芻欲作妄語。生如是念我當妄語。正</a><a name="0762b12" id="0762b12">妄語時。作如是念我正妄語。若妄語竟。作如</a><a name="0762b13" id="0762b13">是念我已妄語。以無根見聞疑。云何五種妄</a><a name="0762b14" id="0762b14">語。謂以無根五部罪而作妄語。云何四種妄</a><a name="0762b15" id="0762b15">語。謂以無根破戒。破見。破威儀。破正命。云</a><a name="0762b16" id="0762b16">何三種妄語。謂以無根見聞疑。又有三種妄</a><a name="0762b17" id="0762b17">語。作如是念。我當妄語。我正妄語。我已妄</a><a name="0762b18" id="0762b18">語。云何二種妄語。謂我正妄語。我已妄語。無</a><a name="0762b19" id="0762b19">有一種成妄語者。復有五種妄語。何者是耶。</a><a name="0762b20" id="0762b20">自有妄語得波羅市迦。有得僧伽伐尸沙。有</a><a name="0762b21" id="0762b21">得窣吐羅底也。有得波逸底迦。有得突色訖</a><a name="0762b22" id="0762b22">里多。云何妄語得波羅市迦。若苾芻實不得</a><a name="0762b23" id="0762b23">上人法自稱言得。此之妄語得波羅市迦。云</a><a name="0762b24" id="0762b24">何妄語得僧伽伐尸沙。若苾芻知彼苾芻清</a><a name="0762b25" id="0762b25">淨無犯。而無根他勝法謗。此之妄語得僧伽</a><a name="0762b26" id="0762b26">伐尸沙。云何妄語得窣吐羅底也。若苾芻在</a><a name="0762b27" id="0762b27">僧眾中故心妄語。非法說法。法說非法。非律</a><a name="0762b28" id="0762b28">說律。律說非律。此之妄語得窣吐羅底也。云</a><a name="0762b29" id="0762b29">何妄語得突色訖里多。若苾芻半月半月作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230762a.htm'><img src='up.gif' border=0></a>
<a href='T230762c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>