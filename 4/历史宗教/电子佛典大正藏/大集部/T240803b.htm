<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0803b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷1)</font> <font face='Arial'>T24, p0803b</h2></font><hr>
<span class='old'>
</a><a name="0803a28" id="0803a28">百女等。聞佛向祇桓精舍。心懷悲惱自慨其</a><a name="0803a29" id="0803a29">身。不在佛法之次。各自剃頭著法服。隨佛後</span><a name="0803b01" id="0803b01">而去。到祇桓精舍在外而立。見尊者阿難。</a><a name="0803b02" id="0803b02">阿難即問母及諸女言。優婆夷等何為剃髮自</a><a name="0803b03" id="0803b03">著法衣顏色憔悴而不悅乎。母及諸女即答</a><a name="0803b04" id="0803b04">言。所以不悅者。但世尊不聽女人出家。是故</a><a name="0803b05" id="0803b05">憂色也。阿難言。且止。當為白世尊。阿難尋入</a><a name="0803b06" id="0803b06">即啟世尊。是優婆夷等求欲出家。願世尊聽</a><a name="0803b07" id="0803b07">許。佛告阿難。吾所以不聽女人出家者。如世</a><a name="0803b08" id="0803b08">人家男少女多家業必壞。出家法中若有女</a><a name="0803b09" id="0803b09">人必壞正法不得久住。阿難重白佛言。女人</a><a name="0803b10" id="0803b10">於佛法中修梵行得四果不。佛告阿難。能修</a><a name="0803b11" id="0803b11">梵行其志不退亦可得耳。阿難復白佛言惟</a><a name="0803b12" id="0803b12">願世尊。聽女人在佛法之次。佛告阿難。女人</a><a name="0803b13" id="0803b13">能行八敬法者聽其出家。若不能者不聽在</a><a name="0803b14" id="0803b14">道。所以為女人制八敬者。如人欲渡水先造</a><a name="0803b15" id="0803b15">橋船。後時雖有大水必能得渡。八敬法亦如</a><a name="0803b16" id="0803b16">是。怖後時壞正法故為其制耳。佛告阿難。汝</a><a name="0803b17" id="0803b17">今為女人求出家。後當減吾五百世正法。</a><a name="0803b18" id="0803b18">阿難聞此之言憂愁不樂。即出外問諸優婆</a><a name="0803b19" id="0803b19">夷等。佛說八敬之法能奉行不。諸女聞此語</a><a name="0803b20" id="0803b20">已內懷歡喜。即請阿難。還白世尊。我等今</a><a name="0803b21" id="0803b21">日蒙世尊施法。當奉行之。譬如有人沐浴香</a><a name="0803b22" id="0803b22">湯莊飾已竟。更有人來以華鬘莊其頂上。我</a><a name="0803b23" id="0803b23">等今日亦復如是。阿難以此之言即啟世尊。</a><a name="0803b24" id="0803b24">世尊言。此等已得受具。是名師法受具。白四</a><a name="0803b25" id="0803b25">羯磨受具者。如上病比丘經中所說。遣使受</a><a name="0803b26" id="0803b26">具者。亦如比丘尼經中所說。云何名善來比</a><a name="0803b27" id="0803b27">丘尼受具。當於爾時。世尊在舍衛國。摩登</a><a name="0803b28" id="0803b28">祇女來到佛所。頭面著地禮世尊足退坐一</a><a name="0803b29" id="0803b29">面。佛即為說法深悟法性。得須陀洹果。求佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240803a.htm'><img src='up.gif' border=0></a>
<a href='T240803c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>