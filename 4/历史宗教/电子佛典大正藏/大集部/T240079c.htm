<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0079c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷16)</font> 尾施縛多羅緣 <font face='Arial'>T24, p0079c</h2></font><hr>
<span class='old'>
</a><br><a name="0079b28" id="0079b28">　　善妙大眾前　　　自說宿業報</a><br><a name="0079b29" id="0079b29">　　無熱池安住　　　安坐妙蓮臺　</p></span><a name="0079c01" id="0079c01"><p>爾時耆宿聲聞諸大苾芻。告具壽妙意曰。善</a><a name="0079c02" id="0079c02">妙已說本業果報。次至於仁。說其本業。爾時</a><a name="0079c03" id="0079c03">妙意便以伽陀。式漏曰</a><a name="0079c04" id="0079c04"><p class='lg'>　　我昔為童子　　　共諸同伴侶</a><br><a name="0079c05" id="0079c05">　　耳安蘇秣那　　　同往花林處</a><br><a name="0079c06" id="0079c06">　　見佛毘缽尸　　　大窣睹波塔</a><br><a name="0079c07" id="0079c07">　　諸天人眾等　　　咸興大供養</a><br><a name="0079c08" id="0079c08">　　並以清淨心　　　手持頂耳鬘</a><br><a name="0079c09" id="0079c09">　　懸在高塔上　　　各發斯誓願</a><br><a name="0079c10" id="0079c10">　　我見彼施花　　　即於大眾前</a><br><a name="0079c11" id="0079c11">　　持其耳上花　　　懸佛大塔上</a><br><a name="0079c12" id="0079c12">　　由斯善根力　　　生於六欲天</a><br><a name="0079c13" id="0079c13">　　常得大果報　　　我捨一花枝</a><br><a name="0079c14" id="0079c14">　　一百俱胝歲　　　天中受妙樂</a><br><a name="0079c15" id="0079c15">　　最後證無生　　　大德今應知</a><br><a name="0079c16" id="0079c16">　　正覺多福德　　　勤修勝供養</a><br><a name="0079c17" id="0079c17">　　第一世間尊　　　佛塔應恭敬</a><br><a name="0079c18" id="0079c18">　　大師并弟子　　　淨心施少分</a><br><a name="0079c19" id="0079c19">　　獲福果無邊　　　我念過去世</a><br><a name="0079c20" id="0079c20">　　作斯微善業　　　由斯福業故</a><br><a name="0079c21" id="0079c21">　　常受諸天樂　　　親覲天尊師</a><br><a name="0079c22" id="0079c22">　　無上等正覺　　　已獲阿羅漢</a><br><a name="0079c23" id="0079c23">　　去熱得清涼　　　此是最後身</a><br><a name="0079c24" id="0079c24">　　不得受後有　　　由此因緣故</a><br><a name="0079c25" id="0079c25">　　名為蘇末那　　　解脫諸苦蘊</a><br><a name="0079c26" id="0079c26">　　已度於有海　　　蘇摩那苾芻</a><br><a name="0079c27" id="0079c27">　　對眾而宣說　　　昔時因業報</a><br><a name="0079c28" id="0079c28">　　無熱大池中　　　安坐花臺上　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240079b.htm'><img src='up.gif' border=0></a>
<a href='T240080a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>