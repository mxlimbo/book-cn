<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1043b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷2)</font> 自利利他品第十 <font face='Arial'>T24, p1043b</h2></font><hr>
<span class='old'>
</a><a name="1043a28" id="1043a28">復有七法能自他利。謂壞七慢。善男子。若沙</a><a name="1043a29" id="1043a29">門婆羅門長者男女。或大眾中有諸過失。菩</span><a name="1043b01" id="1043b01">薩見已先隨其意。然後說法令得調伏。如其</a><a name="1043b02" id="1043b02">不能先隨其意便為說法。是則名為下品菩</a><a name="1043b03" id="1043b03">薩。善男子。菩薩二種。一者樂近善友。二者不</a><a name="1043b04" id="1043b04">樂。樂善友者能自他利。不樂近者則不能</a><a name="1043b05" id="1043b05">得自他兼利。善男子。樂近善友復有二種。一</a><a name="1043b06" id="1043b06">樂供養。二不樂供養。樂供養者能自他利。不</a><a name="1043b07" id="1043b07">樂供養不能兼利。樂供養者復有二種。一</a><a name="1043b08" id="1043b08">能聽法。二不能聽。至心聽者能自他利。不至</a><a name="1043b09" id="1043b09">心聽則無兼利。至心聽法復有二種。一者能</a><a name="1043b10" id="1043b10">問二不能問。能問義者能自他利不能問者</a><a name="1043b11" id="1043b11">則不能得自利他利。能問義者復有二種。一</a><a name="1043b12" id="1043b12">至心持。二不能持。至心持者能自他利。不至</a><a name="1043b13" id="1043b13">心者則不能得自利他利。至心持者復有二</a><a name="1043b14" id="1043b14">種。一者思惟。二不思惟能思惟者能利自他</a><a name="1043b15" id="1043b15">不思惟者則不得名自利他利。能思惟者復</a><a name="1043b16" id="1043b16">有二種。一者解義。二不解義。能解義者能自</a><a name="1043b17" id="1043b17">他利。不解義者則不得名能自他利。解義之</a><a name="1043b18" id="1043b18">人復有二種。一如法住。二不如法住。如法住</a><a name="1043b19" id="1043b19">者能自他利。不如法住者則不得名自利他</a><a name="1043b20" id="1043b20">利。如法住者復有二種。一者具足八智。二者</a><a name="1043b21" id="1043b21">不能具足。何等八智。一者法智。二者義智。三</a><a name="1043b22" id="1043b22">者時智。四者知足智。五者自他智。六者眾</a><a name="1043b23" id="1043b23">智。七者根智。八上下智。是人具足如是八</a><a name="1043b24" id="1043b24">智凡有所說具十六事。一者時說。二至心說。</a><a name="1043b25" id="1043b25">三次第說。四和合說。五隨義說。六喜樂說。</a><a name="1043b26" id="1043b26">七隨意說。八不輕眾說。九不呵眾說十如法</a><a name="1043b27" id="1043b27">說。十一自他利說。十二不散亂說。十三合義</a><a name="1043b28" id="1043b28">說。十四真正說。十五說已不生憍慢。十六說</a><a name="1043b29" id="1043b29">已不求世報。如是之人能從他聽。從他聽時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241043a.htm'><img src='up.gif' border=0></a>
<a href='T241043c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>