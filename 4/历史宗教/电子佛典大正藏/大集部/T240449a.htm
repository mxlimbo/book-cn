<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0449a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷9)</font> <font face='Arial'>T24, p0449a</h2></font><hr>
<span class='old'>
</a><a name="0448c28" id="0448c28">阿難陀以緣白佛。佛言。從今聽許說籠拏二</a><a name="0448c29" id="0448c29">十億苾芻隨意食粥。時阿難陀即傳佛教。告</span><a name="0449a01" id="0449a01">彼苾芻曰。世尊開爾隨意食粥。彼便報曰。為</a><a name="0449a02" id="0449a02">是總開大眾為我一人。答曰。唯爾一人。說籠</a><a name="0449a03" id="0449a03">拏二十億曰。由此因緣諸同梵行譏誚於我。</a><a name="0449a04" id="0449a04">汝說籠拏二十億。今者出家大有所獲。昔在</a><a name="0449a05" id="0449a05">占波巨富無匹。捨七象王而為出家。乃於今</a><a name="0449a06" id="0449a06">時唯求薄粥。世尊。若許因我開聽大眾食粥。</a><a name="0449a07" id="0449a07">我亦隨食。時諸苾芻以緣白佛。佛言我今因</a><a name="0449a08" id="0449a08">說籠拏二十億為先首故。聽諸大眾咸悉食</a><a name="0449a09" id="0449a09">粥。是時淨信婆羅門居士等。多持好粥施苾</a><a name="0449a10" id="0449a10">芻等。時影勝王聞佛聽諸苾芻隨意食粥。王</a><a name="0449a11" id="0449a11">以千畝良田奉施大眾。諸苾芻不敢受田。以</a><a name="0449a12" id="0449a12">緣白佛。佛言。為僧伽故應可受田。所收果實</a><a name="0449a13" id="0449a13">眾應受用</a><a name="0449a14" id="0449a14"><p>第五子攝頌曰</a><a name="0449a15" id="0449a15"><p class='lg'>　　俗人求寂等　　　並不合同坐</a><br><a name="0449a16" id="0449a16">　　兩學有難緣　　　同處非成過　</p></a><a name="0449a17" id="0449a17"><p>爾時佛在室羅伐城。具壽鄔波離請世尊曰。</a><a name="0449a18" id="0449a18">凡諸苾芻合與俗人同褥坐不。佛言不合。必</a><a name="0449a19" id="0449a19">有難緣同坐無犯。復白佛言。得與求寂同座</a><a name="0449a20" id="0449a20">坐不。佛言不合。若與小者及半擇迦污苾芻</a><a name="0449a21" id="0449a21">尼并犯五逆外道趣外道者賊住別住不共住</a><a name="0449a22" id="0449a22">人等。亦不合同座。必有難緣同座無犯。又</a><a name="0449a23" id="0449a23">問。得與授學人同褥坐不。佛言不應。必有難</a><a name="0449a24" id="0449a24">緣隨意同坐。得與俗人同枮床一處坐不。佛</a><a name="0449a25" id="0449a25">言不應。必有難緣隨意同坐。如是乃至不共</a><a name="0449a26" id="0449a26">住人咸悉不合。必有難緣同坐無犯。若同床</a><a name="0449a27" id="0449a27">坐廣說如前。若屈氈席以為障者。坐亦無</a><a name="0449a28" id="0449a28">犯</a><a name="0449a29" id="0449a29"><p>第六子攝頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240448c.htm'><img src='up.gif' border=0></a>
<a href='T240449b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>