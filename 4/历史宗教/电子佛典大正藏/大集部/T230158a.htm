<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0158a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷21)</font> <font face='Arial'>T23, p0158a</h2></font><hr>
<span class='old'>
</a><a name="0157c27" id="0157c27"><p>(七法中受具足戒法第一竟)</a><a name="0157c28" id="0157c28"><p class='juan'>
十誦律卷第二十一</p>
</span><a name="0158a01" id="0158a01"></a><a name="0158a02" id="0158a02"><p class='juan'>
十誦律卷第二十二(第四誦之二)</p>
</a><a name="0158a03" id="0158a03"></a><a name="0158a04" id="0158a04"><p><span class='byline'>　　　　後秦北印度三藏弗若多羅譯</span><br></a><a name="0158a05" id="0158a05"><p><b>　　<A NAME="n48"></A>七法中布薩法第二</b></a><a name="0158a06" id="0158a06"><p>佛在王舍城。是時世尊。未聽諸比丘布薩。未</a><a name="0158a07" id="0158a07">聽布薩羯磨。未聽說波羅提木叉。未聽會坐。</a><a name="0158a08" id="0158a08">爾時異道梵志問諸比丘。汝有布薩布薩羯</a><a name="0158a09" id="0158a09">磨說波羅提木叉會坐不。答言。不作。異道梵</a><a name="0158a10" id="0158a10">志嫉妒譏嫌責數言。餘沙門婆羅門。尚有布</a><a name="0158a11" id="0158a11">薩布薩羯磨說波羅提木叉會坐。汝諸沙門</a><a name="0158a12" id="0158a12">釋子。自稱善好有德。而不作布薩布薩羯磨</a><a name="0158a13" id="0158a13">說波羅提木叉會坐。有諸比丘。少欲知足行</a><a name="0158a14" id="0158a14">頭陀。聞是事心慚愧。以是事具白佛。佛以是</a><a name="0158a15" id="0158a15">因緣集僧。集僧已。佛語諸比丘。從今聽作布</a><a name="0158a16" id="0158a16">薩布薩羯磨說波羅提木叉會坐。如我結戒。</a><a name="0158a17" id="0158a17">半月半月應說波羅提木叉</a><a name="0158a18" id="0158a18"><p>佛在王舍城。爾時長老大劫賓那。在王舍城</a><a name="0158a19" id="0158a19">阿練若窟中住。十五日布薩時獨處坐禪。作</a><a name="0158a20" id="0158a20">是念。我當往布薩不往耶。當往布薩羯磨不</a><a name="0158a21" id="0158a21">往耶。當往說波羅提木叉不往耶。當往會坐</a><a name="0158a22" id="0158a22">不往耶。清淨成就第一清淨。佛知大劫賓那</a><a name="0158a23" id="0158a23">所念。佛即如其像入三昧。如三昧心忽然不</a><a name="0158a24" id="0158a24">現。於大劫賓那窟前住。從定起。語大劫賓</a><a name="0158a25" id="0158a25">那言。汝作是念。我當往布薩布薩羯磨說波</a><a name="0158a26" id="0158a26">羅提木叉會坐不往耶。清淨成就第一清淨。</a><a name="0158a27" id="0158a27">汝婆羅門大劫賓那。汝去布薩布薩羯磨說</a><a name="0158a28" id="0158a28">波羅提木叉會坐。何以故。汝是大上座。汝若</a><a name="0158a29" id="0158a29">不恭敬不貴重不供養布薩。誰當恭敬供養<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230157c.htm'><img src='up.gif' border=0></a>
<a href='T230158b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>