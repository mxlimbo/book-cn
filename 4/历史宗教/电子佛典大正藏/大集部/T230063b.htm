<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0063b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷8)</font> 明三十尼薩耆法之三 <font face='Arial'>T23, p0063b</h2></font><hr>
<span class='old'>
</a><a name="0063a28" id="0063a28">此一畜生。求向多畜生二畜生。突吉羅。若</a><a name="0063a29" id="0063a29">比丘知是物向比丘僧。求向比丘尼僧。突</span><a name="0063b01" id="0063b01">吉羅。若比丘知是物向比丘尼僧。求向比</a><a name="0063b02" id="0063b02">丘僧。突吉羅。若比丘僧破為二部。比丘知</a><a name="0063b03" id="0063b03">是物向此一部。求向餘一部。突吉羅。若比</a><a name="0063b04" id="0063b04">丘向中生向想。得尼薩耆波逸提。若向中</a><a name="0063b05" id="0063b05">生不向想。亦尼薩耆波逸提。若向中生疑。</a><a name="0063b06" id="0063b06">尼薩耆波逸提。若不向中生向想。得突吉</a><a name="0063b07" id="0063b07">羅。若不向中生疑。得突吉羅。若不向中生</a><a name="0063b08" id="0063b08">不向想。不犯(二十九事竟)</blockquote></a><a name="0063b09" id="0063b09"></a><a name="0063b10" id="0063b10"></a><a name="0063b11" id="0063b11"></a><a name="0063b12" id="0063b12"><p class='juan'>
十誦律卷第九(二誦之三)</p>
</a><a name="0063b13" id="0063b13"></a><a name="0063b14" id="0063b14"><p><span class='byline'>　　　　後秦北印度三藏弗若多羅譯</span><br></a><a name="0063b15" id="0063b15"><p><b>　　<A NAME="n20"></A>明九十波夜提法之一</b></a><a name="0063b16" id="0063b16"><p>佛在舍衛國。爾時南天竺有論議師。以銅鍱</a><a name="0063b17" id="0063b17">鍱腹頭上然火來入舍衛國。時人問言。汝</a><a name="0063b18" id="0063b18">何因緣爾。答言。我智慧多。恐腹裂故。汝頭</a><a name="0063b19" id="0063b19">上何以著火。欲照闇故。語言。癡婆羅門。日</a><a name="0063b20" id="0063b20">照天下。何以言闇。答言。汝等不知。闇有二</a><a name="0063b21" id="0063b21">種。一者無日月火燭。二者愚癡無智慧明。諸</a><a name="0063b22" id="0063b22">人言。汝未見訶哆釋子比丘。故敢作是語。若</a><a name="0063b23" id="0063b23">見共語者。日出則闇。夜則日出。時城內人</a><a name="0063b24" id="0063b24">民。即喚訶哆釋子比丘。欲令共論。時訶哆聞</a><a name="0063b25" id="0063b25">之心愁。不得已而來入城道中。見二羝羊共</a><a name="0063b26" id="0063b26">鬥。即因取相作是念。一羊是婆羅門。一羊是</a><a name="0063b27" id="0063b27">我。是我者鬥則不如。見已轉更愁憂。前行又</a><a name="0063b28" id="0063b28">見二牛共鬥。復作是念。一牛是婆羅門。一牛</a><a name="0063b29" id="0063b29">是我。是我者即復不如。又前行復見二人相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230063a.htm'><img src='up.gif' border=0></a>
<a href='T230063c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>