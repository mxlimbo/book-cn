<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0590c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷4)</font> 二十三僧殘法之一 <font face='Arial'>T22, p0590c</h2></font><hr>
<span class='old'>
</a><a name="0590b28" id="0590b28">及時節。阿那律報言。卿之所說極為繁</a><a name="0590b29" id="0590b29">碎我所不堪。何不說言於五欲中共相娛</span><a name="0590c01" id="0590c01">樂耶。居業之事卿自為之。我欲以信從世</a><a name="0590c02" id="0590c02">尊求出家。摩訶男報言。兄可往辭母。時阿</a><a name="0590c03" id="0590c03">那律即詣母所白言。聽子所說。當知諸釋</a><a name="0590c04" id="0590c04">種子皆共出家而我居門獨無出家者我今</a><a name="0590c05" id="0590c05">欲往詣世尊所求出家若母聽許便當出</a><a name="0590c06" id="0590c06">家修清淨行。其母報言。吾正有汝等二人。</a><a name="0590c07" id="0590c07">愛念情深初不欲離目前。今云何令汝出</a><a name="0590c08" id="0590c08">家也。乃至於死猶不欲相離況當生別。時</a><a name="0590c09" id="0590c09">阿那律如是再三白母欲求出家。其母亦再</a><a name="0590c10" id="0590c10">三答終不放汝。時阿那律再三從母求出</a><a name="0590c11" id="0590c11">家。母即自思念。當以何方便令子不出家。</a><a name="0590c12" id="0590c12">尋復念言。釋種子跋提其母甚愛念必不</a><a name="0590c13" id="0590c13">聽出家。當語阿那律言。若跋提母放子出</a><a name="0590c14" id="0590c14">家。我亦放汝出家。念已即語阿那律。時阿</a><a name="0590c15" id="0590c15">那律聞母此言已。往跋提所語言。卿今知</a><a name="0590c16" id="0590c16">不。諸釋子盡出家。然我等未有出家者。我</a><a name="0590c17" id="0590c17">等二人可共出家。跋提報言。我不堪出家。</a><a name="0590c18" id="0590c18">卿欲出家任意。阿那律如是再三勸之。跋</a><a name="0590c19" id="0590c19">提亦再三報言我不出家。阿那律報言。我</a><a name="0590c20" id="0590c20">今日出家之事一以由汝。彼報言。卿云何</a><a name="0590c21" id="0590c21">以出家之事一以見由。阿那律報言。我辭</a><a name="0590c22" id="0590c22">母出家。母報我言。汝若能令跋提出家者</a><a name="0590c23" id="0590c23">當放汝出家。是以相由耳。跋提報言。卿且</a><a name="0590c24" id="0590c24">止。須我往白母。時跋提釋子即往母所。</a><a name="0590c25" id="0590c25">長跪白母言。母今知不。諸釋種子盡出家。唯</a><a name="0590c26" id="0590c26">我一門獨無。我今信樂欲從世尊求出家。</a><a name="0590c27" id="0590c27">願母見聽。其母報言。我不聽汝出家。何以</a><a name="0590c28" id="0590c28">故。我正有汝一子。心甚愛念不欲須臾</a><a name="0590c29" id="0590c29">離目前。乃至於死猶不欲相離而況生別。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220590b.htm'><img src='up.gif' border=0></a>
<a href='T220591a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>