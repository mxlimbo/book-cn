<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0225c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷5)</font> 第一門第六子攝頌之餘 <font face='Arial'>T24, p0225c</h2></font><hr>
<span class='old'>
</a><a name="0225b28" id="0225b28"><p>爾時世尊便開上衣露胸令見。復說伽他</a><a name="0225b29" id="0225b29">曰</span><a name="0225c01" id="0225c01"><p class='lg'>　　汝可觀我身　　　父母所生體</a><br><a name="0225c02" id="0225c02">　　譬如真金色　　　由先業力故</a><br><a name="0225c03" id="0225c03">　　若不敬法身　　　彼不見諸佛</a><br><a name="0225c04" id="0225c04">　　若了法身者　　　得見大牟尼</a><br><a name="0225c05" id="0225c05">　　第一我法身　　　第二是色體</a><br><a name="0225c06" id="0225c06">　　智者能知見　　　當善護尸羅</a><br><a name="0225c07" id="0225c07">　　迦攝波佛時　　　苾芻犯學處</a><br><a name="0225c08" id="0225c08">　　由損伊羅葉　　　現墮於龍中　</p></a><a name="0225c09" id="0225c09"><p>爾時世尊便作是念。由諸苾芻不持水羅有</a><a name="0225c10" id="0225c10">如是過。告諸苾芻。應畜水羅。如世尊說令</a><a name="0225c11" id="0225c11">畜水羅者。苾芻不知羅有幾種。佛言羅有五</a><a name="0225c12" id="0225c12">種。一者方羅(若是常用須絹三尺或二尺一尺。僧家用者或以兩幅。隨時大小。其作羅者皆絹。</a><a name="0225c13" id="0225c13">細密蟲不過者方得。若是疏薄元不堪用。有人用惡絹及疏紗紵布之流。本無護蟲意也)二者法</a><a name="0225c14" id="0225c14">瓶(陰陽瓶是)三者君持(以絹繫口。細繩繫項。沈放水中抬口出半。若全沈口水則不入。待滿引出</a><a name="0225c15" id="0225c15">仍須察蟲。非直君持但是綽口。瓶瓨無問大小以絹縵口。將細繩急繫隨時取水。極是省事更不須放生器。</a><a name="0225c16" id="0225c16">深為要也)四酌水羅(斯之樣式東夏元無述。如餘處即小團羅子。雖意況大同然非本式)</a><a name="0225c17" id="0225c17">五衣角羅(取密絹方一[<a href='javascript:showpic("images/012504.gif")'>打-丁+桀</a>]許。或繫瓶口汲水充用。或置碗口濾濟時須。非是袈裟角也。此密而且膩</a><a name="0225c18" id="0225c18">寧堪濾用。但為迷方日久誰當指南。然此等諸羅皆是西</a><a name="0225c19" id="0225c19">方見用。大師悲愍為濟含生。食肉尚斷。大慈殺生豈當</a><a name="0225c20" id="0225c20">成佛。假令暫出寺外即可持羅。并將細繩及放生器。若</a><a name="0225c21" id="0225c21">不將者非直見輕佛教。亦何以獎訓門徒。行者思之。特宜</a><a name="0225c22" id="0225c22">存護為自他益)</a><a name="0225c23" id="0225c23"><p>緣在室羅伐城。有二苾芻先有嫌隙。共為伴</a><a name="0225c24" id="0225c24">侶人間慢行。一有水羅一無水羅。其有羅者</a><a name="0225c25" id="0225c25"><span class='corr'>濾</span>水而飲。其無羅者便告彼言。具壽可借</a><a name="0225c26" id="0225c26">我羅。彼便不與事有廢闕。苾芻以緣白佛。佛</a><a name="0225c27" id="0225c27">言有嫌隙者。不應為伴人間慢行。設遇斯緣。</a><a name="0225c28" id="0225c28">應相愧謝方可同行</a><a name="0225c29" id="0225c29"><p>緣在室羅伐城。有二苾芻人間慢行。一有水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240225b.htm'><img src='up.gif' border=0></a>
<a href='T240226a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>