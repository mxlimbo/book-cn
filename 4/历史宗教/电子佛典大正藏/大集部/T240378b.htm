<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0378b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷34)</font> 第六門第四子攝之餘明佛從天下等事 <font face='Arial'>T24, p0378b</h2></font><hr>
<span class='old'>
</a><a name="0378a28" id="0378a28">潔。以不淨手觸淨洗身。答曰。我是沙門汝是</a><a name="0378a29" id="0378a29">何物。答言。我是外道。即告諸人曰。誰將外道</span><a name="0378b01" id="0378b01">入浴室中。以緣白佛。佛言。若洗浴時可守門</a><a name="0378b02" id="0378b02">戶。見苾芻入應問其名。彼相識者亦問名號。</a><a name="0378b03" id="0378b03">佛言。不應爾</a><a name="0378b04" id="0378b04"><p>爾時佛在憍薩羅國。人間慢行至一聚落名曰</a><a name="0378b05" id="0378b05">欲犁。彼有園林佛於此住。於別村內有婆羅</a><a name="0378b06" id="0378b06">門名曰妙花。封邑極多受用無乏。勝光大王</a><a name="0378b07" id="0378b07">常為供養。妙花有一親教弟子名曰樹生。多</a><a name="0378b08" id="0378b08">聞聰辯論難無滯。與五百人於妙花處。學誦</a><a name="0378b09" id="0378b09">婆羅門諸要經典。是時妙花聞沙門喬答摩。</a><a name="0378b10" id="0378b10">釋迦之子棄捨俗業。剃除鬚髮著袈裟服。以</a><a name="0378b11" id="0378b11">正信心而為出家。已獲無上正等菩提。有大</a><a name="0378b12" id="0378b12">名稱遠近諸國無不知聞。十號圓明人天恭</a><a name="0378b13" id="0378b13">敬。不從師受自然證悟。我生已盡梵行已立</a><a name="0378b14" id="0378b14">不受後有。如實而知演說妙法。所謂初中後</a><a name="0378b15" id="0378b15">善文義巧妙。純一圓滿清淨梵行。於憍薩羅</a><a name="0378b16" id="0378b16">國人間慢行。今來至此欲犁聚落林中而住。</a><a name="0378b17" id="0378b17">我先曾讀尚古之書。若人成就三十二相莊</a><a name="0378b18" id="0378b18">嚴身者。此人唯有二種事業。如若在家當作</a><a name="0378b19" id="0378b19">轉輪王王四天下。以法化世七寶具足。所謂</a><a name="0378b20" id="0378b20">輪寶。象寶馬寶珠寶女寶。主藏臣寶主兵臣</a><a name="0378b21" id="0378b21">寶。千子具足容儀端正。有大威德勇健無雙。</a><a name="0378b22" id="0378b22">所往之處他迎自伏。周環四海無不稟化。亦</a><a name="0378b23" id="0378b23">無怨敵刀杖憂苦。但以正法教被黎元。共行</a><a name="0378b24" id="0378b24">十善安樂而住。若出家者如上所說證大菩</a><a name="0378b25" id="0378b25">提。于時妙花聞此事已。告弟子樹生曰。汝今</a><a name="0378b26" id="0378b26">知不。我聞沙門喬答摩釋迦之子。棄捨釋種</a><a name="0378b27" id="0378b27">剃除鬚髮。身服袈裟而為出家。廣說如上。乃</a><a name="0378b28" id="0378b28">至名稱普聞人間慢行。今至憍薩羅欲犁聚</a><a name="0378b29" id="0378b29">落。於大林中而為居止。我先曾讀尚古之書。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240378a.htm'><img src='up.gif' border=0></a>
<a href='T240378c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>