<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0837b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷38)</font> 九十波逸底迦法 觸火學處第五十二 <font face='Arial'>T23, p0837b</h2></font><hr>
<span class='old'>
</a><a name="0837a28" id="0837a28">已內興恥愧。於世尊前自言其過。既說罪</a><a name="0837a29" id="0837a29">已。即於佛邊歸依三寶。受五學處為鄔波索</span><a name="0837b01" id="0837b01">迦。汝等苾芻。勿生異念。往時婆羅門者。由其</a><a name="0837b02" id="0837b02">惡口親於佛前作輕慢語。因彼惡業雖復說</a><a name="0837b03" id="0837b03">罪尚有餘報。於五百生中常為師子。或受餘</a><a name="0837b04" id="0837b04">報今猶未息。由於我所生正信心聞三句法。</a><a name="0837b05" id="0837b05">得生天上。由於迦攝波佛前。歸依三寶受五</a><a name="0837b06" id="0837b06">學處。緣彼業力今於我所證真諦理。得預流</a><a name="0837b07" id="0837b07">果。還本天宮。是故苾芻。汝等當知。作純黑業</a><a name="0837b08" id="0837b08">得純黑異熟。作純白業得純白異熟。若作雜</a><a name="0837b09" id="0837b09">業受雜異熟。汝等從今當捨黑業及以雜業。</a><a name="0837b10" id="0837b10">當莫放逸修純白業。如是應學。時諸苾芻及</a><a name="0837b11" id="0837b11">人天眾。聞佛說已信受奉行</a><a name="0837b12" id="0837b12"><p>爾時世尊漸次遊行到摩揭陀。至王舍城住</a><a name="0837b13" id="0837b13">羯闌鐸迦池竹林園中。時六眾苾芻於燃火</a><a name="0837b14" id="0837b14">處。各以火頭共相調弄。或作日月形。外道見</a><a name="0837b15" id="0837b15">時各生輕賤作如是語。仁等知不。沙門釋子</a><a name="0837b16" id="0837b16">火頭調戲。與彼童兒有何異相。云何減割妻</a><a name="0837b17" id="0837b17">子之分。給此禿人充其缽食。時諸苾芻聞是</a><a name="0837b18" id="0837b18">語已具白世尊</a><a name="0837b19" id="0837b19"><p>爾時世尊集諸苾芻廣說如前。乃至我觀十</a><a name="0837b20" id="0837b20">利。為諸苾芻制其學處應如是說</a><a name="0837b21" id="0837b21"><p>若復苾芻若自然火若教他燃者。波逸底迦。</a><a name="0837b22" id="0837b22">爾時世尊。為諸苾芻制其學處。不應觸火。諸</a><a name="0837b23" id="0837b23">苾芻眾於如來窣睹波處。更不燒香然燈以</a><a name="0837b24" id="0837b24">為供養。亦不承事親教師軌範師以煖湯水。</a><a name="0837b25" id="0837b25">及熏缽染衣等並不復作。爾時世尊知而故</a><a name="0837b26" id="0837b26">問具壽阿難陀曰。阿難陀。何故苾芻不燒香</a><a name="0837b27" id="0837b27">燃燈。供養如來窣睹波處。及以二師湯水等</a><a name="0837b28" id="0837b28">事。阿難陀曰。由佛世尊為制學處不得觸火。</a><a name="0837b29" id="0837b29">以此因緣諸苾芻眾。遂便斷絕供養等事。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230837a.htm'><img src='up.gif' border=0></a>
<a href='T230837c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>