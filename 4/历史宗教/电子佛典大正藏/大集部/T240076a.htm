<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0076a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷15)</font> 尾施縛多羅緣 <font face='Arial'>T24, p0076a</h2></font><hr>
<span class='old'>
</a><br><a name="0075c28" id="0075c28">　　我若入於圓寂後　　　遺留法寶甘露味</a><br><a name="0075c29" id="0075c29">　　如若有情聞此者　　　皆能修習出離去　</p></span><a name="0076a01" id="0076a01"><p class='lg'>　　已上諸佛名　</p></a><a name="0076a02" id="0076a02"><p class='juan'>
根本說一切有部毘奈耶藥事卷第十五</p>
</a><a name="0076a03" id="0076a03"></a><a name="0076a04" id="0076a04"></a><a name="0076a05" id="0076a05"><p class='juan'>
根本說一切有部毘奈耶藥事</a><a name="0076a06" id="0076a06">卷第十六</p>
</a><a name="0076a07" id="0076a07"></a><a name="0076a08" id="0076a08"><p><span class='byline'>　　　　大唐三藏義淨奉　制譯</span><br></a><a name="0076a09" id="0076a09"><p>爾時世尊。是無上福田。恭敬尊重。能令國王。</a><a name="0076a10" id="0076a10">及諸臣佐。婆羅門居士。商人商主。天龍藥叉。</a><a name="0076a11" id="0076a11">阿素羅。迦樓羅。揵達婆。緊那落。莫呼洛伽。</a><a name="0076a12" id="0076a12">乃至傍蘇畢舍遮等。以諸衣服臥具湯藥諸</a><a name="0076a13" id="0076a13">療病物供給世尊及苾芻僧伽。爾時佛在室</a><a name="0076a14" id="0076a14">羅筏城給孤獨園。時諸外道。共集講堂。皆相</a><a name="0076a15" id="0076a15">謂言。仁者知不。我等比來。於此得諸國王群</a><a name="0076a16" id="0076a16">臣居士婆羅門等。尊重供養供給衣服臥具</a><a name="0076a17" id="0076a17">醫藥等物。今有沙門喬答摩。人間出現。所</a><a name="0076a18" id="0076a18">有尊重恭敬供養供給醫藥衣服臥具等。皆</a><a name="0076a19" id="0076a19">悉施彼。我等斷絕無有利養。今復云何。共設</a><a name="0076a20" id="0076a20">何計。其中一人。作如是言。仁者應知。若持梵</a><a name="0076a21" id="0076a21">行者。作非梵行。時諸外道答曰。如是復有一</a><a name="0076a22" id="0076a22">外道。云何得之。說曰。我等法中。有一女人。形</a><a name="0076a23" id="0076a23">貌端正。人所樂見。教彼女言。喬答摩沙門。共</a><a name="0076a24" id="0076a24">為私事。眾皆問曰。是誰端正。答曰。彼氈遮外</a><a name="0076a25" id="0076a25">道女。眾人即使令喚至已。告曰。小妹須知。我</a><a name="0076a26" id="0076a26">等往日所有利養。皆被斷絕。今時所有利養</a><a name="0076a27" id="0076a27">衣服。醫藥臥具等。悉皆尊重供養喬答摩沙</a><a name="0076a28" id="0076a28">門。汝不助我耶。棄卻我等耶。其女問曰。仁者</a><a name="0076a29" id="0076a29">使我便欲作何計。答曰。汝是我眷屬家小妹。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240075c.htm'><img src='up.gif' border=0></a>
<a href='T240076b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>