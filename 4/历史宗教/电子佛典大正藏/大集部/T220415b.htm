<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0415b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷23)</font> 明雜誦跋渠法之一 四提舍尼初 <font face='Arial'>T22, p0415b</h2></font><hr>
<span class='old'>
</a><a name="0415a28" id="0415a28">闍梨當廣為汝說。是名十眾受戒五眾受具</a><a name="0415a29" id="0415a29">足者。佛住王舍城尸陀林中。時城中有居士。</span><a name="0415b01" id="0415b01">名曰鬱虔。宗室豪強財產無量。聞如來出現</a><a name="0415b02" id="0415b02">於世。在尸陀林中。歡喜踊躍。欲請佛及僧施</a><a name="0415b03" id="0415b03">設飯食。莊嚴室內灑掃塗地時。舍衛城中有</a><a name="0415b04" id="0415b04">居士。名阿那邠坻。素與鬱虔特相親友。</a><a name="0415b05" id="0415b05">來到其家。見其匆務莊嚴灑掃即問言。居士。</a><a name="0415b06" id="0415b06">何故匆務欲嫁女娶婦。請婆羅門。請王大臣</a><a name="0415b07" id="0415b07">耶。答言。我不嫁女娶婦請婆羅門王及大臣</a><a name="0415b08" id="0415b08">也。汝不聞。白淨王子出家成佛。號曰如來應</a><a name="0415b09" id="0415b09">供正遍知。出現於世間耶。今在尸陀林中。</a><a name="0415b10" id="0415b10">我今灑掃嚴飾。正欲請佛及僧。是故匆務。邠</a><a name="0415b11" id="0415b11">坻聞已。心大欣悅。即便問言。我欲禮覲可得</a><a name="0415b12" id="0415b12">見不。答言。可見。佛者普潤見無不益。宜知是</a><a name="0415b13" id="0415b13">時。聞是語已。敬心內發企遲明相。佛照其心。</a><a name="0415b14" id="0415b14">夜放光明。普耀城內邠坻見明。謂是天曉即</a><a name="0415b15" id="0415b15">便起行。門自然開。適向城門。城門復開。出</a><a name="0415b16" id="0415b16">門已有一天祠。近於道側。欲先禮敬。然後</a><a name="0415b17" id="0415b17">詣佛迴向祠門。于時天地還闇。彼即恐怖進</a><a name="0415b18" id="0415b18">退。迷惑。莫知所向。時空中有天。語邠坻言。</a><a name="0415b19" id="0415b19">今正是時。但行莫怖。即說偈言</a><a name="0415b20" id="0415b20"><p class='lg'>　　牛馬車百乘　　　皆七寶莊嚴</a><br><a name="0415b21" id="0415b21">　　盡持用布施　　　計彼之功德</a><br><a name="0415b22" id="0415b22">　　比汝行一步　　　十六不及一</a><br><a name="0415b23" id="0415b23">　　雪山百龍象　　　亦以七寶嚴</a><br><a name="0415b24" id="0415b24">　　持用行布施　　　功德之福報</a><br><a name="0415b25" id="0415b25">　　比汝行一步　　　十六不及一</a><br><a name="0415b26" id="0415b26">　　百好天玉女　　　七寶瓔珞身</a><br><a name="0415b27" id="0415b27">　　持用行布施　　　計彼之福報</a><br><a name="0415b28" id="0415b28">　　比汝行一步　　　十六不及一　</p></a><a name="0415b29" id="0415b29"><p>爾時阿那邠坻聞此偈已。倍生敬信。尋詣佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220415a.htm'><img src='up.gif' border=0></a>
<a href='T220415c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>