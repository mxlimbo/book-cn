<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0697b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷19)</font> 四提舍尼 <font face='Arial'>T22, p0697b</h2></font><hr>
<span class='old'>
</a><a name="0697a28" id="0697a28">亦不敢受。佛言聽受。自今已去當如是說</a><a name="0697a29" id="0697a29">戒。若先作學家羯磨。若比丘。於如是學家</span><a name="0697b01" id="0697b01">先不請無病自手受食食。是比丘應向餘</a><a name="0697b02" id="0697b02">比丘悔過言。我犯可呵法。所不應為。我今</a><a name="0697b03" id="0697b03">向大德悔過。是法名悔過法。比丘義如上。</a><a name="0697b04" id="0697b04">學家者。僧與作白二羯磨。居士家者如上。</a><a name="0697b05" id="0697b05">病者亦如上。若比丘。如是學家僧先與作</a><a name="0697b06" id="0697b06">學家羯磨已。比丘先不受請又無病。於</a><a name="0697b07" id="0697b07">如是學家中自手受食食者咽咽波羅提</a><a name="0697b08" id="0697b08">提舍尼。比丘尼突吉羅。式叉摩那沙彌沙</a><a name="0697b09" id="0697b09">彌尼突吉羅。是謂為犯。不犯者。若先受請。</a><a name="0697b10" id="0697b10">若有病。若置地與。若從人受取。若學家施</a><a name="0697b11" id="0697b11">與後財物還多無犯彼學家財物還多。從</a><a name="0697b12" id="0697b12">僧乞解學家羯磨。諸比丘白佛。佛言。若</a><a name="0697b13" id="0697b13">彼學家財物還多。從僧乞解學家羯磨者。</a><a name="0697b14" id="0697b14">僧應與作白二羯磨解。眾中應差堪能羯</a><a name="0697b15" id="0697b15">磨者。如上當作如是白。大德僧聽。此羅閱</a><a name="0697b16" id="0697b16">城中有一居士夫婦。得信為佛弟子。好施</a><a name="0697b17" id="0697b17">財物竭盡。僧先與作學家羯磨。今財物還多。</a><a name="0697b18" id="0697b18">從僧乞解學家羯磨。若僧時到僧忍聽。僧</a><a name="0697b19" id="0697b19">今解學家羯磨白如是。大德僧聽。此羅閱</a><a name="0697b20" id="0697b20">城中一居士家夫婦。得信為佛弟子。好</a><a name="0697b21" id="0697b21">施財物竭盡。僧先與作學家羯磨。今財物還</a><a name="0697b22" id="0697b22">多。從僧乞解學家羯磨。僧今與彼居士</a><a name="0697b23" id="0697b23">解學家羯磨。誰諸長老忍。僧與彼居士解</a><a name="0697b24" id="0697b24">學家羯磨者默然。誰不忍者說。僧已忍。與</a><a name="0697b25" id="0697b25">彼居士解學家羯磨竟僧忍默然故。是事</a><a name="0697b26" id="0697b26">如是持。時諸比丘皆疑。不敢受已解學家</a><a name="0697b27" id="0697b27">羯磨居士食。白佛。佛言。自今已去聽諸比</a><a name="0697b28" id="0697b28">丘受食無犯。無犯者。最初未制戒。癡狂心</a><a name="0697b29" id="0697b29">亂痛惱所纏(三竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220697a.htm'><img src='up.gif' border=0></a>
<a href='T220697c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>