<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0775c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷30)</font> 一百七十八單提法之一 <font face='Arial'>T22, p0775c</h2></font><hr>
<span class='old'>
</a><a name="0775b28" id="0775b28">擯而不去。時諸比丘尼聞。中有少欲知足</a><a name="0775b29" id="0775b29">行頭陀樂學戒知慚愧者。呵責六群比丘</span><a name="0775c01" id="0775c01">尼。汝云何被擯而不去。即白諸比丘。諸比</a><a name="0775c02" id="0775c02">丘往白世尊。世尊以此因緣集比丘僧。呵</a><a name="0775c03" id="0775c03">責六群比丘尼言。汝所為非。非威儀非沙</a><a name="0775c04" id="0775c04">門法非淨行非隨順行。所不應為。云何</a><a name="0775c05" id="0775c05">被擯而不去。以無數方便呵責已告諸比</a><a name="0775c06" id="0775c06">丘。此比丘尼多種有漏處最初犯戒。自今已</a><a name="0775c07" id="0775c07">去與比丘尼結戒。集十句義乃至正法久</a><a name="0775c08" id="0775c08">住。欲說戒者當如是說。若比丘尼。被擯不</a><a name="0775c09" id="0775c09">去者波逸提。比丘尼義如上。若比丘尼被</a><a name="0775c10" id="0775c10">擯應去而不去波逸提。比丘突吉羅。式叉</a><a name="0775c11" id="0775c11">摩那沙彌沙彌尼突吉羅。是謂為犯。不犯者。</a><a name="0775c12" id="0775c12">若被擯即去。若隨順不逆下意悔過求解擯</a><a name="0775c13" id="0775c13">羯磨。或得病。或無伴去。或水陸道斷。或賊</a><a name="0775c14" id="0775c14">難。或惡獸難。或大水瀑漲。或為強力者所</a><a name="0775c15" id="0775c15">執。若被繫閉。或命難梵行難。被擯而不去</a><a name="0775c16" id="0775c16">者無犯。無犯者。最初未制戒。癡狂心亂痛</a><a name="0775c17" id="0775c17">惱所纏(七十一)</a><a name="0775c18" id="0775c18"><p>爾時婆伽婆。在舍衛國祇樹給孤獨園。時安</a><a name="0775c19" id="0775c19">隱比丘尼。大智慧問諸比丘義。彼諸比丘。被</a><a name="0775c20" id="0775c20">問已不能答皆慚愧。時諸比丘尼聞。中有</a><a name="0775c21" id="0775c21">少欲知足行頭陀樂學戒知慚愧者。嫌責</a><a name="0775c22" id="0775c22">安隱比丘尼言。汝云何有大智慧而問諸</a><a name="0775c23" id="0775c23">比丘義使不能答令慚愧耶。即白諸比</a><a name="0775c24" id="0775c24">丘。諸比丘往白世尊。世尊以此因緣集比</a><a name="0775c25" id="0775c25">丘僧。呵責安隱比丘尼言。汝所為非。非威</a><a name="0775c26" id="0775c26">儀非沙門法非淨行非隨順行。所不應</a><a name="0775c27" id="0775c27">為。云何有大智慧而問諸比丘義令諸</a><a name="0775c28" id="0775c28">比丘不能答有慚愧耶。以無數方便呵</a><a name="0775c29" id="0775c29">責已告諸比丘。此比丘尼多種有漏處最初<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220775b.htm'><img src='up.gif' border=0></a>
<a href='T220776a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>