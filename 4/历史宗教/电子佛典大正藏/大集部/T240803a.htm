<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0803a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷1)</font> <font face='Arial'>T24, p0803a</h2></font><hr>
<span class='old'>
</a><a name="0802c28" id="0802c28">汝便是得具足戒也。復有一人求師出家。師</a><a name="0802c29" id="0802c29">即為受具足。後心生疑往白世尊。世尊問言。</span><a name="0803a01" id="0803a01">汝先知汝師破戒不。答言。知也。又復問言。</a><a name="0803a02" id="0803a02">汝先知不清淨師邊受戒不得戒不。答言。知</a><a name="0803a03" id="0803a03">也。復更問言。汝先知汝師受戒時得戒不。答</a><a name="0803a04" id="0803a04">言。不知也。佛言。汝便得具足戒也。又復一人</a><a name="0803a05" id="0803a05">求師出家。師即與受具足。後心生疑往白世</a><a name="0803a06" id="0803a06">尊。世尊問言。汝先知不清淨師邊受戒不得</a><a name="0803a07" id="0803a07">戒不。答言。先知。復更問言。汝先知汝師師邊</a><a name="0803a08" id="0803a08">受戒不得戒不。答言。知也。佛言。三事皆知。</a><a name="0803a09" id="0803a09">受戒不得也以是義故。名為白四羯磨。云何</a><a name="0803a10" id="0803a10">名為敕聽受具。當於爾時。佛在舍衛國比</a><a name="0803a11" id="0803a11">舍佉鹿母園中堂上。問蘇陀耶沙彌義。沙彌</a><a name="0803a12" id="0803a12">解義。如佛所解稱如來意。佛即告言。汝從今</a><a name="0803a13" id="0803a13">已往。若有疑惑恣汝來問。亦即與戒即得具</a><a name="0803a14" id="0803a14">足。故名敕聽受具。云何上受具。如有一人盡</a><a name="0803a15" id="0803a15">一切漏。未滿二十已受具足。即於比丘法中</a><a name="0803a16" id="0803a16">自生疑心。同住諸比丘知其生疑。往白世尊。</a><a name="0803a17" id="0803a17">世尊語此漏盡比丘。汝數胎中年乃至閏月</a><a name="0803a18" id="0803a18">皆數滿不。答言。不滿。佛即問諸比丘。此比丘</a><a name="0803a19" id="0803a19">得阿羅漢耶。諸比丘白佛。得阿羅漢。佛言。</a><a name="0803a20" id="0803a20">此是上受具也。又復告言。後受戒者聽數胎</a><a name="0803a21" id="0803a21">中年。云何比丘尼五種受具隨師教而行。名</a><a name="0803a22" id="0803a22">為師法受具。當於爾時。佛住釋種園中。時摩</a><a name="0803a23" id="0803a23">訶波闍波提憍曇彌。與五百釋種女來詣佛</a><a name="0803a24" id="0803a24">所。到已頭面著地禮佛足。白佛言。世尊。我</a><a name="0803a25" id="0803a25">等女人於佛法中得出家不。佛言。吾不欲聽</a><a name="0803a26" id="0803a26">女人出家。聞此語已低頭泣淚而去。世尊後</a><a name="0803a27" id="0803a27">時。從釋種園向舍衛國祇桓精舍。憍曇彌五</a><a name="0803a28" id="0803a28">百女等。聞佛向祇桓精舍。心懷悲惱自慨其</a><a name="0803a29" id="0803a29">身。不在佛法之次。各自剃頭著法服。隨佛後<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240802c.htm'><img src='up.gif' border=0></a>
<a href='T240803b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>