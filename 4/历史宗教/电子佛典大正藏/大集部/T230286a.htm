<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0286a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷39)</font> <font face='Arial'>T23, p0286a</h2></font><hr>
<span class='old'>
</a><a name="0285c28" id="0285c28"><p>佛在舍衛城。爾時六群比丘。互相誘弟子。</a><a name="0285c29" id="0285c29">時上座呵責言。諸比丘不知云何得畜弟子。</span><a name="0286a01" id="0286a01">教化如法。如是六群比丘誘我弟子。諸比丘</a><a name="0286a02" id="0286a02">不知云何。是事白佛。佛言。從今不得誘他弟</a><a name="0286a03" id="0286a03">子。犯者突吉羅。爾時六群比丘。各咒誓言。我</a><a name="0286a04" id="0286a04">若誘汝弟子者。作佛咒法咒僧咒。諸比丘不</a><a name="0286a05" id="0286a05">知云何。是事白佛。佛言。從今比丘不得自咒</a><a name="0286a06" id="0286a06">不得咒他。若自咒若咒他者突吉羅。爾時六</a><a name="0286a07" id="0286a07">群比丘以物作誓。我若誘汝弟子者。便沒是</a><a name="0286a08" id="0286a08">物。諸比丘不知云何。是事白佛。佛言。從今</a><a name="0286a09" id="0286a09">不得以物自誓誓他。若以物自誓誓他者突</a><a name="0286a10" id="0286a10">吉羅。佛在王舍城。爾時六群比丘失衣缽。語</a><a name="0286a11" id="0286a11">諸比丘言。我失衣缽。當共作投竄。時諸比丘</a><a name="0286a12" id="0286a12">各各思惟。不知云何。是事白佛。佛言。從今</a><a name="0286a13" id="0286a13">比丘不得自投竄。亦不得令他投竄。若自作</a><a name="0286a14" id="0286a14">令他作者突吉羅。何以故。咒與投竄一種故。</a><a name="0286a15" id="0286a15">佛在王舍城。爾時六群比丘。貸白衣物。語</a><a name="0286a16" id="0286a16">取物者言。至時不得者當倍責汝。取物者怖</a><a name="0286a17" id="0286a17">畏。諸比丘不知云何。是事白佛。佛言。從今不</a><a name="0286a18" id="0286a18">得要他索倍。犯者突吉羅。佛在舍衛國。爾時</a><a name="0286a19" id="0286a19">虎狼殺鹿選擇好肉噉。有比丘過中從此道</a><a name="0286a20" id="0286a20">行。見是死鹿。各相謂言。當持歸明日食。即持</a><a name="0286a21" id="0286a21">殘鹿歸。時虎飢起求覓殘鹿。遶祇洹吼聲。</a><a name="0286a22" id="0286a22">佛見虎吼。佛知而故問阿難。是虎何故吼。</a><a name="0286a23" id="0286a23">答言。世尊。比丘持虎殘肉來故。佛言。從今不</a><a name="0286a24" id="0286a24">得取虎殘。犯者突吉羅。何以故。虎不斷望故。</a><a name="0286a25" id="0286a25">若取師子殘者無犯。何以故。師子斷望故。</a><a name="0286a26" id="0286a26">佛在舍衛國。有比丘。先不從比丘求聽出罪。</a><a name="0286a27" id="0286a27">便出他罪。是比丘聞是事心不喜是事白佛。</a><a name="0286a28" id="0286a28">佛言。從今他不聽。不得說他罪。不得令他憶</a><a name="0286a29" id="0286a29">罪。不得遮他說戒自恣。不得遮他教誡比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230285c.htm'><img src='up.gif' border=0></a>
<a href='T230286b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>