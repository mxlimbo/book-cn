<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0614b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷110)</font> 贤护长者会第三十九之一 称赞付法品第十 <font face='Arial'>T11, p0614b</h2></font><hr>
<span class='old'>
</a><a name="0614a28" id="0614a28">着之体求于身中。可得见不。贤护白佛言。不</a><a name="0614a29" id="0614a29">也世尊。天等鬼神所著。其着之体无色无形。</span><a name="0614b01" id="0614b01">身内外求皆不可见。贤护。其为福胜。诸大天</a><a name="0614b02" id="0614b02">神之所著者。即须好香花烧众名香。香美饮</a><a name="0614b03" id="0614b03">食清净安置。祭解供具咸须香洁。如是此识</a><a name="0614b04" id="0614b04">为福资者。便获尊贵安乐之果。或为人王。或</a><a name="0614b05" id="0614b05">为辅相。或豪望贵重。或财富自在。或为诸长。</a><a name="0614b06" id="0614b06">或作大商主。或得天身受天胜果。由识为福</a><a name="0614b07" id="0614b07">资身获乐报。如彼福胜天神所著。得胜妙花</a><a name="0614b08" id="0614b08">香香美饮食。便即欢喜。病者安隐。今得尊贵</a><a name="0614b09" id="0614b09">豪富自在。当知皆是由福资识。身获乐果。贤</a><a name="0614b10" id="0614b10">护。其为富丹那等下恶鬼神之所著者。便爱</a><a name="0614b11" id="0614b11">粪垢腐败涕唾诸不净物。以此祭解欢喜病</a><a name="0614b12" id="0614b12">愈。其人以鬼神力。随鬼神欲。爱乐不净臭朽</a><a name="0614b13" id="0614b13">粪秽。识以罪资亦复如是。或生贫穷。或生</a><a name="0614b14" id="0614b14">饿鬼及诸食秽畜生之中种种恶趣。由罪资</a><a name="0614b15" id="0614b15">识身获苦果。贤护胜上。天神其着之体。无质</a><a name="0614b16" id="0614b16">无形。而受种种香洁供养。识福无形。受胜</a><a name="0614b17" id="0614b17">乐报亦复如是。富丹那等下恶鬼神。为彼着</a><a name="0614b18" id="0614b18">者。便受不净秽恶饮食。识资罪业。获识苦报</a><a name="0614b19" id="0614b19">亦复如是。贤护当知。识无形质。如天等鬼神</a><a name="0614b20" id="0614b20">所著之体。供具饮食所获好恶。如资罪福得</a><a name="0614b21" id="0614b21">苦乐报</a><a name="0614b22" id="0614b22"><p>大药王子。白佛言世尊。云何见欲因。佛言大</a><a name="0614b23" id="0614b23">药。互因生欲犹如钻燧。两木互因加之人功。</a><a name="0614b24" id="0614b24">而有火生。如是因识。及因男女色声香味触</a><a name="0614b25" id="0614b25">等。而有欲生。譬如因花生果。花中无果果生</a><a name="0614b26" id="0614b26">花灭。如是因身显识。循身求识识不可见。识</a><a name="0614b27" id="0614b27">业果生身便谢灭。身骨髓等不净诸物咸悉销</a><a name="0614b28" id="0614b28">散。又如种子。持将来果味色香触迁植而生。</a><a name="0614b29" id="0614b29">识弃此身。持善恶业受想作意。受来生报。亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110614a.htm'><img src='up.gif' border=0></a>
<a href='T110614c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>