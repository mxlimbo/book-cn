<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0023a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷4)</font> 第二无边庄严会 无上陀罗尼品第一之一 <font face='Arial'>T11, p0023a</h2></font><hr>
<span class='old'>
</a><a name="0022c28" id="0022c28">名无相无所建立。无边建立不可宣示。但以</a><a name="0022c29" id="0022c29">世俗言词演说。所有诸法本性自性皆不可</span><a name="0023a01" id="0023a01">说。无来无去无有文字。文字清净无有功</a><a name="0023a02" id="0023a02">用。何以故。诸法本性等虚空故。一切诸法</a><a name="0023a03" id="0023a03">亦复如是。无作无起无相清净。以虚空开示</a><a name="0023a04" id="0023a04">演说。此则诸法无门之门。门清净故究竟无</a><a name="0023a05" id="0023a05">染。亦不随染。何以故。诸法究竟不生不起。所</a><a name="0023a06" id="0023a06">有自性亦不生起。是故当知。三世所说一切</a><a name="0023a07" id="0023a07">诸法自性。无性亦不应执诸法无性。此是诸</a><a name="0023a08" id="0023a08">菩萨无所执着陀罗尼门。为诸菩萨门清净</a><a name="0023a09" id="0023a09">故。如是开示说一切法。有形相者。所说形相</a><a name="0023a10" id="0023a10">即非形相。不作不坏不爱不恚。是故当知。形</a><a name="0023a11" id="0023a11">相门者则为非门。门清净故。由是能得入无</a><a name="0023a12" id="0023a12">形相清净法门。为欲了知此形相门无所有</a><a name="0023a13" id="0023a13">故。不以有义。如是宣说。无所作故入无形相。</a><a name="0023a14" id="0023a14">无边庄严。如是所说无形相门。为陀罗尼清</a><a name="0023a15" id="0023a15">净故转。无边庄严。所言门者。犹如虚空。一切</a><a name="0023a16" id="0023a16">诸法依于虚空而有生灭。彼生灭者性皆平</a><a name="0023a17" id="0023a17">等。作是观时无有生灭无所摄受。于一切法</a><a name="0023a18" id="0023a18">应如是知。一切诸法亦非摄受。非不摄受。非</a><a name="0023a19" id="0023a19">等非不等。乃至无有少法而可得者。由是能</a><a name="0023a20" id="0023a20">了此形相门。为得无相门清净故。开示演说。</a><a name="0023a21" id="0023a21">无边庄严。言无相者。所谓无身及身施设。无</a><a name="0023a22" id="0023a22">名无句亦无示现。于此教义。应当了知。彼无</a><a name="0023a23" id="0023a23">形相与虚空等。言虚空者。亦无虚空及空示</a><a name="0023a24" id="0023a24">说。此是无明随顺明智力聚法门。菩萨能证</a><a name="0023a25" id="0023a25">陀罗尼门理趣方便。由证入故无有诤论。无</a><a name="0023a26" id="0023a26">有忘失。随入无断秘密语言。陀罗尼门。譬如</a><a name="0023a27" id="0023a27">有龙名无热恼。降澍大雨流澍无断。无边庄</a><a name="0023a28" id="0023a28">严。所言陀罗尼者。是何句义。无边庄严菩</a><a name="0023a29" id="0023a29">萨摩诃萨白佛言世尊。陀罗尼者。即是随顺<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110022c.htm'><img src='up.gif' border=0></a>
<a href='T110023b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>