<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0460b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷80)</font> 护国菩萨会第一十八之一 富楼那品第八 <font face='Arial'>T11, p0460b</h2></font><hr>
<span class='old'>
</a><a name="0460a28" id="0460a28">弃舍利养。四者得无碍辩头陀忍法。是为四</a><a name="0460a29" id="0460a29">种调伏之法。尔时世尊。重说偈言</span><a name="0460b01" id="0460b01"><p class='lg'>　　菩萨勇猛乐山林　　　常不从人求利养</a><br><a name="0460b02" id="0460b02">　　恒得深智无碍辩　　　善能通达诸法相</a><br><a name="0460b03" id="0460b03">　　常当供养诸师长　　　随顺师教无违背</a><br><a name="0460b04" id="0460b04">　　随所生处值诸佛　　　供养恭敬求菩提</a><br><a name="0460b05" id="0460b05">　　常生胜处名高远　　　若生天上天中尊</a><br><a name="0460b06" id="0460b06">　　又得成就菩提道　　　教诸众生行十善</a><br><a name="0460b07" id="0460b07">　　念佛功德常欢喜　　　我亦不久成佛道</a><br><a name="0460b08" id="0460b08">　　既成正觉功德满　　　度脱众生生死苦　</p></a><a name="0460b09" id="0460b09"><p>佛说偈已。复告护国。菩萨有四种法净菩萨</a><a name="0460b10" id="0460b10">行。何等为四。一者行菩提时心无嗔恨。二者</a><a name="0460b11" id="0460b11">弃舍眷属宫殿财宝乐处山林。亦不称说己</a><a name="0460b12" id="0460b12">之功德。三者虽行布施不求果报。四者精勤</a><a name="0460b13" id="0460b13">乐法不见师过。是为四法净菩提行。尔时世</a><a name="0460b14" id="0460b14">尊。重说偈言</a><a name="0460b15" id="0460b15"><p class='lg'>　　其心清净无怨恨　　　亦不求人之过罪</a><br><a name="0460b16" id="0460b16">　　自不谄曲无染着　　　行于大道求菩提</a><br><a name="0460b17" id="0460b17">　　深观居家是苦本　　　亲近恶友无正念</a><br><a name="0460b18" id="0460b18">　　是故弃舍行出家　　　处于山林求解脱</a><br><a name="0460b19" id="0460b19">　　游行空闲寂静乐　　　永断眷属恩爱念</a><br><a name="0460b20" id="0460b20">　　不惜于身及寿命　　　独步无畏犹师子</a><br><a name="0460b21" id="0460b21">　　乞食支身常知足　　　犹如飞禽无储积</a><br><a name="0460b22" id="0460b22">　　不乐生天及人中　　　唯求无上菩提道</a><br><a name="0460b23" id="0460b23">　　独行无侣唯一己　　　恒不恐怖如师子</a><br><a name="0460b24" id="0460b24">　　畏诸烦恼如野兽　　　若得利养心不喜</a><br><a name="0460b25" id="0460b25">　　观诸众生恒放逸　　　慈悲誓愿为破之</a><br><a name="0460b26" id="0460b26">　　我为救护诸众生　　　常当炽然勤精进</a><br><a name="0460b27" id="0460b27">　　凡所出言恒哀愍　　　于憎爱人常含笑</a><br><a name="0460b28" id="0460b28">　　不着一切亦如风　　　唯当求于丈夫行</a><br><a name="0460b29" id="0460b29">　　常乐行于空无相　　　观有为法如幻化<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110460a.htm'><img src='up.gif' border=0></a>
<a href='T110460c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>