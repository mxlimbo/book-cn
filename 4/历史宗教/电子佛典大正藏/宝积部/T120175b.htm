<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0346 佛说大方广善巧方便经 0175b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 346 佛说大方广善巧方便经</font> <font face='Arial'>(卷3)</font> <font face='Arial'>T12, p0175b</h2></font><hr>
<span class='old'>
</a><a name="0175a28" id="0175a28">所谓有诸梵众劝请梵王随应说法。何以故。</a><a name="0175a29" id="0175a29">彼诸梵众谓能依止梵王。复谓梵王能生梵</span><a name="0175b01" id="0175b01">众。于此世间无复最先过梵王者。尔时梵王</a><a name="0175b02" id="0175b02">作是思惟。如来大师为世间尊。随应悉能知</a><a name="0175b03" id="0175b03">众生根。是故我应劝请说法。作是念已诣菩</a><a name="0175b04" id="0175b04">提场。劝请世尊转正法轮。当彼梵王如是劝</a><a name="0175b05" id="0175b05">请。时有六百八十万梵众发阿耨多罗三藐</a><a name="0175b06" id="0175b06">三菩提心。以是缘故。梵王最初劝请转正法</a><a name="0175b07" id="0175b07">轮。复次智上。如来大圆镜智。悉能显照一切</a><a name="0175b08" id="0175b08">众生语言心行。一切所作无不容受。照见众</a><a name="0175b09" id="0175b09">生最初边际。有具善根者。有不具善根者。</a><a name="0175b10" id="0175b10">彼彼众生彼彼业报。大圆镜中皆悉显现。乃</a><a name="0175b11" id="0175b11">至诸佛如来所作报应亦于中现。菩萨诣菩</a><a name="0175b12" id="0175b12">提场成等正觉。圆满一切白法最胜功德。如</a><a name="0175b13" id="0175b13">来已断一切不善之法。已能清净一切障累。</a><a name="0175b14" id="0175b14">已能远离一切过失。如是功德大圆镜智皆</a><a name="0175b15" id="0175b15">悉显照。复次智上。如来从大悲心起善巧方</a><a name="0175b16" id="0175b16">便。普为救度一切众生。譬如医师善解医药。</a><a name="0175b17" id="0175b17">诸有病者随其所宣。甘苦辛味和合妙药。应</a><a name="0175b18" id="0175b18">病而授皆得除愈。如来大师亦复如是。具足</a><a name="0175b19" id="0175b19">种种善巧方便。为大医王善疗众病。随观众</a><a name="0175b20" id="0175b20">生有何等病。如其所应以善巧方便。而为救</a><a name="0175b21" id="0175b21">疗皆令解脱。又如世间彼初生子。慈母乳哺</a><a name="0175b22" id="0175b22">恩育爱怜。不令有少病苦所侵。若后有病慈</a><a name="0175b23" id="0175b23">母即为拣择良药。授与令服。子既服已而得</a><a name="0175b24" id="0175b24">安乐。如来大师亦复如是。为一切世间之父。</a><a name="0175b25" id="0175b25">观诸众生如其子想。不令众生有苦恼者。若</a><a name="0175b26" id="0175b26">见众生造彼彼业得彼彼报。如来随应即以</a><a name="0175b27" id="0175b27">善巧方便。而为救度令得解脱。智上。如是所</a><a name="0175b28" id="0175b28">说当知是为善巧方便</a><a name="0175b29" id="0175b29"><p class='juan'>
佛说大方广善巧方便经卷第三</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120175a.htm'><img src='up.gif' border=0></a>
<a href='T120175c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>