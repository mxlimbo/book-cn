<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0539c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷95)</font> 善顺菩萨会第二十七 富楼那品第八 <font face='Arial'>T11, p0539c</h2></font><hr>
<span class='old'>
</a><a name="0539b28" id="0539b28">众善本。三十常不放逸。三十一远二乘见。三</a><a name="0539b29" id="0539b29">十二赞叹大乘。于是五百比丘。闻斯法已。远</span><a name="0539c01" id="0539c01">尘离垢得法眼净。及万二千众生。同发阿</a><a name="0539c02" id="0539c02">耨多罗三藐三菩提心</a><a name="0539c03" id="0539c03"><p>尔时世尊。以法教化。令诸众生获善利已。与</a><a name="0539c04" id="0539c04">诸比丘并余来众。忽然不现。尔时波斯匿王。</a><a name="0539c05" id="0539c05">既睹斯事踊跃欢喜。便以二衣价直百千两</a><a name="0539c06" id="0539c06">金。而以施于善顺菩萨。作是言曰。善哉仁者。</a><a name="0539c07" id="0539c07">愿垂哀纳。善顺菩萨。告于王言。大王当知。我</a><a name="0539c08" id="0539c08">于此衣不应受之。所以者何。然我自有百</a><a name="0539c09" id="0539c09">衲之衣。恒挂树枝以为箱箧。一切众生无</a><a name="0539c10" id="0539c10">欺夺想。我既自身无悭吝心。亦令他人不生</a><a name="0539c11" id="0539c11">爱着。其有施者名清净施。时波斯匿王。复</a><a name="0539c12" id="0539c12">作是言。汝若不受愿当为我以足踏之。令我</a><a name="0539c13" id="0539c13">长夜安乐利益。菩萨尔时为于王故。即以双</a><a name="0539c14" id="0539c14">足踏此二衣。时波斯匿王。谓菩萨言。今此</a><a name="0539c15" id="0539c15">之衣。便于汝身为我受讫。我何所用。善顺菩</a><a name="0539c16" id="0539c16">萨。告于王言。汝持此衣。施于城中贫穷苦</a><a name="0539c17" id="0539c17">恼无依怙者。尔时波斯匿王。如菩萨教持此</a><a name="0539c18" id="0539c18">二衣。会诸贫人而施与之。时诸贫人触斯衣</a><a name="0539c19" id="0539c19">者。狂者得心。聋者得闻。盲者得见。根不具者</a><a name="0539c20" id="0539c20">悉得具足。由于菩萨威神力故。彼时众人俱</a><a name="0539c21" id="0539c21">发声言。我今以何报菩萨恩。尔时空中有声</a><a name="0539c22" id="0539c22">告曰。诸人当知。善顺菩萨不可以于花香饮</a><a name="0539c23" id="0539c23">食为报恩者。唯当速发菩提心耳。是时五百</a><a name="0539c24" id="0539c24">贫人。闻于空中有如是声。咸说偈言</a><a name="0539c25" id="0539c25"><p class='lg'>　　我等今者　　　发菩提心　　　当成正觉</a><br><a name="0539c26" id="0539c26">　　说诸胜法　　　于诸众生　　　施以安乐</a><br><a name="0539c27" id="0539c27">　　我乐菩提　　　得佛法故　</p></a><a name="0539c28" id="0539c28"><p>尔时波斯匿王白菩萨言。善哉仁者。汝若诣</a><a name="0539c29" id="0539c29">彼将见如来。愿时报我。我当随从。善顺菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110539b.htm'><img src='up.gif' border=0></a>
<a href='T110540a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>