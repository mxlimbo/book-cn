<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0309b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷52)</font> 菩萨藏会第十二之一 般若波罗蜜多品第十一之一 <font face='Arial'>T11, p0309b</h2></font><hr>
<span class='old'>
</a><a name="0309a28" id="0309a28">观于法及以非法。此中何者以定为法。谓无</a><a name="0309a29" id="0309a29">我义是名法义。无有情义无命者义。无数取</span><a name="0309b01" id="0309b01">趣义。如是等义是名为法。复以何等为非法</a><a name="0309b02" id="0309b02">义所谓我见。有情见。命者见。数取趣见。断</a><a name="0309b03" id="0309b03">见常见。有见无有见。如是等见是名非法。</a><a name="0309b04" id="0309b04">又舍利子。举要而言。一切诸法或名为法。或</a><a name="0309b05" id="0309b05">名非法。何以故。若能了知如是诸法皆空无</a><a name="0309b06" id="0309b06">相及以无愿。即一切法并名为法。若有计着</a><a name="0309b07" id="0309b07">我及我所诸见随眠。即一切法并名非法。舍</a><a name="0309b08" id="0309b08">利子。菩萨摩诃萨。依般若波罗蜜多故。住随</a><a name="0309b09" id="0309b09">法观已。不见一法而非佛法。而非是佛。而非</a><a name="0309b10" id="0309b10">是道而非解脱而非出离者。是菩萨摩诃萨。</a><a name="0309b11" id="0309b11">了知诸法皆出离已。又复获得无障大悲。观</a><a name="0309b12" id="0309b12">诸众生所有烦恼。皆从虚假妄想而生。知诸</a><a name="0309b13" id="0309b13">烦恼体性自离。何以故。是诸烦恼等趣了义。</a><a name="0309b14" id="0309b14">无少烦恼可积可集。如是随觉即是菩提。烦</a><a name="0309b15" id="0309b15">恼之性即菩提性。菩萨如是虽安住念而无</a><a name="0309b16" id="0309b16">所住。非忆非忘。而能了知念所安住。何以故。</a><a name="0309b17" id="0309b17">所安住念即名法界。若住法界即住有情界。</a><a name="0309b18" id="0309b18">若住有情界即住虚空界。由如是故。说此诸</a><a name="0309b19" id="0309b19">法与虚空等。舍利子。如是住随法观。菩萨摩</a><a name="0309b20" id="0309b20">诃萨依趣佛法故。信解诸法即是佛法。虽复</a><a name="0309b21" id="0309b21">发起如是尽智。而于无为尽灭之法能不作</a><a name="0309b22" id="0309b22">证。虽复发起无生之智。愍诸含识而现受生。</a><a name="0309b23" id="0309b23">又不舍离无生实际。舍利子。是菩萨摩诃萨。</a><a name="0309b24" id="0309b24">于诸法中安住念故。遍能摄受二乘诸法。虽</a><a name="0309b25" id="0309b25">于一切假立诸法安住于念。而此正念无散</a><a name="0309b26" id="0309b26">无失。乃至后际于一切法。随法观察修习念</a><a name="0309b27" id="0309b27">住。能以无量言说所说不平等境。平等趣入</a><a name="0309b28" id="0309b28">一切佛法。能令一切众生心喜。能摧一切坚</a><a name="0309b29" id="0309b29">固魔军。因是证得自然大智。舍利子。是名菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110309a.htm'><img src='up.gif' border=0></a>
<a href='T110309c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>