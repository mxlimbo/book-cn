<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0149c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷2)</font> <font face='Arial'>T12, p0149c</h2></font><hr>
<span class='old'>
</a><a name="0149b28" id="0149b28">诸逆。晓了欲心。解如真谛本无所有。此心何</a><a name="0149b29" id="0149b29">生。何所从灭。谁来染污。谁染污者。岂沾污</span><a name="0149c01" id="0149c01">乎。复更思察欲不可得。不见污者亦无被染。</a><a name="0149c02" id="0149c02">则无所得。其无所得则无所生。其无所生</a><a name="0149c03" id="0149c03">则无所舍。其无所舍则无所受。其无所受则</a><a name="0149c04" id="0149c04">无所习。无所习者则曰成就。色痛想行识亦</a><a name="0149c05" id="0149c05">复如是。五阴六衰。十二因缘。不染污心。其有</a><a name="0149c06" id="0149c06">兴发如是伤害。此乃名曰杀人害伤。挝击</a><a name="0149c07" id="0149c07">坏首是为归义。文殊师利告善住意。是故我</a><a name="0149c08" id="0149c08">言。当如是害净修梵行。亦当离佛及法圣众。</a><a name="0149c09" id="0149c09">善住意又问。斯言何谓。文殊答曰。为道慧故。</a><a name="0149c10" id="0149c10">又问令当所信。答曰。当信无本及与法界。</a><a name="0149c11" id="0149c11">又问善住意。宁可捉持无本法界。答曰不</a><a name="0149c12" id="0149c12">也。是故我言离于佛法。何谓圣众。答曰。因</a><a name="0149c13" id="0149c13">缘合故名曰圣众。其圣众者无有集会。为佛</a><a name="0149c14" id="0149c14">弟子故曰圣众。又问。于天子意所趣云何。其</a><a name="0149c15" id="0149c15">无为者无有合会。可离欲乎。答曰不也。文</a><a name="0149c16" id="0149c16">殊师利曰。是故我言。若离圣众乐修梵行。又</a><a name="0149c17" id="0149c17">复善住。其得佛者则名著。得佛圣众则名</a><a name="0149c18" id="0149c18">曰着。不为离欲。其舍众会则为离欲。所谓离</a><a name="0149c19" id="0149c19">欲为法界迹。善住意天子启文殊师利。难及</a><a name="0149c20" id="0149c20">难及至未曾有。文殊又曰。天子当习无反复</a><a name="0149c21" id="0149c21">事勿得孝顺。又问。何谓为不孝顺。文殊答</a><a name="0149c22" id="0149c22">曰。如是善住意。吾无反复亦不无反复。善住</a><a name="0149c23" id="0149c23">意又问。此言何谓。文殊答曰。其有所作。若毁</a><a name="0149c24" id="0149c24">伤者各各兴造若干种事。各归异趣受身</a><a name="0149c25" id="0149c25">不同各得报应。愚戆孝顺各有所作寻受报</a><a name="0149c26" id="0149c26">应。着无量色愚人所作。为身来患或致伤毁。</a><a name="0149c27" id="0149c27">所受诸见各异殊别。或着不着取舍进退。是</a><a name="0149c28" id="0149c28">名反复。为无反复。如佛世尊所演平等。谓</a><a name="0149c29" id="0149c29">一切法各无所作。悉无所作亦无招来。等于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120149b.htm'><img src='up.gif' border=0></a>
<a href='T120150a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>