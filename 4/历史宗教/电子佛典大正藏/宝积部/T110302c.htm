<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0302c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷51)</font> 菩萨藏会第十二之一 般若波罗蜜多品第十一之一 <font face='Arial'>T11, p0302c</h2></font><hr>
<span class='old'>
</a><a name="0302b28" id="0302b28">味俱贪。复次或有众生声香贪非触贪。或有</a><a name="0302b29" id="0302b29">众生触贪非声香贪。或有众生声香触俱贪。</span><a name="0302c01" id="0302c01">又舍利子。或有众生香味贪非触贪。或有众</a><a name="0302c02" id="0302c02">生触贪非香味贪。或有众生香味触俱贪。又</a><a name="0302c03" id="0302c03">舍利子。或有众生色声香贪非味贪。或有众</a><a name="0302c04" id="0302c04">生味贪非色声香贪。或有众生色声香味俱</a><a name="0302c05" id="0302c05">贪。复次或有众生色声香贪非触贪。或有众</a><a name="0302c06" id="0302c06">生触贪非色声香贪。或有众生色声香触俱</a><a name="0302c07" id="0302c07">贪。又舍利子。或有众生声香味贪非触贪。或</a><a name="0302c08" id="0302c08">有众生触贪非声香味贪。或有众生声香味</a><a name="0302c09" id="0302c09">触俱贪。又舍利子。或有众生色声香味贪非</a><a name="0302c10" id="0302c10">触贪。或有众生触贪非色声香味贪。或有众</a><a name="0302c11" id="0302c11">生色声香味触俱贪。舍利子。如是等无量众</a><a name="0302c12" id="0302c12">生。具各起是无量贪相。入于贪行。由菩萨</a><a name="0302c13" id="0302c13">摩诃萨证入是门故。入诸众生二万一千贪</a><a name="0302c14" id="0302c14">行门。二万一千嗔行门。二万一千痴行门。二</a><a name="0302c15" id="0302c15">万一千等分行门。舍利子。若菩萨摩诃萨。证</a><a name="0302c16" id="0302c16">入如是八万四千烦恼行门者。当知如是菩</a><a name="0302c17" id="0302c17">萨摩诃萨。具足成就心广大智。及随行说智。</a><a name="0302c18" id="0302c18">不增不减说智。不过时说智。根器有差别智。</a><a name="0302c19" id="0302c19">立言不虚说智。舍利子。菩萨摩诃萨。具足如</a><a name="0302c20" id="0302c20">是诸胜智故。是名菩萨摩诃萨法无碍解</a><a name="0302c21" id="0302c21"><p>复次舍利子。云何菩萨摩诃萨词无碍解。舍</a><a name="0302c22" id="0302c22">利子。菩萨摩诃萨。修行般若波罗蜜多故。具</a><a name="0302c23" id="0302c23">足如是词无碍解。所谓于诸言词证入之智。</a><a name="0302c24" id="0302c24">获是智已。而能了知诸天言词。诸龙言词。药</a><a name="0302c25" id="0302c25">叉言词。健达缚言词。阿素洛言词。揭路荼言</a><a name="0302c26" id="0302c26">词。紧奈洛言词。牟呼洛伽言词。人言词。非</a><a name="0302c27" id="0302c27">人言词。乃至五道众生一切含识。所有言词</a><a name="0302c28" id="0302c28">音声筹议。菩萨悉能以智证入。又能以是言</a><a name="0302c29" id="0302c29">音。为彼众生宣说正法。舍利子。是则名为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110302b.htm'><img src='up.gif' border=0></a>
<a href='T110303a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>