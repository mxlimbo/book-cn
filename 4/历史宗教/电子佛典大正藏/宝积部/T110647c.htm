<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0647c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷114)</font> 宝梁聚会第四十四 粪扫衣比丘品第七 <font face='Arial'>T11, p0647c</h2></font><hr>
<span class='old'>
</a><a name="0647b28" id="0647b28">多为诸在家人。所见礼敬尊重赞叹。何以故。</a><a name="0647b29" id="0647b29">谓是比丘。多受他施或持与我。我有所须能</span><a name="0647c01" id="0647c01">时时与。迦叶。或有比丘持戒见世过患。勤修</a><a name="0647c02" id="0647c02">善法离一切漏如救头然。其心知足少诸缘</a><a name="0647c03" id="0647c03">事。勤修自利离于一切习恶缘者。而彼比丘</a><a name="0647c04" id="0647c04">无人往至其所无亲近者。无礼敬尊重赞叹</a><a name="0647c05" id="0647c05">者。何以故。彼在家人轻躁浅薄。见现世利</a><a name="0647c06" id="0647c06">不见后世利。彼在家人生如是心。此比丘边</a><a name="0647c07" id="0647c07">不得利益。用亲近为用礼敬尊重赞叹。为除</a><a name="0647c08" id="0647c08">贫穷人少善根者。宿缘应敬者。迦叶。如是人</a><a name="0647c09" id="0647c09">等亲近礼敬尊重赞叹。持戒比丘以为善知</a><a name="0647c10" id="0647c10">识。迦叶。如是说已称可二种人意。何等二。一</a><a name="0647c11" id="0647c11">者若见四圣谛。二者若见生死过患。复有二。</a><a name="0647c12" id="0647c12">一者勤行欲离四扼。二者欲得沙门果。复有</a><a name="0647c13" id="0647c13">二。一者专念业报。二者欲知诸法相义。迦</a><a name="0647c14" id="0647c14">叶。我今闭塞一切懈怠者门。所谓不知业不</a><a name="0647c15" id="0647c15">知业报者。离善仪式者。不见后世过恶。喻如</a><a name="0647c16" id="0647c16">金刚。见现世利不见后世利。不生一念向解</a><a name="0647c17" id="0647c17">脱门者。迦叶。我今说彼恶比丘不应希望。若</a><a name="0647c18" id="0647c18">说如是法。若遇如是法。闻如是法已自知所</a><a name="0647c19" id="0647c19">行。不解深法而诽谤之。谓非佛说。是论师作。</a><a name="0647c20" id="0647c20">或魔所说。用教余人。彼恶比丘。如是自害亦</a><a name="0647c21" id="0647c21">复害他。自染垢污亦垢污他。是恶比丘。不能</a><a name="0647c22" id="0647c22">自利亦不利他。尔时摩诃迦叶白佛言。世尊。</a><a name="0647c23" id="0647c23">如诸佛大悲故。说专行比丘于诸法中得自</a><a name="0647c24" id="0647c24">在者。如来于此经中已广说竟。世尊。若有</a><a name="0647c25" id="0647c25">众生闻此经已。信解读诵向如实法。当知是</a><a name="0647c26" id="0647c26">诸众生。已为诸佛之所摄取</a><a name="0647c27" id="0647c27"><p>尔时佛告阿难。若有受持是经者。已于先佛</a><a name="0647c28" id="0647c28">种诸善根故。今欲得此经读诵通利。欲得</a><a name="0647c29" id="0647c29">解脱。所谓善男子善女人。若出家学若在家<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110647b.htm'><img src='up.gif' border=0></a>
<a href='T110648a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>