<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0950c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷11)</font> 遍净天授记品第二十二 <font face='Arial'>T11, p0950c</h2></font><hr>
<span class='old'>
</a><br><a name="0950b28" id="0950b28">　　又彼如意及神足　　　谛观彼体不可见</a><br><a name="0950b29" id="0950b29">　　非动非静非无作　　　如是显现难思议</span><br><a name="0950c01" id="0950c01">　　今此众会诸天子　　　而不见有众生想</a><br><a name="0950c02" id="0950c02">　　我于佛教正了知　　　皆能远离诸疑惑</a><br><a name="0950c03" id="0950c03">　　此为最上法供养　　　唯佛堪任受此供</a><br><a name="0950c04" id="0950c04">　　如来妙智无等伦　　　故我一心生赞叹</a><br><a name="0950c05" id="0950c05">　　又复牟尼说五根　　　此法能得菩提道</a><br><a name="0950c06" id="0950c06">　　出生福智二资粮　　　善观察者除放逸</a><br><a name="0950c07" id="0950c07">　　所谓信进念定慧　　　不见能修及所得</a><br><a name="0950c08" id="0950c08">　　我于佛法无有疑　　　是故今当兴供养</a><br><a name="0950c09" id="0950c09">　　如来宣说五种力　　　能除邪见心谄曲</a><br><a name="0950c10" id="0950c10">　　息诸烦恼破诸魔　　　趣向无为寂静道</a><br><a name="0950c11" id="0950c11">　　如是诸力无能屈　　　无有所缚及缚者</a><br><a name="0950c12" id="0950c12">　　我于佛法离诸疑　　　今当供养调御士</a><br><a name="0950c13" id="0950c13">　　大仙开示七觉分　　　最上清净菩提道</a><br><a name="0950c14" id="0950c14">　　善修习者诸有情　　　得证真常安隐处</a><br><a name="0950c15" id="0950c15">　　牟尼复说八圣道　　　成熟众生诸善根</a><br><a name="0950c16" id="0950c16">　　常修圣智现其前　　　能尽苦际诸缠缚</a><br><a name="0950c17" id="0950c17">　　如是圣智及诸惑　　　毕竟清净无有余</a><br><a name="0950c18" id="0950c18">　　诸天于此得无疑　　　故我供养人中圣</a><br><a name="0950c19" id="0950c19">　　于奢摩他善修习　　　毗钵舍那亦复然</a><br><a name="0950c20" id="0950c20">　　如来旷劫悉圆成　　　能断诸惑及习气</a><br><a name="0950c21" id="0950c21">　　如是相应因与果　　　及观察者悉皆空</a><br><a name="0950c22" id="0950c22">　　诸天于此得无疑　　　故我供养牟尼主</a><br><a name="0950c23" id="0950c23">　　说不净观除贪欲　　　慈心对治彼嗔恚</a><br><a name="0950c24" id="0950c24">　　以其智慧遣愚痴　　　为利众生佛所说</a><br><a name="0950c25" id="0950c25">　　彼皆无作无罪相　　　是故不垢亦不净</a><br><a name="0950c26" id="0950c26">　　诸天于此得无疑　　　由此供养无上士</a><br><a name="0950c27" id="0950c27">　　又复佛说十不善　　　杀盗淫妄及两舌</a><br><a name="0950c28" id="0950c28">　　恶言绮语贪恚痴　　　此等名为十业道</a><br><a name="0950c29" id="0950c29">　　众生非有亦无杀　　　余九过恶理同然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110950b.htm'><img src='up.gif' border=0></a>
<a href='T110951a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>