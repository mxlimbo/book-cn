<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0304a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷52)</font> 菩萨藏会第十二之一 般若波罗蜜多品第十一之一 <font face='Arial'>T11, p0304a</h2></font><hr>
<span class='old'>
</a><a name="0303c28" id="0303c28">德。所言义者。离欲法性无为无著功德正行。</a><a name="0303c29" id="0303c29">所言文者。宣说菩萨从初发心乃至道场修</span><a name="0304a01" id="0304a01">学功德发起正行。所言义者。谓刹那心相应。</a><a name="0304a02" id="0304a02">证觉一切智智。舍利子。举要言之。如来所演</a><a name="0304a03" id="0304a03">八万四千法藏声教。皆名为文。诸离一切言</a><a name="0304a04" id="0304a04">音文字。理不可说是名为义。舍利子是名菩</a><a name="0304a05" id="0304a05">萨摩诃萨。修行般若波罗蜜多故。依趣于义</a><a name="0304a06" id="0304a06">不依趣文。复次舍利子。云何菩萨摩诃萨。依</a><a name="0304a07" id="0304a07">趣于智不依趣识。舍利子。菩萨摩诃萨。依般</a><a name="0304a08" id="0304a08">若波罗蜜多故。善巧了知诸有言教数取趣</a><a name="0304a09" id="0304a09">义。是名为识此不应依。诸有言教如法性义。</a><a name="0304a10" id="0304a10">即是于智此应依趣。又舍利子。是菩萨摩诃</a><a name="0304a11" id="0304a11">萨。由二法善巧。便能修行般若波罗蜜多。何</a><a name="0304a12" id="0304a12">等为二。谓识及智。舍利子。何等为识。何等为</a><a name="0304a13" id="0304a13">智。舍利子。所言识者。谓四识住。何等为四。</a><a name="0304a14" id="0304a14">一者色趣识所依止。二者受趣识所依止。三</a><a name="0304a15" id="0304a15">者想趣识所依止。四者行趣识所依止。如是</a><a name="0304a16" id="0304a16">识住。是名为识不应依趣。所言智者。于五取</a><a name="0304a17" id="0304a17">蕴。识不安住。诸蕴遍智。是名为智此应依</a><a name="0304a18" id="0304a18">趣。所言识者。谓能了知地界水界火界风界。</a><a name="0304a19" id="0304a19">如是了知则名为识不应依趣。若有说言四</a><a name="0304a20" id="0304a20">种识住识不安住。此则名为识之法性。若于</a><a name="0304a21" id="0304a21">法性不杂乱智。是名为智则可依趣。又复识</a><a name="0304a22" id="0304a22">者。所谓了别眼所识色。耳所识声。鼻所识香。</a><a name="0304a23" id="0304a23">舌所识味。身所识触。意所识法。如是了别是</a><a name="0304a24" id="0304a24">名为识。所言智者。若于内处心虑寂静。若于</a><a name="0304a25" id="0304a25">外处寻伺不行。依趣于智。不于一法而生分</a><a name="0304a26" id="0304a26">别。如是等相名之为智。又复识者。从所缘境</a><a name="0304a27" id="0304a27">而生于识。从诸作意而生于识。从遍分别而</a><a name="0304a28" id="0304a28">生于识。如是等相名之为识。所言智者。无取</a><a name="0304a29" id="0304a29">无执无缘无了别无所分别是名为智。又复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110303c.htm'><img src='up.gif' border=0></a>
<a href='T110304b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>