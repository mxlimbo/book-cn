<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0478a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷82)</font> 郁伽长者会第十九 富楼那品第八 <font face='Arial'>T11, p0478a</h2></font><hr>
<span class='old'>
</a><a name="0477c28" id="0477c28">兽师子虎狼。贼旃陀罗。是等无有沙门功德。</a><a name="0477c29" id="0477c29">是故我应具阿练儿行沙门义利。谓系念不</span><a name="0478a01" id="0478a01">乱。得陀罗尼。修大慈大悲。五通自在。满六</a><a name="0478a02" id="0478a02">波罗蜜。不舍一切智心。修行方便。常以法</a><a name="0478a03" id="0478a03">施摄取众生教化众生。不舍摄法。修行六念。</a><a name="0478a04" id="0478a04">勤进修闻。系念修集正相应行。不证果智。守</a><a name="0478a05" id="0478a05">护正法信于业报。是名正见。断于一切妄想</a><a name="0478a06" id="0478a06">分别。是正思惟随所解法而为演说。是名正</a><a name="0478a07" id="0478a07">语。除尽业满。是名正业。断除结习。是名</a><a name="0478a08" id="0478a08">正命。勤趣于定。是名正进。不忘诸法。是名</a><a name="0478a09" id="0478a09">正念。得一切智知。是名正定。解空不惊。无</a><a name="0478a10" id="0478a10">相不怖。无愿不怯。心不执有。依义不依语。</a><a name="0478a11" id="0478a11">依智不依识。依法不依人。依了义经不依不</a><a name="0478a12" id="0478a12">了义经。长者。是名出家菩萨住沙门法。复</a><a name="0478a13" id="0478a13">次长者。出家菩萨不应亲近多人众中。我应</a><a name="0478a14" id="0478a14">舍彼我之善根。终不舍于一切众生故修于</a><a name="0478a15" id="0478a15">善根。长者。出家菩萨有四亲近。如来所许。</a><a name="0478a16" id="0478a16">何等为四。长者。出家菩萨亲近听法。是佛</a><a name="0478a17" id="0478a17">所许。亲近成熟一切众生。是佛所许。供养</a><a name="0478a18" id="0478a18">如来。是佛所许。亲近不舍一切智心。是佛</a><a name="0478a19" id="0478a19">所许。长者。是名出家菩萨四种亲近如来所</a><a name="0478a20" id="0478a20">许。长者。亲近是四勿亲近余。复次长者。出</a><a name="0478a21" id="0478a21">家菩萨住阿练儿处。应如是念。我以何故来</a><a name="0478a22" id="0478a22">在此处。我来至此为怖何事。畏谁故来。畏</a><a name="0478a23" id="0478a23">众闹故。畏亲近故。畏贪嗔痴故。畏狂慢故。</a><a name="0478a24" id="0478a24">畏恼热故。畏悭贪故。畏于色声香味触故。畏</a><a name="0478a25" id="0478a25">于阴魔烦恼魔死魔天魔故。无常常畏。无我</a><a name="0478a26" id="0478a26">我畏。苦中乐畏。不净净畏。心意识畏。现在</a><a name="0478a27" id="0478a27">捶打畏。我见畏。我我所畏。恶知识畏。利养</a><a name="0478a28" id="0478a28">畏。非时语畏。不见言见畏。不闻言闻畏。一</a><a name="0478a29" id="0478a29">念言念畏。不识言识畏。沙门垢畏。欲界色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110477c.htm'><img src='up.gif' border=0></a>
<a href='T110478b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>