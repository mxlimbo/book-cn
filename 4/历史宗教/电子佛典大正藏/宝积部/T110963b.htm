<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0963b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷15)</font> 外道婆罗门授记品第二十五 <font face='Arial'>T11, p0963b</h2></font><hr>
<span class='old'>
</a><a name="0963a28" id="0963a28"><p>复次外道。从畜生脱得生人趣。彼应亲近善</a><a name="0963a29" id="0963a29">友良缘。得闻正法舍离愚痴。由善友力多闻</span><a name="0963b01" id="0963b01">熏习。观诸法空离诸缠缚。而于自身作非有</a><a name="0963b02" id="0963b02">想。于大众中心无所畏。自然证得平等法性。</a><a name="0963b03" id="0963b03">了一切法本无自性。速能获得一切种智</a><a name="0963b04" id="0963b04"><p>复次外道。从饿鬼脱得生人趣者。彼应依止</a><a name="0963b05" id="0963b05">善友知识。初习布施除其悭贪。由行施故发</a><a name="0963b06" id="0963b06">生善慧。乐求出离修清净行。于所修福而不</a><a name="0963b07" id="0963b07">取着。了知三世诸法平等。皆唯一相所谓无</a><a name="0963b08" id="0963b08">相。渐次修习得一切智</a><a name="0963b09" id="0963b09"><p>复次外道。从修罗中来生人趣者。应先发心</a><a name="0963b10" id="0963b10">依善知识。与烦恼魔共为斗战。烦恼魔者。所</a><a name="0963b11" id="0963b11">谓我慢。应当思惟。何者是慢。谁起此慢谁受</a><a name="0963b12" id="0963b12">此慢。亦不见有舍此慢者。如是作意思惟观</a><a name="0963b13" id="0963b13">察。我慢之相了不可得。自诳己身都无实性。</a><a name="0963b14" id="0963b14">则能了达诸法无性。若法自性不有彼则非</a><a name="0963b15" id="0963b15">物。若非物者则不可成办。若非成办彼则不</a><a name="0963b16" id="0963b16">生不灭。若无生灭则不可分别。若无分别则</a><a name="0963b17" id="0963b17">无过去未来现在。若三际不可得。当知彼法</a><a name="0963b18" id="0963b18">不可破坏。佛言外道。如是法性无变无异体</a><a name="0963b19" id="0963b19">即真如。名为如来。应知我相实不可得。由起</a><a name="0963b20" id="0963b20">我慢生修罗中。或人或天流转诸趣。是故观</a><a name="0963b21" id="0963b21">察我慢之相。本无体性自他平等。断除余习</a><a name="0963b22" id="0963b22">心得清净。外道。此名舍离我慢善巧方便波</a><a name="0963b23" id="0963b23">罗蜜多。汝于是中当勤修学。时彼会中六万</a><a name="0963b24" id="0963b24">外道。闻说此法得无生忍。从座而起顶礼佛</a><a name="0963b25" id="0963b25">足。一心合掌说偈赞佛</a><a name="0963b26" id="0963b26"><p class='lg'>　　世尊智力无与等　　　能了众生所行行</a><br><a name="0963b27" id="0963b27">　　亦知诸法所归趣　　　如观掌中庵罗果</a><br><a name="0963b28" id="0963b28">　　观彼世间诸恶业　　　犹如云雾蔽虚空</a><br><a name="0963b29" id="0963b29">　　愚夫不了镇沉沦　　　亦如盲者失正道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110963a.htm'><img src='up.gif' border=0></a>
<a href='T110963c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>