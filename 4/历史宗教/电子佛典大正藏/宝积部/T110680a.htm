<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0680a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷120)</font> 广博仙人会第四十九 粪扫衣比丘品第七 <font face='Arial'>T11, p0680a</h2></font><hr>
<span class='old'>
</a><a name="0679c28" id="0679c28">获。尔时广博仙人复白佛言。如何施与。持</a><a name="0679c29" id="0679c29">戒毁戒而不灭坏。佛言大仙。若复有人净信</span><a name="0680a01" id="0680a01">因果发欢喜心。为诸众生无有悔吝。亦不分</a><a name="0680a02" id="0680a02">别持戒破戒。复次善男子。有五种施名为大</a><a name="0680a03" id="0680a03">施。何者为五。一者时施。二者道行之者。三者</a><a name="0680a04" id="0680a04">病人及看病者。四者说正法人。五者诣他国</a><a name="0680a05" id="0680a05">者。复有五种。一者法施。二者食施。三者居</a><a name="0680a06" id="0680a06">住。四者灯明。五者香花。广博复言。何等清</a><a name="0680a07" id="0680a07">净。佛言。若发信心。为诸众生内怀哀愍。回向</a><a name="0680a08" id="0680a08">菩提遍净解脱。得为清净。复有五种无上之</a><a name="0680a09" id="0680a09">施。何者为五。一者施于如来。其施无上。二者</a><a name="0680a10" id="0680a10">施于众僧。其施无上。三者施说法者。其施无</a><a name="0680a11" id="0680a11">上。四者施父。其施无上。五者施母。其施无</a><a name="0680a12" id="0680a12">上。复有施者名为大施。所谓失位国王名为</a><a name="0680a13" id="0680a13">大施。若为县官之所逼迫。无所依怙及为疾</a><a name="0680a14" id="0680a14">病之所痛恼。施如此人名为大施。若为王者</a><a name="0680a15" id="0680a15">所弃。临刑之时及余命难。舍己之命救于彼</a><a name="0680a16" id="0680a16">命。名为大施。或于疾病之人施与医药。亦名</a><a name="0680a17" id="0680a17">大施。或于具戒众僧以时而施。亦名大施。或</a><a name="0680a18" id="0680a18">施求智慧者。亦名大施。或于傍生之俦虾蟆</a><a name="0680a19" id="0680a19">蛭乌及余鸟兽。而施与者。亦名大施。或于乏</a><a name="0680a20" id="0680a20">劣之者施令充足。亦名大施。若复有人。劝他</a><a name="0680a21" id="0680a21">净施及余随喜。亦名大施。复次大仙。汝先</a><a name="0680a22" id="0680a22">所问。于我灭后云何种植获福报者。善男子。</a><a name="0680a23" id="0680a23">诸如来者。皆是法身非是色身。若复在世。或</a><a name="0680a24" id="0680a24">复灭后。所有供养福无有异。如转轮王于其</a><a name="0680a25" id="0680a25">大地。唱如是言。我之国界。不应有人杀害众</a><a name="0680a26" id="0680a26">生及于妄语。其国之人。虽未见王兼亲侍卫。</a><a name="0680a27" id="0680a27">但闻教敕即便遵奉。王于是人必生欢喜。是</a><a name="0680a28" id="0680a28">人由王不杀害故。获生天报。其有违者堕于</a><a name="0680a29" id="0680a29">恶趣。如是大仙。虽有众生见我色身。不护其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110679c.htm'><img src='up.gif' border=0></a>
<a href='T110680b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>