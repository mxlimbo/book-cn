<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0667b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷118)</font> 宝髻菩萨会第四十七之一 粪扫衣比丘品第七 <font face='Arial'>T11, p0667b</h2></font><hr>
<span class='old'>
</a><a name="0667a28" id="0667a28">萨正命。则能净修众生志性。已净志性不自</a><a name="0667a29" id="0667a29">计身。亦无寿命等。为彼我及与法故。行清净</span><a name="0667b01" id="0667b01">义。是谓正命。佛告族姓子。所谓正便。于此不</a><a name="0667b02" id="0667b02">为非法之事。心不舍德。所作方便安无怯弱。</a><a name="0667b03" id="0667b03">修于正行淳淑近之。是谓正便。其正便者不</a><a name="0667b04" id="0667b04">为邪便。所作方便如其所言。不计诸法等与</a><a name="0667b05" id="0667b05">不等。无作不作。如诸法住。顺其所行而设方</a><a name="0667b06" id="0667b06">便。计如此法。诸佛之法亦复如是。如其寂然</a><a name="0667b07" id="0667b07">因为方便。诸法平等无有差特。所行亦等。为</a><a name="0667b08" id="0667b08">诸众生除其邪便。则以劝助于诸通慧。是为</a><a name="0667b09" id="0667b09">菩萨所行正便。佛告族姓子。所谓正意。谓忆</a><a name="0667b10" id="0667b10">佛道。念施持戒忍辱精进一心智慧慈悲喜</a><a name="0667b11" id="0667b11">护。是谓正意。念于殷勤。不听一切尘劳之秽。</a><a name="0667b12" id="0667b12">不从魔便。其所念者。在所向生不堕邪见。工</a><a name="0667b13" id="0667b13">御其意制其所念。如监门者知闭开时。除去</a><a name="0667b14" id="0667b14">一切诸不善念所思想。不听邪念。是谓正</a><a name="0667b15" id="0667b15">意。菩萨已处于此正意。不于此中寂灭道性</a><a name="0667b16" id="0667b16"><p>而取果证。是为菩萨正意净行</a><a name="0667b17" id="0667b17">佛告族姓子。所谓菩萨正定。随贤圣行。知于</a><a name="0667b18" id="0667b18">苦谛。断集谛种。证尽谛种。奉道谛种。是为正</a><a name="0667b19" id="0667b19">定。彼若正受。等于己身亦等诸法。己身清净</a><a name="0667b20" id="0667b20">诸法亦净。己身则空诸法亦空定意正受能</a><a name="0667b21" id="0667b21">如是者。则入平等不堕灭尽。是为菩萨正定</a><a name="0667b22" id="0667b22">净行。发心之顷所行平等。具足智慧一切圣</a><a name="0667b23" id="0667b23">福觉了诸法。是为菩萨正定净行。佛说是正</a><a name="0667b24" id="0667b24">定觉时。千六百天与人弟子行者。好乐小乘</a><a name="0667b25" id="0667b25">已入其法。改发无上正真道意</a><a name="0667b26" id="0667b26"><p>佛告族姓子。何谓菩萨护觉意。将养其心令</a><a name="0667b27" id="0667b27">不起生。除淫怒痴去于色着。痛想行识。在</a><a name="0667b28" id="0667b28">于三处而无所著。独步三界过三脱门。至三</a><a name="0667b29" id="0667b29">达智。睹去来今无所挂碍。开度众生除诸秽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110667a.htm'><img src='up.gif' border=0></a>
<a href='T110667c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>