<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0345a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷59)</font> 文殊师利授记会第十五之一 菩萨藏会第十二之二十大自在天授记品第十二 <font face='Arial'>T11, p0345a</h2></font><hr>
<span class='old'>
</a><a name="0344c28" id="0344c28">谓不离不着及无所缘。无入无出无有所行。</a><a name="0344c29" id="0344c29">亦无表示。但有其名。空无有生。无去无来。无</span><a name="0345a01" id="0345a01">染无净。无尘离尘。无我无分别。无和合无执</a><a name="0345a02" id="0345a02">取。平等无违。是为佛法。善男子。此诸佛法。</a><a name="0345a03" id="0345a03">非法非非法。何以故。以诸佛法无生处故。</a><a name="0345a04" id="0345a04">故彼新发意菩萨闻此说已。若生惊怖速得</a><a name="0345a05" id="0345a05">菩提。若起分别作如是念。而今我等所成菩</a><a name="0345a06" id="0345a06">提。随有发心住于现证。乃得菩提。若不发心</a><a name="0345a07" id="0345a07">终不能得。如是分别皆不生故。菩提及心俱</a><a name="0345a08" id="0345a08">不可得。不可得故则无分别。若无分别则无</a><a name="0345a09" id="0345a09">现证。何以故。现证所因不可得故。善男子。于</a><a name="0345a10" id="0345a10">意云何。虚空可得菩提耶。答言不也。又言。善</a><a name="0345a11" id="0345a11">男子。如来岂不证一切法同虚空耶。答言如</a><a name="0345a12" id="0345a12">是如是。又言。善男子。如虚空菩提亦尔。如菩</a><a name="0345a13" id="0345a13">提虚空亦然。虚空菩提无二无别。若菩萨知</a><a name="0345a14" id="0345a14">此平等。则无有知亦无不知亦无不见。说此</a><a name="0345a15" id="0345a15">法时一万四千比丘尽诸有漏心得解脱。十</a><a name="0345a16" id="0345a16">二那由他比丘远尘离垢于诸法中得法眼净</a><a name="0345a17" id="0345a17">九万六千众生发菩提心。五万二千菩萨得</a><a name="0345a18" id="0345a18">无生忍。尔时师子勇猛雷音菩萨。白文殊师</a><a name="0345a19" id="0345a19">利言。仁者发菩提心来为几时耶。文殊师利</a><a name="0345a20" id="0345a20">言。止善男子。莫生妄念。若有于无生法中。说</a><a name="0345a21" id="0345a21">如是言。我发菩提心。我行菩提行。为大邪见。</a><a name="0345a22" id="0345a22">善男子。我都不见有心发向菩提。以不见心</a><a name="0345a23" id="0345a23">及菩提故。是故无发。师子勇猛言。文殊师利。</a><a name="0345a24" id="0345a24">都不见心。是何句义。文殊师利言。善男子。是</a><a name="0345a25" id="0345a25">都不见说名平等。又问云何说为平等。答言</a><a name="0345a26" id="0345a26">善男子。如是平等以种种性皆无所有。彼彼</a><a name="0345a27" id="0345a27">诸法一味故说。一味说者。所谓离故无染无</a><a name="0345a28" id="0345a28">净。不断不常。不生不灭。无我无受。不取不</a><a name="0345a29" id="0345a29">舍。如是说法不念我说亦无分别。善男子。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110344c.htm'><img src='up.gif' border=0></a>
<a href='T110345b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>