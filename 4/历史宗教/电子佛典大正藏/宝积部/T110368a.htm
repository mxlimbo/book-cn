<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0368a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷64)</font> 菩萨见实会第十六 菩萨见实会第十六之四龙王授记品第七 <font face='Arial'>T11, p0368a</h2></font><hr>
<span class='old'>
</a><a name="0367c28" id="0367c28">苏。复出种种真珠旒苏。复出种种杂色龙</a><a name="0367c29" id="0367c29">幡。复出种种众宝铃网。复出种种杂色良马。</span><a name="0368a01" id="0368a01">诸所出者皆是龙力。尔时难陀优波难陀龙</a><a name="0368a02" id="0368a02">王。及九亿龙。驱彼良马随而步行右绕三匝。</a><a name="0368a03" id="0368a03">以妙迦遮邻提迦柔软之宝。而散世尊。于彼</a><a name="0368a04" id="0368a04">堂下地中所出。种种众宝上升虚空。雨于如</a><a name="0368a05" id="0368a05">来及声闻上。复以诸龙无量乐器。于虚空中</a><a name="0368a06" id="0368a06">自然出好微妙音声。供养于佛。尔时九亿诸</a><a name="0368a07" id="0368a07">龙绕佛三匝已。在于佛前合掌默然。念佛功</a><a name="0368a08" id="0368a08">德。瞻仰如来目不暂舍。乐佛功德。深心安住</a><a name="0368a09" id="0368a09">阿耨多罗三藐三菩提故。彼等少时合掌默</a><a name="0368a10" id="0368a10">然。念佛功德已。偏袒右肩。右膝着地。合掌向</a><a name="0368a11" id="0368a11">佛。五体投地。为佛作礼。众共一音。以偈赞</a><a name="0368a12" id="0368a12">曰</a><a name="0368a13" id="0368a13"><p class='lg'>　　久修威仪百福相　　　悲心离垢行具足</a><br><a name="0368a14" id="0368a14">　　弃舍无尽众宝地　　　世尊出于迦毗城</a><br><a name="0368a15" id="0368a15">　　于六年中修苦行　　　如来不得甘露道</a><br><a name="0368a16" id="0368a16">　　善逝意犹不退闷　　　以其久修智慧故</a><br><a name="0368a17" id="0368a17">　　如来真是天人师　　　为世间故修苦行</a><br><a name="0368a18" id="0368a18">　　世人闻已尚不堪　　　况复能以目亲睹</a><br><a name="0368a19" id="0368a19">　　牟尼过去舍头目　　　如圣所集菩提心</a><br><a name="0368a20" id="0368a20">　　我等闻是不生乐　　　由闻如来苦行故</a><br><a name="0368a21" id="0368a21">　　如佛本作忍辱仙　　　为迦利王截手足</a><br><a name="0368a22" id="0368a22">　　及劓耳鼻不生恚　　　我等闻是不能忍</a><br><a name="0368a23" id="0368a23">　　如佛以身上秤盘　　　为鸟归投不舍弃</a><br><a name="0368a24" id="0368a24">　　我等闻已亦不乐　　　如来过去甚勤苦</a><br><a name="0368a25" id="0368a25">　　何故我等心不乐　　　以世尊行极苦故</a><br><a name="0368a26" id="0368a26">　　于如来所作恶者　　　堕恶道时佛复悲</a><br><a name="0368a27" id="0368a27">　　具足圣慧大导师　　　云何能行不害心</a><br><a name="0368a28" id="0368a28">　　修习道行无疮疣　　　唯愿佛说安乐行</a><br><a name="0368a29" id="0368a29">　　今此龙众已发心　　　求于善逝菩提行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110367c.htm'><img src='up.gif' border=0></a>
<a href='T110368b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>