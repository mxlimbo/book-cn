<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0530c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷93)</font> 善臂菩萨会第二十六之一 富楼那品第八 <font face='Arial'>T11, p0530c</h2></font><hr>
<span class='old'>
</a><a name="0530b28" id="0530b28">故。是菩萨受持于三时中和合一切善根戒。</a><a name="0530b29" id="0530b29">为令一切波罗蜜满足故。是菩萨受持于三</span><a name="0530c01" id="0530c01">时中念一切世间在在处处过去未来现在诸</a><a name="0530c02" id="0530c02">佛声闻缘觉圣众菩萨下至六趣众生所有善</a><a name="0530c03" id="0530c03">根愿戒。为得无上菩提资用故。是菩萨受持</a><a name="0530c04" id="0530c04">于三时中愿求菩提戒。为得无上菩提正决</a><a name="0530c05" id="0530c05">定故。是菩萨于三时中受持一切善根无上</a><a name="0530c06" id="0530c06">道戒。为得毕定如来力无所畏故。是菩萨受</a><a name="0530c07" id="0530c07">持供给父母师长戒。为得无胜法定故。是菩</a><a name="0530c08" id="0530c08">萨若见恐畏贫穷之人。受持不恐怖供施戒。</a><a name="0530c09" id="0530c09">为得无破坏难论方便故。是菩萨受持救护</a><a name="0530c10" id="0530c10">县官盗贼水火戒。为得诸力波罗蜜故。是菩</a><a name="0530c11" id="0530c11">萨若见佛缘觉声闻菩萨神足变化随而持</a><a name="0530c12" id="0530c12">戒。为得无上神足力故。是菩萨受持护他心</a><a name="0530c13" id="0530c13">身口意业戒。为得如来无量知他心力故。是</a><a name="0530c14" id="0530c14">菩萨若见放逸失念者。所谓失现在未来三</a><a name="0530c15" id="0530c15">乘义者。愿起念持不失故。是菩萨持听法集</a><a name="0530c16" id="0530c16">法说法戒。为得具足四无碍辩故。是菩萨持</a><a name="0530c17" id="0530c17">一切身口意业善根摄受奉行。欲令一切众</a><a name="0530c18" id="0530c18">生得度得解脱。为得一切智具足一切佛法</a><a name="0530c19" id="0530c19">故。如是善根。愿为一切众生受行。为令众</a><a name="0530c20" id="0530c20">生得解脱。得一切智。具足一切佛法故。如</a><a name="0530c21" id="0530c21">是持戒不缺不破不荒。若无力势能修学者。</a><a name="0530c22" id="0530c22">是菩萨应如是思惟。今我当勤加精进。时时</a><a name="0530c23" id="0530c23">渐渐。远离杀害诸不善法。我复倍加精进。时</a><a name="0530c24" id="0530c24">时渐渐。善学持戒令增长满足。乃至生有终</a><a name="0530c25" id="0530c25">不懈怠。不生忧愁。善臂。如是菩萨摩诃萨。</a><a name="0530c26" id="0530c26">发起菩提心。念菩提心。修菩提道。望菩</a><a name="0530c27" id="0530c27">提。愿求菩提。是名无量无边持戒善根。何</a><a name="0530c28" id="0530c28">以故。如此持戒。一切善戒中最胜第一。受持</a><a name="0530c29" id="0530c29">是戒。欲令一切世间所有众生发起无漏戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110530b.htm'><img src='up.gif' border=0></a>
<a href='T110531a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>