<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0360 佛说无量寿经 0266b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 360 佛说无量寿经</font> <font face='Arial'>(卷1)</font> <font face='Arial'>T12, p0266b</h2></font><hr>
<span class='old'>
</a><a name="0266a28" id="0266a28">是。学一切法。贯综缕练。所住安谛。靡不</a><a name="0266a29" id="0266a29">感化。无数佛土。皆悉普现。未曾慢恣愍</span><a name="0266b01" id="0266b01">伤众生。如是之法一切具足。菩萨经典究</a><a name="0266b02" id="0266b02">畅要妙。名称普至导御十方。无量诸佛咸</a><a name="0266b03" id="0266b03">共护念。佛所住者皆已得住。大圣所立而皆</a><a name="0266b04" id="0266b04">已立。如来导化各能宣布。为诸菩萨而作</a><a name="0266b05" id="0266b05">大师。以甚深禅慧开导众人。通诸法性</a><a name="0266b06" id="0266b06">达众生相。明了诸国供养诸佛。化现其身</a><a name="0266b07" id="0266b07">犹如电光。善学无畏晓了幻法。坏裂魔</a><a name="0266b08" id="0266b08">网。解诸缠缚。超越声闻缘觉之地。得空</a><a name="0266b09" id="0266b09">无相无愿三昧。善立方便。显示三乘。于此</a><a name="0266b10" id="0266b10">中下而现灭度。亦无所作亦无所有。不</a><a name="0266b11" id="0266b11">起不灭得平等法。具足成就无量总持百千</a><a name="0266b12" id="0266b12">三昧。诸根智慧广普寂定。深入菩萨法藏。</a><a name="0266b13" id="0266b13">得佛华严三昧。宣扬演说一切经典。住深</a><a name="0266b14" id="0266b14">定门。悉睹现在无量诸佛。一念之顷无不</a><a name="0266b15" id="0266b15">周遍。济诸剧难诸闲不闲。分别显示真实</a><a name="0266b16" id="0266b16">之际。得诸如来辩才之智。入众言音。开化</a><a name="0266b17" id="0266b17">一切。超过世间诸所有法。心常谛住度世</a><a name="0266b18" id="0266b18">之道。于一切万物随意自在。为众生类</a><a name="0266b19" id="0266b19">作不请之友。荷负群生为之重任。受持</a><a name="0266b20" id="0266b20">如来甚深法藏。护佛种性常使不绝。兴大</a><a name="0266b21" id="0266b21">悲愍众生。演慈辩授法眼。杜三趣开善</a><a name="0266b22" id="0266b22">门。以不请之法。施诸黎庶。犹如孝子</a><a name="0266b23" id="0266b23">爱敬父母。于诸众生视之若己。一切善</a><a name="0266b24" id="0266b24">本皆度彼岸。悉获诸佛无量功德。智慧圣</a><a name="0266b25" id="0266b25">明不可思议。如是菩萨无量大士。不可</a><a name="0266b26" id="0266b26">称计一时来会</a><a name="0266b27" id="0266b27"><p>尔时世尊。诸根悦豫。姿色清净。光颜巍巍。</a><a name="0266b28" id="0266b28">尊者阿难承佛圣旨。即从座起。偏袒右肩。</a><a name="0266b29" id="0266b29">长跪合掌而白佛言。今日世尊。诸根悦豫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120266a.htm'><img src='up.gif' border=0></a>
<a href='T120266c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>