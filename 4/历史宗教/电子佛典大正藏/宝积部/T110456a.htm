<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0456a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷79)</font> 富楼那会第十七之一 答难品第七 <font face='Arial'>T11, p0456a</h2></font><hr>
<span class='old'>
</a><a name="0455c28" id="0455c28">切大师说正道者。正智解脱无有戏论。到于</a><a name="0455c29" id="0455c29">彼岸度未度者。如来世尊当说我是是为实</span><a name="0456a01" id="0456a01">语者。象手。若人实语。谁是不诳者。知恩报恩</a><a name="0456a02" id="0456a02">者。当说我是是我为实语。若有众生小事于</a><a name="0456a03" id="0456a03">我是事不失。象手。我从初发阿耨多罗三藐</a><a name="0456a04" id="0456a04">三菩提心已来。于其中间心无退转。亦不忆</a><a name="0456a05" id="0456a05">念贪乐声闻辟支佛乘。我当得是法但一发</a><a name="0456a06" id="0456a06">心。欲教弟子求辟支佛。象手。过去久远我时</a><a name="0456a07" id="0456a07">作外道仙人。智慧明利多闻辩才得深法忍。</a><a name="0456a08" id="0456a08">时有五百年少婆罗门。见在居家五欲过患。</a><a name="0456a09" id="0456a09">见出家利出家学道。皆来诣我即为说法。得</a><a name="0456a10" id="0456a10">辟支佛道具六神通。心得自在具如意足。常</a><a name="0456a11" id="0456a11">以神力。飞入城邑聚落乞食。供养于我。我作</a><a name="0456a12" id="0456a12">是念。如是成就大净智人。我则不应受其供</a><a name="0456a13" id="0456a13">养。是诸仙人我教化故得如是法。而我不得</a><a name="0456a14" id="0456a14">为得是法。未证当证故勤行精进。象手。我勤</a><a name="0456a15" id="0456a15">精进为证是法。时净居天来现其身。而告我</a><a name="0456a16" id="0456a16">言。莫贪是智。汝应当得阿耨多罗三藐三菩</a><a name="0456a17" id="0456a17">提。应度无量无边众生。象手。我时闻已不复</a><a name="0456a18" id="0456a18">修道。心得第一欢喜快乐。半月静坐乐悉遍</a><a name="0456a19" id="0456a19">身。象手。菩萨成就四法。诸天开悟得欢喜心。</a><a name="0456a20" id="0456a20">自知当得阿耨多罗三藐三菩提。何等四。一</a><a name="0456a21" id="0456a21">者菩萨自深发阿耨多罗三藐三菩提心。亦</a><a name="0456a22" id="0456a22">教他人令深发心。二者见发大乘人心不生</a><a name="0456a23" id="0456a23">嫉。不作是念。阿耨多罗三藐三菩提唯我当</a><a name="0456a24" id="0456a24">得余不应得。三者众生所行随时而诲。好意</a><a name="0456a25" id="0456a25">共语将护其善。四者常自勤心广求诸法。为</a><a name="0456a26" id="0456a26">他人说无所悭吝。象手。菩萨摩诃萨成就此</a><a name="0456a27" id="0456a27">四法。诸天开悟知当作佛。尔时世尊。欲明了</a><a name="0456a28" id="0456a28">此事。而说偈言</a><a name="0456a29" id="0456a29"><p class='lg'>　　菩萨以坚心　　　住于无上乘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110455c.htm'><img src='up.gif' border=0></a>
<a href='T110456b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>