<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0005c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷1)</font> 三律仪会第一之一 <font face='Arial'>T11, p0005c</h2></font><hr>
<span class='old'>
</a><a name="0005b28" id="0005b28">与斗诤。离此诸事。如避恶狗旃荼罗辈。由住</a><a name="0005b29" id="0005b29">慈心。于彼一切所远离者。乃至不起一念恶</span><a name="0005c01" id="0005c01">心。有二十处应当远离。何等二十。谓离女人。</a><a name="0005c02" id="0005c02">亦不与他调戏粗言论义诤讼。于父母处及</a><a name="0005c03" id="0005c03">佛法僧。离不恭敬。若诸女人减二十众不为</a><a name="0005c04" id="0005c04">说法。除有男子。终不往诣比丘尼尼僧说法</a><a name="0005c05" id="0005c05">会处。不应问讯诸比丘尼。不与女人作其书</a><a name="0005c06" id="0005c06">疏。或为他人传书送彼。应付丈夫勿付妇女。</a><a name="0005c07" id="0005c07">于一切时亲族别请终不受之。不以欲心经</a><a name="0005c08" id="0005c08">须臾顷住女人前。又亦不应舍离本居往其</a><a name="0005c09" id="0005c09">屏处而与女人共为谈说。不得随逐比丘尼</a><a name="0005c10" id="0005c10">行。若比丘尼所施衣服不应受用。除在四众</a><a name="0005c11" id="0005c11">演说法时。为说法故有施衣者。应生是心犹</a><a name="0005c12" id="0005c12">如大地。然后受之。不应别观施者之面。若闻</a><a name="0005c13" id="0005c13">有尼劝导施衣不应受用。若比丘尼劝请受</a><a name="0005c14" id="0005c14">食。设令病苦终不受之。况复无病。若有寡妇</a><a name="0005c15" id="0005c15">而来请食。僧数不满亦不受之。又亦不应入</a><a name="0005c16" id="0005c16">尼众内。不应唤彼比丘尼来。若比丘尼来唤</a><a name="0005c17" id="0005c17">菩萨。应离住处拱手仰头背而舍去。若说法</a><a name="0005c18" id="0005c18">时有比丘尼来礼其足。无令足动。但应目视</a><a name="0005c19" id="0005c19">双手掌中。善男子。不应唯身修习精进。亦当</a><a name="0005c20" id="0005c20">勤心正念一处。于诸境界勿起贪嗔。为求一</a><a name="0005c21" id="0005c21">切智故。起坚牢誓。闻是法已。成就信心应当</a><a name="0005c22" id="0005c22">修学。迦叶。若有趣菩萨乘善男子善女人等。</a><a name="0005c23" id="0005c23">适闻此法。不能生于如实深信。终不能得阿</a><a name="0005c24" id="0005c24">耨多罗三藐三菩提。何以故。由修学故证彼</a><a name="0005c25" id="0005c25">菩提。非不修学而能得证。若不修习得菩提</a><a name="0005c26" id="0005c26">者。猫兔等类亦应证得无上菩提。何以故。不</a><a name="0005c27" id="0005c27">正行者。不能证得无上觉故。何以故。若不正</a><a name="0005c28" id="0005c28">行得菩提者。音声言说亦应证得无上菩提。</a><a name="0005c29" id="0005c29">作如是言。我当作佛我当作佛。以此证故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110005b.htm'><img src='up.gif' border=0></a>
<a href='T110006a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>