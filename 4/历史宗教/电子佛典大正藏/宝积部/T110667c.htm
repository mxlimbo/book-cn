<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0667c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷118)</font> 宝髻菩萨会第四十七之一 粪扫衣比丘品第七 <font face='Arial'>T11, p0667c</h2></font><hr>
<span class='old'>
</a><a name="0667b28" id="0667b28">于三处而无所著。独步三界过三脱门。至三</a><a name="0667b29" id="0667b29">达智。睹去来今无所挂碍。开度众生除诸秽</span><a name="0667c01" id="0667c01">垢。犹如日明无所不曜。善权智慧随时示现。</a><a name="0667c02" id="0667c02">游于三世如水莲花。开化一切使发道意。是</a><a name="0667c03" id="0667c03">为菩萨护觉道意清净之行。佛告宝髻。何谓</a><a name="0667c04" id="0667c04">菩萨成就神通为清净行。又以五事具备彻</a><a name="0667c05" id="0667c05">视。何谓为五。逮得光明名曰天眼。普照十方</a><a name="0667c06" id="0667c06">消尽窈冥。靡不睹耀见一切佛所可开化。多</a><a name="0667c07" id="0667c07">所度脱。故曰天眼。遥睹众生终始所趣。庄</a><a name="0667c08" id="0667c08">严其志。名曰天眼。皆见十方一切形色像貌</a><a name="0667c09" id="0667c09">种类好丑长短。其天眼者无所挂碍。意念寂</a><a name="0667c10" id="0667c10">灭其相无为。过诸天龙神及b沓和声闻缘</a><a name="0667c11" id="0667c11">觉。见其本末靡所不达。是族姓子。如是比类</a><a name="0667c12" id="0667c12">致五神通。逮此天眼为菩萨眼。是为菩萨天</a><a name="0667c13" id="0667c13">眼之净</a><a name="0667c14" id="0667c14"><p>佛告族姓子。复以五事。成其彻听靡所不闻。</a><a name="0667c15" id="0667c15">何谓为五。闻于人声。亦复彻闻非人之声。亦</a><a name="0667c16" id="0667c16">闻地狱饿鬼畜生辛苦之音。一切十方诸佛</a><a name="0667c17" id="0667c17">说法悉亦闻之。一切十方诸有言语音辞不</a><a name="0667c18" id="0667c18">同。各各别异亿万种音。皆能听了。是为五事</a><a name="0667c19" id="0667c19">菩萨神通彻听清净</a><a name="0667c20" id="0667c20"><p>佛告族姓子。复以五事知人心念。何谓为五。</a><a name="0667c21" id="0667c21">悉能逮知诸天人民地狱饿鬼畜生之类。本</a><a name="0667c22" id="0667c22">末所因心念善恶。方当来世若更受身。知</a><a name="0667c23" id="0667c23">去来今心念所趣。决定来处归于邪业。众生</a><a name="0667c24" id="0667c24">心念善恶所行。皆了知之。察其心意。或怀贪</a><a name="0667c25" id="0667c25">淫嗔恚愚痴。随其本行如应说法。是为菩萨</a><a name="0667c26" id="0667c26">知诸心念清净之行</a><a name="0667c27" id="0667c27"><p>佛告族姓子。何谓菩萨知过去神通清净。谓</a><a name="0667c28" id="0667c28">以五事了知古世。其有受于淫怒痴者。悉自</a><a name="0667c29" id="0667c29">然受不熟思惟致此事耳。复解己身无央数<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110667b.htm'><img src='up.gif' border=0></a>
<a href='T110668a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>