<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0583c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷104)</font> 第三十六善住意天子会 善住意天子会第三十六之三破菩萨相品第六 <font face='Arial'>T11, p0583c</h2></font><hr>
<span class='old'>
</a><a name="0583b28" id="0583b28">羸劣虚诳。如幻如梦。如响如影。如镜像如芭</a><a name="0583b29" id="0583b29">蕉。如聚沫如水泡。如是忍故。所可忍者。亦无</span><a name="0583c01" id="0583c01">可忍。非法非非法。但以名字说斯法耳。然彼</a><a name="0583c02" id="0583c02">名字亦不可得。本性自离如是言忍。信解乐</a><a name="0583c03" id="0583c03">入。无惑无疑。无惊无怖。无动无没。遍满身</a><a name="0583c04" id="0583c04">已。正受而行。不得其身。亦无住处。文殊师</a><a name="0583c05" id="0583c05">利。是为菩萨摩诃萨于诸法中得无生忍。乃</a><a name="0583c06" id="0583c06">至不行一切想故</a><a name="0583c07" id="0583c07"><p>尔时文殊师利复白佛言。世尊。所谓忍者。云</a><a name="0583c08" id="0583c08">何为忍。乃至不为境界所坏。故名为忍。时彼</a><a name="0583c09" id="0583c09">善住意天子。问文殊师利言。大士何等不为</a><a name="0583c10" id="0583c10">境界所坏。文殊师利言。天子。所谓眼何法坏</a><a name="0583c11" id="0583c11">眼。谓彼善色恶色是能坏眼如色坏眼。彼声</a><a name="0583c12" id="0583c12">坏耳。乃至法坏意亦如是。天子。若菩萨眼见</a><a name="0583c13" id="0583c13">色。不取相不耽好。不分别不思惟。不爱不</a><a name="0583c14" id="0583c14">厌。知本性空。无有念想。不为众色之所伤败。</a><a name="0583c15" id="0583c15">乃至意法亦如是。天子。若其六情。无著无缚</a><a name="0583c16" id="0583c16">无坏无伤。如是菩萨住于法忍。住法忍故。于</a><a name="0583c17" id="0583c17">一切法无所分别。无生不生。无漏不漏。无善</a><a name="0583c18" id="0583c18">不善。无为不为。不念世法及出世法。不分别</a><a name="0583c19" id="0583c19">不思惟。是则名为无生法忍。说此法时。有六</a><a name="0583c20" id="0583c20">万三千众生。发阿耨多罗三藐三菩提心。一</a><a name="0583c21" id="0583c21">万二千菩萨。得无生法忍</a><a name="0583c22" id="0583c22"><p>尔时善住意天子。复白文殊师利言。大士云</a><a name="0583c23" id="0583c23">何。菩萨摩诃萨发起胜行。超越转增入诸地</a><a name="0583c24" id="0583c24">也。文殊师利言。天子。谁于其间能发胜行。而</a><a name="0583c25" id="0583c25">言诸地有超转者。善住意言。大士。仁岂不</a><a name="0583c26" id="0583c26">知诸菩萨等所行殊胜彼彼转增。乃至超越</a><a name="0583c27" id="0583c27">能满十地乎。文殊师利语善住意言。不然天</a><a name="0583c28" id="0583c28">子。我闻佛说一切诸法犹如幻化。汝不信耶。</a><a name="0583c29" id="0583c29">善住意言。大士。世尊诚言谁敢不信。文殊师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110583b.htm'><img src='up.gif' border=0></a>
<a href='T110584a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>