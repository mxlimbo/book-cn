<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0679b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷120)</font> 广博仙人会第四十九 粪扫衣比丘品第七 <font face='Arial'>T11, p0679b</h2></font><hr>
<span class='old'>
</a><a name="0679a28" id="0679a28">得苦行如是。于生死中而不解脱。复自思惟。</a><a name="0679a29" id="0679a29">此仙人众今来佛所。当何所问。为因缘耶。为</span><a name="0679b01" id="0679b01">无我耶。尔时广博仙人合掌向佛白言。世尊。</a><a name="0679b02" id="0679b02">佛出现难众会亦难。我于今者有少疑问。愿</a><a name="0679b03" id="0679b03">垂哀愍。佛言大仙。恣汝所问当为解说。广博</a><a name="0679b04" id="0679b04">仙言。云何为施何者施义。云何施主施主何</a><a name="0679b05" id="0679b05">义。云何施者不名施主。云何施主不名施者。</a><a name="0679b06" id="0679b06">云何行施于受施者而获福报。云何施已。若</a><a name="0679b07" id="0679b07">现在世。若命终后。施福随行为积为聚。世尊。</a><a name="0679b08" id="0679b08">如来灭后供养塔庙。谁为受者获于福报。佛</a><a name="0679b09" id="0679b09">言大仙。汝今所问甚为希有。为欲觉悟新发</a><a name="0679b10" id="0679b10">意者。时舍利弗。在于众中发白面皱。以其右</a><a name="0679b11" id="0679b11">手抬眉顾视。久而言曰。我昔曾闻。广博仙人</a><a name="0679b12" id="0679b12">世所称赞。云何今者。不知言问如小童子。云</a><a name="0679b13" id="0679b13">何不问因缘无我深妙之义。而乃问于施之</a><a name="0679b14" id="0679b14">果报。尊者阿难。前礼佛足。白言世尊。彼之仙</a><a name="0679b15" id="0679b15">人于施贪着。我愿为彼解说施义。佛言阿难。</a><a name="0679b16" id="0679b16">若问如来声闻答者。非如来教。时舍利弗。复</a><a name="0679b17" id="0679b17">白佛言。今此仙人有彼彼疑。我愿解说。佛言</a><a name="0679b18" id="0679b18">不尔。汝于声闻最为上首。若于我前有所解</a><a name="0679b19" id="0679b19">说。令诸众生堕于恶趣。谤云如来非决定智。</a><a name="0679b20" id="0679b20">或云如来觉性了已犹有我慢</a><a name="0679b21" id="0679b21"><p>尔时诸比丘闻佛世尊作是说已。生净信心。</a><a name="0679b22" id="0679b22">白言世尊。广博仙人有所疑问愿为除断。尔</a><a name="0679b23" id="0679b23">时佛告广博仙言。汝今谛听。施之果报及业</a><a name="0679b24" id="0679b24">差别。若诸受者。能令施主生于果报。是为</a><a name="0679b25" id="0679b25">施义。若有众生发清净心以己财宝。令执事</a><a name="0679b26" id="0679b26">人随所施者。其财宝主名为施主。其执事人</a><a name="0679b27" id="0679b27">名为施者。若复有人自持己物净心施者。得</a><a name="0679b28" id="0679b28">为施主。亦名施者。复次大仙。三十二种不净</a><a name="0679b29" id="0679b29">之施。汝今谛听。若复有人。倒见施者不名净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110679a.htm'><img src='up.gif' border=0></a>
<a href='T110679c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>