<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0943b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷9)</font> 睹史多天授记品第十七 <font face='Arial'>T11, p0943b</h2></font><hr>
<span class='old'>
</a><a name="0943a28" id="0943a28">动。如是色不可见故菩提亦不可见。乃至识</a><a name="0943a29" id="0943a29">不可见故菩提亦不可见。彼菩提相自性离</span><a name="0943b01" id="0943b01">故。复云何说不生不灭寂静无二湛然不动</a><a name="0943b02" id="0943b02">及不可见。于诸法中何者名色。色自性空。受</a><a name="0943b03" id="0943b03">想行识亦复皆空。何者名佛。何名菩萨。何名</a><a name="0943b04" id="0943b04">授记。佛佛自性空。菩萨。菩萨自性空。菩提。</a><a name="0943b05" id="0943b05">菩提自性空。授记。授记自性空。所名佛者但</a><a name="0943b06" id="0943b06">依世俗。假名呼召希望分别。诸有智者闻诸</a><a name="0943b07" id="0943b07">法空不生取着。彼愚痴人闻则嗔恚不能入</a><a name="0943b08" id="0943b08">解。譬如有人于睡梦中具足受用五欲快乐。</a><a name="0943b09" id="0943b09">觉已思念实不可得。智者了知不生忧恼。如</a><a name="0943b10" id="0943b10">是安住菩萨乘者。了菩提性。本来空寂实无</a><a name="0943b11" id="0943b11">所得。不生怖畏亦复如是。何以故。了知诸</a><a name="0943b12" id="0943b12">法皆如梦故。愚痴凡夫取解各异。于诸妄法</a><a name="0943b13" id="0943b13">而生执着。如是诸法皆不可得。凡夫不可得。</a><a name="0943b14" id="0943b14">凡夫法亦不可得。声闻不可得。声闻法亦不</a><a name="0943b15" id="0943b15">可得。缘觉不可得。缘觉法亦不可得。菩萨不</a><a name="0943b16" id="0943b16">可得。菩萨法亦不可得。佛不可得。佛法亦不</a><a name="0943b17" id="0943b17">可得。菩提不可得。菩提法亦不可得。涅盘不</a><a name="0943b18" id="0943b18">可得。涅盘法亦不可得。时睹史多天子作是</a><a name="0943b19" id="0943b19">说已。白言世尊。我今于此第一义中。得无疑</a><a name="0943b20" id="0943b20">惑。发清净心。造作上妙种种供养。胜焰摩天</a><a name="0943b21" id="0943b21">不可为比。作供养已。头面敬礼佛世尊足。右</a><a name="0943b22" id="0943b22">绕三匝住立一面。合掌向佛。以偈赞曰</a><a name="0943b23" id="0943b23"><p class='lg'>　　若人奉行如来教　　　则为安住佛功德</a><br><a name="0943b24" id="0943b24">　　彼于三种解脱门　　　深达义味无挂碍</a><br><a name="0943b25" id="0943b25">　　此中无色及受想　　　亦无行识心与境</a><br><a name="0943b26" id="0943b26">　　了彼五蕴但假名　　　是名具慧人师子</a><br><a name="0943b27" id="0943b27">　　如是最上胜丈夫　　　不取少分菩提相</a><br><a name="0943b28" id="0943b28">　　已悟蕴空获善利　　　于佛功德无疑惑</a><br><a name="0943b29" id="0943b29">　　深达菩提实相义　　　不起希望不毁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110943a.htm'><img src='up.gif' border=0></a>
<a href='T110943c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>