<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0359 佛说大乘入诸佛境界智光明庄严经 0255a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 359 佛说大乘入诸佛境界智光明庄严经</font> <font face='Arial'>(卷1)</font> <font face='Arial'>T12, p0255a</h2></font><hr>
<span class='old'>
</a><a name="0254c28" id="0254c28"><p>尔时世尊。赞妙吉祥童真菩萨摩诃萨言。善</a><a name="0254c29" id="0254c29">哉善哉妙吉祥。汝今善能请问如来如是义</span><a name="0255a01" id="0255a01">理。如汝意者。广为多人作大利益。悲愍世</a><a name="0255a02" id="0255a02">间令其修行普得安乐。复能利乐诸天人众。</a><a name="0255a03" id="0255a03">今此所来诸大菩萨摩诃萨众。为得佛地故</a><a name="0255a04" id="0255a04">不生恐怖。是处施作亦无所畏复无惊悚妙</a><a name="0255a05" id="0255a05">吉祥。彼等皆得实智所摄。如来今此说如是</a><a name="0255a06" id="0255a06">法。所谓不生不灭。妙吉祥。不生灭者。此说即</a><a name="0255a07" id="0255a07">是如来增语。譬如吠琉璃宝成大地相。于彼</a><a name="0255a08" id="0255a08">所成大地相中。而有忉利天中帝释天主所</a><a name="0255a09" id="0255a09">居之处大广胜殿。而彼天主常处其中。受天</a><a name="0255a10" id="0255a10">五欲胜妙快乐嬉戏自在。彼诸天众呼彼阎</a><a name="0255a11" id="0255a11">浮提中若男若女童男童女一切人众。谓言</a><a name="0255a12" id="0255a12">善来。汝等且观帝释天主大广胜殿。天主于</a><a name="0255a13" id="0255a13">中受胜妙乐。汝等来此广行布施。修作福事</a><a name="0255a14" id="0255a14">积集戒行。汝等当知。今此帝释天主所居大</a><a name="0255a15" id="0255a15">广胜殿神通具足。汝等宜应修作福事。愿当</a><a name="0255a16" id="0255a16">获报如彼天主。安处天宫受胜妙乐。是时阎</a><a name="0255a17" id="0255a17">浮提中若男若女童男童女一切人众。见此</a><a name="0255a18" id="0255a18">吠琉璃宝所成大地帝释天主大广胜殿。见</a><a name="0255a19" id="0255a19">已合掌执持香花向空散掷。作如是言。愿我</a><a name="0255a20" id="0255a20">等当来亦获是相。如帝释天主居广胜殿。受</a><a name="0255a21" id="0255a21">胜妙乐嬉戏目在。然彼人众而悉不知影像</a><a name="0255a22" id="0255a22">对现琉璃大地。忉利天中帝释天主。大广胜</a><a name="0255a23" id="0255a23">殿清净所成犹如影像。妙吉祥。彼帝释天主</a><a name="0255a24" id="0255a24">以广行布施。修作福事积集戒行。宿善根力</a><a name="0255a25" id="0255a25">广成熟故。感彼天中胜妙宫殿。妙吉祥。而彼</a><a name="0255a26" id="0255a26">吠琉璃地本无所有。忉利诸天及彼帝释天</a><a name="0255a27" id="0255a27">主所居大广胜殿亦无所有。皆是清净所成</a><a name="0255a28" id="0255a28">影像对现而亦常在。而实不生亦复不灭。妙</a><a name="0255a29" id="0255a29">吉祥。一切众生亦复如是。以清净心如实观<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120254c.htm'><img src='up.gif' border=0></a>
<a href='T120255b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>