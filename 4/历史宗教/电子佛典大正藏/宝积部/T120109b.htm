<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0340 文殊师利所说不思议佛境界经 0109b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 340 文殊师利所说不思议佛境界经</font> <font face='Arial'>(卷1)</font> <font face='Arial'>T12, p0109b</h2></font><hr>
<span class='old'>
</a><a name="0109a28" id="0109a28">得乎。须菩提言。大士。汝今说法。可不将护</a><a name="0109a29" id="0109a29">初学心耶。文殊师利菩萨言。大德。我今问汝。</span><a name="0109b01" id="0109b01">随汝意答。如有良医欲治人病。为将护病人</a><a name="0109b02" id="0109b02">心故。不与辛酸碱苦应病之药。能令其人病</a><a name="0109b03" id="0109b03">得除差至安乐不。答言不也。文殊师利菩萨</a><a name="0109b04" id="0109b04">言。大德。此亦如是。若说法师。为将护初学心</a><a name="0109b05" id="0109b05">故。隐甚深法而不为说。随其意欲演粗浅义。</a><a name="0109b06" id="0109b06">能令学者出生死苦至涅乐。无有是处。说</a><a name="0109b07" id="0109b07">是法时。众中有五百比丘僧。诸漏永尽心得</a><a name="0109b08" id="0109b08">解脱。八百诸天子。远尘离垢得法眼净。复有</a><a name="0109b09" id="0109b09">七百诸天子。闻其辩才深生信乐。皆发阿耨</a><a name="0109b10" id="0109b10">多罗三藐三菩提心。尔时须菩提复白文殊</a><a name="0109b11" id="0109b11">师利菩萨言。大士。汝颇亦于声闻乘。而生信</a><a name="0109b12" id="0109b12">解。又以此乘法度众生不。文殊师利菩萨言。</a><a name="0109b13" id="0109b13">大德。我于一切乘皆生信解。大德。我信解声</a><a name="0109b14" id="0109b14">闻乘。亦信解辟支佛乘。亦信解三藐三佛陀</a><a name="0109b15" id="0109b15">乘。须菩提言。大士。汝为是声闻。为是辟支</a><a name="0109b16" id="0109b16">佛。为是三藐三佛陀耶。文殊师利菩萨言。大</a><a name="0109b17" id="0109b17">德。我虽是声闻。然不从他闻。虽是辟支佛。而</a><a name="0109b18" id="0109b18">不舍大悲及无所畏。虽已成正等觉。而于一</a><a name="0109b19" id="0109b19">切所应作事未尝休息。须菩提又问言。大士。</a><a name="0109b20" id="0109b20">汝云何是声闻。答曰。我恒为一切众生说未</a><a name="0109b21" id="0109b21">闻法。是故我为声闻。又问言。汝云何是辟</a><a name="0109b22" id="0109b22">支佛。答曰。我能了知一切诸法皆从缘起。是</a><a name="0109b23" id="0109b23">故我为辟支佛。又问言。汝云何是三藐三佛</a><a name="0109b24" id="0109b24">陀。答曰。我常恒觉一切诸法体相平等。是</a><a name="0109b25" id="0109b25">故我为三藐三佛陀。尔时须菩提又问言。大</a><a name="0109b26" id="0109b26">士。汝决定住于何地。为住声闻地。为住辟支</a><a name="0109b27" id="0109b27">佛地为住佛地耶。文殊师利菩萨言。大德。汝</a><a name="0109b28" id="0109b28">应知我决定住于一切诸地。须菩提言。大士。</a><a name="0109b29" id="0109b29">汝可亦决定住凡夫地耶。答曰如是。何以故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120109a.htm'><img src='up.gif' border=0></a>
<a href='T120109c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>