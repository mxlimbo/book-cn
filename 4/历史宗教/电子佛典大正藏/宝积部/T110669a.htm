<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0669a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷118)</font> 宝髻菩萨会第四十七之一 粪扫衣比丘品第七 <font face='Arial'>T11, p0669a</h2></font><hr>
<span class='old'>
</a><a name="0668c28" id="0668c28">劫名曰欣豫。于彼劫中六万佛兴。时净居</a><a name="0668c29" id="0668c29">天闻无数音班宣佛德。于是劫中有六万佛。</span><a name="0669a01" id="0669a01">时天世人皆共歌颂。此咨嗟声其有闻之。靡</a><a name="0669a02" id="0669a02">不欢喜善心生焉。以是之故。劫名欣豫。佛</a><a name="0669a03" id="0669a03">告族姓子。其佛世界安隐快乐。其德巍巍。诸</a><a name="0669a04" id="0669a04">天人民观之无厌。以故世界名曰天观。其土</a><a name="0669a05" id="0669a05">微妙至诚庄严。以杂种香而成其地。堪任执</a><a name="0669a06" id="0669a06">本于千世界。又其佛土所出香熏。则能周遍</a><a name="0669a07" id="0669a07">十方无量无数之国。钐囱桃跤谄渫恋亍Ｗ</a><a name="0669a08" id="0669a08">然生起无极莲花。名光明曜。其莲花光。常以</a><a name="0669a09" id="0669a09">大晖照彼世界。人民大小皆有神足。宿德所</a><a name="0669a10" id="0669a10">居香为楼观。讲堂精舍。轩户窗牖床榻茵蓐。</a><a name="0669a11" id="0669a11">微妙O。其佛之土。亦无国邑郡县村落。又</a><a name="0669a12" id="0669a12">彼人民。悉得神通经行虚空。楼阁讲堂亦处</a><a name="0669a13" id="0669a13">于空。坐斯楼堂。专精念道讽诵讲论。彼无女</a><a name="0669a14" id="0669a14">人亦无胞胎。人皆化生不闻女名。亦无三涂</a><a name="0669a15" id="0669a15">恶趣之名。又无众恼勤苦之患。一切众人。禅</a><a name="0669a16" id="0669a16">定欢悦以为饮食。笃信微妙志求大乘。彼无</a><a name="0669a17" id="0669a17">异乘声闻缘觉之名也。其土人民皆着冠帻</a><a name="0669a18" id="0669a18">衣服。颜色犹如天人。假使出学。尘劳爱欲</a><a name="0669a19" id="0669a19">寻皆舍离。无有忧累。又彼如来。亦不敕告</a><a name="0669a20" id="0669a20">诸菩萨等使被法服。所以者何。其人不生秽</a><a name="0669a21" id="0669a21">浊心故。而彼如来。形体威颜现如梵天。诸</a><a name="0669a22" id="0669a22">菩萨众。威仪礼节靡不备悉。坐起安详讲说</a><a name="0669a23" id="0669a23">经道。设使十方诸佛之土。有无极变神通菩</a><a name="0669a24" id="0669a24">萨。诣天观世界者。通过诸国来觐如来。稽首</a><a name="0669a25" id="0669a25">归命听说经典。见彼佛土无有伦匹。其德超</a><a name="0669a26" id="0669a26">殊巍巍无量。怪未曾有举声嗟叹。尔乃舍去。</a><a name="0669a27" id="0669a27">佛告族姓子。若彼如来。为诸菩萨班宣道</a><a name="0669a28" id="0669a28">化。踊升虚空。去地六十六丈。坐于微妙清净</a><a name="0669a29" id="0669a29">庄严师子之座。为诸菩萨。论上法教粗举其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110668c.htm'><img src='up.gif' border=0></a>
<a href='T110669b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>