<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0321 佛说护国尊者所问大乘经 0006a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 321 佛说护国尊者所问大乘经</font> <font face='Arial'>(卷2)</font> <font face='Arial'>T12, p0006a</h2></font><hr>
<span class='old'>
</a><br><a name="0005c28" id="0005c28">　　乃至割身血肉等　　　施与众生心欢喜</a><br><a name="0005c29" id="0005c29">　　又为王女称大智　　　身严金色体柔软</span><br><a name="0006a01" id="0006a01">　　时有一女名色相　　　此是商人所生女</a><br><a name="0006a02" id="0006a02">　　饥羸困苦无饮食　　　我舍双乳济彼命</a><br><a name="0006a03" id="0006a03">　　又昔为王号多闻　　　所有珍宝妙衣服</a><br><a name="0006a04" id="0006a04">　　象马车乘财帛等　　　如是布施无有数</a><br><a name="0006a05" id="0006a05">　　复见商人漂海浪　　　我于海内救得彼</a><br><a name="0006a06" id="0006a06">　　背恩复乞我眼睛　　　我亦施之无嗔恚</a><br><a name="0006a07" id="0006a07">　　弃舍大地诸眷属　　　观彼不着如蚁子</a><br><a name="0006a08" id="0006a08">　　如是往昔济群生　　　心无退动生疲苦</a><br><a name="0006a09" id="0006a09">　　复睹孤老贫穷人　　　给足所须而承事</a><br><a name="0006a10" id="0006a10">　　恒行敬爱无慢心　　　亦无惭赧无人我</a><br><a name="0006a11" id="0006a11">　　又昔曾作猿猴身　　　与彼同类共游行</a><br><a name="0006a12" id="0006a12">　　时遇猎师缚彼身　　　我即替他令脱命</a><br><a name="0006a13" id="0006a13">　　如是以我奉国王　　　王令后宫縻系我</a><br><a name="0006a14" id="0006a14">　　思念父母年孤老　　　所有饮馔无心食</a><br><a name="0006a15" id="0006a15">　　如是忍苦怀慈孝　　　是故得脱王宫难</a><br><a name="0006a16" id="0006a16">　　又昔曾作大熊身　　　常处深山行慈忍</a><br><a name="0006a17" id="0006a17">　　忽逢樵士遭大雨　　　引彼山岩令回避</a><br><a name="0006a18" id="0006a18">　　过是七日至天晴　　　告彼樵人莫说我</a><br><a name="0006a19" id="0006a19">　　尔时樵士安隐归　　　招引猎师来杀害</a><br><a name="0006a20" id="0006a20">　　如是背恩杀我身　　　亦无嗔恨生慈忍</a><br><a name="0006a21" id="0006a21">　　又昔曾为白象王　　　求佛菩提行十善</a><br><a name="0006a22" id="0006a22">　　时有猎师射我身　　　我即舍牙心欢喜</a><br><a name="0006a23" id="0006a23">　　昔有恶人帝哩子　　　以火焚烧大山野</a><br><a name="0006a24" id="0006a24">　　我见此火运慈心　　　天雨香花火自灭</a><br><a name="0006a25" id="0006a25">　　又昔曾为大鹿王　　　金宝庄严体殊妙</a><br><a name="0006a26" id="0006a26">　　入彼河中救溺人　　　令得安隐全身命</a><br><a name="0006a27" id="0006a27">　　告言勿说我居山　　　恐彼恶人来猎我</a><br><a name="0006a28" id="0006a28">　　时彼溺人背其恩　　　指告国王令采捕</a><br><a name="0006a29" id="0006a29">　　指已两手俱堕地　　　我时无有少嗔恚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120005c.htm'><img src='up.gif' border=0></a>
<a href='T120006b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>