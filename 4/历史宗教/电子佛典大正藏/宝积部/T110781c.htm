<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0781c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷1)</font> 长者贤护品第一之一 <font face='Arial'>T11, p0781c</h2></font><hr>
<span class='old'>
</a><a name="0781b28" id="0781b28">增胜。世尊瞿昙。于大众中光明增胜。世尊瞿</a><a name="0781b29" id="0781b29">昙真金色相最上增胜。世尊身相如古金仙。</span><a name="0781c01" id="0781c01">世尊身相妙无等等。世尊诸相具希有法。世</a><a name="0781c02" id="0781c02">尊瞿昙。一切世间无与等者。我见世尊具足</a><a name="0781c03" id="0781c03">如是威相功德。以何缘故舍家出家</a><a name="0781c04" id="0781c04"><p>尔时贤护长者。即以偈词而伸赞叹</a><a name="0781c05" id="0781c05"><p class='lg'>　　如我昔闻佛世尊　　　名称吉祥及威德</a><br><a name="0781c06" id="0781c06">　　最上妙相我今观　　　殊胜光明具如是</a><br><a name="0781c07" id="0781c07">　　清净妙好真金相　　　金色高胜众所观</a><br><a name="0781c08" id="0781c08">　　离尘无染处众中　　　如众星中妙月现</a><br><a name="0781c09" id="0781c09">　　我昔归命人中尊　　　如须弥山极高胜</a><br><a name="0781c10" id="0781c10">　　犹天妙盖顶相严　　　周遍次第而普覆</a><br><a name="0781c11" id="0781c11">　　顶骨首发软复滑　　　同彼帝青妙色相</a><br><a name="0781c12" id="0781c12">　　颈相犹如孔雀王　　　右旋宛转而柔软</a><br><a name="0781c13" id="0781c13">　　额广平正复洁白　　　双眉犹如帝释弓</a><br><a name="0781c14" id="0781c14">　　眉间毫相净复明　　　如星中王善照曜</a><br><a name="0781c15" id="0781c15">　　两目善妙喜爱相　　　睹者咸生欢悦意</a><br><a name="0781c16" id="0781c16">　　谛观不起厌足心　　　顶礼世尊清净目</a><br><a name="0781c17" id="0781c17">　　我睹人中尊鼻相　　　隆高修直如金山</a><br><a name="0781c18" id="0781c18">　　唇如琥珀类频婆　　　清净复如净珠宝</a><br><a name="0781c19" id="0781c19">　　齿相明净复洁白　　　如乳如藕及如鸭</a><br><a name="0781c20" id="0781c20">　　坚牢清净密复齐　　　随所动转而善爱</a><br><a name="0781c21" id="0781c21">　　大小诸齿密不厚　　　四牙锋利而无垢</a><br><a name="0781c22" id="0781c22">　　犹如鹅王处鹅群　　　光莹清净白中白</a><br><a name="0781c23" id="0781c23">　　面如初日净光照　　　赤优钵罗及铜色</a><br><a name="0781c24" id="0781c24">　　舌相净妙而广长　　　遍覆面门悉清净</a><br><a name="0781c25" id="0781c25">　　我于天人梵世中　　　未尝见佛妙相好</a><br><a name="0781c26" id="0781c26">　　耳轮犹如师子王　　　具师子相善无畏</a><br><a name="0781c27" id="0781c27">　　我观喉相具威德　　　善纳众味净光明</a><br><a name="0781c28" id="0781c28">　　正直颈项无曲邪　　　常得味中之上味</a><br><a name="0781c29" id="0781c29">　　容仪敦肃而殊妙　　　七处平满世所闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110781b.htm'><img src='up.gif' border=0></a>
<a href='T110782a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>