<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0352 佛说大迦叶问大宝积正法经 0211b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 352 佛说大迦叶问大宝积正法经</font> <font face='Arial'>(卷3)</font> <font face='Arial'>T12, p0211b</h2></font><hr>
<span class='old'>
</a><a name="0211a28" id="0211a28">莫惊怖发精进心。彼如是求如是住心。云何</a><a name="0211a29" id="0211a29">住心。云何不住心。有过去未来现在于何而</span><a name="0211b01" id="0211b01">住。迦叶。过去已灭。未来未至。现在无住。迦</a><a name="0211b02" id="0211b02">叶。又此心法非在内。非在外。亦非中间。迦叶</a><a name="0211b03" id="0211b03">又此心法离众色相。无住无著而不可见。迦</a><a name="0211b04" id="0211b04">叶。过去一切佛不见。未来一切佛不见。现在</a><a name="0211b05" id="0211b05">一切佛不见。迦叶白言。若过去未来现在一</a><a name="0211b06" id="0211b06">切佛不见者。云何彼心有种种行相。迦叶。彼</a><a name="0211b07" id="0211b07">心无实从妄想生。譬如幻化。种种得生为虚</a><a name="0211b08" id="0211b08">妄见。迦叶白言。虚妄不实。其喻云何。佛言迦</a><a name="0211b09" id="0211b09">叶。心如浮泡生灭不住。心如风行而不可收。</a><a name="0211b10" id="0211b10">心如灯光因缘和合。心如虚空得虚妄烦恼。</a><a name="0211b11" id="0211b11">心如掣电刹那不住。心如猿猴攀缘境界。心</a><a name="0211b12" id="0211b12">如画师作种种像。心念念不住生一切烦恼。</a><a name="0211b13" id="0211b13">心行体一。无二心用故。心如其王。自在缘一</a><a name="0211b14" id="0211b14">切法故。心如恶友。发生一切苦故。心如大海。</a><a name="0211b15" id="0211b15">漂溺一切善根故。心如钓鱼之人。于苦生乐</a><a name="0211b16" id="0211b16">想故。心如梦幻。妄计我故。心如青蝇。于其不</a><a name="0211b17" id="0211b17">净生净想故。心如鬼魅。作种种不善事故。心</a><a name="0211b18" id="0211b18">如药叉。贪着境界饮人精气故。心如冤家。恒</a><a name="0211b19" id="0211b19">求过失故。心不静住。或高或下进退不定故。</a><a name="0211b20" id="0211b20">心如狂贼。坏一切功德善财故。心如蛾眼。恒</a><a name="0211b21" id="0211b21">贪灯焰色故。心着于声。如贪战鼓声故。心如</a><a name="0211b22" id="0211b22">猪犬。于其不净贪香美故。心如贱婢。贪食残</a><a name="0211b23" id="0211b23">味故。心能贪触。如蝇着膻器故。迦叶。心不可</a><a name="0211b24" id="0211b24">求求不能得。过去非有。未来亦无。现在不得。</a><a name="0211b25" id="0211b25">若过去未来现在不可得者。三世断故。若三</a><a name="0211b26" id="0211b26">世断故彼即无有。若彼无有彼即不生。若彼</a><a name="0211b27" id="0211b27">不生是即无性。若彼无性无生无灭。若无生</a><a name="0211b28" id="0211b28">灭亦无往来。若无往来而无主宰。若无主宰</a><a name="0211b29" id="0211b29">无假无实。是即圣性。迦叶。若彼圣性。无得戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120211a.htm'><img src='up.gif' border=0></a>
<a href='T120211c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>