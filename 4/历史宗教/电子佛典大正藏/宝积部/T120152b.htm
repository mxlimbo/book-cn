<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0152b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷2)</font> <font face='Arial'>T12, p0152b</h2></font><hr>
<span class='old'>
</a><a name="0152a28" id="0152a28">晓了般若波罗蜜。分别法幻悉通其旨。在于</a><a name="0152a29" id="0152a29">此土初不移转。十方佛土诸欲见者。辄现其</span><a name="0152b01" id="0152b01">身于其佛界。所以者何。一切诸法皆如幻故。</a><a name="0152b02" id="0152b02">由是之故所现无难。由如月殿游行虚空。不</a><a name="0152b03" id="0152b03">下人间不念往来。其光所照靡所不遍。虽有</a><a name="0152b04" id="0152b04">所照亦无想念。菩萨如是在于本际未曾移</a><a name="0152b05" id="0152b05">转。普现十方诸佛之土。为现佛身声闻缘觉。</a><a name="0152b06" id="0152b06">为现转轮释梵四王。或为豪贵贫贱困厄身。</a><a name="0152b07" id="0152b07">或入三恶勤苦恼事。或为儒林帝王大臣。或</a><a name="0152b08" id="0152b08">在外道谤佛云云。或入深山学为仙人。所现</a><a name="0152b09" id="0152b09">无限。一切依因。悉令得至无上正真。所现虽</a><a name="0152b10" id="0152b10">尔亦无想念。尔时世尊。告文殊师利。假使有</a><a name="0152b11" id="0152b11">人。值遇此法而得闻者。如佛兴世等无有异。</a><a name="0152b12" id="0152b12">若有菩萨。坐于树下当成佛道。其闻是经福</a><a name="0152b13" id="0152b13">等无殊。亦等道迹往来不还无著。所以者何。</a><a name="0152b14" id="0152b14">是为去来现在诸佛要道。文殊白佛。诚如圣</a><a name="0152b15" id="0152b15">教。安住所化无不受教。如空无想无愿平</a><a name="0152b16" id="0152b16">均。法等亦然。又如无本本际平等。亦如离</a><a name="0152b17" id="0152b17">欲定意平等。是法平等亦复若斯。文殊师利</a><a name="0152b18" id="0152b18">复白佛言。大圣垂恩建立此法。使于后世残</a><a name="0152b19" id="0152b19">末五浊悖乱之俗。若族姓子及族姓女。学菩</a><a name="0152b20" id="0152b20">萨意求大乘者。耳闻此法令诸众生求灭度</a><a name="0152b21" id="0152b21">者。悉当蒙是道德法明各使得所。佛默然可。</a><a name="0152b22" id="0152b22">应时三千大千世界。六反震动。箜篌乐器不</a><a name="0152b23" id="0152b23">鼓自鸣。诸华果树及诸枯树皆生华实其大</a><a name="0152b24" id="0152b24">光明普照世间。皆蔽日月令无光曜。亿百千</a><a name="0152b25" id="0152b25">天住于虚空。欢喜踊跃而雨众华。烧诸名香。</a><a name="0152b26" id="0152b26">复雨杂香捣香。其香芬馥翳于十方。鼓天妓</a><a name="0152b27" id="0152b27">乐其声清和。悉共叉手异口同音举声歌颂。</a><a name="0152b28" id="0152b28">妙哉妙哉。此法难遇。文殊所讲。我等侥幸</a><a name="0152b29" id="0152b29">得闻大化。今日再值转法轮矣。阎浮利人为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120152a.htm'><img src='up.gif' border=0></a>
<a href='T120152c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>