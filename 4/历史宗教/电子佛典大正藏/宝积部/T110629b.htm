<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0629b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷111)</font> 弥勒菩萨所问会第四十二 称赞付法品第十 <font face='Arial'>T11, p0629b</h2></font><hr>
<span class='old'>
</a><a name="0629a28" id="0629a28">焰光游戏妙音自在王如来应供正遍知明行</a><a name="0629a29" id="0629a29">足善逝世间解无上士调御丈夫天人师佛世</span><a name="0629b01" id="0629b01">尊。尔时有一婆罗门子。名曰贤寿。诸相具足</a><a name="0629b02" id="0629b02">见者欢喜。从园苑出。见彼如来端正殊妙诸</a><a name="0629b03" id="0629b03">根寂静。得奢摩他。如清净池无诸垢秽。三</a><a name="0629b04" id="0629b04">十二相八十种好而自庄严。如娑罗树其花</a><a name="0629b05" id="0629b05">开敷。如须弥山出过一切。面貌熙怡如月盛</a><a name="0629b06" id="0629b06">满。威光赫奕如日显曜。形量周圆如尼俱陀</a><a name="0629b07" id="0629b07">树。是时贤寿。睹佛如来殊胜之相。心生净信</a><a name="0629b08" id="0629b08">作是思惟。希有世尊。乃能成就如是无量功</a><a name="0629b09" id="0629b09">德庄严。我亦愿于当来之世。成就如是功德</a><a name="0629b10" id="0629b10">之身。发是愿已投身于地。复自念言。若当来</a><a name="0629b11" id="0629b11">世得佛身者。唯愿如来足蹈我上。尔时彼佛</a><a name="0629b12" id="0629b12">知贤寿意。即以其足蹈贤寿身。当下足时得</a><a name="0629b13" id="0629b13">无生法忍。世尊回顾告诸比丘。汝等勿以足</a><a name="0629b14" id="0629b14">蹈贤寿。何以故。此是菩萨摩诃萨。今已证得</a><a name="0629b15" id="0629b15">无生法忍。复能成就天眼天耳他心宿住神</a><a name="0629b16" id="0629b16">境智通。尔时贤寿。即于佛前。以偈赞曰</a><a name="0629b17" id="0629b17"><p class='lg'>　　佛于十方界　　　最尊无有上</a><br><a name="0629b18" id="0629b18">　　超过诸世间　　　我今稽首礼</a><br><a name="0629b19" id="0629b19">　　如来大光明　　　掩蔽于日月</a><br><a name="0629b20" id="0629b20">　　超过诸世间　　　我今稽首礼</a><br><a name="0629b21" id="0629b21">　　譬如师子吼　　　诸兽咸怖畏</a><br><a name="0629b22" id="0629b22">　　世尊大威德　　　摧伏诸外道</a><br><a name="0629b23" id="0629b23">　　眉间白毫相　　　犹如颇梨光</a><br><a name="0629b24" id="0629b24">　　普照于世间　　　超过于一切</a><br><a name="0629b25" id="0629b25">　　世尊无与等　　　足蹈千辐轮</a><br><a name="0629b26" id="0629b26">　　清净化世间　　　能动于大地</a><br><a name="0629b27" id="0629b27">　　成就出离道　　　超过烦恼海</a><br><a name="0629b28" id="0629b28">　　以诸功德财　　　随意皆施与</a><br><a name="0629b29" id="0629b29">　　如来清净戒　　　犹如于大地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110629a.htm'><img src='up.gif' border=0></a>
<a href='T110629c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>