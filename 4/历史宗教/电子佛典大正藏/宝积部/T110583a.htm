<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0583a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷104)</font> 第三十六善住意天子会 善住意天子会第三十六之三破菩萨相品第六 <font face='Arial'>T11, p0583a</h2></font><hr>
<span class='old'>
</a><a name="0582c28" id="0582c28">尘离垢得法眼净</a><a name="0582c29" id="0582c29"><p>尔时尊者大迦叶白佛言。世尊。今此文殊师</span><a name="0583a01" id="0583a01">利。乃更为斯能作难作。宣说如是甚深法门。</a><a name="0583a02" id="0583a02">令诸众生多所利益。文殊师利谓迦叶言。大</a><a name="0583a03" id="0583a03">德迦叶。我实不为难作之事。所以者何。一切</a><a name="0583a04" id="0583a04">诸法皆无所作。亦复无有已作今作当作。唯</a><a name="0583a05" id="0583a05">大迦叶。我于诸法。非作不作。其义亦尔。又大</a><a name="0583a06" id="0583a06">迦叶。我于众生。无有度脱。亦无系缚。所以</a><a name="0583a07" id="0583a07">者何。一切诸法无所有故。迦叶。云何于世尊</a><a name="0583a08" id="0583a08">前。发如是言能作难作。又大迦叶。我无所</a><a name="0583a09" id="0583a09">作。慎勿言我能作难作。又大迦叶。我实不作。</a><a name="0583a10" id="0583a10">非独我不作。如来亦不作。辟支佛亦不作。阿</a><a name="0583a11" id="0583a11">罗汉亦不作。又大迦叶有何等人。能作难作。</a><a name="0583a12" id="0583a12">若欲正言能作难作。但彼一切婴儿凡夫。如</a><a name="0583a13" id="0583a13">斯说者是名善说。所以者何。如诸如来。皆悉</a><a name="0583a14" id="0583a14">无有已得今得当得。乃至一切声闻辟支佛。</a><a name="0583a15" id="0583a15">亦无所得。唯彼凡夫一切皆得。时大迦叶。复</a><a name="0583a16" id="0583a16">白文殊师利言。大士。一切诸佛不得何等。文</a><a name="0583a17" id="0583a17">殊师利言。一切诸佛不得我。不得福伽罗。不</a><a name="0583a18" id="0583a18">得众生。不得寿命。不得士夫。不得断。不得</a><a name="0583a19" id="0583a19">常。不得诸阴。不得诸入。不得诸界。不得诸名</a><a name="0583a20" id="0583a20">色。不得欲界。不得色界。不得无色界。不得分</a><a name="0583a21" id="0583a21">别。不得思惟。不得念处。不得因生。不得颠</a><a name="0583a22" id="0583a22">倒。不得贪恚痴。不得此世。不得彼世。不得</a><a name="0583a23" id="0583a23">我。不得我所。乃至不得一切诸法。大德迦叶。</a><a name="0583a24" id="0583a24">如是一切诸法次第不得。亦复不失。不缚不</a><a name="0583a25" id="0583a25">解。不取不舍。不近不远。是故迦叶。应当觉</a><a name="0583a26" id="0583a26">了如是法门。若诸佛世尊皆不得者。则彼等</a><a name="0583a27" id="0583a27">非法无闻。凡夫一切斯得。是故凡夫能作难</a><a name="0583a28" id="0583a28">作。非诸佛作。非辟支佛作。非阿罗汉作。是乃</a><a name="0583a29" id="0583a29">名为凡夫作也。迦叶复问作何等也。文殊师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110582c.htm'><img src='up.gif' border=0></a>
<a href='T110583b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>