<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0472a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷81)</font> 护国菩萨会第一十八之一 富楼那品第八 <font face='Arial'>T11, p0472a</h2></font><hr>
<span class='old'>
</a><br><a name="0471c28" id="0471c28">　　则失功德味　　　当生恶趣中</a><br><a name="0471c29" id="0471c29">　　愚痴无有别　　　生彼已当悔</span><br><a name="0472a01" id="0472a01">　　劝住山林者　　　慎莫自赞誉</a><br><a name="0472a02" id="0472a02">　　亦勿毁他行　　　宁常自呵责</a><br><a name="0472a03" id="0472a03">　　昔背亿数佛　　　斯由我慢心</a><br><a name="0472a04" id="0472a04">　　莫惜已身命　　　恩爱处悉舍</a><br><a name="0472a05" id="0472a05">　　如我说此经　　　法中行敬心</a><br><a name="0472a06" id="0472a06">　　若能如说行　　　菩提不为难</a><br><a name="0472a07" id="0472a07">　　此乘大仙说　　　闻已莫生疑</a><br><a name="0472a08" id="0472a08">　　是故佛法中　　　应住如圣教</a><br><a name="0472a09" id="0472a09">　　精勤舍身命　　　如我教莫违</a><br><a name="0472a10" id="0472a10">　　若不信此教　　　于后悔无益　</p></a><a name="0472a11" id="0472a11"><p>尔时世尊。说此偈已。复告护国菩萨言。护</a><a name="0472a12" id="0472a12">国。若有菩萨常行五波罗蜜无有休息。若有</a><a name="0472a13" id="0472a13">菩萨于此经中。能如法行能如教住。复自唱</a><a name="0472a14" id="0472a14">言。我如教住我如教行。于前行五波罗蜜功</a><a name="0472a15" id="0472a15">德者。欲比此功德百分不及一。百千分不及</a><a name="0472a16" id="0472a16">一。百千俱致分不及一。算数过算数分不及</a><a name="0472a17" id="0472a17">一。哥罗分不及一。譬喻分不及一。忧波尼</a><a name="0472a18" id="0472a18">沙陀分不及一。佛说此经时。三十那由他天</a><a name="0472a19" id="0472a19">及人阿修罗等。未曾发阿耨多罗三藐三菩</a><a name="0472a20" id="0472a20">提心者。皆悉发心。得不退转于阿耨多罗三</a><a name="0472a21" id="0472a21">藐三菩提。复有七千比丘。尽诸有漏心得解</a><a name="0472a22" id="0472a22">脱。尔时长老护国菩萨白佛言。世尊。此法</a><a name="0472a23" id="0472a23">本有何名。我等云何奉持。作是请已。尔时</a><a name="0472a24" id="0472a24">佛告护国菩萨。善男子。言此法本名不空誓</a><a name="0472a25" id="0472a25">清净行。如是受持。亦名善丈夫游戏菩萨行</a><a name="0472a26" id="0472a26">决定毗尼。如是受持。亦名真实义具足。如</a><a name="0472a27" id="0472a27">是受持。亦名福焰菩萨大士往昔本行。如是</a><a name="0472a28" id="0472a28">受持。佛说是法已。长老护国菩萨。及诸天</a><a name="0472a29" id="0472a29">人。阿修罗乾闼婆等。闻佛所说。欢喜奉行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110471c.htm'><img src='up.gif' border=0></a>
<a href='T110472b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>