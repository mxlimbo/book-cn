<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0616a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷110)</font> 贤护长者会第三十九之一 称赞付法品第十 <font face='Arial'>T11, p0616a</h2></font><hr>
<span class='old'>
</a><a name="0615c28" id="0615c28">天宫殿及欢喜园杂花园等。又见诸天处莲</a><a name="0615c29" id="0615c29">花殿。丽妓侍绕笑谑嬉戏。众花饰耳服x奢</span><a name="0616a01" id="0616a01">耶。臂印环钏种种庄严。花常开敷众具备设。</a><a name="0616a02" id="0616a02">见天天女心便染恋。欢喜适意姿颜舒悦。面</a><a name="0616a03" id="0616a03">若莲花视不错乱。鼻不亏曲。口气不臭。目</a><a name="0616a04" id="0616a04">色明鲜如青莲叶。身诸节际无有苦痛。眼耳</a><a name="0616a05" id="0616a05">鼻口又无血出。不失大小便利。不毛惊孔现。</a><a name="0616a06" id="0616a06">掌不死黄。甲不青黑。手足不乱亦不倦缩。好</a><a name="0616a07" id="0616a07">相显现。见虚空中有高大殿。彩柱百千雕丽</a><a name="0616a08" id="0616a08">列布。垂诸铃网和风吹拂清音悦美。种种香</a><a name="0616a09" id="0616a09">花庄严宝殿。诸天童子众宝严身。游戏殿内</a><a name="0616a10" id="0616a10">见已欢喜。微笑齿现如君图花。自不张开</a><a name="0616a11" id="0616a11">亦不合闭。语音和润身不极冷亦不极热。亲</a><a name="0616a12" id="0616a12">属围绕亦不忧苦。日初出时当舍其寿。所见</a><a name="0616a13" id="0616a13">明白无诸黑。异香芬馥四方而至。见佛尊</a><a name="0616a14" id="0616a14">仪欢喜敬重。见已亲爱欢喜离词。犹如暂行</a><a name="0616a15" id="0616a15">便即旋返。安慰亲知不令忧恼。有流法尔生</a><a name="0616a16" id="0616a16">必当死。勿以分别而生苦恼。大药。善业之</a><a name="0616a17" id="0616a17">人临命终时。好乐布施。种种伽他。种种颂叹。</a><a name="0616a18" id="0616a18">种种明因。重重称说正法之教。如睡不睡安</a><a name="0616a19" id="0616a19">隐舍寿。将舍寿时。天父天母同止一座。天母</a><a name="0616a20" id="0616a20">手中自然花出。天母见花顾谓天父。甚为福</a><a name="0616a21" id="0616a21">吉希奇胜果。天今当知。子庆之欢时将不久。</a><a name="0616a22" id="0616a22">天母遂以两手摇弄其花。弄花之时命便终</a><a name="0616a23" id="0616a23">尽。无相之识弃舍诸根。持诸境业弃舍诸界。</a><a name="0616a24" id="0616a24">持诸界事迁受异报。犹如乘马弃一乘一。如</a><a name="0616a25" id="0616a25">日爱引光。如木生火。又如月影现澄清水。识</a><a name="0616a26" id="0616a26">资善业迁受天报。如脉风移速托花内。天父</a><a name="0616a27" id="0616a27">天母同座视之。甘露欲风吹花七日。宝严</a><a name="0616a28" id="0616a28">身曜动炫焕。天童朗洁现天母手。大药白佛</a><a name="0616a29" id="0616a29">言。世尊。无形之识。云何假因缘力而生有形。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110615c.htm'><img src='up.gif' border=0></a>
<a href='T110616b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>