<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0798a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷8)</font> 如来不思议品弟四之一 <font face='Arial'>T11, p0798a</h2></font><hr>
<span class='old'>
</a><br><a name="0797c28" id="0797c28">　　大智十力世间尊　　　十方乃至遍法界</a><br><a name="0797c29" id="0797c29">　　调御不生分别心　　　一切佛子皆信解　</p></span><a name="0798a01" id="0798a01"><p>复次舍利子。云何名为如来微妙光明不可</a><a name="0798a02" id="0798a02">思议。住信菩萨信解清净超越分别离诸疑</a><a name="0798a03" id="0798a03">悔后复生起身喜心喜适悦之相。发希有想。</a><a name="0798a04" id="0798a04">谓佛如来应供正等正觉。于法界中善能觉</a><a name="0798a05" id="0798a05">了。所有光明广大微妙。而此三千大千世界。</a><a name="0798a06" id="0798a06">总摄一切。普遍光明炎赫照曜。如无云覆翳</a><a name="0798a07" id="0798a07">日光高出。如来应供正等正觉。亦复如是。于</a><a name="0798a08" id="0798a08">此三千大千世界。广大光明炎赫照曜。映蔽</a><a name="0798a09" id="0798a09">大地所有一切星宿山石药木灯光及大火聚。</a><a name="0798a10" id="0798a10">超出最胜广大微妙明焰炽盛。至于日月光</a><a name="0798a11" id="0798a11">明。及四大王天。所化宫殿。身庄严具等诸光</a><a name="0798a12" id="0798a12">明。三十三天夜摩天兜率天化乐天他化自</a><a name="0798a13" id="0798a13">在天。所化宫殿。身庄严具等诸光明。彼梵众</a><a name="0798a14" id="0798a14">天梵辅天梵会天大梵天所化宫殿。身庄严具</a><a name="0798a15" id="0798a15">等诸光明。超出最胜广大微妙明焰炽盛。彼</a><a name="0798a16" id="0798a16">少光天无量光天光音天。少净天无量净天</a><a name="0798a17" id="0798a17">遍净天。无云天福生天广果天无想天无烦</a><a name="0798a18" id="0798a18">天无热天善见天善现天色究竟天。所化宫</a><a name="0798a19" id="0798a19">殿。身庄严具诸光明中。如来应供正等正觉</a><a name="0798a20" id="0798a20">清净光明。超出最胜广大微妙明焰<span class='corr'>炽</span>盛。何</a><a name="0798a21" id="0798a21">以故。如来圆满广大无量戒定慧解脱解脱</a><a name="0798a22" id="0798a22">知见故。舍利子。若此三千大千世界。一切光</a><a name="0798a23" id="0798a23">明施设表示。比佛如来所有光明。百分不及</a><a name="0798a24" id="0798a24">一。乃至乌波尼杀昙分皆不及一。譬如世间</a><a name="0798a25" id="0798a25">常等真金。置于阎浮檀金聚中。而彼常金无</a><a name="0798a26" id="0798a26">有光明。亦不炎赫不能照曜。而此三千大千</a><a name="0798a27" id="0798a27">世界。所有一切光明施设表示。于佛如来最</a><a name="0798a28" id="0798a28">上光中。悉无光明炎赫照曜。如来光者。无</a><a name="0798a29" id="0798a29">有过上广大最胜。亦无分限。极善业报现前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110797c.htm'><img src='up.gif' border=0></a>
<a href='T110798b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>