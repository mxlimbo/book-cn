<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0483a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷83)</font> 无尽伏藏会第二十之一 富楼那品第八 <font face='Arial'>T11, p0483a</h2></font><hr>
<span class='old'>
</a><a name="0482c28" id="0482c28">随其性欲以种种文字语言善巧演说。不能</a><a name="0482c29" id="0482c29">得其痴行边际。而是菩萨智慧辩才亦不可</span><a name="0483a01" id="0483a01">尽。是名菩萨于一切法无差别相善巧宣说。</a><a name="0483a02" id="0483a02">获得如是痴行伏藏。如是痴行二万一千。及</a><a name="0483a03" id="0483a03">彼诸行八万四千。菩萨为断如是行故。开示</a><a name="0483a04" id="0483a04">演说百千法门是名菩萨痴行伏藏</a><a name="0483a05" id="0483a05"><p>复次电得。云何名为菩萨摩诃萨等分行伏</a><a name="0483a06" id="0483a06">藏。譬如四面镜轮。清彻明净无诸垢翳。悬</a><a name="0483a07" id="0483a07">于四衢所对色像。皆于中现无有增减。而此</a><a name="0483a08" id="0483a08">明镜亦不念言。我能现此种种色像。然善磨</a><a name="0483a09" id="0483a09">莹此镜轮已。一切诸相自然而现。菩萨亦复</a><a name="0483a10" id="0483a10">如是。法界镜轮善磨莹已。住无功用三昧。随</a><a name="0483a11" id="0483a11">诸众生心行差别。开示演说百千法门。悉令</a><a name="0483a12" id="0483a12">了知皆得解脱。不起法相及众生相。何以故。</a><a name="0483a13" id="0483a13">菩萨善观法界相故。于此四行相应众生如</a><a name="0483a14" id="0483a14">实了知。随其根性而为说法。而于法界及众</a><a name="0483a15" id="0483a15">生界。如实观察无有二相。尔所法界及众生</a><a name="0483a16" id="0483a16">界。明见无二无差别故。电得。譬如虚空无</a><a name="0483a17" id="0483a17">有种种差别之相亦无建立。菩萨亦复如是。</a><a name="0483a18" id="0483a18">善观法界了一切法入于一相。亦由往昔誓</a><a name="0483a19" id="0483a19">愿力故。随众生行种种说法。而于法界无有</a><a name="0483a20" id="0483a20">差别。电得。此等分行二万一千及彼诸行八</a><a name="0483a21" id="0483a21">万四千。菩萨观察悉皆明了。譬如良医知</a><a name="0483a22" id="0483a22">病授药。以无功用智种种说法。是名菩萨摩</a><a name="0483a23" id="0483a23">诃萨等分行伏藏。菩萨证得此伏藏已。为诸</a><a name="0483a24" id="0483a24">众生若一劫若过一劫。随其志乐以种种言</a><a name="0483a25" id="0483a25">词善巧宣说。不能得其诸行边际。菩萨智慧</a><a name="0483a26" id="0483a26">辩才亦不可尽。是名菩萨善说法界无差别</a><a name="0483a27" id="0483a27">相。获得如是等分行伏藏</a><a name="0483a28" id="0483a28"><p class='juan'>
大宝积经卷第八十三</p>
</a><a name="0483a29" id="0483a29"><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110482c.htm'><img src='up.gif' border=0></a>
<a href='T110483b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>