<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0322b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷55)</font> 佛为阿难说处胎会第十三 菩萨藏会第十二之二十大自在天授记品第十二 <font face='Arial'>T11, p0322b</h2></font><hr>
<span class='old'>
</a><a name="0322a28" id="0322a28">而不俱时。复于身中各有诸患。若如是者则</a><a name="0322a29" id="0322a29">不入胎。其母胎藏或患风黄血气闭塞。或胎</span><a name="0322b01" id="0322b01">闭塞或肉增结。或有碱病或麦腹病或蚁腰</a><a name="0322b02" id="0322b02">病或如驼口。或车辕曲木或如车轴。或车毂</a><a name="0322b03" id="0322b03">口。或如树叶。或曲绕旋转状如藤笋。或胎藏</a><a name="0322b04" id="0322b04">内犹如麦芒。或精血多泄不暂停住。或滞下</a><a name="0322b05" id="0322b05">流水。或胎藏路涩。或上尖下尖。或曲或浅或</a><a name="0322b06" id="0322b06">复穿漏。或高或下或复短小及诸杂病。若如</a><a name="0322b07" id="0322b07">是者不得入胎。若父母尊贵有大福德。中阴</a><a name="0322b08" id="0322b08">卑贱。或中阴尊贵有大福德。父母卑贱。或俱</a><a name="0322b09" id="0322b09">福德无相感业。若如是者亦不受胎。如是中</a><a name="0322b10" id="0322b10">阴欲受胎时。先起二种颠倒之心。云何为二。</a><a name="0322b11" id="0322b11">所谓父母和合之时。若是男者。于母生爱。于</a><a name="0322b12" id="0322b12">父生嗔。父流胤时谓是己有。若是女者。于父</a><a name="0322b13" id="0322b13">生爱。于母生嗔。母流胤时亦谓己有。若不起</a><a name="0322b14" id="0322b14">此嗔爱心者。则不受胎</a><a name="0322b15" id="0322b15"><p>复次阿难。云何得入母胎。所谓父母起爱染</a><a name="0322b16" id="0322b16">心。月期调顺中阴现前。无有如上众多过患。</a><a name="0322b17" id="0322b17">业缘具足便得入胎。如是中阴欲入胎时。复</a><a name="0322b18" id="0322b18">有二种。云何为二。一者无有福德。二者有大</a><a name="0322b19" id="0322b19">福德。其无福者觉观心起。所见境界便作是</a><a name="0322b20" id="0322b20">念。我今值遇风寒阴雨。大众愦闹众威来逼</a><a name="0322b21" id="0322b21">便生恐怖。我今应当入于草室及以叶室。或</a><a name="0322b22" id="0322b22">隐墙根。或入山泽丛林窟穴。复更生于种种</a><a name="0322b23" id="0322b23">诸想。随其所见便入母胎。大福德者亦生是</a><a name="0322b24" id="0322b24">念。我今值遇风寒阴雨。大众愦闹众威来逼</a><a name="0322b25" id="0322b25">亦生恐怖。即上高楼。或登大阁。或入殿堂</a><a name="0322b26" id="0322b26">及以床座。亦生诸余种种之想。随其所见便</a><a name="0322b27" id="0322b27">入母胎。佛告阿难。如是中阴初受胎时名歌</a><a name="0322b28" id="0322b28">罗逻。皆依父母不净及过去业而得受身。如</a><a name="0322b29" id="0322b29">是之业及以父母诸缘之中各不自生。和合<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110322a.htm'><img src='up.gif' border=0></a>
<a href='T110322c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>