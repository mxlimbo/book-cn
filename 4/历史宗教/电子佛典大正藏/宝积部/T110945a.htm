<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0945a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷9)</font> 乐变化天授记品第十八 <font face='Arial'>T11, p0945a</h2></font><hr>
<span class='old'>
</a><br><a name="0944c28" id="0944c28">　　又如世间夜分时　　　有情咸知日不现</a><br><a name="0944c29" id="0944c29">　　彼诸天子达法性　　　当得明慧悉照了</span><br><a name="0945a01" id="0945a01">　　又如世间诸流泉　　　悉皆注下归于海</a><br><a name="0945a02" id="0945a02">　　彼诸佛子达法性　　　必能速证大菩提</a><br><a name="0945a03" id="0945a03">　　如以瓦砾掷空中　　　力尽坠地必应尔</a><br><a name="0945a04" id="0945a04">　　彼诸佛子达法性　　　不久成佛无有疑</a><br><a name="0945a05" id="0945a05">　　若人了达此法性　　　入佛知见离戏论</a><br><a name="0945a06" id="0945a06">　　彼当取证大功德　　　往趣菩提场不远</a><br><a name="0945a07" id="0945a07">　　假使二十那由他　　　弊魔说我不作佛</a><br><a name="0945a08" id="0945a08">　　由具正见达法性　　　不能退坏菩提意</a><br><a name="0945a09" id="0945a09">　　如是彼诸天子众　　　善解法性心无著</a><br><a name="0945a10" id="0945a10">　　各各希望授记言　　　故我赞励生忻慰</a><br><a name="0945a11" id="0945a11">　　是诸天子久修习　　　不由他悟能入解</a><br><a name="0945a12" id="0945a12">　　自知决定得菩提　　　诸有智者皆随喜</a><br><a name="0945a13" id="0945a13">　　马胜比丘当了知　　　若求无上菩提者</a><br><a name="0945a14" id="0945a14">　　常乐亲近佛世尊　　　观诸法性无挂碍</a><br><a name="0945a15" id="0945a15">　　自能入解于正理　　　复令他人善通达</a><br><a name="0945a16" id="0945a16">　　随其力能为演说　　　是为第一行法者</a><br><a name="0945a17" id="0945a17">　　设百千劫行苦行　　　以身血肉而布施</a><br><a name="0945a18" id="0945a18">　　于刹那顷了法性　　　此福广大复过是</a><br><a name="0945a19" id="0945a19">　　过去所有一切佛　　　现在救度众生者</a><br><a name="0945a20" id="0945a20">　　以及未来诸世尊　　　无不依此而修习</a><br><a name="0945a21" id="0945a21">　　化乐天王并眷属　　　今于我前伸供养</a><br><a name="0945a22" id="0945a22">　　已曾往昔植福因　　　故能了斯深法义</a><br><a name="0945a23" id="0945a23">　　诸有世间具智者　　　当须修证三摩地</a><br><a name="0945a24" id="0945a24">　　若能依止胜等持　　　是人得至佛行处</a><br><a name="0945a25" id="0945a25">　　马胜比丘当了知　　　此诸佛子悟法性</a><br><a name="0945a26" id="0945a26">　　常能游戏佛境界　　　摧伏一切诸异论</a><br><a name="0945a27" id="0945a27">　　是故勤修清净业　　　则能远离诸苦恼</a><br><a name="0945a28" id="0945a28">　　常乐亲近说法师　　　得成无上菩提道　</p></a><a name="0945a29" id="0945a29"><p><b>　　<A NAME="n507"></A>父子合集经他化自在天授记品第十九</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110944c.htm'><img src='up.gif' border=0></a>
<a href='T110945b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>