<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0548a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷98)</font> 妙慧童女会第三十 富楼那品第八 <font face='Arial'>T11, p0548a</h2></font><hr>
<span class='old'>
</a><br><a name="0547c28" id="0547c28">　　安住众生大菩提　　　当成不坏诸眷属　</p></a><a name="0547c29" id="0547c29"><p>复次妙慧。菩萨成就四法。当于佛前得受化</span><a name="0548a01" id="0548a01">生处莲花座。何等为四。一者捧诸花果及</a><a name="0548a02" id="0548a02">细末香。散于如来及诸塔庙。二者终不于他</a><a name="0548a03" id="0548a03">妄加损害。三者造如来像安处莲花。四者于</a><a name="0548a04" id="0548a04">佛菩提深生净信。尔时世尊。而说偈言</a><a name="0548a05" id="0548a05"><p class='lg'>　　花香散佛及支提　　　不害于他并造像</a><br><a name="0548a06" id="0548a06">　　于大菩提深信解　　　得处莲花生佛前　</p></a><a name="0548a07" id="0548a07"><p>复次妙慧。菩萨成就四法。从一佛土至一佛</a><a name="0548a08" id="0548a08">土。何等为四。一者见他修善不为障恼。二</a><a name="0548a09" id="0548a09">者他说法时未尝留碍。三者然灯供养如来</a><a name="0548a10" id="0548a10">之塔。四者于诸禅定常勤修习。尔时世尊。而</a><a name="0548a11" id="0548a11">说偈言</a><a name="0548a12" id="0548a12"><p class='lg'>　　见人修善说正法　　　不生谤毁加留难</a><br><a name="0548a13" id="0548a13">　　如来塔庙施灯明　　　修习诸禅游佛刹　</p></a><a name="0548a14" id="0548a14"><p>复次妙慧。菩萨成就四法处世无怨。云何为</a><a name="0548a15" id="0548a15">四。一者以无谄心亲近善友。二者于他胜法</a><a name="0548a16" id="0548a16">无嫉妒心。三者他获名誉心常欢喜。四者于</a><a name="0548a17" id="0548a17">菩萨行无轻毁心。尔时世尊。而说偈言</a><a name="0548a18" id="0548a18"><p class='lg'>　　不以谀谄亲善友　　　于人胜法无妒心</a><br><a name="0548a19" id="0548a19">　　他获名誉常欢喜　　　不谤菩萨得无怨　</p></a><a name="0548a20" id="0548a20"><p>复次妙慧。菩萨成就四法所言人信。何等为</a><a name="0548a21" id="0548a21">四。一者发言修行常使相应。二者于善友所</a><a name="0548a22" id="0548a22">不覆诸恶。三者于所闻法不求过失。四者于</a><a name="0548a23" id="0548a23">说法者不生恶心。尔时世尊。而说偈言</a><a name="0548a24" id="0548a24"><p class='lg'>　　发言修行常相应　　　己罪不藏于善友</a><br><a name="0548a25" id="0548a25">　　闻经不求人法过　　　所言一切皆信受　</p></a><a name="0548a26" id="0548a26"><p>复次妙慧。菩萨成就四法。能离法障速得清</a><a name="0548a27" id="0548a27">净。何等为四。一者以深意乐摄三律仪。二</a><a name="0548a28" id="0548a28">者闻甚深经不生诽谤。三者见新发意菩萨</a><a name="0548a29" id="0548a29">生一切智心。四者于诸有情大慈平等。尔时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110547c.htm'><img src='up.gif' border=0></a>
<a href='T110548b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>