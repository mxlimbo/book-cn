<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0027a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷5)</font> 第二无边庄严会 无上陀罗尼品第一之一 <font face='Arial'>T11, p0027a</h2></font><hr>
<span class='old'>
</a><a name="0026c28" id="0026c28">以故。无有少法说名如来。此是如来住如是</a><a name="0026c29" id="0026c29">住。行如是行。若彼如来以名字故名如来者。</span><a name="0027a01" id="0027a01">如来与名非异非不异。非异非不异故。不应</a><a name="0027a02" id="0027a02">说言如来若来若去。如来非戏论者。超过戏</a><a name="0027a03" id="0027a03">论。亦无超过。如来无有超过。超过亦无如来。</a><a name="0027a04" id="0027a04">如是如来。与如来性。非即非离。不虚妄性。不</a><a name="0027a05" id="0027a05">变异性。亦复如是。如是称扬如来体性。无有</a><a name="0027a06" id="0027a06">少法开示演说。亦无示现。如来证得一切诸</a><a name="0027a07" id="0027a07">法如实本性。然一切法所有本性不可宣说。</a><a name="0027a08" id="0027a08">一切诸法无所有故。如是如来说一切法。无</a><a name="0027a09" id="0027a09">有所作亦无变异。不生不灭不出不离。一切</a><a name="0027a10" id="0027a10">诸法究竟清净故。非得非遍得。于一切法无</a><a name="0027a11" id="0027a11">有所得。无所得故无有可证。如是无有少法</a><a name="0027a12" id="0027a12">可得。若法可得。于诸法中应有受者。既无受</a><a name="0027a13" id="0027a13">者。是故当知一切诸法由不生故无有得者。</a><a name="0027a14" id="0027a14">如来名号亦由圣教假名施设。如是言说性</a><a name="0027a15" id="0027a15">清净故。圣者于中不得少法。然于圣者。亦无</a><a name="0027a16" id="0027a16">有法及与非法。亦无有法名为圣者及非圣</a><a name="0027a17" id="0027a17">者。无有少法与彼相应或当相应。于此如来</a><a name="0027a18" id="0027a18">所有演说。皆应了知。亦复不应随俗而转。如</a><a name="0027a19" id="0027a19">来能说法及非法。亦不建立有法非法。如来</a><a name="0027a20" id="0027a20">能说善不善法。亦不建立有善不善。如来能</a><a name="0027a21" id="0027a21">说一切诸法。亦不建立有一切法。如来能说</a><a name="0027a22" id="0027a22">法无表示。亦不建立有无表示。无边庄严。如</a><a name="0027a23" id="0027a23">来所说此甚深法。无净业者不能了知。若有</a><a name="0027a24" id="0027a24">乐求无上菩提。于生死中求解脱者。应当觉</a><a name="0027a25" id="0027a25">了诸佛如来所演说法。无边庄严。若诸菩萨</a><a name="0027a26" id="0027a26">于此法中能解了者。应无犹豫不取不舍。亦</a><a name="0027a27" id="0027a27">不见有少法生灭。无有戏论。非无戏论。则能</a><a name="0027a28" id="0027a28">演说此真实法。于此演说真实法中。亦不执</a><a name="0027a29" id="0027a29">着。无边庄严。譬如须弥山王。与诸福德善根<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110026c.htm'><img src='up.gif' border=0></a>
<a href='T110027b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>