<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0734c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷13)</font> 所缘品第十五之一 <font face='Arial'>T11, p0734c</h2></font><hr>
<span class='old'>
</a><a name="0734b28" id="0734b28">宣说纯一乐法。若见众生乐着诸相所应度</a><a name="0734b29" id="0734b29">者。为说无我无取之法。若见众生乐以声闻</span><a name="0734c01" id="0734c01">法所应度者。即为教授取证之法。若见众生</a><a name="0734c02" id="0734c02">乐以缘觉法所应度者。即为宣说于事于义</a><a name="0734c03" id="0734c03">少略之法。若见众生乐以初发心菩萨法所</a><a name="0734c04" id="0734c04">应度者。即为宣说深心发起大悲之法。若见</a><a name="0734c05" id="0734c05">众生乐以久修道行菩萨之法所应度者。即</a><a name="0734c06" id="0734c06">为宣说于轮回中无懈倦法。若见众生乐以</a><a name="0734c07" id="0734c07">不退转菩萨之法所应度者。即为宣说严净</a><a name="0734c08" id="0734c08">佛土之法。若见众生乐以一生补处菩萨之</a><a name="0734c09" id="0734c09">法所应度者。即为宣说大菩提场庄严之法。</a><a name="0734c10" id="0734c10">若见众生乐以佛身所应度者。为说菩萨胜</a><a name="0734c11" id="0734c11">行相续不空之法。寂慧当知。如是等法皆是</a><a name="0734c12" id="0734c12">具足智慧方便诸大菩萨。于彼清净所缘法</a><a name="0734c13" id="0734c13">中而得自在。是故广说不空之法。其所说法。</a><a name="0734c14" id="0734c14">为令一切众生欢喜故说</a><a name="0734c15" id="0734c15"><p>说是法时会中有十千人。发阿耨多罗三藐</a><a name="0734c16" id="0734c16">三菩提心。五千菩萨得无生法忍</a><a name="0734c17" id="0734c17"><p><b>　　<A NAME="n345"></A>金刚手菩萨大秘密主授记品第十六之一</b></a><a name="0734c18" id="0734c18"><p>尔时会中有诸菩萨咸起是念。此金刚手菩</a><a name="0734c19" id="0734c19">萨大秘密主。其何久近当得成就阿耨多罗</a><a name="0734c20" id="0734c20">三藐三菩提果邪。所居佛土当何名字。菩萨</a><a name="0734c21" id="0734c21">成佛复名何等。眷属圆满其数几何</a><a name="0734c22" id="0734c22"><p>尔时世尊知诸菩萨心所念已。即时微笑。法</a><a name="0734c23" id="0734c23">尔诸佛现微笑时必有因缘。尔时世尊。从其</a><a name="0734c24" id="0734c24">面门放种种色广大光明。所谓青黄赤白红</a><a name="0734c25" id="0734c25">紫碧绿。其众色光普遍照曜无边世界乃至</a><a name="0734c26" id="0734c26">梵世。其光盘旋还来佛所右绕三匝。从佛世</a><a name="0734c27" id="0734c27">尊顶门而入</a><a name="0734c28" id="0734c28"><p>尔时寂慧菩萨摩诃萨。即于佛前合掌虔恭。</a><a name="0734c29" id="0734c29">以妙伽陀而伸请问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110734b.htm'><img src='up.gif' border=0></a>
<a href='T110735a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>