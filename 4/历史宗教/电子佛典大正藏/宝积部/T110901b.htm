<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0318 文殊师利佛土严净经 0901b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 318 文殊师利佛土严净经</font> <font face='Arial'>(卷2)</font> <font face='Arial'>T11, p0901b</h2></font><hr>
<span class='old'>
</a><a name="0901a28" id="0901a28">十万四千垓人皆发无上正真道意。七千比</a><a name="0901a29" id="0901a29">丘漏尽意解。九十六载诸天世人远尘离垢</span><a name="0901b01" id="0901b01">诸法眼生</a><a name="0901b02" id="0901b02"><p>于是师子步雷音菩萨前白佛言。文殊师利。</a><a name="0901b03" id="0901b03">成普现佛时。诸菩萨能有几所。其寿久如。</a><a name="0901b04" id="0901b04">何时成佛。佛言。卿自以是问于文殊师利。即</a><a name="0901b05" id="0901b05">如佛教。问文殊师利曰。仁当久如成最正觉。</a><a name="0901b06" id="0901b06">文殊师利答曰。虚空有形乃成正觉。假使幻</a><a name="0901b07" id="0901b07">人成佛道者。我身尔乃无著漏尽成最正觉。</a><a name="0901b08" id="0901b08">若呼有形而响有影。月能昼明日而夜照。尔</a><a name="0901b09" id="0901b09">乃我身成最正觉。志求道者。乃当问之成佛</a><a name="0901b10" id="0901b10">之期。又问。仁者为不志求道。答曰不也。曰何</a><a name="0901b11" id="0901b11">以故。答曰。道是文殊。文殊是道。所以者何。</a><a name="0901b12" id="0901b12">假有号耳。文殊及道其名寂寞。了无解空空</a><a name="0901b13" id="0901b13">则曰道</a><a name="0901b14" id="0901b14"><p>佛告师子步雷音菩萨言。宁曾见闻无量寿佛</a><a name="0901b15" id="0901b15">国中菩萨声闻众不。答曰唯然。亦见亦闻。佛</a><a name="0901b16" id="0901b16">言。为多少乎。答曰。不可思议不能称限。佛</a><a name="0901b17" id="0901b17">言。普现佛国菩萨之数。喻如积尘满十方界。</a><a name="0901b18" id="0901b18">无量寿佛菩萨声闻比数多少如一尘耳。又</a><a name="0901b19" id="0901b19">普现佛寿命无限。取譬言之。破碎十方三千</a><a name="0901b20" id="0901b20">世界。皆使作尘布散此尘过千佛国。乃着一</a><a name="0901b21" id="0901b21">尘周匝十方。而尽其尘。于族姓子宁能计知</a><a name="0901b22" id="0901b22">此尘数不。答曰。无能限焉。佛言。普现如来以</a><a name="0901b23" id="0901b23">劫之寿当一尘耳。计尘之喻尚不足言。欲知</a><a name="0901b24" id="0901b24">其要如虚无边。年寿劫数无以比焉。于时</a><a name="0901b25" id="0901b25">弥勒菩萨前白佛言。假使有人学于大乘。为</a><a name="0901b26" id="0901b26">是大智无极之慧。当忍勤苦无央数劫。自归</a><a name="0901b27" id="0901b27">普现行菩萨法。如斯大道不当懈废。佛言如</a><a name="0901b28" id="0901b28">是弥勒。诚如所云。谁有闻是无极大慧。不发</a><a name="0901b29" id="0901b29">道意爱乐之乎。唯有懈废小节之类。不解正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110901a.htm'><img src='up.gif' border=0></a>
<a href='T110901c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>