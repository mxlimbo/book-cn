<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0839a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷23)</font> 持戒波罗蜜多品第七之一 <font face='Arial'>T11, p0839a</h2></font><hr>
<span class='old'>
</a><a name="0838c28" id="0838c28">男女妻妾。常起如是染爱之心即便堕落。何</a><a name="0838c29" id="0838c29">况领受诸触境事。何以故。诸苦所因。以贪染</span><a name="0839a01" id="0839a01">法为诸根本。损害善法根本。忧悲苦恼根本。</a><a name="0839a02" id="0839a02">系缚善法根本。秽恶根本。生盲根本。而非慧</a><a name="0839a03" id="0839a03">眼洁白根本。如常履践热铁地上。悉令是人</a><a name="0839a04" id="0839a04">堕落邪道。以何因缘。说名为妻妻所作为。如</a><a name="0839a05" id="0839a05">负重担而能忍受。又甘领纳任持重担。长时</a><a name="0839a06" id="0839a06">不舍受诸苦恼。逼迫身心为其损害。如是因</a><a name="0839a07" id="0839a07">缘。说名为妻。如是有情。由起爱故返为奴仆。</a><a name="0839a08" id="0839a08">由耽着故不得自在。被诸打缚皆悉信伏。倍</a><a name="0839a09" id="0839a09">生钦仰随诸走使。如是因缘说名为妻。若具</a><a name="0839a10" id="0839a10">足说广大无量。舍利子又重担者。所谓五蕴</a><a name="0839a11" id="0839a11">色受想行识。而此五蕴名大重担。不能弃舍</a><a name="0839a12" id="0839a12">男女妻妾。宿因缘故而为眷属。舍利子。此为</a><a name="0839a13" id="0839a13">破戒缘。坏正行缘。不正见缘。乐饮食缘。地</a><a name="0839a14" id="0839a14">狱饿鬼畜生缘。作胜慧障。闭涅盘门。以是</a><a name="0839a15" id="0839a15">因缘集一切苦。说此名为宿因眷属。又舍利</a><a name="0839a16" id="0839a16">子。母之种族亦多过失。说此种族无量无边。</a><a name="0839a17" id="0839a17">幻化等事。有人随顺则生过失。诸有魔事如</a><a name="0839a18" id="0839a18">在掌中。波旬眷属及诸魔女。种种幻惑多种</a><a name="0839a19" id="0839a19">过失。以轻掉心侮戏心。颠狂心猿猴心。善能</a><a name="0839a20" id="0839a20">显现如是幻惑。以是因缘故。说名为母之种</a><a name="0839a21" id="0839a21">族。舍利子。又此幻惑亦名聚落。而建王城四</a><a name="0839a22" id="0839a22">衢道陌。人民世界。广大无量不可思议。以是</a><a name="0839a23" id="0839a23">因缘故。说名为幻惑聚落。舍利子。如是幻惑</a><a name="0839a24" id="0839a24">诸欲过失。应堕恶趣。舍利子。譬如幻师作幻</a><a name="0839a25" id="0839a25">惑事。而于众中备诸幻具。广能显现种种幻</a><a name="0839a26" id="0839a26">事。女人幻惑亦复如是。舍利子。世间有情见</a><a name="0839a27" id="0839a27">彼女人。而被缠缚。或时闻声。或时手触。或时</a><a name="0839a28" id="0839a28">歌舞起心爱着。或时和合起诸幻惑。或时啼</a><a name="0839a29" id="0839a29">泣。行住坐卧于一切处悉被缠缚。供给走使<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110838c.htm'><img src='up.gif' border=0></a>
<a href='T110839b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>