<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0340 文殊师利所说不思议佛境界经 0109a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 340 文殊师利所说不思议佛境界经</font> <font face='Arial'>(卷1)</font> <font face='Arial'>T12, p0109a</h2></font><hr>
<span class='old'>
</a><a name="0108c28" id="0108c28">乃名为正住之耳。佛言童子。岂不以住于正</a><a name="0108c29" id="0108c29">道为正住耶。文殊师利菩萨言。世尊。若住正</span><a name="0109a01" id="0109a01">道则住有为。若住有为则不住于平等法性。</a><a name="0109a02" id="0109a02">何以故。有为法有生灭故</a><a name="0109a03" id="0109a03"><p>尔时世尊复语文殊师利菩萨言。童子。无为</a><a name="0109a04" id="0109a04">是数法不。文殊师利菩萨言。世尊。无为者非</a><a name="0109a05" id="0109a05">是数法。世尊。若无为法堕于数者。则是有为</a><a name="0109a06" id="0109a06">非无为也。佛言童子。一切圣人得无为法不</a><a name="0109a07" id="0109a07">有数耶。文殊师利菩萨言。世尊。非诸圣人证</a><a name="0109a08" id="0109a08">于数法。已得出离诸数法故</a><a name="0109a09" id="0109a09"><p>尔时世尊复语。文殊师利菩萨言。童子。汝为</a><a name="0109a10" id="0109a10">成就圣法。为成就非圣法。文殊师利菩萨言。</a><a name="0109a11" id="0109a11">世尊。我不成就圣法。亦不成就非圣法。世尊。</a><a name="0109a12" id="0109a12">如有化人。为成就圣法。为成就非圣法。佛言</a><a name="0109a13" id="0109a13">童子。化人不可言成就圣法。亦不可言成就</a><a name="0109a14" id="0109a14">非圣法。文殊师利菩萨言。世尊。佛岂不说一</a><a name="0109a15" id="0109a15">切诸法皆如幻化。佛言如是。文殊师利菩萨</a><a name="0109a16" id="0109a16">言。世尊。一切诸法如幻化相。我亦如是。云何</a><a name="0109a17" id="0109a17">可言成就圣法成就非圣法</a><a name="0109a18" id="0109a18"><p>尔时世尊复语文殊师利菩萨言。童子。若如</a><a name="0109a19" id="0109a19">是者。汝何所得。文殊师利菩萨言。世尊。我得</a><a name="0109a20" id="0109a20">如来平等无自性境界。佛言童子。汝得佛境</a><a name="0109a21" id="0109a21">界耶。文殊师利菩萨言。若世尊于佛境界有</a><a name="0109a22" id="0109a22">所得者。我亦得于诸佛境界。时长老须菩提。</a><a name="0109a23" id="0109a23">问文殊师利菩萨言。大士。如来不得佛境界</a><a name="0109a24" id="0109a24">耶。文殊师利菩萨言。大德。汝为得声闻境界</a><a name="0109a25" id="0109a25">不。须菩提言。大士。圣心解脱无有境界。是故</a><a name="0109a26" id="0109a26">我今无境界可得。文殊师利菩萨言。大德。佛</a><a name="0109a27" id="0109a27">亦如是。其心解脱无有境界。云何而谓有所</a><a name="0109a28" id="0109a28">得乎。须菩提言。大士。汝今说法。可不将护</a><a name="0109a29" id="0109a29">初学心耶。文殊师利菩萨言。大德。我今问汝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120108c.htm'><img src='up.gif' border=0></a>
<a href='T120109b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>