<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0529a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷93)</font> 善臂菩萨会第二十六之一 富楼那品第八 <font face='Arial'>T11, p0529a</h2></font><hr>
<span class='old'>
</a><a name="0528c28" id="0528c28">罗蜜。善男子。是六波罗蜜。菩萨常当具足。</a><a name="0528c29" id="0528c29">善臂。云何菩萨具足行檀波罗蜜。善臂。菩</span><a name="0529a01" id="0529a01">萨于诸聚落正命求财非邪命求。随顺不逆。</a><a name="0529a02" id="0529a02">不困逼众生。以求财物而行布施。非为恭敬</a><a name="0529a03" id="0529a03">供养名称等故而行布施。非羞畏故。非果报</a><a name="0529a04" id="0529a04">故。非生天故。非谀谄故。于持戒毁戒不起</a><a name="0529a05" id="0529a05">毁誉。或是所识。或非所识。而于其中以平等</a><a name="0529a06" id="0529a06">心。供养恭敬尊重赞叹。亦于持戒毁戒。若</a><a name="0529a07" id="0529a07">亲不亲所识不识。若怨非怨。恒以深重敬爱</a><a name="0529a08" id="0529a08">信乐。是菩萨随其所有。常应惠施。有少施</a><a name="0529a09" id="0529a09">少。有多施多。有粗施粗。有细施细。有妙施</a><a name="0529a10" id="0529a10">妙。有不妙施不妙。若以上馔甘馔饮食价直</a><a name="0529a11" id="0529a11">十万。持用施人。或分一钱为十六分。持一</a><a name="0529a12" id="0529a12">分用施。其心欢喜等无差别。善男子。是菩</a><a name="0529a13" id="0529a13">萨于诸乞食者。须食施食。为具足一切智力</a><a name="0529a14" id="0529a14">故。须饮施饮。为断众生渴爱力故。须衣施</a><a name="0529a15" id="0529a15">衣。为得无上惭愧衣故。须乘施乘。为得菩</a><a name="0529a16" id="0529a16">萨乘佛乘故。须香施香。为得正觉持戒香故。</a><a name="0529a17" id="0529a17">须华施华。为得如来七觉花故。须末香者施</a><a name="0529a18" id="0529a18">以末香。为得除灭一切众生不善香故。须涂</a><a name="0529a19" id="0529a19">香者施以涂香。为得无缺戒香身故。须盖施</a><a name="0529a20" id="0529a20">盖。为断众生烦恼火故。须革k者施以革</a><a name="0529a21" id="0529a21">k。为受无量智慧乐故。须床施床。为令众</a><a name="0529a22" id="0529a22">生得释梵圣床快乐力故。须坐处者施以坐</a><a name="0529a23" id="0529a23">处。为坐菩提树下。诸魔结使不能坏乱其坐</a><a name="0529a24" id="0529a24">处故。须舍施舍。为令众生得覆护处。无所</a><a name="0529a25" id="0529a25">怖畏得无我力故。以好园观奉施佛僧。为</a><a name="0529a26" id="0529a26">得无上寂静禅定力故。持妙供具种种庄严。</a><a name="0529a27" id="0529a27">施诸佛塔庙。为得三十二相八十种好大丈</a><a name="0529a28" id="0529a28">夫力故。若于佛塔及道中。然灯施明。为</a><a name="0529a29" id="0529a29">得无量佛眼明故。以种种伎乐供养三宝。为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110528c.htm'><img src='up.gif' border=0></a>
<a href='T110529b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>