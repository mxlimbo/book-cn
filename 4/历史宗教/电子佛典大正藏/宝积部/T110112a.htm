<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0112a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷20)</font> 不动如来会第六之一 往生因缘品第六 <font face='Arial'>T11, p0112a</h2></font><hr>
<span class='old'>
</a><a name="0111c28" id="0111c28">男子善女人。于命终后欲。令此法当不隐没。</a><a name="0111c29" id="0111c29">舍利弗。若彼村邑在于遥远。是诸菩萨亦当</span><a name="0112a01" id="0112a01">应往。及住彼中受持读诵开示演说。舍利弗。</a><a name="0112a02" id="0112a02">彼善男子善女人。于已流布称赞法门。或于</a><a name="0112a03" id="0112a03">他人有是经卷。应可诣彼而书写之。彼人若</a><a name="0112a04" id="0112a04">有愿求汝当断食。或使经行若坐若立。等</a><a name="0112a05" id="0112a05">应曲随教命书写是经。若于彼村求不能得。</a><a name="0112a06" id="0112a06">应诣邻境书写受持读诵通利。复为他人开</a><a name="0112a07" id="0112a07">示演说。若往余方勤求不获。彼人应发如是</a><a name="0112a08" id="0112a08">誓心。我于无上菩提。不应生于退转之相。</a><a name="0112a09" id="0112a09">由我已闻不动如来法门名号。是人于我欲</a><a name="0112a10" id="0112a10">为利益令我听闻。舍利弗。如是称赞法门。有</a><a name="0112a11" id="0112a11">能演说及预闻者。皆由如来威神之力。时舍</a><a name="0112a12" id="0112a12">利弗白佛言。世尊。如来灭后由谁威力而当</a><a name="0112a13" id="0112a13">得闻。舍利弗。我灭度后。由不动如来威神之</a><a name="0112a14" id="0112a14">力。当复得闻。或由四大天王释提桓因等当</a><a name="0112a15" id="0112a15">勤加护。令诸法师宣扬此法。及彼菩萨本业</a><a name="0112a16" id="0112a16">成熟。四天王等威加策进。令诸菩萨而得听</a><a name="0112a17" id="0112a17">闻。舍利弗白佛言。世尊。如此法门能成就广</a><a name="0112a18" id="0112a18">大功德。佛告舍利弗。如是如是。如汝所言。舍</a><a name="0112a19" id="0112a19">利弗。若于国中雨雹为灾。非时霹雳及余种</a><a name="0112a20" id="0112a20">种可怖之事。彼善男子善女人等。应当专念</a><a name="0112a21" id="0112a21">不动如来及称名号。是诸灾害皆得消除。由</a><a name="0112a22" id="0112a22">彼如来往昔弘济百千诸龙解脱众苦。又由</a><a name="0112a23" id="0112a23">慈悲本愿诚谛不虚。回向善根要期圆满故。</a><a name="0112a24" id="0112a24">称彼名号忧患自消。唯除有情宿业成熟。舍</a><a name="0112a25" id="0112a25">利弗白佛言。世尊。是诸菩萨现身欲证无上</a><a name="0112a26" id="0112a26">菩提者。应如不动如来往修愿行。佛告舍利</a><a name="0112a27" id="0112a27">弗。如是如是。如汝所言。舍利弗。少有菩萨摩</a><a name="0112a28" id="0112a28">诃萨。已能如是具修净刹及当净修。如不动</a><a name="0112a29" id="0112a29">如来者。舍利弗。彼诸菩萨皆当证得阿耨多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110111c.htm'><img src='up.gif' border=0></a>
<a href='T110112b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>