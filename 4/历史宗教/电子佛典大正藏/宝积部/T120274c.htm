<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0360 佛说无量寿经 0274c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 360 佛说无量寿经</font> <font face='Arial'>(卷2)</font> <font face='Arial'>T12, p0274c</h2></font><hr>
<span class='old'>
</a><a name="0274b28" id="0274b28">卑。无贫无富。少长男女共忧钱财。有无同</a><a name="0274b29" id="0274b29">然。忧思适等。屏营愁苦。累念积虑。为心</span><a name="0274c01" id="0274c01">走使无有安时。有田忧田。有宅忧宅。牛</a><a name="0274c02" id="0274c02">马六畜奴婢钱财衣食什物。复共忧之。重思</a><a name="0274c03" id="0274c03">累息忧念愁怖。横为非常水火盗贼怨家债</a><a name="0274c04" id="0274c04">主。焚漂劫夺消散磨灭。忧毒忪忪无有解</a><a name="0274c05" id="0274c05">时。结愤心中不离忧恼。心坚意固适无纵</a><a name="0274c06" id="0274c06">舍。或坐摧碎身亡命终。弃捐之去莫谁随</a><a name="0274c07" id="0274c07">者。尊贵豪富亦有斯患。忧惧万端勤苦若</a><a name="0274c08" id="0274c08">此。结众寒热与痛共俱。贫穷下劣困乏</a><a name="0274c09" id="0274c09">常无。无田亦忧欲有田。无宅亦忧欲有</a><a name="0274c10" id="0274c10">宅。无牛马六畜奴婢钱财衣食什物。亦忧</a><a name="0274c11" id="0274c11">欲有之。适有一复少一。有是少是。思有</a><a name="0274c12" id="0274c12">齐等。适欲具有便复糜散。如是忧苦当复</a><a name="0274c13" id="0274c13">求索。不能时得思想无益。身心俱劳坐起</a><a name="0274c14" id="0274c14">不安。忧念相随勤苦若此。亦结众寒热与</a><a name="0274c15" id="0274c15">痛共俱。或时坐之终身夭命。不肯为善</a><a name="0274c16" id="0274c16">行道进德寿终身死当独远去。有所趣向</a><a name="0274c17" id="0274c17">善恶之道莫能知者。世间人民父子兄弟夫</a><a name="0274c18" id="0274c18">妇家室中外亲属。当相敬爱无相憎嫉。有无</a><a name="0274c19" id="0274c19">相通无得贪惜。言色常和莫相违戾。或时</a><a name="0274c20" id="0274c20">心诤有所恚怒。今世恨意微相憎嫉。后世转</a><a name="0274c21" id="0274c21">剧至成大怨。所以者何。世间之事更相患</a><a name="0274c22" id="0274c22">害。虽不即时应急相破。然含毒畜怒</a><a name="0274c23" id="0274c23">结愤精神。自然克识不得相离。皆当对生</a><a name="0274c24" id="0274c24">更相报复。人在世间爱欲之中。独生独死</a><a name="0274c25" id="0274c25">独去独来。当行至趣苦乐之地。身自当之</a><a name="0274c26" id="0274c26">无有代者。善恶变化殃福异处。宿豫严待</a><a name="0274c27" id="0274c27">当独趣入。远到他所莫能见者。善恶自然</a><a name="0274c28" id="0274c28">追行所生。窈窈冥冥别离久长。道路不同</a><a name="0274c29" id="0274c29">会见无期。甚难甚难复得相值。何不弃众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120274b.htm'><img src='up.gif' border=0></a>
<a href='T120275a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>