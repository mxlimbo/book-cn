<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0340 文殊师利所说不思议佛境界经 0114c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 340 文殊师利所说不思议佛境界经</font> <font face='Arial'>(卷2)</font> <font face='Arial'>T12, p0114c</h2></font><hr>
<span class='old'>
</a><a name="0114b28" id="0114b28">二恒河沙佛土。有世界名娑婆。佛号释迦牟</a><a name="0114b29" id="0114b29">尼如来应正等觉。今现在彼敷演法教。彼有</span><a name="0114c01" id="0114c01">菩萨名文殊师利。住不退转入离垢光明三</a><a name="0114c02" id="0114c02">昧。于其身中放种种光。其光远至十方无量</a><a name="0114c03" id="0114c03">阿僧o世界。一一世界光悉充满。是故今者</a><a name="0114c04" id="0114c04">有此光明。彼诸菩萨复作是言。世尊。我等今</a><a name="0114c05" id="0114c05">者皆愿得见娑婆世界释迦牟尼佛。及文殊</a><a name="0114c06" id="0114c06">师利菩萨。尔时普贤如来。即于足下千辐相</a><a name="0114c07" id="0114c07">中放大光明。其光朗曜。过彼下方十二恒河</a><a name="0114c08" id="0114c08">沙佛土入此世界光悉周遍。彼诸菩萨以佛</a><a name="0114c09" id="0114c09">光明。莫不见此娑婆世界及释迦牟尼佛诸</a><a name="0114c10" id="0114c10">菩萨等。此土菩萨亦见彼国及普贤如来并</a><a name="0114c11" id="0114c11">菩萨众。尔时普贤如来。告诸菩萨言。娑婆世</a><a name="0114c12" id="0114c12">界恒说大法。汝等谁能往彼听受。众中有菩</a><a name="0114c13" id="0114c13">萨。名执智炬。从座而起。白言世尊。我今愿欲</a><a name="0114c14" id="0114c14">承佛神力往娑婆世界。惟愿如来垂哀见许。</a><a name="0114c15" id="0114c15">普贤如来言。善男子。今正是时当疾往诣。尔</a><a name="0114c16" id="0114c16">时执智炬菩萨。与诸菩萨十亿人俱。头顶敬</a><a name="0114c17" id="0114c17">礼普贤如来。合掌恭敬右绕七匝。于彼国没。</a><a name="0114c18" id="0114c18">譬如壮士屈伸臂顷。到娑婆世界兜率天宫。</a><a name="0114c19" id="0114c19">善住楼观中文殊师利菩萨众会之前。曲躬</a><a name="0114c20" id="0114c20">合掌。礼文殊师利菩萨足。而作是言。大士。汝</a><a name="0114c21" id="0114c21">所舒光至于我国。我世尊普贤如来应正等</a><a name="0114c22" id="0114c22">觉。垂许我等来此世界。为见大士礼事瞻仰</a><a name="0114c23" id="0114c23">听闻法故。尔时欲色界诸天子。见彼国土诸</a><a name="0114c24" id="0114c24">来菩萨已。咸作是言。善哉善哉。不可思议。甚</a><a name="0114c25" id="0114c25">为希有。甚为希有。文殊师利善权大士。乃有</a><a name="0114c26" id="0114c26">如是神通变化。以三昧力放是光明。而能至</a><a name="0114c27" id="0114c27">彼上方世界。令诸菩萨疾来诣。此时文殊师</a><a name="0114c28" id="0114c28">利菩萨。复为大众广宣妙法。众中有七十二</a><a name="0114c29" id="0114c29">那由他诸天子众。深生信解。发阿耨多罗三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120114b.htm'><img src='up.gif' border=0></a>
<a href='T120115a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>