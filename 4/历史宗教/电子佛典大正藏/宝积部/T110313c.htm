<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0313c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷53)</font> 菩萨藏会第十二之一 般若波罗蜜多品第十一之一 <font face='Arial'>T11, p0313c</h2></font><hr>
<span class='old'>
</a><a name="0313b28" id="0313b28">名为缘起善巧。舍利子。是诸菩萨又作是念。</a><a name="0313b29" id="0313b29">因依正法依止诸缘依止和合得修诸善。是</span><a name="0313c01" id="0313c01">法若由诸因和合依止诸缘则。此法等不依</a><a name="0313c02" id="0313c02">止我。不依有情。不依命者。不依数取。是则此</a><a name="0313c03" id="0313c03">法不可称量。舍利子。诸菩萨等。若能如是如</a><a name="0313c04" id="0313c04">理观察。是则名为缘起善巧。又复观察一切</a><a name="0313c05" id="0313c05">佛法。皆菩提相缘所起相。观诸缘起皆尽灭。</a><a name="0313c06" id="0313c06">相。以能观待诸众生故。而不趣入毕竟寂灭。</a><a name="0313c07" id="0313c07">是则又名缘起善巧。舍利子。是诸菩萨摩诃</a><a name="0313c08" id="0313c08">萨。为欲修行般若波罗蜜多故。修习如是缘</a><a name="0313c09" id="0313c09">起善巧。复次舍利子。云何菩萨摩诃萨一切</a><a name="0313c10" id="0313c10">法善巧。舍利子。菩萨摩诃萨。修行般若波罗</a><a name="0313c11" id="0313c11">蜜多故。于一切法遍摄一切有为无为。菩萨</a><a name="0313c12" id="0313c12">摩诃萨。于如是等有为无为一切诸法。应修</a><a name="0313c13" id="0313c13">善巧。舍利子。云何菩萨摩诃萨有为善巧。所</a><a name="0313c14" id="0313c14">谓妙善身行。妙善语行。妙善意行。是则名为</a><a name="0313c15" id="0313c15">有为善巧。云何名为无为善巧。即以如是妙</a><a name="0313c16" id="0313c16">善身语及以意行。回向毕竟无为菩提。回向</a><a name="0313c17" id="0313c17">无为菩提妙观。又复回向于萨伐若。是则名</a><a name="0313c18" id="0313c18">为无为善巧。复次舍利子。菩萨摩诃萨有为</a><a name="0313c19" id="0313c19">善巧者。即是积集五到彼岸。何等为五。所谓</a><a name="0313c20" id="0313c20">布施。持戒。忍辱。精进。静虑波罗蜜多。是名</a><a name="0313c21" id="0313c21">有为。若由般若波罗蜜多无为智故。则五到</a><a name="0313c22" id="0313c22">彼岸不可厌毁。如此妙智又能积集诸到彼</a><a name="0313c23" id="0313c23">岸资粮善法。信解无漏无上菩提。及以回向</a><a name="0313c24" id="0313c24">一切智智。是则名为无为善巧</a><a name="0313c25" id="0313c25"><p>复次舍利子。菩萨摩诃萨有为善巧者。所谓</a><a name="0313c26" id="0313c26">以无碍光照诸众生。以四摄法摄诸众生。是</a><a name="0313c27" id="0313c27">名有为。若观诸法无我无有情无取无执。于</a><a name="0313c28" id="0313c28">四摄法方便善巧。爱乐信受无为等觉。及以</a><a name="0313c29" id="0313c29">回向一切智智。是则名为无为善巧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110313b.htm'><img src='up.gif' border=0></a>
<a href='T110314a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>