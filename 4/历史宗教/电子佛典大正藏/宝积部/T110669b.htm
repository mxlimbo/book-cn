<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0669b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷118)</font> 宝髻菩萨会第四十七之一 粪扫衣比丘品第七 <font face='Arial'>T11, p0669b</h2></font><hr>
<span class='old'>
</a><a name="0669a28" id="0669a28">化。踊升虚空。去地六十六丈。坐于微妙清净</a><a name="0669a29" id="0669a29">庄严师子之座。为诸菩萨。论上法教粗举其</span><a name="0669b01" id="0669b01">要。不广分别屡练中义。如吾于此多说绶</a><a name="0669b02" id="0669b02">勤。所以者何。斯诸正士悉入圣慧。以一章句。</a><a name="0669b03" id="0669b03">辄能解入百千之义。是故如来。约宣经教不</a><a name="0669b04" id="0669b04">以多言。其佛为说四清净行。度无极净。道品</a><a name="0669b05" id="0669b05">法净。神通行净。化众生净。是为四也</a><a name="0669b06" id="0669b06"><p>佛告宝髻。时彼佛土。有一菩萨名曰珍宝。即</a><a name="0669b07" id="0669b07">自启问坏世如来。何谓菩萨宜在生死多所</a><a name="0669b08" id="0669b08">饶益于诸众生。于时如来便为菩萨。广分别</a><a name="0669b09" id="0669b09">说此两句义。于斯大慧道莫能当。菩萨所行</a><a name="0669b10" id="0669b10">恒在生死。逮得慧曜多所润益。佛适说是。六</a><a name="0669b11" id="0669b11">万菩萨得柔顺忍。佛告宝髻。珍宝菩萨。复问</a><a name="0669b12" id="0669b12">何谓菩萨严净道场坐于佛树。坏世如来。告</a><a name="0669b13" id="0669b13">珍宝曰。以无放逸严净道场坐于佛树。于彼</a><a name="0669b14" id="0669b14">何谓无放逸者。其佛告曰。奉行经典。又问何</a><a name="0669b15" id="0669b15">谓奉行经典。告曰言行相应是无放逸。又无</a><a name="0669b16" id="0669b16">放逸不自驰骋。修于无量大德之铠。不与阴</a><a name="0669b17" id="0669b17">合越于五阴。布施无量不可尽故。持戒无量</a><a name="0669b18" id="0669b18">为未学故。忍辱无量堪众苦故。精进无量正</a><a name="0669b19" id="0669b19">士业故。禅定无量无退落故。智慧无量无挂</a><a name="0669b20" id="0669b20">碍故。慈心无量。开化众生不可限故。悲哀无</a><a name="0669b21" id="0669b21">量。愍伤众生济匮乏故。行喜无量。以法欢</a><a name="0669b22" id="0669b22">悦众生之故。行护无量。救济将养群生之故。</a><a name="0669b23" id="0669b23">生死无量。长育一切佛道法故。化无量人安</a><a name="0669b24" id="0669b24">彼我故。正法无量。将顺随时坚精进故。德慧</a><a name="0669b25" id="0669b25">无量。执权方便等应时故。奉无量佛具足慧</a><a name="0669b26" id="0669b26">故。求无量闻智卓然故。心入无量。睹见众生</a><a name="0669b27" id="0669b27">志性行故。节德无量。志存闲静有限之故。闲</a><a name="0669b28" id="0669b28">居无量将顺心故。寂默无量。所察广普速疾</a><a name="0669b29" id="0669b29">具成诸通慧故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110669a.htm'><img src='up.gif' border=0></a>
<a href='T110669c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>