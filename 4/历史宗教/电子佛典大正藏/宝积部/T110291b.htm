<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0291b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷49)</font> 菩萨藏会第十二之一 菩萨藏会第十二之十五静虑波罗蜜多品第十之一 <font face='Arial'>T11, p0291b</h2></font><hr>
<span class='old'>
</a><a name="0291a28" id="0291a28">令成水聚。即如其念便成水聚。加念水灾令</a><a name="0291a29" id="0291a29">成火灾。即如其念火灾便起。舍利子。以要言</span><a name="0291b01" id="0291b01">之。一切加念神足之门。菩萨摩诃萨。随念加</a><a name="0291b02" id="0291b02">之皆得成就。又舍利子。菩萨摩诃萨。若有加</a><a name="0291b03" id="0291b03">念下中上法互相转易。即随其念皆得成就。</a><a name="0291b04" id="0291b04">又舍利子。菩萨摩诃萨。凡所加念神通被物。</a><a name="0291b05" id="0291b05">贞固难坏不可转变。一切世间无有能令摇</a><a name="0291b06" id="0291b06">动隐没。若沙门若婆罗门。诸天帝释魔王梵</a><a name="0291b07" id="0291b07">王。及余世间。皆无有能如法摇动及隐没者。</a><a name="0291b08" id="0291b08">唯除法主诸佛世尊。舍利子。当知是菩萨摩</a><a name="0291b09" id="0291b09">诃萨以如是等加念持力。但为尊重。种种广</a><a name="0291b10" id="0291b10">大奇特变现。诸众生等为宣正法故现威神。</a><a name="0291b11" id="0291b11">复次舍利子。菩萨摩诃萨。修行静虑波罗蜜</a><a name="0291b12" id="0291b12">多故。获得如是如意神足无退自在。超过诸</a><a name="0291b13" id="0291b13">魔烦恼境界。趣入一切诸佛境界。是诸众生</a><a name="0291b14" id="0291b14">不恼方便。一切善根资粮积集。一切魔王及</a><a name="0291b15" id="0291b15">魔军众。诸威德天不能遮断。舍利子。是名菩</a><a name="0291b16" id="0291b16">萨摩诃萨依静虑波罗蜜多故获是如意足作</a><a name="0291b17" id="0291b17">证神通智业圆满</a><a name="0291b18" id="0291b18"><p>复次舍利子。云何菩萨摩诃萨。依静虑波罗</a><a name="0291b19" id="0291b19">蜜多故得是神通。此神通者何等义理。复以</a><a name="0291b20" id="0291b20">何等而名为智。舍利子。菩萨摩诃萨。若观色</a><a name="0291b21" id="0291b21">像名曰神通。若能了知色像尽法而不证尽。</a><a name="0291b22" id="0291b22">是名为智。又舍利子。若能听闻一切声响。是</a><a name="0291b23" id="0291b23">名神通。若能了知声响前际本不可说。是名</a><a name="0291b24" id="0291b24">为智。又舍利子。若能了达众生心行。是名神</a><a name="0291b25" id="0291b25">通。若能了知心性寂灭不证彼灭。是名为智。</a><a name="0291b26" id="0291b26">又舍利子。若能随念过去边际。是名神通。若</a><a name="0291b27" id="0291b27">能了知三世无碍。是名为智。又舍利子。于诸</a><a name="0291b28" id="0291b28">佛土若往若来。是名神通。若知国土等虚空</a><a name="0291b29" id="0291b29">相。是名为智。又舍利子。了法兴起故。名为神<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110291a.htm'><img src='up.gif' border=0></a>
<a href='T110291c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>