<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0151b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷2)</font> <font face='Arial'>T12, p0151b</h2></font><hr>
<span class='old'>
</a><br><a name="0151a28" id="0151a28">　　彼无有生者　　　亦无有死者</a><br><a name="0151a29" id="0151a29">　　所生如幻化　　　是为诸法相</span><br><a name="0151b01" id="0151b01">　　文殊大智慧　　　诸法度无极</a><br><a name="0151b02" id="0151b02">　　手自执利剑　　　驰走向如来</a><br><a name="0151b03" id="0151b03">　　佛亦如利剑　　　二事同一相</a><br><a name="0151b04" id="0151b04">　　无生无所有　　　亦无有害者</a><br><a name="0151b05" id="0151b05">　　两足尊见之　　　众生所作罪</a><br><a name="0151b06" id="0151b06">　　令知殃福业　　　亦悉是空耳</a><br><a name="0151b07" id="0151b07">　　其能达空者　　　三世无寿命</a><br><a name="0151b08" id="0151b08">　　因缘而合成　　　解乃无从生</a><br><a name="0151b09" id="0151b09">　　无罪无报应　　　亦复无苦乐</a><br><a name="0151b10" id="0151b10">　　吾我亦常空　　　倚想求安隐</a><br><a name="0151b11" id="0151b11">　　众生处颠倒　　　亦能如本际</a><br><a name="0151b12" id="0151b12">　　非常苦悉空　　　非身无所有</a><br><a name="0151b13" id="0151b13">　　其能晓如斯　　　则免三恶趣</a><br><a name="0151b14" id="0151b14">　　诸佛无作业　　　觉者无所造</a><br><a name="0151b15" id="0151b15">　　计罪佛亦如　　　是故名曰佛</a><br><a name="0151b16" id="0151b16">　　如佛所解达　　　明审了若此</a><br><a name="0151b17" id="0151b17">　　识别虚无生　　　由是畅圣慧</a><br><a name="0151b18" id="0151b18">　　住于虚空义　　　演说无所住</a><br><a name="0151b19" id="0151b19">　　其身如虚空　　　二事俱自然</a><br><a name="0151b20" id="0151b20">　　若欲求佛慧　　　彼法无挂碍</a><br><a name="0151b21" id="0151b21">　　以知此本际　　　成佛无上道</a><br><a name="0151b22" id="0151b22">　　于世致大圣　　　度众生苦恼</a><br><a name="0151b23" id="0151b23">　　尽除因缘报　　　奉修佛大道</a><br><a name="0151b24" id="0151b24">　　当成为法王　　　明眼乃灭度　</p></a><a name="0151b25" id="0151b25"><p>五百菩萨。宣是执剑经典之时。十方江河沙</a><a name="0151b26" id="0151b26">等佛土。六反震动。其大光明普照世间。其于</a><a name="0151b27" id="0151b27">十方诸佛大圣边。诸侍者各自问佛。此何</a><a name="0151b28" id="0151b28">威德地大震动光靡不照。于时诸佛各告侍</a><a name="0151b29" id="0151b29">者。族姓子知。有界名忍。佛号能仁。颂宣经<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120151a.htm'><img src='up.gif' border=0></a>
<a href='T120151c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>