<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0614a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷110)</font> 贤护长者会第三十九之一 称赞付法品第十 <font face='Arial'>T11, p0614a</h2></font><hr>
<span class='old'>
</a><a name="0613c28" id="0613c28">能觉了。迷惑轮转生死苦趣</a><a name="0613c29" id="0613c29"><p>佛告大药王子。如来正法难遇难得。我于往</span><a name="0614a01" id="0614a01">昔为半伽他。登山自坠。弃舍身命。为求正</a><a name="0614a02" id="0614a02">法。经历无量百千万亿种种苦难。大药。汝所</a><a name="0614a03" id="0614a03">希望。皆恣汝问。我当为汝分别解说。大药王</a><a name="0614a04" id="0614a04">子。白佛言。唯然奉教。世尊。识相云何愿垂开</a><a name="0614a05" id="0614a05">示。佛告大药。如人影像现之于水。此像不可</a><a name="0614a06" id="0614a06">执持。非有无辨。如刍洛迦形。如渴爱像。大药</a><a name="0614a07" id="0614a07">王子。白佛言。世尊。云何渴爱。佛言。如人对</a><a name="0614a08" id="0614a08">可意色眼根趣之。名为渴爱。犹持明镜视己</a><a name="0614a09" id="0614a09">面像。若去于镜面像不现。识之迁运亦复如</a><a name="0614a10" id="0614a10">是。善恶业形与识色像。皆不可见。如生盲人</a><a name="0614a11" id="0614a11">日出日没昼夜明皆悉不知。识莫能见亦</a><a name="0614a12" id="0614a12">复如是。身中渴爱受想与念皆不可见。身之</a><a name="0614a13" id="0614a13">诸大诸入诸阴。彼皆是识。诸有色体。眼耳鼻</a><a name="0614a14" id="0614a14">舌及身。色声香味触等。并无色体受苦乐心</a><a name="0614a15" id="0614a15">皆亦是识。大药。如人舌得食物。知甜苦辛酸</a><a name="0614a16" id="0614a16">碱涩等六味皆辨。舌与食物俱有形色而味</a><a name="0614a17" id="0614a17">无形。又因身骨髓肉血。觉知诸受。骨等有形</a><a name="0614a18" id="0614a18">受无形色。知识福非福果。亦复如是。时贤护</a><a name="0614a19" id="0614a19">胜上童真。礼佛双足。白佛言世尊。此识可知</a><a name="0614a20" id="0614a20">福非福耶。佛言善听。非未见谛而能见识。识</a><a name="0614a21" id="0614a21">不可视。譬如掌中阿摩勒果。识不在于眼等</a><a name="0614a22" id="0614a22">之中。若识在于眼等之中。剖破眼等应当见</a><a name="0614a23" id="0614a23">识。贤护。恒沙诸佛见识无色。我亦如是。见识</a><a name="0614a24" id="0614a24">无色。识非凡愚之所能见。但以譬喻而开显</a><a name="0614a25" id="0614a25">耳。贤护。欲知识之罪福。汝今当听。譬如有人</a><a name="0614a26" id="0614a26">为诸天神。或乾闼婆等。及塞建陀等鬼神所</a><a name="0614a27" id="0614a27">着。贤护。于意云何。其为天等鬼神所著。其</a><a name="0614a28" id="0614a28">着之体求于身中。可得见不。贤护白佛言。不</a><a name="0614a29" id="0614a29">也世尊。天等鬼神所著。其着之体无色无形。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110613c.htm'><img src='up.gif' border=0></a>
<a href='T110614b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>