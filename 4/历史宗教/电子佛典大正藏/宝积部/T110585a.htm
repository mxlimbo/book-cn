<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0585a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷104)</font> 第三十六善住意天子会 破二乘相品第七之一 <font face='Arial'>T11, p0585a</h2></font><hr>
<span class='old'>
</a><a name="0584c28" id="0584c28">解脱。所以者何。天子。诸佛世尊。大菩提处无</a><a name="0584c29" id="0584c29">有袈裟。善住意言。大士。何法是袈裟。文殊</span><a name="0585a01" id="0585a01">师利言。天子。汝问何法为袈裟者。贪欲是袈</a><a name="0585a02" id="0585a02">裟。嗔恚是袈裟。愚痴是袈裟。因是袈裟。诸见</a><a name="0585a03" id="0585a03">是袈裟。名色是袈裟。妄想是袈裟。执着是袈</a><a name="0585a04" id="0585a04">裟。取相是袈裟。语言是袈裟。如是乃至戏论</a><a name="0585a05" id="0585a05">一切诸法。皆是袈裟。若知诸法无善不善。无</a><a name="0585a06" id="0585a06">思无念。是名无袈裟。若无袈裟则无所有。若</a><a name="0585a07" id="0585a07">无所有则无垢浊。若无垢浊则无障碍。无障</a><a name="0585a08" id="0585a08">碍故亦无有作。是谓思量。善住意言。大士。</a><a name="0585a09" id="0585a09">所言思量。思量者。以何义故名曰思量。文殊</a><a name="0585a10" id="0585a10">师利言。天子。彼思量者。于法平等无有增减。</a><a name="0585a11" id="0585a11">无作不作故言思量。天子。若能于法不作增</a><a name="0585a12" id="0585a12">减。如世尊说。不应复起想念分别。故言思量。</a><a name="0585a13" id="0585a13">善住意言。何等名为不作增减。文殊师利言。</a><a name="0585a14" id="0585a14">天子。过于平等。过平等已。法不可得。所谓</a><a name="0585a15" id="0585a15">过去不可得。未来不可得。现在不可得。彼法</a><a name="0585a16" id="0585a16">非如。无增减作。无吾我作。无有人作。无众生</a><a name="0585a17" id="0585a17">作。无寿命作。无有断作。无有常作。无有分别</a><a name="0585a18" id="0585a18">阴入界作。无有分别佛法僧作。亦无有念是</a><a name="0585a19" id="0585a19">持戒作。是破戒作。是烦恼作。是清净作。是得</a><a name="0585a20" id="0585a20">果作。是须陀洹作。是斯陀含作。是阿那含作。</a><a name="0585a21" id="0585a21">是阿罗汉作。是辟支佛作。乃至此是空作。是</a><a name="0585a22" id="0585a22">无相作。是无愿作。是明解脱作。是离欲作。</a><a name="0585a23" id="0585a23">如是天子。此皆为彼无闻凡夫。思量分别说</a><a name="0585a24" id="0585a24">斯法耳。汝应当知。此是最下痴人。求欲得法</a><a name="0585a25" id="0585a25">妄想取着。是故如来为断彼着。而演说是思</a><a name="0585a26" id="0585a26">量分别作不作事</a><a name="0585a27" id="0585a27"><p>于是善住意天子赞文殊师利言。善哉大士。</a><a name="0585a28" id="0585a28">快说如是甚深法门。尔时世尊亦复赞可。文</a><a name="0585a29" id="0585a29">殊师利言。善哉善哉。文殊师利。汝今乃能作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110584c.htm'><img src='up.gif' border=0></a>
<a href='T110585b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>