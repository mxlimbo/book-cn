<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0711a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷3)</font> 菩萨语密品第二 <font face='Arial'>T11, p0711a</h2></font><hr>
<span class='old'>
</a><a name="0710c28" id="0710c28"><p>是时妙爱仙人。闻是说已深生惊异。说伽陀</a><a name="0710c29" id="0710c29">曰</span><a name="0711a01" id="0711a01"><p class='lg'>　　汝婆罗门神通智　　　以真实语而善说</a><br><a name="0711a02" id="0711a02">　　贤善尼拘陀树王　　　所有枝叶如实知</a><br><a name="0711a03" id="0711a03">　　汝亦不曾观其树　　　而复不曾算其数</a><br><a name="0711a04" id="0711a04">　　即彼枝叶数难量　　　能以智心而解入　</p></a><a name="0711a05" id="0711a05"><p>仙人说伽陀已。又复问言。大婆罗门。如汝所</a><a name="0711a06" id="0711a06">说。为自智力而能知邪。为诸贤圣助汝说</a><a name="0711a07" id="0711a07">邪。婆罗门答言。尊者。汝今善听。我以人中</a><a name="0711a08" id="0711a08">之智如实而说。虚空可破斯言无妄</a><a name="0711a09" id="0711a09"><p>复次。金刚手大秘密主菩萨摩诃萨告寂慧</a><a name="0711a10" id="0711a10">菩萨摩诃萨言。汝今当知彼时妙爱仙人者。</a><a name="0711a11" id="0711a11">即今大智舍利子是。黑相婆罗门者。即今世</a><a name="0711a12" id="0711a12">尊释迦师子是。由如是故菩萨所有语功德</a><a name="0711a13" id="0711a13">海。即能安住真实功德如理法义。寂慧。此等</a><a name="0711a14" id="0711a14">是名菩萨语密语业清净。其中若有少解入</a><a name="0711a15" id="0711a15">者。我说彼为最上慧人</a><a name="0711a16" id="0711a16"><p><b>　　<A NAME="n315"></A>菩萨心密品第三之一</b></a><a name="0711a17" id="0711a17"><p>复次金刚手大秘密主菩萨摩诃萨告寂慧菩</a><a name="0711a18" id="0711a18">萨摩诃萨言。云何名为菩萨心密心业清净。</a><a name="0711a19" id="0711a19">寂慧当知。菩萨诸所作业。皆智所作非慢所</a><a name="0711a20" id="0711a20">作。悉是不灭神通妙智。以神通智游戏示现。</a><a name="0711a21" id="0711a21">一切事业神通建立。广大势力之所成办。而</a><a name="0711a22" id="0711a22">彼神通智相。即能成立一切行相。又彼神通</a><a name="0711a23" id="0711a23">妙慧。即能观见一切诸法。又神通智即无尽</a><a name="0711a24" id="0711a24">相。于一切处悉能随顺。又神通智即能随现</a><a name="0711a25" id="0711a25">一切色相。于彼彼色而悉遍故。又神通智即</a><a name="0711a26" id="0711a26">能随入彼一切声。于前后际音声平等故。又</a><a name="0711a27" id="0711a27">神通智普能观察诸有情心。以心自性伺察</a><a name="0711a28" id="0711a28">可见故。又神通智善能思念无边劫事。以前</a><a name="0711a29" id="0711a29">后际无所断故。又神通智能知一切种类之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110710c.htm'><img src='up.gif' border=0></a>
<a href='T110711b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>