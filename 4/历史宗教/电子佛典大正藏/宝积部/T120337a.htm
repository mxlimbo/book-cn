<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0364 佛说大阿弥陀经 0337a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 364 佛说大阿弥陀经</font> <font face='Arial'>(卷2)</font> 独无须弥分第四十一 <font face='Arial'>T12, p0337a</h2></font><hr>
<span class='old'>
</a><a name="0336c28" id="0336c28">至第七梵天。皆何所依而住。对言。自然在</a><a name="0336c29" id="0336c29">于空中。佛言。彼刹中无须弥山。其四天王</span><a name="0337a01" id="0337a01">与忉利二天。亦复如是。天人行业果报不可</a><a name="0337a02" id="0337a02">思议。其诸众生住行业之地。亦不可思议。</a><a name="0337a03" id="0337a03">况彼佛威神浩大。凡有作为无施。不可无须</a><a name="0337a04" id="0337a04">弥山。无复何疑</a><a name="0337a05" id="0337a05"><p><b>　　<A NAME="n191"></A>十方称赞分第四十二</b></a><a name="0337a06" id="0337a06"><p>佛告阿难。东方有恒河沙世界。诸佛出广长</a><a name="0337a07" id="0337a07">舌相。放无量光。说诚实言。称赞阿弥陀佛功</a><a name="0337a08" id="0337a08">德不可思议。南方亦有恒河沙数世界。诸佛</a><a name="0337a09" id="0337a09">出广长舌相。放无量光。说诚实言。称赞阿</a><a name="0337a10" id="0337a10">弥陀佛功德不可思议。西方北方四隅上下。</a><a name="0337a11" id="0337a11">亦复如是。所以者何。欲令诸天帝王人民。</a><a name="0337a12" id="0337a12">尽闻阿弥陀佛名号。忆念受持归依供养求</a><a name="0337a13" id="0337a13">生其刹。是人命终必得往生。若有众生闻其</a><a name="0337a14" id="0337a14">名号。信心喜悦。乃至一念至诚回向。愿生</a><a name="0337a15" id="0337a15">其刹。必得往生。惟除五逆诽谤正法</a><a name="0337a16" id="0337a16"><p><b>　　<A NAME="n192"></A>三辈往生分第四十三</b></a><a name="0337a17" id="0337a17"><p>佛言。十方世界诸天人民。有志心欲生阿弥</a><a name="0337a18" id="0337a18">陀佛刹者。别为三辈。其上辈者。舍家弃欲</a><a name="0337a19" id="0337a19">而作沙门。心无贪慕持守经戒。行六波罗蜜</a><a name="0337a20" id="0337a20">修菩萨业。一向专念阿弥陀佛。修诸功德。</a><a name="0337a21" id="0337a21">是人则于梦中见佛及诸菩萨声闻。其命欲</a><a name="0337a22" id="0337a22">终时。佛与圣众悉来迎致。即于七宝水池莲</a><a name="0337a23" id="0337a23">华中化生。为不退转地菩萨。智慧威力神通</a><a name="0337a24" id="0337a24">自在。所居七宝宫宇。在于空中去佛所为近。</a><a name="0337a25" id="0337a25">是为上辈生者。其中等者。虽不能往作沙门</a><a name="0337a26" id="0337a26">大修功德。常信受佛语。深发无上菩提之心。</a><a name="0337a27" id="0337a27">一向专念此佛。随方修善。奉持斋戒。起立</a><a name="0337a28" id="0337a28">塔像。饭食沙门。悬缯然灯。散华烧香。以此</a><a name="0337a29" id="0337a29">回向愿生其刹。命欲终时。佛亦现其身光明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120336c.htm'><img src='up.gif' border=0></a>
<a href='T120337b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>