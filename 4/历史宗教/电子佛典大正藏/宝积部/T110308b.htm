<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0308b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷52)</font> 菩萨藏会第十二之一 般若波罗蜜多品第十一之一 <font face='Arial'>T11, p0308b</h2></font><hr>
<span class='old'>
</a><a name="0308a28" id="0308a28">四受。所谓地水火风界别。或说五受。所谓</a><a name="0308a29" id="0308a29">思惟如是五蕴。或说六受。所谓分别如是六</span><a name="0308b01" id="0308b01">处。或说七受。谓七识住。或说八受。所谓八邪</a><a name="0308b02" id="0308b02">方便之相。或说九受。所谓九位众生所居。或</a><a name="0308b03" id="0308b03">说十受。所谓十善业道等。舍利子。如是广</a><a name="0308b04" id="0308b04">说。乃至无量一切诸受。随所缘境。随所作意。</a><a name="0308b05" id="0308b05">限量分齐有尔所受。然诸如来说受无量。何</a><a name="0308b06" id="0308b06">以故。众生无量故。随有众生。各具如是无量</a><a name="0308b07" id="0308b07">诸受。舍利子。如是菩萨摩诃萨。云何于受住</a><a name="0308b08" id="0308b08">随受观。舍利子。谓诸菩萨以清净智。方便善</a><a name="0308b09" id="0308b09">摄一切众生。所有诸受生灭住异。及善了知</a><a name="0308b10" id="0308b10">一切众生。善不善等所有受智。若诸菩萨如</a><a name="0308b11" id="0308b11">是随观。是名于受具足观察。舍利子。如是名</a><a name="0308b12" id="0308b12">为菩萨摩诃萨修行般若波罗蜜多故。于一</a><a name="0308b13" id="0308b13">切受随受观察修习念住</a><a name="0308b14" id="0308b14"><p>复次舍利子。菩萨摩诃萨修行般若波罗蜜</a><a name="0308b15" id="0308b15">多时。云何于心随心观察修习念住。舍利子。</a><a name="0308b16" id="0308b16">是诸菩萨摩诃萨无有忘念。密护防守离诸</a><a name="0308b17" id="0308b17">散乱。观察于心生灭散坏念念不住。于内于</a><a name="0308b18" id="0308b18">外不住不转。是名菩萨正观于心。舍利子。是</a><a name="0308b19" id="0308b19">菩萨摩诃萨复作是念。我忆最初曾所发心。</a><a name="0308b20" id="0308b20">如是诸心生已即灭。离散变坏。不可了知诣</a><a name="0308b21" id="0308b21">何方所。又我所有无量诸心积集善根生已</a><a name="0308b22" id="0308b22">即灭。离散变坏无有方所。又我所有无量心</a><a name="0308b23" id="0308b23">相回向菩提。而心体相不能自了。云何此心</a><a name="0308b24" id="0308b24">能作是念。我当证觉阿耨多罗三藐三菩提</a><a name="0308b25" id="0308b25">耶。何以故。以此心体不能了心。不能观心。不</a><a name="0308b26" id="0308b26">能通达于自心故。舍利子。是菩萨摩诃萨复</a><a name="0308b27" id="0308b27">作是念。若菩提心由善根心无有失者。则善</a><a name="0308b28" id="0308b28">根心由回向心无有迷失。若回向心由菩提</a><a name="0308b29" id="0308b29">故无有失者。则阿耨多罗三藐三菩提。为无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110308a.htm'><img src='up.gif' border=0></a>
<a href='T110308c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>