<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0357 如来庄严智慧光明入一切佛境界经 0246a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 357 如来庄严智慧光明入一切佛境界经</font> <font face='Arial'>(卷2)</font> <font face='Arial'>T12, p0246a</h2></font><hr>
<span class='old'>
</a><a name="0245c28" id="0245c28">者不可以身得。不可以心得。何以故。文殊师</a><a name="0245c29" id="0245c29">利。身者顽碍无觉无心。譬如草木墙壁土块</span><a name="0246a01" id="0246a01">影像。心者如幻空无所有不实不作。文殊师</a><a name="0246a02" id="0246a02">利。身心如实觉名为菩提。依世间名字非第</a><a name="0246a03" id="0246a03">一义。何以故。文殊师利。菩提非身非心非法。</a><a name="0246a04" id="0246a04">非实非不实。非谛非不谛。不可如是说。文殊</a><a name="0246a05" id="0246a05">师利。不可以一切法说菩提。何以故。文殊师</a><a name="0246a06" id="0246a06">利。菩提无住处可说。文殊师利。譬如虚空</a><a name="0246a07" id="0246a07">无住处可说无为无生无灭。菩提亦如是。无</a><a name="0246a08" id="0246a08">住无为无生无灭可说。文殊师利。譬如一切</a><a name="0246a09" id="0246a09">世间之法。若求其实不可得说。文殊师利。菩</a><a name="0246a10" id="0246a10">提亦如是。以一切法说菩提实亦不可得。何</a><a name="0246a11" id="0246a11">以故。文殊师利。实法中无名字章句可得。何</a><a name="0246a12" id="0246a12">以故。不生不灭故。文殊师利。言菩提者。名不</a><a name="0246a13" id="0246a13">可取不可依。文殊师利。何者不可取何者不</a><a name="0246a14" id="0246a14">可依。文殊师利。如实知眼不可取。不见色名</a><a name="0246a15" id="0246a15">为不可依。如实知耳不可取。不闻声名为不</a><a name="0246a16" id="0246a16">可依。如实知鼻不可取。不闻香名为不可依。</a><a name="0246a17" id="0246a17">如实知舌不可取。不知味名为不可依。如实</a><a name="0246a18" id="0246a18">知身不可取。不觉触名为不可依。如实知意</a><a name="0246a19" id="0246a19">不可取。不见诸法名为不可依。文殊师利。如</a><a name="0246a20" id="0246a20">是如来。不取不依名证菩提。如是证菩提。不</a><a name="0246a21" id="0246a21">取眼不见色。是故不住眼识。不取耳不闻声。</a><a name="0246a22" id="0246a22">是故不住耳识。不取鼻不闻香。是故不住鼻</a><a name="0246a23" id="0246a23">识。不取舌。不知味。是故不住舌识。不取身不</a><a name="0246a24" id="0246a24">觉触。是故不住身识。不取意不知法。是故不</a><a name="0246a25" id="0246a25">住意识。文殊师利。如来不住心意意识。是故</a><a name="0246a26" id="0246a26">得名如来应正遍知</a><a name="0246a27" id="0246a27"><p>文殊师利。众生有四种心住法。依彼四种心</a><a name="0246a28" id="0246a28">住法。何等为四。所谓众生依色心住。如是受</a><a name="0246a29" id="0246a29">想行等。是为众生依四种心住。文殊师利。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120245c.htm'><img src='up.gif' border=0></a>
<a href='T120246b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>