<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0312 佛说如来不思议秘密大乘经 0734a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 312 佛说如来不思议秘密大乘经</font> <font face='Arial'>(卷13)</font> 所缘品第十五之一 <font face='Arial'>T11, p0734a</h2></font><hr>
<span class='old'>
</a><a name="0733c28" id="0733c28">巧方便。菩萨共所受用菩提道分。无不成熟</a><a name="0733c29" id="0733c29">菩提道法。又如色法一切皆是四大所造。善</span><a name="0734a01" id="0734a01">巧方便菩萨亦复如是。或有所缘一切皆以</a><a name="0734a02" id="0734a02">菩提胜相和合相应</a><a name="0734a03" id="0734a03"><p>复次寂慧。若有众生悭吝恶作者。菩萨即为</a><a name="0734a04" id="0734a04">圆满布施波罗蜜多。持戒波罗蜜多。若诸众</a><a name="0734a05" id="0734a05">生起嗔恚行及懈怠者。菩萨即为圆满忍辱</a><a name="0734a06" id="0734a06">波罗蜜多。精进波罗蜜多。若诸众生起散乱</a><a name="0734a07" id="0734a07">心及愚痴行者。菩萨即为圆满禅定波罗蜜</a><a name="0734a08" id="0734a08">多。胜慧波罗蜜多。若诸众生不可悲愍者菩</a><a name="0734a09" id="0734a09">萨于彼无违害心。若诸众生所应饶益者。菩</a><a name="0734a10" id="0734a10">萨于彼无随顺心。若诸众生常称赞者。菩萨</a><a name="0734a11" id="0734a11">于彼而无高心。若诸众生不称赞者。菩萨于</a><a name="0734a12" id="0734a12">彼亦无下心。若见一切苦恼众生。菩萨即起</a><a name="0734a13" id="0734a13">大悲之心。若见一切快乐众生。菩萨即起欢</a><a name="0734a14" id="0734a14">喜之心。若见一切粗犷众生。菩萨即起调伏</a><a name="0734a15" id="0734a15">之心。若见一切调顺众生。菩萨即起慈爱之</a><a name="0734a16" id="0734a16">心。若见具有缘力众生。菩萨即起卫护之心。</a><a name="0734a17" id="0734a17">若见具有因力众生。菩萨即起摄化之心。随</a><a name="0734a18" id="0734a18">摄化已乃为教授。若见智慧开明众生。菩萨</a><a name="0734a19" id="0734a19">即为宣说甚深之法。若见具演说智众生。菩</a><a name="0734a20" id="0734a20">萨即为广大说法。若见如理众生。菩萨即为</a><a name="0734a21" id="0734a21">次第说法。若见众生乐著文句者。菩萨即以</a><a name="0734a22" id="0734a22">少略文句而为说法。若见众生乐以奢摩他</a><a name="0734a23" id="0734a23">为先导者。菩萨即为宣说毗钵舍那。若见众</a><a name="0734a24" id="0734a24">生乐以毗钵舍那为先导者。菩萨即为宣说</a><a name="0734a25" id="0734a25">趣入三摩地法。若见众生乐持戒者。菩萨先</a><a name="0734a26" id="0734a26">为宣说不究竟法。后复为说地狱等事。若见</a><a name="0734a27" id="0734a27">众生乐多闻者。即为宣说无疑惑法。若见众</a><a name="0734a28" id="0734a28">生乐三摩地者。即为宣说趣入慧法。若见众</a><a name="0734a29" id="0734a29">生乐旷野住者。即为宣说心寂静法。若见众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110733c.htm'><img src='up.gif' border=0></a>
<a href='T110734b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>