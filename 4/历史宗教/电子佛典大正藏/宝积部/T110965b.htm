<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0965b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷16)</font> 六界差别品第二十六之一 <font face='Arial'>T11, p0965b</h2></font><hr>
<span class='old'>
</a><a name="0965a28" id="0965a28">山林聚落。及余方处皆为所烧。大王。此火界</a><a name="0965a29" id="0965a29">性。生无所来灭无所去。生时本空灭时亦空。</span><a name="0965b01" id="0965b01">自性空故。但唯言说之所显示。如是火界与</a><a name="0965b02" id="0965b02">火界性皆不可得。唯佛正智而能了知</a><a name="0965b03" id="0965b03"><p>大王。云何身内风界轻动等相。谓此内风或</a><a name="0965b04" id="0965b04">时上行或时下行。或住腹间或胁或背。或发</a><a name="0965b05" id="0965b05">瘾胗或聚成块。或如刀裂或如针刺。出入息</a><a name="0965b06" id="0965b06">等遍满身支。云何外风界。谓若此风从四方</a><a name="0965b07" id="0965b07">来。或狂暴起摧折树木堕裂山峰。若微细起</a><a name="0965b08" id="0965b08">飘举身衣动多罗树。名外风界。大王。此风</a><a name="0965b09" id="0965b09">界相。生无所来灭无所去。生时本空灭时亦</a><a name="0965b10" id="0965b10">空。自性空故。无有男相亦无女相。但唯言说</a><a name="0965b11" id="0965b11">之所显示。如是风界与风界性皆不可得。唯</a><a name="0965b12" id="0965b12">佛正智而能了知</a><a name="0965b13" id="0965b13"><p>大王。云何内空界。若此身内皮肉血等。显现</a><a name="0965b14" id="0965b14">增长离质碍性。谓若眼窍耳穴面门咽喉。咽</a><a name="0965b15" id="0965b15">啖饮食所引滋味。于肠胃间通彻而出。若时</a><a name="0965b16" id="0965b16">业缘引生六处。诸处生已围绕空界。此说名</a><a name="0965b17" id="0965b17">入内空界数。然彼空界从何所来。又若方处</a><a name="0965b18" id="0965b18">外所显现离质碍性名外空界。大王。若色变</a><a name="0965b19" id="0965b19">坏一切皆空。所以者何。是虚空界本无尽故。</a><a name="0965b20" id="0965b20">安静不动犹如涅盘。遍一切处无有障碍。大</a><a name="0965b21" id="0965b21">王。譬如有人于彼高原穿凿池井。于意云何。</a><a name="0965b22" id="0965b22">是池井中所有空相从何所来。王曰。无所从</a><a name="0965b23" id="0965b23">来。佛言大王。设使彼人复填以土。于意云</a><a name="0965b24" id="0965b24">何。空何所去。王曰。空无所去。所以者何。是</a><a name="0965b25" id="0965b25">虚空界无去来故。不住男相亦非女相。大王。</a><a name="0965b26" id="0965b26">外虚空界本来无动。自性离故。但唯言说之</a><a name="0965b27" id="0965b27">所显示。除佛正慧而能了知</a><a name="0965b28" id="0965b28"><p>大王。云何识界。谓若眼根为主。缘彼形色及</a><a name="0965b29" id="0965b29">彼表色。名眼识界。若余五根缘于自境各别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110965a.htm'><img src='up.gif' border=0></a>
<a href='T110965c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>