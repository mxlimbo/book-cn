<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0440b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷77)</font> 富楼那会第十七之一 不退品第三 <font face='Arial'>T11, p0440b</h2></font><hr>
<span class='old'>
</a><a name="0440a28" id="0440a28">以是无分别慧能知一切事。云何知一切事。</a><a name="0440a29" id="0440a29">菩萨悉知一切内事。一切外事。一切内外事。</span><a name="0440b01" id="0440b01">富楼那。何故名内。内名凡所有受可贪着处。</a><a name="0440b02" id="0440b02">谓是内身从十二因缘生。是中但有世俗假</a><a name="0440b03" id="0440b03">名。所谓此眼此耳此鼻此舌此身此意。富楼</a><a name="0440b04" id="0440b04">那。是名为内。是法凡夫所贪着故。名之为内。</a><a name="0440b05" id="0440b05">作是言。我当得如是眼。不作如是眼。得如是</a><a name="0440b06" id="0440b06">耳鼻舌身意。不作如是耳鼻舌身意。是中但</a><a name="0440b07" id="0440b07">以所起业缘。有果报生。是故名内。其中差别</a><a name="0440b08" id="0440b08">凡夫贪着。谓是眼是耳身鼻舌意。皆名为</a><a name="0440b09" id="0440b09">内。复次富楼那。内名为二。此事虚诳。诸凡夫</a><a name="0440b10" id="0440b10">人贪着受取而生诤讼。富楼那。如来于此从</a><a name="0440b11" id="0440b11">本已来。如实知之而不贪着。云何如来如实</a><a name="0440b12" id="0440b12">知之而不贪着。如来于此法中不作归。谁不</a><a name="0440b13" id="0440b13">作归。谓是爱结。此眼不作归。离眼不作归。耳</a><a name="0440b14" id="0440b14">鼻舌身意不作归。离意不作归。何以故。富楼</a><a name="0440b15" id="0440b15">那。如来于法不得内不得外。是故如来。于</a><a name="0440b16" id="0440b16">此法中不作归。如来是实语者。作是言。比</a><a name="0440b17" id="0440b17">丘眼非汝等亦非他人。何以故。本体不可得</a><a name="0440b18" id="0440b18">故。何法是眼。是眼属谁。何法是耳鼻舌身意。</a><a name="0440b19" id="0440b19">是意属谁。何以故。本体不可得故。富楼那。眼</a><a name="0440b20" id="0440b20">者今当推捡。耳鼻舌身意。今当推捡。于法无</a><a name="0440b21" id="0440b21">所贪受。何以故。若有受法则生苦恼。苦恼生</a><a name="0440b22" id="0440b22">故则无有乐。是故富楼那。于法有受皆受苦</a><a name="0440b23" id="0440b23">恼。若受苦恼则不离苦。富楼那。是名推捡</a><a name="0440b24" id="0440b24">眼。推捡耳鼻舌身意。无有入处。何以故。富</a><a name="0440b25" id="0440b25">楼那。若有入处则有出处。是故如来于经中</a><a name="0440b26" id="0440b26">说。眼是空无我无我所。本性自尔。耳鼻舌身</a><a name="0440b27" id="0440b27">意是空无我无我所。本性自尔。是性无性。如</a><a name="0440b28" id="0440b28">是无性无作无坏。富楼那。如是法性。若诸佛</a><a name="0440b29" id="0440b29">生若佛不生。是性常住。如来于诸法生知是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110440a.htm'><img src='up.gif' border=0></a>
<a href='T110440c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>