<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0310b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷53)</font> 菩萨藏会第十二之一 般若波罗蜜多品第十一之一 <font face='Arial'>T11, p0310b</h2></font><hr>
<span class='old'>
</a><a name="0310a28" id="0310a28"><p>复次舍利子。云何名为未生善法为欲生故。</a><a name="0310a29" id="0310a29">乃至摄持于心平等安住。舍利子。如是义者</span><a name="0310b01" id="0310b01">文句无量。何以故。菩萨摩诃萨。无量善法皆</a><a name="0310b02" id="0310b02">应积集。由是文句而有无量。舍利子。当知</a><a name="0310b03" id="0310b03">菩萨一切善根。乐欲为本。由精进故。便能积</a><a name="0310b04" id="0310b04">集一切善根。何以故。由如是法摄持安住故。</a><a name="0310b05" id="0310b05">一切善根皆得究竟。舍利子。是名菩萨摩诃</a><a name="0310b06" id="0310b06">萨第三正胜</a><a name="0310b07" id="0310b07"><p>复次舍利子。云何名为已生善法。令住不忘</a><a name="0310b08" id="0310b08">修习圆满便生欲乐。乃至摄持于心平等安</a><a name="0310b09" id="0310b09">住。舍利子。如是义者。当知即是回向菩提。何</a><a name="0310b10" id="0310b10">以故。由回向菩提。所有善根无复失坏故。所</a><a name="0310b11" id="0310b11">以者何。以彼菩萨不依三界而发心故。舍利</a><a name="0310b12" id="0310b12">子。若诸菩萨不依三界修习善根。又复回向</a><a name="0310b13" id="0310b13">一切智者。当知所有一切善法。则为究竟无</a><a name="0310b14" id="0310b14">能有尽。舍利子。是名菩萨摩诃萨第四正胜。</a><a name="0310b15" id="0310b15">舍利子。菩萨摩诃萨为欲修行般若波罗蜜</a><a name="0310b16" id="0310b16">多故。精勤修习。如是四种道分善巧</a><a name="0310b17" id="0310b17"><p>复次舍利子。云何菩萨摩诃萨五分道善巧。</a><a name="0310b18" id="0310b18">舍利子。何等为五。所谓信根。精进根。念根。</a><a name="0310b19" id="0310b19">定根。慧根。是名为五。舍利子。云何名为菩萨</a><a name="0310b20" id="0310b20">摩诃萨修行般若波罗蜜多信根。舍利子。如</a><a name="0310b21" id="0310b21">是信者信四种法。何等为四。一者信受如是</a><a name="0310b22" id="0310b22">处生死中世间正见。由此信故。菩萨摩诃萨</a><a name="0310b23" id="0310b23">依趣业报。乃至失命因缘。终不兴意造诸恶</a><a name="0310b24" id="0310b24">业。二者信受如是诸菩萨行。由此信故修行</a><a name="0310b25" id="0310b25">正行。终不起意乐证余乘。三者信受如是胜</a><a name="0310b26" id="0310b26">义了义甚深缘起。一切诸法无我无有情。但</a><a name="0310b27" id="0310b27">是言说之所假立。唯空无相无愿之相。由此</a><a name="0310b28" id="0310b28">信故。有情见趣及诸随眠不复增长。四者信</a><a name="0310b29" id="0310b29">受如是力无畏等一切佛法。既信受已。离疑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110310a.htm'><img src='up.gif' border=0></a>
<a href='T110310c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>