<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0506a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷88)</font> 摩诃迦叶会第二十三之一 富楼那品第八 <font face='Arial'>T11, p0506a</h2></font><hr>
<span class='old'>
</a><a name="0505c28" id="0505c28">中得柔顺忍。此事为难。证三解脱门。此事</a><a name="0505c29" id="0505c29">为难。证须陀洹果乃至阿罗汉果。此事亦难</span><a name="0506a01" id="0506a01">何以故。弥勒。所谓难者。于正法中以信出</a><a name="0506a02" id="0506a02">家得沙门果。弥勒。当来末世后五百岁。有</a><a name="0506a03" id="0506a03">诸众生发菩萨心。于正法中出家学道。空无</a><a name="0506a04" id="0506a04">所得。舍菩萨业作凡愚行。弥勒。何等是菩</a><a name="0506a05" id="0506a05">萨业。弥勒。菩萨业者有二十法。若有菩萨。</a><a name="0506a06" id="0506a06">不成就此二十法者。则不能得坐于道场。何</a><a name="0506a07" id="0506a07">等二十。一者离悭心。二者修布施。三者离</a><a name="0506a08" id="0506a08">热恼。四者修净戒。五者离嗔恚。六者修忍辱。</a><a name="0506a09" id="0506a09">七者离懈怠。八者大精进。九者离乱心。十</a><a name="0506a10" id="0506a10">者念慧修无依定。十一者修甚深忍。十二</a><a name="0506a11" id="0506a11">者具足般若波罗蜜。十三者行无相行。十四</a><a name="0506a12" id="0506a12">者行空行。十五者行无愿行。十六者成无愿</a><a name="0506a13" id="0506a13">境界。十七者不舍一切众生。十八者修行大</a><a name="0506a14" id="0506a14">悲。十九者不念声闻缘觉之乘。二十者心乐</a><a name="0506a15" id="0506a15">成就如来智慧。是名菩萨摩诃萨二十种业。</a><a name="0506a16" id="0506a16">菩萨成就此二十业。能坐道场。弥勒。菩萨</a><a name="0506a17" id="0506a17">摩诃萨有四种毕定誓。何等为四。一者毕定</a><a name="0506a18" id="0506a18">成佛转于法轮。二者生死众生令得解脱。三</a><a name="0506a19" id="0506a19">者令无量众生住阿耨多罗三藐三菩提。四</a><a name="0506a20" id="0506a20">者舍自身乐。令诸众生得无漏乐。是名四种</a><a name="0506a21" id="0506a21">毕定之誓。佛告弥勒。譬如二人。善解医方。</a><a name="0506a22" id="0506a22">善解咒术。善别毒药。善识甘露。尔时一人。</a><a name="0506a23" id="0506a23">于大众中即取毒药。而自食之现希有相。食</a><a name="0506a24" id="0506a24">已受苦身不安隐。复求甘露咒术望除毒气。</a><a name="0506a25" id="0506a25">尔时彼人求不能得。毒气炽盛遂便命终。时</a><a name="0506a26" id="0506a26">第二人作如是言。我今不能食于毒药。不食</a><a name="0506a27" id="0506a27">毒药不须甘露。不欲处众作希有想。令身苦</a><a name="0506a28" id="0506a28">恼。弥勒。当来末世后五百岁。有诸在家出</a><a name="0506a29" id="0506a29">家菩萨。亦复如是。作如是言。如我说法能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110505c.htm'><img src='up.gif' border=0></a>
<a href='T110506b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>