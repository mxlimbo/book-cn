<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0328 佛说须赖经 0054b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 328 佛说须赖经</font> <font face='Arial'>(卷1)</font> <font face='Arial'>T12, p0054b</h2></font><hr>
<span class='old'>
</a><a name="0054a28" id="0054a28">须赖言。是圣师可以为证。王曰。愿请佛来如</a><a name="0054a29" id="0054a29">佛所断当以为正。于是须赖即说偈言</span><a name="0054b01" id="0054b01"><p class='lg'>　　佛慧悉遍见　　　不须大王请</a><br><a name="0054b02" id="0054b02">　　今我意所念　　　已见必哀来</a><br><a name="0054b03" id="0054b03">　　神通圣无漏　　　世作后所受</a><br><a name="0054b04" id="0054b04">　　佛无不定智　　　必来王莫疑</a><br><a name="0054b05" id="0054b05">　　常等无憎爱　　　愍伤人非人</a><br><a name="0054b06" id="0054b06">　　虽远在他方　　　但念其法言</a><br><a name="0054b07" id="0054b07">　　我愿大王信　　　佛为慈悲主</a><br><a name="0054b08" id="0054b08">　　于是至意念　　　世雄来不久</a><br><a name="0054b09" id="0054b09">　　豫出香华宝　　　珠缨缯盖幡</a><br><a name="0054b10" id="0054b10">　　众妓调五音　　　供佛当鲜明　</p></a><a name="0054b11" id="0054b11"><p>须赖即叉手偏袒右肩。下两膝跪伏地。遥向</a><a name="0054b12" id="0054b12">佛说偈言</a><a name="0054b13" id="0054b13"><p class='lg'>　　佛悉知人意　　　照见诸至诚</a><br><a name="0054b14" id="0054b14">　　愿称听至意　　　现神住我前　</p></a><a name="0054b15" id="0054b15"><p>于是地即大动。佛与五百比丘二百菩萨。化</a><a name="0054b16" id="0054b16">从地中出王殿上。释梵四天王无数百千天。</a><a name="0054b17" id="0054b17">悉从佛而来。王及吏民见佛现神。莫不悚然。</a><a name="0054b18" id="0054b18">加敬稽首佛足。若干千人。从敬发意愿为菩</a><a name="0054b19" id="0054b19">萨。于是国贫须赖。前礼佛足却住。白佛言。我</a><a name="0054b20" id="0054b20">行此城中得明月金珠。价直一阎浮利。念欲</a><a name="0054b21" id="0054b21">与贫者。观省是国独王极贫。所以者何。贪欲</a><a name="0054b22" id="0054b22">无厌。赋检不息娆恼不息。一国民为疲极</a><a name="0054b23" id="0054b23">迫强役羸。中伤至直。下有劳扰。上为欲缚。不</a><a name="0054b24" id="0054b24">念非常不顺正治。是故我献此明月珠不肯</a><a name="0054b25" id="0054b25">受。反诘我以贫富之证。是故愿见如来。无不</a><a name="0054b26" id="0054b26">开导无所不护。析疑除垢愿解此义。佛言。富</a><a name="0054b27" id="0054b27">哉须赖。言语至诚。大王勿疑。王曰。唯然世</a><a name="0054b28" id="0054b28">尊。以正真之言启发蒙冥。佛以善权方便。</a><a name="0054b29" id="0054b29">将护王意现其义言。王且谛听。亦有因缘计<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120054a.htm'><img src='up.gif' border=0></a>
<a href='T120054c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>