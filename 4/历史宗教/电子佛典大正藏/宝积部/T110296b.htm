<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0296b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷50)</font> 菩萨藏会第十二之一 般若波罗蜜多品第十一之一 <font face='Arial'>T11, p0296b</h2></font><hr>
<span class='old'>
</a><a name="0296a28" id="0296a28">是名于法而起正行。何以故。舍利子若取于</a><a name="0296a29" id="0296a29">法即名邪行。无处无位执取法人。由如是法</span><a name="0296b01" id="0296b01">能得出离。必无是处。何以故。无取行人。于法</a><a name="0296b02" id="0296b02">无行。尚应生疑。无作用故。况取法行而非邪</a><a name="0296b03" id="0296b03">行。是故应当不取诸法而行正行。又舍利子。</a><a name="0296b04" id="0296b04">若于诸法无有障碍。是名正行。若于诸法不</a><a name="0296b05" id="0296b05">轻蔑者。是名正行。若于诸法不取不舍不生</a><a name="0296b06" id="0296b06">不灭。是名正行。乃至若于诸法无合无散。是</a><a name="0296b07" id="0296b07">名正行。又舍利子。如我所说若有是处。无有</a><a name="0296b08" id="0296b08">少法而可见闻。亦无可说。如是一切诸法非</a><a name="0296b09" id="0296b09">可得见。非可执取。何以故。一切诸法皆是一</a><a name="0296b10" id="0296b10">相。所谓无相</a><a name="0296b11" id="0296b11"><p>又舍利子。一切诸法性本无相。若有菩萨。说</a><a name="0296b12" id="0296b12">于无相。是则无相。还应可说。何以故。无相有</a><a name="0296b13" id="0296b13">相皆无相故。不可说言。此为有相。此为无相。</a><a name="0296b14" id="0296b14">舍利子。若有菩萨摩诃萨。能悟如是一切法</a><a name="0296b15" id="0296b15">相。即是无相。不可得见。不可执取。如法了</a><a name="0296b16" id="0296b16">知。是名正行。菩萨摩诃萨。勤修如是正法行</a><a name="0296b17" id="0296b17">已。当于诸法证入无障照明之慧。如是舍利</a><a name="0296b18" id="0296b18">子。是名菩萨摩诃萨般若波罗蜜多正行之</a><a name="0296b19" id="0296b19">相。尔时世尊。欲重宣此义。式漏曰</a><a name="0296b20" id="0296b20"><p class='lg'>　　安住正行聪睿者　　　于菩萨藏善决定</a><br><a name="0296b21" id="0296b21">　　此人于法不起执　　　无执取行相如是</a><br><a name="0296b22" id="0296b22">　　证得诸法不为空　　　非于诸法空平等</a><br><a name="0296b23" id="0296b23">　　又非空法有所执　　　无执正行相如是</a><br><a name="0296b24" id="0296b24">　　于法无取亦无舍　　　亦非取法以为法</a><br><a name="0296b25" id="0296b25">　　无取是名诸法相　　　无取正行相如是</a><br><a name="0296b26" id="0296b26">　　若于诸法智无碍　　　此智无有不焚烧</a><br><a name="0296b27" id="0296b27">　　于焚烧智无所执　　　诸法正行相如是</a><br><a name="0296b28" id="0296b28">　　智者安住远离德　　　于法应起勤精进</a><br><a name="0296b29" id="0296b29">　　若能依止轨则行　　　尔时当入清净门<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110296a.htm'><img src='up.gif' border=0></a>
<a href='T110296c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>