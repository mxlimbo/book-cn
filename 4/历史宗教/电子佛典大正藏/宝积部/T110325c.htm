<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0325c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷55)</font> 佛为阿难说处胎会第十三 菩萨藏会第十二之二十大自在天授记品第十二 <font face='Arial'>T11, p0325c</h2></font><hr>
<span class='old'>
</a><a name="0325b28" id="0325b28">身</a><a name="0325b29" id="0325b29"><p>复次阿难。从初生时乃至长大衣食资养成</span><a name="0325c01" id="0325c01">立此身。然其寿命或经百年。或复短促。于</a><a name="0325c02" id="0325c02">百年中有三百时。谓春夏冬。春为热际。夏</a><a name="0325c03" id="0325c03">为雨际。冬为寒际。此三时中各有四月。一年</a><a name="0325c04" id="0325c04">之中有十二月。于百年中千二百月。黑月白</a><a name="0325c05" id="0325c05">月二千四百。凡经昼夜三万六千一日。再食</a><a name="0325c06" id="0325c06">七万二千。或有不食亦在其数。所谓或病或</a><a name="0325c07" id="0325c07">醉。或时断食。或复嗔恨睡眠调戏诸余事务</a><a name="0325c08" id="0325c08">及饮母乳。以此因缘名为不食。如是之身虽</a><a name="0325c09" id="0325c09">寿百年必归磨灭。谁有智者于生死海而当</a><a name="0325c10" id="0325c10">爱乐。复次阿难。受于此身有二种苦。云何为</a><a name="0325c11" id="0325c11">二。一者众病集身名为内苦。二者人与非人</a><a name="0325c12" id="0325c12">之所逼恼名为外苦。何者名为众病集身。所</a><a name="0325c13" id="0325c13">谓眼耳鼻舌咽喉牙齿胸腹手足有诸病生。</a><a name="0325c14" id="0325c14">或复风痫涕唾。癫狂干消。上气肺逆小便淋</a><a name="0325c15" id="0325c15">沥疥癞痈疽[<a href='javascript:showpic("images/022124.gif")'>病-丙+玄</a>]癖痔瘘恶疮脓血煎寒壮热种</a><a name="0325c16" id="0325c16">种诸病。皆集此身。复有百一心黄之病。百一</a><a name="0325c17" id="0325c17">风病。百一痰病。风黄痰等和合共起。复有百</a><a name="0325c18" id="0325c18">一。如是四百四病逼切其身名为内苦。复有</a><a name="0325c19" id="0325c19">外苦加害此身。所谓或在牢狱挝打楚挞</a><a name="0325c20" id="0325c20">械枷锁系缚诸苦。或劓耳鼻及刖手足斫截</a><a name="0325c21" id="0325c21">其头。不为诸天之所守护。即令非人诸恶鬼</a><a name="0325c22" id="0325c22">神夜叉罗刹而得其便。复为蚊虻蜂等毒虫之</a><a name="0325c23" id="0325c23">所唼食。寒热饥渴风雨并至。种种苦恼逼切</a><a name="0325c24" id="0325c24">其身。人中尚尔。况恶道苦难可具说。是故当</a><a name="0325c25" id="0325c25">知。皆由过去诸不善业受如是报。若为刀杖</a><a name="0325c26" id="0325c26">之所加害。而造城壁及诸墙堑防卫其身。为</a><a name="0325c27" id="0325c27">恶风雨蚊虻蜂螫而求屋舍。为四百四病内</a><a name="0325c28" id="0325c28">苦外苦。而求饮食卧具医药田园室宅金银</a><a name="0325c29" id="0325c29">七宝奴婢车乘资生之具供给所须。不称其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110325b.htm'><img src='up.gif' border=0></a>
<a href='T110326a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>