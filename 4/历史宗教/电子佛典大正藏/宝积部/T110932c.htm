<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0320 父子合集经 0932c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 320 父子合集经</font> <font face='Arial'>(卷5)</font> 龙女授记品第七 <font face='Arial'>T11, p0932c</h2></font><hr>
<span class='old'>
</a><br><a name="0932b28" id="0932b28">　　如是作诸供养已　　　誓求佛果大菩提</a><br><a name="0932b29" id="0932b29">　　后当舍此龙女身　　　得生三十三天上</span><br><a name="0932c01" id="0932c01">　　得为帝释天宫主　　　受用妙乐无毁訾</a><br><a name="0932c02" id="0932c02">　　具天寿量大名闻　　　复往焰摩天中住</a><br><a name="0932c03" id="0932c03">　　得生焰摩天宫已　　　具足受彼殊妙乐</a><br><a name="0932c04" id="0932c04">　　佛子安住此天中　　　自在得终天寿量</a><br><a name="0932c05" id="0932c05">　　后复生于兜率天　　　得彼天众常爱敬</a><br><a name="0932c06" id="0932c06">　　虽受快乐心不着　　　犹若莲花性本净</a><br><a name="0932c07" id="0932c07">　　由彼宿习出世智　　　常观诸法皆空寂</a><br><a name="0932c08" id="0932c08">　　譬如刻石画长存　　　安住正念无移动</a><br><a name="0932c09" id="0932c09">　　后生乐变化天中　　　天子天女常围绕</a><br><a name="0932c10" id="0932c10">　　不为他毁有名称　　　满彼寿量无中天</a><br><a name="0932c11" id="0932c11">　　受彼最上五欲乐　　　而与正念常相应</a><br><a name="0932c12" id="0932c12">　　善修三种解脱门　　　毕竟入解真空法</a><br><a name="0932c13" id="0932c13">　　复生他化自在天　　　得彼天众常恭敬</a><br><a name="0932c14" id="0932c14">　　清净意乐住其中　　　任持正法心无动</a><br><a name="0932c15" id="0932c15">　　所欲受用皆他变　　　不起染着痴爱心</a><br><a name="0932c16" id="0932c16">　　佛子安住彼天宫　　　得尽彼天寿边际</a><br><a name="0932c17" id="0932c17">　　由于欲乐生厌患　　　忻求定地伏诸惑</a><br><a name="0932c18" id="0932c18">　　获得诸禅解脱门　　　由此得生梵天上</a><br><a name="0932c19" id="0932c19">　　由彼定生诸善根　　　受用喜乐一中劫</a><br><a name="0932c20" id="0932c20">　　定中适悦胜难思　　　渐能进趣菩提道</a><br><a name="0932c21" id="0932c21">　　住彼梵宫经一劫　　　专修正行净无杂</a><br><a name="0932c22" id="0932c22">　　善巧方便利有情　　　无冤亲想心平等</a><br><a name="0932c23" id="0932c23">　　于喜妙乐悉通达　　　亦不味着诸禅定</a><br><a name="0932c24" id="0932c24">　　善能觉悟寂诸根　　　是为最上牟尼子</a><br><a name="0932c25" id="0932c25">　　彼梵天说自然法　　　不与业果理相应</a><br><a name="0932c26" id="0932c26">　　唯此真实解脱门　　　毕竟超越于三界</a><br><a name="0932c27" id="0932c27">　　若人于此生信解　　　善能引导诸众生</a><br><a name="0932c28" id="0932c28">　　速成无上妙菩提　　　是则名为世间眼</a><br><a name="0932c29" id="0932c29">　　彼龙女等生梵世　　　饶益利乐诸天人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110932b.htm'><img src='up.gif' border=0></a>
<a href='T110933a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>