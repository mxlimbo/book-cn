<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0785c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷3)</font> 长者贤护品第一之一 <font face='Arial'>T11, p0785c</h2></font><hr>
<span class='old'>
</a><a name="0785b28" id="0785b28">耳鼻舌身意不欲解脱。何以故。耳鼻舌身</a><a name="0785b29" id="0785b29">意。本无转亦复无作。意无所思。亦无了知。</span><a name="0785c01" id="0785c01">是故应知。意本不从我之建立。诸长者。色不</a><a name="0785c02" id="0785c02">欲解脱。何以故。色无所转亦复无作。色无所</a><a name="0785c03" id="0785c03">思亦无了知。是故应知。色本不从我之建立。</a><a name="0785c04" id="0785c04">声香味触法不欲解脱。何以故。法无所转亦</a><a name="0785c05" id="0785c05">复无作。法无所思亦无了知。是故应知。法本</a><a name="0785c06" id="0785c06">不从我之建立</a><a name="0785c07" id="0785c07"><p>又复长者。色蕴不欲解脱。何以故。色蕴无转</a><a name="0785c08" id="0785c08">亦复无作。色蕴无思亦无了知。是故应知。色</a><a name="0785c09" id="0785c09">蕴不从我之建立。受蕴想蕴行蕴识蕴不欲</a><a name="0785c10" id="0785c10">解脱。何以故。识蕴无转亦复无作。识蕴无思</a><a name="0785c11" id="0785c11">亦无了知。是故应知。识蕴不从我之建立</a><a name="0785c12" id="0785c12"><p>又复长者。地界不欲解脱。何以故。地界无</a><a name="0785c13" id="0785c13">转亦复无作。地界无思亦无了知。是故应知。</a><a name="0785c14" id="0785c14">地界不从我之建立。水火风空识界不欲解</a><a name="0785c15" id="0785c15">脱。何以故。识界无转亦无所作。识界无思亦</a><a name="0785c16" id="0785c16">无了知。是故应知。识界不从我之建立</a><a name="0785c17" id="0785c17"><p>诸长者。当知一切法皆从虚妄分别所起。系</a><a name="0785c18" id="0785c18">属于缘无力劣弱。从缘而转。若有缘法而彼</a><a name="0785c19" id="0785c19">诸法即可施设。缘法若无。诸法亦复无所施</a><a name="0785c20" id="0785c20">设。然于一切法所施设中。无有少法而可了</a><a name="0785c21" id="0785c21">知。亦无少法若生若灭若起若尽。复无别法</a><a name="0785c22" id="0785c22">为断为常。汝诸长者。以是缘故应如是知。彼</a><a name="0785c23" id="0785c23">一切法皆从虚妄分别所起。系属于缘无力</a><a name="0785c24" id="0785c24">劣弱。从缘而转。若有缘故而彼诸法即可施</a><a name="0785c25" id="0785c25">设。缘法若无。诸法亦复无所施设。然于一切</a><a name="0785c26" id="0785c26">法所施设中。亦无少法而可了知。亦无少法</a><a name="0785c27" id="0785c27">若生若灭若起若尽。复无别法为断为常。汝</a><a name="0785c28" id="0785c28">等当知。若有虚妄分别。不如理作意即可施</a><a name="0785c29" id="0785c29">设。若无虚妄分别。不如理作意无所施设。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110785b.htm'><img src='up.gif' border=0></a>
<a href='T110786a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>