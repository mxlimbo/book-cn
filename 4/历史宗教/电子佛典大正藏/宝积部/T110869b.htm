<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0869b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷33)</font> 胜慧波罗蜜多品第十一之一 <font face='Arial'>T11, p0869b</h2></font><hr>
<span class='old'>
</a><a name="0869a28" id="0869a28"><p class='lg'>　　若于菩萨藏　　　不应生决定</a><br><a name="0869a29" id="0869a29">　　如是诸智者　　　得安住正行</span><br><a name="0869b01" id="0869b01">　　又若于是法　　　而或行执取</a><br><a name="0869b02" id="0869b02">　　及起边执故　　　此非为正行</a><br><a name="0869b03" id="0869b03">　　法虽不可得　　　勿作于空解</a><br><a name="0869b04" id="0869b04">　　况此正妙法　　　不同于虚空</a><br><a name="0869b05" id="0869b05">　　若法同虚空　　　世间无领解</a><br><a name="0869b06" id="0869b06">　　由无领解故　　　此非为正行</a><br><a name="0869b07" id="0869b07">　　又此正妙法　　　无取无不取</a><br><a name="0869b08" id="0869b08">　　是故法非法　　　不应生执取</a><br><a name="0869b09" id="0869b09">　　由无执取故　　　此即为法相</a><br><a name="0869b10" id="0869b10">　　如是行相中　　　说名为正行</a><br><a name="0869b11" id="0869b11">　　又此正妙法　　　曾无有住着</a><br><a name="0869b12" id="0869b12">　　随顺而了知　　　无能得损害</a><br><a name="0869b13" id="0869b13">　　由无所害故　　　智都无所解</a><br><a name="0869b14" id="0869b14">　　如是行相中　　　说名为正行</a><br><a name="0869b15" id="0869b15">　　又复诸智者　　　住少欲功德</a><br><a name="0869b16" id="0869b16">　　于此正法中　　　相应善修作</a><br><a name="0869b17" id="0869b17">　　若诸善安住　　　行威仪正行</a><br><a name="0869b18" id="0869b18">　　而于所向方　　　随应得清净</a><br><a name="0869b19" id="0869b19">　　以所向清净　　　知如是正法</a><br><a name="0869b20" id="0869b20">　　则能于处处　　　了有情心意</a><br><a name="0869b21" id="0869b21">　　又复诸智者　　　了彼心意已</a><br><a name="0869b22" id="0869b22">　　如是行相中　　　而能宣正法</a><br><a name="0869b23" id="0869b23">　　又此甚深法　　　通达胜义谛</a><br><a name="0869b24" id="0869b24">　　于如是义中　　　而常获决定</a><br><a name="0869b25" id="0869b25">　　又复诸智者　　　多闻如大海</a><br><a name="0869b26" id="0869b26">　　以是最深广　　　行无量功德</a><br><a name="0869b27" id="0869b27">　　不假文与义　　　能通达正理</a><br><a name="0869b28" id="0869b28">　　于无量文义　　　获坚固不动　</p></a><a name="0869b29" id="0869b29"><p>复次舍利子。菩萨摩诃萨。行胜慧波罗蜜多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110869a.htm'><img src='up.gif' border=0></a>
<a href='T110869c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>