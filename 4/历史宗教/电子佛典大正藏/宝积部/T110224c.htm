<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0224c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷39)</font> 菩萨藏会第十二之一 菩萨藏会第十二之三如来不思议性品第四之一 <font face='Arial'>T11, p0224c</h2></font><hr>
<span class='old'>
</a><a name="0224b28" id="0224b28"><p>复次舍利子。如来应正等觉。成就无上智力</a><a name="0224b29" id="0224b29">故。于大众中唱如是言。我说障法决定能障。</span><a name="0224c01" id="0224c01">此中诸天世间。无能于如来前如法立论。汝</a><a name="0224c02" id="0224c02">说如是障法不能为障。舍利子。云何名为能</a><a name="0224c03" id="0224c03">障碍法。舍利子。谓有一法能为障碍。何等一</a><a name="0224c04" id="0224c04">法。谓心不清净。复有二法能为障碍。谓无惭</a><a name="0224c05" id="0224c05">无愧。复有三法能为障碍。谓身恶行语恶行</a><a name="0224c06" id="0224c06">意恶行。复有四法能为障碍。由贪欲故行所</a><a name="0224c07" id="0224c07">不行。由嗔恚故行所不行。由愚痴故行所不</a><a name="0224c08" id="0224c08">行。由怖畏故行所不行。复有五法能为障碍。</a><a name="0224c09" id="0224c09">谓杀生不与取欲邪行妄语饮酒。复有六法</a><a name="0224c10" id="0224c10">能为障碍。谓不恭敬佛菩提。不恭敬法。不恭</a><a name="0224c11" id="0224c11">敬僧。不恭敬律仪。不恭敬三摩地。不恭敬建</a><a name="0224c12" id="0224c12">立施设。复有七法能为障碍。谓慢胜慢胜上</a><a name="0224c13" id="0224c13">慢增上慢邪慢下慢我慢。复有八法能为障</a><a name="0224c14" id="0224c14">碍。何等为八。谓邪见邪思邪语邪业邪命邪</a><a name="0224c15" id="0224c15">勤邪念邪三摩地。复有九法能为障碍。何等</a><a name="0224c16" id="0224c16">为九。谓于我身去来今世作不饶益生恼害</a><a name="0224c17" id="0224c17">事。于我所爱去来今世作不饶益生恼害事。</a><a name="0224c18" id="0224c18">我所不爱于去来今而作饶益生恼害事。</a><a name="0224c19" id="0224c19">复有十法能为障碍。谓十不善道。是故略说。</a><a name="0224c20" id="0224c20">是十种法能为障碍。为欲止息寂静永断如</a><a name="0224c21" id="0224c21">是障碍法故。如来为诸有情敷演正法。舍利</a><a name="0224c22" id="0224c22">子。乃至一切违罪作意相应诸结。若由诸法</a><a name="0224c23" id="0224c23">住爱味观。颠倒相应违背出离。爱见执着于</a><a name="0224c24" id="0224c24">有味着。有所依事身语意业。彼一切相如来</a><a name="0224c25" id="0224c25">了知皆是障碍。既了知已。如实说为能障碍</a><a name="0224c26" id="0224c26">法。复次舍利子。此如来无畏不可思议。以大</a><a name="0224c27" id="0224c27">悲为方便。真如平等。真性如性。非不如性。无</a><a name="0224c28" id="0224c28">变异性。无覆藏性。无怖畏性。无退屈性。无违</a><a name="0224c29" id="0224c29">诤性。由如是故光显大众。能令悦豫遍身怡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110224b.htm'><img src='up.gif' border=0></a>
<a href='T110225a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>