<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0523c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷92)</font> 发胜志乐会第二十五之一 富楼那品第八 <font face='Arial'>T11, p0523c</h2></font><hr>
<span class='old'>
</a><a name="0523b28" id="0523b28">菩萨既出家已。未得慧力而欲得者。当舍何</a><a name="0523b29" id="0523b29">法。当修何法。未生慧力能令出生已生慧力</span><a name="0523c01" id="0523c01">能令增长。佛告弥勒菩萨言。弥勒。初业菩</a><a name="0523c02" id="0523c02">萨既出家已。欲令慧力而得增长。当于利养</a><a name="0523c03" id="0523c03">知其过失。应须舍离。若好愦闹世俗言话。耽</a><a name="0523c04" id="0523c04">着睡眠广营众务。乐诸戏论。如是过失皆应</a><a name="0523c05" id="0523c05">远离。是故应舍利养。修于少欲。舍诸愦闹</a><a name="0523c06" id="0523c06">乐于寂静。舍诸世话观于实义。初夜后夜远</a><a name="0523c07" id="0523c07">离睡眠。观察思惟随行修习。舍于众务及诸</a><a name="0523c08" id="0523c08">戏论。修出世道慈念众生。弥勒。初业菩萨</a><a name="0523c09" id="0523c09">既出家已。未得慧力而欲得者。是法应舍。是</a><a name="0523c10" id="0523c10">法应修。何以故。弥勒。彼诸菩萨既出家已。</a><a name="0523c11" id="0523c11">未得慧力而欲得者。不舍利养。不修少欲。未</a><a name="0523c12" id="0523c12">生慧力当令出生。已生慧力能令增长。无有</a><a name="0523c13" id="0523c13">是处。不舍愦闹。不住寂静。未生慧力当令</a><a name="0523c14" id="0523c14">出生。已生慧力能令增长。亦无是处。不舍</a><a name="0523c15" id="0523c15">世话。不观实义。未生慧力当令出生。已生</a><a name="0523c16" id="0523c16">慧力能令增长。无有是处。初夜后夜。耽着</a><a name="0523c17" id="0523c17">睡眠曾不觉悟。系念思惟不舍众务。好诸戏</a><a name="0523c18" id="0523c18">论。于出世道不能修行。于诸众生不生慈念。</a><a name="0523c19" id="0523c19">未生慧力当令出生。已生慧力能令增长。亦</a><a name="0523c20" id="0523c20">无是处。弥勒。是故菩萨。未得慧力而欲得</a><a name="0523c21" id="0523c21">者。应舍诸法。当须舍离。应修诸法。当须修</a><a name="0523c22" id="0523c22">习。何以故。菩萨智慧从因缘生。若无因缘</a><a name="0523c23" id="0523c23">终不能生。因缘和合尔乃得生。尔时弥勒菩</a><a name="0523c24" id="0523c24">萨。白佛言。世尊。云何名为利养中过。若观</a><a name="0523c25" id="0523c25">察时。能令菩萨乐于少欲不生热恼。佛言弥</a><a name="0523c26" id="0523c26">勒。初业菩萨当观利养。生贪欲故。当观利</a><a name="0523c27" id="0523c27">养。坏失正念生嗔恚故。当观利养。念其得失</a><a name="0523c28" id="0523c28">生愚痴故。当观利养。能生高下嫉妒心故当</a><a name="0523c29" id="0523c29">观利养。于亲友家悭吝耽着生诳惑故。当观<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110523b.htm'><img src='up.gif' border=0></a>
<a href='T110524a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>