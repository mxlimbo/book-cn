<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0362 佛说阿弥陀三耶三佛萨楼佛檀过度人道经 0310b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 362 佛说阿弥陀三耶三佛萨楼佛檀过度人道经</font> <font face='Arial'>(卷2)</font> <font face='Arial'>T12, p0310b</h2></font><hr>
<span class='old'>
</a><a name="0310a28" id="0310a28">福。不信有弥陀佛国。不信有往生其国。虽</a><a name="0310a29" id="0310a29">尔者。其人续念不绝。暂信暂不信。意志犹</span><a name="0310b01" id="0310b01">豫无所专据。续其善愿为本故得往生。其人</a><a name="0310b02" id="0310b02">寿命病欲终时。阿弥陀佛。即自化作形像。令</a><a name="0310b03" id="0310b03">其人目自见之。口不能复言。但心中欢喜踊</a><a name="0310b04" id="0310b04">跃意念言。我悔不知益斋戒作善。今当往生</a><a name="0310b05" id="0310b05">阿弥陀佛国。其人即心自悔过。悔过者小差</a><a name="0310b06" id="0310b06">少无所复及。其人寿命终尽。即往生阿弥陀</a><a name="0310b07" id="0310b07">佛国。不能得前至阿弥陀佛所。便道见阿弥</a><a name="0310b08" id="0310b08">陀佛国界边自然七宝城中。心便大欢喜。便</a><a name="0310b09" id="0310b09">止其城中。即于七宝水池莲华中化生。则受</a><a name="0310b10" id="0310b10">身自然长大在城中。于是间五百岁。其城广</a><a name="0310b11" id="0310b11">纵各二千里。城中亦有七宝舍宅。中外内皆</a><a name="0310b12" id="0310b12">有七宝浴池。浴池中亦有自然华香绕。浴池</a><a name="0310b13" id="0310b13">上亦有七宝树重行。亦皆复作五音声。其欲</a><a name="0310b14" id="0310b14">饭食时。前有自然食。具百味饮食。在所欲</a><a name="0310b15" id="0310b15">得应意皆至。其人于城中亦快乐。其城中比</a><a name="0310b16" id="0310b16">如第二忉利天上自然之物。虽尔其人城中</a><a name="0310b17" id="0310b17">不能得出。复不能得见阿弥陀佛。但见其光</a><a name="0310b18" id="0310b18">明。心自悔责。踊跃喜耳。亦复不能得闻经。</a><a name="0310b19" id="0310b19">亦复不能得见诸比丘僧。亦复不能得见知</a><a name="0310b20" id="0310b20">阿弥陀佛国中诸菩萨阿罗汉状貌何等类。</a><a name="0310b21" id="0310b21">其人愁苦。如是比如小适耳。佛亦不使尔身</a><a name="0310b22" id="0310b22">行所作自然得之。皆心自趣向道。入其城中。</a><a name="0310b23" id="0310b23">其人本宿命求道时。心口各异。言念无诚信。</a><a name="0310b24" id="0310b24">狐疑佛经。复不信向之。当自然入恶道中。</a><a name="0310b25" id="0310b25">阿弥陀佛哀愍。威神引之去尔。其人于城</a><a name="0310b26" id="0310b26">中。五百岁乃得出。往至阿弥陀佛所闻经。</a><a name="0310b27" id="0310b27">心不开解。亦复不得在诸菩萨阿罗汉比丘</a><a name="0310b28" id="0310b28">僧中听经。以去所居处舍宅在地。不能令舍</a><a name="0310b29" id="0310b29">宅随意高大在虚空中。复去阿弥陀佛甚大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120310a.htm'><img src='up.gif' border=0></a>
<a href='T120310c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>