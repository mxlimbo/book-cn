<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0530a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷93)</font> 善臂菩萨会第二十六之一 富楼那品第八 <font face='Arial'>T11, p0530a</h2></font><hr>
<span class='old'>
</a><a name="0529c28" id="0529c28">愿不偷盗。自不邪淫。教人不邪淫愿不邪</a><a name="0529c29" id="0529c29">淫。自不妄语。教人不妄语愿不妄语。乃至</span><a name="0530a01" id="0530a01">尽形。自不饮酒。教人不饮酒愿不饮酒。是</a><a name="0530a02" id="0530a02">菩萨于此五戒中。常坚持专念。不缓不缺勤</a><a name="0530a03" id="0530a03">加精进。如是恐怖他人系缚囚执鞭杖刑戮。</a><a name="0530a04" id="0530a04">于此事中永断远离。及两舌恶口妄语绮语。</a><a name="0530a05" id="0530a05">亦复如是。是菩萨如是思惟。我应于一切众</a><a name="0530a06" id="0530a06">生。生爱念心。犹如父母爱念一子。若我父</a><a name="0530a07" id="0530a07">母。以种种苦事弓箭刀杖。加害于我。我于</a><a name="0530a08" id="0530a08">是中终不生报。我于一切众生。应如父母爱</a><a name="0530a09" id="0530a09">念一子。譬如父母妻子别离既久。一旦相见</a><a name="0530a10" id="0530a10">其心欢喜踊跃无量。如是菩萨见一切众生。</a><a name="0530a11" id="0530a11">其心欢喜亦复如是。是菩萨持不杀戒。欲</a><a name="0530a12" id="0530a12">令众生得住无学不杀戒故。是菩萨持不盗</a><a name="0530a13" id="0530a13">戒。欲令众生得住无学不盗戒故。是菩萨持</a><a name="0530a14" id="0530a14">不邪淫戒。欲令众生得住无学不淫戒故。</a><a name="0530a15" id="0530a15">是菩萨持不妄语戒。欲令众生得住无学实</a><a name="0530a16" id="0530a16">语戒故。是菩萨持不饮酒戒。欲令众生得住</a><a name="0530a17" id="0530a17">无学不饮酒戒故。是菩萨持不恐怖戒。为得</a><a name="0530a18" id="0530a18">成就金刚定故。是菩萨持不系缚戒。欲令</a><a name="0530a19" id="0530a19">一切众生断结使缚故。是菩萨持不囚执戒。</a><a name="0530a20" id="0530a20">欲令众生出五道故。是菩萨持不鞭杖戒。为</a><a name="0530a21" id="0530a21">欲远离诸魔结使留难得法定故。是菩萨持</a><a name="0530a22" id="0530a22">不刑戮戒。为令身口意得不护业故。是菩萨</a><a name="0530a23" id="0530a23">持不两舌戒。为得不坏和合众故。是菩萨持</a><a name="0530a24" id="0530a24">不恶口戒。为得五种梵音声故。是菩萨持不</a><a name="0530a25" id="0530a25">绮语戒。为得发言说法无障碍故。是菩萨持</a><a name="0530a26" id="0530a26">求畏死众生戒。欲令一切众生脱生老病死</a><a name="0530a27" id="0530a27">忧愁悲恼恐怖断故。是菩萨爱护他物不令</a><a name="0530a28" id="0530a28">漏失戒。为得无上菩提觉定故。有他众生妇</a><a name="0530a29" id="0530a29">女妻子。或被拘录。尔时菩萨于中救脱。为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110529c.htm'><img src='up.gif' border=0></a>
<a href='T110530b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>