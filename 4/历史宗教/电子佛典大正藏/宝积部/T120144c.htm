<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0342 佛说如幻三昧经 0144c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 342 佛说如幻三昧经</font> <font face='Arial'>(卷2)</font> <font face='Arial'>T12, p0144c</h2></font><hr>
<span class='old'>
</a><a name="0144b28" id="0144b28">尊。故能畅此无极道慧。时舍利弗前白佛言。</a><a name="0144b29" id="0144b29">向者文殊颁宣咨嗟。诸初发意菩萨之事。</span><a name="0144c01" id="0144c01">若有逮得无所从生法忍。计此二者其意等</a><a name="0144c02" id="0144c02">乎。佛言。如是舍利弗。诚如所云。锭光佛时授</a><a name="0144c03" id="0144c03">我要决。当成无上正真之道为最正觉。于当</a><a name="0144c04" id="0144c04">来世无央数劫得成为佛。号释迦文如来至</a><a name="0144c05" id="0144c05">真等正觉明行成为善逝世间解无上士道</a><a name="0144c06" id="0144c06">法御天人师号佛世尊。因彼发心无所违失。</a><a name="0144c07" id="0144c07">应时逮得无所从生法忍。是舍利弗。文殊师</a><a name="0144c08" id="0144c08">利向者所讲初发意菩萨。文殊白佛。我身省</a><a name="0144c09" id="0144c09">察大圣说法义之所归。一切菩萨其发心者</a><a name="0144c10" id="0144c10">名初发意。所以者何。唯然世尊。其诸发意皆</a><a name="0144c11" id="0144c11">无所生。其无所生则是菩萨初发意也。说是</a><a name="0144c12" id="0144c12">语时。二万三千人立不退转地。当成无上正</a><a name="0144c13" id="0144c13">真之道。五千比丘得无起余漏尽意解。六万</a><a name="0144c14" id="0144c14">天子远尘离垢诸法眼净</a><a name="0144c15" id="0144c15"><p>于是耆年大迦叶。前白佛言。文殊师利所为</a><a name="0144c16" id="0144c16">甚难甚难。今说经典开化饶益若干众生。文</a><a name="0144c17" id="0144c17">殊师利谓大迦叶。我之所作不为甚难。所以</a><a name="0144c18" id="0144c18">者何。一切诸法皆无所作。非作非不作。唯大</a><a name="0144c19" id="0144c19">迦叶。我于诸法无作不作亦无所舍。不度众</a><a name="0144c20" id="0144c20">生亦无所缚。所以者何。众生之党本无明故。</a><a name="0144c21" id="0144c21">成为众生故非甚难。向者迦叶宣言甚难。吾</a><a name="0144c22" id="0144c22">身所作无有甚难亦无不难。非如来非缘觉</a><a name="0144c23" id="0144c23">非声闻。迦叶。欲知谈说甚难。欲宣至谊。凡</a><a name="0144c24" id="0144c24">夫所作乃为奇异名之甚难。所以者何。唯然</a><a name="0144c25" id="0144c25">迦叶。一切诸佛威神之力未曾违废。亦不可</a><a name="0144c26" id="0144c26">得声闻缘觉。诸佛势力无获无得。独凡夫士</a><a name="0144c27" id="0144c27">乃逮此力。大迦叶曰。于文殊意所察云何。诸</a><a name="0144c28" id="0144c28">佛所得无得不得非声闻非缘觉。文殊师利</a><a name="0144c29" id="0144c29">报大迦叶。不得我身无人无寿。无形无终含<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120144b.htm'><img src='up.gif' border=0></a>
<a href='T120145a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>