<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0373b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷65)</font> 菩萨见实会第十六 紧那罗授记品第十一 <font face='Arial'>T11, p0373b</h2></font><hr>
<span class='old'>
</a><br><a name="0373a28" id="0373a28">　　若复有人着于我　　　亦复取于我所为</a><br><a name="0373a29" id="0373a29">　　我为是等说无堪　　　虽复如是非无作</span><br><a name="0373b01" id="0373b01">　　汝言一切性自空　　　复疑观空得解脱</a><br><a name="0373b02" id="0373b02">　　颠倒愚痴无智者　　　不能了知体性空</a><br><a name="0373b03" id="0373b03">　　从于妄想分别生　　　虚妄攀缘故被缚</a><br><a name="0373b04" id="0373b04">　　为化如是众生故　　　善逝说于性非有</a><br><a name="0373b05" id="0373b05">　　如汝所说事尽灭　　　一切诸法性亦灭</a><br><a name="0373b06" id="0373b06">　　迷惑无智诸众生　　　妄分别故生渴爱</a><br><a name="0373b07" id="0373b07">　　譬如渴者见阳焰　　　以忆想故增长渴</a><br><a name="0373b08" id="0373b08">　　愚人复为虚妄害　　　于无所有起分别</a><br><a name="0373b09" id="0373b09">　　渴者妄生见水想　　　阳焰之处水本无</a><br><a name="0373b10" id="0373b10">　　妄想所害诸众生　　　于诸不净起净想</a><br><a name="0373b11" id="0373b11">　　愚痴凡夫爱所缚　　　彼秽恶中性无净</a><br><a name="0373b12" id="0373b12">　　譬如阳焰似水相　　　彼中体性实无水</a><br><a name="0373b13" id="0373b13">　　如是身中无净色　　　身色亦复性非净</a><br><a name="0373b14" id="0373b14">　　愚痴凡夫颠倒见　　　妄作净想而被缚</a><br><a name="0373b15" id="0373b15">　　虽说诸法如虚空　　　亦说谤者堕地狱</a><br><a name="0373b16" id="0373b16">　　愚人闻之生怖畏　　　智者虽闻心安隐</a><br><a name="0373b17" id="0373b17">　　世间体性自空寂　　　愚痴无智起我想</a><br><a name="0373b18" id="0373b18">　　彼等若闻性空教　　　怖畏不得更受生</a><br><a name="0373b19" id="0373b19">　　彼等毁谤妙空法　　　皆由计着我见故</a><br><a name="0373b20" id="0373b20">　　如人系缚于虚空　　　是无智人堕地狱</a><br><a name="0373b21" id="0373b21">　　我本所说诸善趣　　　及为世间说余道</a><br><a name="0373b22" id="0373b22">　　说有作业而不失　　　亦夺其执有作者</a><br><a name="0373b23" id="0373b23">　　一切诸趣犹如梦　　　我为汝说如是知</a><br><a name="0373b24" id="0373b24">　　梦中无有去来相　　　颠倒见者着去来</a><br><a name="0373b25" id="0373b25">　　我既演说有作业　　　十方推求无作者</a><br><a name="0373b26" id="0373b26">　　譬如猛风吹诸树　　　其树相触则火出</a><br><a name="0373b27" id="0373b27">　　其风及树不作念　　　言谓我等能出火</a><br><a name="0373b28" id="0373b28">　　虽复如是而火生　　　当知有业无作者</a><br><a name="0373b29" id="0373b29">　　汝言福德无积聚　　　复云善得菩提果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110373a.htm'><img src='up.gif' border=0></a>
<a href='T110373c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>