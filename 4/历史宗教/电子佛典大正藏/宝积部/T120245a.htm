<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0357 如来庄严智慧光明入一切佛境界经 0245a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 357 如来庄严智慧光明入一切佛境界经</font> <font face='Arial'>(卷2)</font> <font face='Arial'>T12, p0245a</h2></font><hr>
<span class='old'>
</a><a name="0244c28" id="0244c28">实。言如实者名为我。言我者即是不二。不</a><a name="0244c29" id="0244c29">二义者即是菩提。菩提者名为觉。觉者入三</span><a name="0245a01" id="0245a01">解脱门智。智者。入三世平等一切法智。言义</a><a name="0245a02" id="0245a02">者。于一切法无差别义。义者。无名无言不可</a><a name="0245a03" id="0245a03">说。言智者。觉了一切法名为智。识知一切法</a><a name="0245a04" id="0245a04">名为智。言义者。知众生及识智了义即是法。</a><a name="0245a05" id="0245a05">法者即是义。义智识智。了义智法智。法住智</a><a name="0245a06" id="0245a06">法体智。彼依法转所转义。自转平等不二义。</a><a name="0245a07" id="0245a07">平等不二义即是平等。平等者即是义。所言</a><a name="0245a08" id="0245a08">义识智平等者。即是入不二法门智。名为了</a><a name="0245a09" id="0245a09">义非不了义。言平等者。即是平等。即是空。言</a><a name="0245a10" id="0245a10">空者。即是幻我平等。言我平等者。即是法平</a><a name="0245a11" id="0245a11">等。言法平等者。即是离平等。离平等者。即是</a><a name="0245a12" id="0245a12">觉平等。觉平等者。即是菩提。文殊师利。着色</a><a name="0245a13" id="0245a13">者即是着眼。着眼者即是着自性。着见者即</a><a name="0245a14" id="0245a14">是着自我。着自身者。即是着自性空智着。</a><a name="0245a15" id="0245a15">不正念观者。即着法光明观法不着。着懈怠</a><a name="0245a16" id="0245a16">垢者。着证智坚固精进。如实知法名为着。着</a><a name="0245a17" id="0245a17">五盖菩提分名为着。不着无障解脱智。一切</a><a name="0245a18" id="0245a18">法自性清净因缘而有。又菩萨摩诃萨。如实</a><a name="0245a19" id="0245a19">知染净因。而不住染净因中者。起我起见是</a><a name="0245a20" id="0245a20">名染因。入一切法无我是名净因。见我我所</a><a name="0245a21" id="0245a21">是名染因。内寂静外不行是名净因。欲嗔恨</a><a name="0245a22" id="0245a22">害觉观是名染因。不净慈悲喜舍入十二因</a><a name="0245a23" id="0245a23">缘忍。名为净因。四颠倒是染因。四念处是</a><a name="0245a24" id="0245a24">净因。五盖是染因。五根是净因。六入是染因。</a><a name="0245a25" id="0245a25">六念是净因。七非净法是染因。七觉分是净</a><a name="0245a26" id="0245a26">因。八邪法是染因。八正法是净因。九恼事是</a><a name="0245a27" id="0245a27">染因。九次第定是净因。十不善业道是染因。</a><a name="0245a28" id="0245a28">十善业道是净因。略说一切不善念是染因。</a><a name="0245a29" id="0245a29">一切善念是净因。所言染因净因。彼一切法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120244c.htm'><img src='up.gif' border=0></a>
<a href='T120245b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>