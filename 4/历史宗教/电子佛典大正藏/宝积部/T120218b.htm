<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0353 胜N师子吼一乘大方便方广经 0218b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 353 胜N师子吼一乘大方便方广经</font> <font face='Arial'>(卷1)</font> 摄受章第四 <font face='Arial'>T12, p0218b</h2></font><hr>
<span class='old'>
</a><a name="0218a28" id="0218a28">正法广大义者。则是无量。得一切佛法摄</a><a name="0218a29" id="0218a29">八万四千法门。譬如劫初成时普兴大云</span><a name="0218b01" id="0218b01">雨众色雨及种种宝。如是摄受正法雨无量</a><a name="0218b02" id="0218b02">福报及无量善根之雨。世尊。又如劫初成时</a><a name="0218b03" id="0218b03">有大水聚。出生三千大千界藏及四百亿种</a><a name="0218b04" id="0218b04">种类洲。如是摄受正法。出生大乘无量界</a><a name="0218b05" id="0218b05">藏。一切菩萨神通之力。一切世间安隐快乐。</a><a name="0218b06" id="0218b06">一切世间如意自在。及出世间安乐。劫成乃</a><a name="0218b07" id="0218b07">至天人本所未得皆于中出。又如大地持</a><a name="0218b08" id="0218b08">四重担。何等为四。一者大海。二者诸山。三</a><a name="0218b09" id="0218b09">者草木。四者众生。如是摄受正法善男子</a><a name="0218b10" id="0218b10">善女人。建立大地堪能荷负四种重任。喻</a><a name="0218b11" id="0218b11">彼大地。何等为四。谓离善知识无闻非法</a><a name="0218b12" id="0218b12">众生。以人天善根而成熟之。求声闻者</a><a name="0218b13" id="0218b13">授声闻乘。求缘觉者授缘觉乘。求大乘者</a><a name="0218b14" id="0218b14">授以大乘。是名摄受正法善男子善女人</a><a name="0218b15" id="0218b15">建立大地堪能荷负四种重任。世尊。如是</a><a name="0218b16" id="0218b16">摄受正法善男子善女人。建立大地堪能</a><a name="0218b17" id="0218b17">荷负四种重任。普为众生作不请之友。大</a><a name="0218b18" id="0218b18">悲安慰哀愍众生。为世法母。又如大地有</a><a name="0218b19" id="0218b19">四种宝藏。何等为四。一者无价。二者上价。</a><a name="0218b20" id="0218b20">三者中价。四者下价。是名大地四种宝藏。如</a><a name="0218b21" id="0218b21">是摄受正法善男子善女人。建立大地得</a><a name="0218b22" id="0218b22">众生四种最上大宝。何等为四。摄受正法</a><a name="0218b23" id="0218b23">善男子善女人。无闻非法众生以人天功德</a><a name="0218b24" id="0218b24">善根而授与之。求声闻者授声闻乘。求缘</a><a name="0218b25" id="0218b25">觉者授缘觉乘。求大乘者授以大乘。如是</a><a name="0218b26" id="0218b26">得大宝众生。皆由摄受正法善男子善女人</a><a name="0218b27" id="0218b27">得此奇特希有功德。世尊。大宝藏者。即是摄</a><a name="0218b28" id="0218b28">受正法。世尊。摄受正法。摄受正法者。无异</a><a name="0218b29" id="0218b29">正法。无异摄受正法。正法即是摄受正法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120218a.htm'><img src='up.gif' border=0></a>
<a href='T120218c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>