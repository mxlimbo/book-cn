<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0494a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷86)</font> 大神变会第二十二之一 富楼那品第八 <font face='Arial'>T11, p0494a</h2></font><hr>
<span class='old'>
</a><a name="0493c28" id="0493c28"><p>尔时舍利弗。白佛言。世尊。此商主天子。往</a><a name="0493c29" id="0493c29">昔供养诸佛世尊及文殊师利。乃能成就如</span><a name="0494a01" id="0494a01">是辩才。佛告舍利弗。如是如是。如汝所说。是</a><a name="0494a02" id="0494a02">文殊师利之所成熟。舍利弗。乃往古世过无</a><a name="0494a03" id="0494a03">量劫。有佛名等须弥如来应供正遍知明行</a><a name="0494a04" id="0494a04">足善逝世间解无上士调御丈夫天人师佛世</a><a name="0494a05" id="0494a05">尊。出现于世。国名安乐。劫名欢喜。舍利弗。</a><a name="0494a06" id="0494a06">彼佛世界。一切众生具足安乐。乃至无有少</a><a name="0494a07" id="0494a07">苦恼声。彼佛国土四宝所成。金银琉璃及以</a><a name="0494a08" id="0494a08">颇梨。地平如掌。清净柔软如天妙衣。无诸</a><a name="0494a09" id="0494a09">难处。天人充满。安隐炽盛快乐无量。是故</a><a name="0494a10" id="0494a10">名为安乐世界。彼佛法中纯是菩萨。精进勇</a><a name="0494a11" id="0494a11">猛智慧光明。得修多罗王陀罗尼。辩才无尽</a><a name="0494a12" id="0494a12">善巧方便。分别说法神<span class='corr'>通</span>智慧。摧破恶魔解</a><a name="0494a13" id="0494a13">脱无碍。成就定忍。善知根性应病与药。具大</a><a name="0494a14" id="0494a14">福德智慧资粮。为诸众生不请之友。以神通</a><a name="0494a15" id="0494a15">力遍游佛刹。入智行海。安住施戒智慧多闻。</a><a name="0494a16" id="0494a16">无边善根方便回向。住于十力四无所畏一</a><a name="0494a17" id="0494a17">切佛法。游戏三昧诸禅解脱。彼佛世尊。以</a><a name="0494a18" id="0494a18">如是等诸大菩萨而为眷属。于彼世界。有转</a><a name="0494a19" id="0494a19">轮王名净庄严。正法化世。王四天下。七宝</a><a name="0494a20" id="0494a20">具足。王有千子。悉发阿耨多罗三藐三菩提</a><a name="0494a21" id="0494a21">心。净庄严王及其后宫。亦皆已发阿耨多罗</a><a name="0494a22" id="0494a22">三藐三菩提心。彼等须弥如来寿七十俱胝</a><a name="0494a23" id="0494a23">岁。尔时净庄严王。于百千岁中。承事供养</a><a name="0494a24" id="0494a24">彼佛如来及菩萨众。衣服饮食一切乐具。王</a><a name="0494a25" id="0494a25">与千子及其后宫。得清净信。爱法欢喜更无</a><a name="0494a26" id="0494a26">异心。常于佛前手自供养。亲近听法过百千</a><a name="0494a27" id="0494a27">岁已。时王千子及以内宫。获得四念。何者</a><a name="0494a28" id="0494a28">为四。一者念佛菩萨。二者念施。三者念戒。</a><a name="0494a29" id="0494a29">四者不忘菩提之心。得此念故。若昼若夜常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110493c.htm'><img src='up.gif' border=0></a>
<a href='T110494b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>