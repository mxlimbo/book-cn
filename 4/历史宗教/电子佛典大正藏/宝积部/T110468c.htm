<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0468c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷81)</font> 护国菩萨会第一十八之一 富楼那品第八 <font face='Arial'>T11, p0468c</h2></font><hr>
<span class='old'>
</a><a name="0468b28" id="0468b28">欲向吉利意如来边。即向彼如来方面绝身。</a><a name="0468b29" id="0468b29">复作是言。若彼如来是一切知见者亦应念</span><a name="0468c01" id="0468c01">我。护国。尔时吉利意如来阿罗呵三藐三佛</a><a name="0468c02" id="0468c02">陀。即伸右手放大光明。照福焰王子。即于</a><a name="0468c03" id="0468c03">光中出一莲花。大如车轮有百千叶。然彼莲</a><a name="0468c04" id="0468c04">花放百千光明。其光明盛照福焰王子身。尔</a><a name="0468c05" id="0468c05">时福焰王子。即自见身处彼莲花。既住花中</a><a name="0468c06" id="0468c06">合十指掌。曲躬向吉利意如来多陀阿伽度</a><a name="0468c07" id="0468c07">阿罗呵三藐三佛陀。口三唱言南无佛陀耶。</a><a name="0468c08" id="0468c08">南无佛陀耶。护国。尔时吉利意如来还摄光</a><a name="0468c09" id="0468c09">明。福焰王子。即乘佛光至如来前。举身投地</a><a name="0468c10" id="0468c10">如大树倒。礼彼如来一千拜已。护国。尔时福</a><a name="0468c11" id="0468c11">焰王子。以偈白世尊言</a><a name="0468c12" id="0468c12"><p class='lg'>　　我久得重病　　　今值大医王</a><br><a name="0468c13" id="0468c13">　　于苦厄难中　　　世尊济拔我</a><br><a name="0468c14" id="0468c14">　　愿尊为我说　　　云何住法中</a><br><a name="0468c15" id="0468c15">　　当得大福利　　　唯愿尊显说</a><br><a name="0468c16" id="0468c16">　　世尊我于先　　　夜半诸天来</a><br><a name="0468c17" id="0468c17">　　教我莫放逸　　　闻此天教已</a><br><a name="0468c18" id="0468c18">　　恐怖来此处　　　今问大世尊</a><br><a name="0468c19" id="0468c19">　　云何不放逸　　　我今失正道</a><br><a name="0468c20" id="0468c20">　　愿为作商主　　　我今如生盲</a><br><a name="0468c21" id="0468c21">　　愿为我作眼　　　我今临险岸</a><br><a name="0468c22" id="0468c22">　　愿尊救济度　　　唯愿大慈悲</a><br><a name="0468c23" id="0468c23">　　令我生正信　　　如病困笃者</a><br><a name="0468c24" id="0468c24">　　愿尊速疗治　　　我今如贫人</a><br><a name="0468c25" id="0468c25">　　愿尊见摄受　　　我今被系缚</a><br><a name="0468c26" id="0468c26">　　愿尊能为解　　　我心大疑惑</a><br><a name="0468c27" id="0468c27">　　愿决我痴网　　　示我修行处</a><br><a name="0468c28" id="0468c28">　　云何得菩提　　　我今没大水</a><br><a name="0468c29" id="0468c29">　　愿示度济我　　　我处大中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110468b.htm'><img src='up.gif' border=0></a>
<a href='T110469a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>