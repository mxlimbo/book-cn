<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0350 佛说遗日摩尼宝经 0190a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 350 佛说遗日摩尼宝经</font> <font face='Arial'>(卷1)</font> <font face='Arial'>T12, p0190a</h2></font><hr>
<span class='old'>
</a><a name="0189c28" id="0189c28">大过。是为四。菩萨有四事。得菩萨道。何谓四</a><a name="0189c29" id="0189c29">事。一者等心于十方人。二者布施等心于十</span><a name="0190a01" id="0190a01">方人。三者所作为等心于十方人。四者说经</a><a name="0190a02" id="0190a02">等心于十方人。是为四。菩萨有四事。矫称</a><a name="0190a03" id="0190a03">为菩萨。何谓四事。一者依经得生活。二者但</a><a name="0190a04" id="0190a04">欲声名不索佛道。三者但欲自安不念苦人。</a><a name="0190a05" id="0190a05">四者但口多说不欲度余人。是为四。菩萨有</a><a name="0190a06" id="0190a06">四事。成其功德。何谓四事。一者信虚空。二者</a><a name="0190a07" id="0190a07">所作恶信当悔。三者心念万物皆非我所。四</a><a name="0190a08" id="0190a08">者极大慈于十方人。是为四。菩萨有四恶知</a><a name="0190a09" id="0190a09">识。何谓四。一者教人为罗汉道灭意。二者教</a><a name="0190a10" id="0190a10">人为辟支佛道。自守无为。三者喜教人为教</a><a name="0190a11" id="0190a11">道。四者人求有学经者。持财物诱恤。不肯</a><a name="0190a12" id="0190a12">教人。是为四。菩萨有四善知识。何等为四。一</a><a name="0190a13" id="0190a13">者人所求索不逆也。用是故成佛道。二者经</a><a name="0190a14" id="0190a14">师。是为善知识。多闻经故。三者劝乐使人发</a><a name="0190a15" id="0190a15">意求佛。成于功德。四者佛天中天。是善知识。</a><a name="0190a16" id="0190a16">具足诸佛法故。是为四。菩萨有四珍宝。何谓</a><a name="0190a17" id="0190a17">为四。一者见佛已悉供养无二意。二者六波</a><a name="0190a18" id="0190a18">罗蜜法悉闻。三者常净心向师。四者止于爱</a><a name="0190a19" id="0190a19">欲。常止空闲处。是为四。菩萨有四事出于魔</a><a name="0190a20" id="0190a20">界。何谓为四。一者不舍菩萨心。二者无有嗔</a><a name="0190a21" id="0190a21">恚心向于十方人。大如毛发。三者悉学外余</a><a name="0190a22" id="0190a22">道。四者恭敬于诸菩萨。是为四。菩萨有四事。</a><a name="0190a23" id="0190a23">得功德不可复计。何谓为四。一者持法施与</a><a name="0190a24" id="0190a24">人。不希望欲有所得。二者人有犯戒者。当慈</a><a name="0190a25" id="0190a25">哀之。三者多教人为菩萨道。四者有下贱人</a><a name="0190a26" id="0190a26">来毁辱菩萨。悉当忍之。是为四</a><a name="0190a27" id="0190a27"><p>佛语迦叶言。不用字为字菩萨也。随法行。随</a><a name="0190a28" id="0190a28">法立用。是故字菩萨。菩萨。凡有三十二事。何</a><a name="0190a29" id="0190a29">谓三十二事。安隐慈心。于人自念。智虑少去。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120189c.htm'><img src='up.gif' border=0></a>
<a href='T120190b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>