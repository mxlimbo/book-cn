<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0229b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷40)</font> 菩萨藏会第十二之一 菩萨藏会第十二之三如来不思议性品第四之一 <font face='Arial'>T11, p0229b</h2></font><hr>
<span class='old'>
</a><a name="0229a28" id="0229a28"><p><span class='byline'>　　　　大唐三藏法师玄奘奉　诏译</span><br></a><a name="0229a29" id="0229a29"><p><b>　　<A NAME="n92"></A>菩萨藏会第十二之六如来不思议性品</span><a name="0229b01" id="0229b01">第四之四</b></p>
</a><a name="0229b02" id="0229b02"><p>尔时佛告舍利子。云何菩萨摩诃萨。于如来</a><a name="0229b03" id="0229b03">不思议不共佛法。信受谛奉清净无疑。乃至</a><a name="0229b04" id="0229b04">发希奇想。舍利子。如来成就十八不共佛法。</a><a name="0229b05" id="0229b05">由成就故。如来应正等觉。于大众中正师子</a><a name="0229b06" id="0229b06">吼。自称我处大仙尊位转大梵轮。一切世间</a><a name="0229b07" id="0229b07">沙门婆罗门。诸天魔梵。不能如法而转。舍利</a><a name="0229b08" id="0229b08">子。何等名为十八不共佛法。舍利子。所谓如</a><a name="0229b09" id="0229b09">来处世无诸误失。以无失故名为如来。何等</a><a name="0229b10" id="0229b10">名为无有误失。舍利子。如来身业无有误失。</a><a name="0229b11" id="0229b11">以无失故。一切世间若愚若智。不能立如法</a><a name="0229b12" id="0229b12">论。谓如来身有误失者。何以故。佛薄伽梵身</a><a name="0229b13" id="0229b13">业毕竟无误失故。舍利子。诸佛如来游步世</a><a name="0229b14" id="0229b14">间。直视于前转身回顾。若屈若伸服僧伽胝。</a><a name="0229b15" id="0229b15">摄持衣钵进止往来行住坐卧。如来于中无</a><a name="0229b16" id="0229b16">失威仪端严庠序。舍利子。如来若往城邑若</a><a name="0229b17" id="0229b17">旋返时。双足蹈空。而千幅轮现于地际。悦意</a><a name="0229b18" id="0229b18">妙香钵特摩花。自然踊出承如来足。若畜生</a><a name="0229b19" id="0229b19">趣一切有情为如来足之所触者。极满七夜</a><a name="0229b20" id="0229b20">受诸快乐。命终之后往生善趣乐世界中。舍</a><a name="0229b21" id="0229b21">利子。如来被服不着其身。如四指量吠岚婆</a><a name="0229b22" id="0229b22">风不能披动。舍利子。如来身光极照无间。</a><a name="0229b23" id="0229b23">触彼众生令兴乐受。舍利子。如是一切身无</a><a name="0229b24" id="0229b24">过相。故说如来身无误失。如自所证身无误</a><a name="0229b25" id="0229b25">失。亦为众生说如斯法。令其永断身业误失。</a><a name="0229b26" id="0229b26">舍利子。如来语业无有误失。以无失故。一切</a><a name="0229b27" id="0229b27">世间若愚若智。不能如法伺求如来语业误</a><a name="0229b28" id="0229b28">失。何以故。舍利子。如来为迦罗时语者。如来</a><a name="0229b29" id="0229b29">为实语者。为谛语者。为三摩耶时语者。为如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110229a.htm'><img src='up.gif' border=0></a>
<a href='T110229c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>