<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0316 佛说大乘菩萨藏正法经 0867b</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 316 佛说大乘菩萨藏正法经</font> <font face='Arial'>(卷33)</font> 禅定波罗蜜多品第十之一 <font face='Arial'>T11, p0867b</h2></font><hr>
<span class='old'>
</a><a name="0867a28" id="0867a28">无碍则无遍计。若无遍计则无有对。若无有</a><a name="0867a29" id="0867a29">对则无所住。若无所住则无间断。若无间断</span><a name="0867b01" id="0867b01">则无虚作。若无虚作则无迷乱。若无迷乱则</a><a name="0867b02" id="0867b02">无我我所。若无我我所则无诤论。若无诤论</a><a name="0867b03" id="0867b03">是沙门法。若无诤论是沙门法。则喻彼虚</a><a name="0867b04" id="0867b04">空。亦如平掌。若喻虚空亦如平掌。彼则不</a><a name="0867b05" id="0867b05">堕欲界色界及无色界。若一切处而无所堕。</a><a name="0867b06" id="0867b06">则无形色。及无显色。亦无分位。若无形色无</a><a name="0867b07" id="0867b07">显色及无分位。彼则如是随顺觉悟。若能如</a><a name="0867b08" id="0867b08">是随顺觉悟。彼则如是随所觉悟。云何说此</a><a name="0867b09" id="0867b09">随顺觉悟及所觉悟。谓若了知彼极微法皆</a><a name="0867b10" id="0867b10">不可得。说此是为随顺觉悟及所觉悟。应当</a><a name="0867b11" id="0867b11">于此平等入解。即能成就菩萨摩诃萨希有</a><a name="0867b12" id="0867b12">之法。云何菩萨摩诃萨希有之法。所谓于</a><a name="0867b13" id="0867b13">慈无我悲无众生。喜无寿者。舍无补特伽罗。</a><a name="0867b14" id="0867b14">布施无彼悔与心持戒生彼寂静心。忍辱发</a><a name="0867b15" id="0867b15">彼无尽心。精进发彼最上心。禅定离彼散乱</a><a name="0867b16" id="0867b16">心。胜慧无彼戏论心。念处无念处作意心。正</a><a name="0867b17" id="0867b17">断随彼生灭心。神足离彼嬉戏心。于信进念</a><a name="0867b18" id="0867b18">定慧。起彼无碍自然平等入解心。如是五根</a><a name="0867b19" id="0867b19">五力。起彼无能损坏屈伏心。于七觉支。起彼</a><a name="0867b20" id="0867b20">分别菩提心。于八圣道。起彼观察正解心。于</a><a name="0867b21" id="0867b21">奢摩他。起彼平等心。于毗钵舍那。发起观察</a><a name="0867b22" id="0867b22">圣谛希有遍知心。成熟有情。发彼本清净</a><a name="0867b23" id="0867b23">心。于彼法界摄受正法。无杂乱心。于无生法</a><a name="0867b24" id="0867b24">忍。起不可得心。于不退转地。起转无转心。于</a><a name="0867b25" id="0867b25">相所获。起无相心。庄严菩提道场。起彼顺三</a><a name="0867b26" id="0867b26">界心。制伏群魔。起彼摄受有情心。于诸法自</a><a name="0867b27" id="0867b27">性菩提。起彼顺觉悟心。于转法轮。起彼无所</a><a name="0867b28" id="0867b28">转心。于大涅盘。起彼随现轮回自性平等</a><a name="0867b29" id="0867b29">心。舍利子。如是所说。是为菩萨摩诃萨于随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110867a.htm'><img src='up.gif' border=0></a>
<a href='T110867c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>