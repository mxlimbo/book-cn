<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0310 大宝积经 0079c</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 310 大宝积经</font> <font face='Arial'>(卷14)</font> 密迹金刚力士会第三之一 清净陀罗尼品第三之一 <font face='Arial'>T11, p0079c</h2></font><hr>
<span class='old'>
</a><a name="0079b28" id="0079b28">二比丘而为法师一名智寂。二名持至诚。威</a><a name="0079b29" id="0079b29">神变化高德无极。大尊巍巍。受彼如来是章</span><a name="0079c01" id="0079c01">句咒。而奉持之。如来灭度之后半劫持法。其</a><a name="0079c02" id="0079c02">彼三千大千世界百千亿魔。皆见开化。承无</a><a name="0079c03" id="0079c03">上正真之道。密迹。欲知尔时二比丘。为法师</a><a name="0079c04" id="0079c04">者。岂异人乎。莫造斯观。所以者何。其法</a><a name="0079c05" id="0079c05">寂者。则我身是也。持至诚法师比丘者。则密</a><a name="0079c06" id="0079c06">迹金刚力士是也。此诸章句令是经法。多所</a><a name="0079c07" id="0079c07">饶益成护正法。彼时世尊。观于四面一切众</a><a name="0079c08" id="0079c08">会。而口宣言。汝等正士。为能堪任。于斯如</a><a name="0079c09" id="0079c09">来。从无数劫亿百千垓。积功累德总持无上</a><a name="0079c10" id="0079c10">正真之道。以持拥护无所挂碍。从是以来至</a><a name="0079c11" id="0079c11">今蒙济。去来今佛之所由生。于是菩萨众会</a><a name="0079c12" id="0079c12">之中。三万二千菩萨即从坐起叉手而住。稽</a><a name="0079c13" id="0079c13">首礼佛。说是偈言</a><a name="0079c14" id="0079c14"><p class='lg'>　　弃其身寿命　　　思惟好寂然</a><br><a name="0079c15" id="0079c15">　　受持是经法　　　世护之所叹</a><br><a name="0079c16" id="0079c16">　　其是经如药　　　疗治一切病</a><br><a name="0079c17" id="0079c17">　　受持所言教　　　发生世尊意　</p></a><a name="0079c18" id="0079c18"><p>尔时贤王天子之等五百天子。说是偈言</a><a name="0079c19" id="0079c19"><p class='lg'>　　用一切众生　　　以故想积德</a><br><a name="0079c20" id="0079c20">　　受持是经典　　　最胜特深妙　</p></a><a name="0079c21" id="0079c21"><p>于是密迹金刚力士。恣漏曰</a><a name="0079c22" id="0079c22"><p class='lg'>　　是议无文字　　　而反宣文字</a><br><a name="0079c23" id="0079c23">　　人中尊所作　　　班宣我当持　</p></a><a name="0079c24" id="0079c24"><p>尔时世尊。告识氏梵天。如来有三不可限量</a><a name="0079c25" id="0079c25">无上供养。德无有极何谓为三。一曰至心仁</a><a name="0079c26" id="0079c26">和发其道心。二曰以发道心护于正法。三曰</a><a name="0079c27" id="0079c27">如所闻法为人解说。身行如是。是为至不可</a><a name="0079c28" id="0079c28">计德。梵天当知。如来以是三事。积累功勋。假</a><a name="0079c29" id="0079c29">使其寿住世一劫。广分别说不能究畅。是故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110079b.htm'><img src='up.gif' border=0></a>
<a href='T110080a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>