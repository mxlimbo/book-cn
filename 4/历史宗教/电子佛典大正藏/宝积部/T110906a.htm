<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0319 大圣文殊师利菩萨佛刹功德庄严经 0906a</TITLE>
</head> 
<BODY id='T11' onbeforeprint='hide()' onafterprint='show()'>

<font face='Arial'><h2>No. 319 大圣文殊师利菩萨佛刹功德庄严经</font> <font face='Arial'>(卷1)</font> <font face='Arial'>T11, p0906a</h2></font><hr>
<span class='old'>
</a><a name="0905c28" id="0905c28">所。头面礼足退住一面白佛言。世尊以何因</a><a name="0905c29" id="0905c29">缘于世间中。有如是謦之声及大光明。佛</span><a name="0906a01" id="0906a01">言善男子东方去此。过九十俱胝那庾多百</a><a name="0906a02" id="0906a02">千佛刹。有世界名娑诃。佛号释迦牟尼如来</a><a name="0906a03" id="0906a03">应正等觉。为欲召集十方世界俱胝那庾多</a><a name="0906a04" id="0906a04">菩萨。令其闻法。遍于毛孔放大光明。作謦</a><a name="0906a05" id="0906a05">声。时殊胜愿慧菩萨摩诃萨。闻是语已又白</a><a name="0906a06" id="0906a06">佛言。世尊我今欲往娑诃世界。礼拜亲觐供</a><a name="0906a07" id="0906a07">养承事释迦牟尼如来应正等觉。并见彼诸</a><a name="0906a08" id="0906a08">菩萨及听法故。佛言可往今正是时。尔时殊</a><a name="0906a09" id="0906a09">胜愿慧菩萨摩诃萨。即与诸菩萨。于刹那顷</a><a name="0906a10" id="0906a10">来到娑诃世界。时殊胜愿慧菩萨。即作是念。</a><a name="0906a11" id="0906a11">今我以何神变。往彼亲觐释迦牟尼如来。作</a><a name="0906a12" id="0906a12">是念已入三摩地。由此三摩地神境通故。令</a><a name="0906a13" id="0906a13">此三千大千世界傍生焰魔界苦。悉皆停息。</a><a name="0906a14" id="0906a14">于刹那顷获得无上殊胜安乐。及地狱火悉</a><a name="0906a15" id="0906a15">皆殄灭饿鬼畜生及焰魔界有情。所有饥渴</a><a name="0906a16" id="0906a16">皆获饱满。于刹那间便得安乐。犹如刍入</a><a name="0906a17" id="0906a17">初静处。当于是时。无一有情而为贪恚愚痴</a><a name="0906a18" id="0906a18">忿恨恼害悭慢嫉妒矫诳覆藏之所逼恼。一</a><a name="0906a19" id="0906a19">切诸趣有情。互起慈心及利益心。是时殊胜</a><a name="0906a20" id="0906a20">愿慧菩萨。现如是神境通已。与诸菩萨诣释</a><a name="0906a21" id="0906a21">迦牟尼如来所。头面礼足右绕三匝。随所来</a><a name="0906a22" id="0906a22">方以愿力故。化现莲花而坐其上</a><a name="0906a23" id="0906a23"><p>尔时北方去此。过六万三千佛刹。有世界名</a><a name="0906a24" id="0906a24">常庄严。彼现有佛号生娑罗帝王。彼世界中</a><a name="0906a25" id="0906a25">无有在家衣俗服者。一切菩萨皆服袈裟。而</a><a name="0906a26" id="0906a26">彼世界尚不闻有女人之名况胎生者。一切</a><a name="0906a27" id="0906a27">皆着袈裟之服。结加趺坐莲花化生。彼佛世</a><a name="0906a28" id="0906a28">尊为诸菩萨。常说性印法门。云何名为性印</a><a name="0906a29" id="0906a29">法门。所谓发菩提心。即为满足菩萨律仪。即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T110905c.htm'><img src='up.gif' border=0></a>
<a href='T110906b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>