<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0328 佛说须赖经 0052b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 328 佛说须赖经</font> <font face='Arial'>(卷1)</font> <font face='Arial'>T12, p0052b</h2></font><hr>
<span class='old'>
<p><p></span><a name="0052b01" id="0052b01"></a><a name="0052b02" id="0052b02"><p><b>　　<A NAME="n29"></A>No. 328 [Nos. 310(27), 329]</b></a><a name="0052b03" id="0052b03"><p class='juan'>
佛说须赖经</p>
</a><a name="0052b04" id="0052b04"></a><a name="0052b05" id="0052b05"><p><span class='byline'>　　　　曹魏西域沙门白延于洛阳白马寺译</span><br></a><a name="0052b06" id="0052b06"><p>闻如是。一时佛在舍卫国o树给孤独园。与</a><a name="0052b07" id="0052b07">大比丘众千二百五十人及五千菩萨俱。尔</a><a name="0052b08" id="0052b08">时舍卫城中有极贫者名曰须赖。得坚固志</a><a name="0052b09" id="0052b09">不可转移。信佛法众身归三尊。奉持净戒修</a><a name="0052b10" id="0052b10">行十善。有四等心救济不倦。内性清净我乐</a><a name="0052b11" id="0052b11">无二。至意求佛无上大道。思惟所行昼夜诵</a><a name="0052b12" id="0052b12">习。以善方便导利人物。安贫自守以法为乐。</a><a name="0052b13" id="0052b13">于是天帝释以天眼见须赖功德殊妙。所闻</a><a name="0052b14" id="0052b14">不惑博览众经。无有邪行坐起安庠。行止卧</a><a name="0052b15" id="0052b15">觉不失仪法。少欲易足不贪利养。质直善说</a><a name="0052b16" id="0052b16">言信不华。斋戒省约食节衣菅。树叶为器茅</a><a name="0052b17" id="0052b17">草为席。不畜遗除无所藏积。国王人民莫</a><a name="0052b18" id="0052b18">不敬爱。常以昼夜各三诣佛咨受法信。佛知</a><a name="0052b19" id="0052b19">其意辄与相见。须赖每诣佛时。无数百人常</a><a name="0052b20" id="0052b20">从与俱。其所游至卧起经行。天人营护。天</a><a name="0052b21" id="0052b21">帝释自念言。是仁者戒行纯备。恐子将夺我</a><a name="0052b22" id="0052b22">处。当下试知审求何道。释便化作数人。蹴骂</a><a name="0052b23" id="0052b23">须赖言无忌讳。又以石掷捶杖加之于须赖。</a><a name="0052b24" id="0052b24">须赖忍力慈仁不嗔不怨。释便化作数人。谓</a><a name="0052b25" id="0052b25">须赖言。仁实见在我谓为卿杀之何如。须赖</a><a name="0052b26" id="0052b26">答言。子所谋者非善法也。正使彼人刀割我</a><a name="0052b27" id="0052b27">身尚无恨意。况但挝骂。所以者何。夫罪福</a><a name="0052b28" id="0052b28">有二果。种福者生天上。为罪者堕恶道。是</a><a name="0052b29" id="0052b29">故不当恨何况欲害彼。于是须赖即说偈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120052a.htm'><img src='up.gif' border=0></a>
<a href='T120052c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>