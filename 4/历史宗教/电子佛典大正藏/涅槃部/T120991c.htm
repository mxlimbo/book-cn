<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0382 集一切福德三昧经 0991c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 382 集一切福德三昧经</font> <font face='Arial'>(卷1)</font> <font face='Arial'>T12, p0991c</h2></font><hr>
<span class='old'>
</a><a name="0991b28" id="0991b28">世界之中一切众生各具慈心。如百千世界</a><a name="0991b29" id="0991b29">大梵天王所有慈心。是诸慈心福德之聚。欲</span><a name="0991c01" id="0991c01">比菩萨初发道心专志增上。为脱一切所有</a><a name="0991c02" id="0991c02">众生无幻无伪。实为一切众生修行慈心福</a><a name="0991c03" id="0991c03">德。百分不及一。千分百千分亿分百亿分千</a><a name="0991c04" id="0991c04">亿分。乃至算数譬喻所不能及。那罗延。是故</a><a name="0991c05" id="0991c05">当知。若欲修集一切福德。是善男子善女人</a><a name="0991c06" id="0991c06">应发阿耨多罗三藐三菩提。今发当发。具</a><a name="0991c07" id="0991c07">足如是无量无边福德之聚。是第二说入集</a><a name="0991c08" id="0991c08">一切福德三昧。复次那罗延。汝意云何。东</a><a name="0991c09" id="0991c09">方虚空为普遍不。南西北方四维上下所有</a><a name="0991c10" id="0991c10">虚空为普遍不。那罗延言。世尊。东方虚空尚</a><a name="0991c11" id="0991c11">不得边。何况十方不可说无量无边随有世</a><a name="0991c12" id="0991c12">界虚空普遍。佛言。那罗延。假令有人乃至百</a><a name="0991c13" id="0991c13">千万亿劫中。引诸喻说欲尽虚空。得其边际</a><a name="0991c14" id="0991c14">不得其边。那罗延。我今引喻以明斯义。为欲</a><a name="0991c15" id="0991c15">成满是集一切福德三昧故。亦令增益诸有</a><a name="0991c16" id="0991c16">修集福德众生增长志欲。令向大乘菩萨摩</a><a name="0991c17" id="0991c17">诃萨满大精进。那罗延。若以芥子盛满三千</a><a name="0991c18" id="0991c18">大千世界。乃至非想非非想处满中芥子。假</a><a name="0991c19" id="0991c19">令有人持过东方百千恒河沙等世界下一芥</a><a name="0991c20" id="0991c20">子。如是东行尽是芥子。犹不能得世界边际。</a><a name="0991c21" id="0991c21">南西北方四维上下亦复如是。那罗延。若复</a><a name="0991c22" id="0991c22">恒河沙等世界满中芥子。那罗延。颇有人天</a><a name="0991c23" id="0991c23">能数如是一切芥子知其数不。时那罗延白</a><a name="0991c24" id="0991c24">言。世尊。若四天下一切众生成就智慧如舍</a><a name="0991c25" id="0991c25">利弗。于一劫数犹尚不能数其一分。况能数</a><a name="0991c26" id="0991c26">尽大芥子聚。那罗延。假令有人过于东方恒</a><a name="0991c27" id="0991c27">河沙世界着一芥子。如是东行尽是芥子。犹</a><a name="0991c28" id="0991c28">故不得世界边际。南西北方四维上下亦复</a><a name="0991c29" id="0991c29">如是。那罗延。如是世界虚空普遍。设有人天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120991b.htm'><img src='up.gif' border=0></a>
<a href='T120992a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>