<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅经 0367b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅经</font> <font face='Arial'>(卷1)</font> 寿命品第一 <font face='Arial'>T12, p0367b</h2></font><hr>
<span class='old'>
</a><a name="0367a28" id="0367a28">呵责家法。自观己身如四毒蛇。是身常为无</a><a name="0367a29" id="0367a29">量诸虫之所唼食。是身臭秽贪欲狱缚。是身</span><a name="0367b01" id="0367b01">可恶犹如死狗。是身不净九孔常流。是身如</a><a name="0367b02" id="0367b02">城血肉筋骨皮裹其上。手足以为却敌楼橹。</a><a name="0367b03" id="0367b03">目为窍孔。头为殿堂心王处中。如是身城</a><a name="0367b04" id="0367b04">诸佛世尊之所弃舍。凡夫愚人常所味着。贪</a><a name="0367b05" id="0367b05">淫嗔恚愚痴罗刹止住其中。是身不坚犹如</a><a name="0367b06" id="0367b06">芦苇伊兰水泡芭蕉之树。是身无常念念不</a><a name="0367b07" id="0367b07">住。犹如电光暴水幻炎。亦如画水随画随合。</a><a name="0367b08" id="0367b08">是身易坏犹如河岸临峻大树。是身不久当</a><a name="0367b09" id="0367b09">为狐狼鸱枭雕鹫乌鹊饿狗之所食啖。谁有</a><a name="0367b10" id="0367b10">智者当乐此身。宁以牛迹盛大海水。不能</a><a name="0367b11" id="0367b11">具说是身无常不净臭秽。宁丸大地使如枣</a><a name="0367b12" id="0367b12">等。渐渐转小犹葶苈子乃至微尘。不能具</a><a name="0367b13" id="0367b13">说是身过患。是故当舍如弃涕唾。以是因</a><a name="0367b14" id="0367b14">缘诸优婆夷。以空无相无愿之法常修其心。</a><a name="0367b15" id="0367b15">深乐咨受大乘经典。闻已亦能为他演说护</a><a name="0367b16" id="0367b16">持本愿。毁枧身甚可患厌性不坚牢。心常</a><a name="0367b17" id="0367b17">修集如是正观。破坏生死无际轮转。渴仰大</a><a name="0367b18" id="0367b18">乘既自充足。复能充足余渴仰者。深乐大乘</a><a name="0367b19" id="0367b19">守护大乘。虽现女身实是菩萨善能随顺一</a><a name="0367b20" id="0367b20">切世间。度未度者解未解者。绍三宝种使</a><a name="0367b21" id="0367b21">不断绝。于未来世当转法轮。以大庄严而</a><a name="0367b22" id="0367b22">自庄严。坚持禁戒。皆悉成就如是功德。于诸</a><a name="0367b23" id="0367b23">众生生大悲心。平等无二如视一子。亦于晨</a><a name="0367b24" id="0367b24">朝日初出时各相谓言。今日宜应至双树间。</a><a name="0367b25" id="0367b25">诸优婆夷所设供具倍胜于前持至佛所。稽</a><a name="0367b26" id="0367b26">首佛足绕百千匝。而白佛言。世尊。我等今</a><a name="0367b27" id="0367b27">者为佛及僧办诸供具。唯愿如来哀受我供。</a><a name="0367b28" id="0367b28">如来默然而不许可。诸优婆夷不果所愿。心</a><a name="0367b29" id="0367b29">怀惆怅却坐一面<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120367a.htm'><img src='up.gif' border=0></a>
<a href='T120367c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>