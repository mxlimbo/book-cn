<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅经 0783b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅经</font> <font face='Arial'>(卷27)</font> 师子吼菩萨品第二十三之一 <font face='Arial'>T12, p0783b</h2></font><hr>
<span class='old'>
</a><a name="0783a28" id="0783a28">令众生得四无碍故。为令众生见佛性</a><a name="0783a29" id="0783a29">故。作是行时不见三昧不见三昧相。不</span><a name="0783b01" id="0783b01">见修者。不见果报。善男子。若能如是是则</a><a name="0783b02" id="0783b02">名为修习三昧。云何复名修于智慧。若</a><a name="0783b03" id="0783b03">有修者作是思惟。我若修习如是智慧。</a><a name="0783b04" id="0783b04">则得解脱度三恶道。谁能利益一切众生。</a><a name="0783b05" id="0783b05">谁能度人于生死道。佛出世难如优昙花。</a><a name="0783b06" id="0783b06">我今能断诸烦恼结必得解脱。是故我当</a><a name="0783b07" id="0783b07">勤修智慧速断烦恼早得度脱。如是修</a><a name="0783b08" id="0783b08">者不得名为修习智慧。云何名为修习</a><a name="0783b09" id="0783b09">智慧者。若观生老死苦。一切众生无明所</a><a name="0783b10" id="0783b10">覆。不知修习无上正道。愿我此身悉代</a><a name="0783b11" id="0783b11">众生受大苦恼。众生所有贫穷下贱破戒之</a><a name="0783b12" id="0783b12">心贪嗔痴业。愿皆悉来集于我身。愿诸众</a><a name="0783b13" id="0783b13">生不生贪取。不为名色之所系缚。愿诸众</a><a name="0783b14" id="0783b14">生早度生死。令我一身处之不厌。愿令一</a><a name="0783b15" id="0783b15">切皆得阿耨多罗三藐三菩提。如是修时不</a><a name="0783b16" id="0783b16">见智慧不见智慧相。不见修者。不见果</a><a name="0783b17" id="0783b17">报。是则名为修习智慧。善男子。修习如</a><a name="0783b18" id="0783b18">是戒定智慧。是名菩萨。不能如是修戒定</a><a name="0783b19" id="0783b19">慧。是名声闻。复次善男子。云何复名修</a><a name="0783b20" id="0783b20">习于戒。若能破坏一切众生十六恶律仪。何</a><a name="0783b21" id="0783b21">等十六。一者为利养食羔羊肥已转卖。二</a><a name="0783b22" id="0783b22">者为利买已屠杀。三者为利养食猪豚肥</a><a name="0783b23" id="0783b23">已转卖。四者为利买已屠杀。五者为利养</a><a name="0783b24" id="0783b24">食牛犊肥已转卖。六者为利买已屠杀。七者</a><a name="0783b25" id="0783b25">为利养鸡令肥肥已转卖。八者为利买已</a><a name="0783b26" id="0783b26">屠杀。九者钓鱼。十者猎师。十一劫夺。十二</a><a name="0783b27" id="0783b27">魁脍。十三网捕飞鸟。十四两舌。十五狱卒。十</a><a name="0783b28" id="0783b28">六咒龙。能为众生永断如是十六恶业。是</a><a name="0783b29" id="0783b29">名修戒。云何修定。能断一切世间三昧。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120783a.htm'><img src='up.gif' border=0></a>
<a href='T120783c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>