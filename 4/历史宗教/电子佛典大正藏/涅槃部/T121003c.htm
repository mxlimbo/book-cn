<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0382 集一切福德三昧经 1003c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 382 集一切福德三昧经</font> <font face='Arial'>(卷3)</font> <font face='Arial'>T12, p1003c</h2></font><hr>
<span class='old'>
</a><a name="1003b28" id="1003b28">生等。起平等心脱其苦恼。是名菩萨大慈大</a><a name="1003b29" id="1003b29">悲。若生五道为诸众生。自舍己乐作如是念。</span><a name="1003c01" id="1003c01">是诸众生堕在邪道我当安止令住正道。是</a><a name="1003c02" id="1003c02">名菩萨大慈大悲。那罗延。是故当知声闻缘</a><a name="1003c03" id="1003c03">觉有慈有悲。无大慈大悲。那罗延。是故菩萨</a><a name="1003c04" id="1003c04">应当修满大慈大悲。说是大慈大悲法时。八</a><a name="1003c05" id="1003c05">千众生发阿耨多罗三藐三菩提心。作如是</a><a name="1003c06" id="1003c06">言。我等亦当住如文殊师利所说大慈大悲。</a><a name="1003c07" id="1003c07">八千菩萨得集一切福德三昧。八千众生远</a><a name="1003c08" id="1003c08">离尘垢得法眼净。尔时那罗延菩萨白言。世</a><a name="1003c09" id="1003c09">尊。如来世尊名百福相。以何因缘得如是相。</a><a name="1003c10" id="1003c10">佛告那罗延。若于十方各如恒河沙等世界。</a><a name="1003c11" id="1003c11">所有众生皆成转轮大王。所有功德福聚。等</a><a name="1003c12" id="1003c12">一帝释所有福德。十方恒河沙等世界。所有</a><a name="1003c13" id="1003c13">众生成就福聚皆如帝释。是诸帝释所有福</a><a name="1003c14" id="1003c14">聚。等一梵王所有福聚。那罗延。若恒河沙等</a><a name="1003c15" id="1003c15">世界所有一切众生。成就福聚皆如梵王。是</a><a name="1003c16" id="1003c16">诸梵王所有福聚。等一声闻所有福聚。那罗</a><a name="1003c17" id="1003c17">延。若恒河沙等世界所有一切众生。皆成声</a><a name="1003c18" id="1003c18">闻所有德聚等一缘觉所有福德。那罗延。</a><a name="1003c19" id="1003c19">恒河沙等世界所有一切众生。皆悉成就缘</a><a name="1003c20" id="1003c20">觉德聚。那罗延。是诸一切声闻缘觉所有</a><a name="1003c21" id="1003c21">德聚尽合为一。菩萨成就是集一切福德三</a><a name="1003c22" id="1003c22">昧。有如是福所有德聚。复过于是。那罗延。</a><a name="1003c23" id="1003c23">是菩萨所成福德善根无量无边。那罗延。若</a><a name="1003c24" id="1003c24">使十方如恒河沙等世界所有一切众生。皆</a><a name="1003c25" id="1003c25">悉逮得是集一切福德三昧福德之聚。是诸</a><a name="1003c26" id="1003c26">德聚复百千倍。犹不等佛一相福。是名</a><a name="1003c27" id="1003c27">如来百福德相。一切众生无能思量。是故如</a><a name="1003c28" id="1003c28">来名不思议百福德相。说是百福德相法时。</a><a name="1003c29" id="1003c29">而此三千大千世界六种震动。大光普照。百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121003b.htm'><img src='up.gif' border=0></a>
<a href='T121004a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>