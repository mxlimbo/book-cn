<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0379 四童子三昧经 0942b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 379 四童子三昧经</font> <font face='Arial'>(卷3)</font> <font face='Arial'>T12, p0942b</h2></font><hr>
<span class='old'>
</a><a name="0942a28" id="0942a28">乃至千辐轮处足相之中。及手足柔软网缦</a><a name="0942a29" id="0942a29">相中。赤铜色瓜甲。及以十指妙色掌文宝手</span><a name="0942b01" id="0942b01">之间。皆悉放于百千亿光明。一一光明化生</a><a name="0942b02" id="0942b02">莲华百千亿数。一一华台化出化师子高座</a><a name="0942b03" id="0942b03">百千亿数。一一座上见一佛坐。一一化佛</a><a name="0942b04" id="0942b04">教化无量百千亿众生。其间或得漏尽。或得</a><a name="0942b05" id="0942b05">离欲地。如是一切诸相好中所放光明。事相</a><a name="0942b06" id="0942b06">皆亦如是。如是等脐轮之间及阴马藏相。亦</a><a name="0942b07" id="0942b07">复如是。面轮眉间亦复如是。尔时世尊从于</a><a name="0942b08" id="0942b08">顶上放百千种光明。一一光明端化出莲华</a><a name="0942b09" id="0942b09">百千亿数。一一花台化作师子台座百千亿</a><a name="0942b10" id="0942b10">数。一一座上化一佛坐为说妙法。彼诸如来</a><a name="0942b11" id="0942b11">不说余法。唯说菩萨密藏修多罗。及诸陀罗</a><a name="0942b12" id="0942b12">尼金刚章句。为人显说清净三轮如来诸力</a><a name="0942b13" id="0942b13">无畏法等。似彼法门一一化佛一一说法。能</a><a name="0942b14" id="0942b14">净无量无边众生令住不退转地。向于阿耨</a><a name="0942b15" id="0942b15">多罗三藐三菩提。尔时世尊于娑罗双树间。</a><a name="0942b16" id="0942b16">右胁师子卧床中。化现一佛右胁而卧。化已</a><a name="0942b17" id="0942b17">自身即至活大地狱中。到彼处已身放光明。</a><a name="0942b18" id="0942b18">放光明已其光遍照活地狱中。尔时世尊以</a><a name="0942b19" id="0942b19">此光明。照于活大地狱已。而说偈言</a><a name="0942b20" id="0942b20"><p class='lg'>　　此众生数死　　　数数还复活</a><br><a name="0942b21" id="0942b21">　　又不舍彼想　　　故生诸苦恼</a><br><a name="0942b22" id="0942b22">　　世有此圣出　　　世尊能作明</a><br><a name="0942b23" id="0942b23">　　能说诸正法　　　灭除诸苦恼</a><br><a name="0942b24" id="0942b24">　　无为亦无尽　　　无灭亦无行</a><br><a name="0942b25" id="0942b25">　　若能如是解　　　彼不堕诸趣　</p></a><a name="0942b26" id="0942b26"><p>尔时如来说是偈已。于彼刹那罗婆摩休多</a><a name="0942b27" id="0942b27">时。令彼活大地狱三十亿数诸苦众生便得</a><a name="0942b28" id="0942b28">舍身。即舍身已生于三十三天。尔时世尊复</a><a name="0942b29" id="0942b29">至三十三天还说此偈。以佛神力声遍一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120942a.htm'><img src='up.gif' border=0></a>
<a href='T120942c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>