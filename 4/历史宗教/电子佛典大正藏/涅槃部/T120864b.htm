<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0864b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷2)</font> 长寿品第五 <font face='Arial'>T12, p0864b</h2></font><hr>
<span class='old'>
</a><a name="0864a28" id="0864a28">众僧清净。有一未受具足戒者。盗入听律。</a><a name="0864a29" id="0864a29">时金刚力士瞻佛神旨。持金刚杵碎令如尘。</span><a name="0864b01" id="0864b01">云何一切等视如子。佛告迦叶。莫作是语。彼</a><a name="0864b02" id="0864b02">童子者。是化作耳。欲明正法犯罪应弃。以肃</a><a name="0864b03" id="0864b03">将来令怀盗心者。及一阐提辈恶心潜伏。如</a><a name="0864b04" id="0864b04">王大臣执犯法者。随罪治之。佛亦如是有</a><a name="0864b05" id="0864b05">坏法人以理惩罚。令犯恶者自见罪报。如</a><a name="0864b06" id="0864b06">来常以自身光明安慰众生不恐不害。虽有</a><a name="0864b07" id="0864b07">众生不蒙光明而至死者。如来于彼不舍大</a><a name="0864b08" id="0864b08">悲。复次迦叶。汝等若能善解如来微密义者。</a><a name="0864b09" id="0864b09">今当更说。譬如迦叶。他方有诸比丘。持戒清</a><a name="0864b10" id="0864b10">净道德淳一威仪具足。彼方如来已般泥洹。</a><a name="0864b11" id="0864b11">诸比丘众无任持者。以彼众僧无大师故。</a><a name="0864b12" id="0864b12">无道之人恼诸比丘。时有国王好乐佛法。害</a><a name="0864b13" id="0864b13">彼恶人或逐出国。以逐彼恶人安立正法故</a><a name="0864b14" id="0864b14">获福无量。所以者何。罚其重过立大法故。又</a><a name="0864b15" id="0864b15">如人家生诸毒树应速翦灭。如是法中犯戒</a><a name="0864b16" id="0864b16">乱法。如害主奴皆应逐出。若不逐出当知是</a><a name="0864b17" id="0864b17">辈去我法远。若逐出者是我弟子。迦叶菩萨</a><a name="0864b18" id="0864b18">白佛言。以是义故。不等众生同一子也。涂割</a><a name="0864b19" id="0864b19">等观此言乖矣。若言如来治坏法人何有此</a><a name="0864b20" id="0864b20">义。佛告迦叶。如王大臣长者居士。生子端正</a><a name="0864b21" id="0864b21">聪明黠慧。举世无双众所爱重。父将其子往</a><a name="0864b22" id="0864b22">诣师门学诸技艺白彼师言。我虽生此子</a><a name="0864b23" id="0864b23">福德端正。未学技艺为我教学必令成就。</a><a name="0864b24" id="0864b24">若不如法勤加杖策。我有四子皆就君学。正</a><a name="0864b25" id="0864b25">使三子由杖而死。余有一子故当苦治。要令</a><a name="0864b26" id="0864b26">成就我犹不恨。佛告迦叶。于意云何。父母及</a><a name="0864b27" id="0864b27">师苦教其子乃至失命。父母及师犯杀罪耶。</a><a name="0864b28" id="0864b28">迦叶白佛。不也世尊。爱念子故欲令成就。</a><a name="0864b29" id="0864b29">虽加杖楚无憎害意。其福无量无有杀罪。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120864a.htm'><img src='up.gif' border=0></a>
<a href='T120864c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>