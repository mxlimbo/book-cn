<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0871c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷3)</font> 四法品第八 <font face='Arial'>T12, p0871c</h2></font><hr>
<span class='old'>
</a><a name="0871b28" id="0871b28">间业。其实无有坏僧之心。亦无有僧而可坏</a><a name="0871b29" id="0871b29">者。于阎浮提护持正法。众生悉见护法大士。</span><a name="0871c01" id="0871c01">此则诸佛菩萨常法。于阎浮提现为天魔众</a><a name="0871c02" id="0871c02">生悉见。其实不为众魔之业。于阎浮提现为</a><a name="0871c03" id="0871c03">女像。众生见已悉皆叹曰。奇哉今日女人作</a><a name="0871c04" id="0871c04">佛。其实如来非为女身。称彼所欲各随因缘。</a><a name="0871c05" id="0871c05">现男女像随顺世间。于阎浮提现生四种畜</a><a name="0871c06" id="0871c06">生趣中。众生皆谓真实畜生。其实不为彼畜</a><a name="0871c07" id="0871c07">生行。现入畜生随顺世间。入梵天中现为梵</a><a name="0871c08" id="0871c08">天而作师长。其诸众生事梵天者。方便诱进</a><a name="0871c09" id="0871c09">使入正法不习彼业。现梵天像随顺世间。现</a><a name="0871c10" id="0871c10">入淫舍度诸淫种不兴欲想。心如莲华尘水</a><a name="0871c11" id="0871c11">不污。庄严其身游诸四衢。方便诱化染心众</a><a name="0871c12" id="0871c12">生。入诸妓舍现为女人化以正法入学书堂</a><a name="0871c13" id="0871c13">现为师长化诸童蒙。或入酒会博弈戏处。为</a><a name="0871c14" id="0871c14">教化故不同彼业。往诣冢间度诸鸟兽不取</a><a name="0871c15" id="0871c15">见想。入诸长者授以正法。入大臣中教令正</a><a name="0871c16" id="0871c16">治。入诸王子化令护法。入诸王者化以先王</a><a name="0871c17" id="0871c17">正法治国。现疾疫劫为之设药。令诸病者厌</a><a name="0871c18" id="0871c18">离身苦导以正法。众生谓是真疾疫劫。现谷</a><a name="0871c19" id="0871c19">贵劫饥乏众生施甘露食导以正法。众生谓</a><a name="0871c20" id="0871c20">是真谷贵劫。现刀兵劫众生各各共相伤害。</a><a name="0871c21" id="0871c21">化令和同导以正法。众生谓是真刀兵劫。现</a><a name="0871c22" id="0871c22">为劫烧计常众生示无常相。众生谓是真实</a><a name="0871c23" id="0871c23">劫烧。于一切众生各同其语。音声微妙胜彼</a><a name="0871c24" id="0871c24">彼类。乐音众生因而得度。现为四种地水火</a><a name="0871c25" id="0871c25">风。一一随种染着众生因斯得度。现为药树</a><a name="0871c26" id="0871c26">救疗众生因斯得度。入诸邪道而现出家。各</a><a name="0871c27" id="0871c27">为彼众而作导师。于无数劫已离外道。示现</a><a name="0871c28" id="0871c28">出家导以正法。现为工巧医方咒术。一切众</a><a name="0871c29" id="0871c29">生及诸外道各怀x慢。故于其中种种现化。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120871b.htm'><img src='up.gif' border=0></a>
<a href='T120872a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>