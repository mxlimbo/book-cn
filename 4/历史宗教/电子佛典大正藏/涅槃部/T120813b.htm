<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅经 0813b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅经</font> <font face='Arial'>(卷31)</font> 迦叶菩萨品第二十四之一 <font face='Arial'>T12, p0813b</h2></font><hr>
<span class='old'>
</a><a name="0813a28" id="0813a28"><p>善男子。我复为彼逆罪众生。而作是言。造</a><a name="0813a29" id="0813a29">五逆者舍身直入阿鼻地狱。我复说言。昙</span><a name="0813b01" id="0813b01">摩留枝比丘舍身直入阿鼻地狱。于其中</a><a name="0813b02" id="0813b02">间无止宿处。我复为彼犊子梵志说言。梵</a><a name="0813b03" id="0813b03">志。若有中阴则有六有。我复说言。无色众</a><a name="0813b04" id="0813b04">生无有中阴。善男子。我诸弟子闻是说已</a><a name="0813b05" id="0813b05">不解我意。唱言佛说定无中阴</a><a name="0813b06" id="0813b06"><p>善男子。我于经中复说有退。何以故。因于</a><a name="0813b07" id="0813b07">无量懈怠懒惰诸比丘等不修道。故说退五</a><a name="0813b08" id="0813b08">种。一者乐于多事。二者乐说世事。三者乐</a><a name="0813b09" id="0813b09">于睡眠。四者乐近在家。五者乐多游行。</a><a name="0813b10" id="0813b10">以是因缘令比丘退。说退因缘复有二种。</a><a name="0813b11" id="0813b11">一内二外。阿罗汉人虽离内因不离外因。</a><a name="0813b12" id="0813b12">以外因缘故则生烦恼。生烦恼故则便退</a><a name="0813b13" id="0813b13">失。复有比丘名曰瞿坻。六返退失。退已</a><a name="0813b14" id="0813b14">惭愧复更进修第七即得。得已恐失以刀自</a><a name="0813b15" id="0813b15">害。我复或说有时解脱。或说六种阿罗汉</a><a name="0813b16" id="0813b16">等。我诸弟子闻是说已不解我意。唱言如</a><a name="0813b17" id="0813b17">来定说有退</a><a name="0813b18" id="0813b18"><p>善男子。经中复说。譬如焦炭不还为木。亦</a><a name="0813b19" id="0813b19">如瓶坏更无瓶用。烦恼亦尔。阿罗汉断终</a><a name="0813b20" id="0813b20">不还生。亦说。众生生烦恼因凡有三种。一</a><a name="0813b21" id="0813b21">者未断烦恼。二者不断因缘。三者不善思</a><a name="0813b22" id="0813b22">惟。而阿罗汉无二因缘。谓断烦恼无不善</a><a name="0813b23" id="0813b23">思惟。善男子。我诸弟子闻是说已不解我</a><a name="0813b24" id="0813b24">意。唱言如来定说无退</a><a name="0813b25" id="0813b25"><p>善男子。我于经中说。如来身凡有二种。一</a><a name="0813b26" id="0813b26">者生身。二者法身。言生身者即是方便应化</a><a name="0813b27" id="0813b27">之身。如是身者可得言是生老病死长短黑</a><a name="0813b28" id="0813b28">白。是此是彼是学无学。我诸弟子闻是说已</a><a name="0813b29" id="0813b29">不解我意。唱言如来定说佛身是有为法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120813a.htm'><img src='up.gif' border=0></a>
<a href='T120813c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>