<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0859c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷1)</font> 长者纯陀品第三 <font face='Arial'>T12, p0859c</h2></font><hr>
<span class='old'>
</a><a name="0859b28" id="0859b28">是行数者。终不得出人天之上。非天中天亦</a><a name="0859b29" id="0859b29">非应供。复次文殊师利。汝岂不闻有天长寿。</span><a name="0859c01" id="0859c01">而今如来不满百岁。云何生死之法。称人天</a><a name="0859c02" id="0859c02">上为天中天名曰应供。文殊师利。譬如有人</a><a name="0859c03" id="0859c03">作聚落主。随其功勋渐渐迁转得为高位。众</a><a name="0859c04" id="0859c04">人所敬财力自在。受福既尽还为贫贱人不</a><a name="0859c05" id="0859c05">齿录。若使如来是行数者。亦复如是。非人中</a><a name="0859c06" id="0859c06">上非天中天。亦非应供转为下劣。所以者何。</a><a name="0859c07" id="0859c07">起灭法故。是故文殊师利。莫作是观。如来应</a><a name="0859c08" id="0859c08">供等正觉是行数也。复次文殊师利。为知而</a><a name="0859c09" id="0859c09">说为不知而说。如何妄想而谓如来是行数</a><a name="0859c10" id="0859c10">耶。若如来是行数者。不名三界自在法王。所</a><a name="0859c11" id="0859c11">以     者何。譬如有王勇猛多力一人当千。时</a><a name="0859c12" id="0859c12">人号名千力士王。以能降伏千力士故。如来</a><a name="0859c13" id="0859c13">应供等正觉。亦复如是。降伏烦恼魔阴魔死</a><a name="0859c14" id="0859c14">魔自在天魔。如是诸魔力士x慢悉伏。是</a><a name="0859c15" id="0859c15">故如来应供等正觉。得为三界自在法王。若</a><a name="0859c16" id="0859c16">使如来是死法者。无实功德如千力士王也。</a><a name="0859c17" id="0859c17">是故文殊师利。汝莫于如来起行数妄想。复</a><a name="0859c18" id="0859c18">次文殊师利。譬如巨富长者唯生一子。相师</a><a name="0859c19" id="0859c19">占子有短寿相。父母闻之心大愁				戚								。我等</a><a name="0859c20" id="0859c20">薄相居门不吉。生短寿子不复爱重。所以者</a><a name="0859c21" id="0859c21">何。夫天人婆罗门中有短寿者。斯等同辈自</a><a name="0859c22" id="0859c22">不爱敬以短寿故。如是文殊师利。若当如来</a><a name="0859c23" id="0859c23">同世人寿者。亦如世人不为父母之所爱敬。</a><a name="0859c24" id="0859c24">如来应供等正觉是行数者。亦复不为人天</a><a name="0859c25" id="0859c25">阿修罗之所爱敬。现见转变故。所以者何。同</a><a name="0859c26" id="0859c26">一切法退败知见。而为众生说解脱教。如是</a><a name="0859c27" id="0859c27">义者何名正觉。是故文殊师利。莫于如来起</a><a name="0859c28" id="0859c28">行数妄想也。复次文殊师利如贫女人无有</a><a name="0859c29" id="0859c29">居止加复疾病。游行乞丐止他客舍寄生一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120859b.htm'><img src='up.gif' border=0></a>
<a href='T120860a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>