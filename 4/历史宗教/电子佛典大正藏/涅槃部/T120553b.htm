<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅经 0553b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅经</font> <font face='Arial'>(卷31)</font> 师子吼菩萨品第十一之一 <font face='Arial'>T12, p0553b</h2></font><hr>
<span class='old'>
</a><a name="0553a28" id="0553a28">日光。能拔阴树如水漂物。焚烧邪见犹如猛</a><a name="0553a29" id="0553a29">火。慧是一切善法根本。佛菩萨母之种子也。</span><a name="0553b01" id="0553b01">若有不能如是观者。不名修慧。善男子。第一</a><a name="0553b02" id="0553b02">义中若见身身相身因身果身聚身一身二此</a><a name="0553b03" id="0553b03">身彼身身灭身等身修修者。若有如是见者。</a><a name="0553b04" id="0553b04">名不修身。善男子。若见戒戒相戒因戒果上</a><a name="0553b05" id="0553b05">戒下戒戒聚戒一戒二此戒彼戒戒灭戒等戒</a><a name="0553b06" id="0553b06">修修者戒波罗蜜。若有如是见者。名不修戒</a><a name="0553b07" id="0553b07">若见心心相心因心果心聚心及心数心一心</a><a name="0553b08" id="0553b08">二此心彼心心灭心等心修修者上中下心善</a><a name="0553b09" id="0553b09">心恶心。若有如是见者。名不修心。善男子。若</a><a name="0553b10" id="0553b10">见慧慧相慧因慧果慧聚慧一慧二此慧彼慧</a><a name="0553b11" id="0553b11">慧灭慧等上中下慧钝慧利慧慧修修者。若</a><a name="0553b12" id="0553b12">有如是见者。名不修慧。善男子。若有不修身</a><a name="0553b13" id="0553b13">戒心慧。如是之人。于小恶业得大恶报。以</a><a name="0553b14" id="0553b14">恐怖故常生是念。我属地狱作地狱行。虽闻</a><a name="0553b15" id="0553b15">智者说地狱苦。常作是念如铁打铁石还打</a><a name="0553b16" id="0553b16">石木自打木火虫乐火。地狱之身还似地狱。</a><a name="0553b17" id="0553b17">若似地狱有何苦事。譬如苍蝇为唾所粘不</a><a name="0553b18" id="0553b18">能得出。是人亦尔于小罪中不能自出。心</a><a name="0553b19" id="0553b19">初无悔不能修善覆藏瑕疵。虽有过去一切</a><a name="0553b20" id="0553b20">善业。悉为是罪之所垢污。是人所有现受轻</a><a name="0553b21" id="0553b21">报。转为地狱极重恶果。善男子。如小器水</a><a name="0553b22" id="0553b22">置盐一升。其味碱苦难可得饮。是人罪业亦</a><a name="0553b23" id="0553b23">复如是。善男子。譬如有人负他一钱不能偿</a><a name="0553b24" id="0553b24">故身被系缚多受众苦。是人罪业亦复如是。</a><a name="0553b25" id="0553b25">师子吼菩萨言。世尊。是人何故令现轻报转</a><a name="0553b26" id="0553b26">地狱受。佛言。善男子。一切众生若具五事令</a><a name="0553b27" id="0553b27">现轻报转地狱受。何等为五。一者愚痴故。二</a><a name="0553b28" id="0553b28">者善根微少故。三者恶业深重故。四者不忏</a><a name="0553b29" id="0553b29">悔故。五者不修本善业故。复有五事。一者修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120553a.htm'><img src='up.gif' border=0></a>
<a href='T120553c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>