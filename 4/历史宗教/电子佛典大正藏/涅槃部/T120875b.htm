<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0376 佛说大般泥洹经 0875b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 376 佛说大般泥洹经</font> <font face='Arial'>(卷3)</font> 四法品第八 <font face='Arial'>T12, p0875b</h2></font><hr>
<span class='old'>
</a><a name="0875a28" id="0875a28">为尽灭。于一切有无量生死颠倒烦恼怨家</a><a name="0875a29" id="0875a29">解脱。方便逃避得入正法仙人窟宅。牟尼止</span><a name="0875b01" id="0875b01">处第三归依。苏息快乐无量众生。苏息快乐</a><a name="0875b02" id="0875b02">名为泥洹。非为尽灭。若诸众生得三归依名</a><a name="0875b03" id="0875b03">为泥洹。岂况如来一切种智。永舍此身而非</a><a name="0875b04" id="0875b04">泥洹安隐快乐。入泥洹者。如人迷醉。有人</a><a name="0875b05" id="0875b05">来问为安乐不。彼醉解已答言安乐。如是众</a><a name="0875b06" id="0875b06">生于无数劫迷醉生死二十五有。得正觉时</a><a name="0875b07" id="0875b07">泥洹快乐。安隐常住不动解脱。非为灭尽。其</a><a name="0875b08" id="0875b08">解脱者即是如来。尔时迦叶菩萨白佛言。世</a><a name="0875b09" id="0875b09">尊。不生不起即是解脱。是如来耶。佛告迦叶。</a><a name="0875b10" id="0875b10">如是如是。善男子。不生不起。即是解脱。亦是</a><a name="0875b11" id="0875b11">如来。迦叶菩萨复白佛言。彼虚空性不生不</a><a name="0875b12" id="0875b12">起。亦是如来耶。佛告迦叶。究竟解脱。非如虚</a><a name="0875b13" id="0875b13">空。复次善男子。如加陵毗伽及命命鸟。其</a><a name="0875b14" id="0875b14">声清彻宁同鸱枭。迦叶白佛。不也世尊。其声</a><a name="0875b15" id="0875b15">各异不可为比。有因缘故诸佛如来方便说</a><a name="0875b16" id="0875b16">喻。佛告迦叶。善哉善哉。善解音声甚深之义。</a><a name="0875b17" id="0875b17">是故解脱即是如来。其如来者即是解脱。其</a><a name="0875b18" id="0875b18">解脱者无可为喻。诸天世人阿修罗等一切</a><a name="0875b19" id="0875b19">无能非喻为喻。唯有如来。为教化者能方便</a><a name="0875b20" id="0875b20">说。非喻为喻说解脱喻。所以者何。其解脱者</a><a name="0875b21" id="0875b21">即是如来。其如来者即是解脱。无二无异。所</a><a name="0875b22" id="0875b22">谓非喻为喻者。面如满月。其大白象。犹如</a><a name="0875b23" id="0875b23">雪山。诸佛世尊亦复如是。说诸非喻为解脱</a><a name="0875b24" id="0875b24">喻。化众生故方便说法丑粽法。迦叶菩萨</a><a name="0875b25" id="0875b25">白佛言。以何等故。二种说法。佛告迦叶。善</a><a name="0875b26" id="0875b26">男子。譬如有人于如来所起嗔恚心。便以刀</a><a name="0875b27" id="0875b27">剑加害如来。然其如来无有痛想。云何善男</a><a name="0875b28" id="0875b28">子。彼人当成无间罪不。迦叶白佛。不也世</a><a name="0875b29" id="0875b29">尊。所以者何。于长养身不伤坏者无无间罪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120875a.htm'><img src='up.gif' border=0></a>
<a href='T120875c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>