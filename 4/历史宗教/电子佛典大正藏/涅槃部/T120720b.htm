<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅经 0720b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅经</font> <font face='Arial'>(卷17)</font> <font face='Arial'>T12, p0720b</h2></font><hr>
<span class='old'>
</a><br><a name="0720a28" id="0720a28">　　谁得安隐眠　　　所谓慈悲者</a><br><a name="0720a29" id="0720a29">　　常修不放逸　　　视众如一子</span><br><a name="0720b01" id="0720b01">　　众生无明冥　　　不见烦恼果</a><br><a name="0720b02" id="0720b02">　　常造诸恶业　　　不得安隐眠</a><br><a name="0720b03" id="0720b03">　　若为于自身　　　及以他人身</a><br><a name="0720b04" id="0720b04">　　造作十恶业　　　不得安隐眠</a><br><a name="0720b05" id="0720b05">　　若言为乐故　　　害父无过咎</a><br><a name="0720b06" id="0720b06">　　随是恶知识　　　不得安隐眠</a><br><a name="0720b07" id="0720b07">　　若食过节度　　　冷饮而过差</a><br><a name="0720b08" id="0720b08">　　如是则病苦　　　不得安隐眠</a><br><a name="0720b09" id="0720b09">　　若于王有过　　　邪念他妇女</a><br><a name="0720b10" id="0720b10">　　及行圹路者　　　不得安隐眠</a><br><a name="0720b11" id="0720b11">　　持戒果未熟　　　太子未绍位</a><br><a name="0720b12" id="0720b12">　　盗者未获财　　　不得安隐眠　</p></a><a name="0720b13" id="0720b13"><p>耆婆。我今病重。于正法王兴恶逆害。一切</a><a name="0720b14" id="0720b14">良医妙药咒术善巧瞻病所不能治。何以故</a><a name="0720b15" id="0720b15">我父法王如法治国。实无辜咎横加逆</a><a name="0720b16" id="0720b16">害如鱼处陆当有何乐。如鹿在初无</a><a name="0720b17" id="0720b17">欢心。如人自知命不终日。如王失国逃</a><a name="0720b18" id="0720b18">迸他土。如人闻病不可疗治。如破戒者闻</a><a name="0720b19" id="0720b19">说罪过。我昔曾闻智者说言身口意业若</a><a name="0720b20" id="0720b20">不清净。当知是人必堕地狱。我亦如是。</a><a name="0720b21" id="0720b21">云何当得安隐眠耶。今我又无无上大医</a><a name="0720b22" id="0720b22">演说法药除我病苦。耆婆答言。善哉善哉。</a><a name="0720b23" id="0720b23">王虽作罪心生重悔而怀惭愧。大王。诸佛</a><a name="0720b24" id="0720b24">世尊常说是言。有二白法能救众生。一惭</a><a name="0720b25" id="0720b25">二愧。惭者自不作罪。愧者不教他作。惭者</a><a name="0720b26" id="0720b26">内自羞耻。愧者发露向人。惭者羞人。愧者</a><a name="0720b27" id="0720b27">羞天。是名惭愧。无惭愧者不名为人。名</a><a name="0720b28" id="0720b28">为畜生。有惭愧故则能恭敬父母师长。有</a><a name="0720b29" id="0720b29">惭愧故说有父母兄弟姊妹。善哉大王。具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120720a.htm'><img src='up.gif' border=0></a>
<a href='T120720c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>