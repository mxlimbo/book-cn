<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0380 大悲经 0967b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 380 大悲经</font> <font face='Arial'>(卷4)</font> 以诸譬喻付嘱正法品第十二 <font face='Arial'>T12, p0967b</h2></font><hr>
<span class='old'>
</a><a name="0967a28" id="0967a28">善法。第二付嘱为于未来诸众生故。勿令如</a><a name="0967a29" id="0967a29">是诸众生等不得听闻而有退失</span><a name="0967b01" id="0967b01"><p>复次阿难。譬如豪贵巨富长者多诸库藏。摩</a><a name="0967b02" id="0967b02">尼真珠珊瑚珂贝。资生所须皆悉具足。时有</a><a name="0967b03" id="0967b03">怨家烧其库藏。如是长者。复有诸怨及怨亲</a><a name="0967b04" id="0967b04">友。于长者所。心常乐作不利益者。有不乐彼</a><a name="0967b05" id="0967b05">得喜乐者。有不乐彼得安隐者。如是诸怨。见</a><a name="0967b06" id="0967b06">其大火烧库藏时。舍之默住不灭此火。而彼</a><a name="0967b07" id="0967b07">长者。复有亲善常欲怜愍利益心者。欲令安</a><a name="0967b08" id="0967b08">隐者。见其火已舍而默住不欲灭之。阿难。于</a><a name="0967b09" id="0967b09">意云何。如是亲友。可名正发随顺理不。阿</a><a name="0967b10" id="0967b10">难言。不也婆伽婆。不也修伽陀。佛言。阿难。</a><a name="0967b11" id="0967b11">彼等亲友。见其大火焚烧库藏。舍而不救故</a><a name="0967b12" id="0967b12">复加增炽。尽烧一切库藏不耶。阿难言。如</a><a name="0967b13" id="0967b13">是婆伽婆。如是修伽陀。佛言。如是如是。阿</a><a name="0967b14" id="0967b14">难。我于亿那由他阿僧o劫所习无上善根</a><a name="0967b15" id="0967b15">法宝坏灭之时。有诸比丘心无敬信。毁破净</a><a name="0967b16" id="0967b16">戒习行恶法。于歌舞处能为上首。不乐离欲</a><a name="0967b17" id="0967b17">修行禅定。心多散乱懈怠懒惰。少于闻法</a><a name="0967b18" id="0967b18">不乐读诵。何能为他分别显说。令人得闻住</a><a name="0967b19" id="0967b19">持法宝</a><a name="0967b20" id="0967b20"><p>复次阿难。譬如灌顶刹利大王。唯有一子远</a><a name="0967b21" id="0967b21">行不在。其刹利王身遇重病。既得病已。以诸</a><a name="0967b22" id="0967b22">宝藏种种杂物。持往寄付大臣长者。作如是</a><a name="0967b23" id="0967b23">言。若我子还。汝当置立令绍王位。以诸库</a><a name="0967b24" id="0967b24">藏悉皆付之。诸臣长者。各各别受彼王所寄。</a><a name="0967b25" id="0967b25">既受寄已王便命终。王命终已其子行还即</a><a name="0967b26" id="0967b26">绍王位。既登位已具得自在。诸臣长者。而不</a><a name="0967b27" id="0967b27">还彼宝藏财物。作如是言。善哉大王。正法治</a><a name="0967b28" id="0967b28">化以此宝物赐与我等。阿难于意云何。其所</a><a name="0967b29" id="0967b29">受寄大臣长者。于彼王所有过不耶。阿难言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120967a.htm'><img src='up.gif' border=0></a>
<a href='T120967c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>