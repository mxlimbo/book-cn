<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0375 大般涅经 0622a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 375 大般涅经</font> <font face='Arial'>(卷3)</font> 长寿品第四 <font face='Arial'>T12, p0622a</h2></font><hr>
<span class='old'>
</a><a name="0621c28" id="0621c28">戒定智慧。无有方便不能解脱。以是义</a><a name="0621c29" id="0621c29">故不能获得常戒常定常慧解脱。如彼群</span><a name="0622a01" id="0622a01">贼不知方便亡失醍醐。又如群贼为醍醐</a><a name="0622a02" id="0622a02">故加之以水。凡夫亦尔。为解脱故说我众</a><a name="0622a03" id="0622a03">生寿命士夫梵天自在天微尘世性戒定智慧</a><a name="0622a04" id="0622a04">及与解脱非想非非想天即是涅。实亦不</a><a name="0622a05" id="0622a05">得解脱涅。如彼群贼不得醍醐。是诸凡</a><a name="0622a06" id="0622a06">夫有少梵行供养父母。以是因缘得生天</a><a name="0622a07" id="0622a07">上受少安乐。如彼群贼加水之乳。而是凡</a><a name="0622a08" id="0622a08">夫实不知因修少梵行供养父母得生</a><a name="0622a09" id="0622a09">天上。又不能知戒定智慧归依三宝。以不</a><a name="0622a10" id="0622a10">知故说常乐我净。虽复说之而实不知。是</a><a name="0622a11" id="0622a11">故如来出世之后。乃为演说常乐我净。如转</a><a name="0622a12" id="0622a12">轮王出现于世。福德力故群贼退散牛无损</a><a name="0622a13" id="0622a13">命。时转轮王即以诸牛付一牧人多巧便</a><a name="0622a14" id="0622a14">者。牧人方便即得醍醐。以醍醐故一切众</a><a name="0622a15" id="0622a15">生无有患苦。法轮圣王出现世时。诸凡夫</a><a name="0622a16" id="0622a16">人不能演说戒定慧者。即便弃舍如贼退</a><a name="0622a17" id="0622a17">散。尔时如来善说世法及出世法。为众生</a><a name="0622a18" id="0622a18">故令诸菩萨随人演说。菩萨摩诃萨既得</a><a name="0622a19" id="0622a19">醍醐。复令无量无边众生普得无上甘露法</a><a name="0622a20" id="0622a20">味。所谓如来常乐我净。以是义故。善男子。</a><a name="0622a21" id="0622a21">如来是常不变易法。非如世间凡夫愚人谓</a><a name="0622a22" id="0622a22">梵天等是常法也。此常法称要是如来非是</a><a name="0622a23" id="0622a23">余法。迦叶。应当如是知如来身。迦叶。诸善</a><a name="0622a24" id="0622a24">男子善女人。常当系心修此二字。佛是常</a><a name="0622a25" id="0622a25">住。迦叶。若有善男子善女人修此二字。当</a><a name="0622a26" id="0622a26">知是人随我所行至我至处。善男子。若有</a><a name="0622a27" id="0622a27">修习如是二字为灭相者。当知如来则于</a><a name="0622a28" id="0622a28">其人为般涅。善男子。涅义者。即是诸</a><a name="0622a29" id="0622a29">佛之法性也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120621c.htm'><img src='up.gif' border=0></a>
<a href='T120622b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>