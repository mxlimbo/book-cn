<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅经 0449a</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅经</font> <font face='Arial'>(卷14)</font> <font face='Arial'>T12, p0449a</h2></font><hr>
<span class='old'>
</a><a name="0448c28" id="0448c28">智慧。无量无边百千万亿实不可说。我意犹</a><a name="0448c29" id="0448c29">谓故不如是大乘经典。何以故。因是大乘方</span><a name="0449a01" id="0449a01">等经力故能出生诸佛世尊阿耨多罗三藐三</a><a name="0449a02" id="0449a02">菩提。时佛赞言。善哉善哉。善男子。如是如</a><a name="0449a03" id="0449a03">是。如汝所说。是诸大乘方等经典。虽复成</a><a name="0449a04" id="0449a04">就无量功德。欲比是经不得为喻。百倍千倍</a><a name="0449a05" id="0449a05">百千万亿倍乃至算数譬喻所不能及。善</a><a name="0449a06" id="0449a06">男子。譬如从牛出乳从乳出酪。从酪出生</a><a name="0449a07" id="0449a07">稣。从生稣出熟稣。从熟稣出醍醐。醍醐最</a><a name="0449a08" id="0449a08">上若有服者众病皆除。所有诸药悉入其中。</a><a name="0449a09" id="0449a09">善男子。佛亦如是。从佛出生十二部经。从</a><a name="0449a10" id="0449a10">十二部经出修多罗。从修多罗出方等经。从</a><a name="0449a11" id="0449a11">方等经出般若波罗蜜。从般若波罗蜜出大</a><a name="0449a12" id="0449a12">涅。犹如醍醐。言醍醐者喻于佛性。佛性</a><a name="0449a13" id="0449a13">者即是如来。善男子。以是义故。说言如来</a><a name="0449a14" id="0449a14">所有功德无量无边不可称计</a><a name="0449a15" id="0449a15"><p>迦叶菩萨白佛言。世尊。如佛所赞大涅经</a><a name="0449a16" id="0449a16">犹如醍醐最上最妙。若有能服众病悉除。</a><a name="0449a17" id="0449a17">一切诸药悉入其中。我闻是已窃复思念。若</a><a name="0449a18" id="0449a18">有不能听受是经。当知是人为大愚痴无有</a><a name="0449a19" id="0449a19">善心。世尊我于今者实能堪忍。剥皮为纸刺</a><a name="0449a20" id="0449a20">血为墨以髓为水折骨为笔。书写如是大涅</a><a name="0449a21" id="0449a21">经。书已读诵令其通利。然后为人广说其</a><a name="0449a22" id="0449a22">义。世尊。若有众生贪着财物我当施财。然</a><a name="0449a23" id="0449a23">后以是大涅经劝之令读。若尊贵者先以</a><a name="0449a24" id="0449a24">爱语而随其意。然后渐当以是大乘大涅</a><a name="0449a25" id="0449a25">经劝之令读。若凡庶者当以威势逼之令读。</a><a name="0449a26" id="0449a26">若x慢者我当为其而作仆使。随顺其意令</a><a name="0449a27" id="0449a27">其欢喜。然后当以大般涅而教导之。若</a><a name="0449a28" id="0449a28">有诽谤大乘经者。当以势力摧之令伏。既</a><a name="0449a29" id="0449a29">摧伏已然后劝之令读大涅经。若有爱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120448c.htm'><img src='up.gif' border=0></a>
<a href='T120449b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>