<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0388 大云无想经卷第九 1108c</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 388 大云无想经卷第九</font> <font face='Arial'>(卷1)</font> <font face='Arial'>T12, p1108c</h2></font><hr>
<span class='old'>
</a><a name="1108b28" id="1108b28">亦名为我。亦名众生。亦名寿命。亦名欲器。</a><a name="1108b29" id="1108b29">亦名增长。亦名士夫。亦名摩纳。亦名为作。</span><a name="1108c01" id="1108c01">亦名使作。亦名为起。亦名使起。亦名说者。</a><a name="1108c02" id="1108c02">亦名使说。亦名为受。亦名使受。亦名为知。</a><a name="1108c03" id="1108c03">亦名使知。其余诸大及法入界。亦复如是。善</a><a name="1108c04" id="1108c04">男子。一切诸大阴入界等。悉不名我。乃至使</a><a name="1108c05" id="1108c05">知。悉不名我。善男子。一切诸大阴入界等。过</a><a name="1108c06" id="1108c06">去未来现在。非我我所。是故诸大阴入界等。</a><a name="1108c07" id="1108c07">不可取持。不生不灭。不作不可见闻。善男子。</a><a name="1108c08" id="1108c08">眼空色空眼识空。三法因缘触亦空。四法因</a><a name="1108c09" id="1108c09">缘受亦空。是故一切诸法无主。不得自在。无</a><a name="1108c10" id="1108c10">此无彼。善男子。如是诸大阴入界等。非男非</a><a name="1108c11" id="1108c11">女。心心数法。不名为男。不名为女。以是因</a><a name="1108c12" id="1108c12">缘。一切诸法。皆如虚空。念念生灭。无自性</a><a name="1108c13" id="1108c13">故。犹如电光。不可宣说。若人杀人。得杀罪</a><a name="1108c14" id="1108c14">者。是人为以现在身心得罪。为以过去身心</a><a name="1108c15" id="1108c15">得罪。为以未来身心得罪。梵志言。世尊。过去</a><a name="1108c16" id="1108c16">已灭。未来未生。现在无住。佛言。以是因缘。</a><a name="1108c17" id="1108c17">应无杀罪。若言有杀。云何名杀。地不杀地。余</a><a name="1108c18" id="1108c18">一切大阴入界等。亦复如是。梵志言。世尊。因</a><a name="1108c19" id="1108c19">缘恶心故。名之为杀。佛言。善男子。汝云何</a><a name="1108c20" id="1108c20">言。因恶心故。得名杀者。如是恶心。住在何</a><a name="1108c21" id="1108c21">处。为在欲界。为在色界。无色界耶。虚空耶。</a><a name="1108c22" id="1108c22">意界耶。有为界耶。无想界耶。有漏界耶。无漏</a><a name="1108c23" id="1108c23">界耶。有界耶。无界耶。善男子。若有人发于恶</a><a name="1108c24" id="1108c24">心。作五逆罪。谁是发耶。如是心者。以何为</a><a name="1108c25" id="1108c25">性。谁转是心。作善不善。住在何处。而作此</a><a name="1108c26" id="1108c26">转。若无作者。及无受者。汝云何言。有我我</a><a name="1108c27" id="1108c27">所。尔时梵志默然不言。善男子。以何因缘。默</a><a name="1108c28" id="1108c28">然不答。梵志言。世尊。我今已得入是法门。见</a><a name="1108c29" id="1108c29">一切法。无作无取。无住无性无体。不可宣说。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T121108b.htm'><img src='up.gif' border=0></a>
<a href='T121109a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>