<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0374 大般涅经 0500b</TITLE>
</head> 
<BODY id='T12' onbeforeprint='hide()' onafterprint='show()'>

<font face='Arial'><h2>No. 374 大般涅经</font> <font face='Arial'>(卷23)</font> 光明遍照高贵德王菩萨品第十之一 <font face='Arial'>T12, p0500b</h2></font><hr>
<span class='old'>
</a><a name="0500a28" id="0500a28">旃陀罗。不能暂时近于五阴。有智之人以善</a><a name="0500a29" id="0500a29">方便得脱五阴。善方便者。即八圣道六波罗</span><a name="0500b01" id="0500b01">蜜四无量心。以是方便而得解脱身心不为</a><a name="0500b02" id="0500b02">五阴所害。何以故身如金刚心如虚空是故</a><a name="0500b03" id="0500b03">身心难可沮坏。以是义故。菩萨观阴成就种</a><a name="0500b04" id="0500b04">种诸不善法生大怖畏修八圣道。亦如彼人</a><a name="0500b05" id="0500b05">畏四毒蛇。五旃陀罗涉路而去无所顾留</a><a name="0500b06" id="0500b06">诈亲善者名为贪爱。菩萨摩诃萨深观爱结</a><a name="0500b07" id="0500b07">如怨诈亲。若知实者则无能为。若不能知必</a><a name="0500b08" id="0500b08">为所害。贪爱亦尔。若知其性则不能令众生</a><a name="0500b09" id="0500b09">轮转生死苦中。如其不知轮回六趣具受众</a><a name="0500b10" id="0500b10">苦。何以故。爱之为病难舍离故。如怨诈亲难</a><a name="0500b11" id="0500b11">可远离。怨诈亲者常伺人便令爱别离怨憎</a><a name="0500b12" id="0500b12">合会。爱亦如是。令人远离一切善法。近于一</a><a name="0500b13" id="0500b13">切不善之法。以是义故。菩萨摩诃萨深观贪</a><a name="0500b14" id="0500b14">爱如怨诈亲。见不见故闻不闻故。如凡夫人</a><a name="0500b15" id="0500b15">见生死过虽有智慧以痴覆故后还不见。声</a><a name="0500b16" id="0500b16">闻缘觉亦复如是。虽见不见虽闻不闻。何以</a><a name="0500b17" id="0500b17">故。以爱心故。所以者何。见生死过不能疾至</a><a name="0500b18" id="0500b18">阿耨多罗三藐三菩提。以是义故。菩萨摩诃</a><a name="0500b19" id="0500b19">萨观此爱结如怨诈亲。云何名为怨诈亲相。</a><a name="0500b20" id="0500b20">如怨不实诈现实相。不可亲近诈现近相。实</a><a name="0500b21" id="0500b21">是不善诈现善相。实是不爱诈为爱相。何以</a><a name="0500b22" id="0500b22">故。常伺人便欲为害故。爱亦如是。常为众生</a><a name="0500b23" id="0500b23">非实诈实非近诈近非善诈善非爱诈爱。常</a><a name="0500b24" id="0500b24">诳一切轮回生死。以是义故。菩萨观爱如</a><a name="0500b25" id="0500b25">怨诈亲。怨诈亲者但见身口不睹其心是故</a><a name="0500b26" id="0500b26">能诳。爱亦如是。唯为虚诳实不可得。是故</a><a name="0500b27" id="0500b27">能惑一切众生。怨诈亲者有始有终易可远</a><a name="0500b28" id="0500b28">离。爱不如是。无始无终难可远离。怨诈亲者</a><a name="0500b29" id="0500b29">远则难知近则易知。爱不如是近尚难知况<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T120500a.htm'><img src='up.gif' border=0></a>
<a href='T120500c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>