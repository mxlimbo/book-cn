<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0299 大方广总持宝光明经 0897c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 299 大方广总持宝光明经</font> <font face='Arial'>(卷4)</font> <font face='Arial'>T10, p0897c</h2></font><hr>
<span class='old'>
</a><br><a name="0897b28" id="0897b28">　　若得如是智慧力　　　世间随类化群生</a><br><a name="0897b29" id="0897b29">　　若得随化群生已　　　宿命住智彼皆得</span><br><a name="0897c01" id="0897c01">　　若得如是宿命智　　　三业清净恒无间</a><br><a name="0897c02" id="0897c02">　　若得三业恒无间　　　以自愿力随念至</a><br><a name="0897c03" id="0897c03">　　若得愿力随念至　　　随诸众生现众类</a><br><a name="0897c04" id="0897c04">　　若得随现众生类　　　得不思议妙音声</a><br><a name="0897c05" id="0897c05">　　若得如是妙音声　　　能出种种众语言</a><br><a name="0897c06" id="0897c06">　　所出如是妙言辞　　　则能周遍诸世界</a><br><a name="0897c07" id="0897c07">　　如是周遍诸世界　　　一刹那中尽能知</a><br><a name="0897c08" id="0897c08">　　若得如是了众心　　　不生不灭无退转</a><br><a name="0897c09" id="0897c09">　　若离生灭无退转　　　一切障恼不复生</a><br><a name="0897c10" id="0897c10">　　若得障恼不复生　　　法身功德智慧圆</a><br><a name="0897c11" id="0897c11">　　若得法身智慧圆　　　法行光明照世间</a><br><a name="0897c12" id="0897c12">　　若得法光照世间　　　则得十地十种身</a><br><a name="0897c13" id="0897c13">　　若得十地十种身　　　则得般若解脱道</a><br><a name="0897c14" id="0897c14">　　若得般若解脱道　　　灌顶庄严为最上</a><br><a name="0897c15" id="0897c15">　　若得如是灌顶已　　　三摩地道悉皆成</a><br><a name="0897c16" id="0897c16">　　如是三摩地得已　　　各见十方一切佛</a><br><a name="0897c17" id="0897c17">　　若见如是诸佛已　　　如是诸佛念灌顶</a><br><a name="0897c18" id="0897c18">　　作是思惟是事已　　　十方诸佛同灌顶</a><br><a name="0897c19" id="0897c19">　　诸佛同时灌顶已　　　各伸右手摩其顶</a><br><a name="0897c20" id="0897c20">　　既得诸佛摩顶已　　　则能变现等虚空</a><br><a name="0897c21" id="0897c21">　　如是变现等虚空　　　随所住处能坚固</a><br><a name="0897c22" id="0897c22">　　若得随所能坚固　　　天上人间莫能测</a><br><a name="0897c23" id="0897c23">　　既以人天无能测　　　如是所作离称量</a><br><a name="0897c24" id="0897c24">　　过诸称量离语言　　　是为一切不空力</a><br><a name="0897c25" id="0897c25">　　以是一切不空力　　　闻名见身获大辩</a><br><a name="0897c26" id="0897c26">　　既以大辩力如是　　　能作世间大施主</a><br><a name="0897c27" id="0897c27">　　复名不空大丈夫　　　以住本性丈夫故</a><br><a name="0897c28" id="0897c28">　　不舍大慈演妙法　　　于诸恶道化群生</a><br><a name="0897c29" id="0897c29">　　演说宝光最上乘　　　由如金刚宝云聚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100897b.htm'><img src='up.gif' border=0></a>
<a href='T100898a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>