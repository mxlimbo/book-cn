<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0267b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷50)</font> 如来出现品第三十七之一 <font face='Arial'>T10, p0267b</h2></font><hr>
<span class='old'>
</a><a name="0267a28" id="0267a28">视听。与本无别。凡所疗治。悉得除差。佛子。</a><a name="0267a29" id="0267a29">如来应正等觉。无上医王。亦复如是。于无量</span><a name="0267b01" id="0267b01">百千亿那由他劫。炼治法药。已得成就。修</a><a name="0267b02" id="0267b02">学一切方便善巧。大明咒力。皆到彼岸。善能</a><a name="0267b03" id="0267b03">除灭一切众生。诸烦恼病。及住寿命。经无量</a><a name="0267b04" id="0267b04">劫。其身清净。无有思虑。无有动用。一切佛</a><a name="0267b05" id="0267b05">事。未尝休息。众生见者。诸烦恼病。悉得消</a><a name="0267b06" id="0267b06">灭。佛子。是为如来身第八相。诸菩萨摩诃萨。</a><a name="0267b07" id="0267b07">应如是见。复次佛子。譬如大海有大摩尼宝。</a><a name="0267b08" id="0267b08">名集一切光明毗卢遮那藏。若有众生。触其</a><a name="0267b09" id="0267b09">光者。悉同其色。若有见者。眼得清净。随彼光</a><a name="0267b10" id="0267b10">明所照之处。雨摩尼宝。名为安乐。令诸众生。</a><a name="0267b11" id="0267b11">离苦调适。佛子。诸如来身。亦复如是。为大宝</a><a name="0267b12" id="0267b12">聚一切功德大智慧藏。若有众生。触佛身宝</a><a name="0267b13" id="0267b13">智慧光者。同佛身色。若有见者。法眼清净。随</a><a name="0267b14" id="0267b14">彼光明所照之处。令诸众生。离贫穷苦。乃至</a><a name="0267b15" id="0267b15">具足佛菩提乐。佛子。如来法身。无所分别。亦</a><a name="0267b16" id="0267b16">无戏论。而能普为一切众生。作大佛事。佛子。</a><a name="0267b17" id="0267b17">是为如来身第九相。诸菩萨摩诃萨。应如是</a><a name="0267b18" id="0267b18">见。复次佛子。譬如大海有大如意摩尼宝王。</a><a name="0267b19" id="0267b19">名一切世间庄严藏。具足成就百万功德。随</a><a name="0267b20" id="0267b20">所住处。令诸众生。灾患消除。所愿满足。然此</a><a name="0267b21" id="0267b21">如意摩尼宝王。非少福众生所能得见。如来</a><a name="0267b22" id="0267b22">身如意宝王。亦复如是。名为能令一切众生</a><a name="0267b23" id="0267b23">皆悉欢喜。若有见身闻名赞德。悉令永离生</a><a name="0267b24" id="0267b24">死苦患。假使一切世界。一切众生。一时专心。</a><a name="0267b25" id="0267b25">欲见如来。悉令得见。所愿皆满。佛子。佛身非</a><a name="0267b26" id="0267b26">是少福众生所能得见。唯除如来自在神力。</a><a name="0267b27" id="0267b27">所应调伏。若有众生。因见佛身。便种善根。乃</a><a name="0267b28" id="0267b28">至成熟。为成熟故。乃令得见如来身耳。佛子。</a><a name="0267b29" id="0267b29">是为如来身第十相。诸菩萨摩诃萨。应如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100267a.htm'><img src='up.gif' border=0></a>
<a href='T100267c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>