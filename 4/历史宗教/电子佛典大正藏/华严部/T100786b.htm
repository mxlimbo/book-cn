<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0786b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷27)</font> 入不思议解脱境界普贤行愿品 <font face='Arial'>T10, p0786b</h2></font><hr>
<span class='old'>
</a><a name="0786a28" id="0786a28">三藐三菩提心。而未知菩萨云何于生死中。</a><a name="0786a29" id="0786a29">而能不着生死过患。菩萨云何了法自性。而</span><a name="0786b01" id="0786b01">能不住一切声闻辟支佛地。菩萨云何住于</a><a name="0786b02" id="0786b02">佛地。而能遍入诸菩萨地。菩萨云何住菩萨</a><a name="0786b03" id="0786b03">位。而能入佛种种境界。菩萨云何超于世间。</a><a name="0786b04" id="0786b04">而能成就世间之法。菩萨云何证得法身。而</a><a name="0786b05" id="0786b05">能示现种种色身。菩萨云何得无相法。而随</a><a name="0786b06" id="0786b06">诸众生现众色相。菩萨云何知法无说。而为</a><a name="0786b07" id="0786b07">众生广说诸法。菩萨云何知众生空。而恒不</a><a name="0786b08" id="0786b08">舍化众生事。菩萨云何常知诸佛不生不灭。</a><a name="0786b09" id="0786b09">而勤供养无有退转。菩萨云何超过一切幻</a><a name="0786b10" id="0786b10">化境界。而常起幻调伏众生。菩萨云何深信</a><a name="0786b11" id="0786b11">诸法本性如空。而成就无边方便智慧。菩萨</a><a name="0786b12" id="0786b12">云何知一切法无有执着。而常供养一切诸</a><a name="0786b13" id="0786b13">佛深心不退。菩萨云何深入诸行无业无报。</a><a name="0786b14" id="0786b14">而修善行无有休息。时彼释女。告善财言。善</a><a name="0786b15" id="0786b15">哉善哉。善男子。汝今能问一切菩萨所修诸</a><a name="0786b16" id="0786b16">行种性体相。若有能修普贤行愿。乃能发起</a><a name="0786b17" id="0786b17">如是之问。汝今谛听。善思念之。我当承佛威</a><a name="0786b18" id="0786b18">神之力。为汝宣说。善男子。若诸菩萨。修习十</a><a name="0786b19" id="0786b19">法。则能圆满因陀罗网普智光幢菩萨之行。</a><a name="0786b20" id="0786b20">何等为十。一者依止诸善知识。二者获得广</a><a name="0786b21" id="0786b21">大信解。三者发起清净乐欲。四者积集广大</a><a name="0786b22" id="0786b22">福智。五者于佛听闻正法。六者亲近三世诸</a><a name="0786b23" id="0786b23">佛。七者同修菩萨妙行。八者得佛共所护念。</a><a name="0786b24" id="0786b24">九者大悲本愿悉皆清净。十者能以智力永</a><a name="0786b25" id="0786b25">断生死。若诸菩萨成就此法。则能圆满因陀</a><a name="0786b26" id="0786b26">罗网普智光幢菩萨之行。善男子。若诸菩萨。</a><a name="0786b27" id="0786b27">亲近承事诸善知识。则能精进勇猛。不退修</a><a name="0786b28" id="0786b28">习。出生广大平等无尽佛法。佛子菩萨。复以</a><a name="0786b29" id="0786b29">十法。事善知识。常令欢喜。何等为十。一于身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100786a.htm'><img src='up.gif' border=0></a>
<a href='T100786c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>