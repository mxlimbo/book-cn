<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0242c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷46)</font> 佛不思议法品第三十三之一 <font face='Arial'>T10, p0242c</h2></font><hr>
<span class='old'>
</a><a name="0242b28" id="0242b28">界三世诸佛。种种根性。种种精进。种种行解。</a><a name="0242b29" id="0242b29">于三世中。成等正觉。是为十。佛子。诸佛世</span><a name="0242c01" id="0242c01">尊。有十种不失时。何等为十。所谓一切诸佛。</a><a name="0242c02" id="0242c02">成等正觉不失时。一切诸佛。成熟有缘不失</a><a name="0242c03" id="0242c03">时。一切诸佛。授菩萨记不失时。一切诸佛。随</a><a name="0242c04" id="0242c04">众生心。示现神力不失时。一切诸佛。随众生</a><a name="0242c05" id="0242c05">解。示现佛身不失时。一切诸佛。住于大舍不</a><a name="0242c06" id="0242c06">失时。一切诸佛。入诸聚落不失时。一切诸佛。</a><a name="0242c07" id="0242c07">摄诸净信不失时。一切诸佛。调恶众生不失</a><a name="0242c08" id="0242c08">时。一切诸佛。现不思议。诸佛神通不失时。是</a><a name="0242c09" id="0242c09">为十。佛子。诸佛世尊。有十种无比不思议境</a><a name="0242c10" id="0242c10">界。何等为十。所谓一切诸佛。一跏趺坐。遍</a><a name="0242c11" id="0242c11">满十方无量世界。一切诸佛。说一义句。悉能</a><a name="0242c12" id="0242c12">开示一切佛法。一切诸佛。放一光明。悉能遍</a><a name="0242c13" id="0242c13">照一切世界。一切诸佛。于一身中。悉能示现</a><a name="0242c14" id="0242c14">一切诸身。一切诸佛。于一处中。悉能示现</a><a name="0242c15" id="0242c15">一切世界。一切诸佛。于一智中。悉能决了一</a><a name="0242c16" id="0242c16">切诸法。无所挂碍。一切诸佛。于一念中。悉能</a><a name="0242c17" id="0242c17">遍往十方世界。一切诸佛。于一念中。悉现如</a><a name="0242c18" id="0242c18">来无量威德。一切诸佛。于一念中。普缘三世</a><a name="0242c19" id="0242c19">佛及众生。心无杂乱。一切诸佛。于一念中。与</a><a name="0242c20" id="0242c20">去来今一切诸佛。体同无二。是为十。佛子。诸</a><a name="0242c21" id="0242c21">佛世尊。能出生十种智。何者为十。所谓一切</a><a name="0242c22" id="0242c22">诸佛。知一切法无所趣向。而能出生回向愿</a><a name="0242c23" id="0242c23">智。一切诸佛。知一切法皆无有身。而能出生</a><a name="0242c24" id="0242c24">清净身智。一切诸佛。知一切法本来无二。而</a><a name="0242c25" id="0242c25">能出生能觉悟智。一切诸佛。知一切法无我</a><a name="0242c26" id="0242c26">无众生。而能出生调众生智。一切诸佛。知一</a><a name="0242c27" id="0242c27">切法本来无相。而能出生了诸相智。一切诸</a><a name="0242c28" id="0242c28">佛。知一切世界。无有成坏。而能出生了成坏</a><a name="0242c29" id="0242c29">智。一切诸佛。知一切法无有造作。而能出生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100242b.htm'><img src='up.gif' border=0></a>
<a href='T100243a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>