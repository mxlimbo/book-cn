<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0689b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷6)</font> 入不思议解脱境界普贤行愿品 <font face='Arial'>T10, p0689b</h2></font><hr>
<span class='old'>
</a><a name="0689a28" id="0689a28">思议华N幢盖天身庄严云。不思议恭敬合</a><a name="0689a29" id="0689a29">掌诸天采女云。不思议含辉吐焰金色莲华</span><a name="0689b01" id="0689b01">云。不思议演说一切诸佛功德大音声云。如</a><a name="0689b02" id="0689b02">是一切。普遍虚空。以为庄严。周遍十方一</a><a name="0689b03" id="0689b03">切世界诸佛道场。而为供养。普令众生皆生</a><a name="0689b04" id="0689b04">欢喜。除烦恼热。得清凉乐。如是示现。充满十</a><a name="0689b05" id="0689b05">方</a><a name="0689b06" id="0689b06"><p>从其胸臆吉祥相中。出无数佛刹极微尘数</a><a name="0689b07" id="0689b07">阿修罗王。并其眷属相似身云。皆悉示现不</a><a name="0689b08" id="0689b08">可思议巧幻术力。种种神变。充满虚空。所</a><a name="0689b09" id="0689b09">谓能令无量百千万亿世界。皆悉震动。一切</a><a name="0689b10" id="0689b10">山王互相冲击。一切海水皆大涌沸。诸天宫</a><a name="0689b11" id="0689b11">殿无不动摇。诸魔光明无不隐蔽。诸魔军</a><a name="0689b12" id="0689b12">众无不摧伏。普令众生舍离x慢。心无放</a><a name="0689b13" id="0689b13">逸。除悭嫉垢。息诸怨害。咸起慈心。破烦恼</a><a name="0689b14" id="0689b14">山。竭爱欲海。长无斗诤。永共和善。复以幻</a><a name="0689b15" id="0689b15">力游戏神通。开悟群生。令离贪着。于诸恶</a><a name="0689b16" id="0689b16">法。常乐远离。怖畏生死。欣求解脱。令出世间</a><a name="0689b17" id="0689b17">一切诸趣。令住无上菩提之心。令修菩萨清</a><a name="0689b18" id="0689b18">净妙行。令趣菩萨波罗蜜道。令入一切诸菩</a><a name="0689b19" id="0689b19">萨地。令照菩萨微妙法门。令观菩萨方便善</a><a name="0689b20" id="0689b20">巧。如是示现。遍周法界</a><a name="0689b21" id="0689b21"><p>从其背出无量阿僧o佛刹极微尘数声闻独</a><a name="0689b22" id="0689b22">觉相似身云。为诸众生应以二乘而受化者。</a><a name="0689b23" id="0689b23">广说法要。令其调伏。所谓为执我者。说无有</a><a name="0689b24" id="0689b24">我。为执常者说行无常。为贪行者。说不净观。</a><a name="0689b25" id="0689b25">为嗔行者。说慈心观。为痴行者。说缘起观。为</a><a name="0689b26" id="0689b26">等分者。说与智慧。相应境界。各别对治。令遍</a><a name="0689b27" id="0689b27">观察。为于境界生乐著者。说离诸着无所有</a><a name="0689b28" id="0689b28">性。为遍耽滞五欲境界说离诸欲无染着性。</a><a name="0689b29" id="0689b29">为着寂静定所系者。说大愿门。令深爱乐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100689a.htm'><img src='up.gif' border=0></a>
<a href='T100689c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>