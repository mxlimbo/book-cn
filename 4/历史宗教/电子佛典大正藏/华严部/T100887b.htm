<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0299 大方广总持宝光明经 0887b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 299 大方广总持宝光明经</font> <font face='Arial'>(卷1)</font> <font face='Arial'>T10, p0887b</h2></font><hr>
<span class='old'>
</a><a name="0887a28" id="0887a28">住。佛子。此方便具足住菩萨。有十种事。所修</a><a name="0887a29" id="0887a29">善业皆为方便利乐一切众生故。谓令一切</span><a name="0887b01" id="0887b01">众生于无上道心不退转故。爱乐一切众生</a><a name="0887b02" id="0887b02">不舍离故。饶益安乐一切众生故。悲愍一切</a><a name="0887b03" id="0887b03">众生故。欲令一切众生皆得不可思议解脱</a><a name="0887b04" id="0887b04">道故。洗涤一切众生业垢故。摄伏一切众生</a><a name="0887b05" id="0887b05">故。欲令一切众生欢喜无厌故。以诸方便引</a><a name="0887b06" id="0887b06">导一切众生故。欲令一切众生究竟涅寂</a><a name="0887b07" id="0887b07">灭乐故。佛子。此方便具足住菩萨。如是乃至</a><a name="0887b08" id="0887b08">闻彼他方说如是法。亲自往诣勤求修习心</a><a name="0887b09" id="0887b09">不散乱念念相续无有间断。佛子。是名菩萨</a><a name="0887b10" id="0887b10">方便具足住。佛子。复云何名菩萨正心住。佛</a><a name="0887b11" id="0887b11">子。此正心住菩萨。有十种法。应当乐闻勤求</a><a name="0887b12" id="0887b12">志意于佛法中得正心住。佛子。何等为十。谓</a><a name="0887b13" id="0887b13">说佛有色无色于佛法中得正心住。说法有</a><a name="0887b14" id="0887b14">色无色于佛法中得正心住。说菩萨所行之</a><a name="0887b15" id="0887b15">行有色无色。于佛法中得正心住。如是乃至</a><a name="0887b16" id="0887b16">说此众生界。大生众生界。有烦恼众生界。无</a><a name="0887b17" id="0887b17">烦恼众生界。易化众生界。难化众生界。乃至</a><a name="0887b18" id="0887b18">大法界。出生法界。有色世界。无色世界。有法</a><a name="0887b19" id="0887b19">世界。无法世界。佛子。此正心住菩萨。如是乃</a><a name="0887b20" id="0887b20">至于佛法中闻此法故。是为菩萨得正心</a><a name="0887b21" id="0887b21">住。佛子。此正心住菩萨。复闻此十种法故。</a><a name="0887b22" id="0887b22">入理勤求乃至闻于一切无上法亦皆修学。</a><a name="0887b23" id="0887b23">何等为十。谓无相。无性。无实。无染。远离。无</a><a name="0887b24" id="0887b24">着。无自性。如幻。如梦。离诸疑惑。闻如是一</a><a name="0887b25" id="0887b25">切法故。应勤修习。何以故。为此正心住菩萨</a><a name="0887b26" id="0887b26">入于真实法门故。如是乃至闻彼他方说如</a><a name="0887b27" id="0887b27">是法。亲自往诣勤求修习心不散乱念念相</a><a name="0887b28" id="0887b28">续无有间断。佛子。是名菩萨正心住。佛子。复</a><a name="0887b29" id="0887b29">云何名菩萨不退住。佛子。此不退住菩萨闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100887a.htm'><img src='up.gif' border=0></a>
<a href='T100887c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>