<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0433c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷78)</font> 入法界品第三十九之一 <font face='Arial'>T10, p0433c</h2></font><hr>
<span class='old'>
</a><a name="0433b28" id="0433b28">依倚猛将。即不怖畏一切怨敌。菩萨摩诃萨</a><a name="0433b29" id="0433b29">亦复如是。依菩提心勇猛大将。不畏一切恶</span><a name="0433c01" id="0433c01">行怨敌。善男子。如释天王执金刚杵。摧伏一</a><a name="0433c02" id="0433c02">切阿修罗众。菩萨摩诃萨亦复如是。持菩提</a><a name="0433c03" id="0433c03">心金刚之杵。摧伏一切诸魔外道。善男子。譬</a><a name="0433c04" id="0433c04">如有人服延龄药。长得充健不老不瘦。菩萨</a><a name="0433c05" id="0433c05">摩诃萨亦复如是。服菩提心延龄之药。于无</a><a name="0433c06" id="0433c06">数劫修菩萨行。心无疲厌亦无染着。善男子。</a><a name="0433c07" id="0433c07">譬如有人调和药汁。必当先取好清净水。菩</a><a name="0433c08" id="0433c08">萨摩诃萨亦复如是。欲修菩萨一切行愿。先</a><a name="0433c09" id="0433c09">当发起菩提之心。善男子。如人护身先护命</a><a name="0433c10" id="0433c10">根。菩萨摩诃萨亦复如是。护持佛法亦当先</a><a name="0433c11" id="0433c11">护菩提之心。善男子。譬如有人命根若断。不</a><a name="0433c12" id="0433c12">能利益父母宗亲。菩萨摩诃萨亦复如是。舍</a><a name="0433c13" id="0433c13">菩提心。不能利益一切众生。不能成就诸佛</a><a name="0433c14" id="0433c14">功德。善男子。譬如大海无能坏者。菩提心</a><a name="0433c15" id="0433c15">海亦复如是。诸业烦恼二乘之心。所不能坏。</a><a name="0433c16" id="0433c16">善男子。譬如日光。星宿光明不能映蔽。菩</a><a name="0433c17" id="0433c17">提心日亦复如是。一切二乘无漏智光。所不</a><a name="0433c18" id="0433c18">能蔽。善男子。如王子初生即为大臣之所尊</a><a name="0433c19" id="0433c19">重。以种性自在故。菩萨摩诃萨亦复如是。于</a><a name="0433c20" id="0433c20">佛法中。发菩提心。即为耆宿久修梵行。声闻</a><a name="0433c21" id="0433c21">缘觉所共尊重。以大悲自在故。善男子。譬</a><a name="0433c22" id="0433c22">如王子年虽幼稚。一切大臣皆悉敬礼。菩萨</a><a name="0433c23" id="0433c23">摩诃萨亦复如是。虽初发心修菩萨行。二乘</a><a name="0433c24" id="0433c24">耆旧皆应敬礼。善男子。譬如王子虽于一切</a><a name="0433c25" id="0433c25">臣佐之中未得自在。已具王相。不与一切诸</a><a name="0433c26" id="0433c26">臣佐等。以生处尊胜故。菩萨摩诃萨亦复如</a><a name="0433c27" id="0433c27">是。虽于一切业烦恼中未得自在。然已具足</a><a name="0433c28" id="0433c28">菩提之相。不与一切二乘齐等。以种性第一</a><a name="0433c29" id="0433c29">故。善男子。譬如清净摩尼妙宝。眼有翳故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100433b.htm'><img src='up.gif' border=0></a>
<a href='T100434a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>