<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0986b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷3)</font> 定意品第九 <font face='Arial'>T10, p0986b</h2></font><hr>
<span class='old'>
</a><a name="0986a28" id="0986a28">或时菩萨观彼众生本发菩萨意。自忖疲厌</a><a name="0986a29" id="0986a29">而不能得。便欲退还入声闻道。菩萨于时复</span><a name="0986b01" id="0986b01">至彼所言。卿积德以来今已垂办。光相种好</a><a name="0986b02" id="0986b02">当庄严身。广运众生修治佛土。何乃退还就</a><a name="0986b03" id="0986b03">于小道。其人闻已倍自悔责。咄哉无状实为</a><a name="0986b04" id="0986b04">可耻。乃使通神菩萨道者而见怨责。我今自</a><a name="0986b05" id="0986b05">励要当勇猛。积功立志执弘誓意。为一切故</a><a name="0986b06" id="0986b06">不舍本愿。发意菩萨生是念时。尔时天地</a><a name="0986b07" id="0986b07">六变振动。动魔宫殿不安本位。是时弊魔自</a><a name="0986b08" id="0986b08">生此念。向者天地六变振动。是谁瑞应示</a><a name="0986b09" id="0986b09">现若此。将非如来至真等正觉出现于世。若</a><a name="0986b10" id="0986b10">不尔者当是无欲之人得阿罗汉。令其瑞应</a><a name="0986b11" id="0986b11">乃至于斯。设无此者当是发意菩萨立坚固誓</a><a name="0986b12" id="0986b12">发大乘意。欲求作佛独步三界。愍伤危厄济</a><a name="0986b13" id="0986b13">渡十方。空我境界使无侍卫。若不尔者。当</a><a name="0986b14" id="0986b14">是百二十八鬲子罪王生地狱中。以理治化</a><a name="0986b15" id="0986b15">心不增减。或能是彼神变所感。若不尔者吾</a><a name="0986b16" id="0986b16">有万子。勇猛刚健才艺非恒。在我左右统摄</a><a name="0986b17" id="0986b17">六天。吾最小者名曰恶子。受姓凶暴行无慈</a><a name="0986b18" id="0986b18">仁。吾遣使知王地狱事。料简善恶分别贤愚。</a><a name="0986b19" id="0986b19">亦有神足感动天地。今称号曰治罪治法王</a><a name="0986b20" id="0986b20">治无高下。将非即是神感之应。魔复思惟。</a><a name="0986b21" id="0986b21">我有仆使名曰阿傍。亦能现变威德无量。当</a><a name="0986b22" id="0986b22">生之日天地大动。若取命终地亦大动或能</a><a name="0986b23" id="0986b23">即是现瑞怪耳。如是魔王兴若干念。便以天</a><a name="0986b24" id="0986b24">眼观于三千大千世界。于时便见断欲之人</a><a name="0986b25" id="0986b25">应得须陀洹道。今乃更发摩诃衍心。正是斯</a><a name="0986b26" id="0986b26">人欲空我界。当求方便坏子善心。是时弊魔</a><a name="0986b27" id="0986b27">自将兵众到善男子所。自见常净九住菩萨。</a><a name="0986b28" id="0986b28">心自怀惧衣毛皆竖。便自退还不堪前进。是</a><a name="0986b29" id="0986b29">谓常净菩萨神德感应。使道迹寂成无上道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100986a.htm'><img src='up.gif' border=0></a>
<a href='T100986c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>