<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0558b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷25)</font> 第六地 <font face='Arial'>T09, p0558b</h2></font><hr>
<span class='old'>
</a><br><a name="0558a28" id="0558a28">　　解脱月菩萨　　　请金刚藏言</a><br><a name="0558a29" id="0558a29">　　当以何行相　　　得成第六地</span></p><a name="0558b01" id="0558b01"><p>金刚藏菩萨言。佛子。菩萨摩诃萨已具足五</a><a name="0558b02" id="0558b02">地。欲入六地。当以十平等法。何等为十。</a><a name="0558b03" id="0558b03">一以无性故。一切法平等。二以无相故。一</a><a name="0558b04" id="0558b04">切法平等。三以无生故。一切法平等。四以</a><a name="0558b05" id="0558b05">无成故。一切法平等。五以本来清净故。一</a><a name="0558b06" id="0558b06">切法平等。六以无戏论故。一切法平等。七</a><a name="0558b07" id="0558b07">以不取不舍故。一切法平等。八以离故。一</a><a name="0558b08" id="0558b08">切法平等。九以幻梦影响水中月故。一切法</a><a name="0558b09" id="0558b09">平等。十以有无不二故。一切法平等。菩萨</a><a name="0558b10" id="0558b10">以是十平等法。得入第六地。菩萨如是观</a><a name="0558b11" id="0558b11">一切法性。能忍随顺得第六地。无生法忍虽</a><a name="0558b12" id="0558b12">未现前。心已成就明利顺忍。是菩萨观一</a><a name="0558b13" id="0558b13">切法如是相。大悲为首。增长大悲故。观世</a><a name="0558b14" id="0558b14">间生灭相。作是念。世间所有受身生处。皆以</a><a name="0558b15" id="0558b15">贪着我故。若离着我。则无生处。一切凡</a><a name="0558b16" id="0558b16">夫。常随邪念。行邪妄道。愚痴所盲。贪着于</a><a name="0558b17" id="0558b17">我。习起三行。罪行福行不动行。以是行故。</a><a name="0558b18" id="0558b18">起有漏心种子。有漏有取心故。起生死身。</a><a name="0558b19" id="0558b19">所谓业为地。识为种子。无明覆蔽。爱水为</a><a name="0558b20" id="0558b20">润。我心溉灌种种诸见。令得增长。生名色</a><a name="0558b21" id="0558b21">芽。因名色故生诸根。诸根合故有触。从</a><a name="0558b22" id="0558b22">触生受。乐受故生爱。爱增长故有取。取因</a><a name="0558b23" id="0558b23">缘故有有。于有起五阴身名为生。五阴</a><a name="0558b24" id="0558b24">变名为老。五阴灭名为死。老死因缘。有忧</a><a name="0558b25" id="0558b25">悲热恼。众苦聚集。是十二因缘。无有集者。</a><a name="0558b26" id="0558b26">无有散者。缘合则有。缘散则无。菩萨如是。</a><a name="0558b27" id="0558b27">于六地中。随顺观十二因缘。又作是念。不</a><a name="0558b28" id="0558b28">如实知第一义故有无明。无明起业是名</a><a name="0558b29" id="0558b29">行。依行有初识。与识共生有四取阴。依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090558a.htm'><img src='up.gif' border=0></a>
<a href='T090558c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>