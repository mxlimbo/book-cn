<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0200a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷38)</font> 第七地 <font face='Arial'>T10, p0200a</h2></font><hr>
<span class='old'>
</a><a name="0199c28" id="0199c28">此菩萨。复起智明。教化众生。所谓善知众生</a><a name="0199c29" id="0199c29">身差别。善分别众生身。善观察所生处。随其</span><a name="0200a01" id="0200a01">所应而为现身。教化成熟。此菩萨。于一三</a><a name="0200a02" id="0200a02">千大千世界。随众生身。信解差别。以智光明。</a><a name="0200a03" id="0200a03">普现受生。如是若二若三。乃至百千。乃至不</a><a name="0200a04" id="0200a04">可说。三千大千世界。随众生身。信解差别。普</a><a name="0200a05" id="0200a05">于其中。示现受生。此菩萨。成就如是智慧故。</a><a name="0200a06" id="0200a06">于一佛刹。其身不动。乃至不可说。佛刹众会</a><a name="0200a07" id="0200a07">中。悉现其身。佛子。此菩萨。随诸众生。身心</a><a name="0200a08" id="0200a08">信解。种种差别。于彼佛国。众会之中。而现其</a><a name="0200a09" id="0200a09">身。所谓于沙门众中。示沙门形。婆罗门众中。</a><a name="0200a10" id="0200a10">示婆罗门形。刹利众中。示刹利形。如是。毗舍</a><a name="0200a11" id="0200a11">众。首陀众。居士众。四天王众。三十三天众。</a><a name="0200a12" id="0200a12">夜摩天众。兜率陀天众。化乐天众。他化自在</a><a name="0200a13" id="0200a13">天众。魔众。梵众。乃至阿迦尼吒天众中。各随</a><a name="0200a14" id="0200a14">其类。而为现形。又应以声闻身得度者。现声</a><a name="0200a15" id="0200a15">闻形。应以辟支佛身得度者。现辟支佛形。应</a><a name="0200a16" id="0200a16">以菩萨身得度者。现菩萨形。应以如来身得</a><a name="0200a17" id="0200a17">度者。现如来形。佛子。菩萨如是。于一切不可</a><a name="0200a18" id="0200a18">说。佛国土中。随诸众生。信乐差别。如是如是</a><a name="0200a19" id="0200a19">而为现身。佛子。此菩萨。远离一切身想分别。</a><a name="0200a20" id="0200a20">住于平等。此菩萨。知众生身。国土身。业报</a><a name="0200a21" id="0200a21">身。声闻身。独觉身。菩萨身。如来身。智身。法</a><a name="0200a22" id="0200a22">身。虚空身。此菩萨。知诸众生心之所乐。能以</a><a name="0200a23" id="0200a23">众生身。作自身。亦作国土身。业报身。乃至虚</a><a name="0200a24" id="0200a24">空身。又知众生心之所乐。能以国土身。作自</a><a name="0200a25" id="0200a25">身。亦作众生身。业报身。乃至虚空身。又知诸</a><a name="0200a26" id="0200a26">众生心之所乐。能以业报身。作自身。亦作众</a><a name="0200a27" id="0200a27">生身。国土身。乃至虚空身。又知众生心之所</a><a name="0200a28" id="0200a28">乐。能以自身。作众生身。国土身。乃至虚空</a><a name="0200a29" id="0200a29">身。随诸众生。所乐不同。则于此身。现如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100199c.htm'><img src='up.gif' border=0></a>
<a href='T100200b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>