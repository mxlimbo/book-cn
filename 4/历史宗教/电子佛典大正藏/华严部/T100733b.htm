<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0733b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷16)</font> 入不思议解脱境界普贤行愿品 <font face='Arial'>T10, p0733b</h2></font><hr>
<span class='old'>
</a><a name="0733a28" id="0733a28">足。顺善知识。不违其教。从文殊师利功德</a><a name="0733a29" id="0733a29">智慧大海所生。其心成熟。得佛威力。已获广</span><a name="0733b01" id="0733b01">大三昧光明。专意希求甚深妙法。常见诸佛。</a><a name="0733b02" id="0733b02">生大欢喜。智慧清净犹如虚空。既自明了。</a><a name="0733b03" id="0733b03">复为他说。安住如来智慧光明。受持修行一</a><a name="0733b04" id="0733b04">切佛法。福智宝藏自然而至。一切智道速得</a><a name="0733b05" id="0733b05">现前。普观众生。心无懈倦。大悲坚固犹若</a><a name="0733b06" id="0733b06">金刚。尔时善财童子。诣菩萨所。礼菩萨足。</a><a name="0733b07" id="0733b07">绕无数匝。合掌而住。白言圣者。我已先发阿</a><a name="0733b08" id="0733b08">耨多罗三藐三菩提心而未知菩萨云何学菩</a><a name="0733b09" id="0733b09">萨行。云何修菩萨道。我闻圣者。善能教诲。</a><a name="0733b10" id="0733b10">愿为我说。尔时观自在菩萨摩诃萨。放阎浮</a><a name="0733b11" id="0733b11">檀金妙色光明。起无量色宝焰网云。及龙自</a><a name="0733b12" id="0733b12">在妙庄严云。以照善财。即舒右手。摩善财顶。</a><a name="0733b13" id="0733b13">告善财言。善哉善哉。善男子。汝已能发阿耨</a><a name="0733b14" id="0733b14">多罗三藐三菩提心。善男子。我已成就菩萨</a><a name="0733b15" id="0733b15">大悲速疾行解脱门。善男子。我以此菩萨大</a><a name="0733b16" id="0733b16">悲行门。平等教化一切众生。摄受调伏。相续</a><a name="0733b17" id="0733b17">不断。善男子。我恒住此大悲行门。常在一切</a><a name="0733b18" id="0733b18">诸如来所。普现一切诸众生前。随所应化而</a><a name="0733b19" id="0733b19">为利益。或以布施摄取众生。或以爱语摄取</a><a name="0733b20" id="0733b20">众生。或以利行摄取众生。或以同事摄取众</a><a name="0733b21" id="0733b21">生。或现种种微妙色身摄取众生。或现种种</a><a name="0733b22" id="0733b22">不思议色净光明网摄取众生。或以音声善</a><a name="0733b23" id="0733b23">巧言辞。或以威仪胜妙方便。或为说法。或</a><a name="0733b24" id="0733b24">现神变。令其开悟而得成熟。或为化现种</a><a name="0733b25" id="0733b25">种色相。种种族姓。种种生处。同类之形。与其</a><a name="0733b26" id="0733b26">共居。而成熟之。善男子。我修习此大悲行门。</a><a name="0733b27" id="0733b27">愿常救护一切众生。令离诸怖。所谓愿一切</a><a name="0733b28" id="0733b28">众生离险道怖。离热恼怖。离迷惑怖。离系</a><a name="0733b29" id="0733b29">缚怖。离杀害怖。离王官怖。离贫穷怖。离不活<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100733a.htm'><img src='up.gif' border=0></a>
<a href='T100733c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>