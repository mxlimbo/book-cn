<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0822b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷35)</font> 入不思议解脱境界普贤行愿品 <font face='Arial'>T10, p0822b</h2></font><hr>
<span class='old'>
</a><br><a name="0822a28" id="0822a28">　　普入如来室　　　当行如是道</a><br><a name="0822a29" id="0822a29">　　普入三昧门　　　普游解脱门</span><br><a name="0822b01" id="0822b01">　　普住神通门　　　周行于法界</a><br><a name="0822b02" id="0822b02">　　普现众生前　　　普对诸佛前</a><br><a name="0822b03" id="0822b03">　　譬如日月光　　　当成如是力</a><br><a name="0822b04" id="0822b04">　　所行无动乱　　　所行无染着</a><br><a name="0822b05" id="0822b05">　　如鸟行虚空　　　当成此妙用</a><br><a name="0822b06" id="0822b06">　　譬如因陀网　　　刹网如是住</a><br><a name="0822b07" id="0822b07">　　汝当悉往诣　　　如风无所碍</a><br><a name="0822b08" id="0822b08">　　汝当入法界　　　遍往诸世界</a><br><a name="0822b09" id="0822b09">　　普见三世佛　　　心生大欢喜</a><br><a name="0822b10" id="0822b10">　　汝于诸法门　　　已得及当得</a><br><a name="0822b11" id="0822b11">　　应生大喜跃　　　无贪亦无厌</a><br><a name="0822b12" id="0822b12">　　汝是功德器　　　能随诸佛教</a><br><a name="0822b13" id="0822b13">　　能修菩萨行　　　得见此奇特</a><br><a name="0822b14" id="0822b14">　　如是诸佛子　　　亿劫难值遇</a><br><a name="0822b15" id="0822b15">　　况见其功德　　　所修诸妙道</a><br><a name="0822b16" id="0822b16">　　汝生于人中　　　大获诸善利</a><br><a name="0822b17" id="0822b17">　　得见文殊等　　　无量诸功德</a><br><a name="0822b18" id="0822b18">　　已离诸恶道　　　已出诸难处</a><br><a name="0822b19" id="0822b19">　　已超众苦患　　　善哉勿懈怠</a><br><a name="0822b20" id="0822b20">　　已离凡夫地　　　已住菩萨地</a><br><a name="0822b21" id="0822b21">　　当满智慧地　　　速入如来地</a><br><a name="0822b22" id="0822b22">　　菩萨行如海　　　佛智同虚空</a><br><a name="0822b23" id="0822b23">　　汝愿亦复然　　　应生大欣庆</a><br><a name="0822b24" id="0822b24">　　诸根不懈倦　　　志愿恒决定</a><br><a name="0822b25" id="0822b25">　　亲近善知识　　　不久悉成满</a><br><a name="0822b26" id="0822b26">　　菩萨种种行　　　皆为调众生</a><br><a name="0822b27" id="0822b27">　　普行诸法门　　　慎勿生疑惑</a><br><a name="0822b28" id="0822b28">　　汝具难思福　　　及以真实信</a><br><a name="0822b29" id="0822b29">　　是故于今日　　　得见诸佛子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100822a.htm'><img src='up.gif' border=0></a>
<a href='T100822c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>