<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0427a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷77)</font> 入法界品第三十九之一 <font face='Arial'>T10, p0427a</h2></font><hr>
<span class='old'>
</a><br><a name="0426c28" id="0426c28">　　如是勤修行　　　成就菩提道</a><br><a name="0426c29" id="0426c29">　　当修功德海　　　当度三有海</span><br><a name="0427a01" id="0427a01">　　普使群生海　　　出于众苦海</a><br><a name="0427a02" id="0427a02">　　当于众生海　　　消竭烦恼海</a><br><a name="0427a03" id="0427a03">　　令修诸行海　　　疾入大智海</a><br><a name="0427a04" id="0427a04">　　汝当增智海　　　汝当修行海</a><br><a name="0427a05" id="0427a05">　　诸佛大愿海　　　汝当咸满足</a><br><a name="0427a06" id="0427a06">　　汝当入刹海　　　汝当观众海</a><br><a name="0427a07" id="0427a07">　　汝当以智力　　　普饮诸法海</a><br><a name="0427a08" id="0427a08">　　当觐诸佛云　　　当起供养云</a><br><a name="0427a09" id="0427a09">　　当听妙法云　　　当兴此愿云</a><br><a name="0427a10" id="0427a10">　　普游三有室　　　普坏众惑室</a><br><a name="0427a11" id="0427a11">　　普入如来室　　　当行如是道</a><br><a name="0427a12" id="0427a12">　　普入三昧门　　　普游解脱门</a><br><a name="0427a13" id="0427a13">　　普住神通门　　　周行于法界</a><br><a name="0427a14" id="0427a14">　　普现众生前　　　普对诸佛前</a><br><a name="0427a15" id="0427a15">　　譬如日月光　　　当成如是力</a><br><a name="0427a16" id="0427a16">　　所行无动乱　　　所行无染着</a><br><a name="0427a17" id="0427a17">　　如鸟行虚空　　　当成此妙用</a><br><a name="0427a18" id="0427a18">　　譬如因陀网　　　刹网如是住</a><br><a name="0427a19" id="0427a19">　　汝当悉往诣　　　如风无所碍</a><br><a name="0427a20" id="0427a20">　　汝当入法界　　　遍往诸世界</a><br><a name="0427a21" id="0427a21">　　普见三世佛　　　心生大欢喜</a><br><a name="0427a22" id="0427a22">　　汝于诸法门　　　已得及当得</a><br><a name="0427a23" id="0427a23">　　应生大喜跃　　　无贪亦无厌</a><br><a name="0427a24" id="0427a24">　　汝是功德器　　　能随诸佛教</a><br><a name="0427a25" id="0427a25">　　能修菩萨行　　　得见此奇特</a><br><a name="0427a26" id="0427a26">　　如是诸佛子　　　亿劫难可遇</a><br><a name="0427a27" id="0427a27">　　况见其功德　　　所修诸妙道</a><br><a name="0427a28" id="0427a28">　　汝生于人中　　　大获诸善利</a><br><a name="0427a29" id="0427a29">　　得见文殊等　　　无量诸功德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100426c.htm'><img src='up.gif' border=0></a>
<a href='T100427b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>