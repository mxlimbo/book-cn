<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0338c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷63)</font> 入法界品第三十九之一 <font face='Arial'>T10, p0338c</h2></font><hr>
<span class='old'>
</a><a name="0338b28" id="0338b28">守持一切善知识教。于诸境界。得不坏智。普</a><a name="0338b29" id="0338b29">门清净。所行无碍。智光圆满。普照一切。具足</span><a name="0338c01" id="0338c01">诸地。总持光明。了知法界种种差别。无依无</a><a name="0338c02" id="0338c02">住。平等无二。自性清净。而普庄严。于诸所</a><a name="0338c03" id="0338c03">行。皆得究竟。智慧清净。离诸执着。知十方差</a><a name="0338c04" id="0338c04">别法。智无障碍。往十方差别处。身不疲懈。于</a><a name="0338c05" id="0338c05">十方差别业。皆得明了。于十方差别佛。无不</a><a name="0338c06" id="0338c06">现见。于十方差别时。悉得深入。清净妙法。充</a><a name="0338c07" id="0338c07">满其心。普智三昧。明照其心。心恒普入平等</a><a name="0338c08" id="0338c08">境界。如来智慧之所照触。一切智流。相续</a><a name="0338c09" id="0338c09">不断。若身若心。不离佛法。一切诸佛。神力所</a><a name="0338c10" id="0338c10">加。一切如来。光明所照。成就大愿。愿身周遍</a><a name="0338c11" id="0338c11">一切刹网。一切法界普入其身。渐次游行。十</a><a name="0338c12" id="0338c12">有二年。至住林城。周遍推求解脱长者。既</a><a name="0338c13" id="0338c13">得见已。五体投地。起立合掌。白言圣者。我今</a><a name="0338c14" id="0338c14">得与善知识会。是我获得广大善利。何以故。</a><a name="0338c15" id="0338c15">善知识者。难可得见。难可得闻。难可出现。难</a><a name="0338c16" id="0338c16">得奉事。难得亲近。难得承接。难可逢值。难得</a><a name="0338c17" id="0338c17">共居。难令喜悦。难得随逐。我今会遇为得善</a><a name="0338c18" id="0338c18">利。圣者。我已先发阿耨多罗三藐三菩提心。</a><a name="0338c19" id="0338c19">为欲事一切佛故。为欲值一切佛故。为欲见</a><a name="0338c20" id="0338c20">一切佛故。为欲观一切佛故。为欲知一切佛</a><a name="0338c21" id="0338c21">故。为欲证一切佛平等故。为欲发一切佛大</a><a name="0338c22" id="0338c22">愿故。为欲满一切佛大愿故。为欲具一切佛</a><a name="0338c23" id="0338c23">智光故。为欲成一切佛众行故。为欲得一切</a><a name="0338c24" id="0338c24">佛神通故。为欲具一切佛诸力故。为欲获一</a><a name="0338c25" id="0338c25">切佛无畏故。为欲闻一切佛法故。为欲受一</a><a name="0338c26" id="0338c26">切佛法故。为欲持一切佛法故。为欲解一切</a><a name="0338c27" id="0338c27">佛法故。为欲护一切佛法故。为欲与一切诸</a><a name="0338c28" id="0338c28">菩萨众同一体故。为欲与一切菩萨善根等</a><a name="0338c29" id="0338c29">无异故。为欲圆满一切菩萨波罗蜜故。为欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100338b.htm'><img src='up.gif' border=0></a>
<a href='T100339a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>