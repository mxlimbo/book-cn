<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0265c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷50)</font> 如来出现品第三十七之一 <font face='Arial'>T10, p0265c</h2></font><hr>
<span class='old'>
</a><br><a name="0265b28" id="0265b28">　　譬如空中澍大雨　　　无所从来无所去</a><br><a name="0265b29" id="0265b29">　　作者受者悉亦无　　　自然如是普充洽</span><br><a name="0265c01" id="0265c01">　　十力法雨亦如是　　　无去无来无造作</a><br><a name="0265c02" id="0265c02">　　本行为因菩萨力　　　一切大心咸听受</a><br><a name="0265c03" id="0265c03">　　譬如空云澍大雨　　　一切无能数其滴</a><br><a name="0265c04" id="0265c04">　　唯除三千自在王　　　具功德力悉明了</a><br><a name="0265c05" id="0265c05">　　善逝法雨亦如是　　　一切众生莫能测</a><br><a name="0265c06" id="0265c06">　　唯除于世自在人　　　明见如观掌中宝</a><br><a name="0265c07" id="0265c07">　　譬如空云澍大雨　　　能灭能起亦能断</a><br><a name="0265c08" id="0265c08">　　一切珍宝悉能成　　　三千所有皆分别</a><br><a name="0265c09" id="0265c09">　　十力法雨亦如是　　　灭惑起善断诸见</a><br><a name="0265c10" id="0265c10">　　一切智宝皆使成　　　众生心乐悉分别</a><br><a name="0265c11" id="0265c11">　　譬如空中雨一味　　　随其所雨各不同</a><br><a name="0265c12" id="0265c12">　　岂彼雨性有分别　　　然随物异法如是</a><br><a name="0265c13" id="0265c13">　　如来法雨非一异　　　平等寂静离分别</a><br><a name="0265c14" id="0265c14">　　然随所化种种殊　　　自然如是无边相</a><br><a name="0265c15" id="0265c15">　　譬如世界初成时　　　先成色界天宫殿</a><br><a name="0265c16" id="0265c16">　　次及欲天次人处　　　乾闼婆宫最后成</a><br><a name="0265c17" id="0265c17">　　如来出现亦如是　　　先起无边菩萨行</a><br><a name="0265c18" id="0265c18">　　次化乐寂诸缘觉　　　次声闻众后众生</a><br><a name="0265c19" id="0265c19">　　诸天初见莲华瑞　　　知佛当出生欢喜</a><br><a name="0265c20" id="0265c20">　　水缘风力起世间　　　宫殿山川悉成立</a><br><a name="0265c21" id="0265c21">　　如来宿善大光明　　　巧别菩萨与其记</a><br><a name="0265c22" id="0265c22">　　所有智轮体皆净　　　各能开示诸佛法</a><br><a name="0265c23" id="0265c23">　　譬如树林依地有　　　地依于水得不坏</a><br><a name="0265c24" id="0265c24">　　水轮依风风依空　　　而其虚空无所依</a><br><a name="0265c25" id="0265c25">　　一切佛法依慈悲　　　慈悲复依方便立</a><br><a name="0265c26" id="0265c26">　　方便依智智依慧　　　无碍慧身无所依</a><br><a name="0265c27" id="0265c27">　　譬如世界既成立　　　一切众生获其利</a><br><a name="0265c28" id="0265c28">　　地水所住及空居　　　二足四足皆蒙益</a><br><a name="0265c29" id="0265c29">　　法王出现亦如是　　　一切众生获其利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100265b.htm'><img src='up.gif' border=0></a>
<a href='T100266a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>