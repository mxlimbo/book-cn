<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0507c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷17)</font> 金刚幢菩萨十回向品第二十一之一 <font face='Arial'>T09, p0507c</h2></font><hr>
<span class='old'>
</a><a name="0507b28" id="0507b28">令一切众生。脱诸欲缚。永离一切世间贪</a><a name="0507b29" id="0507b29">欲。住诸世间无所染着。令一切众生。得</span><a name="0507c01" id="0507c01">清净深心。常为诸佛之所守护。令一切众</a><a name="0507c02" id="0507c02">生。得无著无缚心。广大如法界。究竟如虚</a><a name="0507c03" id="0507c03">空。令一切众生。得菩萨神足。遍游诸刹调</a><a name="0507c04" id="0507c04">伏众生。舍离世间安住大乘。是为菩萨摩</a><a name="0507c05" id="0507c05">诃萨救苦众生善根回向。令一切众生。究竟</a><a name="0507c06" id="0507c06">如来智慧之地。菩萨摩诃萨。见送狱囚趣</a><a name="0507c07" id="0507c07">于死地。五种系缚。忧恼切心。命在须臾。众</a><a name="0507c08" id="0507c08">人围绕。舍阎浮提一切乐具。永离亲爱渐</a><a name="0507c09" id="0507c09">之死地。或以木贯置高标上。或以刀割。或</a><a name="0507c10" id="0507c10">以火焚。或缠身油灌以火烧之。受如是等</a><a name="0507c11" id="0507c11">无量诸苦。菩萨摩诃萨。见如是已。自舍身</a><a name="0507c12" id="0507c12">命救彼苦难。犹如持来菩萨胜进王菩萨等</a><a name="0507c13" id="0507c13">诸大菩萨。自舍己身受众楚毒。以救众</a><a name="0507c14" id="0507c14">生。作如是言。我当舍身以代彼命。设使苦</a><a name="0507c15" id="0507c15">痛过彼无量。悉当代受令其解脱。复作是</a><a name="0507c16" id="0507c16">念。见如是苦。而不代受。为失大利。何以</a><a name="0507c17" id="0507c17">故。我为众生故。救护众生故。发一切智菩</a><a name="0507c18" id="0507c18">提之心。是故舍身以代彼命。菩萨摩诃萨。</a><a name="0507c19" id="0507c19">救苦人时。如是回向。以此善根。令一切众</a><a name="0507c20" id="0507c20">生。得无尽身命。永离炽然忧悲苦恼。令一</a><a name="0507c21" id="0507c21">切众生。依诸佛住。受一切智力菩提记别。</a><a name="0507c22" id="0507c22">令一切众生。救诸怖畏永离恶道。令一切</a><a name="0507c23" id="0507c23">众生。得一切命。永入不死智慧境界。令一</a><a name="0507c24" id="0507c24">切众生。远离怨敌。佛善知识常共摄护。令</a><a name="0507c25" id="0507c25">一切众生。舍离刀杖修行净业。令一切众</a><a name="0507c26" id="0507c26">生。离诸恐怖。坐菩提树下降伏魔军。令</a><a name="0507c27" id="0507c27">一切众生。离大众恐怖。于无上法中。得净</a><a name="0507c28" id="0507c28">无畏大师子吼。令一切众生。得无障碍师子</a><a name="0507c29" id="0507c29">智慧行清净业。令一切众生。到无畏处救<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090507b.htm'><img src='up.gif' border=0></a>
<a href='T090508a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>