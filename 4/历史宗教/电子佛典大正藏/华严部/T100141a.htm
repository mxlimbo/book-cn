<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0141a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷26)</font> 十回向品第二十五之一 <font face='Arial'>T10, p0141a</h2></font><hr>
<span class='old'>
</a><a name="0140c28" id="0140c28">自在无碍。愿一切众生。随顺安住一切智乘。</a><a name="0140c29" id="0140c29">以诸佛法。共相娱乐。愿一切众生。皆乘菩萨。</span><a name="0141a01" id="0141a01">清净行乘。具足菩萨。十出离道。及三昧乐。愿</a><a name="0141a02" id="0141a02">一切众生。乘四轮乘。所谓住好国土。依止善</a><a name="0141a03" id="0141a03">人。集胜福德。发大誓愿。以此成满一切菩萨。</a><a name="0141a04" id="0141a04">清净梵行。愿一切众生。得普照十方。法光明</a><a name="0141a05" id="0141a05">乘。修学一切如来智力。愿一切众生。乘佛法</a><a name="0141a06" id="0141a06">乘。到一切法。究竟彼岸。愿一切众生。载众</a><a name="0141a07" id="0141a07">福善。难思法乘。普示十方。安隐正道。愿一切</a><a name="0141a08" id="0141a08">众生。乘大施乘。舍悭吝垢。愿一切众生。乘净</a><a name="0141a09" id="0141a09">戒乘。持等法界。无边净戒。愿一切众生。乘忍</a><a name="0141a10" id="0141a10">辱乘。常于众生。离嗔浊心。愿一切众生。乘大</a><a name="0141a11" id="0141a11">精进不退转乘。坚修胜行。趣菩提道。愿一切</a><a name="0141a12" id="0141a12">众生。乘禅定乘。速至道场。证菩提智。愿一切</a><a name="0141a13" id="0141a13">众生。乘于智慧。巧方便乘。化身充满。一切法</a><a name="0141a14" id="0141a14">界。诸佛境界。愿一切众生。乘法王乘。成就无</a><a name="0141a15" id="0141a15">畏。恒普惠施。一切智法。愿一切众生。乘无所</a><a name="0141a16" id="0141a16">着。智慧之乘。悉能遍入一切十方。于真法性。</a><a name="0141a17" id="0141a17">而无所动。愿一切众生。乘于一切诸佛法乘。</a><a name="0141a18" id="0141a18">示现受生。遍十方刹。而不失坏大乘之道。愿</a><a name="0141a19" id="0141a19">一切众生。乘一切智最上宝乘。满足普贤菩</a><a name="0141a20" id="0141a20">萨行愿。而无厌倦。是为菩萨摩诃萨以众宝</a><a name="0141a21" id="0141a21">车施诸福田乃至贫穷孤露之人善根回向。</a><a name="0141a22" id="0141a22">为令众生。具无量智。欢喜踊跃。究竟皆得一</a><a name="0141a23" id="0141a23">切智乘故。佛子。菩萨摩诃萨。布施象宝。其性</a><a name="0141a24" id="0141a24">调顺。七支具足。年齿盛壮。六牙清净。口色红</a><a name="0141a25" id="0141a25">赤。犹如莲华。形体鲜白。譬如雪山。金幢为</a><a name="0141a26" id="0141a26">饰。宝网罗覆。种种妙宝。庄严其鼻。见者欣</a><a name="0141a27" id="0141a27">玩。无有厌足。超步万里。曾不疲倦。或复施</a><a name="0141a28" id="0141a28">与调良马宝。诸相具足。犹如天马。妙宝月轮。</a><a name="0141a29" id="0141a29">以为光饰。真金铃网。罗覆其上。行步平正。乘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100140c.htm'><img src='up.gif' border=0></a>
<a href='T100141b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>