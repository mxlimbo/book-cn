<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0466a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷10)</font> 夜摩天宫菩萨说偈品第十六 <font face='Arial'>T09, p0466a</h2></font><hr>
<span class='old'>
</a><br><a name="0465c28" id="0465c28">　　如心佛亦尔　　　如佛众生然</a><br><a name="0465c29" id="0465c29">　　心佛及众生　　　是三无差别</span><br><a name="0466a01" id="0466a01">　　诸佛悉了知　　　一切从心转</a><br><a name="0466a02" id="0466a02">　　若能如是解　　　彼人见真佛</a><br><a name="0466a03" id="0466a03">　　心亦非是身　　　身亦非是心</a><br><a name="0466a04" id="0466a04">　　作一切佛事　　　自在未曾有</a><br><a name="0466a05" id="0466a05">　　若人欲求知　　　三世一切佛</a><br><a name="0466a06" id="0466a06">　　应当如是观　　　心造诸如来　</p></a><a name="0466a07" id="0466a07"><p>尔时智林菩萨。承佛神力普观十方。以偈</a><a name="0466a08" id="0466a08">颂曰<p class='lg'></a><br><a name="0466a09" id="0466a09">　　所取不可取　　　所见不可见</a><br><a name="0466a10" id="0466a10">　　所闻不可闻　　　所思不可思</a><br><a name="0466a11" id="0466a11">　　于有量无量　　　不应作限量</a><br><a name="0466a12" id="0466a12">　　有量及无量　　　二俱无所取</a><br><a name="0466a13" id="0466a13">　　不应说而说　　　是为自欺诳</a><br><a name="0466a14" id="0466a14">　　己事不成就　　　不能悦众生</a><br><a name="0466a15" id="0466a15">　　若有能赞叹　　　无量诸如来</a><br><a name="0466a16" id="0466a16">　　不可思议劫　　　功德不可尽</a><br><a name="0466a17" id="0466a17">　　犹如随意珠　　　能现无量色</a><br><a name="0466a18" id="0466a18">　　此色非真色　　　诸佛亦如是</a><br><a name="0466a19" id="0466a19">　　如虚空清净　　　非色不可见</a><br><a name="0466a20" id="0466a20">　　能现一切色　　　其性不可见</a><br><a name="0466a21" id="0466a21">　　如是大智人　　　示现无量色</a><br><a name="0466a22" id="0466a22">　　非识之所识　　　一切莫能睹</a><br><a name="0466a23" id="0466a23">　　虽闻如来声　　　音声非如来</a><br><a name="0466a24" id="0466a24">　　离声复不知　　　如来等正觉</a><br><a name="0466a25" id="0466a25">　　是处甚深妙　　　若能分别知</a><br><a name="0466a26" id="0466a26">　　庄严无上道　　　远离诸虚妄</a><br><a name="0466a27" id="0466a27">　　一切诸如来　　　无有说佛法</a><br><a name="0466a28" id="0466a28">　　随其所应化　　　而为演说法　</p></a><a name="0466a29" id="0466a29"><p class='juan'>
大方广佛华严经卷第十</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090465c.htm'><img src='up.gif' border=0></a>
<a href='T090466b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>