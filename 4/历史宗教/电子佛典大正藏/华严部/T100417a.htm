<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0417a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷76)</font> 入法界品第三十九之一 <font face='Arial'>T10, p0417a</h2></font><hr>
<span class='old'>
</a><a name="0416c28" id="0416c28">不动聚佛。普摄受佛。饶益慧佛。持寿佛。无灭</a><a name="0416c29" id="0416c29">佛。具足名称佛。大威力佛。种种色相佛。无相</span><a name="0417a01" id="0417a01">慧佛。不动天佛。妙德难思佛。满月佛。解脱月</a><a name="0417a02" id="0417a02">佛。无上王佛。希有身佛。梵供养佛。不瞬佛。</a><a name="0417a03" id="0417a03">顺先古佛。最上业佛。顺法智佛。无胜天佛。不</a><a name="0417a04" id="0417a04">思议功德光佛。随法行佛。无量贤佛。普随</a><a name="0417a05" id="0417a05">顺自在佛。最尊天佛。如是乃至楼至如来。在</a><a name="0417a06" id="0417a06">贤劫中。于此三千大千世界。当成佛者。悉</a><a name="0417a07" id="0417a07">为其母。如于此三千大千世界。如是于此世</a><a name="0417a08" id="0417a08">界海十方无量诸世界一切劫中。诸有修行</a><a name="0417a09" id="0417a09">普贤行愿。为化一切诸众生者。我自见身悉</a><a name="0417a10" id="0417a10">为其母。尔时善财童子。白摩耶夫人言。大圣。</a><a name="0417a11" id="0417a11">得此解脱。经今几时。答言。善男子。乃往古</a><a name="0417a12" id="0417a12">世。过不可思议。非最后身菩萨。神通道眼</a><a name="0417a13" id="0417a13">所知劫数。尔时有劫名净光。世界名须弥德。</a><a name="0417a14" id="0417a14">虽有诸山五趣杂居。然其国土众宝所成。清</a><a name="0417a15" id="0417a15">净庄严无诸秽恶。有千亿四天下。有一四天</a><a name="0417a16" id="0417a16">下。名师子幢。于中有八十亿王城。有一王城。</a><a name="0417a17" id="0417a17">名自在幢。有转轮王。名大威德。彼王城北。有</a><a name="0417a18" id="0417a18">一道场。名满月光明。其道场神。名曰慈德。时</a><a name="0417a19" id="0417a19">有菩萨。名离垢幢。坐于道场。将成正觉。有一</a><a name="0417a20" id="0417a20">恶魔。名金色光。与其眷属无量众俱。至菩</a><a name="0417a21" id="0417a21">萨所。彼大威德转轮圣王。已得菩萨神通自</a><a name="0417a22" id="0417a22">在。化作兵众。其数倍多。围绕道场。诸魔惶</a><a name="0417a23" id="0417a23">怖。悉自奔散。故彼菩萨。得成阿耨多罗三藐</a><a name="0417a24" id="0417a24">三菩提。时道场神。见是事已。欢喜无量。便于</a><a name="0417a25" id="0417a25">彼王而生子想。顶礼佛足。作是愿言。此转轮</a><a name="0417a26" id="0417a26">王。在在生处乃至成佛。愿我常得与其为母。</a><a name="0417a27" id="0417a27">作是愿已。于此道场。复曾供养十那由他佛。</a><a name="0417a28" id="0417a28">善男子。于汝意云何。彼道场神。岂异人乎。我</a><a name="0417a29" id="0417a29">身是也。转轮王者。今世尊毗卢遮那是。我从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100416c.htm'><img src='up.gif' border=0></a>
<a href='T100417b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>