<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0359b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷66)</font> 入法界品第三十九之一 <font face='Arial'>T10, p0359b</h2></font><hr>
<span class='old'>
</a><a name="0359a28" id="0359a28">不忘失。何况如来金口所说。尔所劫中。受</a><a name="0359a29" id="0359a29">持一切如来法海。一文一句。无不思惟。无</span><a name="0359b01" id="0359b01">不观察。乃至一切世俗之法。亦复如是。尔所</a><a name="0359b02" id="0359b02">劫中。受持如是一切法海。未曾于一法中。不</a><a name="0359b03" id="0359b03">得三昧。乃至世间技术之法。一一法中。悉</a><a name="0359b04" id="0359b04">亦如是。尔所劫中。住持一切如来法轮。随所</a><a name="0359b05" id="0359b05">住持。未曾废舍一文一句。乃至不曾生于世</a><a name="0359b06" id="0359b06">智。唯除为欲调众生故。尔所劫中。见诸佛</a><a name="0359b07" id="0359b07">海。未曾于一佛所。不得成就清净大愿。乃至</a><a name="0359b08" id="0359b08">于诸化佛之所。悉亦如是。尔所劫中。见诸菩</a><a name="0359b09" id="0359b09">萨修行妙行。无有一行我不成就。尔所劫中。</a><a name="0359b10" id="0359b10">所见众生。无一众生我不劝发阿耨多罗三</a><a name="0359b11" id="0359b11">藐三菩提心。未曾劝一众生发于声闻辟支</a><a name="0359b12" id="0359b12">佛意。尔所劫中。于一切佛法乃至一文一句。</a><a name="0359b13" id="0359b13">不生疑惑。不生二想。不生分别想。不生种种</a><a name="0359b14" id="0359b14">想。不生执着想。不生胜劣想。不生爱憎想。善</a><a name="0359b15" id="0359b15">男子。我从是来。常见诸佛。常见菩萨。常见真</a><a name="0359b16" id="0359b16">实善知识。常闻诸佛愿。常闻菩萨行。常闻菩</a><a name="0359b17" id="0359b17">萨波罗蜜门。常闻菩萨地智光明门。常闻菩</a><a name="0359b18" id="0359b18">萨无尽藏门。常闻入无边世界网门。常闻出</a><a name="0359b19" id="0359b19">生无边众生界因门。常以清净智慧光明。除</a><a name="0359b20" id="0359b20">灭一切众生烦恼。常以智慧。生长一切众生</a><a name="0359b21" id="0359b21">善根。常随一切众生所乐。示现其身。常以</a><a name="0359b22" id="0359b22">清净上妙言音。开悟法界一切众生。善男子。</a><a name="0359b23" id="0359b23">我得菩萨求一切法无厌足庄严门。我得一</a><a name="0359b24" id="0359b24">切法平等地总持门。现不思议自在神变。汝</a><a name="0359b25" id="0359b25">欲见不。善财言唯。我心愿见。尔时不动优婆</a><a name="0359b26" id="0359b26">夷。坐于龙藏师子之座。入求一切法无厌足</a><a name="0359b27" id="0359b27">庄严三昧门。不空轮庄严三昧门。十力智轮</a><a name="0359b28" id="0359b28">现前三昧门。佛种无尽藏三昧门。入如是等</a><a name="0359b29" id="0359b29">一万三昧门。入此三昧门时。十方各有不可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100359a.htm'><img src='up.gif' border=0></a>
<a href='T100359c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>