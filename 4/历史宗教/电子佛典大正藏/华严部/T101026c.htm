<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1026c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷8)</font> 等慈品第二十二 <font face='Arial'>T10, p1026c</h2></font><hr>
<span class='old'>
</a><a name="1026b28" id="1026b28">非不成就。彼于禅定而以正受。一切诸定不</a><a name="1026b29" id="1026b29">起乱想。诸法无想亦无放舍。解了内外悉无</span><a name="1026c01" id="1026c01">有主。是谓菩萨摩诃萨一意正受不毁禅定。</a><a name="1026c02" id="1026c02">亦复不见有合会。舍诸境界无有去离。行无</a><a name="1026c03" id="1026c03">着禅意趣无难。是谓菩萨摩诃萨不立于法</a><a name="1026c04" id="1026c04">亦不离法。恒以一意诸法自然。解了诸法无</a><a name="1026c05" id="1026c05">生灭想。非身非心所能忖量。思惟定意平等</a><a name="1026c06" id="1026c06">无二。志性所趣无应不应亦不见应。分别十</a><a name="1026c07" id="1026c07">二因缘之本。缘行有痴。缘痴有识。缘识有</a><a name="1026c08" id="1026c08">名色。缘名色有六入。缘六入有更乐。缘更</a><a name="1026c09" id="1026c09">乐有有。缘有有爱。缘爱有受。缘受有生。缘</a><a name="1026c10" id="1026c10">生有死愁忧苦恼。不可称计。取要言之。五</a><a name="1026c11" id="1026c11">盛阴身危脆之形不可久保。菩萨是时等行</a><a name="1026c12" id="1026c12">本无。分别色痛想行识悉了虚寂。复以正受。</a><a name="1026c13" id="1026c13">于本净法亦无染着。亦不见色解色无色。度</a><a name="1026c14" id="1026c14">于一切颠倒之行。是谓菩萨摩诃萨禅定一</a><a name="1026c15" id="1026c15">意。非是罗汉辟支佛所及。外道五通虽寿无</a><a name="1026c16" id="1026c16">量。由失神足不至究竟。禅定之人正受三昧。</a><a name="1026c17" id="1026c17">住寿一劫复过一劫不以为难。以得禅定出</a><a name="1026c18" id="1026c18">智慧上。除弃尘劳不兴妄见。是谓菩萨摩诃</a><a name="1026c19" id="1026c19">萨志愿于道开化众生。随形应适随病投药。</a><a name="1026c20" id="1026c20">复以空性慧观之法。入等慈三昧。遍观三千</a><a name="1026c21" id="1026c21">大千世界。转至恒沙诸佛刹土。应度众生悉</a><a name="1026c22" id="1026c22">令解脱。是则如来禅定正受。皆使黎庶至于</a><a name="1026c23" id="1026c23">灭度。是谓菩萨摩诃萨建立等慈定意。所济</a><a name="1026c24" id="1026c24">无量不可称限。是谓最胜。如来神德巍巍如</a><a name="1026c25" id="1026c25">是。夫欲观法当以慧眼。亦非肉眼亦非天眼。</a><a name="1026c26" id="1026c26">亦非罗汉辟支所睹。以观诸法。解诸法寂解</a><a name="1026c27" id="1026c27">诸法净。解诸法虚解诸法定。是谓菩萨摩</a><a name="1026c28" id="1026c28">诃萨无限无量弘誓之心。无行无处亦无所</a><a name="1026c29" id="1026c29">入诸法寂然。定者所习非乱者所行。普观诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101026b.htm'><img src='up.gif' border=0></a>
<a href='T101027a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>