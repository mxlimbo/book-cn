<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0729a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷52)</font> 入法界品第三十四之一 <font face='Arial'>T09, p0729a</h2></font><hr>
<span class='old'>
</a><a name="0728c28" id="0728c28">众生夜天足。辞退而行</a><a name="0728c29" id="0728c29"><p>尔时善财童子。正念思惟普光喜幢法门。</span><a name="0729a01" id="0729a01">分别深入开发显现。随顺善知识教。一向专</a><a name="0729a02" id="0729a02">求见善知识身心诸根。普游方面求善知</a><a name="0729a03" id="0729a03">识。思念善知识道。勇猛精进乃得值遇。同</a><a name="0729a04" id="0729a04">善知识一切善根。具足成就深妙方便。因</a><a name="0729a05" id="0729a05">善知识出生长养一切善根。发诸大愿。于</a><a name="0729a06" id="0729a06">一切劫。不离善知识。往诣妙德救护众生</a><a name="0729a07" id="0729a07">夜天所。尔时夜天。为善财童子。显现菩萨</a><a name="0729a08" id="0729a08">教化一切世间法门境界。相好严身。眉间白</a><a name="0729a09" id="0729a09">毫相中放大光明。名曰普慧焰灯净幢。无</a><a name="0729a10" id="0729a10">量光明以为眷属。普照一切世界。照已入</a><a name="0729a11" id="0729a11">善财顶充满其身。尔时善财。即得菩萨离</a><a name="0729a12" id="0729a12">垢圆满三昧。得此三昧已。于一切地水火</a><a name="0729a13" id="0729a13">风微尘。众宝微尘。香微尘。金刚微尘。摩尼微</a><a name="0729a14" id="0729a14">尘碎末微尘。一切庄严具微尘。一切境界微</a><a name="0729a15" id="0729a15">尘。如是等一一微尘中。悉见佛刹微尘等世</a><a name="0729a16" id="0729a16">界成败。风轮水轮金刚轮地轮。种种庄严众</a><a name="0729a17" id="0729a17">山围绕。无量大海诸天宫殿。诸杂宝树种种</a><a name="0729a18" id="0729a18">庄严。诸龙宫殿夜叉乾闼婆阿修罗迦楼罗</a><a name="0729a19" id="0729a19">紧那罗摩[<a href='javascript:showpic("images/023523.gif")'>目*侯</a>]罗伽人非人等城郭宫殿。地狱</a><a name="0729a20" id="0729a20">饿鬼畜生阎罗王处。悉见五道众生死此生</a><a name="0729a21" id="0729a21">彼。分别了知彼诸世界。或有世界净。或有</a><a name="0729a22" id="0729a22">世界不净。或有世界趣净。或有世界趣不</a><a name="0729a23" id="0729a23">净。或有世界净不净。或有世界不净净。</a><a name="0729a24" id="0729a24">或有世界一向净。或有世界其形平正。或</a><a name="0729a25" id="0729a25">有世界其形如伏。或有世界其形四方。如</a><a name="0729a26" id="0729a26">是等一切世界。一切趣中。见彼夜天。于一</a><a name="0729a27" id="0729a27">切时。普现一切诸众生前。随其所应而</a><a name="0729a28" id="0729a28">度脱之。为地狱众生灭诸楚毒。为诸畜</a><a name="0729a29" id="0729a29">生灭恼害畏。为饿鬼众生除饥渴苦。为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090728c.htm'><img src='up.gif' border=0></a>
<a href='T090729b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>