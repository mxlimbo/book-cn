<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0439b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷7)</font> 贤首菩萨品第八之一 <font face='Arial'>T09, p0439b</h2></font><hr>
<span class='old'>
</a><br><a name="0439a28" id="0439a28">　　诸龙神变佛自在　　　禅定三昧亦难思</a><br><a name="0439a29" id="0439a29">　　今说声闻自在力　　　无可为之作譬谕</span><br><a name="0439b01" id="0439b01">　　智慧明了聪达者　　　乃能解是甚深义</a><br><a name="0439b02" id="0439b02">　　得八解脱心自在　　　一身能作无量身</a><br><a name="0439b03" id="0439b03">　　以无量身作一身　　　于虚空中入火定</a><br><a name="0439b04" id="0439b04">　　身上出水身下火　　　身上出火身下水</a><br><a name="0439b05" id="0439b05">　　行住坐卧虚空中　　　于一念中自在变</a><br><a name="0439b06" id="0439b06">　　彼不具足大慈悲　　　不为众生求佛道</a><br><a name="0439b07" id="0439b07">　　尚能示现难思议　　　况大饶益自在力</a><br><a name="0439b08" id="0439b08">　　现作日月游虚空　　　普照十方诸世界</a><br><a name="0439b09" id="0439b09">　　或作河池井泉水　　　或作大海众宝器</a><br><a name="0439b10" id="0439b10">　　如是等比难思议　　　普现十方诸世界</a><br><a name="0439b11" id="0439b11">　　深达三昧诸解脱　　　唯有诸佛能证知</a><br><a name="0439b12" id="0439b12">　　如净水中四兵像　　　各各别异皆明了</a><br><a name="0439b13" id="0439b13">　　刀剑轮戟众兵器　　　如是等仗皆悉现</a><br><a name="0439b14" id="0439b14">　　随其器仗本形相　　　悉现于彼净水中</a><br><a name="0439b15" id="0439b15">　　水影四兵无憎爱　　　是名大仙定自在</a><br><a name="0439b16" id="0439b16">　　海中有天名妙音　　　其中众生若干种</a><br><a name="0439b17" id="0439b17">　　解彼一切诸音声　　　皆悉令得大欢喜</a><br><a name="0439b18" id="0439b18">　　彼有贪欲嗔恚痴　　　犹能分别一切音</a><br><a name="0439b19" id="0439b19">　　况复总持自在力　　　而不能令众生喜</a><br><a name="0439b20" id="0439b20">　　有一女人名辩才　　　父母求天由此生</a><br><a name="0439b21" id="0439b21">　　离诸恶法乐真实　　　能令众生得辩才</a><br><a name="0439b22" id="0439b22">　　彼有贪欲嗔恚痴　　　犹能与众胜辩才</a><br><a name="0439b23" id="0439b23">　　亦能令彼得欢喜　　　何况菩萨无量智</a><br><a name="0439b24" id="0439b24">　　譬如幻师善术法　　　能现种种无量色</a><br><a name="0439b25" id="0439b25">　　示现昼夜须臾顷　　　或现须臾作百年</a><br><a name="0439b26" id="0439b26">　　彼有贪欲嗔恚痴　　　幻力自在悦世间</a><br><a name="0439b27" id="0439b27">　　况禅解脱神通行　　　云何不令众生喜</a><br><a name="0439b28" id="0439b28">　　天阿修罗斗战时　　　阿修罗众即退散</a><br><a name="0439b29" id="0439b29">　　心大恐怖而奔走　　　四兵悉入藕丝孔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090439a.htm'><img src='up.gif' border=0></a>
<a href='T090439c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>