<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0294 佛说罗摩伽经 0869b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 294 佛说罗摩伽经</font> <font face='Arial'>(卷3)</font> <font face='Arial'>T10, p0869b</h2></font><hr>
<span class='old'>
</a><a name="0869a28" id="0869a28">方世界。充满法界善知识所。不着语言。刹那</a><a name="0869a29" id="0869a29">刹那顷。修菩萨行。满足性境界。成就萨婆若。</span><a name="0869b01" id="0869b01">具一切佛神通游戏。庄严佛道。以平等法。身</a><a name="0869b02" id="0869b02">心不动。普摄众生。善知识力。显现三世</a><a name="0869b03" id="0869b03"><p>尔时善财童子。即诣喜目观察众生夜天</a><a name="0869b04" id="0869b04">所。时彼夜天。于大众中。处宝莲华师子之座。</a><a name="0869b05" id="0869b05">正受菩萨普现光幢喜净法门。一切毛孔。出</a><a name="0869b06" id="0869b06">妙色云。其有见者。喜悦无厌。一一毛孔。现众</a><a name="0869b07" id="0869b07">宝云。所谓。智慧行报。饶益众生。离于诤讼。</a><a name="0869b08" id="0869b08">以平等心。不着诸法。以上妙智。摄诸众生。显</a><a name="0869b09" id="0869b09">现三世。修菩萨行。心无悭吝。能舍难舍。普施</a><a name="0869b10" id="0869b10">一切。身心平等。不可思议。以布施福。普摄众</a><a name="0869b11" id="0869b11">生。于诸众生。不起染着。不见众相。不舍众</a><a name="0869b12" id="0869b12">生。悉具三世菩萨苦行。十方世界一切众生。</a><a name="0869b13" id="0869b13">无明系缚。住痴有结。菩萨即以大悲神通。解</a><a name="0869b14" id="0869b14">其系缚。又于一切毛孔。出生一切众生数等</a><a name="0869b15" id="0869b15">菩萨自在随应变化身云。以此身云充满一</a><a name="0869b16" id="0869b16">切。虚空法界。于众生前。示现色身。正受不</a><a name="0869b17" id="0869b17">动。于众生前。三昧神通。觉悟众生。不乐世</a><a name="0869b18" id="0869b18">间。远离三界。灭除生死。如避火坑。而于一</a><a name="0869b19" id="0869b19">切。示现生死。现天人中种种快乐及成败相。</a><a name="0869b20" id="0869b20">为诸众生。说不净观。令诸众生。皆悉修行。除</a><a name="0869b21" id="0869b21">颠倒想。为诸众生。说于变易苦恼之法一切</a><a name="0869b22" id="0869b22">受身有为之法皆悉无常。愿诸众生。深入佛</a><a name="0869b23" id="0869b23">境界。永离无常。住不可思议尸波罗蜜。恒受</a><a name="0869b24" id="0869b24">诸佛清净禁戒。终不毁犯。心无疑惑。示诸众</a><a name="0869b25" id="0869b25">生具足禁戒。以戒香熏一切众生。又于毛孔。</a><a name="0869b26" id="0869b26">出生一切妙色身云。割截手足及诸支体。捶</a><a name="0869b27" id="0869b27">打逼切。呵责恶骂。妄言诽谤。皆悉忍受。于</a><a name="0869b28" id="0869b28">彼众生。不生嗔心。不起害意。赞叹恶人。终不</a><a name="0869b29" id="0869b29">毁犯。身心恭敬。深生恩爱。犹如父母慈念一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100869a.htm'><img src='up.gif' border=0></a>
<a href='T100869c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>