<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0001a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷1)</font> <font face='Arial'>T10, p0001a</h2></font><hr>
<span class='old'>
<p><p></span><a name="0001a01" id="0001a01"></a><a name="0001a02" id="0001a02"><p><b>　　<A NAME="n1"></A>No. 279 [No. 278]</b></a><a name="0001a03" id="0001a03"><p><b>　　<A NAME="n2"></A>大周新译大方广佛华严经序</b></a><a name="0001a04" id="0001a04"></a><a name="0001a05" id="0001a05"><p><span class='byline'>　　　　天册金轮圣神皇帝制</span><br></a><a name="0001a06" id="0001a06"><p>盖闻造化权舆之首。天道未分。龟龙系象之</a><a name="0001a07" id="0001a07">初。人文始着。虽万八千岁。同临有截之区。七</a><a name="0001a08" id="0001a08">十二君。讵识无边之义。由是人迷四忍。轮回</a><a name="0001a09" id="0001a09">于六趣之中。家缠五盖。没溺于三涂之下。及</a><a name="0001a10" id="0001a10">夫鹫岩西峙。象驾东驱。慧日法王。超四大</a><a name="0001a11" id="0001a11">而高视。中天调御。越十地以居尊。包括铁</a><a name="0001a12" id="0001a12">围。延促沙劫。其为体也。则不生不灭。其为相</a><a name="0001a13" id="0001a13">也。则无去无来。念处正勤。三十七品。为其</a><a name="0001a14" id="0001a14">行。慈悲喜舍。四无量法。运其心。方便之力难</a><a name="0001a15" id="0001a15">思。圆对之机多绪混大空而为量。岂算数之</a><a name="0001a16" id="0001a16">能穷。入纤芥之微区。匪名言之可述。无得而</a><a name="0001a17" id="0001a17">称者其唯大觉欤。朕曩劫植因。叨承</a><a name="0001a18" id="0001a18"><p>佛记。金仙降旨。大云之偈先彰。玉披祥。</a><a name="0001a19" id="0001a19">宝雨之文后及。加以积善余庆。俯集微躬。</a><a name="0001a20" id="0001a20">遂得地平天成。河清海晏。殊祯绝瑞。既日至</a><a name="0001a21" id="0001a21">而月书。贝牒灵文。亦时臻而岁洽。逾海越</a><a name="0001a22" id="0001a22">漠。献o之礼备焉。架险航深。重译之辞</a><a name="0001a23" id="0001a23">罄矣</a><a name="0001a24" id="0001a24"><p>大方广佛华严经者。斯乃</a><a name="0001a25" id="0001a25"><p>诸佛之密藏。如来之性海。视之者莫识其指</a><a name="0001a26" id="0001a26">归。挹之者。罕测其涯际。有学无学。志绝窥</a><a name="0001a27" id="0001a27">觎。二乘三乘。宁希听受。最胜种智。庄严之迹</a><a name="0001a28" id="0001a28">既隆。普贤文殊。愿行之因斯满。一句之内。</a><a name="0001a29" id="0001a29">包法界之无边。一毫之中。置刹土而非隘。摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>