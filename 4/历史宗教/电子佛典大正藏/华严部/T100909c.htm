<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0301 大方广如来不思议境界经 0909c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 301 大方广如来不思议境界经</font> <font face='Arial'>(卷1)</font> 一卷 <font face='Arial'>T10, p0909c</h2></font><hr>
<span class='old'>
</a><a name="0909b28" id="0909b28">藏菩萨言。谛听谛听。当为汝说。时诸菩萨。一</a><a name="0909b29" id="0909b29">心瞻仰。同声叹言。善哉所问。甚深微妙。尊者</span><a name="0909c01" id="0909c01">普贤一切知见。今当演说。即时大地六种震</a><a name="0909c02" id="0909c02">动。天雨妙花。一切众生烦恼众苦。皆少休息。</a><a name="0909c03" id="0909c03">普贤菩萨言。佛子。此三昧名如来不思议境</a><a name="0909c04" id="0909c04">界。即是一切诸佛菩提。以诸如来常依住故。</a><a name="0909c05" id="0909c05">世尊始从然灯佛所。得受记已。即入此定。常</a><a name="0909c06" id="0909c06">无功用。自然应现无量佛事。谓于虚空一毛</a><a name="0909c07" id="0909c07">端处。有一切佛刹微尘等诸佛世界。于中或</a><a name="0909c08" id="0909c08">现生兜率天。或从彼没下生入胎。或现适生</a><a name="0909c09" id="0909c09">游行七步。自言我今即为生死边际。或现在</a><a name="0909c10" id="0909c10">宫出家苦行。或现降魔成等正觉转妙法轮。</a><a name="0909c11" id="0909c11">或现住世经无量劫度诸众生皆令离苦。或</a><a name="0909c12" id="0909c12">复示现入于涅。或一切劫为一刹那。或一</a><a name="0909c13" id="0909c13">刹那为一切劫。劫与刹那无增无减。乃至一</a><a name="0909c14" id="0909c14">切众生未尽解脱。刹那刹那一时普于此诸</a><a name="0909c15" id="0909c15">世界。常作如是种种佛事。未曾休息而无功</a><a name="0909c16" id="0909c16">用。如彼虚空一毛端处。无量刹中。念念普现</a><a name="0909c17" id="0909c17">诸佛种种威仪法则。而无功用。乃至遍空毛</a><a name="0909c18" id="0909c18">端量处。亦复如是。又是诸刹一切微尘。一一</a><a name="0909c19" id="0909c19">尘中。复有过一切佛刹微尘等土。亦一刹那</a><a name="0909c20" id="0909c20">一一土中。自然普现一切诸佛威仪所行。或</a><a name="0909c21" id="0909c21">生天宫。乃至灭度。解脱无量阿僧o众生。如</a><a name="0909c22" id="0909c22">是念念穷未来际。常作佛事。利益众生。乃至</a><a name="0909c23" id="0909c23">虚空众生界尽。常不休息。而佛刹不减。微尘</a><a name="0909c24" id="0909c24">不增。何以故。以一切法犹如幻焰不坚牢故。</a><a name="0909c25" id="0909c25">譬如此会十佛世界微尘数等大菩萨众。皆</a><a name="0909c26" id="0909c26">共住此摩竭提国十二由旬。不相障碍。彼一</a><a name="0909c27" id="0909c27">一尘各受无数诸佛世界。或仰或覆。或相向</a><a name="0909c28" id="0909c28">背。或复傍住。或相涉入。而无障碍。亦复如</a><a name="0909c29" id="0909c29">是。如人梦中见于一处。有种种事。以非实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100909b.htm'><img src='up.gif' border=0></a>
<a href='T100910a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>