<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0815a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷33)</font> 入不思议解脱境界普贤行愿品 <font face='Arial'>T10, p0815a</h2></font><hr>
<span class='old'>
</a><a name="0814c28" id="0814c28">行。二者不随嗔恚所行。三者不随愚痴所行。</a><a name="0814c29" id="0814c29">四者不随忿怒所行。五者不随很戾所行。六</span><a name="0815a01" id="0815a01">者不随嫉妒所行。七者不随悭吝所行。八者</a><a name="0815a02" id="0815a02">不随x慢所行。九者不随名称赞誉眷属所</a><a name="0815a03" id="0815a03">行。十者不随亲近供养财利所行。善男子。由</a><a name="0815a04" id="0815a04">此不随贪等行故。不为四魔之所屈伏。遇诸</a><a name="0815a05" id="0815a05">毁辱。心不怯弱。设有尊重。亦不贡高。由此名</a><a name="0815a06" id="0815a06">为心不随顺诸染惑行。善男子。是为菩萨具</a><a name="0815a07" id="0815a07">足十法圆满成就不随染衣妙行功德</a><a name="0815a08" id="0815a08">复次善男子。菩萨有十种法。具足圆满。则得</a><a name="0815a09" id="0815a09">成就依常乞食。何等为十。一者慈心摄取。二</a><a name="0815a10" id="0815a10">者次第行乞。三者不自生恼。四者成就知足。</a><a name="0815a11" id="0815a11">五者普共分食。六者不嗜美食。七者饮食知</a><a name="0815a12" id="0815a12">量。八者疾得善法。九者愿满善根。十者离</a><a name="0815a13" id="0815a13">和合相。善男子。云何菩萨慈心摄取。乃至</a><a name="0815a14" id="0815a14">远离诸和合相。善男子。若时菩萨。见诸苦</a><a name="0815a15" id="0815a15">恼逼迫众生。乏少善根。为欲圆满彼善根故。</a><a name="0815a16" id="0815a16">随顺众生。慈心摄取。菩萨为顺平等慈心次</a><a name="0815a17" id="0815a17">第行乞。于行乞时。若至城邑。齐整威仪。善摄</a><a name="0815a18" id="0815a18">诸根。一心不乱。谛视徐行。无u七步。正念安</a><a name="0815a19" id="0815a19">住。于善法中。不选高门。不弃微贱。除恶律仪</a><a name="0815a20" id="0815a20">旃荼罗等。为护讥嫌。悉不应往。若以慈心。平</a><a name="0815a21" id="0815a21">等摄取。究竟不舍。菩萨随顺次第乞时。不自</a><a name="0815a22" id="0815a22">生恼。设不得食。亦不生嗔。菩萨如是成就知</a><a name="0815a23" id="0815a23">足。随与而取。不择精粗。菩萨如是次第乞已。</a><a name="0815a24" id="0815a24">持至佛前。或塔庙前。以尊重心。恭敬供养。供</a><a name="0815a25" id="0815a25">养毕已。还本所居。分为四分。取第一分。待同</a><a name="0815a26" id="0815a26">梵行。以第二分。施诸贫苦。以第三分。施诸囚</a><a name="0815a27" id="0815a27">系。以第四分。然自充食。于所食中。亦不贪</a><a name="0815a28" id="0815a28">嗜。但念于身作除病想。乃至为令身得安住。</a><a name="0815a29" id="0815a29">受饮食时。不令太少。以自虚羸。妨修善业。亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100814c.htm'><img src='up.gif' border=0></a>
<a href='T100815b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>