<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0097c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷18)</font> 明法品第十八 <font face='Arial'>T10, p0097c</h2></font><hr>
<span class='old'>
</a><a name="0097b28" id="0097b28">总持力。能以方便。持一切义故。具辩才力。令</a><a name="0097b29" id="0097b29">一切众生。欢喜满足故。具波罗蜜力。庄严大</span><a name="0097c01" id="0097c01">乘故。具大愿力。永不断绝故。具神通力。出</a><a name="0097c02" id="0097c02">生无量故。具加持力。令信解领受故。是则</a><a name="0097c03" id="0097c03">能净力波罗蜜。知贪欲行者。知嗔恚行者。</a><a name="0097c04" id="0097c04">知愚痴行者。知等分行者。知修学地行者。</a><a name="0097c05" id="0097c05">一念中知无边众生行。知无边众生心。知一</a><a name="0097c06" id="0097c06">切法真实。知一切如来力。普觉悟法界门。</a><a name="0097c07" id="0097c07">是则能净智波罗蜜。佛子。菩萨如是。清净诸</a><a name="0097c08" id="0097c08">波罗蜜时。圆满诸波罗蜜时。不舍诸波罗蜜</a><a name="0097c09" id="0097c09">时。住大庄严菩萨乘中。随其所念一切众生。</a><a name="0097c10" id="0097c10">皆为说法。令增净业。而得度脱。堕恶道者。</a><a name="0097c11" id="0097c11">教使发心。在难中者。令勤精进。多贪众生。</a><a name="0097c12" id="0097c12">示无贪法。多嗔众生。令行平等。着见众生。</a><a name="0097c13" id="0097c13">为说缘起。欲界众生。教离欲恚恶不善法。</a><a name="0097c14" id="0097c14">色界众生。为其宣说毗钵舍那。无色界众</a><a name="0097c15" id="0097c15">生。为其宣说微妙智慧。二乘之人。教寂静</a><a name="0097c16" id="0097c16">行。乐大乘者。为说十力。广大庄严。如其往</a><a name="0097c17" id="0097c17">昔。初发心时。见无量众生。堕诸恶道。大师</a><a name="0097c18" id="0097c18">子吼。作如是言。我当以种种法门。随其所应。</a><a name="0097c19" id="0097c19">而度脱之。菩萨具足如是智慧。广能度脱一</a><a name="0097c20" id="0097c20">切众生。佛子。菩萨具足如是智慧。令三宝</a><a name="0097c21" id="0097c21">种。永不断绝。所以者何。菩萨摩诃萨。教诸</a><a name="0097c22" id="0097c22">众生。发菩提心。是故能令佛种不断。常为众</a><a name="0097c23" id="0097c23">生。开阐法藏。是故能令法种不断。善持教</a><a name="0097c24" id="0097c24">法。无所乖违。是故能令僧种不断。复次悉能</a><a name="0097c25" id="0097c25">称赞一切大愿。是故能令佛种不断。分别演</a><a name="0097c26" id="0097c26">说因缘之门。是故能令法种不断。常勤修习</a><a name="0097c27" id="0097c27">六和敬法。是故能令僧种不断。复次于众生</a><a name="0097c28" id="0097c28">田中。下佛种子。是故能令佛种不断。护持</a><a name="0097c29" id="0097c29">正法。不惜身命。是故能令法种不断。统理<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100097b.htm'><img src='up.gif' border=0></a>
<a href='T100098a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>