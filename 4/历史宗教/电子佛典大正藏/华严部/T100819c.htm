<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0819c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷34)</font> 入不思议解脱境界普贤行愿品 <font face='Arial'>T10, p0819c</h2></font><hr>
<span class='old'>
</a><br><a name="0819b28" id="0819b28">　　如于一刹十方然　　　此坚固意之住处</a><br><a name="0819b29" id="0819b29">　　十方诸佛所说法　　　一坐普受咸令尽</span><br><a name="0819c01" id="0819c01">　　尽未来劫志无厌　　　此智海人之住处</a><br><a name="0819c02" id="0819c02">　　遍游一切世界海　　　普入一切道场海</a><br><a name="0819c03" id="0819c03">　　供养一切如来海　　　此修行者之住处</a><br><a name="0819c04" id="0819c04">　　修行一切妙行海　　　发起无边大愿海</a><br><a name="0819c05" id="0819c05">　　如是经于众劫海　　　此功德者之住处</a><br><a name="0819c06" id="0819c06">　　一毛端处无量刹　　　佛众生劫不可说</a><br><a name="0819c07" id="0819c07">　　如是明见靡不周　　　此无碍眼之住处</a><br><a name="0819c08" id="0819c08">　　一念普摄无边劫　　　国土诸佛及众生</a><br><a name="0819c09" id="0819c09">　　福智无碍波罗蜜　　　此具德人之住处</a><br><a name="0819c10" id="0819c10">　　十方佛刹碎为尘　　　一切大海以毛滴</a><br><a name="0819c11" id="0819c11">　　菩萨发愿数如是　　　此无碍者之住处</a><br><a name="0819c12" id="0819c12">　　成就总持三昧门　　　大愿诸禅及解脱</a><br><a name="0819c13" id="0819c13">　　一一皆住无边劫　　　此真佛子之住处</a><br><a name="0819c14" id="0819c14">　　无量无边诸佛子　　　种种说法度众生</a><br><a name="0819c15" id="0819c15">　　亦说世间众技艺　　　此修行者之住处</a><br><a name="0819c16" id="0819c16">　　成就神通方便智　　　修行如幻妙法门</a><br><a name="0819c17" id="0819c17">　　十方五趣悉现生　　　此无碍者之住处</a><br><a name="0819c18" id="0819c18">　　菩萨始从初发心　　　具足修行一切行</a><br><a name="0819c19" id="0819c19">　　化身无量遍法界　　　此神力者之住处</a><br><a name="0819c20" id="0819c20">　　一念成就菩提道　　　普作无边智慧业</a><br><a name="0819c21" id="0819c21">　　世情思虑悉发狂　　　此难量者之住处</a><br><a name="0819c22" id="0819c22">　　成就神通无障碍　　　游行法界靡不周</a><br><a name="0819c23" id="0819c23">　　其心未尝有所得　　　此净慧者之住处</a><br><a name="0819c24" id="0819c24">　　菩萨修行无碍慧　　　入诸国土无所著</a><br><a name="0819c25" id="0819c25">　　以无二智普照明　　　此无我者之住处</a><br><a name="0819c26" id="0819c26">　　了性如空平等智　　　本来寂静无所依</a><br><a name="0819c27" id="0819c27">　　常行如是境界中　　　此离垢人之住处</a><br><a name="0819c28" id="0819c28">　　普见群生受众苦　　　发大仁慈智慧心</a><br><a name="0819c29" id="0819c29">　　愿常利益诸世间　　　此悲愍者之住处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100819b.htm'><img src='up.gif' border=0></a>
<a href='T100820a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>