<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0233c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷44)</font> 十忍品第二十九 <font face='Arial'>T10, p0233c</h2></font><hr>
<span class='old'>
</a><a name="0233b28" id="0233b28">障碍。此菩萨。从于如来种性而生。身语及意。</a><a name="0233b29" id="0233b29">清净无碍。故能获得无边色相清净之身</span><a name="0233c01" id="0233c01">佛子。云何为菩萨摩诃萨如化忍。佛子。此菩</a><a name="0233c02" id="0233c02">萨摩诃萨。知一切世间。皆悉如化。所谓一切</a><a name="0233c03" id="0233c03">众生意业化。觉想所起故。一切世间诸行化。</a><a name="0233c04" id="0233c04">分别所起故。一切苦乐颠倒化。妄取所起故。</a><a name="0233c05" id="0233c05">一切世间不实法化。言说所现故。一切烦恼</a><a name="0233c06" id="0233c06">分别化。想念所起故。复有清净调伏化。无分</a><a name="0233c07" id="0233c07">别所现故。于三世不转化。无生平等故。菩萨</a><a name="0233c08" id="0233c08">愿力化。广大修行故。如来大悲化。方便示</a><a name="0233c09" id="0233c09">现故。转法轮方便化。智慧无畏。辩才所说</a><a name="0233c10" id="0233c10">故。菩萨如是。了知世间出世间化。现证知。</a><a name="0233c11" id="0233c11">广大知。无边知。如事知。自在知。真实知。</a><a name="0233c12" id="0233c12">非虚妄见所能倾动。随世所行。亦不失坏。譬</a><a name="0233c13" id="0233c13">如化不从心起。不从心法起。不从业起。不</a><a name="0233c14" id="0233c14">受果报。非世间生。非世间灭。不可随逐。不</a><a name="0233c15" id="0233c15">可揽触。非久住。非须臾住。非行世间。非离世</a><a name="0233c16" id="0233c16">间。不专系一方。不普属诸方。非有量。非无</a><a name="0233c17" id="0233c17">量。不厌不息。非不厌息。非凡非圣。非染非</a><a name="0233c18" id="0233c18">净。非生非死。非智非愚。非见。非不见。非依</a><a name="0233c19" id="0233c19">世间。非入法界。非黠慧。非迟钝。非取非不</a><a name="0233c20" id="0233c20">取。非生死。非涅。非有非无有。菩萨如是。</a><a name="0233c21" id="0233c21">善巧方便。行于世间。修菩萨道。了知世法。分</a><a name="0233c22" id="0233c22">身化往。不着世间。不取自身。于世于身。无所</a><a name="0233c23" id="0233c23">分别。不住世间。不离世间。不住于法。不离于</a><a name="0233c24" id="0233c24">法。以本愿故。不弃舍一众生界。不调伏少众</a><a name="0233c25" id="0233c25">生界。不分别法。非不分别。知诸法性无来无</a><a name="0233c26" id="0233c26">去。虽无所有。而满足佛法。了法如化。非有非</a><a name="0233c27" id="0233c27">无。佛子。菩萨摩诃萨。如是安住如化忍时。悉</a><a name="0233c28" id="0233c28">能满足一切诸佛菩提之道。利益众生。是名</a><a name="0233c29" id="0233c29">菩萨摩诃萨第九如化忍。菩萨摩诃萨。成就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100233b.htm'><img src='up.gif' border=0></a>
<a href='T100234a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>