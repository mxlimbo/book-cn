<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0312c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷59)</font> 离世间品第三十八之一 <font face='Arial'>T10, p0312c</h2></font><hr>
<span class='old'>
</a><a name="0312b28" id="0312b28">坐道场时。平等照耀一切世界。坐道场时。</a><a name="0312b29" id="0312b29">除灭一切诸恶趣苦。坐道场时。令一切世界</span><a name="0312c01" id="0312c01">金刚所成。坐道场时。普观一切诸佛如来。</a><a name="0312c02" id="0312c02">师子之座。坐道场时。心如虚空。无所分别。坐</a><a name="0312c03" id="0312c03">道场时。随其所应。现身威仪。坐道场时。随顺</a><a name="0312c04" id="0312c04">安住金刚三昧。坐道场时。受一切如来神力</a><a name="0312c05" id="0312c05">所持。清净妙处。坐道场时。自善根力。悉能加</a><a name="0312c06" id="0312c06">被一切众生。是为十。佛子。菩萨摩诃萨。坐道</a><a name="0312c07" id="0312c07">场时。有十种奇特未曾有事。何等为十。佛子。</a><a name="0312c08" id="0312c08">菩萨摩诃萨。坐道场时。十方世界。一切如来。</a><a name="0312c09" id="0312c09">皆现其前。咸举右手。而称赞言。善哉善哉。无</a><a name="0312c10" id="0312c10">上导师。是为第一未曾有事。菩萨摩诃萨。坐</a><a name="0312c11" id="0312c11">道场时。一切如来。皆悉护念。与其威力。是为</a><a name="0312c12" id="0312c12">第二未曾有事。菩萨摩诃萨。坐道场时。宿世</a><a name="0312c13" id="0312c13">同行。诸菩萨众。悉来围绕。以种种庄严具。恭</a><a name="0312c14" id="0312c14">敬供养。是为第三未曾有事。菩萨摩诃萨。坐</a><a name="0312c15" id="0312c15">道场时。一切世界。草木丛林。诸无情物。皆曲</a><a name="0312c16" id="0312c16">身低影。归向道场。是为第四未曾有事。菩萨</a><a name="0312c17" id="0312c17">摩诃萨。坐道场时。入三昧。名观察法界。此三</a><a name="0312c18" id="0312c18">昧力。能令菩萨一切诸行。悉得圆满。是为第</a><a name="0312c19" id="0312c19">五未曾有事。菩萨摩诃萨。坐道场时。得陀罗</a><a name="0312c20" id="0312c20">尼。名最上离垢妙光海藏。能受一切诸佛如</a><a name="0312c21" id="0312c21">来大云法雨。是为第六未曾有事。菩萨摩诃</a><a name="0312c22" id="0312c22">萨。坐道场时。以威德力。兴上妙供具。遍一切</a><a name="0312c23" id="0312c23">世界。供养诸佛。是为第七未曾有事。菩萨摩</a><a name="0312c24" id="0312c24">诃萨。坐道场时。住最胜智。悉现了知一切众</a><a name="0312c25" id="0312c25">生。诸根意行。是为第八未曾有事。菩萨摩诃</a><a name="0312c26" id="0312c26">萨。坐道场时。入三昧。名善觉。此三昧力。能</a><a name="0312c27" id="0312c27">令其身。充满三世尽虚空界一切世界。是为</a><a name="0312c28" id="0312c28">第九未曾有事。菩萨摩诃萨。坐道场时。得离</a><a name="0312c29" id="0312c29">垢光明无碍大智。令其身业。普入三世。是为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100312b.htm'><img src='up.gif' border=0></a>
<a href='T100313a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>