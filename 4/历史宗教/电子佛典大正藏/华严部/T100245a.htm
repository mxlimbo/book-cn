<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0245a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷46)</font> 佛不思议法品第三十三之一 <font face='Arial'>T10, p0245a</h2></font><hr>
<span class='old'>
</a><a name="0244c28" id="0244c28">之所庄严。具足成就一切智智。种族清净。无</a><a name="0244c29" id="0244c29">能讥毁。是为诸佛第九最胜无上种族庄严。</span><a name="0245a01" id="0245a01">一切诸佛。以大慈力。庄严其身。究竟清净。无</a><a name="0245a02" id="0245a02">诸渴爱。身行永息。心善解脱。见者无厌。大悲</a><a name="0245a03" id="0245a03">救护一切世间。第一福田。无上受者。哀愍利</a><a name="0245a04" id="0245a04">益一切众生。悉令增长无量福德。智慧之聚。</a><a name="0245a05" id="0245a05">是为诸佛第十最胜无上大慈大悲功德庄</a><a name="0245a06" id="0245a06">严。是为十。佛子。诸佛世尊。有十种自在法。</a><a name="0245a07" id="0245a07">何等为十。所谓一切诸佛。于一切法。悉得自</a><a name="0245a08" id="0245a08">在。明达种种句身味身。演说诸法。辩才无碍。</a><a name="0245a09" id="0245a09">是为诸佛第一自在法。一切诸佛。教化众生。</a><a name="0245a10" id="0245a10">未曾失时。随其愿乐。为说正法。咸令调伏。无</a><a name="0245a11" id="0245a11">有断绝。是为诸佛第二自在法。一切诸佛。能</a><a name="0245a12" id="0245a12">令尽虚空界。无量无数种种庄严。一切世界。</a><a name="0245a13" id="0245a13">六种震动。令彼世界。或举或下。或大或小。或</a><a name="0245a14" id="0245a14">合或散。未曾恼害。于一众生。其中众生。不觉</a><a name="0245a15" id="0245a15">不知。无疑无怪。是为诸佛第三自在法。一切</a><a name="0245a16" id="0245a16">诸佛。以神通力。悉能严净一切世界。于一念</a><a name="0245a17" id="0245a17">顷。普现一切世界庄严。此诸庄严。经无数劫。</a><a name="0245a18" id="0245a18">说不能尽。悉皆离染。清净无比。一切佛刹严</a><a name="0245a19" id="0245a19">净之事。皆令平等。入一刹中。是为诸佛第四</a><a name="0245a20" id="0245a20">自在法。一切诸佛。见一众生。应受化者。为其</a><a name="0245a21" id="0245a21">住寿。经不可说不可说劫。乃至尽未来际。结</a><a name="0245a22" id="0245a22">跏趺坐。身心无倦。专心忆念。未曾废忘。方</a><a name="0245a23" id="0245a23">便调伏。而不失时。如为一众生。为一切众生。</a><a name="0245a24" id="0245a24">悉亦如是。是为诸佛第五自在法。一切诸佛。</a><a name="0245a25" id="0245a25">悉能遍往一切世界。一切如来所行之处。而</a><a name="0245a26" id="0245a26">不暂舍一切法界。十方各别。一一方有无</a><a name="0245a27" id="0245a27">量世界海。一一世界海。有无量世界种。佛以</a><a name="0245a28" id="0245a28">神力。一念咸到。转于无碍清净法轮。是为诸</a><a name="0245a29" id="0245a29">佛第六自在法。一切诸佛。为欲调伏一切众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100244c.htm'><img src='up.gif' border=0></a>
<a href='T100245b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>