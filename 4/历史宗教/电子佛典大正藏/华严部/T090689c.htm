<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0689c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷46)</font> 入法界品第三十四之一 <font face='Arial'>T09, p0689c</h2></font><hr>
<span class='old'>
</a><br><a name="0689b28" id="0689b28">　　悉于十方界　　　普见无量佛</a><br><a name="0689b29" id="0689b29">　　成满诸愿海　　　具足菩萨行</span><br><a name="0689c01" id="0689c01">　　究竟方便海　　　安住如来地</a><br><a name="0689c02" id="0689c02">　　随顺诸佛教　　　逮得一切智</a><br><a name="0689c03" id="0689c03">　　一切世界中　　　法王积劫行</a><br><a name="0689c04" id="0689c04">　　具足普贤道　　　究竟佛菩提</a><br><a name="0689c05" id="0689c05">　　一切刹劫海　　　修习菩萨行</a><br><a name="0689c06" id="0689c06">　　满足诸大愿　　　成就普贤乘</a><br><a name="0689c07" id="0689c07">　　无量诸众生　　　闻彼名号者</a><br><a name="0689c08" id="0689c08">　　修习普贤愿　　　得成无上道　</p></a><a name="0689c09" id="0689c09"><p>尔时文殊师利。说此偈已。告善财言。善</a><a name="0689c10" id="0689c10">男子。于此南方。有一国土。名曰可乐。其国</a><a name="0689c11" id="0689c11">有山。名曰和合。于彼山中。有一比丘。名</a><a name="0689c12" id="0689c12">功德云。汝诣彼问。云何菩萨学菩萨行。修</a><a name="0689c13" id="0689c13">菩萨道。乃至云何具普贤行。善男子。彼比丘</a><a name="0689c14" id="0689c14">者。善能显说菩萨所行。时善财童子。从文</a><a name="0689c15" id="0689c15">殊师利。闻法欢喜。头面礼足。绕无数匝。瞻仰</a><a name="0689c16" id="0689c16">悲恋。泣涕辞退</a><a name="0689c17" id="0689c17"><p>渐渐南行。向可乐国。登和合山。于彼山中。</a><a name="0689c18" id="0689c18">十方周遍一心观察。求觅太师为在何所。</a><a name="0689c19" id="0689c19">如是寻求。乃至七日。尔时善财见彼比丘。</a><a name="0689c20" id="0689c20">乃在山顶静思经行。见已驰诣。头面礼足。</a><a name="0689c21" id="0689c21">右绕而住。白言大圣。我已先发阿耨多罗三</a><a name="0689c22" id="0689c22">藐三菩提心。而未知菩萨云何学菩萨行。</a><a name="0689c23" id="0689c23">修菩萨道。我闻大师善能宣畅。唯愿垂慈。</a><a name="0689c24" id="0689c24">具足演说。时彼比丘。告善财言。善哉善哉。</a><a name="0689c25" id="0689c25">善男子。乃能发阿耨多罗三藐三菩提心。问</a><a name="0689c26" id="0689c26">菩萨行。善男子。如是事者。难中之难。所谓</a><a name="0689c27" id="0689c27">能问菩萨所行。修菩萨道。入菩萨境界。出</a><a name="0689c28" id="0689c28">生清净菩萨之道。求于菩萨清净广心。具足</a><a name="0689c29" id="0689c29">诸愿。随顺世间所应化者。于生死中求解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090689b.htm'><img src='up.gif' border=0></a>
<a href='T090690a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>