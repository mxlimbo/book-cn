<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0436a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷79)</font> 入法界品第三十九之一 <font face='Arial'>T10, p0436a</h2></font><hr>
<span class='old'>
</a><a name="0435c28" id="0435c28">至智波罗蜜功德门。赞说诸摄诸禅。诸无量</a><a name="0435c29" id="0435c29">心。及诸三昧。三摩钵底。诸通诸明。总持辩</span><a name="0436a01" id="0436a01">才。诸谛诸智。止观解脱。诸缘诸依。诸说法</a><a name="0436a02" id="0436a02">门。赞说念处正勤。神足根力。七菩提分。八圣</a><a name="0436a03" id="0436a03">道分。诸声闻乘。诸独觉乘。诸菩萨乘。诸地诸</a><a name="0436a04" id="0436a04">忍。诸行诸愿。如是等一切诸功德门。或复于</a><a name="0436a05" id="0436a05">中。见诸如来大众围绕。亦见其佛生处种姓</a><a name="0436a06" id="0436a06">身形寿命。刹劫名号。说法利益。教住久近。乃</a><a name="0436a07" id="0436a07">至所有道场众会。种种不同。悉皆明见。又</a><a name="0436a08" id="0436a08">复于彼庄严藏内诸楼阁中。见一楼阁高广</a><a name="0436a09" id="0436a09">严饰最上无比。于中悉见三千世界百亿四</a><a name="0436a10" id="0436a10">天下百亿兜率陀天。一一皆有弥勒菩萨。降</a><a name="0436a11" id="0436a11">神诞生。释梵天王。捧持顶戴。游行七步。观察</a><a name="0436a12" id="0436a12">十方。大师子吼。现为童子。居处宫殿。游戏园</a><a name="0436a13" id="0436a13">苑。为一切智。出家苦行。示受乳糜。往诣道</a><a name="0436a14" id="0436a14">场。降伏诸魔。成等正觉。观菩提树。梵王劝</a><a name="0436a15" id="0436a15">请。转正法轮。升天宫殿。而演说法。劫数寿</a><a name="0436a16" id="0436a16">量。众会庄严。所净国土。所修行愿。教化成</a><a name="0436a17" id="0436a17">熟众生方便。分布舍利。住持教法。皆悉不同。</a><a name="0436a18" id="0436a18">尔时善财。自见其身。在彼一切诸如来所。亦</a><a name="0436a19" id="0436a19">见于彼一切众会一切佛事。忆持不忘。通达</a><a name="0436a20" id="0436a20">无碍。复闻一切诸楼阁内。宝网铃铎及诸乐</a><a name="0436a21" id="0436a21">器。皆悉演畅不可思议微妙法音。说种种法。</a><a name="0436a22" id="0436a22">所谓或说菩萨发菩提心。或说修行波罗蜜</a><a name="0436a23" id="0436a23">行。或说诸愿。或说诸地。或说恭敬供养如来。</a><a name="0436a24" id="0436a24">或说庄严诸佛国土。或说诸佛说法差别。如</a><a name="0436a25" id="0436a25">上所说一切佛法。悉闻其音敷畅辩了。又闻</a><a name="0436a26" id="0436a26">某处。有某菩萨。闻某法门。某善知识之所</a><a name="0436a27" id="0436a27">劝导发菩提心。于某劫某刹。某如来所。某</a><a name="0436a28" id="0436a28">大众中。闻于某佛如是功德。发如是心。起</a><a name="0436a29" id="0436a29">如是愿。种于如是广大善根。经若干劫。修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100435c.htm'><img src='up.gif' border=0></a>
<a href='T100436b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>