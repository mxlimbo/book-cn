<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0269b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷51)</font> 如来出现品第三十七之一 <font face='Arial'>T10, p0269b</h2></font><hr>
<span class='old'>
</a><a name="0269a28" id="0269a28">复次佛子。譬如阿那婆达多龙王。兴大密云。</a><a name="0269a29" id="0269a29">遍阎浮提。普[<a href='javascript:showpic("images/042333.gif")'>雨/注</a>]甘雨。百谷苗稼。皆得生长。江</span><a name="0269b01" id="0269b01">河泉池。一切盈满。此大雨水。不从龙王身心</a><a name="0269b02" id="0269b02">中出。而能种种。饶益众生。佛子。如来应正等</a><a name="0269b03" id="0269b03">觉。亦复如是。兴大悲云。遍十方界。普雨无上</a><a name="0269b04" id="0269b04">甘露法雨。令一切众生。皆生欢喜。增长善法。</a><a name="0269b05" id="0269b05">满足诸乘。佛子。如来音声。不从外来。不从内</a><a name="0269b06" id="0269b06">出。而能饶益一切众生。是为如来音声第七</a><a name="0269b07" id="0269b07">相。诸菩萨摩诃萨。应如是知。复次佛子。譬如</a><a name="0269b08" id="0269b08">摩那斯龙王。将欲降雨。未便即降。先起大云。</a><a name="0269b09" id="0269b09">弥覆虚空。凝停七日。待诸众生。作务究竟。何</a><a name="0269b10" id="0269b10">以故。彼大龙王。有慈悲心。不欲恼乱诸众生</a><a name="0269b11" id="0269b11">故。过七日已。降微细雨。普润大地。佛子。如</a><a name="0269b12" id="0269b12">来应正等觉。亦复如是。将降法雨。未便即降。</a><a name="0269b13" id="0269b13">先兴法云。成熟众生。为欲令其心无惊怖。待</a><a name="0269b14" id="0269b14">其熟已。然后普降甘露法雨。演说甚深微妙</a><a name="0269b15" id="0269b15">善法。渐次令其满足如来一切智智无上法</a><a name="0269b16" id="0269b16">味。佛子。是为如来音声第八相。诸菩萨摩诃</a><a name="0269b17" id="0269b17">萨。应如是知。复次佛子。譬如海中。有大龙王。</a><a name="0269b18" id="0269b18">名大庄严。于大海中。降雨之时。或降十种庄</a><a name="0269b19" id="0269b19">严雨。或百或千。或百千种庄严雨。佛子。水无</a><a name="0269b20" id="0269b20">分别。但以龙王不思议力。令其庄严。乃至百</a><a name="0269b21" id="0269b21">千无量差别。如来应正等觉。亦复如是。为诸</a><a name="0269b22" id="0269b22">众生说法之时。或以十种。差别音说。或百或</a><a name="0269b23" id="0269b23">千。或以百千。或以八万四千音声。说八万四</a><a name="0269b24" id="0269b24">千行。乃至或以无量百千亿那由他音声。各</a><a name="0269b25" id="0269b25">别说法。令其闻者。皆生欢喜。如来音声。无所</a><a name="0269b26" id="0269b26">分别。但以诸佛于甚深法界。圆满清净。能随</a><a name="0269b27" id="0269b27">众生根之所宜。出种种言音。皆令欢喜。佛子。</a><a name="0269b28" id="0269b28">是为如来音声第九相。诸菩萨摩诃萨。应如</a><a name="0269b29" id="0269b29">是知。复次佛子。譬如娑竭罗龙王。欲现龙王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100269a.htm'><img src='up.gif' border=0></a>
<a href='T100269c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>