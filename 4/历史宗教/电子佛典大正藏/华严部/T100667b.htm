<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0667b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷2)</font> 入不思议解脱境界普贤行愿品 <font face='Arial'>T10, p0667b</h2></font><hr>
<span class='old'>
</a><a name="0667a28" id="0667a28">广大神变。譬如大地。众宝所依。多诸伏藏。</a><a name="0667a29" id="0667a29">百千万亿。珍奇杂宝。处处盈满。一一庄严。</span><a name="0667b01" id="0667b01">无不备足。有一丈夫。聪慧明达。善知宝藏</a><a name="0667b02" id="0667b02">所在之处。及知众宝功能势力。其人复有大</a><a name="0667b03" id="0667b03">福德力。能随所欲。自在而取。奉养父母。赈给</a><a name="0667b04" id="0667b04">宗亲。老病穷乏。靡不均赡。诸有所求。咸令充</a><a name="0667b05" id="0667b05">足。其余无福无智慧人。虽于宝处行住坐卧。</a><a name="0667b06" id="0667b06">以无智故。不见不知。此亦如是。诸大菩萨。以</a><a name="0667b07" id="0667b07">有清净普遍智眼。于逝多林。能入如来不可</a><a name="0667b08" id="0667b08">思议甚深境界。能见诸佛广大神变。能了诸</a><a name="0667b09" id="0667b09">佛一切法门。能入无边佛三昧海。能勤供事</a><a name="0667b10" id="0667b10">一切如来。能以胜法开悟众生。能以四摄摄</a><a name="0667b11" id="0667b11">受群品。彼诸声闻虽住林中。不能得见如来</a><a name="0667b12" id="0667b12">神力。亦复不见菩萨众会。譬如有人。以缯蔽</a><a name="0667b13" id="0667b13">目。至大宝洲。行住坐卧。不能得见宝树宝衣</a><a name="0667b14" id="0667b14">宝香宝果众宝形色贵贱功能。复有一人。开</a><a name="0667b15" id="0667b15">目至彼。一切皆见。悉能了知。诸菩萨等。亦复</a><a name="0667b16" id="0667b16">如是。至于如来大法宝洲最胜功德庄严之</a><a name="0667b17" id="0667b17">处。悉皆明见。诸大弟子。虽在林中亲近世</a><a name="0667b18" id="0667b18">尊。不见如来自在神变三昧境界。亦不得见</a><a name="0667b19" id="0667b19">普遍庄严菩萨众会。何以故。以诸声闻与佛</a><a name="0667b20" id="0667b20">智慧。不相应故。无明覆障蔽其眼故。无诸</a><a name="0667b21" id="0667b21">菩萨无碍智故。不能次第入法界故。以是因</a><a name="0667b22" id="0667b22">缘。不见如来自在三昧差别神变。譬如有药。</a><a name="0667b23" id="0667b23">名无垢光。若复有人。用涂其眼。眼得清净。一</a><a name="0667b24" id="0667b24">切色。不能为障。其人有时。处于夜。无量</a><a name="0667b25" id="0667b25">百千人众之内。悉见彼众形相威仪行住坐</a><a name="0667b26" id="0667b26">卧。此人所有。威仪形相。进退往来。彼诸人</a><a name="0667b27" id="0667b27">众。皆不能睹。此亦如是。彼诸菩萨。成就如</a><a name="0667b28" id="0667b28">来清净智眼。悉能明见一切世间。无有障碍。</a><a name="0667b29" id="0667b29">其所显示三昧神通。广大境界。大菩萨众。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100667a.htm'><img src='up.gif' border=0></a>
<a href='T100667c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>