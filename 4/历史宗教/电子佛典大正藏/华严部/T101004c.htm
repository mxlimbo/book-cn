<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 1004c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷5)</font> 勇猛品第十四 <font face='Arial'>T10, p1004c</h2></font><hr>
<span class='old'>
</a><a name="1004b28" id="1004b28">惟六情所趣。其眼亦空眼识亦空。解于空者</a><a name="1004b29" id="1004b29">乃为法界。菩萨大士复当思惟解于六衰。眼</span><a name="1004c01" id="1004c01">之视色色亦无有。前物入色亦复无有。耳鼻</a><a name="1004c02" id="1004c02">口身意亦复如是。菩萨复当学谛相非谛相。</a><a name="1004c03" id="1004c03">道相非道相。空相非空相。云何菩萨学谛相</a><a name="1004c04" id="1004c04">非谛相。于是菩萨审解本无。本无为一而</a><a name="1004c05" id="1004c05">无有二。亦知道证而无有证。不见受证不见</a><a name="1004c06" id="1004c06">不受证。亦不见应亦不见不应。了应不应。是</a><a name="1004c07" id="1004c07">谓谛相。菩萨谛相。在空亦谛远空亦谛。亦不</a><a name="1004c08" id="1004c08">在亦不不在。是谓谛相金刚正受猗空习本</a><a name="1004c09" id="1004c09">取护得尽。解此三事者。亦是谛相。菩萨谛相</a><a name="1004c10" id="1004c10">达内无实。知外无入。不见爱乐不见不爱乐。</a><a name="1004c11" id="1004c11">不见是处非处。亦是谛相。于内不断正见于</a><a name="1004c12" id="1004c12">外示现。若如闲居心常寂静。外若愦乱。知苦</a><a name="1004c13" id="1004c13">等住所适亦等。其谛相者。道证明验五阴空。</a><a name="1004c14" id="1004c14">五阴无主。所从缘起亦复是空。不住不见住</a><a name="1004c15" id="1004c15">慧尽想。不住在疑结亦无住。不在五事不随</a><a name="1004c16" id="1004c16">十善。十恶世间本末。是曰谛相。如是菩萨行</a><a name="1004c17" id="1004c17">谛相者。则不退转。非谛相者。虚空界最第一</a><a name="1004c18" id="1004c18">义。知之为寂缘解无缚。是谓菩萨非谛相</a><a name="1004c19" id="1004c19">也。云何菩萨学道相非道相。犹豫结疑世间</a><a name="1004c20" id="1004c20">不可爱染。自用横害中暴堕苦。是谓道相。现</a><a name="1004c21" id="1004c21">在身作来世受报。不猗师不向善知识。亦是</a><a name="1004c22" id="1004c22">道相。云何菩萨亦非道相。非道相者。三十七</a><a name="1004c23" id="1004c23">品。有为无为法所趣入。不在二亦不远二。不</a><a name="1004c24" id="1004c24">从缘不离缘。不住缘不随缘。不度非不度。不</a><a name="1004c25" id="1004c25">果非不果。不一二三四。乃至十非不十。非所</a><a name="1004c26" id="1004c26">生非不生。非灭尽非不灭尽。非起灭非不起</a><a name="1004c27" id="1004c27">灭。非言教非不言教。非解空非不解空。非思</a><a name="1004c28" id="1004c28">止非不思止。若菩萨察二十四事。观了本</a><a name="1004c29" id="1004c29">末分别在心。不处生死离于缚着。无胜负心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T101004b.htm'><img src='up.gif' border=0></a>
<a href='T101005a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>