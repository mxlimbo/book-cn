<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0395c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷72)</font> 入法界品第三十九之一 <font face='Arial'>T10, p0395c</h2></font><hr>
<span class='old'>
</a><br><a name="0395b28" id="0395b28">　　凡是众生类　　　相视如父母</a><br><a name="0395b29" id="0395b29">　　离恶起慈心　　　专求一切智</span><br><a name="0395c01" id="0395c01">　　关闭诸恶趣　　　开示人天路</a><br><a name="0395c02" id="0395c02">　　宣扬萨婆若　　　度脱诸群生</a><br><a name="0395c03" id="0395c03">　　我等见大王　　　普获于善利</a><br><a name="0395c04" id="0395c04">　　无归无导者　　　一切悉安乐　</p><p></a><a name="0395c05" id="0395c05">尔时宝光明童女。以偈赞叹一切法音圆满</a><a name="0395c06" id="0395c06">盖王已。绕无量匝。合掌顶礼。曲躬恭敬。却住</a><a name="0395c07" id="0395c07">一面。时彼大王。告童女言。善哉童女。汝能</a><a name="0395c08" id="0395c08">信知他人功德。是为希有。童女。一切众生。不</a><a name="0395c09" id="0395c09">能信知他人功德。童女。一切众生。不知报恩。</a><a name="0395c10" id="0395c10">无有智慧。其心浊乱。性不明了。本无志力。又</a><a name="0395c11" id="0395c11">退修行。如是之人。不信不知菩萨如来所有</a><a name="0395c12" id="0395c12">功德神通智慧。童女。汝今决定求趣菩提。能</a><a name="0395c13" id="0395c13">知菩萨如是功德。汝今生此阎浮提中。发勇</a><a name="0395c14" id="0395c14">猛心。普摄众生。功不唐捐。亦当成就如是功</a><a name="0395c15" id="0395c15">德。王赞女已。以无价宝衣。手自授与宝光童</a><a name="0395c16" id="0395c16">女并其眷属一一告言。汝着此衣。时诸童女。</a><a name="0395c17" id="0395c17">双膝着地。两手承捧。置于顶上。然后而着。既</a><a name="0395c18" id="0395c18">着衣已。右绕于王。诸宝衣中。普出一切星宿</a><a name="0395c19" id="0395c19">光明。众人见之。咸作是言。此诸女等皆悉端</a><a name="0395c20" id="0395c20">正。如净夜天星宿庄严。善男子。尔时一切</a><a name="0395c21" id="0395c21">法音圆满盖王者。岂异人乎。今毗卢遮那如</a><a name="0395c22" id="0395c22">来应正等觉是也。光明王者。净饭王是。莲华</a><a name="0395c23" id="0395c23">光夫人者。摩耶夫人是。宝光童女者。即我身</a><a name="0395c24" id="0395c24">是。其王尔时。以四摄法。所摄众生。即此会中</a><a name="0395c25" id="0395c25">一切菩萨是。皆于阿耨多罗三藐三菩提。得</a><a name="0395c26" id="0395c26">不退转。或住初地乃至十地。具种种大愿。</a><a name="0395c27" id="0395c27">集种种助道。修种种妙行。备种种庄严。得种</a><a name="0395c28" id="0395c28">种神通。住种种解脱。于此会中。处于种种妙</a><a name="0395c29" id="0395c29">法宫殿。尔时开敷一切树华主夜神。为善财<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100395b.htm'><img src='up.gif' border=0></a>
<a href='T100396a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>