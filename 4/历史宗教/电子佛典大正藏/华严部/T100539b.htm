<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0287 佛说十地经 0539b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 287 佛说十地经</font> <font face='Arial'>(卷1)</font> 菩萨极喜地第一之一 <font face='Arial'>T10, p0539b</h2></font><hr>
<span class='old'>
</a><a name="0539a28" id="0539a28">八大愿。为行乘御不退转轮诸菩萨行。为身</a><a name="0539a29" id="0539a29">语意业不唐捐。为暂见者便得决定诸佛法</span><a name="0539b01" id="0539b01">性。暂闻言音便随智证。才生净信永断烦恼</a><a name="0539b02" id="0539b02">为身得成如大药王。为得身心如如意宝。为</a><a name="0539b03" id="0539b03">当修行大菩萨行。广大法界尽虚空性穷未</a><a name="0539b04" id="0539b04">来际。一切劫数及正行数无有休息。为不唐</a><a name="0539b05" id="0539b05">捐发第九大愿。为于一切诸世界中。当证无</a><a name="0539b06" id="0539b06">上正等菩提。为不殊异于一毛道。遍于一切</a><a name="0539b07" id="0539b07">诸毛道中。示生出家道场正觉转大法轮归</a><a name="0539b08" id="0539b08">大寂灭。为当现证弘佛境界威力智慧。随于</a><a name="0539b09" id="0539b09">一切有情意乐示佛出世。令其所化刹那刹</a><a name="0539b10" id="0539b10">那觉寂证修。为刹那顷以一正觉。普遍一切</a><a name="0539b11" id="0539b11">法寂灭性。为以一音演说法要。令诸有情心</a><a name="0539b12" id="0539b12">皆悦豫为示大涅而行力不绝。为示大智</a><a name="0539b13" id="0539b13">地。建立一切法为以法智神变幻通。悉能充</a><a name="0539b14" id="0539b14">遍一切世界。广大法界尽虚空性穷未来际。</a><a name="0539b15" id="0539b15">一切劫数及正觉数无有休息。为引发大乘</a><a name="0539b16" id="0539b16">菩萨发起第十大愿。唯诸佛子初地菩萨。发</a><a name="0539b17" id="0539b17">如是等诸大誓愿诸大勇决诸大出离。菩萨</a><a name="0539b18" id="0539b18">住此极喜地中。十大愿门以为上首。引发圆</a><a name="0539b19" id="0539b19">满百千阿僧企耶诸余正愿。是诸大愿以十</a><a name="0539b20" id="0539b20">尽句而引发之。何等为十。所谓以有情界尽。</a><a name="0539b21" id="0539b21">以世界尽。以虚空界尽。以法界尽。以涅界</a><a name="0539b22" id="0539b22">尽。以佛兴界尽。以入如来智慧界尽。以心所</a><a name="0539b23" id="0539b23">缘界尽。以智入佛所行界尽。以世间转法轮</a><a name="0539b24" id="0539b24">智转界尽。若有情界有断尽者。是大誓愿乃</a><a name="0539b25" id="0539b25">有断尽。乃至若智转界有断尽者。是大誓愿</a><a name="0539b26" id="0539b26">乃有断尽。然有情界终无断尽。此诸善根愿</a><a name="0539b27" id="0539b27">无断尽。乃至智转界终无断尽。此诸善根亦</a><a name="0539b28" id="0539b28">无断尽</a><a name="0539b29" id="0539b29"><p class='juan'>
佛说十地经卷第一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100539a.htm'><img src='up.gif' border=0></a>
<a href='T100539c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>