<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0340b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷63)</font> 入法界品第三十九之一 <font face='Arial'>T10, p0340b</h2></font><hr>
<span class='old'>
</a><a name="0340a28" id="0340a28">诳。于善知识。心常随顺。于善知识。起慈母</a><a name="0340a29" id="0340a29">想。舍离一切无益法故。于善知识。起慈父想。</span><a name="0340b01" id="0340b01">出生一切诸善法故。辞退而去<p></a><a name="0340b02" id="0340b02">尔时善财童子。一心正念彼长者教。观察彼</a><a name="0340b03" id="0340b03">长者教。忆念彼不思议菩萨解脱门。思惟彼</a><a name="0340b04" id="0340b04">不思议菩萨智光明。深入彼不思议法界门。</a><a name="0340b05" id="0340b05">趣向彼不思议菩萨普入门。明见彼不思议</a><a name="0340b06" id="0340b06">如来神变。解了彼不思议普入佛刹。分别彼</a><a name="0340b07" id="0340b07">不思议佛力庄严。思惟彼不思议菩萨三昧</a><a name="0340b08" id="0340b08">解脱境界分位。了达彼不思议差别世界究</a><a name="0340b09" id="0340b09">竟无碍。修行彼不思议菩萨坚固深心。发起</a><a name="0340b10" id="0340b10">彼不思议菩萨大愿净业。渐次南行。至阎浮</a><a name="0340b11" id="0340b11">提畔。摩利聚落。周遍求觅海幢比丘。乃见</a><a name="0340b12" id="0340b12">其在经行地侧。结跏趺坐。入于三昧。离出</a><a name="0340b13" id="0340b13">入息。无别思觉。身安不动。从其足下。出无数</a><a name="0340b14" id="0340b14">百千亿长者居士。婆罗门众。皆以种种诸庄</a><a name="0340b15" id="0340b15">严具。庄严其身。悉着宝冠。顶系明珠。普往十</a><a name="0340b16" id="0340b16">方一切世界。雨一切宝。一切璎珞。一切衣服。</a><a name="0340b17" id="0340b17">一切饮食。如法上味。一切华一切N。一切香</a><a name="0340b18" id="0340b18">一切涂香。一切欲乐。资生之具。于一切处。救</a><a name="0340b19" id="0340b19">摄一切贫穷众生。安慰一切苦恼众生。皆令</a><a name="0340b20" id="0340b20">欢喜。心意清净。成就无上菩提之道。从其两</a><a name="0340b21" id="0340b21">膝。出无数百千亿刹帝利。婆罗门众。皆悉</a><a name="0340b22" id="0340b22">聪慧。种种色相。种种形貌。种种衣服。上妙庄</a><a name="0340b23" id="0340b23">严。普遍十方一切世界。爱语同事。摄诸众</a><a name="0340b24" id="0340b24">生。所谓贫者令足。病者令愈。危者令安。怖者</a><a name="0340b25" id="0340b25">令止。有忧苦者。咸使快乐。复以方便。而劝导</a><a name="0340b26" id="0340b26">之。皆令舍恶。安住善法。从其腰间。出等众生</a><a name="0340b27" id="0340b27">数无量仙人。或服草衣。或树皮衣。皆执澡瓶。</a><a name="0340b28" id="0340b28">威仪寂静。周旋往返十方世界。于虚空中。以</a><a name="0340b29" id="0340b29">佛妙音。称赞如来。演说诸法。或说清净梵行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100340a.htm'><img src='up.gif' border=0></a>
<a href='T100340c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>