<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0404b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷2)</font> 世间净眼品第一之一 <font face='Arial'>T09, p0404b</h2></font><hr>
<span class='old'>
</a><br><a name="0404a28" id="0404a28">　　离垢净眼　　　住深法性　　　十方无量</a><br><a name="0404a29" id="0404a29">　　无有边际　　　微尘数等　　　诸化佛身</span><br><a name="0404b01" id="0404b01">　　教导无量　　　众生等类　　　一切十方</a><br><a name="0404b02" id="0404b02">　　如来刹土　　　世尊皆悉　　　为平等护</a><br><a name="0404b03" id="0404b03">　　佛于方便　　　悉已清净　　　调伏众生</a><br><a name="0404b04" id="0404b04">　　令除垢秽　　　一切尘数　　　诸佛国土</a><br><a name="0404b05" id="0404b05">　　如来示现　　　无量自在　　　梵音和雅</a><br><a name="0404b06" id="0404b06">　　遍诸道场　　　演畅最胜　　　菩萨本行</a><br><a name="0404b07" id="0404b07">　　一切三世　　　所有劫数　　　于念念中</a><br><a name="0404b08" id="0404b08">　　悉见无余　　　观彼生灭　　　如实法相</a><br><a name="0404b09" id="0404b09">　　不可思议　　　世护能见　　　无量大众</a><br><a name="0404b10" id="0404b10">　　数不可尽　　　如来真子　　　欲观佛地</a><br><a name="0404b11" id="0404b11">　　一切法门　　　无量无边　　　非诸佛子</a><br><a name="0404b12" id="0404b12">　　所有境界　　　离垢如来　　　犹如虚空</a><br><a name="0404b13" id="0404b13">　　清净无著　　　等真法性　　　现化无量</a><br><a name="0404b14" id="0404b14">　　不可穷尽　　　悉坐道树　　　成等正觉</a><br><a name="0404b15" id="0404b15">　　佛以一言　　　说一切地　　　一切法相</a><br><a name="0404b16" id="0404b16">　　皆悉穷尽　　　无量方便　　　一一门中</a><br><a name="0404b17" id="0404b17">　　演畅诸法　　　亦悉无余　</p></a><a name="0404b18" id="0404b18"><p>尔时于佛师子之座。一切妙华摩尼宝轮高台</a><a name="0404b19" id="0404b19">楼观庄严具中。一一各出一佛世界微尘数</a><a name="0404b20" id="0404b20">等大菩萨众。其名曰海慧超越菩萨。无量师</a><a name="0404b21" id="0404b21">子吼菩萨。众宝光幢菩萨。智日超慧菩萨。不</a><a name="0404b22" id="0404b22">思议功德智称菩萨。方便寂静妙华髻菩萨。</a><a name="0404b23" id="0404b23">金光焰菩萨。法界普音菩萨。净云月幢菩萨。</a><a name="0404b24" id="0404b24">善超净光菩萨。如是等一一佛世界微尘数等</a><a name="0404b25" id="0404b25">大菩萨众。设诸供养散众妙华充满虚空。</a><a name="0404b26" id="0404b26">烧诸杂香气过腾云。普现一切众宝圆光。又</a><a name="0404b27" id="0404b27">放无量净日光明。作众妓乐诸微妙音。杂</a><a name="0404b28" id="0404b28">种宝树枝叶华实一切光明犹若云起雨无</a><a name="0404b29" id="0404b29">量宝。如是一一菩萨所供养具。各与一佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090404a.htm'><img src='up.gif' border=0></a>
<a href='T090404c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>