<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0782c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷26)</font> 入不思议解脱境界普贤行愿品 <font face='Arial'>T10, p0782c</h2></font><hr>
<span class='old'>
</a><a name="0782b28" id="0782b28">族圆满之果。又由菩萨自在圆满具足财位</a><a name="0782b29" id="0782b29">故。能以种种珍宝仆使。给施群生。随其所须。</span><a name="0782c01" id="0782c01">咸令充足。以此摄取然后调伏。而成熟之。是</a><a name="0782c02" id="0782c02">为自在圆满之果。又由菩萨成就实语故。能</a><a name="0782c03" id="0782c03">以爱语。摄诸众生调伏成熟。令其信受。皆得</a><a name="0782c04" id="0782c04">解脱。是为信言圆满之果。又由菩萨豪贵自</a><a name="0782c05" id="0782c05">在。有大势力故。能令众生。感德从化。心生惭</a><a name="0782c06" id="0782c06">愧。尊重爱乐。凡所出言随顺不逆。是为大势</a><a name="0782c07" id="0782c07">圆满之果。又由菩萨具足圆满大丈夫相。诸</a><a name="0782c08" id="0782c08">根成就无有残缺。是故堪为胜功德器。精进</a><a name="0782c09" id="0782c09">勤求一切智境。得无所畏无障碍行。能大饶</a><a name="0782c10" id="0782c10">益一切众生。所作随心。皆无障碍。一切世间</a><a name="0782c11" id="0782c11">诸天及人。无能讥毁。是为具足大丈夫相圆</a><a name="0782c12" id="0782c12">满之果。又由菩萨成就勇力故。普能积集一</a><a name="0782c13" id="0782c13">切善法。安乐成就诸众生界。勇猛精进。成就</a><a name="0782c14" id="0782c14">智通。是为勇力圆满之果。如是名为异熟因</a><a name="0782c15" id="0782c15">果。云何福智。谓施戒忍三波罗蜜。名之为福。</a><a name="0782c16" id="0782c16">般若波罗蜜。名之为智。精进禅定。亦名为福。</a><a name="0782c17" id="0782c17">亦名为智。谓因精进。修施戒忍慈无量等。则</a><a name="0782c18" id="0782c18">名为福。若因精进。起闻思修。则名为智。又</a><a name="0782c19" id="0782c19">因精进。修蕴善巧。处善巧。界善巧。缘起善</a><a name="0782c20" id="0782c20">巧。处非处善巧。能知四谛善不善法。烦恼胜</a><a name="0782c21" id="0782c21">劣黑白诸业。微细观察。皆名为智。若因禅定。</a><a name="0782c22" id="0782c22">修四无量。是名为福。若因禅定。修行般若。及</a><a name="0782c23" id="0782c23">诸善巧。则名为智。是故菩萨。能大饶益一切</a><a name="0782c24" id="0782c24">众生。于诸佛刹大众会中。而为师首。普能</a><a name="0782c25" id="0782c25">随顺一切诸佛。转正法轮。能自调伏。亦能调</a><a name="0782c26" id="0782c26">伏一切众生。令其速入一切智道。菩萨成就</a><a name="0782c27" id="0782c27">如是种种殊胜因果。即能疾得阿耨多罗三</a><a name="0782c28" id="0782c28">藐三菩提</a><a name="0782c29" id="0782c29"><p class='juan'>
大方广佛华严经卷第二十六</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100782b.htm'><img src='up.gif' border=0></a>
<a href='T100783a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>