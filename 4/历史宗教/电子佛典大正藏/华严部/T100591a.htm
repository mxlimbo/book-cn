<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0288 等目菩萨所问三昧经 0591a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 288 等目菩萨所问三昧经</font> <font face='Arial'>(卷3)</font> 等目菩萨悦乐龙王品第十三 <font face='Arial'>T10, p0591a</h2></font><hr>
<span class='old'>
</a><a name="0590c28" id="0590c28">为师子步。以转诸慧。整以法彩。而住诸藏。</a><a name="0590c29" id="0590c29">于诸菩萨。为最上行。具满诸行。而致誓愿。以</span><a name="0591a01" id="0591a01">趣佛树。修行誓愿。而无断绝。为欲致普智之</a><a name="0591a02" id="0591a02">慧故。致普贤菩萨行愿。修增广大。以觉觉之</a><a name="0591a03" id="0591a03">故。于菩萨愿行。而无回还。亦无懈止。又无</a><a name="0591a04" id="0591a04">断息。亦无退转。增益无量之大悲。以大乘愿</a><a name="0591a05" id="0591a05">行。于一切无身。以上普贤之乘。行不舍精进。</a><a name="0591a06" id="0591a06">为度当来一切众生故。不断普贤菩萨之德</a><a name="0591a07" id="0591a07">行。亦不见致道之时。道为无得不得之门。无</a><a name="0591a08" id="0591a08">得之得。转法之门。无得之得。种种行性之门。</a><a name="0591a09" id="0591a09">无得之得。种种众生。至诸土处所。感动之门。</a><a name="0591a10" id="0591a10">又彼以无得之得。普入于诸土。现其生。亦悉</a><a name="0591a11" id="0591a11">现普贤之行。以无得之得。于如来道树。而致</a><a name="0591a12" id="0591a12">正觉。以无得之得。为诸菩萨众。围绕而行。以</a><a name="0591a13" id="0591a13">无得之得。至诸种种处所。于诸十方佛土现</a><a name="0591a14" id="0591a14">种种身像。寻时致正觉斯须致正觉。时间致</a><a name="0591a15" id="0591a15">正觉。以日致正觉。旬月致正觉。岁数无限。至</a><a name="0591a16" id="0591a16">于一劫。于其时。无得之得。于此诸数。而致</a><a name="0591a17" id="0591a17">正觉。觐诣诸如来足下。如是比诸土如来。而</a><a name="0591a18" id="0591a18">皆稽首。敬而礼之。供养承事。问诸佛事。于诸</a><a name="0591a19" id="0591a19">幻场。而有增益。以清净修诸菩萨无量清净</a><a name="0591a20" id="0591a20">行。以无得之得。修菩萨慧行。以菩萨种种感</a><a name="0591a21" id="0591a21">动。种种菩萨处所。菩萨种种慧方等。菩萨种</a><a name="0591a22" id="0591a22">种之微妙。菩萨种种神足无量之意。菩萨种</a><a name="0591a23" id="0591a23">种至诸处所。菩萨种种游乐感动。菩萨种种</a><a name="0591a24" id="0591a24">法修其明显。菩萨种种顺导之化。彼普而示</a><a name="0591a25" id="0591a25">现菩萨之愿行。亦不毁其本际。其普贤菩萨</a><a name="0591a26" id="0591a26">化一切众生。诸情所有。以无得之得。修行清</a><a name="0591a27" id="0591a27">净。以断生死之轮。以声听闻语而清净。以</a><a name="0591a28" id="0591a28">如来之耳。闻诸佛兴佛法之音。受而行之。而</a><a name="0591a29" id="0591a29">皆过于三世而无二。诸佛之种。皆而念之。普<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100590c.htm'><img src='up.gif' border=0></a>
<a href='T100591b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>