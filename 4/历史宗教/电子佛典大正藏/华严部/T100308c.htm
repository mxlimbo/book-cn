<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0308c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷58)</font> 离世间品第三十八之一 <font face='Arial'>T10, p0308c</h2></font><hr>
<span class='old'>
</a><a name="0308b28" id="0308b28">业。是为十。若诸菩萨。安住其中。则得不由他</a><a name="0308b29" id="0308b29">教无上无师广大业。佛子。菩萨摩诃萨。有十</span><a name="0308c01" id="0308c01">种慢业。何等为十。所谓于师僧父母。沙门婆</a><a name="0308c02" id="0308c02">罗门。住于正道。向正道者。尊重福田所。而不</a><a name="0308c03" id="0308c03">恭敬。是慢业。或有法师。获最胜法。乘于大乘。</a><a name="0308c04" id="0308c04">知出要道。得陀罗尼。演说契经广大之法。无</a><a name="0308c05" id="0308c05">有休息。而于其所。起高慢心。及于所说法。不</a><a name="0308c06" id="0308c06">生恭敬。是慢业。于众会中。闻说妙法。不肯叹</a><a name="0308c07" id="0308c07">美。令人信受。是慢业。好起过慢。自高陵物。不</a><a name="0308c08" id="0308c08">见己失。不知自短。是慢业。好起过过慢。见有</a><a name="0308c09" id="0308c09">德人。应赞不赞。见他赞叹。不生欢喜。是慢业。</a><a name="0308c10" id="0308c10">见有法师为人说法。知是法是律。是真实是</a><a name="0308c11" id="0308c11">佛语。为嫌其人。亦嫌其法。自起诽谤。亦令他</a><a name="0308c12" id="0308c12">谤。是慢业。自求高座。自称法师。应受供给。不</a><a name="0308c13" id="0308c13">应执事。见有耆旧久修行人。不起逢迎。不肯</a><a name="0308c14" id="0308c14">承事。是慢业。见有德人。颦蹙不喜。言辞粗</a><a name="0308c15" id="0308c15">犷。伺其过失。是慢业。见有聪慧知法之人。不</a><a name="0308c16" id="0308c16">肯亲近恭敬供养。不肯咨问。何等为善。何等</a><a name="0308c17" id="0308c17">不善。何等应作。何等不应作。作何等业。于长</a><a name="0308c18" id="0308c18">夜中。而得种种利益安乐。愚痴顽很。我慢所</a><a name="0308c19" id="0308c19">吞。终不能见出要之道。是慢业。复有众生。慢</a><a name="0308c20" id="0308c20">心所覆。诸佛出世不能亲近恭敬供养。新善</a><a name="0308c21" id="0308c21">不起。旧善消灭。不应说而说。不应诤而诤。未</a><a name="0308c22" id="0308c22">来必堕险难深坑。于百千劫。尚不值佛。何况</a><a name="0308c23" id="0308c23">闻法。但以曾发菩提心故。终自醒悟。是慢业。</a><a name="0308c24" id="0308c24">是为十。若诸菩萨。离此慢业。则得十种智业。</a><a name="0308c25" id="0308c25">何等为十。所谓信解业报。不坏因果。是智业。</a><a name="0308c26" id="0308c26">不舍菩提心。常念诸佛。是智业。近善知识。恭</a><a name="0308c27" id="0308c27">敬供养。其心尊重。终无厌怠。是智业。乐法乐</a><a name="0308c28" id="0308c28">义。无有厌足。远离邪念。勤修正念。是智业。</a><a name="0308c29" id="0308c29">于一切众生。离于我慢。于诸菩萨。起如来想。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100308b.htm'><img src='up.gif' border=0></a>
<a href='T100309a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>