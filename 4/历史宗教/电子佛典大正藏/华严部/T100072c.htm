<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0072c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷14)</font> 贤首品第十二之一 <font face='Arial'>T10, p0072c</h2></font><hr>
<span class='old'>
</a><br><a name="0072b28" id="0072b28">　　信为功德不坏种　　　信能生长菩提树</a><br><a name="0072b29" id="0072b29">　　信能增益最胜智　　　信能示现一切佛</span><br><a name="0072c01" id="0072c01">　　是故依行说次第　　　信乐最胜甚难得</a><br><a name="0072c02" id="0072c02">　　譬如一切世间中　　　而有随意妙宝珠</a><br><a name="0072c03" id="0072c03">　　若常信奉于诸佛　　　则能持戒修学处</a><br><a name="0072c04" id="0072c04">　　若常持戒修学处　　　则能具足诸功德</a><br><a name="0072c05" id="0072c05">　　戒能开发菩提本　　　学是勤修功德地</a><br><a name="0072c06" id="0072c06">　　于戒及学常顺行　　　一切如来所称美</a><br><a name="0072c07" id="0072c07">　　若常信奉于诸佛　　　则能兴集大供养</a><br><a name="0072c08" id="0072c08">　　若能兴集大供养　　　彼人信佛不思议</a><br><a name="0072c09" id="0072c09">　　若常信奉于尊法　　　则闻佛法无厌足</a><br><a name="0072c10" id="0072c10">　　若闻佛法无厌足　　　彼人信法不思议</a><br><a name="0072c11" id="0072c11">　　若常信奉清净僧　　　则得信心不退转</a><br><a name="0072c12" id="0072c12">　　若得信心不退转　　　彼人信力无能动</a><br><a name="0072c13" id="0072c13">　　若得信力无能动　　　则得诸根净明利</a><br><a name="0072c14" id="0072c14">　　若得诸根净明利　　　则能远离恶知识</a><br><a name="0072c15" id="0072c15">　　若能远离恶知识　　　则得亲近善知识</a><br><a name="0072c16" id="0072c16">　　若得亲近善知识　　　则能修集广大善</a><br><a name="0072c17" id="0072c17">　　若能修集广大善　　　彼人成就大因力</a><br><a name="0072c18" id="0072c18">　　若人成就大因力　　　则得殊胜决定解</a><br><a name="0072c19" id="0072c19">　　若得殊胜决定解　　　则为诸佛所护念</a><br><a name="0072c20" id="0072c20">　　若为诸佛所护念　　　则能发起菩提心</a><br><a name="0072c21" id="0072c21">　　若能发起菩提心　　　则能勤修佛功德</a><br><a name="0072c22" id="0072c22">　　若能勤修佛功德　　　则得生在如来家</a><br><a name="0072c23" id="0072c23">　　若得生在如来家　　　则善修行巧方便</a><br><a name="0072c24" id="0072c24">　　若善修行巧方便　　　则得信乐心清净</a><br><a name="0072c25" id="0072c25">　　若得信乐心清净　　　则得增上最胜心</a><br><a name="0072c26" id="0072c26">　　若得增上最胜心　　　则常修习波罗蜜</a><br><a name="0072c27" id="0072c27">　　若常修习波罗蜜　　　则能具足摩诃衍</a><br><a name="0072c28" id="0072c28">　　若能具足摩诃衍　　　则能如法供养佛</a><br><a name="0072c29" id="0072c29">　　若能如法供养佛　　　则能念佛心不动<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100072b.htm'><img src='up.gif' border=0></a>
<a href='T100073a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>