<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0674a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷3)</font> 入不思议解脱境界普贤行愿品 <font face='Arial'>T10, p0674a</h2></font><hr>
<span class='old'>
</a><a name="0673c28" id="0673c28">界。出微妙音。称扬赞叹三世诸佛一切功德。</a><a name="0673c29" id="0673c29">于念念中。出现一切天音乐云。充满法界。</span><a name="0674a01" id="0674a01">出微妙音。演说众生诸业果报。于念念中。出</a><a name="0674a02" id="0674a02">现一切诸大菩萨种种行愿身色相云。充满</a><a name="0674a03" id="0674a03">法界。悉以妙音。说诸菩萨所有一切广大行</a><a name="0674a04" id="0674a04">愿。于念念中。出现一切如来自在种种神通</a><a name="0674a05" id="0674a05">妙变化云。充满法界。以随类音。遍众生界。</a><a name="0674a06" id="0674a06">演说诸佛广大言音。于念念中。出现一切种</a><a name="0674a07" id="0674a07">种庄严诸相随好菩萨身云。充满法界。遍一</a><a name="0674a08" id="0674a08">切刹。说诸如来普于十方一切国土出兴次</a><a name="0674a09" id="0674a09">第相续不断。于念念中。出现一切三世如来</a><a name="0674a10" id="0674a10">菩提场云。充满法界。显现诸佛成等正觉。普</a><a name="0674a11" id="0674a11">遍观察显示成佛庄严功德。于念念中。出现</a><a name="0674a12" id="0674a12">一切诸大龙王相似身云。充满法界。一一身</a><a name="0674a13" id="0674a13">云遍诸佛刹。普雨一切诸上妙香。于念念中。</a><a name="0674a14" id="0674a14">出现一切诸世间主相似身云。充满法界。一</a><a name="0674a15" id="0674a15">一世主。普遍观察演说普贤菩萨之行。于念</a><a name="0674a16" id="0674a16">念中。出现一切妙宝光明净佛刹云。充满法</a><a name="0674a17" id="0674a17">界。显示十方一切诸佛所转法轮。是诸菩萨。</a><a name="0674a18" id="0674a18">以得如是不可思议光明所照。入于广大不</a><a name="0674a19" id="0674a19">可思议神通境界。法应如是出兴此等不可</a><a name="0674a20" id="0674a20">说佛刹极微尘数种种神变大庄严云。尔时</a><a name="0674a21" id="0674a21">文殊师利菩萨摩诃萨。承佛威力。欲重开示</a><a name="0674a22" id="0674a22">逝多林中诸神变事。观察十方。而说偈言<p class='lg'></a><br><a name="0674a23" id="0674a23">　　汝应观此逝多林　　　广博庄严量无际</a><br><a name="0674a24" id="0674a24">　　一切身云皆示现　　　以佛威神充法界</a><br><a name="0674a25" id="0674a25">　　清净色相庄严身　　　十方无量诸佛子</a><br><a name="0674a26" id="0674a26">　　咸来影现道场中　　　众会普观无不见</a><br><a name="0674a27" id="0674a27">　　从诸佛子毛孔中　　　演佛法音若雷震</a><br><a name="0674a28" id="0674a28">　　焰云种种庄严相　　　普遍十方一切刹</a><br><a name="0674a29" id="0674a29">　　又于宝树华叶中　　　出现梵释庄严相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100673c.htm'><img src='up.gif' border=0></a>
<a href='T100674b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>