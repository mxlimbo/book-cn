<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0743b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷18)</font> 入不思议解脱境界普贤行愿品 <font face='Arial'>T10, p0743b</h2></font><hr>
<span class='old'>
</a><a name="0743a27" id="0743a27">识能不离本处遍至十方。时善财童子。遽发</a><a name="0743a28" id="0743a28">是念。由亲近善知识。能勇猛勤修一切智道</span><a name="0743b01" id="0743b01">由亲近善知识。能速疾出生诸大愿海。由亲</a><a name="0743b02" id="0743b02">近善知识。能为利乐一切众生。尽未来劫受</a><a name="0743b03" id="0743b03">无边苦。由亲近善知识。能被勇猛精进甲。</a><a name="0743b04" id="0743b04">于一极微中说法声遍法界。由亲近善知识。</a><a name="0743b05" id="0743b05">能速往诣遍十方海。由亲近善知识。于一毛</a><a name="0743b06" id="0743b06">道尽未来劫修菩萨行。由亲近善知识。于念</a><a name="0743b07" id="0743b07">念中。行菩萨行。究竟安住一切智地。由亲近</a><a name="0743b08" id="0743b08">善知识。能入三世一切如来自在神力诸庄</a><a name="0743b09" id="0743b09">严道。由亲近善知识。常缘法界未曾动出。</a><a name="0743b10" id="0743b10">而能遍往无边国土。由亲近善知识。能常遍</a><a name="0743b11" id="0743b11">入净法界门。离去来想。遍往十方</a><a name="0743b12" id="0743b12"><p>尔时善财童子。发是念已。即诣喜目夜神所。</a><a name="0743b13" id="0743b13">见彼夜神。在于如来众会道场。坐莲华藏师</a><a name="0743b14" id="0743b14">子之座。入大速疾普喜幢无垢解脱门。于其</a><a name="0743b15" id="0743b15">身上一一毛孔。出无量种变化身云。随其所</a><a name="0743b16" id="0743b16">应。以妙言音而为说法。普摄无量一切众生</a><a name="0743b17" id="0743b17">皆令欢喜。而得利益。所谓出无量化身云充</a><a name="0743b18" id="0743b18">满十方一切世界。说诸菩萨行檀波罗蜜。于</a><a name="0743b19" id="0743b19">一切事。皆无恋着。于一切众生。普皆施与。法</a><a name="0743b20" id="0743b20">界一相。其心平等。供养承事。无有轻慢。内外</a><a name="0743b21" id="0743b21">悉施。难舍能舍</a><a name="0743b22" id="0743b22"><p>又从一一毛孔。出等众生数无量化身云。充</a><a name="0743b23" id="0743b23">满法界。普现一切诸众生前。说持净戒。无有</a><a name="0743b24" id="0743b24">缺犯。修诸苦行。皆悉圆满。于诸世间。无有</a><a name="0743b25" id="0743b25">所依。于诸境界。无所爱着。说在生死轮回往</a><a name="0743b26" id="0743b26">返。说诸人天盛衰苦乐。说诸境界皆是不净。</a><a name="0743b27" id="0743b27">说有为法皆是无常。说诸有漏悉苦无味。说</a><a name="0743b28" id="0743b28">一切法空无有我。令诸众生舍离想心妄见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100743a.htm'><img src='up.gif' border=0></a>
<a href='T100743c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>