<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0281 佛说菩萨本业经 0450a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 281 佛说菩萨本业经</font> <font face='Arial'>(卷1)</font> 十地品第三 <font face='Arial'>T10, p0450a</h2></font><hr>
<span class='old'>
</a><a name="0449c26" id="0449c26">诸佛。当习行诸深三昧。当悲念诸罪苦人。</a><a name="0449c27" id="0449c27">当从生死轮还。是为上头初发意<span class='corr'>之</span>地</span><a name="0450a01" id="0450a01">何谓治地。菩萨法住。有十事。以次学。一念人</a><a name="0450a02" id="0450a02">善。二净洁心。三柔软意。四安静志。五常布</a><a name="0450a03" id="0450a03">施。六行慈爱。七利天下。八助平均。九视彼如</a><a name="0450a04" id="0450a04">己。十敬人如师。复有十学。当多讽经。当远乡</a><a name="0450a05" id="0450a05">土。当近明师。当学善言。当知时。当精进。当</a><a name="0450a06" id="0450a06">入要。当晓行。当不忘。当安志。是为次第治</a><a name="0450a07" id="0450a07">地之行</a><a name="0450a08" id="0450a08"><p>何谓应行。菩萨法住。有十事入如经。一见无</a><a name="0450a09" id="0450a09">常。二见生苦。三见行空。四见非身。五见无</a><a name="0450a10" id="0450a10">主。六无所贪。七无所著。八无为。九无欲。十</a><a name="0450a11" id="0450a11">无求。复有十学。当念人。当念刹。当念法。当</a><a name="0450a12" id="0450a12">念地种。当念水种。当念火种。当念风种。</a><a name="0450a13" id="0450a13">当念欲界。当念色界。当念无色界。心无</a><a name="0450a14" id="0450a14">恋慕。是为分别应行之地</a><a name="0450a15" id="0450a15"><p>何谓生贵。菩萨法住。有十事随佛行。一不还</a><a name="0450a16" id="0450a16">邪道。二专心向佛。三思惟法意。四观功德行。</a><a name="0450a17" id="0450a17">五见人如化。六见刹如梦。七见殃福空。八见</a><a name="0450a18" id="0450a18">诸法如幻。九苦乐无异。十解泥洹净。复有</a><a name="0450a19" id="0450a19">十学。当知思念。去佛意空。来佛意空。今佛意</a><a name="0450a20" id="0450a20">空。去佛法净。来佛法净。今佛法净。去佛自</a><a name="0450a21" id="0450a21">然。来佛自然。今佛自然。诸佛兴等。皆无所</a><a name="0450a22" id="0450a22">异。是为平等生贵之地</a><a name="0450a23" id="0450a23"><p>何谓修成。菩萨法住。有十事行济人。一为人</a><a name="0450a24" id="0450a24">方便。二令人安隐。三赈救天下人。四慈念</a><a name="0450a25" id="0450a25">一切。五悲伤众生。六令人欢喜。七护视人物。</a><a name="0450a26" id="0450a26">八劝令随道。九为现清净。十令得泥洹。复</a><a name="0450a27" id="0450a27">有十学。当知众生。无有要。无有种。无有数。</a><a name="0450a28" id="0450a28">无有造。无有正。不可思。不可称。不可度。不</a><a name="0450a29" id="0450a29">可具说。为一切空。是为圣行修成之地。何</a><a name="0450a30" id="0450a30">谓行登。菩萨法住。有十事度辄成。一闻称<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100449c.htm'><img src='up.gif' border=0></a>
<a href='T100450b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>