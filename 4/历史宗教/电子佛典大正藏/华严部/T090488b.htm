<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0488b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷14)</font> 金刚幢菩萨十回向品第二十一之一 <font face='Arial'>T09, p0488b</h2></font><hr>
<span class='old'>
</a><a name="0488a28" id="0488a28">清净无所畏故。得无碍不断辩故。入无碍</a><a name="0488a29" id="0488a29">智地故。入佛一切智广大心故。具足无尽</span><a name="0488b01" id="0488b01">诸善根故。满足无碍白净法故。入普门法</a><a name="0488b02" id="0488b02">界故。显现一切佛神力变化故。净念过去</a><a name="0488b03" id="0488b03">际智慧不断故。分别一切佛住持诸根故。</a><a name="0488b04" id="0488b04">以无量法门广说法故。闻持了知无量法</a><a name="0488b05" id="0488b05">故。具足演说十回向故。摄取一切菩萨诸</a><a name="0488b06" id="0488b06">善根故。安住出世间法故。一切智不断绝</a><a name="0488b07" id="0488b07">故。开发大愿故。入真实义故。知法界故。</a><a name="0488b08" id="0488b08">令一切菩萨悉欢喜故。修一切佛同善根</a><a name="0488b09" id="0488b09">故。护持一切如来性故。善男子。汝当承佛</a><a name="0488b10" id="0488b10">神力演说此法。安住佛家故。长养出世间</a><a name="0488b11" id="0488b11">诸功德故。入陀罗尼光明故。入诸佛不灭</a><a name="0488b12" id="0488b12">度法故。普照法界故。积集白净离恶法故。</a><a name="0488b13" id="0488b13">住广智慧境界住故。住无障碍法光明住</a><a name="0488b14" id="0488b14">故。尔时诸佛。即与金刚幢菩萨无量智慧。</a><a name="0488b15" id="0488b15">与善方便分别句身无留碍辩。与无障碍</a><a name="0488b16" id="0488b16">法明。与一切如来所共之身。与无量微妙音</a><a name="0488b17" id="0488b17">声。与诸菩萨不可思议三昧方便。与等心回</a><a name="0488b18" id="0488b18">向善根智慧。与观察一切法出生无量方便。</a><a name="0488b19" id="0488b19">与一切处说法无断辩才。何以故。彼三昧善</a><a name="0488b20" id="0488b20">根力故。尔时诸佛。各申右手。摩金刚幢菩</a><a name="0488b21" id="0488b21">萨顶。摩其顶已。时彼菩萨即从定起。告众</a><a name="0488b22" id="0488b22">菩萨言。佛子。是菩萨摩诃萨不可思议大愿。</a><a name="0488b23" id="0488b23">悉普救护一切众生。菩萨摩诃萨。立此愿</a><a name="0488b24" id="0488b24">已。修学三世诸佛回向。佛子。何等为菩萨</a><a name="0488b25" id="0488b25">摩诃萨回向。菩萨摩诃萨回向有十。去来今</a><a name="0488b26" id="0488b26">佛悉共演说。何等为十。一者救护一切众生</a><a name="0488b27" id="0488b27">离众生相回向。二者不坏回向。三者等一切</a><a name="0488b28" id="0488b28">佛回向。四者至一切处回向。五者无尽功德</a><a name="0488b29" id="0488b29">藏回向。六者随顺平等善根回向。七者随顺<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090488a.htm'><img src='up.gif' border=0></a>
<a href='T090488c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>