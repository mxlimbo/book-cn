<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0686c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷6)</font> 入不思议解脱境界普贤行愿品 <font face='Arial'>T10, p0686c</h2></font><hr>
<span class='old'>
</a><a name="0686b28" id="0686b28">无上大悲。令其安住究竟大慈。令其发起</a><a name="0686b29" id="0686b29">诸菩萨行。令其修集诸三昧门。令其悟入</span><a name="0686c01" id="0686c01">圣所证位。令其观察诸法本性。令其增长</a><a name="0686c02" id="0686c02">普贤愿力。于诸众生其心平等。唯愿慈哀。</a><a name="0686c03" id="0686c03">为我宣说。菩萨云何学菩萨行。修菩萨道。</a><a name="0686c04" id="0686c04">随所修习。疾得清净。疾得明了。具足圆满。</a><a name="0686c05" id="0686c05">时解脱长者。以过去积集善根力故。如来现</a><a name="0686c06" id="0686c06">在威神力故。文殊师利童子忆念力故。十方</a><a name="0686c07" id="0686c07">一切诸善知识本行愿力所加持故。即入菩</a><a name="0686c08" id="0686c08">萨胜三昧门。其三昧名普摄无边一切佛刹</a><a name="0686c09" id="0686c09">旋陀罗尼。入三昧已。其身清净。光明映彻。</a><a name="0686c10" id="0686c10">于其身中。显现十方各十佛刹极微尘数佛。</a><a name="0686c11" id="0686c11">及佛刹净妙庄严。众会道场光明等事。亦现</a><a name="0686c12" id="0686c12">彼佛往昔同行诸菩萨众。往昔所现神通变</a><a name="0686c13" id="0686c13">化。往昔所发广大誓愿。往昔所修助道之法。</a><a name="0686c14" id="0686c14">往昔所净诸出离道。往昔所有清净庄严。往</a><a name="0686c15" id="0686c15">昔所修诸菩萨行。亦见彼佛成等正觉。转妙</a><a name="0686c16" id="0686c16">法轮。教化众生。如是一切悉于身中。分明</a><a name="0686c17" id="0686c17">显现。无有障碍。亦于身内一切刹中。普现</a><a name="0686c18" id="0686c18">其身。无不充遍。身与佛刹互相涉入。不相</a><a name="0686c19" id="0686c19">障碍种种色像。而无往来一一差别。次第而</a><a name="0686c20" id="0686c20">住不相杂乱。所谓种种佛刹各别庄严。种种</a><a name="0686c21" id="0686c21">众会眷属圆满。种种威仪恭敬供养。种种</a><a name="0686c22" id="0686c22">道场各各严饰其中诸佛。示现种种游戏神</a><a name="0686c23" id="0686c23">通。建立种种差别乘道。显示种种广大愿门。</a><a name="0686c24" id="0686c24">普遍庄严种种神力。或一世界。示现上生</a><a name="0686c25" id="0686c25">处兜率宫。而作佛事。或一世界。殁兜率天。</a><a name="0686c26" id="0686c26">下入王宫。而作佛事。或现处胎种种神变。</a><a name="0686c27" id="0686c27">或现诞生种种瑞相。或现婴孩种种游戏。或</a><a name="0686c28" id="0686c28">示童子现处内宫。或现出家。示行苦行。或</a><a name="0686c29" id="0686c29">诣觉树。坐于道场。或现神通破魔军众。或<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100686b.htm'><img src='up.gif' border=0></a>
<a href='T100687a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>