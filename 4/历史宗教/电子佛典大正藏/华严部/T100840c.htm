<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0840c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷39)</font> 入不思议解脱境界普贤行愿品 <font face='Arial'>T10, p0840c</h2></font><hr>
<span class='old'>
</a><a name="0840b28" id="0840b28">刹极微尘数。初发一切智心。深入一切佛刹</a><a name="0840b29" id="0840b29">极微尘数一切智大愿海。出生一切佛刹极</span><a name="0840c01" id="0840c01">微尘数一切智出要道。修习一切佛刹极微</a><a name="0840c02" id="0840c02">尘数一切智菩萨行。圆满一切佛刹极微尘</a><a name="0840c03" id="0840c03">数一切智速疾力。得一切佛刹极微尘数一</a><a name="0840c04" id="0840c04">切智普光照。如此娑婆世界毗卢遮那佛所</a><a name="0840c05" id="0840c05">普贤菩萨。摩善财顶。所获法门。如是十方所</a><a name="0840c06" id="0840c06">有世界。及彼世界一一尘中。一切世界。一切</a><a name="0840c07" id="0840c07">佛所。普贤菩萨。悉亦如是。摩善财顶。所得法</a><a name="0840c08" id="0840c08">门。亦皆同等</a><a name="0840c09" id="0840c09"><p>尔时普贤菩萨摩诃萨。告善财言。善男子。汝</a><a name="0840c10" id="0840c10">见我此神通力不。善财白言。圣者。唯然已见。</a><a name="0840c11" id="0840c11">此不思议大神通事。得佛智慧。方能知之。普</a><a name="0840c12" id="0840c12">贤菩萨。告善财言。善男子。我于不可说不可</a><a name="0840c13" id="0840c13">说劫。行菩萨行。求一切智。一一劫中。为欲清</a><a name="0840c14" id="0840c14">净菩提心故。承事不可说不可说如来。一一</a><a name="0840c15" id="0840c15">劫中。为集一切智福德具故。设不可说不</a><a name="0840c16" id="0840c16">可说佛刹极微尘数广大施会。一切世间最</a><a name="0840c17" id="0840c17">胜无比。悉皆回向一切众生。一一劫中。为求</a><a name="0840c18" id="0840c18">一切智法故。以不可说不可说佛刹极微尘</a><a name="0840c19" id="0840c19">数财物。而为大舍。一一劫中。为求佛智故。以</a><a name="0840c20" id="0840c20">不可说不可说佛刹极微尘数国土王位。村</a><a name="0840c21" id="0840c21">营城邑。聚落宫殿。妻子眷属。身分肢节。眼</a><a name="0840c22" id="0840c22">耳鼻舌。乃至身命。而为布施。一一劫中。为求</a><a name="0840c23" id="0840c23">一切智首故。以不可说不可说佛刹极微尘</a><a name="0840c24" id="0840c24">数头。而为布施。一一劫中。为求一切智故。于</a><a name="0840c25" id="0840c25">不可说不可说佛刹极微尘数诸如来所。恭</a><a name="0840c26" id="0840c26">敬尊重。承事供养。上妙衣服卧具医药。一切</a><a name="0840c27" id="0840c27">所须悉皆奉施。于其法中。出家学道。受持法</a><a name="0840c28" id="0840c28">教。随顺修行善男子。我于尔所大劫海中。自</a><a name="0840c29" id="0840c29">忆未曾于一念间不顺佛教。尔所劫中。未曾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100840b.htm'><img src='up.gif' border=0></a>
<a href='T100841a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>