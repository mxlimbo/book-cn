<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0293 大方广佛华严经 0791c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 293 大方广佛华严经</font> <font face='Arial'>(卷28)</font> 入不思议解脱境界普贤行愿品 <font face='Arial'>T10, p0791c</h2></font><hr>
<span class='old'>
</a><br><a name="0791b28" id="0791b28">　　妙香众宝为华<span class='corr'>蕊</span>　　　普放一切大光明</a><br><a name="0791b29" id="0791b29">　　众生睹相尽生疑　　　中夜云何日光照</span><br><a name="0791c01" id="0791c01">　　夜分既尽日初出　　　光明照此莲华开</a><br><a name="0791c02" id="0791c02">　　莲华放光出妙音　　　示此童女初生相</a><br><a name="0791c03" id="0791c03">　　我时见此人间宝　　　从彼莲华之所生</a><br><a name="0791c04" id="0791c04">　　往修净业悉无亏　　　今获圆明诸妙果</a><br><a name="0791c05" id="0791c05">　　绀琉璃发青莲眼　　　面貌端严金色光</a><br><a name="0791c06" id="0791c06">　　华N宝髻具庄严　　　吉祥无垢莲华色</a><br><a name="0791c07" id="0791c07">　　身分肢节皆圆满　　　相好光明无比伦</a><br><a name="0791c08" id="0791c08">　　俨然端坐宝华中　　　犹如净妙真金像</a><br><a name="0791c09" id="0791c09">　　遍身所有诸毛孔　　　咸出一切钐聪</a><br><a name="0791c10" id="0791c10">　　口中常出青莲香　　　所有言音同梵响</a><br><a name="0791c11" id="0791c11">　　或时微笑有宣说　　　犹如天乐妙音声</a><br><a name="0791c12" id="0791c12">　　此是女宝世间希　　　非诸下劣当斯偶</a><br><a name="0791c13" id="0791c13">　　我观世间无有人　　　堪与此女为其主</a><br><a name="0791c14" id="0791c14">　　唯仁功德相庄严　　　愿赐弘悲哀纳受</a><br><a name="0791c15" id="0791c15">　　此女非长亦非短　　　亦复不粗亦不细</a><br><a name="0791c16" id="0791c16">　　身诸部分悉端严　　　众相圆备无讥丑</a><br><a name="0791c17" id="0791c17">　　世间所有诸技艺　　　文字算印工巧法</a><br><a name="0791c18" id="0791c18">　　言辞讽咏皆清妙　　　唯愿仁尊哀纳受</a><br><a name="0791c19" id="0791c19">　　亦能解了诸兵法　　　弓剑技术无不通</a><br><a name="0791c20" id="0791c20">　　善和斗讼以慈心　　　闻名仰德咸调伏</a><br><a name="0791c21" id="0791c21">　　宿因胜行皆圆满　　　一切功德自庄严</a><br><a name="0791c22" id="0791c22">　　见者欢喜永无厌　　　唯愿仁尊哀纳受</a><br><a name="0791c23" id="0791c23">　　众生所有一切病　　　知其因起及增损</a><br><a name="0791c24" id="0791c24">　　应病与药使无差　　　能令众苦皆销灭</a><br><a name="0791c25" id="0791c25">　　阎浮一切语言法　　　音声随转无量种</a><br><a name="0791c26" id="0791c26">　　名言训释各不同　　　如是一切咸通达</a><br><a name="0791c27" id="0791c27">　　世间所有诸音乐　　　歌舞嬉戏及赞咏</a><br><a name="0791c28" id="0791c28">　　言辞辩论适人心　　　能令见者咸欣悦</a><br><a name="0791c29" id="0791c29">　　动止威仪皆有则　　　取舍进退合其宜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100791b.htm'><img src='up.gif' border=0></a>
<a href='T100792a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>