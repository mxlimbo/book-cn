<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0431c</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷78)</font> 入法界品第三十九之一 <font face='Arial'>T10, p0431c</h2></font><hr>
<span class='old'>
</a><a name="0431b28" id="0431b28">宝珠。远离一切邪命怖畏。善男子。譬如有</a><a name="0431b29" id="0431b29">人得日精珠。持向日光而生于火。菩萨摩诃</span><a name="0431c01" id="0431c01">萨亦复如是。得菩提心智日宝珠。持向智光</a><a name="0431c02" id="0431c02">而生智火。善男子。譬如有人得月精珠。持向</a><a name="0431c03" id="0431c03">月光而生于水。菩萨摩诃萨亦复如是。得菩</a><a name="0431c04" id="0431c04">提心月精宝珠。持此心珠。鉴回向光。而生一</a><a name="0431c05" id="0431c05">切善根愿水。善男子。譬如龙王首戴如意摩</a><a name="0431c06" id="0431c06">尼宝冠。远离一切怨敌怖畏。菩萨摩诃萨亦</a><a name="0431c07" id="0431c07">复如是。着菩提心大悲宝冠。远离一切恶道</a><a name="0431c08" id="0431c08">诸难。善男子。如有宝珠名一切世间庄严藏。</a><a name="0431c09" id="0431c09">若有得者。令其所欲悉得充满。而此宝珠无</a><a name="0431c10" id="0431c10">所损减。菩提心宝亦复如是。若有得者。令</a><a name="0431c11" id="0431c11">其所愿悉得满足。而菩提心无有损减。善男</a><a name="0431c12" id="0431c12">子。如转轮王有摩尼宝。置于宫中。放大光</a><a name="0431c13" id="0431c13">明破一切暗。菩萨摩诃萨亦复如是。以菩提</a><a name="0431c14" id="0431c14">心大摩尼宝。住于欲界。放大智光。悉破诸</a><a name="0431c15" id="0431c15">趣无明黑暗。善男子。譬如帝青大摩尼宝。若</a><a name="0431c16" id="0431c16">有为此光明所触即同其色。菩萨摩诃萨菩</a><a name="0431c17" id="0431c17">提心宝。亦复如是。观察诸法回向善根。靡不</a><a name="0431c18" id="0431c18">即同菩提心色。善男子。如琉璃宝于百千岁。</a><a name="0431c19" id="0431c19">处不净中。不为臭秽之所染着。性本净故。菩</a><a name="0431c20" id="0431c20">萨摩诃萨菩提心宝。亦复如是。于百千劫住</a><a name="0431c21" id="0431c21">欲界中。不为欲界过患所染。犹如法界性清</a><a name="0431c22" id="0431c22">净故。善男子。譬如有宝名净光明。悉能映</a><a name="0431c23" id="0431c23">蔽一切宝色。菩萨摩诃萨菩提心宝。亦复如</a><a name="0431c24" id="0431c24">是。悉能映蔽一切凡夫二乘功德。善男子。譬</a><a name="0431c25" id="0431c25">如有宝名为火焰。悉能除灭一切暗冥。菩萨</a><a name="0431c26" id="0431c26">摩诃萨菩提心宝。亦复如是。能灭一切无知</a><a name="0431c27" id="0431c27">暗冥。善男子。譬如海中有无价宝。商人采</a><a name="0431c28" id="0431c28">得船载入城。诸余摩尼百千万种。光色价</a><a name="0431c29" id="0431c29">直无与等者。菩提心宝亦复如是。住于生死<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100431b.htm'><img src='up.gif' border=0></a>
<a href='T100432a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>