<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0130a</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷24)</font> 十回向品第二十五之一 <font face='Arial'>T10, p0130a</h2></font><hr>
<span class='old'>
</a><a name="0129c28" id="0129c28">一切菩萨所学。于一切智道。无所障碍。住</a><a name="0129c29" id="0129c29">于智地。爱乐诵习。以无量智。集诸善根。心</span><a name="0130a01" id="0130a01">不恋乐一切世间。亦不染着所行之行。专心</a><a name="0130a02" id="0130a02">受持诸佛教法。菩萨如是。处在居家。普摄</a><a name="0130a03" id="0130a03">善根。令其增长。回向诸佛。无上菩提。佛子。</a><a name="0130a04" id="0130a04">菩萨尔时。乃至施与畜生之食。一抟一粒。</a><a name="0130a05" id="0130a05">咸作是愿。当令此等。舍畜生道。利益安乐。究</a><a name="0130a06" id="0130a06">竟解脱。永度苦海。永灭苦受。永除苦<span class='corr'>蕴</span>。永断</a><a name="0130a07" id="0130a07">苦觉。苦聚苦行。苦因苦本。及诸苦处。愿彼众</a><a name="0130a08" id="0130a08">生。皆得舍离。菩萨如是。专心系念一切众生。</a><a name="0130a09" id="0130a09">以彼善根。而为上首。为其回向一切种智。菩</a><a name="0130a10" id="0130a10">萨初发菩提之心。普摄众生。修诸善根。悉以</a><a name="0130a11" id="0130a11">回向。欲令永离生死旷野。得诸如来。无碍快</a><a name="0130a12" id="0130a12">乐。出烦恼海。修佛法道。慈心遍满。悲力广</a><a name="0130a13" id="0130a13">大。普使一切。得清净乐。守护善根。亲近佛法。</a><a name="0130a14" id="0130a14">出魔境界。入佛境界。断世间种。植如来种。住</a><a name="0130a15" id="0130a15">于三世。平等法中。菩萨摩诃萨。如是所有。已</a><a name="0130a16" id="0130a16">集当集现集善根。悉以回向。复作是念。如过</a><a name="0130a17" id="0130a17">去诸佛菩萨所行。恭敬供养一切诸佛。度诸</a><a name="0130a18" id="0130a18">众生。令永出离。勤加修习一切善根。悉以回</a><a name="0130a19" id="0130a19">向。而无所著。所谓不依色。不着受。无倒想。</a><a name="0130a20" id="0130a20">不作行。不取识。舍离六处。不住世法。乐出世</a><a name="0130a21" id="0130a21">间。知一切法。皆如虚空。无所从来。不生不</a><a name="0130a22" id="0130a22">灭。无有真实。无所染着。远离一切诸分别见。</a><a name="0130a23" id="0130a23">不动不转。不失不坏。住于实际。无相离相。唯</a><a name="0130a24" id="0130a24">是一相。如是深入一切法性。常乐习行普</a><a name="0130a25" id="0130a25">门善根。悉见一切诸佛众会。如彼过去。一</a><a name="0130a26" id="0130a26">切如来。善根回向。我亦如是。而为回向。解如</a><a name="0130a27" id="0130a27">是法。证如是法。依如是法。发心修习。不违法</a><a name="0130a28" id="0130a28">相。知所修行。如幻如影。如水中月。如镜中</a><a name="0130a29" id="0130a29">像。因缘和合之所显现。乃至如来。究竟之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100129c.htm'><img src='up.gif' border=0></a>
<a href='T100130b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>