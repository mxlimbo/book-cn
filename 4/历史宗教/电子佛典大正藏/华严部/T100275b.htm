<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0275b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷52)</font> 如来出现品第三十七之一 <font face='Arial'>T10, p0275b</h2></font><hr>
<span class='old'>
</a><a name="0275a28" id="0275a28">菩提。亦复如是。若成正觉。不成正觉。亦无增</a><a name="0275a29" id="0275a29">减。何以故。菩提无相无非相。无一无种种故。</span><a name="0275b01" id="0275b01">佛子。假使有人。能化作恒河沙等心。一一心</a><a name="0275b02" id="0275b02">复化作恒河沙等佛。皆无色无形无相。如是</a><a name="0275b03" id="0275b03">尽恒河沙等劫。无有休息。佛子。于汝意云何。</a><a name="0275b04" id="0275b04">彼人化心。化作如来。凡有几何。如来性起妙</a><a name="0275b05" id="0275b05">德菩萨言。如我解于仁所说义。化与不化。等</a><a name="0275b06" id="0275b06">无有别。云何问言凡有几何。普贤菩萨言。善</a><a name="0275b07" id="0275b07">哉善哉。佛子。如汝所说。设一切众生。于一念</a><a name="0275b08" id="0275b08">中。悉成正觉。与不成正觉。等无有异。何以</a><a name="0275b09" id="0275b09">故。菩提无相故。若无有相。则无增无减。佛</a><a name="0275b10" id="0275b10">子。菩萨摩诃萨。应如是知。成等正觉。同于菩</a><a name="0275b11" id="0275b11">提。一相无相。如来成正觉时。以一相方便。入</a><a name="0275b12" id="0275b12">善觉智三昧。入已于一成正觉广大身。现一</a><a name="0275b13" id="0275b13">切众生数等身。住于身中。如一成正觉广大</a><a name="0275b14" id="0275b14">身。一切成正觉广大身。悉亦如是。佛子。如来</a><a name="0275b15" id="0275b15">有如是等无量成正觉门。是故应知。如来所</a><a name="0275b16" id="0275b16">现身无有量。以无量故。说如来身。为无量界。</a><a name="0275b17" id="0275b17">等众生界。佛子。菩萨摩诃萨。应知。如来身一</a><a name="0275b18" id="0275b18">毛孔中。有一切众生数等诸佛身。何以故。如</a><a name="0275b19" id="0275b19">来成正觉身。究竟无生灭故。如一毛孔。遍法</a><a name="0275b20" id="0275b20">界。一切毛孔。悉亦如是。当知无有少许处空</a><a name="0275b21" id="0275b21">无佛身。何以故。如来成正觉。无处不至故。随</a><a name="0275b22" id="0275b22">其所能。随其势力。于道场菩提树下师子座</a><a name="0275b23" id="0275b23">上。以种种身。成等正觉。佛子。菩萨摩诃萨。</a><a name="0275b24" id="0275b24">应知。自心念念。常有佛成正觉。何以故。诸佛</a><a name="0275b25" id="0275b25">如来。不离此心成正觉故。如自心。一切众生</a><a name="0275b26" id="0275b26">心。亦复如是。悉有如来成等正觉。广大周遍。</a><a name="0275b27" id="0275b27">无处不有。不离不断。无有休息。入不思议方</a><a name="0275b28" id="0275b28">便法门。佛子。菩萨摩诃萨。应如是知。如来成</a><a name="0275b29" id="0275b29">正觉。尔时。普贤菩萨摩诃萨。欲重明此义。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100275a.htm'><img src='up.gif' border=0></a>
<a href='T100275c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>