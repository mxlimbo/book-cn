<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0278 大方广佛华严经 0782c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 278 大方广佛华严经</font> <font face='Arial'>(卷60)</font> 入法界品第三十四之一 <font face='Arial'>T09, p0782c</h2></font><hr>
<span class='old'>
</a><a name="0782b28" id="0782b28">复如是。无来无去。无住无著。不生不灭。但</a><a name="0782b29" id="0782b29">学菩萨智愿力故。现如是事。尔时善财。白</span><a name="0782c01" id="0782c01">言大圣。从何所来。答言。佛子。菩萨无来趣。</a><a name="0782c02" id="0782c02">无行住趣。无所著趣。不生不死趣。不往不</a><a name="0782c03" id="0782c03">至趣。不离不起趣。不舍不着趣。无业无报趣。</a><a name="0782c04" id="0782c04">无起无依趣不常不断趣。善男子。菩萨但为</a><a name="0782c05" id="0782c05">教化救护众生。从大慈悲来。灭众生苦</a><a name="0782c06" id="0782c06">故。从菩萨净戒道来。随其所乐自在生故。</a><a name="0782c07" id="0782c07">从菩萨大愿道来。本发意故。从菩萨神通</a><a name="0782c08" id="0782c08">道来。灭众生苦住佛所故。从菩萨无增损</a><a name="0782c09" id="0782c09">趣来。不失身心诸善业故。从菩萨慧方便</a><a name="0782c10" id="0782c10">来。随顺一切众生类故。从菩萨化身趣来。</a><a name="0782c11" id="0782c11">如电镜像故。善男子。汝所问我何所来者。</a><a name="0782c12" id="0782c12">我从生处摩离国来。彼有聚落。名曰楼观。</a><a name="0782c13" id="0782c13">有长者子。名瞿波罗。我为说法令立菩提。</a><a name="0782c14" id="0782c14">我本生处诸群生等。随所应化而为说法。</a><a name="0782c15" id="0782c15">亦为父母及诸亲属。随应说法安立大乘。而</a><a name="0782c16" id="0782c16">来至此。善财白言。大圣。何等为菩萨生处。</a><a name="0782c17" id="0782c17">答言。善男子。菩萨有十种生处。何等为十。</a><a name="0782c18" id="0782c18">所谓菩提心是菩萨生处。生菩萨家故。正直</a><a name="0782c19" id="0782c19">心是菩萨生处。生善知识家故。安住诸地</a><a name="0782c20" id="0782c20">是菩萨生处。生诸波罗蜜家故。出生大愿</a><a name="0782c21" id="0782c21">是菩萨生处。生菩萨行家故。大悲是菩萨生</a><a name="0782c22" id="0782c22">处。生四摄家故。真实观法是菩萨生处。生</a><a name="0782c23" id="0782c23">般若波罗蜜家故。摩诃衍是菩萨生处。生方</a><a name="0782c24" id="0782c24">便波罗蜜家故。教化众生是菩萨生处。生</a><a name="0782c25" id="0782c25">菩提家故。智慧方便是菩萨生处。生无生法</a><a name="0782c26" id="0782c26">忍家故。随顺诸法是菩萨生处。生三世诸</a><a name="0782c27" id="0782c27">佛家故。善男子。菩萨摩诃萨。以般若波罗</a><a name="0782c28" id="0782c28">蜜为母。大方便为父。檀波罗蜜为乳。尸波</a><a name="0782c29" id="0782c29">罗蜜为乳母。羼提波罗蜜为庄严具。毗梨耶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090782b.htm'><img src='up.gif' border=0></a>
<a href='T090783a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>