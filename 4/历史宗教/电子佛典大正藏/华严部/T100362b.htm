<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0279 大方广佛华严经 0362b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 279 大方广佛华严经</font> <font face='Arial'>(卷67)</font> 入法界品第三十九之一 <font face='Arial'>T10, p0362b</h2></font><hr>
<span class='old'>
</a><a name="0362a28" id="0362a28">以四摄。摄众生海。已善安住一切智海。能</a><a name="0362a29" id="0362a29">灭一切众生着海。能平等住一切时海。能以</span><a name="0362b01" id="0362b01">神通。度众生海。能以其时。调众生海。而我云</a><a name="0362b02" id="0362b02">何能知能说彼功德行。善男子。于此南方。有</a><a name="0362b03" id="0362b03">城名可乐。中有长者。名无上胜。汝诣彼问。菩</a><a name="0362b04" id="0362b04">萨云何学菩萨行。修菩萨道。时善财童子。顶</a><a name="0362b05" id="0362b05">礼其足。绕无量匝。殷勤瞻仰。悲泣流泪。求善</a><a name="0362b06" id="0362b06">知识。心无厌足。辞退而去<p></a><a name="0362b07" id="0362b07">尔时善财童子。起大慈周遍心。大悲润泽心。</a><a name="0362b08" id="0362b08">相续不断。福德智慧二种庄严。舍离一切烦</a><a name="0362b09" id="0362b09">恼尘垢。证法平等。心无高下。拔不善刺。灭一</a><a name="0362b10" id="0362b10">切障。坚固精进以为墙堑。甚深三昧而作园</a><a name="0362b11" id="0362b11">苑。以慧日光破无明暗。以方便风开智慧华。</a><a name="0362b12" id="0362b12">以无碍愿充满法界。心常现入一切智城。如</a><a name="0362b13" id="0362b13">是而求菩萨之道。渐次经历。到彼城内。见无</a><a name="0362b14" id="0362b14">上胜在其城东大庄严幢无忧林中。无量商</a><a name="0362b15" id="0362b15">人。百千居士之所围绕。理断人间种种事务。</a><a name="0362b16" id="0362b16">因为说法。令其永拔一切我慢。离我我所。舍</a><a name="0362b17" id="0362b17">所积聚。灭悭嫉垢。心得清净。无诸秽浊。获</a><a name="0362b18" id="0362b18">净信力。常乐见佛。受持佛法。生菩萨力。起菩</a><a name="0362b19" id="0362b19">萨行。入菩萨三昧。得菩萨智慧。住菩萨正念。</a><a name="0362b20" id="0362b20">增菩萨乐欲。尔时善财童子。观彼长者为众</a><a name="0362b21" id="0362b21">说法已。以身投地。顶礼其足。良久乃起。白</a><a name="0362b22" id="0362b22">言。圣者。我是善财。我是善财。我专寻求菩萨</a><a name="0362b23" id="0362b23">之行。菩萨云何学菩萨行。菩萨云何修菩萨</a><a name="0362b24" id="0362b24">道。随修学时。常能化度一切众生。常能现</a><a name="0362b25" id="0362b25">见一切诸佛。常得听闻一切佛法。常能住持</a><a name="0362b26" id="0362b26">一切佛法。常能趣入一切法门。入一切刹。学</a><a name="0362b27" id="0362b27">菩萨行。住一切劫。修菩萨道。能知一切如</a><a name="0362b28" id="0362b28">来神力。能受一切如来护念。能得一切如来</a><a name="0362b29" id="0362b29">智慧。时彼长者。告善财言。善哉善哉。善男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100362a.htm'><img src='up.gif' border=0></a>
<a href='T100362c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>