<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0309 最胜问菩萨十住除垢断结经 0981b</TITLE>
</head> 
<BODY id='T10' onbeforeprint='hide()' onafterprint='show()'>

<font face='Arial'><h2>No. 309 最胜问菩萨十住除垢断结经</font> <font face='Arial'>(卷3)</font> 童真品第八 <font face='Arial'>T10, p0981b</h2></font><hr>
<span class='old'>
</a><a name="0981a28" id="0981a28">佛。观佛身相空无所有。学习知忍分别诸根。</a><a name="0981a29" id="0981a29">常入如幻三昧定意知其无本。所作功德随</span><a name="0981b01" id="0981b01">前形器。各随其所而成就之。以过空行无想</a><a name="0981b02" id="0981b02">无愿。不有形像。度于三界永无缚着。慧无所</a><a name="0981b03" id="0981b03">念不有生灭。以无所生故曰为慧。作不见作</a><a name="0981b04" id="0981b04">亦无造者。是谓名慧。无疆界中间处所。都</a><a name="0981b05" id="0981b05">无住止亦无窠窟。慧为清净识无所猗。所以</a><a name="0981b06" id="0981b06">然者。由无想念慧无有限。用力方便不止贪</a><a name="0981b07" id="0981b07">欲。亦不住色不住无色。虽与同垢不为染着。</a><a name="0981b08" id="0981b08">是谓最胜名曰大智。离淫怒痴不处愚冥。永</a><a name="0981b09" id="0981b09">为解脱而无挂碍不着不断。去十二缘无明</a><a name="0981b10" id="0981b10">根本不见我人。无我不我。不住贪欲了之为</a><a name="0981b11" id="0981b11">一。无求色想复不念在一切色中。是谓第八</a><a name="0981b12" id="0981b12">菩萨慧业。终不随缘无烦恼患。不与疑合。亦</a><a name="0981b13" id="0981b13">不有为非不有为。亦不求福非无功德。以越</a><a name="0981b14" id="0981b14">诸恶非法之事。所以然者。法性常存不见。愚</a><a name="0981b15" id="0981b15">者而行非法。不见扰恼其身心识。意不乱想</a><a name="0981b16" id="0981b16">流驰异念。是谓最胜。名曰为慧。分别空观了</a><a name="0981b17" id="0981b17">知无生。断灭计常不使兴起。抑制六关终不</a><a name="0981b18" id="0981b18">邪窥誓在广远不计限局。修童真禁而不</a><a name="0981b19" id="0981b19">越序。若见退堕在下位者。辄便诱劝务使上</a><a name="0981b20" id="0981b20">及。奉顺法者。不断诸佛所修律本。身心怡然</a><a name="0981b21" id="0981b21">不能穷已。兴隆道乐不除法身。不断圣众不</a><a name="0981b22" id="0981b22">有缚脱。复当修习道俗之法。以法性故不断</a><a name="0981b23" id="0981b23">诸学。使慎禁戒因本清净而不可尽。诸在生</a><a name="0981b24" id="0981b24">死斯皆有尽。流转五道周旋往返亦不宁息。</a><a name="0981b25" id="0981b25">住无常处斯亦尽灭。外道异学虽获五通不</a><a name="0981b26" id="0981b26">离世智。愿求长生后失神足。亦复命尽便涉</a><a name="0981b27" id="0981b27">生死。或有众生勤行五戒十善之法得生人</a><a name="0981b28" id="0981b28">天。精勤五戒在欲天中。封受自然功德具足。</a><a name="0981b29" id="0981b29">或有众生习学空定在色天中。以欢悦为食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T100981a.htm'><img src='up.gif' border=0></a>
<a href='T100981c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>