<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0188b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷1)</font> <font face='Arial'>T14, p0188b</h2></font><hr>
<span class='old'>
</a><a name="0188a28" id="0188a28"><p>归命如是等无量无边辟支佛</a><a name="0188a29" id="0188a29"><p>礼三宝已次复忏悔</span><a name="0188b01" id="0188b01"><p>夫欲礼忏悔必须先敬三宝。所以然者。三宝</a><a name="0188b02" id="0188b02">则是一切众生良友福田。若能归向者。则灭</a><a name="0188b03" id="0188b03">无量罪长无量福。能令行者离生死苦得解</a><a name="0188b04" id="0188b04">脱乐。是故弟子某甲等。归依十方尽虚空界</a><a name="0188b05" id="0188b05">一切诸佛。归依十方尽虚空界一切尊法。归</a><a name="0188b06" id="0188b06">依十方尽虚空界一切诸大菩萨。归依十方</a><a name="0188b07" id="0188b07">尽虚空界一切圣僧。弟子今日所以忏悔者。</a><a name="0188b08" id="0188b08">正言无始已来在凡夫地。莫问贵贱罪自无</a><a name="0188b09" id="0188b09">量。或因三业而生罪。或从六根而起过。或以</a><a name="0188b10" id="0188b10">内心自邪思惟。或籍外境起于染着。如是乃</a><a name="0188b11" id="0188b11">至十恶增长。八万四千诸尘劳门。然其罪相</a><a name="0188b12" id="0188b12">虽复无量。大而为语不出有三。何等为三。一</a><a name="0188b13" id="0188b13">者烦恼障。二者是业障。三者是果报障。此三</a><a name="0188b14" id="0188b14">种法能障圣道及以人天胜妙好事。是故经</a><a name="0188b15" id="0188b15">中目为三障。所以诸佛菩萨教作方便忏悔。</a><a name="0188b16" id="0188b16">除灭此三障者。则六根十恶乃至八万四千</a><a name="0188b17" id="0188b17">诸尘劳门皆悉清净。是故弟子。今日运此增</a><a name="0188b18" id="0188b18">上胜心忏悔三障。欲灭此三障罪者。当用何</a><a name="0188b19" id="0188b19">等心。可令此罪灭除。先当兴七种心以为方</a><a name="0188b20" id="0188b20">便。然后此罪乃可得灭。何等为七。一者惭愧。</a><a name="0188b21" id="0188b21">二者恐怖。三者厌离。四者发菩提心。五者怨</a><a name="0188b22" id="0188b22">亲平等。六者念报佛恩。七者观罪性空</a><a name="0188b23" id="0188b23"><p>第一惭愧者。自惟我与释迦如来同为凡夫。</a><a name="0188b24" id="0188b24">而今世尊成道以来。以经尔所尘沙劫数而</a><a name="0188b25" id="0188b25">我等相与耽染六尘。流浪生死永无出期。此</a><a name="0188b26" id="0188b26">实天下可惭可愧可羞可耻</a><a name="0188b27" id="0188b27"><p>第二恐怖者。既是凡夫身口意业常与罪相</a><a name="0188b28" id="0188b28">应。以是因缘命终之后应堕地狱畜生饿鬼</a><a name="0188b29" id="0188b29">受无量苦。如此实为可惊可恐可怖可惧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140188a.htm'><img src='up.gif' border=0></a>
<a href='T140188c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>