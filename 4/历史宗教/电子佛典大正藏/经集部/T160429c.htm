<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0429c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷6)</font> 四天王护国品第十二 <font face='Arial'>T16, p0429c</h2></font><hr>
<span class='old'>
</a><a name="0429b28" id="0429b28">能击无上最大法鼓。能吹无上极妙法螺。</a><a name="0429b29" id="0429b29">能建无上殊胜法幢。能然无上极明法炬。</span><a name="0429c01" id="0429c01">能降无上甘露法雨。能断无量烦恼怨结。能</a><a name="0429c02" id="0429c02">令无量百千万亿那庾多有情。渡于无涯</a><a name="0429c03" id="0429c03">可畏大海。解脱生死无际轮回。值遇无量</a><a name="0429c04" id="0429c04">百千万亿那庾多佛</a><a name="0429c05" id="0429c05"><p>尔时四天王复白佛言。世尊。是金光明最胜</a><a name="0429c06" id="0429c06">王经。能于未来现在。成就如是无量功德。</a><a name="0429c07" id="0429c07">是故人王。若得闻是微妙经典。即是已于</a><a name="0429c08" id="0429c08">百千万亿无量佛所种诸善根。于彼人王</a><a name="0429c09" id="0429c09">我当护念。复见无量福德利故。我等四王</a><a name="0429c10" id="0429c10">及余眷属无量百千万亿诸神。于自宫殿。见</a><a name="0429c11" id="0429c11">是种种香烟云盖神变之时。我当隐蔽不现</a><a name="0429c12" id="0429c12">其身为听法故。当至是王清净严饰所止</a><a name="0429c13" id="0429c13">宫殿讲法之处。如是乃至梵宫帝释。大辩才</a><a name="0429c14" id="0429c14">天。大吉祥天。坚牢地神。正了知神大将。二</a><a name="0429c15" id="0429c15">十八部诸药叉神。大自在天。金刚密主。宝贤</a><a name="0429c16" id="0429c16">大将诃利底母五百眷属。无热恼池龙王。大</a><a name="0429c17" id="0429c17">海龙王无量百千万亿那庾多诸天药叉。如</a><a name="0429c18" id="0429c18">是等众。为听法故。皆不现身。至彼人王殊</a><a name="0429c19" id="0429c19">胜宫殿庄严高座说法之所。世尊。我等四王</a><a name="0429c20" id="0429c20">及余眷属药叉诸神。皆当一心共彼人王。为</a><a name="0429c21" id="0429c21">善知识。因是无上大法施主。以甘露味。充</a><a name="0429c22" id="0429c22">足于我。是故我等拥护是王。除其衰患。令</a><a name="0429c23" id="0429c23">得安隐。及其宫殿城邑国土。诸恶灾变悉</a><a name="0429c24" id="0429c24">令消灭。尔时四天王俱共合掌白佛言。世</a><a name="0429c25" id="0429c25">尊。若有人王于其国土。虽有此经未常</a><a name="0429c26" id="0429c26">流布。心生舍离。不乐听闻。亦不供养尊重</a><a name="0429c27" id="0429c27">赞叹。见四部众持经之人。亦复不能尊重供</a><a name="0429c28" id="0429c28">养。遂令我等及余眷属无量诸天。不得闻</a><a name="0429c29" id="0429c29">此甚深妙法。背甘露味。失正法流。无有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160429b.htm'><img src='up.gif' border=0></a>
<a href='T160430a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>