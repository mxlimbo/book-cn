<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0105a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷18)</font> 畜生品第五之一 <font face='Arial'>T17, p0105a</h2></font><hr>
<span class='old'>
</a><a name="0104c28" id="0104c28">忆念。若鸟行地界。若飞于空。亦如地行。非</a><a name="0104c29" id="0104c29">解脱法。诸佛如来神通之力。如心念缘。随意</span><a name="0105a01" id="0105a01">能至。有三种作。如是三种。圣神通胜</a><a name="0105a02" id="0105a02"><p>复次比丘。知业果报。观于畜生。云何观于地</a><a name="0105a03" id="0105a03">狱畜生。天人。水行陆行空行。飞鸟走兽。彼</a><a name="0105a04" id="0105a04">以闻慧。观地狱中种种苦恼。有二种畜生。有</a><a name="0105a05" id="0105a05">众生数非众生数。众生数者。生于彼处。被烧</a><a name="0105a06" id="0105a06">苦恼。非众生数者。地狱罪人。以颠倒心。见</a><a name="0105a07" id="0105a07">诸大鸟。于虚空中翱翔游戏。心即生念。愿生</a><a name="0105a08" id="0105a08">此处。随念即生。受飞鸟身。具受如上地狱</a><a name="0105a09" id="0105a09">苦恼。以恶业报。生地狱中。见诸师子。形色</a><a name="0105a10" id="0105a10">可畏。虎豹大鸟。恶虫蟒蛇。大恶色者。非众</a><a name="0105a11" id="0105a11">生数。以诸逼恼。害地狱人。是众生数。业之</a><a name="0105a12" id="0105a12">所得。令诸罪人。受大苦恼。彼无苦恼畜生</a><a name="0105a13" id="0105a13">众生。在地狱中。为师子虎豹。乃至蟒蛇之</a><a name="0105a14" id="0105a14">所恼害</a><a name="0105a15" id="0105a15"><p>复次比丘。知业果报。观饥渴烧身诸饿鬼</a><a name="0105a16" id="0105a16">道。有诸畜生。受饥渴苦。即以闻慧。见三十</a><a name="0105a17" id="0105a17">六种饿鬼道中。生诸飞鸟。从人中死。生于鸟</a><a name="0105a18" id="0105a18">中。受乌鸱雕鹫鹰鹞等鸟害生之类。从鸟中</a><a name="0105a19" id="0105a19">死。生饿鬼世间。受饿鸟身。饥渴烧身。啄诸</a><a name="0105a20" id="0105a20">饿鬼。拔其眼出。或破其头而食其脑。如是</a><a name="0105a21" id="0105a21">饿鬼眼睛脑髓。热如融铜。此等众生。皆共</a><a name="0105a22" id="0105a22">食之。以恶业故。比丘如是。观饿鬼鸟已。即</a><a name="0105a23" id="0105a23">以伽他而呵责言</a><a name="0105a24" id="0105a24"><p class='lg'>　　热业得热报　　　具受诸大苦</a><br><a name="0105a25" id="0105a25">　　如是应舍离　　　此恶不善业</a><br><a name="0105a26" id="0105a26">　　勿造斯恶业　　　贪嫉自破坏</a><br><a name="0105a27" id="0105a27">　　若行贪嫉者　　　堕饿鬼畜生</a><br><a name="0105a28" id="0105a28">　　互共相残害　　　或打缚系闭</a><br><a name="0105a29" id="0105a29">　　则受饿畜生　　　故应舍愚痴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170104c.htm'><img src='up.gif' border=0></a>
<a href='T170105b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>