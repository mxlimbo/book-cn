<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0433b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷2)</font> <font face='Arial'>T15, p0433b</h2></font><hr>
<span class='old'>
</a><a name="0433a28" id="0433a28"><p>尔时世尊以所受食掷钵置地。其所掷钵于下</a><a name="0433a29" id="0433a29">方世界各各佛刹现说法者一一佛前钵皆至</span><a name="0433b01" id="0433b01">彼。诸佛弟子各发问言。此钵从何所来。诸佛</a><a name="0433b02" id="0433b02">皆为告言。上方世界名曰娑婆。有佛世尊号</a><a name="0433b03" id="0433b03">释迦牟尼。今现说法。此钵从彼而来。为欲教</a><a name="0433b04" id="0433b04">化诸菩萨故。其钵下过七十二伽河沙数</a><a name="0433b05" id="0433b05">佛刹。有世界名光明。佛号光明王如来应供</a><a name="0433b06" id="0433b06">正等正觉。现在说法。于彼佛前虚空中住</a><a name="0433b07" id="0433b07"><p>尔时释迦牟尼佛。掷是钵已。即告尊者舍利</a><a name="0433b08" id="0433b08">子言。汝舍利子。当以神力观所掷钵今在何</a><a name="0433b09" id="0433b09">处于何所住。是时舍利子。即入十千三摩地</a><a name="0433b10" id="0433b10">门。于其定中。以自智力及佛神通力。于十千</a><a name="0433b11" id="0433b11">佛刹遍观此钵不见所住。从定出已而白佛</a><a name="0433b12" id="0433b12">言。世尊。如我所观。经十千佛刹不见此钵</a><a name="0433b13" id="0433b13">所住之处</a><a name="0433b14" id="0433b14"><p>尔时世尊即告尊者大目干连言。汝大目干</a><a name="0433b15" id="0433b15">连。当以神力观所掷钵何所而住。是时尊者</a><a name="0433b16" id="0433b16">大目干连。承佛圣旨。即入八千三摩地门。于</a><a name="0433b17" id="0433b17">其定中以自通力。于下方世界经八千佛刹。</a><a name="0433b18" id="0433b18">遍观此钵亦不见所住。从定出已前白佛言。</a><a name="0433b19" id="0433b19">世尊。我以自通力。于下方世界经八千佛刹。</a><a name="0433b20" id="0433b20">不见此钵所住之处</a><a name="0433b21" id="0433b21"><p>尔时世尊即告尊者须菩提言。汝当以神通</a><a name="0433b22" id="0433b22">力。观所掷钵今在何处于何处住。须菩提承</a><a name="0433b23" id="0433b23">佛圣旨。即入万二千三摩地门。于其定中经</a><a name="0433b24" id="0433b24">万二千佛刹。遍观此钵不见所住。从定出已</a><a name="0433b25" id="0433b25">前白佛言。世尊。我以自通力经万二千佛刹。</a><a name="0433b26" id="0433b26">遍观此钵不见所住。如是五百声闻弟子。各</a><a name="0433b27" id="0433b27">各以自神通及天眼力。遍观此钵皆不能见</a><a name="0433b28" id="0433b28"><p>尔时尊者须菩提。前白慈氏菩萨摩诃萨言。</a><a name="0433b29" id="0433b29">仁者受一生记当补佛处。惟愿今时入三摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150433a.htm'><img src='up.gif' border=0></a>
<a href='T150433c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>