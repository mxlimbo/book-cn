<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0250a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷2)</font> 十波罗蜜品第二 <font face='Arial'>T16, p0250a</h2></font><hr>
<span class='old'>
</a><a name="0249c28" id="0249c28">萨作如是观。无明灭故不着生死。不执着故</a><a name="0249c29" id="0249c29">贪爱不生。贪不生故取则不生。取不生故有</span><a name="0250a01" id="0250a01">不相续。不接续故生则不生。生不生故老死</a><a name="0250a02" id="0250a02">忧悲诸苦恼等。悉皆断灭究竟无余。菩萨摩</a><a name="0250a03" id="0250a03">诃萨依此道理。以善慧故悉皆通达。如是菩</a><a name="0250a04" id="0250a04">萨善知生死不复流转。云何菩萨善知声闻</a><a name="0250a05" id="0250a05">辟支佛乘。作如是观。若行是法得须陀洹果。</a><a name="0250a06" id="0250a06">若得斯陀含果。若得阿那含果。若阿罗汉。</a><a name="0250a07" id="0250a07">流尽六通尽诸有结。无复系缚向涅道。若</a><a name="0250a08" id="0250a08">行是法得成缘觉。自度自脱等于犀角。如是</a><a name="0250a09" id="0250a09">诸法菩萨以善慧故皆得通达。虽尔通达而</a><a name="0250a10" id="0250a10">不取证。所以者何。菩萨摩诃萨作如是念。我</a><a name="0250a11" id="0250a11">今荷负诸众生类。作师子吼誓度脱之。是故</a><a name="0250a12" id="0250a12">我今不应未度一切众生生死稠林旷野险</a><a name="0250a13" id="0250a13">难。而独度身于生死险。如是菩萨善知声闻</a><a name="0250a14" id="0250a14">缘觉乘道。善男子。云何菩萨善知大乘。菩萨</a><a name="0250a15" id="0250a15">乃学一切诸佛所制戒律种种经法。究竟无</a><a name="0250a16" id="0250a16">余。不得学者不得学道。不得所学一切种法。</a><a name="0250a17" id="0250a17">不以如是之因缘故而堕断见。如是菩萨善</a><a name="0250a18" id="0250a18">知大乘正道。善男子。云何菩萨善知远离魔</a><a name="0250a19" id="0250a19">业。菩萨摩诃萨于恶知识究竟远离。及非所</a><a name="0250a20" id="0250a20">宜国土聚落。受持读诵路伽夜多外典咒术。</a><a name="0250a21" id="0250a21">贪求利养殷重恭敬。菩萨知已皆悉远离究竟</a><a name="0250a22" id="0250a22">避之。及诸结使诸缚恼惑。能障菩萨清净道</a><a name="0250a23" id="0250a23">者皆悉远离修对治门究竟断之。如是菩萨</a><a name="0250a24" id="0250a24">善知远离魔业。善男子。云何菩萨智慧不颠</a><a name="0250a25" id="0250a25">倒。菩萨摩诃萨一切世间技艺道术悉皆学</a><a name="0250a26" id="0250a26">知。何以故。为欲成就利众生故。不为欲得所</a><a name="0250a27" id="0250a27">知识故。但为光扬显示如来正法功德之最</a><a name="0250a28" id="0250a28">胜故。于诸外法不生优胜功德之想。唯作是</a><a name="0250a29" id="0250a29">解。如来经教最深最极。诸律毗尼功德无量。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160249c.htm'><img src='up.gif' border=0></a>
<a href='T160250b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>