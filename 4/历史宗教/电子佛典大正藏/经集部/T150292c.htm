<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0616 禅法要解 0292c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 616 禅法要解</font> <font face='Arial'>(卷1)</font> <font face='Arial'>T15, p0292c</h2></font><hr>
<span class='old'>
</a><a name="0292b28" id="0292b28">毗琉璃筒中水流。是时心息得乐。淫人欲</a><a name="0292b29" id="0292b29">乐不足喻也。外身观亦复如是。如是一身</span><a name="0292c01" id="0292c01">观。次第转多。乃至阎浮提。复从一阎浮提。</a><a name="0292c02" id="0292c02">还至一寸心得自住。是为不净中净三昧</a><a name="0292c03" id="0292c03">门。复次此身空骨以薄皮覆。有何可乐甚</a><a name="0292c04" id="0292c04">可患也</a><a name="0292c05" id="0292c05"></a><a name="0292c06" id="0292c06"><p class='juan'>
禅法要解卷下</p>
</a><a name="0292c07" id="0292c07"></a><a name="0292c08" id="0292c08"><p><span class='byline'>　　　　姚秦三藏鸠摩罗什等</a><a name="0292c09" id="0292c09">于长安逍遥园译</span><br></a><a name="0292c10" id="0292c10"><p>若行者欲求虚空定。当作是念。色是种种</a><a name="0292c11" id="0292c11">众苦具。如鞭杖割截杀害饥寒老病苦等。皆</a><a name="0292c12" id="0292c12">由色故。思惟如是则舍离色得虚空处。问曰。</a><a name="0292c13" id="0292c13">行者今以色为身。云何便得舍离。答曰。诸烦</a><a name="0292c14" id="0292c14">恼是色因缘。又能系色。是烦恼灭故则名离</a><a name="0292c15" id="0292c15">色。复次习行破色虚空观法则得离色。复次</a><a name="0292c16" id="0292c16">如佛所说。比丘观第四禅五阴。如病如痈如</a><a name="0292c17" id="0292c17">疮如刺。无常苦空无我。如此等观则离第四</a><a name="0292c18" id="0292c18">禅五阴。以余阴随色故但言离色。所以者</a><a name="0292c19" id="0292c19">何。色究竟尽故。复次行者观色。分分破裂则</a><a name="0292c20" id="0292c20">无有色。如身有分。头足肩臂等各各异分则</a><a name="0292c21" id="0292c21">无有身。如头眼耳鼻舌口须发骨肉等分</a><a name="0292c22" id="0292c22">分令异。则无有头。如眼者四大四尘身根眼</a><a name="0292c23" id="0292c23">根十事和合白黑等。肉团名为眼。各各分别</a><a name="0292c24" id="0292c24">则无有眼。地等诸分各亦如是。问曰。眼根四</a><a name="0292c25" id="0292c25">大所造。不可定色。云何分别。答曰。四大及</a><a name="0292c26" id="0292c26">四大造。净色和合故名为眼。若除是色则无</a><a name="0292c27" id="0292c27">有眼。又此净色虽不可见。以有对故有分。有</a><a name="0292c28" id="0292c28">分故无眼。复次能见色者。是名为眼。若除四</a><a name="0292c29" id="0292c29">大及四大造色则无眼。若无眼能见色者。耳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150292b.htm'><img src='up.gif' border=0></a>
<a href='T150293a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>