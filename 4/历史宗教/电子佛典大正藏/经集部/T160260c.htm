<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0260c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷4)</font> 陀罗尼品第四 <font face='Arial'>T16, p0260c</h2></font><hr>
<span class='old'>
</a><a name="0260b28" id="0260b28">碍善能清净。于所教诲生殷重心。多修空相</a><a name="0260b29" id="0260b29">远离僻见。善行圣道了见真实。是为十法。善</span><a name="0260c01" id="0260c01">男子。慧命菩萨亲近善友。见善知识生欢喜</a><a name="0260c02" id="0260c02">心。于善友中生世尊想依止而住。依善友已</a><a name="0260c03" id="0260c03">勇猛精进。为灭一切不善之法。成就满足一</a><a name="0260c04" id="0260c04">切善法。如是勇猛一切障碍悉皆灭尽。无障</a><a name="0260c05" id="0260c05">碍已不息于道故得清净。远离一切身口意</a><a name="0260c06" id="0260c06">恶及破戒业。得清净已于所教诲生殷重心。</a><a name="0260c07" id="0260c07">殷重教已多修空相。修空相已不生倒见。离</a><a name="0260c08" id="0260c08">倒见已而修圣道。修圣道已而见真实。降伏</a><a name="0260c09" id="0260c09">一切障碍菩萨言。世尊。何者名为真实。佛言。</a><a name="0260c10" id="0260c10">善男子。夫真实名非颠倒名。世尊。何者是非</a><a name="0260c11" id="0260c11">颠倒。佛言。善男子。非是虚妄名不颠倒。世</a><a name="0260c12" id="0260c12">尊。何者是非虚妄。佛言。即是如如无变异</a><a name="0260c13" id="0260c13">法。世尊。何者名如如。佛言。夫如如者。谓是</a><a name="0260c14" id="0260c14">内所证知之法。不可文字之所显示。所以者</a><a name="0260c15" id="0260c15">何。是法一切言语道断。文字章句所不能</a><a name="0260c16" id="0260c16">诠。过音声界离诸口业绝诸戏论。不增不减</a><a name="0260c17" id="0260c17">不出不入不合不散。非可筹度不可思量。过</a><a name="0260c18" id="0260c18">算数境非心行处。无碍无想过想境界。过诸</a><a name="0260c19" id="0260c19">婴儿一切境界。一切婴儿所不行处。过一切</a><a name="0260c20" id="0260c20">魔境界。过一切烦恼境界。过识境界无所住</a><a name="0260c21" id="0260c21">处。无住寂静圣智行处。如是如是内所证。无</a><a name="0260c22" id="0260c22">垢无污无染清净。微妙第一毕竟最胜。常恒</a><a name="0260c23" id="0260c23">湛然无生灭法。如来出世及不出世法界常</a><a name="0260c24" id="0260c24">尔。善男子。菩萨为是法故精勤不懈修行精</a><a name="0260c25" id="0260c25">进忍种种苦。如是苦行证是法界。于是法中。</a><a name="0260c26" id="0260c26">复加安立一切众生。善男子。是名如如。是名</a><a name="0260c27" id="0260c27">实际。是名一切智。是名一切种智。是名不可</a><a name="0260c28" id="0260c28">思议界。是名无二界。降伏一切障碍菩萨言。</a><a name="0260c29" id="0260c29">世尊。云何应证云何应得。如是法界说名内<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160260b.htm'><img src='up.gif' border=0></a>
<a href='T160261a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>