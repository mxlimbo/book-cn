<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0430c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷1)</font> <font face='Arial'>T15, p0430c</h2></font><hr>
<span class='old'>
</a><a name="0430b28" id="0430b28"><p>无边作行菩萨言。诸佛一切所作皆是菩提。</a><a name="0430b29" id="0430b29">所以者何。菩提者一切智之所出生无内想</span><a name="0430c01" id="0430c01">无外想亦无中间。是故菩萨于一切法而无</a><a name="0430c02" id="0430c02">所著。即得烦恼界灭尽无余。无有魔事出魔</a><a name="0430c03" id="0430c03">境界。是菩萨即能趣证佛一切智</a><a name="0430c04" id="0430c04"><p>破诸魔菩萨言。若菩萨不起我见即离诸见。</a><a name="0430c05" id="0430c05">诸见不生能离魔业。即能了悟诸蕴。诸蕴皆</a><a name="0430c06" id="0430c06">空我相永灭。我相灭已魔无能为。魔业既灭</a><a name="0430c07" id="0430c07">诸障解脱。远离诸障即得菩提。是名趣证佛</a><a name="0430c08" id="0430c08">一切智</a><a name="0430c09" id="0430c09"><p>无忧授菩萨言。若人造不善业。常生忧惧</a><a name="0430c10" id="0430c10">追悔自责。若人造诸善业无所忧惧。是故菩</a><a name="0430c11" id="0430c11">萨常行善法。无有间断相续现前。即不为忧</a><a name="0430c12" id="0430c12">恼毒箭之所伤害。即能被精进铠。趣证佛</a><a name="0430c13" id="0430c13">一切智</a><a name="0430c14" id="0430c14"><p>一切义成菩萨言。若善男子。戒法具足行愿</a><a name="0430c15" id="0430c15">具足。即能安住戒法根本。譬如妙香普熏一</a><a name="0430c16" id="0430c16">切。而能离诸过失。远离诸恶乃能圆满菩提</a><a name="0430c17" id="0430c17">分法。菩提分法既圆满已成一切智。由是当</a><a name="0430c18" id="0430c18">知戒足为本。菩提分法而得成就。菩萨了如</a><a name="0430c19" id="0430c19">是者。即能趣证佛一切智。如是诸菩萨各说</a><a name="0430c20" id="0430c20">法已。会中有兜率天子。名普开华。作如是言。</a><a name="0430c21" id="0430c21">诸菩萨。譬如世间有妙华树。开敷茂盛色香</a><a name="0430c22" id="0430c22">鲜美人多爱乐。诸菩萨摩诃萨亦复如是。若</a><a name="0430c23" id="0430c23">诸法解脱如华开敷庄严。一切菩萨摩诃萨</a><a name="0430c24" id="0430c24">共所爱乐。又如忉利天宫园生之树。广大严</a><a name="0430c25" id="0430c25">丽华开美盛适悦可乐。菩萨摩诃萨。若具法</a><a name="0430c26" id="0430c26">解脱开华庄严。一切菩萨及诸人天共所爱</a><a name="0430c27" id="0430c27">乐。亦如最上大摩尼宝。净无瑕翳具如意德。</a><a name="0430c28" id="0430c28">菩萨摩诃萨内心清净。无诸垢染具法功德。</a><a name="0430c29" id="0430c29">如是即能趣证佛一切智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150430b.htm'><img src='up.gif' border=0></a>
<a href='T150431a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>