<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0051c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷3)</font> 论寂品第八 <font face='Arial'>T15, p0051c</h2></font><hr>
<span class='old'>
</a><a name="0051b28" id="0051b28">于诸法中得不可思议法光明。尔时无尽意</a><a name="0051b29" id="0051b29">菩萨白普光佛言。世尊。我等已闻入净明</span><a name="0051c01" id="0051c01">三昧门。当以何行行此法门。佛告无尽意。</a><a name="0051c02" id="0051c02">善男子。汝等当行二行。若说法。若圣默然。</a><a name="0051c03" id="0051c03">时二菩萨从佛受教。头面礼佛足。绕三匝而</a><a name="0051c04" id="0051c04">出。趣一园林。自以神力化作宝楼于中修行。</a><a name="0051c05" id="0051c05">时有梵天名曰妙光。与七万二千梵俱来至</a><a name="0051c06" id="0051c06">其所。头面礼足。问二菩萨。善男子。普光如</a><a name="0051c07" id="0051c07">来说言。汝等比丘集会当行二事。若说法。若</a><a name="0051c08" id="0051c08">圣默然。善男子。何谓说法何谓圣默然。二菩</a><a name="0051c09" id="0051c09">萨言。汝今善听。我当少说。唯有如来乃通</a><a name="0051c10" id="0051c10">达耳。于是二菩萨。以二句义为诸梵众广分</a><a name="0051c11" id="0051c11">别说。时七万二千梵皆得无生法忍。妙光梵</a><a name="0051c12" id="0051c12">天得普光明三昧。是二菩萨。于七万六千</a><a name="0051c13" id="0051c13">岁。以无碍辩力答其所问。不懈不息分别</a><a name="0051c14" id="0051c14">二句。互相问答而不穷尽。于是普光佛。在</a><a name="0051c15" id="0051c15">虚空中作如是言。善男子。勿于文字言说而</a><a name="0051c16" id="0051c16">起诤讼。凡诸言说皆空如响。如所问答亦如</a><a name="0051c17" id="0051c17">是。汝等二人皆得无碍辩才及无尽陀罗尼。</a><a name="0051c18" id="0051c18">若于一劫若百劫。说此二句辩不可尽。善男</a><a name="0051c19" id="0051c19">子。佛法是寂灭相第一之义。此中无有文字</a><a name="0051c20" id="0051c20">不可得说。诸所言说皆无义利。是故汝等。</a><a name="0051c21" id="0051c21">当随此义勿随文字。是二菩萨闻佛教已。默</a><a name="0051c22" id="0051c22">然而止。佛告等行。以是当知。菩萨若以辩</a><a name="0051c23" id="0051c23">才说法。于百千万劫若过百千万劫。不可穷</a><a name="0051c24" id="0051c24">尽。又告等行。于意云何。彼二菩萨岂异人</a><a name="0051c25" id="0051c25">乎。勿造斯观。无尽意者。今文殊师利是。益</a><a name="0051c26" id="0051c26">意菩萨者。今汝身是。妙光梵天者。今思益</a><a name="0051c27" id="0051c27">梵天是</a><a name="0051c28" id="0051c28"><p><b>　　<A NAME="n37"></A>仂行品第九(丹无此品幅末尔时文殊师利下为得圣道品第十六（夹注幅末</a><a name="0051c29" id="0051c29">当今本纸左十九行）)</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150051b.htm'><img src='up.gif' border=0></a>
<a href='T150052a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>