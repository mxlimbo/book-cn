<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0193a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷33)</font> 观天品第六之一四天王初 <font face='Arial'>T17, p0193a</h2></font><hr>
<span class='old'>
</a><a name="0192c28" id="0192c28">无量。欢喜安乐。不放逸故</a><a name="0192c29" id="0192c29"><p>复次天子。观十二入。无常苦空无我观其依</span><a name="0193a01" id="0193a01">止因缘而生。如是观已。离于放逸。观眼识生。</a><a name="0193a02" id="0193a02">犹如幻法。空无所有。非坚非实。破坏之法。眼</a><a name="0193a03" id="0193a03">识灭已。而生耳识。空无所有。不坚破坏。如是</a><a name="0193a04" id="0193a04">观内六入。外六入。或生或灭。斗诤爱味。衰变</a><a name="0193a05" id="0193a05">无常。从因缘生。如实知之。如是见已。不贪于</a><a name="0193a06" id="0193a06">色。若见爱色。不生染着。不放逸者。诸天五</a><a name="0193a07" id="0193a07">欲。尚不生贪。何况人欲。尔时释迦天王。而说</a><a name="0193a08" id="0193a08">颂曰</a><a name="0193a09" id="0193a09"><p class='lg'>　　迷惑于界入　　　妨于涅道</a><br><a name="0193a10" id="0193a10">　　以此放逸故　　　失一切善法</a><br><a name="0193a11" id="0193a11">　　若有三种过　　　是大恶道使</a><br><a name="0193a12" id="0193a12">　　痴为第一恶　　　放逸故流转</a><br><a name="0193a13" id="0193a13">　　愚痴放逸行　　　死常在手中</a><br><a name="0193a14" id="0193a14">　　若有乐放逸　　　一切尽破坏</a><br><a name="0193a15" id="0193a15">　　若人过一法　　　思惟于二法</a><br><a name="0193a16" id="0193a16">　　知于三处相　　　是人则受乐</a><br><a name="0193a17" id="0193a17">　　若天福德尽　　　放逸所破坏</a><br><a name="0193a18" id="0193a18">　　堕落痴所诳　　　无人能救护</a><br><a name="0193a19" id="0193a19">　　一法常最胜　　　能忍而修行</a><br><a name="0193a20" id="0193a20">　　若与忍相应　　　悲念诸众生</a><br><a name="0193a21" id="0193a21">　　命终怖畏时　　　得如是大力</a><br><a name="0193a22" id="0193a22">　　是故离放逸　　　精进修诸行</a><br><a name="0193a23" id="0193a23">　　若能舍无明　　　当守护明智</a><br><a name="0193a24" id="0193a24">　　以知明无明　　　放逸不能坏</a><br><a name="0193a25" id="0193a25">　　若人舍放逸　　　决定得大利</a><br><a name="0193a26" id="0193a26">　　如是不放逸　　　则能自利益</a><br><a name="0193a27" id="0193a27">　　放逸网自缚　　　勤修则解脱</a><br><a name="0193a28" id="0193a28">　　如是缚解相　　　我今总略说</a><br><a name="0193a29" id="0193a29">　　天子既已知　　　若有行放逸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170192c.htm'><img src='up.gif' border=0></a>
<a href='T170193b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>