<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0591 商主天子所问经 0119a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 591 商主天子所问经</font> <font face='Arial'>(卷1)</font> <font face='Arial'>T15, p0119a</h2></font><hr>
<span class='old'>
<p><p></span><a name="0119a01" id="0119a01"></a><a name="0119a02" id="0119a02"><p><b>　　<A NAME="n74"></A>No. 591</b></a><a name="0119a03" id="0119a03"><p class='juan'>
商主天子所问经</p>
</a><a name="0119a04" id="0119a04"></a><a name="0119a05" id="0119a05"><p><span class='byline'>　　　　隋北印度三藏^那崛多译</span><br></a><a name="0119a06" id="0119a06"><p>尔时婆伽婆。住王舍大城耆^崛山。与大比</a><a name="0119a07" id="0119a07">丘众千二百五十人俱。复有大菩萨众。所谓</a><a name="0119a08" id="0119a08">弥勒菩萨。文殊师利法王子菩萨摩诃萨。诸</a><a name="0119a09" id="0119a09">众首等出过数量。种种诸方及与非方。诸佛</a><a name="0119a10" id="0119a10">刹土俱来集会</a><a name="0119a11" id="0119a11"><p>尔时商主天子。与无量诸天百千大众。前后</a><a name="0119a12" id="0119a12">围绕。来诣佛所。到佛所已。顶礼佛足。右绕</a><a name="0119a13" id="0119a13">三匝。以种种供具供养如来。为听法故。在</a><a name="0119a14" id="0119a14">佛世尊文殊师利童真菩萨法王子前</a><a name="0119a15" id="0119a15"><p>尔时商主天子。向佛合掌。而白佛言。唯愿</a><a name="0119a16" id="0119a16">世尊。请文殊师利童真菩萨法王之子令说</a><a name="0119a17" id="0119a17">法要。今此众中有诸天子文殊师利童真菩</a><a name="0119a18" id="0119a18">萨法王之子久成熟者。是等若听文殊师利</a><a name="0119a19" id="0119a19">童真菩萨智辩才已。当发阿耨多罗三藐三</a><a name="0119a20" id="0119a20">菩提心。发是心已。于佛法中得不退转。佛</a><a name="0119a21" id="0119a21">告文殊师利。善男子。汝为商主天子及余诸</a><a name="0119a22" id="0119a22">天辩说法要。尔时文殊师利法王之子受佛</a><a name="0119a23" id="0119a23">教已。告商主天子言。汝当一心谛听谛受善</a><a name="0119a24" id="0119a24">思念之。吾当为汝分别解说。如诸菩萨摩诃</a><a name="0119a25" id="0119a25">萨。入一切智智。于一切法达到彼岸。速疾满</a><a name="0119a26" id="0119a26">足六波罗蜜。于一切智当得修行。天子。凡诸</a><a name="0119a27" id="0119a27">菩萨摩诃萨智者。所谓。知苦智。荷担无为</a><a name="0119a28" id="0119a28">智。习智。修集善根智。灭智。出生智。道智。</a><a name="0119a29" id="0119a29">非道智。因智。不失智。果智。摄证诸事缘智。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150118c.htm'><img src='up.gif' border=0></a>
<a href='T150119b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>