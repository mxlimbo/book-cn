<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0617a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷10)</font> <font face='Arial'>T15, p0617a</h2></font><hr>
<span class='old'>
</a><a name="0616c28" id="0616c28">知心及数善巧方便而得一心故。云何名知</a><a name="0616c29" id="0616c29">一切众生乐欲。所谓知根差别故。云何名善</span><a name="0617a01" id="0617a01">分别生处智。所谓知五趣差别故。云何名无</a><a name="0617a02" id="0617a02">边智。所谓自然知于世间出世间法故。云何</a><a name="0617a03" id="0617a03">名言语次第智。所谓能知如来权密言说故。</a><a name="0617a04" id="0617a04">云何名弃舍俗缘。所谓身心远离而出家故。</a><a name="0617a05" id="0617a05">云何名不乐三界。所谓于三界如实见过故。</a><a name="0617a06" id="0617a06">云何名不下劣心。所谓不舍于心若入正受</a><a name="0617a07" id="0617a07">亦复不舍故。云何名于诸法无执着。所谓于</a><a name="0617a08" id="0617a08">一切法弃舍爱故。云何名摄受正法。所谓护</a><a name="0617a09" id="0617a09">佛如是修多罗故。是名摄受正法。云何名守</a><a name="0617a10" id="0617a10">护正法。所谓一切谤法众生。以法降伏是</a><a name="0617a11" id="0617a11">名护法。云何名信于业报。所谓于诸恶业。羞</a><a name="0617a12" id="0617a12">耻厌离修习善法故。云何名知律方便。所谓</a><a name="0617a13" id="0617a13">知自性犯不犯。知性罪犯不犯故。云何名灭</a><a name="0617a14" id="0617a14">诸违诤。所谓弃舍众闹故。云何名不相违</a><a name="0617a15" id="0617a15">返。所谓不喜一切世间语言故。云何名忍</a><a name="0617a16" id="0617a16">地。所谓忍于身心逼恼故。云何名摄受于忍。</a><a name="0617a17" id="0617a17">所谓于他所说粗恶语言悉能弃舍忍辱无减</a><a name="0617a18" id="0617a18">故。云何名选择于法。所谓知阴界入差别。</a><a name="0617a19" id="0617a19">知有漏助道清净助道。于彼法而无所得</a><a name="0617a20" id="0617a20">故。云何名决定巧便。所谓于一切法无所</a><a name="0617a21" id="0617a21">言说故。云何名善知句义差别智。所谓通达</a><a name="0617a22" id="0617a22">一切诸法故。云何名法句出生善巧智。所谓</a><a name="0617a23" id="0617a23">说于如实法故。云何名知义非义差别智。所</a><a name="0617a24" id="0617a24">谓知法性无增无减故。云何名前际智。所谓</a><a name="0617a25" id="0617a25">因智故。云何名后际智。所谓缘智故。云何</a><a name="0617a26" id="0617a26">名三世平等智。所谓于一切事法。了知无有</a><a name="0617a27" id="0617a27">差别。安住无事法故。云何名知三世差别</a><a name="0617a28" id="0617a28">智。所谓于三世法。无所得亦无思念故。云</a><a name="0617a29" id="0617a29">何名心住。所谓不得于心故。云何名身住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150616c.htm'><img src='up.gif' border=0></a>
<a href='T150617b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>