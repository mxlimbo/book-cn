<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0677 佛说解节经 0713c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 677 佛说解节经</font> <font face='Arial'>(卷1)</font> 解节经过一异品第三 <font face='Arial'>T16, p0713c</h2></font><hr>
<span class='old'>
</a><a name="0713b28" id="0713b28">辛辣。不可安立与摩梨遮为一为异。呵梨勒</a><a name="0713b29" id="0713b29">涩亦复如是。复如绵纩其触柔软。不可安立</span><a name="0713c01" id="0713c01">与绵一异。苏与醍醐不一不异。亦复如是。</a><a name="0713c02" id="0713c02">复如一切有流苦。一切行无常。一切法无我。</a><a name="0713c03" id="0713c03">如是苦等。不可安立与法一异。亦如贪欲嗔</a><a name="0713c04" id="0713c04">恚愚痴慢等。无寂静相。不可安立与其一异。</a><a name="0713c05" id="0713c05">净慧。如是真如与一切行。不可安立为一为</a><a name="0713c06" id="0713c06">异。净慧。如是真如微细甚深难可通达。我觉</a><a name="0713c07" id="0713c07">了已。为他解说安立正教。开示显现令义浅</a><a name="0713c08" id="0713c08">易。佛说经已重说偈言</a><a name="0713c09" id="0713c09"><p class='lg'>　　真实与行法　　　无一异俱相</a><br><a name="0713c10" id="0713c10">　　若执一异俱　　　说行不如理</a><br><a name="0713c11" id="0713c11">　　修行奢摩他　　　及毗钵舍那</a><br><a name="0713c12" id="0713c12">　　是人能解脱　　　相惑粗重结　</p></a><a name="0713c13" id="0713c13"><p><b>　　<A NAME="n377"></A>解节经一味品第四</b></a><a name="0713c14" id="0713c14"><p>尔时佛告须菩提言。须菩提。汝见汝知几多</a><a name="0713c15" id="0713c15">众生。在众生界有增上慢。由此慢心记自所</a><a name="0713c16" id="0713c16">得。复次汝见汝知几多众生。在众生界无增</a><a name="0713c17" id="0713c17">上慢。不由慢心记自所得。须菩提言。世尊。我</a><a name="0713c18" id="0713c18">见我知少有众生。在众生界无增上慢。不由</a><a name="0713c19" id="0713c19">慢心记自所得。世尊。我见我知无量无数不</a><a name="0713c20" id="0713c20">可称说。诸众生等在众生界有增上慢。由此</a><a name="0713c21" id="0713c21">慢心记自所得。世尊。我又一时住阿练若远</a><a name="0713c22" id="0713c22">寂林中。有多比丘大众聚集。去我不远住练</a><a name="0713c23" id="0713c23">若处。我又一时日中后分。见此大众互相聚</a><a name="0713c24" id="0713c24">集。随其所证种种法相。说己修行记自所</a><a name="0713c25" id="0713c25">得。有诸比丘。由证见阴记其所得。或有比丘</a><a name="0713c26" id="0713c26">证见阴相。或有比丘证见阴生。或有比丘证</a><a name="0713c27" id="0713c27">阴变异。或有比丘证见阴灭。或有比丘证阴</a><a name="0713c28" id="0713c28">灭道。如于阴中有六证相。或有比丘证见诸</a><a name="0713c29" id="0713c29">入记自所得。乃至入灭及入灭道。或有比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160713b.htm'><img src='up.gif' border=0></a>
<a href='T160714a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>