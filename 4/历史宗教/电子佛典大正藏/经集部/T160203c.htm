<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0203c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷10)</font> 法门品第三十四 <font face='Arial'>T16, p0203c</h2></font><hr>
<span class='old'>
</a><a name="0203b28" id="0203b28">夫若有所知皆著文辞。是故佛说文字语言</a><a name="0203b29" id="0203b29">即非语言。佛复告坚意。一切诸法如日明净。</span><a name="0203c01" id="0203c01">随所正观皆入无际。坚意。一切诸法皆能照</a><a name="0203c02" id="0203c02">明。能起一切智慧光故。坚意。一切诸法无所</a><a name="0203c03" id="0203c03">障碍。如虚空故。坚意。随着二法。是中如来</a><a name="0203c04" id="0203c04">行无碍眼。坚意。是名法眼。佛以是眼见一切</a><a name="0203c05" id="0203c05">法无障碍相。坚意。是名诸法无障碍门。善男</a><a name="0203c06" id="0203c06">子善女人若入是门。诸所言说皆有利益。皆</a><a name="0203c07" id="0203c07">无障碍皆示义趣。皆说深义无所贪着。复次</a><a name="0203c08" id="0203c08">坚意。诸法无垢不染不离。坚意。法无所属。</a><a name="0203c09" id="0203c09">以不受故。坚意。一切法无边。本末不可得故。</a><a name="0203c10" id="0203c10">坚意。诸有所说文字语言。当知是中无有文</a><a name="0203c11" id="0203c11">字亦无语言。坚意。是文字门云何有入。但说</a><a name="0203c12" id="0203c12">是法无有障碍。是名为入。坚意。如是入者即</a><a name="0203c13" id="0203c13">名非入。入法性故。坚意。如来所说诸三昧</a><a name="0203c14" id="0203c14">门为何者是。坚意。有一相三昧。有众相三昧。</a><a name="0203c15" id="0203c15">一相三昧者。有菩萨闻某世界有某如来现</a><a name="0203c16" id="0203c16">在说法。菩萨取某佛相以现在前。若坐道</a><a name="0203c17" id="0203c17">场得无上菩提。若转法轮。若与大众围绕说</a><a name="0203c18" id="0203c18">法。取如是相。以不乱念守摄诸根。心不驰散</a><a name="0203c19" id="0203c19">专念一佛不舍是缘。亦念是佛世界之相。而</a><a name="0203c20" id="0203c20">是菩萨于如来相及世界相了达无相。常如</a><a name="0203c21" id="0203c21">是行常如是观不离是缘。是时佛像即现在</a><a name="0203c22" id="0203c22">前而为说法。菩萨尔时深生恭敬听受是法。</a><a name="0203c23" id="0203c23">随所信解若深若浅。转加宗敬尊重如来。菩</a><a name="0203c24" id="0203c24">萨住是三昧闻说诸法皆坏败相。闻已受持</a><a name="0203c25" id="0203c25">从三昧起。能为四众演说是法。坚意。是名入</a><a name="0203c26" id="0203c26">一相三昧门。复次坚意。菩萨住是三昧。还</a><a name="0203c27" id="0203c27">能坏灭是佛相缘亦坏自身。以是坏相坏一</a><a name="0203c28" id="0203c28">切法。坏一切法故入一相三昧。从是三昧起</a><a name="0203c29" id="0203c29">能为四众解说是法。坚意。是名为入一相三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160203b.htm'><img src='up.gif' border=0></a>
<a href='T160204a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>