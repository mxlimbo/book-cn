<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0614 坐禅三昧经 0285b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 614 坐禅三昧经</font> <font face='Arial'>(卷2)</font> <font face='Arial'>T15, p0285b</h2></font><hr>
<span class='old'>
</a><a name="0285a28" id="0285a28">有还无故。是故非有常。云何非无常。业报</a><a name="0285a29" id="0285a29">不失故。受外尘故。因缘增长故。非无常。云</span><a name="0285b01" id="0285b01">何非乐。新苦中生乐想故。一切无常性故。缘</a><a name="0285b02" id="0285b02">欲生故。是故非乐。云何非不乐。乐有受故。</a><a name="0285b03" id="0285b03">欲染生故。求乐不惜身故。是非不乐。云何</a><a name="0285b04" id="0285b04">非空。内外入各各受了了故。有罪福报故。</a><a name="0285b05" id="0285b05">一切众生信故。是故非空。云何非不空。和合</a><a name="0285b06" id="0285b06">等实故。分别求不可得故。心力转故。是故非</a><a name="0285b07" id="0285b07">不空。云何非有神。不自在故。第七识界不可</a><a name="0285b08" id="0285b08">得故。神相不可得故。是故非有神。云何非无</a><a name="0285b09" id="0285b09">神。有后世故。得解脱故。各各我心生不计余</a><a name="0285b10" id="0285b10">处故。是故非无神。如是不生不灭。不不生不</a><a name="0285b11" id="0285b11">不灭。非有非无。不受不着。言说悉灭心行处</a><a name="0285b12" id="0285b12">断。如涅性。是法实相。于此法中信心清净</a><a name="0285b13" id="0285b13">无滞无碍。软知软信软进。是谓柔顺法忍。云</a><a name="0285b14" id="0285b14">何无生法忍。如上实相法中智慧信进增长</a><a name="0285b15" id="0285b15">根利。是名无生法忍。譬如声闻法中暖法顶</a><a name="0285b16" id="0285b16">法智慧信精进增长得忍法。忍者忍涅忍</a><a name="0285b17" id="0285b17">无漏法故名为忍。新得新见故名为忍。法忍</a><a name="0285b18" id="0285b18">亦如是。时解脱阿罗汉不得无生智。增进广</a><a name="0285b19" id="0285b19">利转成不时解脱得无生智。无生法忍亦如</a><a name="0285b20" id="0285b20">是。未得菩萨果得无生法忍。得菩萨真行果</a><a name="0285b21" id="0285b21">是名菩萨道果。是时得般舟三昧。于众生中</a><a name="0285b22" id="0285b22">得大悲。入般若波罗蜜门。尔时诸佛便受其</a><a name="0285b23" id="0285b23">号。堕生佛界中。为诸佛所念。一切重罪薄。</a><a name="0285b24" id="0285b24">薄者灭。三恶道断。常生天上人中。名不退</a><a name="0285b25" id="0285b25">转到不动处。末后肉身尽入法身中。能作种</a><a name="0285b26" id="0285b26">种变化。度脱一切众生。具足六度供养诸佛。</a><a name="0285b27" id="0285b27">净佛国土教化众生。立十地中功德成满。次</a><a name="0285b28" id="0285b28">第得阿耨多罗三藐三菩提。为菩萨禅法中</a><a name="0285b29" id="0285b29">初门<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150285a.htm'><img src='up.gif' border=0></a>
<a href='T150285c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>