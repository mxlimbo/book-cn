<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0467 大乘伽耶山顶经 0491a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 467 大乘伽耶山顶经</font> <font face='Arial'>(卷1)</font> <font face='Arial'>T14, p0491a</h2></font><hr>
<span class='old'>
</a><a name="0490c28" id="0490c28">住果</a><a name="0490c29" id="0490c29"><p>复次天子。第一发心因所摄。第二发心智所</span><a name="0491a01" id="0491a01">摄。第三发心断所摄。第四发心果所摄</a><a name="0491a02" id="0491a02"><p>复次天子。第一发心从因而起。第二发心从</a><a name="0491a03" id="0491a03">智而起。第三发心从断而起。第四发心从果</a><a name="0491a04" id="0491a04">而起</a><a name="0491a05" id="0491a05"><p>复次天子。第一发心因差别分。第二发心智</a><a name="0491a06" id="0491a06">差别分。第三发心断差别分。第四发心果差</a><a name="0491a07" id="0491a07">别分</a><a name="0491a08" id="0491a08"><p>复次天子。第一发心如采集众药。第二发心</a><a name="0491a09" id="0491a09">如分辩药性。第三发心如随病合药。第四</a><a name="0491a10" id="0491a10">发心如服药除愈</a><a name="0491a11" id="0491a11"><p>复次天子。第一发心生法王家。第二发心学</a><a name="0491a12" id="0491a12">法王法。第三发心学得解了。第四发心学得</a><a name="0491a13" id="0491a13">自在</a><a name="0491a14" id="0491a14"><p>尔时会中有天子名决定光明。白文殊师利</a><a name="0491a15" id="0491a15">菩萨言。大士。何者是菩萨摩诃萨速疾道。</a><a name="0491a16" id="0491a16">诸菩萨摩诃萨行此道。疾得阿耨多罗三藐</a><a name="0491a17" id="0491a17">三菩提。文殊师利菩萨言。天子。菩萨摩诃</a><a name="0491a18" id="0491a18">萨速疾道有二种。诸菩萨摩诃萨行此道。疾</a><a name="0491a19" id="0491a19">得阿耨多罗三藐三菩提。云何为二。一者方</a><a name="0491a20" id="0491a20">便道。二者般若道。方便道者摄诸善法。般若</a><a name="0491a21" id="0491a21">道者了知简择。方便道者不舍众生。般若道</a><a name="0491a22" id="0491a22">者能舍诸法。方便道者知法和合。般若道者</a><a name="0491a23" id="0491a23">知不和合。方便道者能为因缘。般若道者能</a><a name="0491a24" id="0491a24">至寂灭。方便道者能知诸法差别之相。般若</a><a name="0491a25" id="0491a25">道者能知法界无差别理。方便道者能具庄</a><a name="0491a26" id="0491a26">严诸佛国土。般若道者能知诸佛国土平等。</a><a name="0491a27" id="0491a27">方便道者能知众生根行不同。般若道者能</a><a name="0491a28" id="0491a28">知根行空无所有。方便道者令诸菩萨诣于</a><a name="0491a29" id="0491a29">道场。般若道者能令菩萨逮无所觉。天子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140490c.htm'><img src='up.gif' border=0></a>
<a href='T140491b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>