<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0807 佛说内藏百宝经 0752b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 807 佛说内藏百宝经</font> <font face='Arial'>(卷1)</font> <font face='Arial'>T17, p0752b</h2></font><hr>
<span class='old'>
</a><a name="0752a28" id="0752a28"><p>佛头未尝堕发法但示人。亦无有见持剃刀</a><a name="0752a29" id="0752a29">去者。随世间习俗而入。示现如是</span><a name="0752b01" id="0752b01"><p>佛无坐时。现人勤苦于石上坐。随世间习俗</a><a name="0752b02" id="0752b02">而入。示现如是</a><a name="0752b03" id="0752b03"><p>佛咽喉有滋味之相。未尝有饥时。用哀十方</a><a name="0752b04" id="0752b04">人故。有人施与粗恶悉为受。随世间习俗而</a><a name="0752b05" id="0752b05">入。示现如是</a><a name="0752b06" id="0752b06"><p>佛功德之福不可尽。亦无有能过者。佛入城</a><a name="0752b07" id="0752b07">分卫得空钵出。随世间习俗而入。示现如是</a><a name="0752b08" id="0752b08"><p>佛功德福不可尽。欲得天上天下名好衣悉</a><a name="0752b09" id="0752b09">可得。故着补纳之衣。随世间习俗而入。示</a><a name="0752b10" id="0752b10">现如是</a><a name="0752b11" id="0752b11"><p>佛欲得舍宅床卧具天上天下珍宝殿舍悉可</a><a name="0752b12" id="0752b12">得。现世间人暴露精思草蓐上坐。随世间习</a><a name="0752b13" id="0752b13">俗而入。示现如是。佛持威神吹海水悉令枯</a><a name="0752b14" id="0752b14">竭。见天雨持伞盖。随世间习俗而入。示现如</a><a name="0752b15" id="0752b15">是</a><a name="0752b16" id="0752b16"><p>佛一念顷能使数千万亿魔不知佛处。现人</a><a name="0752b17" id="0752b17">为魔所娆。随世间习俗而入。示现如是</a><a name="0752b18" id="0752b18"><p>佛悉晓了十方不可计诸佛所有经法。示现</a><a name="0752b19" id="0752b19">人反覆问。随世间习俗而入。示现如是</a><a name="0752b20" id="0752b20"><p>佛用哀十方故出现世间欲教度。复现人供</a><a name="0752b21" id="0752b21">养得福无量。随世间习俗而入。示现如是</a><a name="0752b22" id="0752b22"><p>佛无本随世间所喜色。现身如是本一。随世</a><a name="0752b23" id="0752b23">间习俗而入。示现如是</a><a name="0752b24" id="0752b24"><p>合聚十方雷电之声共作一声。不能动佛一</a><a name="0752b25" id="0752b25">毛。现入禅三昧当于无声处。随世间习俗而</a><a name="0752b26" id="0752b26">入。示现如是</a><a name="0752b27" id="0752b27"><p>诸经法本无名。佛示人诸经法无央数。随世</a><a name="0752b28" id="0752b28">间习俗而入。示现如是</a><a name="0752b29" id="0752b29"><p>佛想计本悉断常不离三昧。现人为说若干<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170752a.htm'><img src='up.gif' border=0></a>
<a href='T170752c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>