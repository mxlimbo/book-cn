<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0171c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷6)</font> 求法品第二十 <font face='Arial'>T16, p0171c</h2></font><hr>
<span class='old'>
</a><a name="0171b28" id="0171b28">故而求深法。亦为众生说是深法。何谓深法。</a><a name="0171b29" id="0171b29">诸精进者之所能行。其精进者即诸菩萨摩</span><a name="0171c01" id="0171c01">诃萨众。求无上道不退者是。斯等皆能深达</a><a name="0171c02" id="0171c02">诸法。云何深达。若求眼相即是假名。非为</a><a name="0171c03" id="0171c03">深达法相。名为非内非外非我我所非垢非</a><a name="0171c04" id="0171c04">净不生不灭。所以者何。性常自尔。如是法性</a><a name="0171c05" id="0171c05">无作非作。是名通达眼甚深法。求耳鼻舌身</a><a name="0171c06" id="0171c06">意相者即是假名。非为深达法相。名为非内</a><a name="0171c07" id="0171c07">非外非我我所非垢非净不生不灭。所以者</a><a name="0171c08" id="0171c08">何。性常自尔。如是法性无作非作。是名通达</a><a name="0171c09" id="0171c09">意甚深法。舍利弗。甚深达者即法实相。若</a><a name="0171c10" id="0171c10">取法空即是妄取。若取无相是则为相。若取</a><a name="0171c11" id="0171c11">无愿是亦为愿。舍利弗。法性本来不增不减。</a><a name="0171c12" id="0171c12">是则名为深达诸法。故说菩萨摩诃萨等为</a><a name="0171c13" id="0171c13">精进者。舍利弗。以何义故说名菩萨。能谛了</a><a name="0171c14" id="0171c14">知无众生法。故名菩萨。复次是人所行智慧</a><a name="0171c15" id="0171c15">为首。故名菩萨。又令众生知所行法皆无所</a><a name="0171c16" id="0171c16">有。故名菩萨。又舍利弗。无所有义是菩萨义。</a><a name="0171c17" id="0171c17">无所显示是菩萨义。故菩萨义无二无等。又</a><a name="0171c18" id="0171c18">舍利弗。不过不没是名菩萨。又舍利弗。空是</a><a name="0171c19" id="0171c19">菩提。何谓为空。无一切法故名为空。舍利弗。</a><a name="0171c20" id="0171c20">若于法中乃至决定有毫末相。即是着相着</a><a name="0171c21" id="0171c21">我着人着众生相着诸法相。是空法中无此</a><a name="0171c22" id="0171c22">诸相。故名为空。空即菩提。以是义故一切诸</a><a name="0171c23" id="0171c23">法皆名菩提。舍利弗。汝当随顺如来教行勿</a><a name="0171c24" id="0171c24">违逆也。所以者何。诸佛菩提第一甚深。一切</a><a name="0171c25" id="0171c25">凡夫所不能及。舍利弗。且置凡夫。一切声</a><a name="0171c26" id="0171c26">闻辟支佛人不见不观。亦不能达。诸佛菩</a><a name="0171c27" id="0171c27">提。虽尽知见无生智观。以何法尽名为尽</a><a name="0171c28" id="0171c28">智。无法可尽诸法离尽入毕竟尽。故名尽智。</a><a name="0171c29" id="0171c29">而不能知于念念中尔所灭尽尔所未尽故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160171b.htm'><img src='up.gif' border=0></a>
<a href='T160172a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>