<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0586b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷6)</font> 法供养品第十三 <font face='Arial'>T14, p0586b</h2></font><hr>
<span class='old'>
</a><a name="0586a28" id="0586a28"><p>尔时世尊告天帝释。乃往过去不可思议不</a><a name="0586a29" id="0586a29">可称量无数大劫有佛出世。名曰药王如来</span><a name="0586b01" id="0586b01">应正等觉明行圆满善逝世间解无上丈夫调</a><a name="0586b02" id="0586b02">御士天人师佛世尊。彼佛世界名曰大严。劫</a><a name="0586b03" id="0586b03">名严净。药王如来寿量住世二十中劫。其声</a><a name="0586b04" id="0586b04">闻僧有三十六俱胝那庾多数。其菩萨众十</a><a name="0586b05" id="0586b05">二俱胝。时有轮王名曰宝盖。成就七宝主</a><a name="0586b06" id="0586b06">四大洲。具足千子端严勇健能伏他军。时</a><a name="0586b07" id="0586b07">王宝盖与其眷属。满五中劫恭敬尊重赞</a><a name="0586b08" id="0586b08">叹承事药王如来。以诸天人一切上妙安乐</a><a name="0586b09" id="0586b09">供具一切上妙安乐所居奉施供养过五劫</a><a name="0586b10" id="0586b10">已。时宝盖王告其千子。汝等当知。我已供</a><a name="0586b11" id="0586b11">养药王如来。汝等今者亦当如我奉施供养。</a><a name="0586b12" id="0586b12">于是千子闻父王教。欢喜敬受。皆曰善哉。</a><a name="0586b13" id="0586b13">一切协同满五中劫。与其眷属恭敬尊重</a><a name="0586b14" id="0586b14">赞叹承事药王如来。以诸人天一切上妙安</a><a name="0586b15" id="0586b15">乐供具一切上妙安乐所居。奉施供养</a><a name="0586b16" id="0586b16"><p>时一王子名为月盖。独处闲寂作是思惟。我</a><a name="0586b17" id="0586b17">等于今如是殷重恭敬供养药王如来。颇</a><a name="0586b18" id="0586b18">有其余恭敬供养最上最胜过于此不。以</a><a name="0586b19" id="0586b19">佛神力于上空中。有天发声告王子曰。月</a><a name="0586b20" id="0586b20">盖当知。诸供养中其法供养最为殊胜。即</a><a name="0586b21" id="0586b21">问。云何名法供养。天答月盖。汝可往问药</a><a name="0586b22" id="0586b22">王如来。世尊。云何名法供养。佛当为汝广</a><a name="0586b23" id="0586b23">说开示。王子月盖闻天语已。即便往诣药</a><a name="0586b24" id="0586b24">王如来。恭敬殷勤顶礼双足。右绕三匝却住</a><a name="0586b25" id="0586b25">一面白言。世尊。我闻一切诸供养中。其法</a><a name="0586b26" id="0586b26">供养最为殊胜。此法供养其相云何</a><a name="0586b27" id="0586b27"><p>药王如来告王子曰。月盖当知。法供养者。</a><a name="0586b28" id="0586b28">谓于诸佛所说经典。微妙甚深似甚深相。一</a><a name="0586b29" id="0586b29">切世间极难信受难度难见。幽玄细密无染<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140586a.htm'><img src='up.gif' border=0></a>
<a href='T140586c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>