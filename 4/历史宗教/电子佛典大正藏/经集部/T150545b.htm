<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0545b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷2)</font> <font face='Arial'>T15, p0545b</h2></font><hr>
<span class='old'>
</a><a name="0545a28" id="0545a28"><p>尔时城中有大长者。名曰解法度。供养先佛</a><a name="0545a29" id="0545a29">无数百千。殖众德本不可称限。稽首诸佛礼</span><a name="0545b01" id="0545b01">敬难量。咨受法言。于无上正真道意志不退</a><a name="0545b02" id="0545b02">转。不起法忍出于智慧。所度无极善权所济</a><a name="0545b03" id="0545b03">不可计议。与眷属俱来诣佛所。稽首毕一面</a><a name="0545b04" id="0545b04">坐。叉手白佛。供养世尊得何功德。佛告长者。</a><a name="0545b05" id="0545b05">奉华散佛生生端正衣饭自然。烧香芬熏</a><a name="0545b06" id="0545b06">身体香洁名德远闻。其然灯者天眼明慧不</a><a name="0545b07" id="0545b07">处窈冥。幢幡施者所在富乐财宝无限。上</a><a name="0545b08" id="0545b08">缯盖者致得屋宅覆盖不露。音乐倡伎乐佛</a><a name="0545b09" id="0545b09">塔寺及乐一切得天耳彻听。履屣车乘</a><a name="0545b10" id="0545b10">施者得轻举能飞。一心向佛得知宿命。慈察</a><a name="0545b11" id="0545b11">众生知一切心。以法施与得诸漏尽。以食施</a><a name="0545b12" id="0545b12">与常值法会。以衣施与得三十二相八十种</a><a name="0545b13" id="0545b13">好。我灭度后其有供养形像舍利。德皆如是</a><a name="0545b14" id="0545b14">稍稍顺法。因斯得度无为之道</a><a name="0545b15" id="0545b15"><p>解法长者复白佛言。宁有供养殊过于斯华</a><a name="0545b16" id="0545b16">香幡盖伎乐履屣车乘饭食衣服者乎。佛言</a><a name="0545b17" id="0545b17">有。又问何所是。佛言。发菩萨意哀念一切终</a><a name="0545b18" id="0545b18">始之患欲令济度。大慈大悲不厌生死。求诸</a><a name="0545b19" id="0545b19">总持三藏之奥。优奥难量无极之慧。平灭</a><a name="0545b20" id="0545b20">三涂导以三宝。分别于空无相无愿。超三</a><a name="0545b21" id="0545b21">脱门得三达智。睹人根本本无处所因缘而</a><a name="0545b22" id="0545b22">生。观一切法亦无去来。六情自然如水上沫。</a><a name="0545b23" id="0545b23">四谛无谛譬如野马。了本无已乃为正谛。慈</a><a name="0545b24" id="0545b24">悲喜护布施以法。仁爱众生劝益群黎等利</a><a name="0545b25" id="0545b25">一切。六度无极善权方便。随顺而化不恶生</a><a name="0545b26" id="0545b26">死。又如飞鸟飞行空中乐于终始。譬如华</a><a name="0545b27" id="0545b27">果苑园流泉戏庐。不违大圣真妙之海。不</a><a name="0545b28" id="0545b28">畏四魔。降伏众邪六十二见。化发九十六种</a><a name="0545b29" id="0545b29">诸径之惑。舍声闻缘觉之行。知无我无人无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150545a.htm'><img src='up.gif' border=0></a>
<a href='T150545c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>