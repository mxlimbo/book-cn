<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0549b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷1)</font> <font face='Arial'>T15, p0549b</h2></font><hr>
<span class='old'>
</a><br><a name="0549a28" id="0549a28">　　余更无能证知我　　　唯是人尊所照见</a><br><a name="0549a29" id="0549a29">　　我有广大胜乐心　　　释种师子知我行</span><br><a name="0549b01" id="0549b01">　　我心不为语言故　　　唯愿为我说助道</a><br><a name="0549b02" id="0549b02">　　何法能将诸佛来　　　而得增长无边智</a><br><a name="0549b03" id="0549b03">　　于一切法到彼者　　　唯愿为我善宣说</a><br><a name="0549b04" id="0549b04">　　愿说长养我行法　　　令得修成明利智</a><br><a name="0549b05" id="0549b05">　　深心持戒不毁犯　　　远离一切诸怖畏</a><br><a name="0549b06" id="0549b06">　　云何于戒而不弃　　　云何于慧而不减</a><br><a name="0549b07" id="0549b07">　　云何安住阿兰若　　　云何而得增智慧</a><br><a name="0549b08" id="0549b08">　　云何能入胜妙法　　　乐护禁戒无悔恨</a><br><a name="0549b09" id="0549b09">　　云何于戒而不缺　　　云何能知有为性</a><br><a name="0549b10" id="0549b10">　　云何得斯三业净　　　无染秽心趣佛道</a><br><a name="0549b11" id="0549b11">　　云何能得身业净　　　云何能除口意恶</a><br><a name="0549b12" id="0549b12">　　云何得离杂染心　　　唯愿世尊随问说　</p></a><a name="0549b13" id="0549b13"><p>尔时佛告月光童子。菩萨摩诃萨若与一法</a><a name="0549b14" id="0549b14">相应。速得阿耨多罗三藐三菩提。如是诸法</a><a name="0549b15" id="0549b15">悉皆克获。云何一法。若菩萨摩诃萨于众生</a><a name="0549b16" id="0549b16">所。起平等心。救护心。无碍心。无毒心。是为</a><a name="0549b17" id="0549b17">一法相应。速成阿耨多罗三藐三菩提。能获</a><a name="0549b18" id="0549b18">如是功德之利。尔时世尊。而说偈言</a><a name="0549b19" id="0549b19"><p class='lg'>　　若有受持是一法　　　能顺菩萨正修行</a><br><a name="0549b20" id="0549b20">　　因此一法功德故　　　速得成于无上道</a><br><a name="0549b21" id="0549b21">　　于一切处心无碍　　　勇猛菩萨所能行</a><br><a name="0549b22" id="0549b22">　　初不起于憎爱想　　　如是则获妙功德</a><br><a name="0549b23" id="0549b23">　　若能如是修等心　　　则得证于平等果</a><br><a name="0549b24" id="0549b24">　　如是法行俱平等　　　则得足下安平相</a><br><a name="0549b25" id="0549b25">　　修于平等离嗔心　　　能除一切烦恼覆</a><br><a name="0549b26" id="0549b26">　　以是因缘足下平　　　故获足下莲花色</a><br><a name="0549b27" id="0549b27">　　彼能独显于十方　　　福德光明遍佛土</a><br><a name="0549b28" id="0549b28">　　既得登于寂灭地　　　调伏无量诸众生　</p></a><a name="0549b29" id="0549b29"><p>童子。菩萨摩诃萨于一切众生起平等心。救<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150549a.htm'><img src='up.gif' border=0></a>
<a href='T150549c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>