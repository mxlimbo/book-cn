<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0495 佛说阿难分别经 0758c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 495 佛说阿难分别经</font> <font face='Arial'>(卷1)</font> <font face='Arial'>T14, p0758c</h2></font><hr>
<span class='old'>
</a><a name="0758b28" id="0758b28">来谓言事佛致是衰耗。不惭前世宿行不功。</a><a name="0758b29" id="0758b29">责圣咎天。世人迷谬。不达乃尔。不达之人。狐</span><a name="0758c01" id="0758c01">疑犹豫。信不坚固。心怀不定。进退失理。违负</a><a name="0758c02" id="0758c02">佛恩。而无反复。遂为三涂所见缀缚。自作</a><a name="0758c03" id="0758c03">祸福。罪识之缘。种之得本。不可不顺。十恶</a><a name="0758c04" id="0758c04">怨家。十善厚友。安神得道。皆从善生。善</a><a name="0758c05" id="0758c05">为大铠。不畏刀兵。有能守信。室内和安。福付</a><a name="0758c06" id="0758c06">自然。非神授与也。今复不信者。后生转复剧</a><a name="0758c07" id="0758c07">矣。佛言阿难。善恶追人。如影逐形。不可得</a><a name="0758c08" id="0758c08">离。罪福之事。亦皆如是。勿作狐疑自堕恶道。</a><a name="0758c09" id="0758c09">谛信不迷。所在常安。佛语至诚。终不欺人。</a><a name="0758c10" id="0758c10">佛复告阿难。佛无二言。经法难闻。汝宿有福。</a><a name="0758c11" id="0758c11">今得侍佛。当念报恩。班宣法教。示现人民。</a><a name="0758c12" id="0758c12">为作福田。信者得值。后生无忧。阿难受教奉</a><a name="0758c13" id="0758c13">行普闻。阿难复白佛言。人不自手杀。教人杀</a><a name="0758c14" id="0758c14">者。不自手杀。为无罪耶。佛言阿难。杀人杀</a><a name="0758c15" id="0758c15">者。重于自杀。何以故。或是奴婢愚小下人。</a><a name="0758c16" id="0758c16">不知罪法。或为县官。逼为所使。不自意出。</a><a name="0758c17" id="0758c17">虽获其罪。事意不同。轻重有差。教人杀者。知</a><a name="0758c18" id="0758c18">而故犯。阴怀逆害。愚恶趣手。无有慈心。欺</a><a name="0758c19" id="0758c19">罔三尊。亦复自然犯五逆罪。害生杌命。</a><a name="0758c20" id="0758c20">其罪莫大。怨对相报。世世受殃。展转相偿。</a><a name="0758c21" id="0758c21">无有断绝。现世不安。数逢灾凶。死入地狱。出</a><a name="0758c22" id="0758c22">离人形。当堕畜生中。为人屠截。三涂八难。巨</a><a name="0758c23" id="0758c23">亿万劫。以肉供人。未有竟时。令身困苦。啖草</a><a name="0758c24" id="0758c24">饮泉。今世现有是辈畜兽。皆由前世得为人</a><a name="0758c25" id="0758c25">时。暴逆无道。阴害伤生。不信致此世世为怨。</a><a name="0758c26" id="0758c26">还相报偿神同形异。罪深如是</a><a name="0758c27" id="0758c27"><p>阿难复白佛言。世间人及佛弟子。恶意向师</a><a name="0758c28" id="0758c28">及道德之人。其罪云何。佛语阿难。夫为人者</a><a name="0758c29" id="0758c29">当爱乐人善。以善为友。不可嫉之。人有恶意</a><a name="0758c30" id="0758c30">向有德之人。及善师者。是恶意向佛无异也。</a><a name="0758c31" id="0758c31">宁持万石弩。还自射身。佛语阿难言。自射身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140758b.htm'><img src='up.gif' border=0></a>
<a href='T140759a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>