<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0481 持人菩萨经 0638b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 481 持人菩萨经</font> <font face='Arial'>(卷4)</font> 世俗度世品第十 <font face='Arial'>T14, p0638b</h2></font><hr>
<span class='old'>
</a><a name="0638a28" id="0638a28">所想以着想二。不解能达如是像法。则无</a><a name="0638a29" id="0638a29">济者不能解了不畅度世。所以者何。用二行</span><a name="0638b01" id="0638b01">故。其二行者不能解了世俗度世。菩萨如是</a><a name="0638b02" id="0638b02">方便晓了一切诸法。现世度世靡所不达</a><a name="0638b03" id="0638b03"><p><b>　　<A NAME="n326"></A>持人菩萨经有为无为品第十一</b></a><a name="0638b04" id="0638b04"><p>佛告持人。何谓菩萨晓了分别有为无为法。</a><a name="0638b05" id="0638b05">云何有为无为法。若有菩萨以真正觉。有为</a><a name="0638b06" id="0638b06">无为顺理求之。云何顺理。云何求之。亦不作</a><a name="0638b07" id="0638b07">有为法。有所见者自然得号。已造有为故曰</a><a name="0638b08" id="0638b08">有为。又有为法以虚伪转。云何为转。由已合</a><a name="0638b09" id="0638b09">会自然归之。以二缘立缘本际教。用以所有</a><a name="0638b10" id="0638b10">自因而生。一切诸法。无为作者劝使作者。自</a><a name="0638b11" id="0638b11">然生已。是有为法斯自然法。无有回还故曰</a><a name="0638b12" id="0638b12">有为。其有为法。无内无外亦无中间。住存欺</a><a name="0638b13" id="0638b13">惑。无合无散。由从虚妄思想兴立。从无明</a><a name="0638b14" id="0638b14">缘生愚痴业有一切法。自然转行无教造行。</a><a name="0638b15" id="0638b15">从有为事受其相业因其颠倒。以愚凡夫猗</a><a name="0638b16" id="0638b16">名之故。又明智者。觉了有为不可得边。不</a><a name="0638b17" id="0638b17">猗有为无合有法。乃曰明智。明智分别至</a><a name="0638b18" id="0638b18">实。有所造行灭一切为。明智剖判一切诸行</a><a name="0638b19" id="0638b19">虚无欺诈。是诸法者悉无所有。咸为自然亦</a><a name="0638b20" id="0638b20">无自然。从意念成一切有为。所以者何。不当</a><a name="0638b21" id="0638b21">奉行有为因缘。或晓无为未曾复习有为缘</a><a name="0638b22" id="0638b22">行。若晓无为尔乃通耳。云何晓之。一切有为</a><a name="0638b23" id="0638b23">皆为不真而无有形。悉无边际无至合会。明</a><a name="0638b24" id="0638b24">智观之。不以有为至生究竟。其有为者亦无</a><a name="0638b25" id="0638b25">所受悉以无异。有为无为亦复无异生。宣断</a><a name="0638b26" id="0638b26">有为业。是有为是无为。斯有为相斯无为相。</a><a name="0638b27" id="0638b27">彼何谓有为相。知生当死合会别离。何谓无</a><a name="0638b28" id="0638b28">为相。不生不灭不会无别。愚冥凡夫不能解</a><a name="0638b29" id="0638b29">了。入斯二义不晓有为。所由起相及灭坏相。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140638a.htm'><img src='up.gif' border=0></a>
<a href='T140638c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>