<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0660c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷3)</font> 观相品第三之一 <font face='Arial'>T15, p0660c</h2></font><hr>
<span class='old'>
</a><a name="0660b28" id="0660b28">说观佛心。亦说甚深十二因缘。诸子闻已疑</a><a name="0660b29" id="0660b29">惑不信。言父老耄。为诸沙门之所诳惑。我诸</span><a name="0660c01" id="0660c01">书籍都无是义。父今何处求觅得此。时父长</a><a name="0660c02" id="0660c02">者愍诸子故。隐匿佛法不为宣说。是时诸子</a><a name="0660c03" id="0660c03">同遇重病。父观诸子命不支久。到诸子所。</a><a name="0660c04" id="0660c04">一一儿前泣泪合掌。语言。汝等邪见不信</a><a name="0660c05" id="0660c05">正法。今无常刀割切汝身。汝心烦闷为何所</a><a name="0660c06" id="0660c06">怙。有佛世尊名毗婆尸。汝可称之。诸子闻</a><a name="0660c07" id="0660c07">已敬其父故。称南无佛。父复告言。汝可称法。</a><a name="0660c08" id="0660c08">汝可称僧。未及三称其子命终。以称佛故得</a><a name="0660c09" id="0660c09">生天上四天王处。天上寿尽。前邪见业堕大</a><a name="0660c10" id="0660c10">地狱。地狱受苦。狱卒罗刹。以热铁叉刺坏</a><a name="0660c11" id="0660c11">其眼。受是苦时忆父长者所教诲事。以念佛</a><a name="0660c12" id="0660c12">故从地狱出。还生人中贫穷下贱。尸弃佛出</a><a name="0660c13" id="0660c13">亦得值遇。但闻佛名不睹佛形。毗舍佛出亦</a><a name="0660c14" id="0660c14">闻佛名。拘楼孙佛出亦闻其名。拘那含牟</a><a name="0660c15" id="0660c15">尼佛出亦闻其名。迦叶佛出亦闻其名。以闻</a><a name="0660c16" id="0660c16">六佛名因缘故。与我同生。虽生此处。我</a><a name="0660c17" id="0660c17">今身相端严乃尔。汝见我身如羸婆罗门。我</a><a name="0660c18" id="0660c18">身金色。阎浮檀金色不得比。汝见我色犹如</a><a name="0660c19" id="0660c19">炭人。佛告诸释子。汝今可称过去佛名。</a><a name="0660c20" id="0660c20">为佛作礼。并称汝父。礼过去佛。亦称我名敬</a><a name="0660c21" id="0660c21">礼于我。未来有佛号曰弥勒。亦当敬礼。说汝</a><a name="0660c22" id="0660c22">先世邪见之罪。今佛现世沙门大众一切云</a><a name="0660c23" id="0660c23">集。汝当向诸大德众僧发露悔过。随顺佛语</a><a name="0660c24" id="0660c24">忏悔诸罪。佛法众中。五体投地如太山崩。向</a><a name="0660c25" id="0660c25">佛忏悔心眼得开。见佛色身端严微妙。如须</a><a name="0660c26" id="0660c26">弥山光显大海。既见佛已心大欢喜。白佛</a><a name="0660c27" id="0660c27">言。世尊。我今见佛三十二相八十种好。身</a><a name="0660c28" id="0660c28">黄金色。一一相好无量光明。作是语已寻时</a><a name="0660c29" id="0660c29">得道。成须陀洹。白父王言。我等今者。欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150660b.htm'><img src='up.gif' border=0></a>
<a href='T150661a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>