<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0655 佛说胜义空经 0807a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 655 佛说胜义空经</font> <font face='Arial'>(卷1)</font> <font face='Arial'>T15, p0807a</h2></font><hr>
<span class='old'>
</a><a name="0806c28" id="0806c28"><p>佛告诸刍言。诸有法门我如前说。复有正</a><a name="0806c29" id="0806c29">法名胜义空。汝等谛听。极善作意。今为汝</span><a name="0807a01" id="0807a01">说。诸刍。此中云何名胜义空。谓眼生时</a><a name="0807a02" id="0807a02">而无少法有所从来。又眼灭时亦无少法离</a><a name="0807a03" id="0807a03">散可去。诸刍其眼无实离于实法。以要而</a><a name="0807a04" id="0807a04">言。有业有报作者不可得。此蕴既终复他蕴</a><a name="0807a05" id="0807a05">摄。别法合集因缘所生。耳鼻舌身意亦复如</a><a name="0807a06" id="0807a06">是。彼意生时而无少法有所从来。又意灭时</a><a name="0807a07" id="0807a07">亦无少法离散可去。诸刍。彼意无实离于</a><a name="0807a08" id="0807a08">实法亦如前说。别法合集。此合集法无实可</a><a name="0807a09" id="0807a09">得。因缘所生。此缘生者。所谓无明缘行。行</a><a name="0807a10" id="0807a10">缘识。识缘名色。名色缘六处。六处缘触。触</a><a name="0807a11" id="0807a11">缘受。受缘爱。爱缘取。取缘有。有缘生。生缘</a><a name="0807a12" id="0807a12">老死忧悲苦恼。如是即一大苦蕴生。此所生</a><a name="0807a13" id="0807a13">法无实可得。生已即灭。由是无明灭。即行</a><a name="0807a14" id="0807a14">灭。行灭即识灭。识灭即名色灭。名色灭即</a><a name="0807a15" id="0807a15">六处灭。六处灭即触灭。触灭即受灭。受灭即</a><a name="0807a16" id="0807a16">爱灭。爱灭即取灭。取灭即有灭。有灭即生</a><a name="0807a17" id="0807a17">灭。生灭即老死忧悲苦恼灭。如是即一大</a><a name="0807a18" id="0807a18">苦蕴灭。如是等所说是为胜义空。诸刍。诸</a><a name="0807a19" id="0807a19">有法门如前已说。今此正法汝等当学</a><a name="0807a20" id="0807a20">佛说胜义空经<p class='juan'>
</p>
