<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0204a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷10)</font> 法门品第三十四 <font face='Arial'>T16, p0204a</h2></font><hr>
<span class='old'>
</a><a name="0203c28" id="0203c28">切法。坏一切法故入一相三昧。从是三昧起</a><a name="0203c29" id="0203c29">能为四众解说是法。坚意。是名为入一相三</span><a name="0204a01" id="0204a01">昧门方便。复次坚意。菩萨缘是佛像而作是</a><a name="0204a02" id="0204a02">念。是像从何所来我何所趣。即知佛像无所</a><a name="0204a03" id="0204a03">从来我无所至。菩萨尔时作是念言。一切诸</a><a name="0204a04" id="0204a04">法亦复如是。无所从来去无所至。菩萨如是</a><a name="0204a05" id="0204a05">行如是念。不久当得无碍法眼。得法眼已便</a><a name="0204a06" id="0204a06">为诸佛之所知念。诸甚深法皆现在前。以是</a><a name="0204a07" id="0204a07">深法得无碍辩。虽讲说法而不见法。坚意。如</a><a name="0204a08" id="0204a08">来于过去世无碍智慧。亦诸相中智无障碍。</a><a name="0204a09" id="0204a09">于过去世亦不作缘。亦非不知不随忆想。坚</a><a name="0204a10" id="0204a10">意。菩萨亦如是。住是三昧虽演说法不见是</a><a name="0204a11" id="0204a11">法。菩萨住是三昧深修习故。随所闻因缘第</a><a name="0204a12" id="0204a12">二佛。取相现前。若坐道场得无上菩提。若</a><a name="0204a13" id="0204a13">转法轮。若于大众围绕说法。菩萨亦受持是</a><a name="0204a14" id="0204a14">第二佛法。亦不舍本佛相。亦见是佛。而是</a><a name="0204a15" id="0204a15">菩萨俱缘二佛。取相现前听受说法。坚意。是</a><a name="0204a16" id="0204a16">亦名为入一相三昧门。复次坚意。菩萨以善</a><a name="0204a17" id="0204a17">修习一佛相故。随意自在欲见诸佛皆能现</a><a name="0204a18" id="0204a18">前。坚意。譬如比丘心得自在观一切入取青</a><a name="0204a19" id="0204a19">色相。能得信解一切世界皆一青相。是人</a><a name="0204a20" id="0204a20">所缘唯一青色。观内外法皆一青色。于是缘</a><a name="0204a21" id="0204a21">中得自在力故。坚意。菩萨亦复如是。随其所</a><a name="0204a22" id="0204a22">闻。诸佛名字在何世界。即取是佛及世界</a><a name="0204a23" id="0204a23">相皆缘现前。菩萨善修习此念佛缘故。观诸</a><a name="0204a24" id="0204a24">世界尽皆作佛。常善修习是观力故。便能</a><a name="0204a25" id="0204a25">了达一切诸缘皆为一缘。谓现在佛缘。是</a><a name="0204a26" id="0204a26">名得一相三昧门。坚意白佛言。世尊。以何方</a><a name="0204a27" id="0204a27">便。得是三昧。佛告坚意。于是佛缘系念不散</a><a name="0204a28" id="0204a28">不离是缘。是名三昧门。坚意。以是一缘了</a><a name="0204a29" id="0204a29">达诸法。见一切法皆悉等相。是名一相三昧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160203c.htm'><img src='up.gif' border=0></a>
<a href='T160204b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>