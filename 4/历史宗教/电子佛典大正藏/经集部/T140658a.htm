<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0658a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷3)</font> 四念处品第六 <font face='Arial'>T14, p0658a</h2></font><hr>
<span class='old'>
</a><a name="0657c28" id="0657c28">无有决定身相。如是正观择身。知是无有作</a><a name="0657c29" id="0657c29">者。亦无使作者。是身无前际无后际无中际。</span><a name="0658a01" id="0658a01">是身无一常定坚牢之相。如水沫聚不可撮</a><a name="0658a02" id="0658a02">摩。是身八万虫之所住处。是身百种诸病之</a><a name="0658a03" id="0658a03">所侵恼。以三苦故是身为苦。无有救者。所谓</a><a name="0658a04" id="0658a04">行苦坏苦苦苦。是身众苦之器。如是正观身</a><a name="0658a05" id="0658a05">时又复思惟。是身非我非彼。不得自在不得</a><a name="0658a06" id="0658a06">随意。作是不作是。是身无根本。无一定法可</a><a name="0658a07" id="0658a07">得。是身性空无一决定相。是身虚妄所起。</a><a name="0658a08" id="0658a08">系于机关作法。从本业因缘起。不应于身中</a><a name="0658a09" id="0658a09">生我我所想。我等不应惜身寿命。菩萨如是</a><a name="0658a10" id="0658a10">观时。不得身若合若散。不见有所从来。去有</a><a name="0658a11" id="0658a11">所至有所住处。不分别是身若过去若未来</a><a name="0658a12" id="0658a12">若现在。则不依止身命。不贪惜身若我若我</a><a name="0658a13" id="0658a13">所。常离身受。是菩萨观身空无我无我所。是</a><a name="0658a14" id="0658a14">身中我我所不可得故。是身相不可得。是菩</a><a name="0658a15" id="0658a15">萨若不得身相。即不愿身入。身不起作道。</a><a name="0658a16" id="0658a16">云何为入。是身无有作者无有起者。是身不</a><a name="0658a17" id="0658a17">作不起相。从众因缘生。是因缘能和合身。而</a><a name="0658a18" id="0658a18">是因缘亦虚诳无所有。颠倒相应空无牢坚。</a><a name="0658a19" id="0658a19">亦以是因缘故是身得生。是因缘亦无生无</a><a name="0658a20" id="0658a20">相。如是观身即入身无生相中。入已观身无</a><a name="0658a21" id="0658a21">相。以无相相观身。知是身无相。相不可得故</a><a name="0658a22" id="0658a22">无生。是身过去相未来相现在相不可得。何</a><a name="0658a23" id="0658a23">以故。是身无根本。无一定法可得。是身若</a><a name="0658a24" id="0658a24">此若彼不可得。如是观时。知身无所从来亦</a><a name="0658a25" id="0658a25">无所去。即入身不生不灭道。持世。菩萨摩诃</a><a name="0658a26" id="0658a26">萨如是愿身观身入如实相。于身欲染则</a><a name="0658a27" id="0658a27">能除断。疾令其念。正住身中。是名顺身观</a><a name="0658a28" id="0658a28">身。持世。何谓菩萨摩诃萨顺受观受。菩萨</a><a name="0658a29" id="0658a29">摩诃萨观苦受乐受不苦不乐受。见是三受。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140657c.htm'><img src='up.gif' border=0></a>
<a href='T140658b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>