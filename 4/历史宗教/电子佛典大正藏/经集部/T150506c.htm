<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0635 佛说弘道广显三昧经 0506c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 635 佛说弘道广显三昧经</font> <font face='Arial'>(卷4)</font> 嘱累法藏品第十二 <font face='Arial'>T15, p0506c</h2></font><hr>
<span class='old'>
</a><a name="0506b28" id="0506b28">更诸地狱众苦无数。愿使一切速解正真</a><a name="0506b29" id="0506b29"><p>尔时佛告慈氏菩萨软首童子及阿难曰。诸</span><a name="0506c01" id="0506c01">族姓等。当勤受此是经要说。持讽诵读以宣</a><a name="0506c02" id="0506c02">流布。广为学者演说斯法。使诸四辈加心专</a><a name="0506c03" id="0506c03">习。是慧要行积辩句义。若族姓子及族姓女。</a><a name="0506c04" id="0506c04">发心怡悦向乐是经。当为斯辈解此奥藏深</a><a name="0506c05" id="0506c05">邃诸义。道之无府众经所归。诸佛积要微妙</a><a name="0506c06" id="0506c06">无量。若所授者当令字句了了分明使无增</a><a name="0506c07" id="0506c07">减。又诸族姓若贤男女。在于过去恒沙诸佛。</a><a name="0506c08" id="0506c08">所作功德施行种种。受持诸佛所可说法。一</a><a name="0506c09" id="0506c09">一专习勤心奉行。若复施戒忍进定智。行是</a><a name="0506c10" id="0506c10">六度亿百千劫。奉是诸佛并众弟子。衣被</a><a name="0506c11" id="0506c11">饭食床卧医药。香华伎乐进诸所欲。又造精</a><a name="0506c12" id="0506c12">舍经行之地。奉敬如是不可称计。至诸世尊</a><a name="0506c13" id="0506c13">般泥洹已。为诸如来起七宝塔。一一供养诸</a><a name="0506c14" id="0506c14">如来塔。香华伎乐缯彩幡盖进然香灯。又悬</a><a name="0506c15" id="0506c15">夜光明月诸宝。供养如是极多无数。斯所行</a><a name="0506c16" id="0506c16">德集会计之。都不如是族姓男女逮得一闻</a><a name="0506c17" id="0506c17">此阿耨达龙王所问决诸狐疑法品义也。所</a><a name="0506c18" id="0506c18">以者何。以斯法藏出生诸佛菩萨要行慧之</a><a name="0506c19" id="0506c19">最故。何况奉持执卷诵读。以无疑心体解</a><a name="0506c20" id="0506c20">深妙。复以所闻宣示流布。斯诸功德不可测</a><a name="0506c21" id="0506c21">量也</a><a name="0506c22" id="0506c22"><p>是时慈氏软首童子贤者阿难。俱白佛言。甚</a><a name="0506c23" id="0506c23">未曾有。唯然世尊。又若如来慈降一切兴有</a><a name="0506c24" id="0506c24">大悲。乃为十方去来现在菩萨行者天龙鬼</a><a name="0506c25" id="0506c25">神诸众生故。弘说是法无极清净道品之义。</a><a name="0506c26" id="0506c26">又复世尊。若族姓子及族姓女。闻阿耨达龙</a><a name="0506c27" id="0506c27">王所问决狐疑经。不即受持乐习诵读。又</a><a name="0506c28" id="0506c28">不广博布示等学。亦不兴心劝助之者。当知</a><a name="0506c29" id="0506c29">是辈族姓男女。以为众魔及魔官属。并邪外<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150506b.htm'><img src='up.gif' border=0></a>
<a href='T150507a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>