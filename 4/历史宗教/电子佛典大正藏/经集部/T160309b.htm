<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0660 佛说宝雨经 0309b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 660 佛说宝雨经</font> <font face='Arial'>(卷6)</font> <font face='Arial'>T16, p0309b</h2></font><hr>
<span class='old'>
</a><a name="0309a28" id="0309a28">萨言辞美妙悦众生故。善男子。菩萨成就此</a><a name="0309a29" id="0309a29">十种法。能令有情欢喜满足</span><a name="0309b01" id="0309b01"><p>复次善男子。菩萨成就十种法。能令有情领</a><a name="0309b02" id="0309b02">受所说。何等为十。一不为非器者说法。二不</a><a name="0309b03" id="0309b03">为嗔害者说法。三不为增上慢者说法。四不</a><a name="0309b04" id="0309b04">为外道说法。五不为不生尊重者说法。六不</a><a name="0309b05" id="0309b05">为无净信者说法。七不为谄诳者说法。八不</a><a name="0309b06" id="0309b06">为爱乐活命者说法。九不为规求利养得他</a><a name="0309b07" id="0309b07">尊重嫉妒悭吝所缠者说法。十不为顽钝喑</a><a name="0309b08" id="0309b08">哑者说法。何以故。菩萨摩诃萨不以悭吝法</a><a name="0309b09" id="0309b09">故。而不为说亦不为师。奉秘而不说。亦不</a><a name="0309b10" id="0309b10">为有情轻于我故。亦不为弃舍法故。但以非</a><a name="0309b11" id="0309b11">法器故而不为说。止盖菩萨白佛言。世尊。何</a><a name="0309b12" id="0309b12">等有情诸佛菩萨为之说法。佛言。善男子。若</a><a name="0309b13" id="0309b13">诸有情具足信根。成熟法器承事诸佛。心无</a><a name="0309b14" id="0309b14">谄曲亦无虚诳。威仪无诈不贪利养。意乐具</a><a name="0309b15" id="0309b15">足为善丈夫。闻法觉悟善能开晓。聪慧利根</a><a name="0309b16" id="0309b16">随所说义即能了知。为得法故勤修精进。顺</a><a name="0309b17" id="0309b17">如来法依教修行。善男子。如是种类诸有情</a><a name="0309b18" id="0309b18">等。佛及菩萨为之演说。善男子。菩萨成就此</a><a name="0309b19" id="0309b19">十种法。即能领受所说之法</a><a name="0309b20" id="0309b20"><p>复次善男子。菩萨成就十种法能为说法之</a><a name="0309b21" id="0309b21">师。何等为十。一者为积集佛法故能演说法。</a><a name="0309b22" id="0309b22">然佛法不可得。积集亦不可得。二者为积集</a><a name="0309b23" id="0309b23">诸波罗蜜多故演说法。波罗蜜多不可得。积</a><a name="0309b24" id="0309b24">集亦不可得。三者为积集菩提故演说法。然</a><a name="0309b25" id="0309b25">菩提不可得。积集亦不可得。四者为断烦恼</a><a name="0309b26" id="0309b26">故演说法。然烦恼不可得。断亦不可得。五者</a><a name="0309b27" id="0309b27">为厌贪离贪灭贪故演说法。然厌离灭及贪</a><a name="0309b28" id="0309b28">俱不可得。六者为得预流一来不还向果故</a><a name="0309b29" id="0309b29">演说法。然预流一来不还向果俱不可得。七<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160309a.htm'><img src='up.gif' border=0></a>
<a href='T160309c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>