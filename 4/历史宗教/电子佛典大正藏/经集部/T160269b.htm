<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0269b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷5)</font> 安乐行品第五 <font face='Arial'>T16, p0269b</h2></font><hr>
<span class='old'>
</a><a name="0269a28" id="0269a28">眠卧。不取眠乐不取胁乐但调其身。持于四</a><a name="0269a29" id="0269a29">大勿令过困。昼夜用心趣助道法。善男子。如</span><a name="0269b01" id="0269b01">是菩萨具是十法随敷而坐。善男子。菩萨摩</a><a name="0269b02" id="0269b02">诃萨具足十法摄心与理相应。何者为十。所</a><a name="0269b03" id="0269b03">谓多修不净观。多修慈悲观。多修十二因缘</a><a name="0269b04" id="0269b04">观。善识污心之法。多修空相。多修无相。多</a><a name="0269b05" id="0269b05">修摄心。无所愿求。恒修不息不令悔恨。具足</a><a name="0269b06" id="0269b06">戒品。善男子。云何菩萨多修不净观。善男</a><a name="0269b07" id="0269b07">子。菩萨摩诃萨独居闲寂。不出人间隐山林</a><a name="0269b08" id="0269b08">中。一向默念其心调直。令身调直结跏趺</a><a name="0269b09" id="0269b09">坐。见其支节屈伸俯仰生厌离心。当观身内</a><a name="0269b10" id="0269b10">三十六物。念念相次莫观皮外。作如是观乃</a><a name="0269b11" id="0269b11">至众生种种饮食美味净洁。若粗若好才入</a><a name="0269b12" id="0269b12">腹中即成不净。触于内火则便臭烂秽气逆</a><a name="0269b13" id="0269b13">鼻。一切世间之所不耐。如此之身。一切婴儿</a><a name="0269b14" id="0269b14">凡夫众生之所恋着。当依圣教以善智慧如</a><a name="0269b15" id="0269b15">实观之。是故我今不应爱此臭处之身。以是</a><a name="0269b16" id="0269b16">因缘故厌离之。如是菩萨多修不净观。云何</a><a name="0269b17" id="0269b17">菩萨多修慈悲观。菩萨摩诃萨独居闲静具</a><a name="0269b18" id="0269b18">如前说。依前次第而作是念。是诸众生多诸</a><a name="0269b19" id="0269b19">嗔恚怨憾忿恨。造诸恶业结构怨家无缘责</a><a name="0269b20" id="0269b20">主。若于过去现在未来。一切嗔恚究竟灭已。</a><a name="0269b21" id="0269b21">我方得坐菩提道场。作是甚深观察思惟。真</a><a name="0269b22" id="0269b22">实慈悲非但口说。云何菩萨多修十二因缘</a><a name="0269b23" id="0269b23">观。菩萨摩诃萨若贪欲生若嗔恚生若愚痴</a><a name="0269b24" id="0269b24">生。作是思惟。是贪嗔痴藉因缘生。而此因缘</a><a name="0269b25" id="0269b25">复藉因缘。于是诸法因缘所生。无有自性悉</a><a name="0269b26" id="0269b26">是虚妄。何有智者以虚妄法因缘所生。于自</a><a name="0269b27" id="0269b27">己身而作疮疣。云何菩萨善知污心之法。菩</a><a name="0269b28" id="0269b28">萨摩诃萨观是污法。若在自心若在他心不</a><a name="0269b29" id="0269b29">可量度。为灭是等因缘法故当观察之。何者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160269a.htm'><img src='up.gif' border=0></a>
<a href='T160269c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>