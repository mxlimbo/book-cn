<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0768a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷3)</font> 阿赖耶即密严品第八 <font face='Arial'>T16, p0768a</h2></font><hr>
<span class='old'>
</a><br><a name="0767c28" id="0767c28">　　如水与火风　　　如宝洲妙药</a><br><a name="0767c29" id="0767c29">　　普能作饶益　　　长养诸有情</span><br><a name="0768a01" id="0768a01">　　诸法不生灭　　　不断亦不常</a><br><a name="0768a02" id="0768a02">　　不一亦不异　　　不来亦不去</a><br><a name="0768a03" id="0768a03">　　妄立种种名　　　是为遍计性</a><br><a name="0768a04" id="0768a04">　　诸法犹如幻　　　如梦与干城</a><br><a name="0768a05" id="0768a05">　　阳焰水中月　　　火轮云雷等</a><br><a name="0768a06" id="0768a06">　　此中妄所取　　　是为遍计性</a><br><a name="0768a07" id="0768a07">　　由彼彼名诠　　　以名彼彼法</a><br><a name="0768a08" id="0768a08">　　于彼不可得　　　是为遍计性</a><br><a name="0768a09" id="0768a09">　　一切世间法　　　不离于名色</a><br><a name="0768a10" id="0768a10">　　若离于能诠　　　所诠不可得</a><br><a name="0768a11" id="0768a11">　　如是遍计性　　　我说为世间</a><br><a name="0768a12" id="0768a12">　　眼色等为缘　　　因三和合起</a><br><a name="0768a13" id="0768a13">　　声依桴鼓发　　　芽从地种生</a><br><a name="0768a14" id="0768a14">　　宫殿与瓶衣　　　无依众缘起</a><br><a name="0768a15" id="0768a15">　　有情及诸法　　　此悉依他性</a><br><a name="0768a16" id="0768a16">　　若法是无漏　　　其义不可舍</a><br><a name="0768a17" id="0768a17">　　自觉圣智境　　　此性名具实</a><br><a name="0768a18" id="0768a18">　　诸法相差别　　　已说其自性</a><br><a name="0768a19" id="0768a19">　　若离自性门　　　诸法不明了</a><br><a name="0768a20" id="0768a20">　　如众物和合　　　现作幻化形</a><br><a name="0768a21" id="0768a21">　　众色虽不同　　　性皆无决定</a><br><a name="0768a22" id="0768a22">　　世事悉如是　　　种种皆非实</a><br><a name="0768a23" id="0768a23">　　妄情之所执　　　遍计无有余</a><br><a name="0768a24" id="0768a24">　　譬如摩尼宝　　　随色而像现</a><br><a name="0768a25" id="0768a25">　　世间亦复然　　　但随分别有</a><br><a name="0768a26" id="0768a26">　　体用无所在　　　是为遍计性</a><br><a name="0768a27" id="0768a27">　　如乾闼婆城　　　非城而见似</a><br><a name="0768a28" id="0768a28">　　亦非无有因　　　而能如是见</a><br><a name="0768a29" id="0768a29">　　世间种种物　　　应知亦复然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160767c.htm'><img src='up.gif' border=0></a>
<a href='T160768b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>