<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0723c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷8)</font> <font face='Arial'>T14, p0723c</h2></font><hr>
<span class='old'>
</a><a name="0723b28" id="0723b28">追求不生厌足。为令彼等如实了知而生厌</a><a name="0723b29" id="0723b29">足。究竟息苦获涅乐。是故如来发起大悲。</span><a name="0723c01" id="0723c01">三十者世间有情常生贪爱。居苦器中一向</a><a name="0723c02" id="0723c02">染污。佛为彼等宣说法要。令其出离超越三</a><a name="0723c03" id="0723c03">界。是故如来发起大悲。三十一者以一切法</a><a name="0723c04" id="0723c04">离因缘故。世间有情生懈怠心。乃于圣法解</a><a name="0723c05" id="0723c05">脱门中而起障碍。佛为彼等宣说解脱真实</a><a name="0723c06" id="0723c06">之法。令诸有情行于精进。是故如来发起大</a><a name="0723c07" id="0723c07">悲。三十二者世间有情。弃舍最上无著妙智</a><a name="0723c08" id="0723c08">殊胜涅。乐求声闻缘觉下乘涅。为令彼</a><a name="0723c09" id="0723c09">等爱乐广大趣求佛智。是故如来发起大悲。</a><a name="0723c10" id="0723c10">善男子。勤行如是三十二种相故。如来乃起</a><a name="0723c11" id="0723c11">大悲之心。如是所说如来大悲之行。若有菩</a><a name="0723c12" id="0723c12">萨。勤行如是三十二种之相。发起大悲心者。</a><a name="0723c13" id="0723c13">而此菩萨摩诃萨。于福功德刹中。而能圆满</a><a name="0723c14" id="0723c14">广大威光。利乐有情相应事业得不退转。是</a><a name="0723c15" id="0723c15">故当知如是等无量无数自在之法所有分</a><a name="0723c16" id="0723c16">位。若诸如来若诸菩萨乃至住后边际劫中</a><a name="0723c17" id="0723c17">广宣说者。而悉不能得其边际。今此所说而</a><a name="0723c18" id="0723c18">极少分。但为令诸有情发生最上净信欢喜。</a><a name="0723c19" id="0723c19">是为菩萨不动一切有情善法济命长养。善</a><a name="0723c20" id="0723c20">男子。云何是菩萨无量法云含润任持广大</a><a name="0723c21" id="0723c21">法雨。如世间风无其边际。而彼风轮广大安</a><a name="0723c22" id="0723c22">固。普遍任持一切世界。若成时若坏时。及其</a><a name="0723c23" id="0723c23">水云。并于大海与四大洲。须弥山。目真邻陀</a><a name="0723c24" id="0723c24">山。摩诃目真邻陀山。雪山铁围山大铁围山。</a><a name="0723c25" id="0723c25">香醉山。树林宫殿诸楼阁等。菩萨摩诃萨。无</a><a name="0723c26" id="0723c26">边陀罗尼风轮亦复如是。悉能任持一切正</a><a name="0723c27" id="0723c27">等正觉之云。流注广大无碍法雨。于一切世</a><a name="0723c28" id="0723c28">界悉能成办佛功德法。如其所说须弥山等</a><a name="0723c29" id="0723c29">世间差别之相。即是百福胜相。十地十波罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140723b.htm'><img src='up.gif' border=0></a>
<a href='T140724a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>