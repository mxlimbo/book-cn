<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0663 金光明经 0354b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 663 金光明经</font> <font face='Arial'>(卷4)</font> 舍身品第十七 <font face='Arial'>T16, p0354b</h2></font><hr>
<span class='old'>
</a><a name="0354a28" id="0354a28">第三王子复作是言。我于今日独无怖</a><a name="0354a29" id="0354a29">亦无愁恼。山中空寂神仙所赞。是处闲静能</span><a name="0354b01" id="0354b01">令行人安隐受乐。时诸王子说是语已。转</a><a name="0354b02" id="0354b02">复前行见有一虎。适产七日而有七子。围</a><a name="0354b03" id="0354b03">绕周匝饥饿穷悴。身体羸瘦命将欲绝第一</a><a name="0354b04" id="0354b04">王子。见是虎已。作如是言。怪哉此虎产来</a><a name="0354b05" id="0354b05">七日。七子围绕不得求食。若为饥逼必还</a><a name="0354b06" id="0354b06">啖子。第三王子言。此虎经常所食何物。第</a><a name="0354b07" id="0354b07">一王子言。此虎唯食新热肉血。第三王子言。</a><a name="0354b08" id="0354b08">君等谁能与此虎食。第二王子言。此虎饥饿</a><a name="0354b09" id="0354b09">身体羸瘦。穷困顿乏余命无几。不容余处</a><a name="0354b10" id="0354b10">为其求食。设余求者命必不济。谁能为此</a><a name="0354b11" id="0354b11">不惜身命。第一王子言。一切难舍不过己</a><a name="0354b12" id="0354b12">身。第二王子言。我等今者以贪惜故。于此</a><a name="0354b13" id="0354b13">身命不能放舍。智慧薄少故于是事而生</a><a name="0354b14" id="0354b14">惊怖。若诸大士欲利益他。生大悲心为众</a><a name="0354b15" id="0354b15">生者。舍此身命不足为难。时诸王子心大</a><a name="0354b16" id="0354b16">愁忧。久住视之目未曾舍。作是观已寻便</a><a name="0354b17" id="0354b17">离去。尔时第三王子。作是念言。我今舍身</a><a name="0354b18" id="0354b18">时已到矣。何以故。我从昔来多弃是身都</a><a name="0354b19" id="0354b19">无所为。亦常爱护处之屋宅。又复供给衣</a><a name="0354b20" id="0354b20">服饮食卧具医药象马车乘。随时将养令无</a><a name="0354b21" id="0354b21">所乏。而不知恩反生怨害。然复不免无</a><a name="0354b22" id="0354b22">常败坏。复次是身不坚无所利益。可恶如</a><a name="0354b23" id="0354b23">贼犹若行厕。我于今日。当使此身作无上</a><a name="0354b24" id="0354b24">业。于生死海中作大桥梁。复次若舍此身。</a><a name="0354b25" id="0354b25">即舍无量痈疽瘭疾百千怖畏。是身唯有</a><a name="0354b26" id="0354b26">大小便利。是身不坚如水上沫。是身不净多</a><a name="0354b27" id="0354b27">诸虫户。是身可恶[<a href='javascript:showpic("images/030967.gif")'>廿/肋</a>]缠血涂。皮骨髓脑共</a><a name="0354b28" id="0354b28">相连持。如是观察甚可患厌。是故我今应</a><a name="0354b29" id="0354b29">当舍离。以求寂灭无上涅。永离忧患无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160354a.htm'><img src='up.gif' border=0></a>
<a href='T160354c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>