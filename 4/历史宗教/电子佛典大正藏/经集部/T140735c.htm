<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0735c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷12)</font> <font face='Arial'>T14, p0735c</h2></font><hr>
<span class='old'>
</a><a name="0735b28" id="0735b28">子。是故当知。说如来身与菩萨身。虽同一相</a><a name="0735b29" id="0735b29">而功德异。复次善男子。菩萨若修十种法者。</span><a name="0735c01" id="0735c01">得金刚不坏身。何等为十。一者不为贪嗔痴</a><a name="0735c02" id="0735c02">所坏。二者不为忿恼疲倦骄慢颠倒见等所</a><a name="0735c03" id="0735c03">坏。三者不为世间八法所坏。四者不为恶趣</a><a name="0735c04" id="0735c04">之苦所坏。五者不为一切苦所坏。六者不为</a><a name="0735c05" id="0735c05">生老死苦所坏。七者不为一切外道他论所</a><a name="0735c06" id="0735c06">坏。八者不为诸魔及魔眷属所坏。九者不为</a><a name="0735c07" id="0735c07">声闻缘觉所坏。十者不为一切欲境所坏。善</a><a name="0735c08" id="0735c08">男子。菩萨若修如是十种法者。即得金刚不</a><a name="0735c09" id="0735c09">坏之身。复次善男子。菩萨若修十种法者。为</a><a name="0735c10" id="0735c10">大导师。何等为十。一者得他信许。二者为他</a><a name="0735c11" id="0735c11">所敬。三者善作指引。四者为他依止。五者能</a><a name="0735c12" id="0735c12">为济命。六者善备资粮。七者富有财宝。八者</a><a name="0735c13" id="0735c13">无其止足。九者为作先导。十者善到一切智</a><a name="0735c14" id="0735c14">城。云何是得他信许。乃至善到一切智城。善</a><a name="0735c15" id="0735c15">男子。如海导师若王若王臣皆悉信许。菩萨</a><a name="0735c16" id="0735c16">大导师亦复如是。若诸佛若佛之声闻弟子</a><a name="0735c17" id="0735c17">皆悉信许。又善男子。如海导师得婆罗门刹</a><a name="0735c18" id="0735c18">帝利等一切人民恭敬供养。菩萨大导师亦</a><a name="0735c19" id="0735c19">复如是。得一切学无学众。及余天龙夜叉干</a><a name="0735c20" id="0735c20">闼婆等恭敬供养。又善男子。如海导师能于</a><a name="0735c21" id="0735c21">旷野险难之中为作指引。令其安隐不生疲</a><a name="0735c22" id="0735c22">倦。菩萨大导师亦复如是。能于生死旷野险</a><a name="0735c23" id="0735c23">难之中。为诸有情指引其道。令知烦恼恶贼</a><a name="0735c24" id="0735c24">之处。使获安隐不生疲倦。又善男子。如海导</a><a name="0735c25" id="0735c25">师为诸孤露困苦之者作其依止。使令得出</a><a name="0735c26" id="0735c26">旷野险路。菩萨大导师亦复如是。能为诸外</a><a name="0735c27" id="0735c27">道等而作依止。使令得出生死旷野大险恶</a><a name="0735c28" id="0735c28">道。又善男子。如海导师能为王官及余人众。</a><a name="0735c29" id="0735c29">设以所须作其济命。菩萨大导师亦复如是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140735b.htm'><img src='up.gif' border=0></a>
<a href='T140736a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>