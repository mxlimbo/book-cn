<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0485 无所有菩萨经 0679a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 485 无所有菩萨经</font> <font face='Arial'>(卷1)</font> <font face='Arial'>T14, p0679a</h2></font><hr>
<span class='old'>
</a><a name="0678c28" id="0678c28">尔时彼复作如是念。呜呼诸佛不可思议。大</a><a name="0678c29" id="0678c29">德神通不可称量无有等等。愿诸众生信佛</span><a name="0679a01" id="0679a01">大德。自身触已皆得行愿。即以上衣及以下</a><a name="0679a02" id="0679a02">衣而覆佛上。以彼天花如是再三散于佛上。</a><a name="0679a03" id="0679a03">于虚空中茎上叶下而成花盖。然彼复生第</a><a name="0679a04" id="0679a04">二花箧。亦生第二上衣下衣。彼复欢喜踊跃</a><a name="0679a05" id="0679a05">无量遍满其身。即作是念。若佛听我以此花</a><a name="0679a06" id="0679a06">散此无量佛。及以此等上衣下衣覆诸佛上。</a><a name="0679a07" id="0679a07">愿我生信。诸佛世尊愿勿令我当有悔意而</a><a name="0679a08" id="0679a08">不成施。则闻空中如是声言。汝善男子。汝应</a><a name="0679a09" id="0679a09">普散此诸如来。善男子。一切诸佛同一法身。</a><a name="0679a10" id="0679a10">诸佛世尊于诸法中。于诸物中无嫉妒意。善</a><a name="0679a11" id="0679a11">男子。诸佛世尊受用果报。于诸物中无染着</a><a name="0679a12" id="0679a12">故。彼作是念。今者世尊已听许我。即以诸花</a><a name="0679a13" id="0679a13">及上下衣。遥散无量诸佛世尊。见彼花衣于</a><a name="0679a14" id="0679a14">诸佛上。在虚空中作盖而住。及见彼衣在诸</a><a name="0679a15" id="0679a15">佛前。即生爱乐欢喜踊跃。四支投地礼世尊</a><a name="0679a16" id="0679a16">足。舐世尊足而为顶礼。彼复见身顶礼诸佛。</a><a name="0679a17" id="0679a17">及释迦牟尼佛。时彼诸世尊。及释迦牟尼佛。</a><a name="0679a18" id="0679a18">皆以右手摩其头言。起善男子。汝今已生无</a><a name="0679a19" id="0679a19">量福聚。彼则起已。唯见释迦牟尼如来。彼</a><a name="0679a20" id="0679a20">则问言。世尊。彼等无量诸佛世尊。今何所在</a><a name="0679a21" id="0679a21">我不复见。佛言。善男子。此是诸佛大德法身。</a><a name="0679a22" id="0679a22">具足无所得故。汝今应信。彼作是念。呜呼诸</a><a name="0679a23" id="0679a23">佛不可思议。有如是色见大法体。顶礼佛足</a><a name="0679a24" id="0679a24">右绕三匝。在一面住合掌向佛。白言世尊。我</a><a name="0679a25" id="0679a25">是恶心难调怨仇杀人害者。唯然世尊。如</a><a name="0679a26" id="0679a26">我先作令此众知。世尊。我为此众生等故如</a><a name="0679a27" id="0679a27">是说。此等闻已。当起厌离如是等恶。如先所</a><a name="0679a28" id="0679a28">有毒害严炽。若诸众生。有见我时恐怖驰走。</a><a name="0679a29" id="0679a29">世尊。我于今朝。取合死者十丈夫杀。啮坏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140678c.htm'><img src='up.gif' border=0></a>
<a href='T140679b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>