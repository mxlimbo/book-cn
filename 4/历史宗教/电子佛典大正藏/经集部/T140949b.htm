<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0576 佛说转有经 0949b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 576 佛说转有经</font> <font face='Arial'>(卷1)</font> <font face='Arial'>T14, p0949b</h2></font><hr>
<span class='old'>
</a><a name="0949a28" id="0949a28">菩萨摩诃萨无量无边。尔时摩伽陀王频婆</a><a name="0949a29" id="0949a29">娑罗。出王舍城。往至迦兰陀竹林住处。到</span><a name="0949b01" id="0949b01">佛所已。头面礼足。绕佛三匝。却坐一面。尔</a><a name="0949b02" id="0949b02">时如来。知频婆娑罗王坐一面已。告言。大</a><a name="0949b03" id="0949b03">王。譬如有人于睡梦中。共彼女宝行于欲事。</a><a name="0949b04" id="0949b04">彼人觉已忆彼女宝。大王于意云何。梦中女</a><a name="0949b05" id="0949b05">宝为是有不。王即答言不也世尊</a><a name="0949b06" id="0949b06"><p>复问王言。大王于意云何。彼人若执梦中</a><a name="0949b07" id="0949b07">女者。是黠慧不。王即答言。不也世尊。何</a><a name="0949b08" id="0949b08">以故。彼梦中女毕竟无故。云何而有境界欲</a><a name="0949b09" id="0949b09">事。彼人徒劳。佛言。大王。如是一切愚痴凡</a><a name="0949b10" id="0949b10">夫。以不曾闻佛正法故。眼见诸色。悦豫于心。</a><a name="0949b11" id="0949b11">即执为实。以执着故则有系缚。以系缚故则</a><a name="0949b12" id="0949b12">有染着。以染着故。则生贪欲嗔痴等业。若身</a><a name="0949b13" id="0949b13">若口若意等业。然彼身业所作即灭。灭已不</a><a name="0949b14" id="0949b14">依东方而住。如是不依南西北方上下而住。</a><a name="0949b15" id="0949b15">随命终时。转彼有识而现后心。大王。彼识</a><a name="0949b16" id="0949b16">不坏。随业尽处彼业能现。亦如睡梦觉时女</a><a name="0949b17" id="0949b17">宝。如是大王。最后灭识而生后识。或在地</a><a name="0949b18" id="0949b18">狱。或在饿鬼。或在畜生。或阿修罗。或人或</a><a name="0949b19" id="0949b19">天。彼最后识取最后生。识顺彼生。如是心</a><a name="0949b20" id="0949b20">识随业所受。然无有法。从此世间至彼世间。</a><a name="0949b21" id="0949b21">而受生也。大王。灭后识心是名为灭。是初</a><a name="0949b22" id="0949b22">心识如托生者。是彼后生。大王。转后识时。</a><a name="0949b23" id="0949b23">彼法实不从彼处来而至于此。初识生已亦</a><a name="0949b24" id="0949b24">无所至。何以故。法性相故。大王。最初识心</a><a name="0949b25" id="0949b25">是后识空。业是业空。生是生空。最初心识</a><a name="0949b26" id="0949b26">是初识空。所生之处是生处空。而于彼处不</a><a name="0949b27" id="0949b27">失业果。大王。最后生识于彼即灭。后不断</a><a name="0949b28" id="0949b28">心。识心顺行随在何处。所受业报即往受故。</a><a name="0949b29" id="0949b29">尔时世尊。而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140949a.htm'><img src='up.gif' border=0></a>
<a href='T140949c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>