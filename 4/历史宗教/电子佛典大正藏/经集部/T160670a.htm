<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0675 深密解脱经 0670a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 675 深密解脱经</font> <font face='Arial'>(卷2)</font> 圣者功德林菩萨问品第七 <font face='Arial'>T16, p0670a</h2></font><hr>
<span class='old'>
</a><a name="0669c28" id="0669c28">因缘之相亦复如是。功德林。譬如有人眼净</a><a name="0669c29" id="0669c29">无浊离眼翳过。即彼眼见自性境界不生迷</span><a name="0670a01" id="0670a01">惑。功德林。第一义相亦复如是。功德林。譬</a><a name="0670a02" id="0670a02">如世间清净琉璃置青色中。即因陀罗青色出</a><a name="0670a03" id="0670a03">大因陀罗摩尼宝光明。因陀罗青色大因陀罗</a><a name="0670a04" id="0670a04">摩尼之宝光明现前。迷惑众生以为实宝。功</a><a name="0670a05" id="0670a05">德林。即彼清净琉璃之体置赤色中。即出赤</a><a name="0670a06" id="0670a06">波头摩摩尼之宝光明现前。迷惑众生以为</a><a name="0670a07" id="0670a07">赤宝。功德林。即彼清净琉璃之体置绿色中。</a><a name="0670a08" id="0670a08">即出缘色摩尼之宝光明现前。迷惑众生以</a><a name="0670a09" id="0670a09">为缘宝。功德林。即彼清净琉璃之体置黄色</a><a name="0670a10" id="0670a10">中。即出绿色摩尼之宝光明现前。迷惑众生</a><a name="0670a11" id="0670a11">以为绿宝。功德林。如彼清净琉璃之中种种</a><a name="0670a12" id="0670a12">异色。如是他力因缘相中。虚妄分别名字章</a><a name="0670a13" id="0670a13">句熏习之体亦尔。应知功德林。如彼清净</a><a name="0670a14" id="0670a14">琉璃因陀罗。青色大因陀罗。青色因赤色绿</a><a name="0670a15" id="0670a15">色黄色。为金等宝种种现前。迷惑众生皆以</a><a name="0670a16" id="0670a16">为宝。功德林。如是他力因缘相中。虚妄分别</a><a name="0670a17" id="0670a17">名字章句亦尔。应知功德林。如彼清净白琉</a><a name="0670a18" id="0670a18">璃体他力因缘亦尔。应知功德林。即彼清净</a><a name="0670a19" id="0670a19">琉璃之体。无彼因陀罗青色大因陀罗青色。</a><a name="0670a20" id="0670a20">无彼青宝赤绿黄金等宝。如是宝体。常常时</a><a name="0670a21" id="0670a21">恒恒时。无如是等一切宝体。功德林。即彼他</a><a name="0670a22" id="0670a22">力因缘相中。彼虚妄分别名字章句。常常时</a><a name="0670a23" id="0670a23">恒恒时。无如是等虚妄分别名字章句体相。</a><a name="0670a24" id="0670a24">应知功德林。而依名相因缘分别因缘相。应</a><a name="0670a25" id="0670a25">知功德林。依虚妄因缘执著名相。是故见他</a><a name="0670a26" id="0670a26">力因缘。功德林。依他力因缘执着虚妄分别</a><a name="0670a27" id="0670a27">之相。见第一义相。功德林。菩萨于彼因缘相</a><a name="0670a28" id="0670a28">中如实能知。是知虚妄分别之相。菩萨尔时</a><a name="0670a29" id="0670a29">名为能知诸法无相。功德林。菩萨若知因缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160669c.htm'><img src='up.gif' border=0></a>
<a href='T160670b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>