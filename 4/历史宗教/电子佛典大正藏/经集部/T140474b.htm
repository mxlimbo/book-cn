<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0474b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷2)</font> <font face='Arial'>T14, p0474b</h2></font><hr>
<span class='old'>
</a><a name="0474a28" id="0474a28">者何故打楗槌也。白言。世尊。我已见之。欲</a><a name="0474a29" id="0474a29">摈于我。佛语文殊师利童子。今可现汝自在</span><a name="0474b01" id="0474b01">神力神通境界。令彼声闻心得清净。勿于汝</a><a name="0474b02" id="0474b02">所生不净心。于时文殊师利童子即入三</a><a name="0474b03" id="0474b03">昧。其三昧名现一切佛土。文殊师利入三昧</a><a name="0474b04" id="0474b04">时。十方各如恒河沙等诸佛世界。其中皆</a><a name="0474b05" id="0474b05">有摩诃迦叶。头陀第一。悉打楗槌。于时世</a><a name="0474b06" id="0474b06">尊即问我言。摩诃迦叶。汝今何故打于楗</a><a name="0474b07" id="0474b07">槌。我言。世尊。文殊师利自说是言。夏三月</a><a name="0474b08" id="0474b08">中。住王后宫及淫女舍。为摈是故打于楗</a><a name="0474b09" id="0474b09">槌。尔时世尊身放光明遍照十方。而告我</a><a name="0474b10" id="0474b10">言。汝今遍观十方世界为见何事。我时遍</a><a name="0474b11" id="0474b11">观无量无边恒河沙数十方世界。其中皆有</a><a name="0474b12" id="0474b12">摩诃迦叶而打楗槌。欲摈文殊。是一切处亦</a><a name="0474b13" id="0474b13">有文殊在佛前坐。佛告我言。汝今欲摈何处</a><a name="0474b14" id="0474b14">文殊为此世界。为十方界。我时即礼佛世尊</a><a name="0474b15" id="0474b15">足作如是言。听我悔过。世尊。是文殊师利</a><a name="0474b16" id="0474b16">法王之子。成就菩萨如是不可思议功德。我</a><a name="0474b17" id="0474b17">从佛所成有量智。而欲度量无量智慧。以不</a><a name="0474b18" id="0474b18">知故而打楗槌。佛告我言。摩诃迦叶。汝之</a><a name="0474b19" id="0474b19">所见十方世界文殊师利。亦复夏三月。住王</a><a name="0474b20" id="0474b20">后宫及淫女舍。此间文殊师利童子。令是波</a><a name="0474b21" id="0474b21">斯匿王宫中五百女人。不退阿耨多罗三藐</a><a name="0474b22" id="0474b22">三菩提。亦令五百淫女五百童子。得不退转</a><a name="0474b23" id="0474b23">无上正道。复有百千众生以声闻法而调伏</a><a name="0474b24" id="0474b24">之。无量众生得生天上。我时白言。大德世</a><a name="0474b25" id="0474b25">尊。文殊师利为说何法。乃能如是教化众生。</a><a name="0474b26" id="0474b26">佛言。迦叶。汝今可问文殊师利。自当答汝。</a><a name="0474b27" id="0474b27">我时即问文殊师利。汝说何法教化调伏如</a><a name="0474b28" id="0474b28">是众生。彼答我言。非唯说法教导众生。大</a><a name="0474b29" id="0474b29">德迦叶。或有众生以娱乐乐而调伏之。或以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140474a.htm'><img src='up.gif' border=0></a>
<a href='T140474c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>