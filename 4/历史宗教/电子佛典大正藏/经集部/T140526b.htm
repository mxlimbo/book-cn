<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0474 佛说维摩诘经 0526b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 474 佛说维摩诘经</font> <font face='Arial'>(卷1)</font> 诸法言品第五 <font face='Arial'>T14, p0526b</h2></font><hr>
<span class='old'>
</a><a name="0526a28" id="0526a28">本病所生。知其根本而为说法。何谓为本。谓</a><a name="0526a29" id="0526a29">始未然。未炽然者则病之本。何谓不然。于三</span><a name="0526b01" id="0526b01">界而不然。其不然何用知。谓止心。止心者以</a><a name="0526b02" id="0526b02">不得也。非不然也。何以不得。二见不得。谓内</a><a name="0526b03" id="0526b03">见外见是无所得。此文殊师利。为疾菩萨其</a><a name="0526b04" id="0526b04">意不乱。虽有老死菩萨觉之。若不如是。己所</a><a name="0526b05" id="0526b05">修治为无惠利。譬如胜怨乃可为勇。如是兼</a><a name="0526b06" id="0526b06">除老死苦者。菩萨之谓也。菩萨若病当作是</a><a name="0526b07" id="0526b07">观。如我此病非真非有。亦是众人非真非有。</a><a name="0526b08" id="0526b08">已观如是不堕妄见。以兴大悲。彼必来者为</a><a name="0526b09" id="0526b09">断其劳。以合道意为彼大悲。所以者何。菩萨</a><a name="0526b10" id="0526b10">堕妄见。其大悲者有数出生不堕妄见。大悲</a><a name="0526b11" id="0526b11">菩萨不以数生。彼生为脱。为脱所堕。为脱出</a><a name="0526b12" id="0526b12">生。为脱受身。能为彼人说佛说法是其誓也。</a><a name="0526b13" id="0526b13">如佛言曰。其自安身不解彼缚。不得是处而</a><a name="0526b14" id="0526b14">自安身。又解彼缚斯得是处。故曰已脱菩萨</a><a name="0526b15" id="0526b15">其行不缚。何谓缚何谓解。菩萨禅定以缚诸</a><a name="0526b16" id="0526b16">我以道缚我。缚者菩萨以善权生五道解彼</a><a name="0526b17" id="0526b17">受。菩萨无权执智缚。行权执智解。智不执权</a><a name="0526b18" id="0526b18">缚。智而执权解。彼何谓无权执智缚。谓以空</a><a name="0526b19" id="0526b19">无相不愿之法生。不治相及佛国以化人。是</a><a name="0526b20" id="0526b20">无权执智之缚也。何谓行权执智解。谓修相</a><a name="0526b21" id="0526b21">及佛国开化人。而晓空无相不愿之法生。是</a><a name="0526b22" id="0526b22">行权执智之解也。何谓智不执权缚。谓以见</a><a name="0526b23" id="0526b23">行劳望受。立修行一切德善之本。是智不执</a><a name="0526b24" id="0526b24">权之缚也。何谓智而执权解。谓断诸见行劳</a><a name="0526b25" id="0526b25">望之受。以殖众德之本。而分布此道。是智而</a><a name="0526b26" id="0526b26">执权之解也。彼有疾菩萨已如是下此法。</a><a name="0526b27" id="0526b27">设身有病。观其无常为苦为空为非身。是为</a><a name="0526b28" id="0526b28">智慧。又身所受不以断恶生死。善利人民心</a><a name="0526b29" id="0526b29">合乎道。是为权行。又若身病知异同意。彼过<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140526a.htm'><img src='up.gif' border=0></a>
<a href='T140526c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>