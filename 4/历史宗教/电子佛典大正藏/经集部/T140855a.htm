<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0549 佛说光明童子因缘经 0855a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 549 佛说光明童子因缘经</font> <font face='Arial'>(卷1)</font> <font face='Arial'>T14, p0855a</h2></font><hr>
<span class='old'>
</a><a name="0854c28" id="0854c28">昙所说有实有虚。时彼外道。作是念已。呼</a><a name="0854c29" id="0854c29">长者妻。近外道前。取左右手。复看手文。及</span><a name="0855a01" id="0855a01">瞻面相。尔时善贤长者。即白外道言。我师</a><a name="0855a02" id="0855a02">圣者。先已设算。何故重复看其手文。及瞻面</a><a name="0855a03" id="0855a03">相。彼外道言。我适算彼瞿昙所说。及相汝</a><a name="0855a04" id="0855a04">妻。审知其事。少分真实。少分虚妄。长者</a><a name="0855a05" id="0855a05">复言。何者真实。何者虚妄。外道答言。瞿</a><a name="0855a06" id="0855a06">昙所说。汝妻生男。此说是实所言生已家</a><a name="0855a07" id="0855a07">族富盛。此亦是实。然子生时。合有少分火</a><a name="0855a08" id="0855a08">光明事。此子后必坏汝家族。所言最上吉祥。</a><a name="0855a09" id="0855a09">现于人中受天胜福。此是虚妄。长者汝岂曾</a><a name="0855a10" id="0855a10">闻于人世中受天福者。斯为难信。所言于瞿</a><a name="0855a11" id="0855a11">昙法中当出家者。此说是实以彼衣食因缘</a><a name="0855a12" id="0855a12">所逼切故。而后决定于瞿昙边乐求出家。所</a><a name="0855a13" id="0855a13">言断诸烦恼证阿罗汉者。此是虚妄。以沙门</a><a name="0855a14" id="0855a14">瞿昙法中。决定无有断诸烦恼。证圣果者。尔</a><a name="0855a15" id="0855a15">时善贤长者。闻说是事。若虚若实。其心疑</a><a name="0855a16" id="0855a16">惑。即生愁恼。白外道言。我师圣者。其事云</a><a name="0855a17" id="0855a17">何。我今宜应当何所作。外道告言。长者当</a><a name="0855a18" id="0855a18">令汝子生。后于我教中出家修学。即能普学</a><a name="0855a19" id="0855a19">一切事业。长者。我虽此说。汝自筹量。时彼</a><a name="0855a20" id="0855a20">外道作是言已。即出其舍。是时善贤长者。静</a><a name="0855a21" id="0855a21">在一处。审自思惟。我今一切不能顾惜而悉</a><a name="0855a22" id="0855a22">弃舍。宜设计谋坏所妊子。作是思惟已。善</a><a name="0855a23" id="0855a23">贤长者即持毒药。涂摩妻腹。是时长者。左</a><a name="0855a24" id="0855a24">边摩药。子转右边。右边摩药。子转左边。乃</a><a name="0855a25" id="0855a25">至遍腹。无处容受。涂摩毒药。其妻以故。即</a><a name="0855a26" id="0855a26">趣命终。善贤意谓。母既命终。子亦随灭。而</a><a name="0855a27" id="0855a27">后无人坏我家族。亦复无人得证圣果。尔时</a><a name="0855a28" id="0855a28">长者。既见其妻已趣命终。即时涕泪号泣。邻</a><a name="0855a29" id="0855a29">人亲属。来相慰问善贤长者。汝妻何以忽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140854c.htm'><img src='up.gif' border=0></a>
<a href='T140855b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>