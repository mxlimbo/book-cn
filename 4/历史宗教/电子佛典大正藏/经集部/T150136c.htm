<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0598 佛说海龙王经 0136c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 598 佛说海龙王经</font> <font face='Arial'>(卷1)</font> 无尽藏品第四 <font face='Arial'>T15, p0136c</h2></font><hr>
<span class='old'>
</a><a name="0136b28" id="0136b28">法无色无取而不可见。亦无文字。亦无所得。</a><a name="0136b29" id="0136b29">而为一切讲说言教示现文字。设以方便此</span><a name="0136c01" id="0136c01">乃甚难。其有信入如是像法。是等诸人多</a><a name="0136c02" id="0136c02">所成办。若有受此深妙义者。不为诸魔之所</a><a name="0136c03" id="0136c03">得便。忆念我过世。龙王。更见供事无央数</a><a name="0136c04" id="0136c04">佛。恒辄舍家净修梵行。彼如来等未曾为吾</a><a name="0136c05" id="0136c05">说深妙法。应病如讲布施持戒学道之法。听</a><a name="0136c06" id="0136c06">闻忍辱仁和之教。燕居静处止足功德所</a><a name="0136c07" id="0136c07">以者何。行德未了。了行德已。从大殊曜。</a><a name="0136c08" id="0136c08">如来即得闻斯深妙之法。应时逮成。柔顺法</a><a name="0136c09" id="0136c09">忍。以是之故。当知此义。当作是观闻是深</a><a name="0136c10" id="0136c10">法功德具足。从过去正觉受此深经。无想</a><a name="0136c11" id="0136c11">无名众秽因缘。无我无人无寿无命。信乐受</a><a name="0136c12" id="0136c12">持讽诵为他人说其福甚多。若有菩萨愍伤一</a><a name="0136c13" id="0136c13">切欲令安隐。使三千大千世界一一众生皆</a><a name="0136c14" id="0136c14">得所安。诸天人民合集此德。施与一人。于</a><a name="0136c15" id="0136c15">龙王意云何。菩萨宁为众生加无极安不乎。</a><a name="0136c16" id="0136c16">答曰。甚多甚多天中天。佛言。其有菩萨施</a><a name="0136c17" id="0136c17">诸众生若干安隐。若为人说一句无常苦空</a><a name="0136c18" id="0136c18">非身之义。空无相无愿。无我无人无寿无</a><a name="0136c19" id="0136c19">命不生不起之事。则是施安福难称量。所以</a><a name="0136c20" id="0136c20">者何。有为之安众生皆更。无为之安未曾</a><a name="0136c21" id="0136c21">历也。彼其以此深妙之法而畅音声。于无为</a><a name="0136c22" id="0136c22">安以为服食。是故菩萨欲自立义具世人愿。</a><a name="0136c23" id="0136c23">当学深妙之法。若有菩萨所在会坐。舍深妙</a><a name="0136c24" id="0136c24">法说杂句饰。则为断绝正法之化。所以者何。</a><a name="0136c25" id="0136c25">是深妙法布阎浮利而不没尽。人所听受。乐</a><a name="0136c26" id="0136c26">于法者不足言耳非人最多。假使法师藏深</a><a name="0136c27" id="0136c27">妙法。读杂句者不乐深法。天则不欢悦。是</a><a name="0136c28" id="0136c28">族姓子。随世所乐而说俗事。呜呼痛哉。此</a><a name="0136c29" id="0136c29">众会中无说法者。心怀戚而退舍去。时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150136b.htm'><img src='up.gif' border=0></a>
<a href='T150137a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>