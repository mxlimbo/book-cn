<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0467c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷2)</font> 不放逸品第六 <font face='Arial'>T17, p0467c</h2></font><hr>
<span class='old'>
</a><br><a name="0467b28" id="0467b28">　　于彼命终时　　　为欲火所逼</a><br><a name="0467b29" id="0467b29">　　五欲如于地　　　放逸依之生</span><br><a name="0467c01" id="0467c01">　　常耽染痴迷　　　不修其福业</a><br><a name="0467c02" id="0467c02">　　欲为放逸因　　　暴恶极捷利</a><br><a name="0467c03" id="0467c03">　　智者当制之　　　了彼皆如梦</a><br><a name="0467c04" id="0467c04">　　梦非地狱因　　　五欲即为因</a><br><a name="0467c05" id="0467c05">　　当离于五欲　　　勤修殊胜行</a><br><a name="0467c06" id="0467c06">　　诸天于欲乐　　　随念皆获得</a><br><a name="0467c07" id="0467c07">　　以智善开悟　　　则为不放逸</a><br><a name="0467c08" id="0467c08">　　诸天处宫殿　　　为境界所惑</a><br><a name="0467c09" id="0467c09">　　放逸无出离　　　沉沦于苦海</a><br><a name="0467c10" id="0467c10">　　放逸极痴暗　　　以无明为本</a><br><a name="0467c11" id="0467c11">　　为彼痴所覆　　　虽见若无目</a><br><a name="0467c12" id="0467c12">　　又如腾炽焰　　　因火而发生</a><br><a name="0467c13" id="0467c13">　　放逸生诸惑　　　由痴而得起</a><br><a name="0467c14" id="0467c14">　　意若生放逸　　　即为彼所烧</a><br><a name="0467c15" id="0467c15">　　如是愚痴人　　　当堕于地狱</a><br><a name="0467c16" id="0467c16">　　诸天起放逸　　　恋着于天女</a><br><a name="0467c17" id="0467c17">　　乐和合快乐　　　不觉乖离苦</a><br><a name="0467c18" id="0467c18">　　彼天命欲终　　　则近大恐怖</a><br><a name="0467c19" id="0467c19">　　快乐非坚牢　　　当此徒厌悔</a><br><a name="0467c20" id="0467c20">　　合会当离散　　　着乐苦所坏</a><br><a name="0467c21" id="0467c21">　　少者即衰朽　　　一切皆归尽</a><br><a name="0467c22" id="0467c22">　　又彼诸有情　　　善恶业所缚</a><br><a name="0467c23" id="0467c23">　　各各往诸趣　　　如彼俳优者</a><br><a name="0467c24" id="0467c24">　　由业所牵故　　　随轮回流转</a><br><a name="0467c25" id="0467c25">　　报尽即无常　　　有智无能免</a><br><a name="0467c26" id="0467c26">　　放逸甚可恶　　　方便常远离</a><br><a name="0467c27" id="0467c27">　　若能断彼过　　　则超三有海</a><br><a name="0467c28" id="0467c28">　　如人坠深崖　　　彼命或少活</a><br><a name="0467c29" id="0467c29">　　放逸若堕落　　　少乐不可得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170467b.htm'><img src='up.gif' border=0></a>
<a href='T170468a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>