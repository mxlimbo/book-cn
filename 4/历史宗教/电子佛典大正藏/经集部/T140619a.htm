<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0480 佛说月上女经 0619a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 480 佛说月上女经</font> <font face='Arial'>(卷1)</font> <font face='Arial'>T14, p0619a</h2></font><hr>
<span class='old'>
</a><a name="0618c28" id="0618c28">悉震动。于虚空内而有无量诸天子等。扬声</a><a name="0618c29" id="0618c29">大叫舞弄身衣。咏歌啸调无量无数。雨诸天</span><a name="0619a01" id="0619a01">华百数千数。作诸音乐不可具宣</a><a name="0619a02" id="0619a02"><p>尔时大众见闻是已。遂生厌离诸欲等想。生</a><a name="0619a03" id="0619a03">希有想未曾有想。当于尔时。举身毛竖更无</a><a name="0619a04" id="0619a04">欲恼。无嗔无恚无贪无痴。无怒无妒无嫉无</a><a name="0619a05" id="0619a05">诤。无复烦恼无有诸使。皆以欢悦润泽其身。</a><a name="0619a06" id="0619a06">各各互生父母兄弟姊妹诸亲尊长等想。既</a><a name="0619a07" id="0619a07">舍一切诸烦恼讫。各各头面礼月上女</a><a name="0619a08" id="0619a08"><p>尔时大众所执香华末香涂香。华N衣服诸</a><a name="0619a09" id="0619a09">璎珞等。悉将散掷向于月上。既散掷已。佛神</a><a name="0619a10" id="0619a10">力故。其物在彼化如来上成一伞盖。广半由</a><a name="0619a11" id="0619a11">旬</a><a name="0619a12" id="0619a12"><p>尔时月上还从空下去地四指。足步虚空经</a><a name="0619a13" id="0619a13">行来往。须臾即出毗耶离城。欲向释迦如来</a><a name="0619a14" id="0619a14">之所。尔时月上安足之处地皆震动。而彼大</a><a name="0619a15" id="0619a15">众其数八万四千人俱。随从月上次第而去</a><a name="0619a16" id="0619a16"><p>尔时长老舍利弗共五百比丘。于晨朝时整</a><a name="0619a17" id="0619a17">衣持钵。为乞食故便来向于毗耶离城。时彼</a><a name="0619a18" id="0619a18">声闻诸徒众等。遥见月上与其大众前后围</a><a name="0619a19" id="0619a19">绕相向而来。时舍利弗。遂白长老摩诃迦叶。</a><a name="0619a20" id="0619a20">作如是言。长老迦叶。彼所来者是月上女欲</a><a name="0619a21" id="0619a21">向佛边。我等且可逆问彼女。随意义趣验试</a><a name="0619a22" id="0619a22">其女得忍已不</a><a name="0619a23" id="0619a23"><p>尔时长老舍利弗等五百比丘。前行既至月</a><a name="0619a24" id="0619a24">上女边。到已告言。汝于今者欲何所去。其月</a><a name="0619a25" id="0619a25">上女即报长老舍利弗言。尊舍利弗。今既问</a><a name="0619a26" id="0619a26">我作如是言。汝今欲向何所去者。我今亦如</a><a name="0619a27" id="0619a27">舍利弗去如是去耳</a><a name="0619a28" id="0619a28"><p>尔时舍利弗复报月上作如是言。我今欲入</a><a name="0619a29" id="0619a29">毗耶离城。汝于今者乃从彼出。云何报言。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140618c.htm'><img src='up.gif' border=0></a>
<a href='T140619b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>