<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0710c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷3)</font> <font face='Arial'>T14, p0710c</h2></font><hr>
<span class='old'>
</a><a name="0710b28" id="0710b28">何是无差别忍。谓若菩萨不于己之父母师</a><a name="0710b29" id="0710b29">长眷属亲友知识等处能忍。余诸人所而不</span><a name="0710c01" id="0710c01">能忍。何以故。菩萨乃至于旃陀罗眷属等处。</a><a name="0710c02" id="0710c02">有所侵恼而悉能忍。是为菩萨无差别忍。云</a><a name="0710c03" id="0710c03">何是不以事因故忍。谓若菩萨所起忍行。不</a><a name="0710c04" id="0710c04">以财利因故。不以怖畏故。不为资养故。不以</a><a name="0710c05" id="0710c05">世间近事故。不为隐覆惭耻等故忍。何以故。</a><a name="0710c06" id="0710c06">菩萨常行忍辱心故。是为菩萨不以事因故</a><a name="0710c07" id="0710c07">忍。云何是耐怨害忍。谓若菩萨或无他缘来</a><a name="0710c08" id="0710c08">加其恶。菩萨尔时即无所忍。或时怨对若执</a><a name="0710c09" id="0710c09">刀杖。若复持拳起嗔怒心而来打击。或复期</a><a name="0710c10" id="0710c10">克恶语骂詈。菩萨见如是等他怨对来打击骂</a><a name="0710c11" id="0710c11">詈之时。坚固其心深自伏忍。作是思惟。此等</a><a name="0710c12" id="0710c12">怨对皆是我之自业所感。业成熟已来相逼</a><a name="0710c13" id="0710c13">恼。诚非父母眷属亲友所造。皆是自业造作</a><a name="0710c14" id="0710c14">所成熟故。而亦非外地界水界火界风界之</a><a name="0710c15" id="0710c15">所成熟。又亦非内四大成熟。菩萨作是思惟</a><a name="0710c16" id="0710c16">时。由此因缘故。于有怨害及无怨害。平等其</a><a name="0710c17" id="0710c17">心皆悉能忍受。是为菩萨耐怨害忍。云何是</a><a name="0710c18" id="0710c18">悲心忍。谓若菩萨设得王位。或为臣佐。大富</a><a name="0710c19" id="0710c19">自在威德特尊。见诸有情多苦恼者。而彼有</a><a name="0710c20" id="0710c20">情。于其王所生忿恚心。而来毁骂及诸娆乱。</a><a name="0710c21" id="0710c21">其王尔时不生嗔恚。不恃尊豪而行凌逼。作</a><a name="0710c22" id="0710c22">是思惟。此诸有情我之向化。我应为彼作其</a><a name="0710c23" id="0710c23">救护。是故我今不恃王之威相。但为彼等作</a><a name="0710c24" id="0710c24">其卫护使不破坏。以是因缘。悲心起故安然</a><a name="0710c25" id="0710c25">忍受。是为菩萨悲心忍。云何是愿力救拔忍。</a><a name="0710c26" id="0710c26">谓若菩萨作是思惟。我于如来应供正等正</a><a name="0710c27" id="0710c27">觉所。作师子吼发是愿言。愿我得成阿耨多</a><a name="0710c28" id="0710c28">罗三藐三菩提果已。普为救拔一切有情出</a><a name="0710c29" id="0710c29">生死海。我所勤行救拔一切有情不取其相。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140710b.htm'><img src='up.gif' border=0></a>
<a href='T140711a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>