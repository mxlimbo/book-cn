<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0639 月灯三昧经 0589a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 639 月灯三昧经</font> <font face='Arial'>(卷6)</font> <font face='Arial'>T15, p0589a</h2></font><hr>
<span class='old'>
</a><br><a name="0588c28" id="0588c28">　　昔于大地我最富　　　见诸世间极苦恼</a><br><a name="0588c29" id="0588c29">　　弃舍王位诸所有　　　悲心尽愿与彼乐</span><br><a name="0589a01" id="0589a01">　　童子我昔为希事　　　无量劫中所为难</a><br><a name="0589a02" id="0589a02">　　言说所陈无能尽　　　亿劫我说尚难穷</a><br><a name="0589a03" id="0589a03">　　我若所说众迷惑　　　于佛所行无能信</a><br><a name="0589a04" id="0589a04">　　备经无量诸苦事　　　为求如是三昧故</a><br><a name="0589a05" id="0589a05">　　我今劝进汝童子　　　汝于我言生重信</a><br><a name="0589a06" id="0589a06">　　善逝终无不实说　　　大悲实语佛最胜</a><br><a name="0589a07" id="0589a07">　　其余苦事百千种　　　我昔具受干竭身</a><br><a name="0589a08" id="0589a08">　　云何能得是三昧　　　若得脱人百千苦</a><br><a name="0589a09" id="0589a09">　　于刹那中证此定　　　便获真实智慧道</a><br><a name="0589a10" id="0589a10">　　我时见佛那由他　　　过于十方恒沙数</a><br><a name="0589a11" id="0589a11">　　获致如意胜神足　　　能往百千诸佛刹</a><br><a name="0589a12" id="0589a12">　　诣彼请问最胜尊　　　论难庄严百千种</a><br><a name="0589a13" id="0589a13">　　时佛为我所宣说　　　酬答如向所问难</a><br><a name="0589a14" id="0589a14">　　我悉能具领纳受　　　乃至不忘一字句</a><br><a name="0589a15" id="0589a15">　　既得闻是真实法　　　广设无量百种难</a><br><a name="0589a16" id="0589a16">　　敷演远尘寂静句　　　安无量众智慧道</a><br><a name="0589a17" id="0589a17">　　我住如是胜三昧　　　于无量劫学此法</a><br><a name="0589a18" id="0589a18">　　昔日无量诸众生　　　亦置无上最胜道</a><br><a name="0589a19" id="0589a19">　　若人本来不见佛　　　于此胜法未曾闻</a><br><a name="0589a20" id="0589a20">　　彼终不能生信乐　　　第一义空真实定</a><br><a name="0589a21" id="0589a21">　　其有智人能解了　　　得于甚深真实德</a><br><a name="0589a22" id="0589a22">　　闻第一义不惊怖　　　闻已生上欢喜心</a><br><a name="0589a23" id="0589a23">　　彼彼能持我菩提　　　即是如来真佛子</a><br><a name="0589a24" id="0589a24">　　希有犹如优昙花　　　我为多劫修苦行</a><br><a name="0589a25" id="0589a25">　　彼人不畏堕恶道　　　常得远离于八难</a><br><a name="0589a26" id="0589a26">　　当见无量那由佛　　　亦能信是胜三昧</a><br><a name="0589a27" id="0589a27">　　如彼弥勒独无侣　　　于众生所得净智</a><br><a name="0589a28" id="0589a28">　　是三昧经在彼手　　　我为授记如弥勒</a><br><a name="0589a29" id="0589a29">　　是人成就念智慧　　　闻持究竟道增上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150588c.htm'><img src='up.gif' border=0></a>
<a href='T150589b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>