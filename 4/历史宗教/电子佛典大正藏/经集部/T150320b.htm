<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0320b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷2)</font> 修行四无量三昧第十四 <font face='Arial'>T15, p0320b</h2></font><hr>
<span class='old'>
</a><a name="0320a28" id="0320a28">众生苦痛炽然无量烧迫。深起悲心兴救护</a><a name="0320a29" id="0320a29">想。如是修行悲无量善根生时无量功德相</span><a name="0320b01" id="0320b01">现。若见此众生受无量苦而不起悲。是则极</a><a name="0320b02" id="0320b02">恶无善根人。如是大悲一切诸佛本所修习。</a><a name="0320b03" id="0320b03">由是究竟一切智海。行者若能具足修习。当</a><a name="0320b04" id="0320b04">知不久必到是处</a><a name="0320b05" id="0320b05"><p>喜无量者。谓修行于慈境界。以六思念等诸</a><a name="0320b06" id="0320b06">善功德无量佛法。及自身成就戒定智慧一</a><a name="0320b07" id="0320b07">切功德。饶益众生自乐他乐尽皆与之。见一</a><a name="0320b08" id="0320b08">切众生得法乐已其心欢喜。其心欢喜则忧</a><a name="0320b09" id="0320b09">戚灭。忧戚灭已一向欣悦踊跃欢喜。念言快</a><a name="0320b10" id="0320b10">哉永使安乐。于一切众生欢喜时。见有乐相</a><a name="0320b11" id="0320b11">轻微明净成就此相。名为喜无量三昧。如佛</a><a name="0320b12" id="0320b12">说。修集喜等乃至识处。舍无量者。舍怨亲已</a><a name="0320b13" id="0320b13">等缘中品。此唯是众生无有差别。离慈悲喜</a><a name="0320b14" id="0320b14">唯作众生行近境界近相。是故世尊说舍种</a><a name="0320b15" id="0320b15">种舍各自有相。舍无量不与彼同。谓平等清</a><a name="0320b16" id="0320b16">净离苦乐相。舍相似相现。是名舍无量三昧。</a><a name="0320b17" id="0320b17">世尊说修舍无量乃至无所有处。已略说四无</a><a name="0320b18" id="0320b18">量相。余种种甚深相。行者应次第修习</a><a name="0320b19" id="0320b19"><p><b>　　<A NAME="n232"></A>修行观阴第十五</b></a><a name="0320b20" id="0320b20"><p>若修行者。久积功德曾习禅定。少闻开示发</a><a name="0320b21" id="0320b21">其本缘。即能思惟观察五阴。了达深法灭除</a><a name="0320b22" id="0320b22">生死。犹如大风飘散重云。亦断一切魔所乐</a><a name="0320b23" id="0320b23">法观五阴义。今当说。修行者。内自思惟欲</a><a name="0320b24" id="0320b24">渡烦恼海。起离欲生润泽。自身快乐粗涩四</a><a name="0320b25" id="0320b25">大灭。随顺四大生。摄诸乱意能趣究竟成就</a><a name="0320b26" id="0320b26">智慧。若根本观处坚固明净。能起三昧离诸</a><a name="0320b27" id="0320b27">乱想灭除烦恼。诸微妙相于是悉现。如净妙</a><a name="0320b28" id="0320b28">琉璃如水净泡。行者见此明净无垢相起。善</a><a name="0320b29" id="0320b29">念守持心不放逸。既不放逸则熟相起。熟相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150320a.htm'><img src='up.gif' border=0></a>
<a href='T150320c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>