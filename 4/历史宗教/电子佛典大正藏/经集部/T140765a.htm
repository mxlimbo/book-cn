<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0498 佛说初分说经 0765a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 498 佛说初分说经</font> <font face='Arial'>(卷1)</font> <font face='Arial'>T14, p0765a</h2></font><hr>
<span class='old'>
</a><a name="0764c28" id="0764c28">尊告言。夜中所现四方光者。是彼四方天王。</a><a name="0764c29" id="0764c29">上方光者。是帝释天主。俱来礼足。彼诸身</span><a name="0765a01" id="0765a01">光。照耀如是。迦叶尔时即作是念。五方俱</a><a name="0765a02" id="0765a02">来。礼沙门足。我观是事。希有难得。乃发净</a><a name="0765a03" id="0765a03">信。我出家心。岂可止耶</a><a name="0765a04" id="0765a04"><p>复次世尊谓迦叶言。汝今为我。于庵摩勒林</a><a name="0765a05" id="0765a05">中。取彼果来。迦叶以佛威神力故。如言即</a><a name="0765a06" id="0765a06">取持以奉佛。世尊又言。汝于呵梨勒林中。取</a><a name="0765a07" id="0765a07">彼药来。迦叶如言取以奉佛。世尊又言。汝</a><a name="0765a08" id="0765a08">于赡部树。先取其果。次复可取随应知者</a><a name="0765a09" id="0765a09">种种果来。迦叶如言取以奉佛。世尊又言。汝</a><a name="0765a10" id="0765a10">于北俱卢洲。取彼饭来。迦叶如言取以奉佛。</a><a name="0765a11" id="0765a11">世尊又言。汝于三十三天中。取彼曼陀罗华</a><a name="0765a12" id="0765a12">来。迦叶如言取以奉佛。尔时迦叶知佛世尊</a><a name="0765a13" id="0765a13">有如是等种种神通。转复发起最上净信。世</a><a name="0765a14" id="0765a14">尊知彼心已。于迦叶前。复以神力。以虚空</a><a name="0765a15" id="0765a15">中。别见身相。起三威仪。谓住威仪。行步威</a><a name="0765a16" id="0765a16">仪。加<span class='corr'>趺</span>坐威仪。如是所现诸威仪相。皆</a><a name="0765a17" id="0765a17">悉迅疾。如履急流。是相亦然。又于空中。化</a><a name="0765a18" id="0765a18">现众宝。所成楼阁。又复普现。黄金色相。世</a><a name="0765a19" id="0765a19">尊现如是等诸神通已。还摄神力。本相如</a><a name="0765a20" id="0765a20">故</a><a name="0765a21" id="0765a21"><p>尔时迦叶。常于年中。而择一日。于自住处。</a><a name="0765a22" id="0765a22">作祀天会。所有摩伽陀国。王舍大城。频婆娑</a><a name="0765a23" id="0765a23">罗王。及其国中。一切人民。咸来赴会。而彼</a><a name="0765a24" id="0765a24">迦叶。知设会时至。还本住处。乃作是念。我</a><a name="0765a25" id="0765a25">常所设祀天施会。今正是时。王及人民。咸</a><a name="0765a26" id="0765a26">悉来集。彼大沙门。面相平满。远离颦蹙。无</a><a name="0765a27" id="0765a27">复恚怒。出善语言。见者欢喜。此最上善人。</a><a name="0765a28" id="0765a28">若来我舍。我祀天会。何能施作。尔时世尊。</a><a name="0765a29" id="0765a29">知彼心念已。即现神力。往北俱卢洲。如常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140764c.htm'><img src='up.gif' border=0></a>
<a href='T140765b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>