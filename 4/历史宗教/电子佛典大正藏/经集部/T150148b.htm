<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0598 佛说海龙王经 0148b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 598 佛说海龙王经</font> <font face='Arial'>(卷3)</font> 燕居阿须伦受决品第十二 <font face='Arial'>T15, p0148b</h2></font><hr>
<span class='old'>
</a><a name="0148a28" id="0148a28">四事得身长大。何等为四。不说他人所作贪</a><a name="0148a29" id="0148a29">嫉。作佛形像根相具足。和合离别劝令志</span><a name="0148b01" id="0148b01">于无上正真之道。向于众生无伤害貌。是</a><a name="0148b02" id="0148b02">为四事得身长大。菩萨有四事面部弘满。</a><a name="0148b03" id="0148b03">何等四。若干璎珞而用布施。一切所爱施</a><a name="0148b04" id="0148b04">而不惜。常以慈眼观于如来。见人端正不生</a><a name="0148b05" id="0148b05">嫉妒。是为四事得面色弘满。菩萨有四事得</a><a name="0148b06" id="0148b06">眷属繁炽。何等四。离于两舌未曾破坏他</a><a name="0148b07" id="0148b07">人眷属。见他友党代其欢喜不舍道心。并</a><a name="0148b08" id="0148b08">化他人令发道意。是为四。菩萨有四事意</a><a name="0148b09" id="0148b09">广无极。何等为四。其心清净而无谀谄除</a><a name="0148b10" id="0148b10">重爱欲。所在中间而无厌疲。志于微妙深</a><a name="0148b11" id="0148b11">入要法。一切诸法本末皆空。是为四菩萨</a><a name="0148b12" id="0148b12">意广无极。于是燕居无善神。与三万二千眷</a><a name="0148b13" id="0148b13">属。各各以若干种八千天华。散世尊上以</a><a name="0148b14" id="0148b14">偈赞曰</a><a name="0148b15" id="0148b15"><p class='lg'>　　其有于十方　　　人种不可量</a><br><a name="0148b16" id="0148b16">　　须臾一时顷　　　则供养世尊</a><br><a name="0148b17" id="0148b17">　　假使十方人　　　一切供养德</a><br><a name="0148b18" id="0148b18">　　在于百千劫　　　等心给足人</a><br><a name="0148b19" id="0148b19">　　不能及慈心　　　愍伤之福行</a><br><a name="0148b20" id="0148b20">　　寂然极如应　　　供养安能报</a><br><a name="0148b21" id="0148b21">　　是为诸十方　　　供养之奉事</a><br><a name="0148b22" id="0148b22">　　发心无与等　　　正谛住如应</a><br><a name="0148b23" id="0148b23">　　于是吾自由　　　立志无谀谄</a><br><a name="0148b24" id="0148b24">　　已觉了本无　　　自致得佛道</a><br><a name="0148b25" id="0148b25">　　人中尊见愍　　　三界无谀谄</a><br><a name="0148b26" id="0148b26">　　十力证明我　　　解我心性行</a><br><a name="0148b27" id="0148b27">　　柔软无怯弱　　　以离诸恐惧</a><br><a name="0148b28" id="0148b28">　　布施调禁胜　　　持戒及忍辱</a><br><a name="0148b29" id="0148b29">　　精进于定意　　　为应住智慧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150148a.htm'><img src='up.gif' border=0></a>
<a href='T150148c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>