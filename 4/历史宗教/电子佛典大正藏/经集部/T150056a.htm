<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0056a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷4)</font> 等行品第十四 <font face='Arial'>T15, p0056a</h2></font><hr>
<span class='old'>
</a><a name="0055c28" id="0055c28">是随法行者。是人毕竟不复邪行。所以者何。</a><a name="0055c29" id="0055c29">正行者名为毕竟。住邪道者无随法行。住正</span><a name="0056a01" id="0056a01">道者有随法行。世尊。行正行者无有邪法。所</a><a name="0056a02" id="0056a02">以者何。诸法平等无差别故。尔时思益梵天</a><a name="0056a03" id="0056a03">谓不退转天子。汝于此中随法行不。答言。若</a><a name="0056a04" id="0056a04">世尊所说法中有二相者。我当行随法行。今</a><a name="0056a05" id="0056a05">以无二相是随法行。于中行者及所行法俱</a><a name="0056a06" id="0056a06">不可得。梵天。我以不二法行随法行。离诸分</a><a name="0056a07" id="0056a07">别故如诸法如行。是名随法行。思益言。汝未</a><a name="0056a08" id="0056a08">曾见此佛土耶。天子言。此佛土亦未曾见</a><a name="0056a09" id="0056a09">我。思益言。此佛土不能思惟分别见与不见。</a><a name="0056a10" id="0056a10">天子言。我亦不思惟分别曾于佛土见与不</a><a name="0056a11" id="0056a11">见。思益言。何人未见能见。答言。一切凡夫</a><a name="0056a12" id="0056a12">未见圣法位。若能入者是为先所未见而见。</a><a name="0056a13" id="0056a13">是法位相非眼所见。非耳鼻舌身意识所知。</a><a name="0056a14" id="0056a14">但应随如相。见如眼如乃至意如法位如亦</a><a name="0056a15" id="0056a15">如是。若能如是见者是名正见</a><a name="0056a16" id="0056a16"><p><b>　　<A NAME="n44"></A>授不退转天子记品第十五(丹师子吼品第十九)</b></a><a name="0056a17" id="0056a17"><p>尔时释提桓因白佛言。世尊。譬如贾客主</a><a name="0056a18" id="0056a18">入于宝洲。其人所见皆是宝物。如是成就不</a><a name="0056a19" id="0056a19">可思议功德者。有所乐说皆是法宝。所乐说</a><a name="0056a20" id="0056a20">者皆是实际。所乐说者。于诸法中无所贪着</a><a name="0056a21" id="0056a21">不着彼我。所乐说者。皆是真实无有颠倒。</a><a name="0056a22" id="0056a22">所乐说者。过去际空。未来际不可得。现在</a><a name="0056a23" id="0056a23">际不起见。所乐说者。不信解者得信解。信解</a><a name="0056a24" id="0056a24">者得解脱。所乐说者。破增上慢。无增上慢</a><a name="0056a25" id="0056a25">者自说所作已办。所乐说者。魔不得便。所</a><a name="0056a26" id="0056a26">听法者超度魔事。所乐说者。未生善法令生。</a><a name="0056a27" id="0056a27">已生善法令得增长。所乐说者。已生诸烦恼</a><a name="0056a28" id="0056a28">令断。未生诸烦恼令不生。所乐说者。未大</a><a name="0056a29" id="0056a29">庄严者令大庄严。已大庄严者令不退转。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150055c.htm'><img src='up.gif' border=0></a>
<a href='T150056b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>