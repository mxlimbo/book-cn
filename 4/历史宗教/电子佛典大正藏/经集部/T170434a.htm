<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0722 妙法圣念处经 0434a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 722 妙法圣念处经</font> <font face='Arial'>(卷5)</font> <font face='Arial'>T17, p0434a</h2></font><hr>
<span class='old'>
</a><br><a name="0433c28" id="0433c28">　　业有上中下　　　善恶品类同</a><br><a name="0433c29" id="0433c29">　　成彼有报时　　　胜劣亦如是</span><br><a name="0434a01" id="0434a01">　　汝等审思惟　　　色力身最上</a><br><a name="0434a02" id="0434a02">　　生灭未能逃　　　云何而不堕</a><br><a name="0434a03" id="0434a03">　　譬如麦等种　　　而被大火烧</a><br><a name="0434a04" id="0434a04">　　随烧即破坏　　　云何芽得生</a><br><a name="0434a05" id="0434a05">　　浮虚假伪身　　　四相迁流速</a><br><a name="0434a06" id="0434a06">　　如灯而生焰　　　不住刹那中</a><br><a name="0434a07" id="0434a07">　　心相亦复尔　　　虚幻无真实</a><br><a name="0434a08" id="0434a08">　　恒被漏随增　　　云何得安乐</a><br><a name="0434a09" id="0434a09">　　弃舍于妄境　　　勿自爱其身</a><br><a name="0434a10" id="0434a10">　　决定脱轮回　　　速至于彼岸　</p></a><a name="0434a11" id="0434a11"><p>尔时彼天有其飞鸟而复说言。我等今者居</a><a name="0434a12" id="0434a12">乌钵罗林。于其林间有大浴池。多生红莲长</a><a name="0434a13" id="0434a13">时芬馥。鸟身翅翼诸色间杂。状如七宝。眼有</a><a name="0434a14" id="0434a14">光明言音妙好。于彼林中长时戏乐。观察天</a><a name="0434a15" id="0434a15">子耽着迷醉。即说伽他曰</a><a name="0434a16" id="0434a16"><p class='lg'>　　我恒耽喜乐　　　天人爱亦然</a><br><a name="0434a17" id="0434a17">　　天虽与禽别　　　爱染而无二</a><br><a name="0434a18" id="0434a18">　　不能守行法　　　云何得解脱</a><br><a name="0434a19" id="0434a19">　　天等若如是　　　飞禽何所别</a><br><a name="0434a20" id="0434a20">　　今复告汝等　　　勿着五欲乐</a><br><a name="0434a21" id="0434a21">　　而修胜法行　　　当得大解脱</a><br><a name="0434a22" id="0434a22">　　生老病死苦　　　永不害其身</a><br><a name="0434a23" id="0434a23">　　天与禽类身　　　平等获善利　</p></a><a name="0434a24" id="0434a24"><p>尔时天帝又复白言。若有智者离垢清净。世</a><a name="0434a25" id="0434a25">间罪染普遍此天亦不能着</a><a name="0434a26" id="0434a26"><p>何以故。为彼智者于生苦因缘而能解了。又</a><a name="0434a27" id="0434a27">于彼天朋友知识恩爱眷属无所恋着。汝等</a><a name="0434a28" id="0434a28">诸天痴愚贪染不离轮回。与彼飞禽等无有</a><a name="0434a29" id="0434a29">异。复有众生耽着饮酒得罪甚多。所以者何。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170433c.htm'><img src='up.gif' border=0></a>
<a href='T170434b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>