<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0299b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷51)</font> 观天品第六之一四天王初 <font face='Arial'>T17, p0299b</h2></font><hr>
<span class='old'>
</a><a name="0299a28" id="0299a28">欲。彼人如是。清净持戒舍于邪欲。持戒清净。</a><a name="0299a29" id="0299a29">身坏命终。生于善道天世界中。在广博行地</span><a name="0299b01" id="0299b01">处而生。彼处生已。一切诸欲功德和集。受诸</a><a name="0299b02" id="0299b02">快乐。有胜园林。银毗琉璃。青宝之树。大青宝</a><a name="0299b03" id="0299b03">树。莲华色宝种种宝树。庄严园林。种种宝池。</a><a name="0299b04" id="0299b04">水流盈满。若人本作善业来者。行此林中。种</a><a name="0299b05" id="0299b05">种受乐。所谓林者。名赤色林。于彼林中。有诸</a><a name="0299b06" id="0299b06">天众。诸天女众。若入其中。彼树光明增长</a><a name="0299b07" id="0299b07">转胜。种种妙宝。庄严成就。种种衣服。若诸天</a><a name="0299b08" id="0299b08">众。入彼林中。彼树光明。普皆赤色。而彼树</a><a name="0299b09" id="0299b09">林。其色皆如赤莲华宝。或作迦鸡檀那宝色。</a><a name="0299b10" id="0299b10">树色柔软。真珠铃网。弥覆其上。随念生果。随</a><a name="0299b11" id="0299b11">念酒流。如意念行。随天意念。何处受乐。彼树</a><a name="0299b12" id="0299b12">枝叶。即出种种胜妙乐音。如是行去。多有天</a><a name="0299b13" id="0299b13">女。共诸天众。并如是树。飞虚空中。随心所</a><a name="0299b14" id="0299b14">向。如鸟无异。彼树既飞在虚空中。皆如日出。</a><a name="0299b15" id="0299b15">一切虚空。普遍严好。又复彼树。名赤色树。水</a><a name="0299b16" id="0299b16">出如雨。在虚空中甚可爱乐。彼铃之声。天鸟</a><a name="0299b17" id="0299b17">之声。天乐之声。如是种种胜妙之声。遍满虚</a><a name="0299b18" id="0299b18">空</a><a name="0299b19" id="0299b19"><p>时彼天众。见树飞行在其面前。天女之众所</a><a name="0299b20" id="0299b20">围绕已。同一乐心。多有无量百千天女。共咏</a><a name="0299b21" id="0299b21">歌声。飞虚空中。树在于前。如示道者。天众</a><a name="0299b22" id="0299b22">在后。与树相随。天众如是。随心所念起如是</a><a name="0299b23" id="0299b23">意。我于今者。上彼树上。如是念时。彼树倒</a><a name="0299b24" id="0299b24">回。诸天即上有在枝上而游戏者。彼天如是。</a><a name="0299b25" id="0299b25">在彼树上处处游戏。如是枝上。在枝住天。随</a><a name="0299b26" id="0299b26">心念时。即彼枝上生莲华池。天及天女。在彼</a><a name="0299b27" id="0299b27">池中。游戏受乐。如是树上住枝之天。共天女</a><a name="0299b28" id="0299b28">众在赤林中。游戏受乐。皆随所念。如是受乐。</a><a name="0299b29" id="0299b29">复有余天叶中住者。若有所念。即树叶中出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170299a.htm'><img src='up.gif' border=0></a>
<a href='T170299c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>