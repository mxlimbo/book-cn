<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0474a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷3)</font> 诃厌五欲品第七 <font face='Arial'>T17, p0474a</h2></font><hr>
<span class='old'>
</a><br><a name="0473c28" id="0473c28">　　诸天着五欲　　　如火益干薪</a><br><a name="0473c29" id="0473c29">　　火性本炽然　　　无足亦如此</span><br><a name="0474a01" id="0474a01">　　是六根炽火　　　无始常烧然</a><br><a name="0474a02" id="0474a02">　　愚夫无觉知　　　贪迷如闷绝</a><br><a name="0474a03" id="0474a03">　　当知彼欲乐　　　则为地狱因</a><br><a name="0474a04" id="0474a04">　　睹欲起贪心　　　如蛇动其舌</a><br><a name="0474a05" id="0474a05">　　又如彼盲者　　　无目亡诸欲</a><br><a name="0474a06" id="0474a06">　　彼若起寻求　　　则堕于地狱</a><br><a name="0474a07" id="0474a07">　　非由无目故　　　能离欲境界</a><br><a name="0474a08" id="0474a08">　　具眼修正行　　　则越彼恶趣</a><br><a name="0474a09" id="0474a09">　　乐行非义利　　　造诸不善业</a><br><a name="0474a10" id="0474a10">　　于欲心无厌　　　是人堕恶道</a><br><a name="0474a11" id="0474a11">　　若人着于欲　　　众苦由之生</a><br><a name="0474a12" id="0474a12">　　暂舍还追求　　　彼无识无智</a><br><a name="0474a13" id="0474a13">　　欲初如亲友　　　后则为冤敌</a><br><a name="0474a14" id="0474a14">　　如金播歌果　　　食已即为害</a><br><a name="0474a15" id="0474a15">　　无量诸众生　　　着欲而堕落</a><br><a name="0474a16" id="0474a16">　　如逝水无回　　　彼乐亦无异</a><br><a name="0474a17" id="0474a17">　　受用诸快乐　　　园林胜境界</a><br><a name="0474a18" id="0474a18">　　于彼若无贪　　　常生安隐处</a><br><a name="0474a19" id="0474a19">　　若人耽欲味　　　放逸心狂乱</a><br><a name="0474a20" id="0474a20">　　乐坏苦现前　　　彼不生后悔</a><br><a name="0474a21" id="0474a21">　　由先善业力　　　感形色姝好</a><br><a name="0474a22" id="0474a22">　　是故彼诸天　　　各生于爱乐</a><br><a name="0474a23" id="0474a23">　　是欲境无常　　　决定当离散</a><br><a name="0474a24" id="0474a24">　　诸有具智人　　　于欲而不乱</a><br><a name="0474a25" id="0474a25">　　此身何所堪　　　无智生爱乐</a><br><a name="0474a26" id="0474a26">　　常造不善因　　　况复未来苦</a><br><a name="0474a27" id="0474a27">　　彼愚痴凡夫　　　常贪于欲味</a><br><a name="0474a28" id="0474a28">　　初虽有少乐　　　后当唯有损</a><br><a name="0474a29" id="0474a29">　　如是彼声色　　　体性能生惑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170473c.htm'><img src='up.gif' border=0></a>
<a href='T170474b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>