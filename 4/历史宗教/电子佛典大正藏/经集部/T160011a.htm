<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0011a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷2)</font> 龙王浴太子品第四 <font face='Arial'>T16, p0011a</h2></font><hr>
<span class='old'>
</a><a name="0010c28" id="0010c28">此三千大千世界。有佛土名曰贤豪。佛名普</a><a name="0010c29" id="0010c29">贤。无畏大护菩萨。从彼刹来。逮得总持立</span><a name="0011a01" id="0011a01">不退转。即从坐起。偏露右肩长跪叉手。前</a><a name="0011a02" id="0011a02">白佛言。世尊。无形之法以形教授。虚空无相</a><a name="0011a03" id="0011a03">以相教授。甚难甚难终不可逮。所以者何。</a><a name="0011a04" id="0011a04">虚空无形无能染污。况当欲使有形质乎。此</a><a name="0011a05" id="0011a05">事不然。佛告无畏大护菩萨。族姓子。斯犹</a><a name="0011a06" id="0011a06">可获。欲从一生补处菩萨闻此法者。终不</a><a name="0011a07" id="0011a07">可得。何以故。诸法无数。岂当以无数中行有</a><a name="0011a08" id="0011a08">数法乎。无缘对法有缘对乎。虚空之法有形</a><a name="0011a09" id="0011a09">质乎。此事不然。但为如来世尊大慈广布。</a><a name="0011a10" id="0011a10">开化众生令立牢固。敷演道教分别诸法。无</a><a name="0011a11" id="0011a11">言无说。世多愚惑兴是非心。斯是漏法是非</a><a name="0011a12" id="0011a12">漏法。是缘对法非缘对法。是可护持是非护</a><a name="0011a13" id="0011a13">持。是法有我是法无我。是世俗法是泥洹法。</a><a name="0011a14" id="0011a14">是法染着是非染着。是法有数是法无数。是</a><a name="0011a15" id="0011a15">法断灭是非断灭。是法滓浊是非滓浊。复自</a><a name="0011a16" id="0011a16">相诫。各说是言。习是舍是。学是置是。学</a><a name="0011a17" id="0011a17">法非学法。此声闻法。辟支佛法。非声闻法。</a><a name="0011a18" id="0011a18">非辟支佛法。是菩萨法非菩萨法。不以此</a><a name="0011a19" id="0011a19">观成最正觉。何以故。有相着观非第一空</a><a name="0011a20" id="0011a20">观。无求无相亦无知见。乃成空观。夫观诸</a><a name="0011a21" id="0011a21">法无我无寿。不见刹土。分别境界无依无所</a><a name="0011a22" id="0011a22">依。是为法观。空无所有。如是观者。诸法亦</a><a name="0011a23" id="0011a23">寂。道果亦寂。受证亦寂。假使菩萨空观如是。</a><a name="0011a24" id="0011a24">于诸望便无颠倒。v利众生而发大哀。兴</a><a name="0011a25" id="0011a25">建佛法。虽度众生无众生想。空观菩萨岂见</a><a name="0011a26" id="0011a26">度者。此事不然。若有菩萨摩诃萨。得此空观</a><a name="0011a27" id="0011a27">者。便获具足十无我法。云何为十。于是无</a><a name="0011a28" id="0011a28">畏。菩萨摩诃萨。若族姓子族姓女。于佛法</a><a name="0011a29" id="0011a29">众不见净秽。亦复不起彼此之念。此是法身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160010c.htm'><img src='up.gif' border=0></a>
<a href='T160011b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>