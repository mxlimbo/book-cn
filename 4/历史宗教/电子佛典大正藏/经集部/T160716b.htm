<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0678 相续解脱地波罗蜜了义经 0716b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 678 相续解脱地波罗蜜了义经</font> <font face='Arial'>(卷1)</font> <font face='Arial'>T16, p0716b</h2></font><hr>
<span class='old'>
</a><a name="0716a28" id="0716a28">音菩萨白佛言。世尊。何故六波罗蜜作如是</a><a name="0716a29" id="0716a29">次第说。佛告观世音。彼上上招引依故。菩萨</span><a name="0716b01" id="0716b01">弃舍身财受持净戒。护戒故忍。忍已精进。进</a><a name="0716b02" id="0716b02">已能禅。禅具足已得出世间慧。观世音白佛</a><a name="0716b03" id="0716b03">言。世尊。彼诸波罗蜜。有几种分别。佛告观世</a><a name="0716b04" id="0716b04">音。各有三种。檀波罗蜜三种者。谓法施财施</a><a name="0716b05" id="0716b05">无畏施。尸波罗蜜三种者。谓转舍不善戒。转</a><a name="0716b06" id="0716b06">生善戒。转利众生戒。羼提波罗蜜三种者。谓</a><a name="0716b07" id="0716b07">不饶益忍。安苦忍观法忍。毗梨耶波罗蜜三</a><a name="0716b08" id="0716b08">种者。谓弘誓精进。善方便精进。利众生精</a><a name="0716b09" id="0716b09">进。禅波罗蜜三种者。谓离妄想寂静烦恼苦</a><a name="0716b10" id="0716b10">对治乐住禅。开引功德禅。开引利众生禅。般</a><a name="0716b11" id="0716b11">若波罗蜜三种者。谓世谛缘。第一义谛缘。利</a><a name="0716b12" id="0716b12">众生缘</a><a name="0716b13" id="0716b13"><p>观世音白佛言。世尊。何以故。此诸波罗蜜名</a><a name="0716b14" id="0716b14">波罗蜜。佛告观世音有五种。一者无碍。二者</a><a name="0716b15" id="0716b15">无顾。三者无过。四者无妄想。五者回向。无碍</a><a name="0716b16" id="0716b16">者。谓于波罗蜜相违事不染着。无顾者。谓于</a><a name="0716b17" id="0716b17">波罗蜜果报及现世利心不系缚。无过者。谓</a><a name="0716b18" id="0716b18">于诸波罗蜜。离杂染污无方便法。无妄想者。</a><a name="0716b19" id="0716b19">谓于诸波罗蜜。不如言说计着自相。回向者。</a><a name="0716b20" id="0716b20">谓此诸波罗蜜。已作已长养。为求无上大菩</a><a name="0716b21" id="0716b21">提果</a><a name="0716b22" id="0716b22"><p>观世音白佛言。世尊。何等为违波罗蜜事。佛</a><a name="0716b23" id="0716b23">告观世音。当知有六事。一者欲乐钱财。自在</a><a name="0716b24" id="0716b24">增上主。自见安乐功德福利。二者随其所欲</a><a name="0716b25" id="0716b25">纵身口意。三者于他轻慢心不堪忍。四者于</a><a name="0716b26" id="0716b26">诸善法不勤方便。五者习近世间杂乱众事</a><a name="0716b27" id="0716b27">见闻觉识。六者世间戏论作福利见。观世音</a><a name="0716b28" id="0716b28">白佛言。世尊。此诸波罗蜜有何果报。佛告观</a><a name="0716b29" id="0716b29">世音。彼亦有六种。一者大财。二者善趣。三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160716a.htm'><img src='up.gif' border=0></a>
<a href='T160716c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>