<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0644c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷6)</font> <font face='Arial'>T17, p0644c</h2></font><hr>
<span class='old'>
</a><a name="0644b28" id="0644b28">坚固。以何等言说。令他能知于空。世尊。</a><a name="0644b29" id="0644b29">若菩萨能知诸法空义。无心无我其相不二。</span><a name="0644c01" id="0644c01">远离二相而不舍一切众生所作事业。是名</a><a name="0644c02" id="0644c02">菩萨无障碍大悲。若菩萨行无障碍大悲。</a><a name="0644c03" id="0644c03">是菩萨能学诸佛所学。若学诸佛所学。是菩</a><a name="0644c04" id="0644c04">萨能知诸法如虚空。以知诸法如虚空故。是</a><a name="0644c05" id="0644c05">菩萨得虚空藏。是菩萨为欲舍者能舍诸</a><a name="0644c06" id="0644c06">舍。而于舍及悭不生二心。破戒持戒。忍辱嗔</a><a name="0644c07" id="0644c07">恨。精进懈怠。散乱禅定。愚痴智慧。不生二</a><a name="0644c08" id="0644c08">想。是菩萨不复求诸佛妙法。不舍诸凡夫</a><a name="0644c09" id="0644c09">恶法。世尊。譬如一切诸水入于大海。皆同</a><a name="0644c10" id="0644c10">一味所谓碱味。世尊。菩萨亦复如是。入于</a><a name="0644c11" id="0644c11">第一义大海。所见一切诸法皆是一味。所谓</a><a name="0644c12" id="0644c12">真解脱味。世尊。譬如日光等照一切众生。</a><a name="0644c13" id="0644c13">世尊。菩萨智慧亦复如是。等照一切诸法。世</a><a name="0644c14" id="0644c14">尊。一切诸法不违于空。世尊。若菩萨能如</a><a name="0644c15" id="0644c15">是知。是菩萨能于一切法中见真菩提。若菩</a><a name="0644c16" id="0644c16">萨于一切法中见真菩提。是菩萨知所说言</a><a name="0644c17" id="0644c17">音皆是佛语。是菩萨无所著而说于法。是菩</a><a name="0644c18" id="0644c18">萨名为得无障碍乐说辩才。世尊。是名胜妙</a><a name="0644c19" id="0644c19">法集</a><a name="0644c20" id="0644c20"><p>尔时文殊师利菩萨白佛言。世尊。世尊。世</a><a name="0644c21" id="0644c21">间之人颠倒妄取。若如是言。依波罗蜜故菩</a><a name="0644c22" id="0644c22">萨得名。此则不然。何以故。世尊。依于菩萨</a><a name="0644c23" id="0644c23">诸波罗蜜得名故。世尊。若依波罗蜜菩萨得</a><a name="0644c24" id="0644c24">名者。亦应依诸众生名为菩萨。此义不然。</a><a name="0644c25" id="0644c25">何以故。世尊。菩萨生诸波罗蜜。菩萨知诸</a><a name="0644c26" id="0644c26">波罗蜜。以菩萨生诸波罗蜜。为诸众生说。</a><a name="0644c27" id="0644c27">是故如来常说。菩萨未曾生法而能生。未</a><a name="0644c28" id="0644c28">曾成法而能成。未曾说法而能说。世尊。诸</a><a name="0644c29" id="0644c29">波罗蜜不能护菩萨。而菩萨能护诸波罗蜜。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170644b.htm'><img src='up.gif' border=0></a>
<a href='T170645a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>