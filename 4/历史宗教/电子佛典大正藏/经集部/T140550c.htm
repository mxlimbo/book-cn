<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0550c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 入不二法门品第九 <font face='Arial'>T14, p0550c</h2></font><hr>
<span class='old'>
</a><a name="0550b28" id="0550b28"><p><b>　　<A NAME="n274"></A>维摩诘所说经入不二法门品第九</b></a><a name="0550b29" id="0550b29"><p>尔时维摩诘。谓众菩萨言。诸仁者。云何菩</span><a name="0550c01" id="0550c01">萨入不二法门。各随所乐说之。会中有</a><a name="0550c02" id="0550c02">菩萨名法自在。说言。诸仁者。生灭为二。法</a><a name="0550c03" id="0550c03">本不生今则无灭。得此无生法忍。是为入</a><a name="0550c04" id="0550c04">不二法门</a><a name="0550c05" id="0550c05"><p>德守菩萨曰。我我所为二。因有我故便有</a><a name="0550c06" id="0550c06">我所。若无有我则无我所。是为入不二法</a><a name="0550c07" id="0550c07">门</a><a name="0550c08" id="0550c08"><p>不菩萨曰。受不受为二。若法不受则不可</a><a name="0550c09" id="0550c09">得。以不可得故无取无舍无作无行。是</a><a name="0550c10" id="0550c10">为入不二法门</a><a name="0550c11" id="0550c11"><p>德顶菩萨曰。垢净为二。见垢实性则无净</a><a name="0550c12" id="0550c12">相顺于灭相。是为入不二法门</a><a name="0550c13" id="0550c13"><p>善宿菩萨曰。是动是念为二。不动则无念。</a><a name="0550c14" id="0550c14">无念则无分别。通达此者。是为入不二</a><a name="0550c15" id="0550c15">法门</a><a name="0550c16" id="0550c16"><p>善眼菩萨曰。一相无相为二。若知一相即是</a><a name="0550c17" id="0550c17">无相。亦不取无相入于平等。是为入不二</a><a name="0550c18" id="0550c18">法门</a><a name="0550c19" id="0550c19"><p>妙臂菩萨曰。菩萨心声闻心为二。观心相空</a><a name="0550c20" id="0550c20">如幻化者。无菩萨心无声闻心。是为入</a><a name="0550c21" id="0550c21">不二法门</a><a name="0550c22" id="0550c22"><p>弗沙菩萨曰。善不善为二。若不起善不善。</a><a name="0550c23" id="0550c23">入无相际而通达者。是为入不二法门</a><a name="0550c24" id="0550c24"><p>师子菩萨曰。罪福为二。若达罪性则与福</a><a name="0550c25" id="0550c25">无异。以金刚慧决了此相无缚无解者。</a><a name="0550c26" id="0550c26">是为入不二法门</a><a name="0550c27" id="0550c27"><p>师子意菩萨曰。有漏无漏为二。若得诸法</a><a name="0550c28" id="0550c28">等则不起漏不漏想。不着于相亦不住</a><a name="0550c29" id="0550c29">无相。是为入不二法门<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140550b.htm'><img src='up.gif' border=0></a>
<a href='T140551a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>