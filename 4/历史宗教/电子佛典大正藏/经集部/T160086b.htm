<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0086b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷9)</font> 无断品第二十八 <font face='Arial'>T16, p0086b</h2></font><hr>
<span class='old'>
</a><br><a name="0086a28" id="0086a28">　　思惟众生本　　　本末不可睹</a><br><a name="0086a29" id="0086a29">　　执四圣谛炬　　　照彼无明根</span><br><a name="0086b01" id="0086b01">　　常思无有常　　　念除结缚病</a><br><a name="0086b02" id="0086b02">　　劫数无有穷　　　无尽非有尽</a><br><a name="0086b03" id="0086b03">　　但为众生惑　　　欲知本无心</a><br><a name="0086b04" id="0086b04">　　夫欲学在先　　　闻受深奥法</a><br><a name="0086b05" id="0086b05">　　亦非二乘行　　　所能用测度</a><br><a name="0086b06" id="0086b06">　　佛本自计誓　　　蠲除五道渊</a><br><a name="0086b07" id="0086b07">　　行尽由等心　　　故号人中尊</a><br><a name="0086b08" id="0086b08">　　佛慧无边崖　　　神智无有量</a><br><a name="0086b09" id="0086b09">　　不以身苦本　　　永除三世难</a><br><a name="0086b10" id="0086b10">　　诸佛璎珞法　　　自觉无师受</a><br><a name="0086b11" id="0086b11">　　心定如虚空　　　常想乐想缘</a><br><a name="0086b12" id="0086b12">　　吾从无数劫　　　入定不离空</a><br><a name="0086b13" id="0086b13">　　一意成一道　　　故号人中尊</a><br><a name="0086b14" id="0086b14">　　复于无数劫　　　承事诸世尊</a><br><a name="0086b15" id="0086b15">　　尽生逮无著　　　自致最正觉</a><br><a name="0086b16" id="0086b16">　　诸佛在世化　　　正法修道乐</a><br><a name="0086b17" id="0086b17">　　能净诸佛国　　　不染三有乐　</p></a><a name="0086b18" id="0086b18"><p>尔时世尊说此偈已。复告等行菩萨。若有善</a><a name="0086b19" id="0086b19">男子善女人奉持修习五不思议深奥法者。</a><a name="0086b20" id="0086b20">十方诸佛悉来拥护。不为众魔所能得便。佛</a><a name="0086b21" id="0086b21">复告等行菩萨。若善男子善女人从初发意</a><a name="0086b22" id="0086b22">行菩萨心。当行五法不可思议。云何为五。</a><a name="0086b23" id="0086b23">一者以己定意遍施众生尽在佛处而不退</a><a name="0086b24" id="0086b24">转。二者不猗三道而受果证。三者无量法海</a><a name="0086b25" id="0086b25">皆现在前。四者众相法门具足智辩。五者</a><a name="0086b26" id="0086b26">分身教化得六度慧。是谓族姓子从初发意</a><a name="0086b27" id="0086b27">行菩萨心。行此五法不可思议。便能具足如</a><a name="0086b28" id="0086b28">来众行。佛复告等行菩萨。若有善男子善女</a><a name="0086b29" id="0086b29">人思惟分别五苦法本。云何为五。一者分别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160086a.htm'><img src='up.gif' border=0></a>
<a href='T160086c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>