<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0618a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷5)</font> 无常品第三之一 <font face='Arial'>T16, p0618a</h2></font><hr>
<span class='old'>
</a><a name="0617c28" id="0617c28">道计四大种体性不坏色者。即是大种差别</a><a name="0617c29" id="0617c29">大种造色。离异不异故。其自性亦不坏灭。</span><a name="0618a01" id="0618a01">大慧。三有之中能造所造。莫不皆是生住灭</a><a name="0618a02" id="0618a02">相。岂更别有无常之性。能生于物而不灭</a><a name="0618a03" id="0618a03">耶。始造即舍无常者。非大种互造大种。</a><a name="0618a04" id="0618a04">以各别故。非自相造。以无异故。非复共</a><a name="0618a05" id="0618a05">造。以乖离故。当知非是始造无常。形状</a><a name="0618a06" id="0618a06">坏无常者。此非能造及所造坏。但形状坏。其</a><a name="0618a07" id="0618a07">义云何。谓分柝色乃至微尘。但灭形状长</a><a name="0618a08" id="0618a08">短等见。不灭能造所造色体。此见堕在数</a><a name="0618a09" id="0618a09">论之中。色即是无常者。谓此即是形状无常</a><a name="0618a10" id="0618a10">非大种性。若大种性亦无常者则无世事。</a><a name="0618a11" id="0618a11">无世事者。当知则堕卢迦耶见以见一切</a><a name="0618a12" id="0618a12">法自相生惟有言说故。转变无常者。谓</a><a name="0618a13" id="0618a13">色体变非大种变。譬如以金作庄严具。严</a><a name="0618a14" id="0618a14">具有变而金无改。此亦如是。大慧。如是等</a><a name="0618a15" id="0618a15">种种外道。虚妄分别见无常性。彼作是说。</a><a name="0618a16" id="0618a16">火不能烧诸火自相。但各分散。若能烧者。</a><a name="0618a17" id="0618a17">能造所造则皆断灭。大慧。我说诸法非常无</a><a name="0618a18" id="0618a18">常。何以故。不取外法故。三界唯心故。不</a><a name="0618a19" id="0618a19">说诸相故。大种性处种种差别不生不灭</a><a name="0618a20" id="0618a20">故。非能造所造故。能取所取二种体性一切</a><a name="0618a21" id="0618a21">皆从分别起故。如实而知二取性故。了达</a><a name="0618a22" id="0618a22">惟是自心现故。离外有无二种见故。离有</a><a name="0618a23" id="0618a23">无见则不分别能所造故。大慧。世间出世</a><a name="0618a24" id="0618a24">间及出世间上上诸法。惟是自心非常非</a><a name="0618a25" id="0618a25">无常。不能了达堕于外道二边恶见。大慧。</a><a name="0618a26" id="0618a26">一切外道不能解了此三种法。依自分别</a><a name="0618a27" id="0618a27">而起言说着无常性。大慧。此三种法所有</a><a name="0618a28" id="0618a28">语言分别境界。非诸凡愚之所能知。尔时世</a><a name="0618a29" id="0618a29">尊迭漏言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160617c.htm'><img src='up.gif' border=0></a>
<a href='T160618b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>