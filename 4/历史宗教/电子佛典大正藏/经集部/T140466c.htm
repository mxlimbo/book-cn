<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0462 大方广宝箧经 0466c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 462 大方广宝箧经</font> <font face='Arial'>(卷1)</font> <font face='Arial'>T14, p0466c</h2></font><hr>
<span class='old'>
</a><a name="0466b28" id="0466b28">共结住。如是等人是佛法器。复次大德须菩</a><a name="0466b29" id="0466b29">提。若到学法无学法界为所缚者。舍一切</span><a name="0466c01" id="0466c01">众生焦然结缚。心生疲倦怖畏三界。乃至一</a><a name="0466c02" id="0466c02">念不乐住结。是等名为非佛法器。大德须菩</a><a name="0466c03" id="0466c03">提。若有能尽未来际劫。发大庄严不怖不</a><a name="0466c04" id="0466c04">畏。行三界行不为三垢之所染污。于生死中</a><a name="0466c05" id="0466c05">起园观想。欲乐诸有不集有行。如是等人名</a><a name="0466c06" id="0466c06">佛法器。复次大德须菩提。若无欲染示现染</a><a name="0466c07" id="0466c07">欲。非为嗔恼示现有嗔。不为痴覆示现有</a><a name="0466c08" id="0466c08">痴。除断结使现住三界。导引众生无有自</a><a name="0466c09" id="0466c09">高。荷担重任一切众生。能令无上三宝种性。</a><a name="0466c10" id="0466c10">具足不断住三昧门。如是等人名佛法器。</a><a name="0466c11" id="0466c11">大德须菩提语文殊师利。法性是一如一实</a><a name="0466c12" id="0466c12">际。云何分别说器非器。文殊师利言。大德</a><a name="0466c13" id="0466c13">须菩提。譬如陶家以一种泥造种种器。一火</a><a name="0466c14" id="0466c14">所熟或作油器苏器蜜器或盛不净。然是泥</a><a name="0466c15" id="0466c15">性无有差别。火然亦尔无有差别。如是如</a><a name="0466c16" id="0466c16">是。大德须菩提。于一法性一如一实际。随</a><a name="0466c17" id="0466c17">其业行器有差别。苏油器者喻声闻缘觉。彼</a><a name="0466c18" id="0466c18">蜜器者喻诸菩萨。不净器喻小凡夫。须菩</a><a name="0466c19" id="0466c19">提言。文殊师利。颇有是器说名非器非器为</a><a name="0466c20" id="0466c20">器。文殊师利言有须菩提言。何者是也。文</a><a name="0466c21" id="0466c21">殊师利言。大德须菩提。一切结使名为非器。</a><a name="0466c22" id="0466c22">一切结习名为非器。是名非器。是亦说名为</a><a name="0466c23" id="0466c23">佛法器。若断一切诸烦恼者。如是之器非佛</a><a name="0466c24" id="0466c24">法器。须菩提言。所言器者为何所盛。文殊</a><a name="0466c25" id="0466c25">师利言。无盛为盛。若所盛不漏知是完器。</a><a name="0466c26" id="0466c26">若所盛漏失知是破器。大德须菩提。犹如虚</a><a name="0466c27" id="0466c27">空是诸药木丛林之器。然非是器。如是大</a><a name="0466c28" id="0466c28">德须菩提。菩萨亦尔。是佛法器然非是器。</a><a name="0466c29" id="0466c29">大德须菩提。犹如从地出生诸树。以空器<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140466b.htm'><img src='up.gif' border=0></a>
<a href='T140467a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>