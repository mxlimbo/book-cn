<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0663 金光明经 0346a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 663 金光明经</font> <font face='Arial'>(卷2)</font> 坚牢地神品第九 <font face='Arial'>T16, p0346a</h2></font><hr>
<span class='old'>
</a><a name="0345c28" id="0345c28">何以故。世尊。是金光明若广说时。我及眷属</a><a name="0345c29" id="0345c29">所得功德倍过于常。增长身力心进勇锐。</span><a name="0346a01" id="0346a01">世尊。我服甘露无上味已。阎浮提地纵广</a><a name="0346a02" id="0346a02">七千由旬丰壤倍常。世尊。如是大地众生</a><a name="0346a03" id="0346a03">所依。悉能增长一切所须之物。增长一切</a><a name="0346a04" id="0346a04">所须物已。令诸众生随意所用受于快乐。</a><a name="0346a05" id="0346a05">种种饮食衣服卧具。宫殿屋宅树木林苑。河</a><a name="0346a06" id="0346a06">池井泉。如是等物依因于地悉皆具足。是</a><a name="0346a07" id="0346a07">故世尊。是诸众生为知我恩应作是念。我</a><a name="0346a08" id="0346a08">当必定听受是经。供养恭敬尊重赞叹。作</a><a name="0346a09" id="0346a09">是念已。即从住处若城邑聚落舍宅空地。</a><a name="0346a10" id="0346a10">往法会所听受是经。既听受已还其所止</a><a name="0346a11" id="0346a11">各应相庆作如是言。我等今者闻此甚深无</a><a name="0346a12" id="0346a12">上妙法。已为摄取不可思议功德之聚。值</a><a name="0346a13" id="0346a13">遇无量无边诸佛。三恶道报已得解脱。于未</a><a name="0346a14" id="0346a14">来世常生天上人中受乐。是诸众生各于</a><a name="0346a15" id="0346a15">住处。若为他人演说是经。若说一喻一品</a><a name="0346a16" id="0346a16">一缘。若复称叹一佛一菩萨一四句偈乃至</a><a name="0346a17" id="0346a17">一句。及称是经首题名字。世尊。随是众生</a><a name="0346a18" id="0346a18">所住之处。其地具足丰壤肥浓过于余地。凡</a><a name="0346a19" id="0346a19">是因地所生之物。悉得增长滋茂广大。令</a><a name="0346a20" id="0346a20">诸众生受于快乐。多饶财宝好行惠施。心</a><a name="0346a21" id="0346a21">常坚固深信三宝</a><a name="0346a22" id="0346a22"><p>尔时佛告地神坚牢。若有众生。乃至闻是</a><a name="0346a23" id="0346a23">金光明经一句之义。人中命终随意往生三</a><a name="0346a24" id="0346a24">十三天。地神。若有众生。为欲供养是经典</a><a name="0346a25" id="0346a25">故庄严屋宅。乃至张悬一幡一盖及以一</a><a name="0346a26" id="0346a26">衣。欲界六天已有自然七宝宫殿。是人命终</a><a name="0346a27" id="0346a27">即往生彼。地神。于诸七宝宫殿之中。各各</a><a name="0346a28" id="0346a28">自然有七天女。共相娱乐日夜常受不可思</a><a name="0346a29" id="0346a29">议微妙快乐。尔时地神白佛言。世尊。以是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160345c.htm'><img src='up.gif' border=0></a>
<a href='T160346b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>