<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0469a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷2)</font> 不放逸品第六 <font face='Arial'>T17, p0469a</h2></font><hr>
<span class='old'>
</a><br><a name="0468c28" id="0468c28">　　精进修诸善　　　得近寂灭乐</a><br><a name="0468c29" id="0468c29">　　离世俗攀缘　　　唯务于真谛</span><br><a name="0469a01" id="0469a01">　　不为诸魔事　　　少分而动乱</a><br><a name="0469a02" id="0469a02">　　若人意寂静　　　常离诸希求</a><br><a name="0469a03" id="0469a03">　　胜智则发生　　　于彼何有苦</a><br><a name="0469a04" id="0469a04">　　以正惠观察　　　过现诸恐怖</a><br><a name="0469a05" id="0469a05">　　当脱彼未来　　　无量烦恼缚</a><br><a name="0469a06" id="0469a06">　　若乐不放逸　　　常不值诸难</a><br><a name="0469a07" id="0469a07">　　由智离垢染　　　当证真常处</a><br><a name="0469a08" id="0469a08">　　此放逸能坏　　　诸天妙五欲</a><br><a name="0469a09" id="0469a09">　　何况彼愚夫　　　耽着无知觉</a><br><a name="0469a10" id="0469a10">　　若乐行放逸　　　彼人则近死</a><br><a name="0469a11" id="0469a11">　　能离彼过失　　　善任持惠命</a><br><a name="0469a12" id="0469a12">　　放逸不放逸　　　二种如是说</a><br><a name="0469a13" id="0469a13">　　近之为苦本　　　舍之则远死</a><br><a name="0469a14" id="0469a14">　　诸天及世人　　　常着于欲乐</a><br><a name="0469a15" id="0469a15">　　犹如彼飞禽　　　二种无有异</a><br><a name="0469a16" id="0469a16">　　不达彼正法　　　不知解脱因</a><br><a name="0469a17" id="0469a17">　　如是天及人　　　故与彼相似</a><br><a name="0469a18" id="0469a18">　　若弃舍放逸　　　常乐于胜行</a><br><a name="0469a19" id="0469a19">　　如是诸有情　　　此为真智者</a><br><a name="0469a20" id="0469a20">　　诸天乐游戏　　　常作于放逸</a><br><a name="0469a21" id="0469a21">　　虽受天福报　　　与彼禽同类</a><br><a name="0469a22" id="0469a22">　　诸业有差别　　　受生则有异</a><br><a name="0469a23" id="0469a23">　　唯善法可依　　　决定无少堕</a><br><a name="0469a24" id="0469a24">　　若不悟轮回　　　一切皆归尽</a><br><a name="0469a25" id="0469a25">　　彼天极愚痴　　　颠倒唯自损</a><br><a name="0469a26" id="0469a26">　　若天依正法　　　住无垢境界</a><br><a name="0469a27" id="0469a27">　　不作放逸行　　　为世所恭敬</a><br><a name="0469a28" id="0469a28">　　谓彼苦与乐　　　皆从因缘起</a><br><a name="0469a29" id="0469a29">　　彼天善觉了　　　不造非义利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170468c.htm'><img src='up.gif' border=0></a>
<a href='T170469b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>