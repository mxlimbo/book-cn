<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0296b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷50)</font> 观天品第六之一四天王初 <font face='Arial'>T17, p0296b</h2></font><hr>
<span class='old'>
</a><a name="0296a28" id="0296a28">故沙门。应当舍离。第十一者。谓痴比丘我慢</a><a name="0296a29" id="0296a29">心故。不请问他。内智不开。外向化说言一切</span><a name="0296b01" id="0296b01">智。有一切智。故我能说。我能解义。我能读</a><a name="0296b02" id="0296b02">诵。一切法聚。是我所持。百千法义。我教弟</a><a name="0296b03" id="0296b03">子。更无有人与我等者。自心摄受。复为他人</a><a name="0296b04" id="0296b04">作如是说。彼唯智慢而实无智。彼人常为一</a><a name="0296b05" id="0296b05">切众生。说自功德。是故世间一切闻者。皆生</a><a name="0296b06" id="0296b06">贵重。一切世人。皆作是言。此善比丘。具一切</a><a name="0296b07" id="0296b07">智。如是比丘。更无与等。一切世人。皆如是</a><a name="0296b08" id="0296b08">说。而彼比丘。最无所解。内实空虚。无所知</a><a name="0296b09" id="0296b09">晓。心中无物。犹如空器。亦如秋云。离于禅</a><a name="0296b10" id="0296b10">诵。诸少智人之所供养。唯修禅诵。持戒布</a><a name="0296b11" id="0296b11">施。勤修精进。攀缘善法。智慧毗尼。调伏庄</a><a name="0296b12" id="0296b12">严。安住佛法。勤不休息。大悲熏心。此是沙</a><a name="0296b13" id="0296b13">门所应行法。彼恶比丘。内空无智。如是意念。</a><a name="0296b14" id="0296b14">若我今者见彼比丘。则示我法。如是比丘。轻</a><a name="0296b15" id="0296b15">贱于我。彼檀越家。常供养我。若就彼学。则彼</a><a name="0296b16" id="0296b16">檀越不供养我。轻贱于我。是故我今随自所</a><a name="0296b17" id="0296b17">知所解多少。为他宣说。随彼闻者。解与不解。</a><a name="0296b18" id="0296b18">我终不能就彼而学。如是内空。畏他轻贱。以</a><a name="0296b19" id="0296b19">慢心故。既自不解。不请问他。畏人轻贱。如是</a><a name="0296b20" id="0296b20">慢心。妄语之人。失五学句。何等为五。所谓妄</a><a name="0296b21" id="0296b21">语。彼未知故。是以为他妄语而说。此是彼人</a><a name="0296b22" id="0296b22">破初学句。又复次破第二学句。所谓偷盗。彼</a><a name="0296b23" id="0296b23">不应受他人供养。彼檀越主为智慧故。与物</a><a name="0296b24" id="0296b24">供养。而彼愚人。少于智慧而取其物。如是痴</a><a name="0296b25" id="0296b25">人。则是偷盗。如是名破第二学句</a><a name="0296b26" id="0296b26"><p>又复次破第三学句。所谓比丘。初出家时。所</a><a name="0296b27" id="0296b27">受学句。依持戒住。缘于持戒。起如是心。我今</a><a name="0296b28" id="0296b28">出家。而彼比丘。若不学问。何有持戒为他说</a><a name="0296b29" id="0296b29">言。我则多知。如是名破第三学句<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170296a.htm'><img src='up.gif' border=0></a>
<a href='T170296c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>