<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0434 佛说称扬诸佛功德经 0101c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 434 佛说称扬诸佛功德经</font> <font face='Arial'>(卷3)</font> <font face='Arial'>T14, p0101c</h2></font><hr>
<span class='old'>
</a><a name="0101b28" id="0101b28">报无央数劫。地狱罪毕所生之处。常当聋哑</a><a name="0101b29" id="0101b29">不能言语。诸情闭塞常不完具。常当愚痴而</span><a name="0101c01" id="0101c01">有癫狂。其有娆固诸菩萨者。薄德丑陋言</a><a name="0101c02" id="0101c02">无威势。常生下贱常生恶道。所生之处常不</a><a name="0101c03" id="0101c03">闻法。如来正觉所说经法。终不能解说深妙</a><a name="0101c04" id="0101c04">义。愚痴之人与经共诤广受罪报。增益其意</a><a name="0101c05" id="0101c05">毁斯经法。此众生辈生常愚痴。诸佛正觉常</a><a name="0101c06" id="0101c06">为世间而作大明。我重殷勤诫嘱汝等。诸比</a><a name="0101c07" id="0101c07">丘及比丘尼清信士清信女。其有谤毁骂经</a><a name="0101c08" id="0101c08">法者实受重罪。诸佛世尊现在十方。无量世</a><a name="0101c09" id="0101c09">界为作法师。所说经法实难得闻。如来慈愍</a><a name="0101c10" id="0101c10">重诫汝等。若有信乐诸佛名号功德法者。于</a><a name="0101c11" id="0101c11">诸善法自然合偶。其有学持讽诵念者。其人</a><a name="0101c12" id="0101c12">疾得见诸如来。智慧转增得无碍慧。其有</a><a name="0101c13" id="0101c13">劝人读诸佛名。所生之处。游四方域。独言</a><a name="0101c14" id="0101c14">只步而无所畏。其有好乐尽心敬奉此诸佛</a><a name="0101c15" id="0101c15">名。当知其人去正觉道终不复远。其有好喜</a><a name="0101c16" id="0101c16">诸佛功德。加益劝人学斯佛名。其人所在</a><a name="0101c17" id="0101c17">于诸如来所游行处。于诸欲中无所畏难。当</a><a name="0101c18" id="0101c18">知迦叶。若有比丘具四事法。乃能信此诸佛</a><a name="0101c19" id="0101c19">尊名。何等为四。过去世时于诸佛所。得闻深</a><a name="0101c20" id="0101c20">法喜乐静寞清净之处。世世值遇诸善知识。</a><a name="0101c21" id="0101c21">不于法中作危难行。当知迦叶。是为四事。</a><a name="0101c22" id="0101c22">若有比丘以能具此。于诸如来正觉法中而</a><a name="0101c23" id="0101c23">无疑难。其人得闻如来功德。尔乃一心能信</a><a name="0101c24" id="0101c24">乐之。于是世尊。而叹颂曰</a><a name="0101c25" id="0101c25"><p class='lg'>　　过去供养诸佛尊　　　缘此功德其闻名</a><br><a name="0101c26" id="0101c26">　　最后恶世其闻者　　　普用是号增众德</a><br><a name="0101c27" id="0101c27">　　其有过去见诸佛　　　得闻如来深妙义</a><br><a name="0101c28" id="0101c28">　　往世净德不诤法　　　斯辈乃能信奉行</a><br><a name="0101c29" id="0101c29">　　若使得闻深妙法　　　说诸若干微妙义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140101b.htm'><img src='up.gif' border=0></a>
<a href='T140102a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>