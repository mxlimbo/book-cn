<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0362c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷61)</font> 观天品第六之一四天王初 <font face='Arial'>T17, p0362c</h2></font><hr>
<span class='old'>
</a><a name="0362b28" id="0362b28">罗门住于非处。为诸施主之所轻毁。不乐亲</a><a name="0362b29" id="0362b29">近。不修供养。亦不乐见。若住非处。过失彰</span><a name="0362c01" id="0362c01">显。为诸凡俗之所轻笑。互共论说。言某沙门。</a><a name="0362c02" id="0362c02">某婆罗门。及以余人。乐住非处。不名在家。不</a><a name="0362c03" id="0362c03">名出家。不乐山林阿兰若处。贮畜财物。乐见</a><a name="0362c04" id="0362c04">俗人。亲近在家。犹如奴仆。为诸白衣之所轻</a><a name="0362c05" id="0362c05">贱。是故此人。不名在家。不名出家。住非处</a><a name="0362c06" id="0362c06">故。设令无过为他所谤。无有一人住于非处。</a><a name="0362c07" id="0362c07">不为施主之所轻贱。数见白衣。或近在家。虽</a><a name="0362c08" id="0362c08">不轻慢。或生异过。若沙门婆罗门。住非法处。</a><a name="0362c09" id="0362c09">以住非处。得无利益。是故沙门婆罗门。不应</a><a name="0362c10" id="0362c10">住于破坏之处。常乐住处。常乐独处。乐住树</a><a name="0362c11" id="0362c11">下。乐住冢间。乐住静处。以修禅默。或在山</a><a name="0362c12" id="0362c12">谷。独一而行。乃至尽命。应避非处。舍离一切</a><a name="0362c13" id="0362c13">非法之处。能得解脱。住非处者。不得解脱。尔</a><a name="0362c14" id="0362c14">时孔雀王菩萨。式漏曰</a><a name="0362c15" id="0362c15"><p class='lg'>　　比丘住非处　　　人视如僮仆</a><br><a name="0362c16" id="0362c16">　　轻之如草芥　　　亦失自利益</a><br><a name="0362c17" id="0362c17">　　比丘住非处　　　非在家出家</a><br><a name="0362c18" id="0362c18">　　于禅诵法中　　　其心不喜乐</a><br><a name="0362c19" id="0362c19">　　比丘住非处　　　贮积蓄财物</a><br><a name="0362c20" id="0362c20">　　贪心着财宝　　　不觉死时至</a><br><a name="0362c21" id="0362c21">　　身命念念尽　　　而不能觉知</a><br><a name="0362c22" id="0362c22">　　不知所作业　　　能受未来报</a><br><a name="0362c23" id="0362c23">　　比丘住非处　　　常乐见俗人</a><br><a name="0362c24" id="0362c24">　　常行于非处　　　死则入恶道</a><br><a name="0362c25" id="0362c25">　　心无所乐着　　　一切不望</a><br><a name="0362c26" id="0362c26">　　能脱一切贪　　　是名为沙门</a><br><a name="0362c27" id="0362c27">　　若在山树下　　　常修习禅观</a><br><a name="0362c28" id="0362c28">　　则得清净智　　　远离一切过</a><br><a name="0362c29" id="0362c29">　　远离一切贪　　　不为境界惑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170362b.htm'><img src='up.gif' border=0></a>
<a href='T170363a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>