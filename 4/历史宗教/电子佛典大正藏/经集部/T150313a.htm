<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0313a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷1)</font> 修行方便胜道决定分第八 <font face='Arial'>T15, p0313a</h2></font><hr>
<span class='old'>
</a><br><a name="0312c28" id="0312c28">　　作者终不丧　　　修行宜善思</a><br><a name="0312c29" id="0312c29">　　常受人信施　　　侵彼肌体分</span><br><a name="0313a01" id="0313a01">　　谓我有功德　　　自顾空无实</a><br><a name="0313a02" id="0313a02">　　由此利养心　　　翳我善功德</a><br><a name="0313a03" id="0313a03">　　深思克骨苦　　　即时兴厌离</a><br><a name="0313a04" id="0313a04">　　未脱诸恶趣　　　颠倒见所缚</a><br><a name="0313a05" id="0313a05">　　不向平等路　　　牟尼一乘道</a><br><a name="0313a06" id="0313a06">　　得生难得趣　　　诸根悉具足</a><br><a name="0313a07" id="0313a07">　　值佛兴于世　　　又得闻正法</a><br><a name="0313a08" id="0313a08">　　而不舍苦器　　　未渡贪欲海</a><br><a name="0313a09" id="0313a09">　　拔刀五恶贼　　　是亦未摧灭</a><br><a name="0313a10" id="0313a10">　　如是正观时　　　修行向解脱</a><br><a name="0313a11" id="0313a11">　　作是忧厌相　　　则便生决定</a><br><a name="0313a12" id="0313a12">　　身为不净器　　　三十六充满</a><br><a name="0313a13" id="0313a13">　　譬如大地种　　　生育众杂类</a><br><a name="0313a14" id="0313a14">　　身为隐覆聚　　　亦常假澡浴</a><br><a name="0313a15" id="0313a15">　　聚沫撮摩法　　　不久必当灭</a><br><a name="0313a16" id="0313a16">　　譬如毒蛇箧　　　四大箧亦然</a><br><a name="0313a17" id="0313a17">　　八万虫中舍　　　常共竞侵食</a><br><a name="0313a18" id="0313a18">　　是身为灾宅　　　四百四病恼</a><br><a name="0313a19" id="0313a19">　　种种苦不净　　　一切内充满</a><br><a name="0313a20" id="0313a20">　　譬如故空舍　　　亦如丘冢间</a><br><a name="0313a21" id="0313a21">　　坏器无坚固　　　说身亦复然</a><br><a name="0313a22" id="0313a22">　　无量众恶聚　　　虚妄非真实</a><br><a name="0313a23" id="0313a23">　　颠倒起贪着　　　长夜婴楚毒</a><br><a name="0313a24" id="0313a24">　　将复处胞胎　　　数数受生苦</a><br><a name="0313a25" id="0313a25">　　不见真实法　　　生死轮常转</a><br><a name="0313a26" id="0313a26">　　始受迦罗逻　　　次生泡肉段</a><br><a name="0313a27" id="0313a27">　　渐厚成肢节　　　五种胞胎苦</a><br><a name="0313a28" id="0313a28">　　幽闭无日狱　　　生熟藏所迫</a><br><a name="0313a29" id="0313a29">　　长养于行厕　　　臭闷不净苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150312c.htm'><img src='up.gif' border=0></a>
<a href='T150313b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>