<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0652 佛说大乘随转宣说诸法经 0777c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 652 佛说大乘随转宣说诸法经</font> <font face='Arial'>(卷2)</font> <font face='Arial'>T15, p0777c</h2></font><hr>
<span class='old'>
</a><a name="0777b28" id="0777b28">彼于一切法勤修大乘。名正精进。彼于一切</a><a name="0777b29" id="0777b29">法不生恶业。名正念。彼于一切法不散不乱。</span><a name="0777c01" id="0777c01">名正定。是名八正道。彼学法众生一心了知</a><a name="0777c02" id="0777c02">四圣谛四念处五根七觉支八正道。如是等</a><a name="0777c03" id="0777c03">法一一修学已得到彼岸生诸佛国。无有恐</a><a name="0777c04" id="0777c04">怖得金刚坚固心。一切罗汉声闻沙门婆罗</a><a name="0777c05" id="0777c05">门。及小婆罗门等。闻佛说此微妙最上法门</a><a name="0777c06" id="0777c06">有大神力。能除热恼获得心地清凉。诸比丘</a><a name="0777c07" id="0777c07">若能展转勤行心无退转与我无异。而诸天</a><a name="0777c08" id="0777c08">人昼夜作诸音乐。持众名香种种奇华。珍妙</a><a name="0777c09" id="0777c09">饮食堪受供养。文殊师利。彼诸比丘若不断</a><a name="0777c10" id="0777c10">嗔。入王城持钵循行乞食。为魔所恼染着诸</a><a name="0777c11" id="0777c11">欲。非佛弟子与俗无异。复有比丘心无嗔故。</a><a name="0777c12" id="0777c12">了知大乘微妙法行法义言句。于真实正行</a><a name="0777c13" id="0777c13">而得解脱。尔时三千二百天子。持天曼陀罗</a><a name="0777c14" id="0777c14">华种种名香上妙饮食。恭敬供养心大欢喜。</a><a name="0777c15" id="0777c15">互相赞叹出家功德。与如来佛国而无有异。</a><a name="0777c16" id="0777c16">尔时文殊师利白佛言。世尊。我闻佛说秘密</a><a name="0777c17" id="0777c17">陀罗尼章句云何。佛告文殊师利。我为汝说</a><a name="0777c18" id="0777c18">秘密句橛句金刚句慧句。是名陀罗尼章句</a><a name="0777c19" id="0777c19">法门。此法门菩萨得一切法句发生。刹那刹</a><a name="0777c20" id="0777c20">那得忍辱法。文殊师利言。云何名秘密句法</a><a name="0777c21" id="0777c21">门。佛言。我为汝说秘密句真实章句。于一</a><a name="0777c22" id="0777c22">切法中心爱乐秘密句为第一。如汝文殊师</a><a name="0777c23" id="0777c23">利。于一切菩萨中而得第一。秘密句亦复如</a><a name="0777c24" id="0777c24">是。复次文殊师利。秘密句如虚空。我身遍</a><a name="0777c25" id="0777c25">满虚空。一切法亦如是遍满虚空。一切菩萨</a><a name="0777c26" id="0777c26">现前不现前。都是一如。名真实秘密句。文</a><a name="0777c27" id="0777c27">殊师利白佛言。世尊。云何橛句。佛告文殊</a><a name="0777c28" id="0777c28">师利。我为汝说橛句。不动贪法界。住一切</a><a name="0777c29" id="0777c29">法动。我不动大乘。不作种种世事。是名橛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150777b.htm'><img src='up.gif' border=0></a>
<a href='T150778a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>