<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0092c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷6)</font> <font face='Arial'>T15, p0092c</h2></font><hr>
<span class='old'>
</a><br><a name="0092b28" id="0092b28">　　知诸众生非法器　　　黠慧菩萨至余国</a><br><a name="0092b29" id="0092b29">　　三千世界欲烧时　　　劫火将起烧天地</span><br><a name="0092c01" id="0092c01">　　百川众流在前涸　　　尔乃水王于后竭</a><br><a name="0092c02" id="0092c02">　　行小道者亦如是　　　法欲尽时在前灭</a><br><a name="0092c03" id="0092c03">　　菩萨勇猛不惜身　　　护持正法乃不尽</a><br><a name="0092c04" id="0092c04">　　若佛在世若灭后　　　是心中宝实不灭</a><br><a name="0092c05" id="0092c05">　　深心清净住是法　　　以此善法修行道</a><br><a name="0092c06" id="0092c06">　　百千众生依止海　　　海有非为一众生</a><br><a name="0092c07" id="0092c07">　　菩萨发心亦如是　　　为度一切众生故</a><br><a name="0092c08" id="0092c08">　　十方世界诸大海　　　犹尚可得测其量</a><br><a name="0092c09" id="0092c09">　　是诸菩萨所行道　　　声闻缘觉不能测</a><br><a name="0092c10" id="0092c10">　　十方世界虚空界　　　空界犹尚可测量</a><br><a name="0092c11" id="0092c11">　　诸菩萨行虚空界　　　不可测量此行界</a><br><a name="0092c12" id="0092c12">　　迦叶当知诸菩萨　　　勇猛精进坚固心</a><br><a name="0092c13" id="0092c13">　　愿欲作佛度众生　　　尚无与等何况胜</a><br><a name="0092c14" id="0092c14">　　斯德宝聚如大海　　　是可供养良福田</a><br><a name="0092c15" id="0092c15">　　是为最上大医王　　　能疗一切众生病</a><br><a name="0092c16" id="0092c16">　　是为归依作救护　　　洲渚灯明究竟道</a><br><a name="0092c17" id="0092c17">　　能与无明世间眼　　　得眼则能服甘露</a><br><a name="0092c18" id="0092c18">　　是为世间诸法王　　　是为帝释决断智</a><br><a name="0092c19" id="0092c19">　　是为大梵行四禅　　　是为能转梵法轮</a><br><a name="0092c20" id="0092c20">　　是为大智导世师　　　示着邪径正真道</a><br><a name="0092c21" id="0092c21">　　勇猛能住大菩提　　　是为清净除秽恼</a><br><a name="0092c22" id="0092c22">　　是修白法如满月　　　光明高显犹如日</a><br><a name="0092c23" id="0092c23">　　菩萨智慧生增长　　　如大雷声雨法雨</a><br><a name="0092c24" id="0092c24">　　是无所畏如师子　　　是心调柔如象王</a><br><a name="0092c25" id="0092c25">　　菩萨坚固如须弥　　　一切诸魔不能伏</a><br><a name="0092c26" id="0092c26">　　离浊清净为如水　　　是有威猛为如火</a><br><a name="0092c27" id="0092c27">　　是无障碍为如风　　　无能动转为如地</a><br><a name="0092c28" id="0092c28">　　以是菩萨离限心　　　拔我慢根贪嫉等</a><br><a name="0092c29" id="0092c29">　　如药树王无分别　　　世间八法不染污<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150092b.htm'><img src='up.gif' border=0></a>
<a href='T150093a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>