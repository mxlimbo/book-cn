<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0535 佛说申日经 0818b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 535 佛说申日经</font> <font face='Arial'>(卷1)</font> <font face='Arial'>T14, p0818b</h2></font><hr>
<span class='old'>
</a><a name="0818a28" id="0818a28">如佛道。亦可舍卿所奉之术来就吾法。诸异</a><a name="0818a29" id="0818a29">道人不复与语怀恚而去。明日申日。往诣师</span><a name="0818b01" id="0818b01">所长跪自陈。我兄无状所为非法。我实不知。</a><a name="0818b02" id="0818b02">愿师加哀不见咎责。虽尔今者当为大师报</a><a name="0818b03" id="0818b03">昨日之怨。我兄但以泥坑酪浆。毁辱师等耳。</a><a name="0818b04" id="0818b04">我今所报当过于此。今我兄所侍之师。我当</a><a name="0818b05" id="0818b05">请之。掘门里地令入五丈。以火着中薄覆其</a><a name="0818b06" id="0818b06">上。设众饭食皆内毒药。时佛当来。若不堕</a><a name="0818b07" id="0818b07">火坑中者。当持毒饭而分布与以此杀之。于</a><a name="0818b08" id="0818b08">师何如。时师报言。如佛世尊。多智圣猛睹</a><a name="0818b09" id="0818b09">去来事。他人所议辄豫知之。卿虽欲尔恐不</a><a name="0818b10" id="0818b10">能谐。申日复言。先当请之。若其受者为无</a><a name="0818b11" id="0818b11">所知。若必明圣不受吾请。师曰大善。是时</a><a name="0818b12" id="0818b12">申日出王舍城诣灵鸟山。前到佛所叉手揖</a><a name="0818b13" id="0818b13">让而白佛言。我欲请佛及诸弟子。愿屈光仪</a><a name="0818b14" id="0818b14">到舍小饭。佛言。大善。于是申日欢喜而退。</a><a name="0818b15" id="0818b15">还白其师。佛已受请为无所知。但当掘坑具</a><a name="0818b16" id="0818b16">毒饭耳。时诸异道人皆大踊跃。展转相谓以</a><a name="0818b17" id="0818b17">为大庆</a><a name="0818b18" id="0818b18"><p>申日有子。名旃罗法(汉言月光童子)先世宿命学佛经</a><a name="0818b19" id="0818b19">道。有神猛志。志在大乘。白其父言。佛者大</a><a name="0818b20" id="0818b20">圣神通已达。前知无穷却睹无极。蜚蠕动</a><a name="0818b21" id="0818b21">心义所念皆豫知之。莫用邪冥恶人之言受</a><a name="0818b22" id="0818b22">其重罪。时旃罗法复白父言假令劫尽满其</a><a name="0818b23" id="0818b23">中火。三千刹土皆悉周遍。又取诸毒揣若须</a><a name="0818b24" id="0818b24">弥。犹尚不能动佛一毛。况此小坑而欲害之。</a><a name="0818b25" id="0818b25">今父所作譬如萤火。自以小明欲蔽日月。譬</a><a name="0818b26" id="0818b26">如小鸟欲以其身冲崩铁围。反碎其身无所</a><a name="0818b27" id="0818b27">能谐。今诸异道所作如是。不须请佛。其父</a><a name="0818b28" id="0818b28">不信故如前谋。明日时至遣人白佛。所供已</a><a name="0818b29" id="0818b29">办愿可自屈。于是如来便起向道。放大光明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140818a.htm'><img src='up.gif' border=0></a>
<a href='T140818c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>