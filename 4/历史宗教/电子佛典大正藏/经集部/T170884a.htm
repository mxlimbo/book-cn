<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0834 大威灯光仙人问疑经 0884a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 834 大威灯光仙人问疑经</font> <font face='Arial'>(卷1)</font> <font face='Arial'>T17, p0884a</h2></font><hr>
<span class='old'>
</a><a name="0883c28" id="0883c28">德绝伦。如来世尊亦复如是。于诸仙中为最</a><a name="0883c29" id="0883c29">第一。又如六牙清净白象。独自在于白羊群</span><a name="0884a01" id="0884a01">内。如月夜朗映蔽众萤。如曼陀花生芦苇</a><a name="0884a02" id="0884a02">町。如金翅鸟处在乌群。世尊于彼诸仙众</a><a name="0884a03" id="0884a03">中。亦复如是。威德照明倍复殊胜。尔时世</a><a name="0884a04" id="0884a04">尊即便入于宝舍三昧。现无量神通。普放</a><a name="0884a05" id="0884a05">净光遍身明耀。于身左右。迭相交绕。又于</a><a name="0884a06" id="0884a06">自身。出无量亿诸化佛身。一一化身复出无</a><a name="0884a07" id="0884a07">量亿诸化佛。复自身中。出无量亿诸菩萨身。</a><a name="0884a08" id="0884a08">无量帝释身。无量梵王身。无量四天王身。</a><a name="0884a09" id="0884a09">无量百千阿罗汉身。无量百千比丘比丘尼</a><a name="0884a10" id="0884a10">优婆塞优婆夷身。无量大转轮王身。无量小</a><a name="0884a11" id="0884a11">转轮王身。无量粟散诸小王身。无量东海洲</a><a name="0884a12" id="0884a12">中边地人身。无量南天竺等。所有诸地一切</a><a name="0884a13" id="0884a13">人身。无量刹利大姓。诸婆罗门等。大富长</a><a name="0884a14" id="0884a14">者。一切人身。如是等种种形类。种种服饰。</a><a name="0884a15" id="0884a15">种种言说。所有一切诸天界分。一切皆从如</a><a name="0884a16" id="0884a16">来身出。尔时一切大众。各怀疑心。迭共相</a><a name="0884a17" id="0884a17">观。时诸菩萨皆大欢喜。雨诸珍宝供养之具。</a><a name="0884a18" id="0884a18">乃至璎珞供养如是。尔时世尊现是瑞已。还</a><a name="0884a19" id="0884a19">从宝舍三昧起。从三昧起已。如师子王频</a><a name="0884a20" id="0884a20">申顾视。普观十方观十方已。即时见彼十方</a><a name="0884a21" id="0884a21">世界。一切所有诸佛刹土。及此娑<span class='corr'>婆</span>大千世</a><a name="0884a22" id="0884a22">界。以佛眼观。分明显现犹如掌中。如此释</a><a name="0884a23" id="0884a23">迦如来。放大神通种种变现。十方一切诸佛。</a><a name="0884a24" id="0884a24">亦复如是现化佛身。从化佛身示化佛身。彼</a><a name="0884a25" id="0884a25">诸如来所有化佛。皆来云集。世尊大会。复</a><a name="0884a26" id="0884a26">有无量恒河沙等诸菩萨众比丘比丘尼优婆</a><a name="0884a27" id="0884a27">塞优婆夷。过诸譬喻。各执种种供养之具。</a><a name="0884a28" id="0884a28">随其所应堪供养者。来诣佛所。复有天龙夜</a><a name="0884a29" id="0884a29">叉乾闼婆阿修罗迦楼罗紧那罗摩[<a href='javascript:showpic("images/023523.gif")'>目*侯</a>]罗伽人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170883c.htm'><img src='up.gif' border=0></a>
<a href='T170884b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>