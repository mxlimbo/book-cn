<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0614 坐禅三昧经 0275a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 614 坐禅三昧经</font> <font face='Arial'>(卷1)</font> <font face='Arial'>T15, p0275a</h2></font><hr>
<span class='old'>
</a><a name="0274c28" id="0274c28">为健。如是等散心。当念阿那般那学六种法</a><a name="0274c29" id="0274c29">断诸思觉。以是故念数息</span><a name="0275a01" id="0275a01"><p>问曰。若余不净念佛四等观中。亦得断思</a><a name="0275a02" id="0275a02">觉。何以故。独数息。答曰。余观法宽难失故。</a><a name="0275a03" id="0275a03">数息法急易转故。譬如放牛。以牛难失故守</a><a name="0275a04" id="0275a04">之少事。如放猕猴易失故守之多事。此亦如</a><a name="0275a05" id="0275a05">是。数息心数不得少时他念。少时他念则</a><a name="0275a06" id="0275a06">失数。以是故初断思觉应数息。已得数法当</a><a name="0275a07" id="0275a07">行随法断诸思觉。入息至竟当随莫数一。出</a><a name="0275a08" id="0275a08">息至竟当随莫数二。譬如负债人债主随逐</a><a name="0275a09" id="0275a09">初不舍离。如是思惟。是入息是还出更有</a><a name="0275a10" id="0275a10">异。出息是还入更有异。是时知入息异出息</a><a name="0275a11" id="0275a11">异。何以故。出息暖入息冷。问曰。入出息是</a><a name="0275a12" id="0275a12">一息。何以故。出息还更入故。譬如含水水暖</a><a name="0275a13" id="0275a13">吐水水冷。冷者还暖暖者还冷故。答曰。不</a><a name="0275a14" id="0275a14">尔。内心动故有息出。出已即灭。鼻口引外则</a><a name="0275a15" id="0275a15">有息入。入故息灭。亦无将出亦无将入。复次</a><a name="0275a16" id="0275a16">少壮老人。少者入息长。壮者入出息等。老者</a><a name="0275a17" id="0275a17">出息长。是故非一息。复次脐边风发相似相</a><a name="0275a18" id="0275a18">续。息出至口鼻边。出已便灭。譬如[<a href='javascript:showpic("images/073523.gif")'>梦-夕+</a>]囊中</a><a name="0275a19" id="0275a19">风开时即灭。若以口鼻因缘引之则风入。是</a><a name="0275a20" id="0275a20">从新因缘边生。譬如扇众缘合故则有风。是</a><a name="0275a21" id="0275a21">时知入出息因缘而有虚诳不真生灭无常。</a><a name="0275a22" id="0275a22">如是思惟。出息从口鼻因缘引之。而有入息</a><a name="0275a23" id="0275a23">因缘心动令生。而惑者不知以为我息。息者</a><a name="0275a24" id="0275a24">是风。与外风无异。地水火空亦复如是。是五</a><a name="0275a25" id="0275a25">大因缘合故生识。识亦如是非我有也。五阴</a><a name="0275a26" id="0275a26">十二入十八持亦复如是。如是知之逐息入</a><a name="0275a27" id="0275a27">息出。是以名随。已得随法当行止法。止法者</a><a name="0275a28" id="0275a28">数随心极住意风门念入出息。问曰。何以故</a><a name="0275a29" id="0275a29">止。答曰。断诸思觉故。心不散故。数随息时心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150274c.htm'><img src='up.gif' border=0></a>
<a href='T150275b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>