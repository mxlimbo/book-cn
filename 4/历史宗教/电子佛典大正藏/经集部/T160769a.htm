<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0769a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷3)</font> 阿赖耶即密严品第八 <font face='Arial'>T16, p0769a</h2></font><hr>
<span class='old'>
</a><br><a name="0768c28" id="0768c28">　　诸业所系缚　　　轮转无有穷</a><br><a name="0768c29" id="0768c29">　　亦如于大海　　　因风起波浪</span><br><a name="0769a01" id="0769a01">　　恒生亦恒灭　　　不断亦不常</a><br><a name="0769a02" id="0769a02">　　由不悟自心　　　随识境界现</a><br><a name="0769a03" id="0769a03">　　若了于自心　　　如火焚薪尽</a><br><a name="0769a04" id="0769a04">　　通达于无漏　　　则名为圣人</a><br><a name="0769a05" id="0769a05">　　藏识变众境　　　弥纶于世间</a><br><a name="0769a06" id="0769a06">　　意执我我所　　　思量恒流转</a><br><a name="0769a07" id="0769a07">　　诸识类差别　　　各各了自境</a><br><a name="0769a08" id="0769a08">　　积集业为心　　　遍积集名意</a><br><a name="0769a09" id="0769a09">　　了别名为识　　　五识取现境</a><br><a name="0769a10" id="0769a10">　　如翳见毛轮　　　随见而迷惑</a><br><a name="0769a11" id="0769a11">　　于似色心中　　　非色计于色</a><br><a name="0769a12" id="0769a12">　　譬如摩尼珠　　　日月光所照</a><br><a name="0769a13" id="0769a13">　　随其所应现　　　各雨自类物</a><br><a name="0769a14" id="0769a14">　　阿赖耶亦尔　　　如来清净藏</a><br><a name="0769a15" id="0769a15">　　和合于习气　　　变现周世间</a><br><a name="0769a16" id="0769a16">　　与无漏相应　　　雨诸功德法</a><br><a name="0769a17" id="0769a17">　　譬如乳变异　　　成酪至酪浆</a><br><a name="0769a18" id="0769a18">　　藏识亦如是　　　变似于众色</a><br><a name="0769a19" id="0769a19">　　如翳见毛轮　　　有情亦复尔</a><br><a name="0769a20" id="0769a20">　　以恶习气翳　　　住藏识眼中</a><br><a name="0769a21" id="0769a21">　　于诸非色处　　　此所见诸色</a><br><a name="0769a22" id="0769a22">　　犹如于阳焰　　　远离于有无</a><br><a name="0769a23" id="0769a23">　　习赖耶所现　　　仁者依眼色</a><br><a name="0769a24" id="0769a24">　　而生似色识　　　如幻住眼中</a><br><a name="0769a25" id="0769a25">　　飘动犹热焰　　　色皆是藏识</a><br><a name="0769a26" id="0769a26">　　与色习相应　　　变似体非有</a><br><a name="0769a27" id="0769a27">　　愚夫妄分别　　　诸昏醉放逸</a><br><a name="0769a28" id="0769a28">　　坐卧及狂走　　　顿起诸事业</a><br><a name="0769a29" id="0769a29">　　皆是赖耶识　　　犹如盛赫日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160768c.htm'><img src='up.gif' border=0></a>
<a href='T160769b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>