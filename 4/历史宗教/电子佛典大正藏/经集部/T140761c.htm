<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0497 佛说摩诃迦叶度贫母经 0761c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 497 佛说摩诃迦叶度贫母经</font> <font face='Arial'>(卷1)</font> <font face='Arial'>T14, p0761c</h2></font><hr>
<span class='old'>
<p><p></span><a name="0761c01" id="0761c01"></a><a name="0761c02" id="0761c02"><p><b>　　<A NAME="n407"></A>No. 497</b></a><a name="0761c03" id="0761c03"><p class='juan'>
佛说摩诃迦叶度贫母经</p>
</a><a name="0761c04" id="0761c04"></a><a name="0761c05" id="0761c05"><p><span class='byline'>　　　　宋于阗国三藏求那跋陀罗译</span><br></a><a name="0761c06" id="0761c06"><p>闻如是。一时佛在舍卫国。度于君民。与除</a><a name="0761c07" id="0761c07">馑众菩萨大士。天龙鬼神世间人民。无央数</a><a name="0761c08" id="0761c08">众会听经。是时摩诃迦叶。独行教化到王舍</a><a name="0761c09" id="0761c09">城。常行大哀福于众生。舍诸豪富而从贫乞。</a><a name="0761c10" id="0761c10">摩诃迦叶时欲分卫。若其未行先三昧正受。</a><a name="0761c11" id="0761c11">何所贫人吾当福之。即入王舍大城之中。见</a><a name="0761c12" id="0761c12">一孤母。最甚贫困。在于街巷大粪聚中。傍</a><a name="0761c13" id="0761c13">凿粪聚以为岩窟。羸劣疾病常卧其中。孤单</a><a name="0761c14" id="0761c14">零丁无有衣食。便于岩窟施小篱以障五形。</a><a name="0761c15" id="0761c15">迦叶三昧知此人宿不植福是以今贫。知母</a><a name="0761c16" id="0761c16">寿命终日在近。若吾不度永失福堂。母时饥</a><a name="0761c17" id="0761c17">困。长者青衣而弃米汁。臭恶难言。母从乞</a><a name="0761c18" id="0761c18">之。即以破瓦盛着左右。摩诃迦叶到其所</a><a name="0761c19" id="0761c19">咒愿言且多少施我可得大福。尔时老母。即</a><a name="0761c20" id="0761c20">说偈言</a><a name="0761c21" id="0761c21"><p class='lg'>　　举身得疾病　　　孤穷安可言</a><br><a name="0761c22" id="0761c22">　　一国之最贫　　　衣食不盖形</a><br><a name="0761c23" id="0761c23">　　世有不慈人　　　尚见矜愍怜</a><br><a name="0761c24" id="0761c24">　　云何名慈哀　　　而不知此厄</a><br><a name="0761c25" id="0761c25">　　普世之寒苦　　　无过我之身</a><br><a name="0761c26" id="0761c26">　　愿见哀矜恕　　　实不为仁惜　</p></a><a name="0761c27" id="0761c27"><p>摩诃迦叶。即答偈言</a><a name="0761c28" id="0761c28"><p class='lg'>　　佛为三界尊　　　吾备在其中</a><br><a name="0761c29" id="0761c29">　　欲除汝饥贫　　　是故从贫乞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140761b.htm'><img src='up.gif' border=0></a>
<a href='T140762a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>