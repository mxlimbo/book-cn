<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0565c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷9)</font> 总品第十八之一 <font face='Arial'>T16, p0565c</h2></font><hr>
<span class='old'>
</a><br><a name="0565b28" id="0565b28">　　远离诸作事　　　离知可知法</a><br><a name="0565b29" id="0565b29">　　行如幻三昧　　　出诸十地行</span><br><a name="0565c01" id="0565c01">　　汝观心王法　　　离心境识相</a><br><a name="0565c02" id="0565c02">　　时知心常转　　　即住恒不变</a><br><a name="0565c03" id="0565c03">　　住莲花宫殿　　　如幻境界相</a><br><a name="0565c04" id="0565c04">　　住彼胜处已　　　得诸自在行</a><br><a name="0565c05" id="0565c05">　　如摩尼现色　　　作度众生业</a><br><a name="0565c06" id="0565c06">　　无有为无为　　　除诸分别心</a><br><a name="0565c07" id="0565c07">　　愚痴无智取　　　如石女梦儿</a><br><a name="0565c08" id="0565c08">　　寂静及无生　　　五阴人相续</a><br><a name="0565c09" id="0565c09">　　因缘诸境界　　　空有及非有</a><br><a name="0565c10" id="0565c10">　　我说诸方便　　　无如是实相</a><br><a name="0565c11" id="0565c11">　　愚痴取实有　　　无能相可相</a><br><a name="0565c12" id="0565c12">　　我觉一切法　　　而不觉一切</a><br><a name="0565c13" id="0565c13">　　我有一切智　　　而无一切智</a><br><a name="0565c14" id="0565c14">　　凡夫愚分别　　　自言世智者</a><br><a name="0565c15" id="0565c15">　　我未曾觉知　　　亦不觉众生</a><br><a name="0565c16" id="0565c16">　　一切法惟心　　　诸阴如毛轮</a><br><a name="0565c17" id="0565c17">　　轮相毕竟无　　　何处有分别</a><br><a name="0565c18" id="0565c18">　　本无始生物　　　诸缘中亦无</a><br><a name="0565c19" id="0565c19">　　石女儿空华　　　若能见有为</a><br><a name="0565c20" id="0565c20">　　尔时见可见　　　见迷法即住</a><br><a name="0565c21" id="0565c21">　　我不入涅　　　不灭诸相业</a><br><a name="0565c22" id="0565c22">　　灭诸分别识　　　此是我涅</a><br><a name="0565c23" id="0565c23">　　非灭诸法相　　　愚痴妄分别</a><br><a name="0565c24" id="0565c24">　　如瀑水竭尽　　　尔时波不生</a><br><a name="0565c25" id="0565c25">　　如种种识灭　　　灭而不复生</a><br><a name="0565c26" id="0565c26">　　空及无识相　　　如幻本不生</a><br><a name="0565c27" id="0565c27">　　有无离有无　　　此诸法如梦</a><br><a name="0565c28" id="0565c28">　　我说一实法　　　离于诸觉观</a><br><a name="0565c29" id="0565c29">　　圣人妙境界　　　离二法体相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160565b.htm'><img src='up.gif' border=0></a>
<a href='T160566a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>