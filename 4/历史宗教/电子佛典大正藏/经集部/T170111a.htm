<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0111a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷19)</font> 畜生品第五之一 <font face='Arial'>T17, p0111a</h2></font><hr>
<span class='old'>
</a><a name="0110c28" id="0110c28">弱。无所能为。时虚空神诸大神通。大夜叉</a><a name="0110c29" id="0110c29">等。闻天所说。欢喜踊跃。于彼恶龙阿修罗</span><a name="0111a01" id="0111a01">所。生大嗔恚。即下欲诣法行龙王。婆修吉</a><a name="0111a02" id="0111a02">德叉迦等诸龙王所。说上因缘。从空而下。一</a><a name="0111a03" id="0111a03">切身分。光焰腾赫。见是相者。皆言忧流迦</a><a name="0111a04" id="0111a04">下(魏言天狗下)。若其夜下。世人皆见。若昼下者。或</a><a name="0111a05" id="0111a05">见不见。下入大海。至彼法行大龙王所。说</a><a name="0111a06" id="0111a06">上因缘。见是相已。世间邪见诸咒术师。咸作</a><a name="0111a07" id="0111a07">异说。是相出者。或言丰乐。或言饥馑。或言</a><a name="0111a08" id="0111a08">王者吉凶。或言兵起。或言不起。或言人民丧</a><a name="0111a09" id="0111a09">殁。或言不死。或言牛婆罗门有吉不吉。虽作</a><a name="0111a10" id="0111a10">此说。不知业果。随相似说。无有真实</a><a name="0111a11" id="0111a11"><p>复次比丘。观忧流迦天火下者。复有因缘。忧</a><a name="0111a12" id="0111a12">流迦下。诸天欲行。宫殿随身。其行速疾。二</a><a name="0111a13" id="0111a13">殿并驰。互相研磨。令火炽焰。光明腾赫。从</a><a name="0111a14" id="0111a14">上而下。世人见已。诸咒术师及占星者。作如</a><a name="0111a15" id="0111a15">是说。世间饥馑。或言丰乐。或言王者吉凶</a><a name="0111a16" id="0111a16">灾祥。或言国土安宁。或言荒坏。或言畜生疫</a><a name="0111a17" id="0111a17">病流行。民遭重疾。或言人畜安吉。无为诸世</a><a name="0111a18" id="0111a18">邪论。虽作此说。而不能知相之因缘。何以故。</a><a name="0111a19" id="0111a19">但随相说。不识业果故。所以者何。一切世间</a><a name="0111a20" id="0111a20">沙门婆罗门。若天魔梵。若阿修罗。不能如是</a><a name="0111a21" id="0111a21">知微细业因缘果报。不能思惟我此法律十</a><a name="0111a22" id="0111a22">善业道。唯除如来</a><a name="0111a23" id="0111a23"><p>复次比丘。知业果报。观于空行大力夜叉。云</a><a name="0111a24" id="0111a24">何而得此大势力。能行天上。能至大海。法</a><a name="0111a25" id="0111a25">行龙王所。彼以闻慧。见空行夜叉大神通力</a><a name="0111a26" id="0111a26">入大海中。至婆修吉德叉迦随顺法行大龙</a><a name="0111a27" id="0111a27">王所。说如是言。陀摩[<a href='javascript:showpic("images/023523.gif")'>目*侯</a>]阿修罗。勇健阿修罗</a><a name="0111a28" id="0111a28">王。至一切观池。自观其身。如上所说。时婆</a><a name="0111a29" id="0111a29">修吉德叉迦等。诸大龙王。闻夜叉说。告夜叉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170110c.htm'><img src='up.gif' border=0></a>
<a href='T170111b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>