<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0743 佛说忠心经 0550b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 743 佛说忠心经</font> <font face='Arial'>(卷1)</font> <font face='Arial'>T17, p0550b</h2></font><hr>
<span class='old'>
</a><a name="0550a28" id="0550a28">习于颠倒众邪之行。以为真谛。王及臣民。奉</a><a name="0550a29" id="0550a29">事梵志等五百人。各有五通力。能移山住</span><a name="0550b01" id="0550b01">流。分身变化。国有大山。塞民迳路。举国患之。</a><a name="0550b02" id="0550b02">王以山为民艰难。具向梵志说之。梵志答曰。</a><a name="0550b03" id="0550b03">吾等自为民除害。王无戚焉。即绕山坐。各</a><a name="0550b04" id="0550b04">一其心。以道定力。山起欲移。佛告目连。汝往</a><a name="0550b05" id="0550b05">彼国。现道神化。长度梵志。济其君民。令远</a><a name="0550b06" id="0550b06">三涂。永处福堂。目连受教。承佛威神。寻路放</a><a name="0550b07" id="0550b07">光。遏绝日明。悬处虚空。当其山巅。山为不</a><a name="0550b08" id="0550b08">动。梵志惊曰。此山已起。谁回之乎。日又无</a><a name="0550b09" id="0550b09">光。此将有以。中有明者。以定意观众弟</a><a name="0550b10" id="0550b10">子心。谁秽浊者。令山不移。睹见诸心。普有</a><a name="0550b11" id="0550b11">道净。国荣宝色。不秽其心。仰头观见。睹一沙</a><a name="0550b12" id="0550b12">门。当其山上。梵志佥曰。正是瞿昙弟子所为。</a><a name="0550b13" id="0550b13">梵志呼曰。王令吾等为民除患。汝抑之为。目</a><a name="0550b14" id="0550b14">连答曰。吾自悬虚。谁抑汝等山。梵志三尽</a><a name="0550b15" id="0550b15">道力。欲令山移。山入三下。遂成平地。梵志</a><a name="0550b16" id="0550b16">顾相谓曰。夫有明达。道德深者。即吾等师。咸</a><a name="0550b17" id="0550b17">兴整服。稽首敬白。愿为弟子。示吾极圣。目</a><a name="0550b18" id="0550b18">连答曰。汝等欲去瞑就明者善。吾有尊师。</a><a name="0550b19" id="0550b19">号无上正真天中之天。为一切智。汝等寻吾</a><a name="0550b20" id="0550b20">往至佛所。诸梵志曰。佛之导化。宁殊于师</a><a name="0550b21" id="0550b21">乎。目连曰佛以须弥为芥子。吾以芥子为须</a><a name="0550b22" id="0550b22">弥。叹佛德毕曰。汝等寻吾后。目连接诸梵志。</a><a name="0550b23" id="0550b23">犹若壮士屈伸臂顷。即在佛前。具陈其情。白</a><a name="0550b24" id="0550b24">佛言。吾承无上正真神势之化。化诸梵志。</a><a name="0550b25" id="0550b25">斯等内外已净。犹若新[<a href='javascript:showpic("images/057087.gif")'>叠*毛</a>]易可为色。唯愿</a><a name="0550b26" id="0550b26">世尊。荡其微垢。令成真净。梵志见佛。心开</a><a name="0550b27" id="0550b27">意喜。皆作沙门。佛言我为汝曹说经。上语</a><a name="0550b28" id="0550b28">亦善。中语亦善。下语亦善。语中深说度世之</a><a name="0550b29" id="0550b29">道。政心为本。听我所言。使后世传行之。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170550a.htm'><img src='up.gif' border=0></a>
<a href='T170550c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>