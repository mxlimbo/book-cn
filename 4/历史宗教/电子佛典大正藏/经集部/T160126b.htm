<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0126b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷14)</font> 三界品第四十五 <font face='Arial'>T16, p0126b</h2></font><hr>
<span class='old'>
</a><a name="0126a28" id="0126a28">无往者亦无来者。无生无灭亦无著断。其知</a><a name="0126a29" id="0126a29">道者亦复如是。道等泥洹亦等。求之不可见</span><a name="0126b01" id="0126b01">亦无处所。是故道等泥洹亦等。究竟菩萨又</a><a name="0126b02" id="0126b02">问。颇有巧便住无所住而学道耶。文殊师利</a><a name="0126b03" id="0126b03">报曰。住无所住异于道耶。欲从此法而学道</a><a name="0126b04" id="0126b04">乎。究竟菩萨又问。何者是道何者非道。文殊</a><a name="0126b05" id="0126b05">师利言。住无所住者此则为道。何得从住而</a><a name="0126b06" id="0126b06">学道乎。此则不然。从有为法至无为法。从净</a><a name="0126b07" id="0126b07">戒身三昧身智慧身从住学乎。此亦不然。是</a><a name="0126b08" id="0126b08">故当知。不从无住而学道也。夫学道者。不</a><a name="0126b09" id="0126b09">缘三十七品空无相愿戒定慧解脱知见</a><a name="0126b10" id="0126b10">品。诸禅三昧身相众好。权现适化。布施持</a><a name="0126b11" id="0126b11">戒忍辱精进一心智慧解脱而学于道。此法</a><a name="0126b12" id="0126b12">不然。何以故。道者非学亦无有学。不见贡</a><a name="0126b13" id="0126b13">高住无所住。作如是者乃应于道。不缘三界</a><a name="0126b14" id="0126b14">论慧之想。复不见法成无上道。作此观者</a><a name="0126b15" id="0126b15">乃有住处。如道性空泥洹亦空。是故正士。勿</a><a name="0126b16" id="0126b16">生狐疑于泥洹道。尔时究竟菩萨复问文殊</a><a name="0126b17" id="0126b17">师利言。若善男子善女人。欲求无上至真等</a><a name="0126b18" id="0126b18">正觉。当行何法而得至道。文殊师利报言。族</a><a name="0126b19" id="0126b19">姓子。若善男子善女人。从初发意乃至成</a><a name="0126b20" id="0126b20">佛于其中间不失道心。虽处五无间处亦不</a><a name="0126b21" id="0126b21">复畏。五阴六衰生老病死世间苦恼魔若魔</a><a name="0126b22" id="0126b22">天无能奈何。若男子女人欲求道者。亦不</a><a name="0126b23" id="0126b23">见法有常无常。有为无为有漏无漏有脱无</a><a name="0126b24" id="0126b24">脱。亦不见法是我所非我所我人寿命。善恶</a><a name="0126b25" id="0126b25">所趣悉空悉寂。一切法性生死泥洹亦复如</a><a name="0126b26" id="0126b26">是。诸世俗法及与度世凡夫佛法学不学法</a><a name="0126b27" id="0126b27">声闻缘觉。普皆一等而无差别。解空无相。弃</a><a name="0126b28" id="0126b28">捐诸种无生无行。于此法等修如此业。随宜</a><a name="0126b29" id="0126b29">分别作如是学。乃谓为道。尔时究竟菩萨赞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160126a.htm'><img src='up.gif' border=0></a>
<a href='T160126c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>