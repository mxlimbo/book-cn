<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0602 佛说大安般守意经 0169a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 602 佛说大安般守意经</font> <font face='Arial'>(卷2)</font> <font face='Arial'>T15, p0169a</h2></font><hr>
<span class='old'>
</a><a name="0168c28" id="0168c28">日出多所见为弃诸冥。冥为苦。何以知为苦。</a><a name="0168c29" id="0168c29">多所挂碍故知为苦。何等为弃习。谓不作事。</span><a name="0169a01" id="0169a01">何等为尽证。谓无所有。道者明识苦断习尽</a><a name="0169a02" id="0169a02">证念道。识从苦生。不得苦亦无有识。是为苦</a><a name="0169a03" id="0169a03">也。尽证者。谓知人尽当老病死证者知万物</a><a name="0169a04" id="0169a04">皆当灭。是为尽证也。譬如日出作四事。一坏</a><a name="0169a05" id="0169a05">冥。谓慧能坏痴。二见明。谓痴除独慧在。三见</a><a name="0169a06" id="0169a06">色万物。为见身诸所有恶露。四成熟万物。设</a><a name="0169a07" id="0169a07">无日月万物不熟。人无有慧痴意亦不熟也。</a><a name="0169a08" id="0169a08">上头行俱行者。所行事已行不分别说。谓行</a><a name="0169a09" id="0169a09">五直声。身心并得行也。从谛念法意着法</a><a name="0169a10" id="0169a10">中。从谛念法意着所念。是便生是求生死。得</a><a name="0169a11" id="0169a11">生死求道。得道内外随所起意。是为念法意</a><a name="0169a12" id="0169a12">着法中者。从四谛自知意生。是当得是不生</a><a name="0169a13" id="0169a13">是不得。是便却意畏不敢犯。所行所念常在</a><a name="0169a14" id="0169a14">道。是为意着法中也。是名为法正从谛本起</a><a name="0169a15" id="0169a15">本着意。法正者谓道法。从谛谓四谛。本起着</a><a name="0169a16" id="0169a16">意者谓所向生死万事。皆本从意起。便着意</a><a name="0169a17" id="0169a17">便有五阴所起意当断。断本五阴便断。有时</a><a name="0169a18" id="0169a18">自断不念。意自起为罪。复不定在道为罪。未</a><a name="0169a19" id="0169a19">尽故也。意着法中者。谛意念万物为堕外法。</a><a name="0169a20" id="0169a20">中意不念万物为堕道法中。五阴为生死法。</a><a name="0169a21" id="0169a21">三十七品经为道法。意着法中者。谓制五阴</a><a name="0169a22" id="0169a22">不犯。亦谓常念道不离。是为意着法中也。所</a><a name="0169a23" id="0169a23">本正者所在。外为物本为福所在。内总为三</a><a name="0169a24" id="0169a24">十七品经。行道非一时端故。言所本者。谓行</a><a name="0169a25" id="0169a25">三十七品经法。如次第随行意不入邪为正</a><a name="0169a26" id="0169a26">故。名为所本。正所本正各自异行。以无为对</a><a name="0169a27" id="0169a27">本。以不求为对正。以无为为对无为。以不常</a><a name="0169a28" id="0169a28">为对道。以无有为对亦无有所。亦无有本。亦</a><a name="0169a29" id="0169a29">无有正。为无所有也。定觉受身。如是法道说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150168c.htm'><img src='up.gif' border=0></a>
<a href='T150169b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>