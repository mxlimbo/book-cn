<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0653 佛藏经 0785b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 653 佛藏经</font> <font face='Arial'>(卷1)</font> 念佛品第二 <font face='Arial'>T15, p0785b</h2></font><hr>
<span class='old'>
</a><a name="0785a28" id="0785a28">名为念佛。实名无分别。诸佛无分别。以是故</a><a name="0785a29" id="0785a29">言。念无分别即是念佛。复次见诸法实相名</span><a name="0785b01" id="0785b01">为见佛。何等名为诸法实相。所谓诸法毕竟</a><a name="0785b02" id="0785b02">空无所有。以是毕竟空无所有法念佛。复次</a><a name="0785b03" id="0785b03">如是法中。乃至小念尚不可得。是名念佛。舍</a><a name="0785b04" id="0785b04">利弗。是念佛法断语言道过出诸念。不可得</a><a name="0785b05" id="0785b05">念是名念佛。舍利弗。一切诸念皆寂灭相。随</a><a name="0785b06" id="0785b06">顺是法。此则名为修习念佛。不可以色念佛。</a><a name="0785b07" id="0785b07">何以故。念色取相贪味为识。无形无色无缘</a><a name="0785b08" id="0785b08">无性。是名念佛。是故当知。无有分别无取无</a><a name="0785b09" id="0785b09">舍。是真念佛</a><a name="0785b10" id="0785b10"><p><b>　　<A NAME="n421"></A>念法品第三</b></a><a name="0785b11" id="0785b11"><p>尔时舍利弗白佛言。世尊。云何为人亦说是</a><a name="0785b12" id="0785b12">法。为恶知识。世尊。云何为人亦说是法为善</a><a name="0785b13" id="0785b13">知识。佛告舍利弗。若有比丘教他比丘。比丘</a><a name="0785b14" id="0785b14">汝今当知念佛事空念。所缘处是不应念。汝</a><a name="0785b15" id="0785b15">所念空念亦复空。是无性空能断色想能</a><a name="0785b16" id="0785b16">断取想。是人尔时不得无想何况于念。是人</a><a name="0785b17" id="0785b17">尔时都无所有寂灭无性。不集诸想灭一切</a><a name="0785b18" id="0785b18">法。是则名为修习念佛。念佛名为破善不善</a><a name="0785b19" id="0785b19">一切觉观。无觉无观寂然无想。名为念佛。何</a><a name="0785b20" id="0785b20">以故。不应以觉观忆念诸佛。无觉无观名为</a><a name="0785b21" id="0785b21">清净念佛。于此念中乃无微细心心念业。</a><a name="0785b22" id="0785b22">况身口业。又念佛者离诸想。诸想不在心。无</a><a name="0785b23" id="0785b23">分别无名字无障碍。无欲无得不起觉观。何</a><a name="0785b24" id="0785b24">以故。舍利弗。随所念起一切诸想皆是邪见。</a><a name="0785b25" id="0785b25">舍利弗。随无所有无觉无观无生无灭。通达</a><a name="0785b26" id="0785b26">是者名为念佛。如是念中无贪无著。无逆无</a><a name="0785b27" id="0785b27">顺无名无想。舍利弗。无想无语乃名念佛。是</a><a name="0785b28" id="0785b28">中乃无微细小念。何况粗身口意业。无身口</a><a name="0785b29" id="0785b29">意业处无取无舍。无诤无讼无念无分别。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150785a.htm'><img src='up.gif' border=0></a>
<a href='T150785c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>