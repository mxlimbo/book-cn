<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0774 大乘四法经 0711a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 774 大乘四法经</font> <font face='Arial'>(卷1)</font> <font face='Arial'>T17, p0711a</h2></font><hr>
<span class='old'>
</a><br><a name="0710c28" id="0710c28">　　人中最尊胜　　　难见难可测</a><br><a name="0710c29" id="0710c29">　　无我无谄曲　　　超越诸有海</span><br><a name="0711a01" id="0711a01">　　智力自在者　　　何故现微笑</a><br><a name="0711a02" id="0711a02">　　千辐网缦足　　　三界无伦匹</a><br><a name="0711a03" id="0711a03">　　竭涸生死流　　　断绝愚痴网</a><br><a name="0711a04" id="0711a04">　　善哉大智者　　　愿说微笑义　</p></a><a name="0711a05" id="0711a05"><p>尔时世尊告善胜天子言。汝见虚空莲花座</a><a name="0711a06" id="0711a06">上诸菩萨不。天子白言。唯然已见。佛言。此诸</a><a name="0711a07" id="0711a07">菩萨皆是文殊师利之所化度。为听如是四</a><a name="0711a08" id="0711a08">法门故从十方来。皆住一生补处。于十方刹</a><a name="0711a09" id="0711a09">当成阿耨多罗三藐三菩提。名号各异。天言。</a><a name="0711a10" id="0711a10">世尊。此诸菩萨颇有算计知其数不。尔时世</a><a name="0711a11" id="0711a11">尊告舍利弗。汝能知耶。舍利弗言。世尊。</a><a name="0711a12" id="0711a12">我能于一念顷。悉知三千大千世界一切星</a><a name="0711a13" id="0711a13">宿。不能百年算知此诸菩萨数量。佛告舍利</a><a name="0711a14" id="0711a14">弗。假使微尘满阎浮提尚可数知。此菩萨数</a><a name="0711a15" id="0711a15">莫知边际。舍利弗言。何处当有尔许佛刹</a><a name="0711a16" id="0711a16">容是菩萨成正觉耶。佛言。且止莫作是说。</a><a name="0711a17" id="0711a17">诸世界中空无佛者无量无边。舍利弗。假使</a><a name="0711a18" id="0711a18">如来恒河沙劫久住于世。日日当说恒河沙</a><a name="0711a19" id="0711a19">法。说一一法。皆授恒河沙菩萨阿耨多罗三</a><a name="0711a20" id="0711a20">藐三菩提记。过于东方恒河沙佛刹乃一菩</a><a name="0711a21" id="0711a21">萨于中成佛。如是东方无佛世界尚不能尽。</a><a name="0711a22" id="0711a22">何况十方一切刹土空无佛者。舍利弗。如是</a><a name="0711a23" id="0711a23">所有无量世界。皆是如来肉眼所见。其中</a><a name="0711a24" id="0711a24">所有一切众生。皆是如来心之所知。时诸大</a><a name="0711a25" id="0711a25">声闻及一切众会。心生希有作如是言。我等</a><a name="0711a26" id="0711a26">今者咸得善利。值遇是师成就广大福德智</a><a name="0711a27" id="0711a27">慧。时虚空中诸来菩萨。皆从空下顶礼如</a><a name="0711a28" id="0711a28">来及文殊师利。恭敬右绕各还本土</a><a name="0711a29" id="0711a29"><p>尔时善胜天子白文殊师利言。善哉尊者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170710c.htm'><img src='up.gif' border=0></a>
<a href='T170711b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>