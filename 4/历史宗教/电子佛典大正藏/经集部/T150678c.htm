<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0678c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷6)</font> 观四威仪品第六之一 <font face='Arial'>T15, p0678c</h2></font><hr>
<span class='old'>
</a><a name="0678b23" id="0678b23">观。若异观者名为邪观</a><a name="0678b24" id="0678b24"><p class='juan'>
佛说观佛三昧海经卷第六</p>
</span><a name="0678c01" id="0678c01"></a><a name="0678c02" id="0678c02"><p class='juan'>
佛说观佛三昧海经卷第七</a><a name="0678c03" id="0678c03"></a><a name="0678c04" id="0678c04"><p><span class='byline'>　　　　东晋天竺三藏佛陀跋陀罗译</span><br></a><a name="0678c05" id="0678c05"><p><b>　　<A NAME="n372"></A>观四威仪品第六之余</b></p>
</a><a name="0678c06" id="0678c06"><p>佛告阿难。云何如来至旷野泽伏鬼大将。我</a><a name="0678c07" id="0678c07">从舍卫只陀精舍。放金色光照舍卫城令作</a><a name="0678c08" id="0678c08">金色。舍卫国内有一长者名曰财德。长者有</a><a name="0678c09" id="0678c09">子年始三岁。父教其子令受三归。散脂鬼神</a><a name="0678c10" id="0678c10">饥火所逼。入舍卫城接取婴儿。尔时婴儿称</a><a name="0678c11" id="0678c11">南无佛。以称佛故鬼王口噤不能得食。但眼</a><a name="0678c12" id="0678c12">出火以怖婴儿。婴儿见鬼形状丑恶胸有三</a><a name="0678c13" id="0678c13">面。脐有二面两膝二面。面如象面狗牙上</a><a name="0678c14" id="0678c14">出。眼复出火火皆下流。童子惊怖称南无佛</a><a name="0678c15" id="0678c15">南无法南无僧。尔时世尊。天耳远闻独将阿</a><a name="0678c16" id="0678c16">难足步虚空。阿难在后从佛不及。佛以神力</a><a name="0678c17" id="0678c17">化作宝华。其华光明接取阿难。阿难坐华</a><a name="0678c18" id="0678c18">见阎浮提满中化佛。一一化佛身满三千大</a><a name="0678c19" id="0678c19">千世界。是诸化佛说三乘法。劝进菩萨修</a><a name="0678c20" id="0678c20">行念佛。阿难见闻即忆过去九十亿佛所说</a><a name="0678c21" id="0678c21">经藏。忆持不失</a><a name="0678c22" id="0678c22"><p>尔时世尊到旷野泽。放眉间白毫大人相</a><a name="0678c23" id="0678c23">光。其光直照怖小儿身。小儿见光。如见父</a><a name="0678c24" id="0678c24">母心无惊惧。时旷野鬼。举一大石厚十二</a><a name="0678c25" id="0678c25">丈。欲掷世尊。眼出雷电雨雹如雨。一一雹</a><a name="0678c26" id="0678c26">下如赤鸡子从空而下。未至佛上化成化佛。</a><a name="0678c27" id="0678c27">一一化佛入火光三昧。诸火光明烧旷野泽。</a><a name="0678c28" id="0678c28">大地洞然鬼王不怖。掷石住空化成宝台。台</a><a name="0678c29" id="0678c29">中复有百亿化佛。异口同音赞叹慈心。鬼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150678b.htm'><img src='up.gif' border=0></a>
<a href='T150679a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>