<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0652 佛说大乘随转宣说诸法经 0781c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 652 佛说大乘随转宣说诸法经</font> <font face='Arial'>(卷3)</font> <font face='Arial'>T15, p0781c</h2></font><hr>
<span class='old'>
</a><a name="0781b28" id="0781b28">多贪处。往诣东西南北方四维上下方。生五</a><a name="0781b29" id="0781b29">种毁谤。云何谓爱乐贪嗔痴。心多烦恼故。</span><a name="0781c01" id="0781c01">时寂静诸根菩萨。于王城中游行教化。与居</a><a name="0781c02" id="0781c02">士善友言。赞叹胜意比丘。是真实僧人皆供</a><a name="0781c03" id="0781c03">养。今不住王城归寂静处安住。及不乐寺院</a><a name="0781c04" id="0781c04">香华供养。诸比丘僧多不喜见。此胜意比丘</a><a name="0781c05" id="0781c05">真善知识。诸比丘僧深入邪见。贪心障嗔心</a><a name="0781c06" id="0781c06">障痴心障。不能远离诸恶业障。复次寂静诸</a><a name="0781c07" id="0781c07">根菩萨言。诸比丘僧不学善法。不习一切观</a><a name="0781c08" id="0781c08">想。不学甚深妙法。不求菩提。尔时寂静诸</a><a name="0781c09" id="0781c09">根菩萨。为比丘僧。而说伽陀曰</a><a name="0781c10" id="0781c10"><p class='lg'>　　若有贪嗔痴　　　不修菩提行</a><br><a name="0781c11" id="0781c11">　　菩提无贪性　　　一切当远离</a><br><a name="0781c12" id="0781c12">　　愚夫不觉知　　　耽着诸欲乐</a><br><a name="0781c13" id="0781c13">　　非寂静禅那　　　不能趣佛国</a><br><a name="0781c14" id="0781c14">　　高傲于放逸　　　功德无少分</a><br><a name="0781c15" id="0781c15">　　诸佛清净戒　　　而生疑惑心</a><br><a name="0781c16" id="0781c16">　　贪恋造诸恶　　　无佛法僧宝</a><br><a name="0781c17" id="0781c17">　　设若学文字　　　心中多巧妙</a><br><a name="0781c18" id="0781c18">　　于真实菩提　　　云何得解脱</a><br><a name="0781c19" id="0781c19">　　丈夫学菩提　　　无烦恼分别</a><br><a name="0781c20" id="0781c20">　　亲近佛观想　　　得正见具足</a><br><a name="0781c21" id="0781c21">　　于法不能解　　　众生堕邪见</a><br><a name="0781c22" id="0781c22">　　远离佛教法　　　安住贪嗔痴</a><br><a name="0781c23" id="0781c23">　　不恭敬礼拜　　　不亲近法师</a><br><a name="0781c24" id="0781c24">　　苦恼生分别　　　无有忍辱心</a><br><a name="0781c25" id="0781c25">　　迷惑不自知　　　愚痴作诸恶</a><br><a name="0781c26" id="0781c26">　　去佛道甚远　　　不受人劝化</a><br><a name="0781c27" id="0781c27">　　疾速得菩提　　　若人有忍辱</a><br><a name="0781c28" id="0781c28">　　平等解脱界　　　超出世间眼</a><br><a name="0781c29" id="0781c29">　　一切悉智见　　　观想忍辱法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150781b.htm'><img src='up.gif' border=0></a>
<a href='T150782a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>