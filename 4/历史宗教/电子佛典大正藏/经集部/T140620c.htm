<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0480 佛说月上女经 0620c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 480 佛说月上女经</font> <font face='Arial'>(卷2)</font> <font face='Arial'>T14, p0620c</h2></font><hr>
<span class='old'>
</a><a name="0620b28" id="0620b28">化。若于彼施无功德相。其女答言。善男子。</a><a name="0620b29" id="0620b29">我亦如是往于昔日诸如来前。所行布施及</span><a name="0620c01" id="0620c01">以回向。亦作是相亦作如是回向。尔时不损</a><a name="0620c02" id="0620c02">他心菩萨。复作是言。汝今云何能于一切诸</a><a name="0620c03" id="0620c03">众生等。得以慈心而普遍也其女答言。善男</a><a name="0620c04" id="0620c04">子。如彼众生等无有异。菩萨复言。彼诸众生</a><a name="0620c05" id="0620c05">其事云何。女复答言。众生之事。非是过去亦</a><a name="0620c06" id="0620c06">非未来亦非现在。而彼慈心亦复如是。非是</a><a name="0620c07" id="0620c07">过去非是未来非是现在之所摄也。亦复不</a><a name="0620c08" id="0620c08">可以言说也。善男子。而彼慈心其事如是</a><a name="0620c09" id="0620c09"><p>尔时喜王菩萨复问彼女作如是言。汝于今</a><a name="0620c10" id="0620c10">者得法眼不。其女答言。善男子。我今肉眼犹</a><a name="0620c11" id="0620c11">尚不得况得法眼</a><a name="0620c12" id="0620c12"><p>尔时坚意菩萨复告彼女作如是言。汝行菩</a><a name="0620c13" id="0620c13">提经今几时。其女答言。善男子。如彼阳焰</a><a name="0620c14" id="0620c14">经今几时。我发菩提亦复如是</a><a name="0620c15" id="0620c15"><p>尔时弥勒菩萨告彼女言。汝于何时当得成</a><a name="0620c16" id="0620c16">就阿耨多罗三藐三菩提。其女答言。亦如弥</a><a name="0620c17" id="0620c17">勒菩萨。何时得超凡夫行地</a><a name="0620c18" id="0620c18"><p>尔时长老舍利弗复白佛言。世尊。希有此女</a><a name="0620c19" id="0620c19">如是辩才。云何乃能与如是等铠甲大龙共</a><a name="0620c20" id="0620c20">相问答。卓立不坐复不屈身礼诸菩萨</a><a name="0620c21" id="0620c21"><p>尔时月上白舍利弗作如是言。尊舍利弗。譬</a><a name="0620c22" id="0620c22">如小火体能烧故。所有诸物悉皆能烧。如是</a><a name="0620c23" id="0620c23">如是。尊舍利弗。诸菩萨等与于诸佛亦无有</a><a name="0620c24" id="0620c24">异。于诸行中欲烧一切诸烦恼时。所有烦恼</a><a name="0620c25" id="0620c25">或自或他莫不能烧</a><a name="0620c26" id="0620c26"><p>尔时舍利弗复问女言汝当成就阿耨多罗三</a><a name="0620c27" id="0620c27">藐三菩提时。而彼佛刹当如之何。其女答言。</a><a name="0620c28" id="0620c28">尊舍利弗。我于当来佛刹之中。无有如是小</a><a name="0620c29" id="0620c29">行小智名字狭劣。犹如今日舍利弗者。我必<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140620b.htm'><img src='up.gif' border=0></a>
<a href='T140621a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>