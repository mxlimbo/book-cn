<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0689b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷1)</font> 胜义谛相品第二 <font face='Arial'>T16, p0689b</h2></font><hr>
<span class='old'>
</a><a name="0689a28" id="0689a28">瓦砾草叶木等上诸幻化事。见已闻已作如</a><a name="0689a29" id="0689a29">是念。此所见者实有象身。实有马身车身</span><a name="0689b01" id="0689b01">步身。末尼真珠琉璃螺贝璧玉珊瑚种种财</a><a name="0689b02" id="0689b02">谷库藏等身。如其所见如其所闻。坚固执</a><a name="0689b03" id="0689b03">着随起言说。唯此谛实余皆愚妄。彼于后时</a><a name="0689b04" id="0689b04">应更观察。若有众生非愚非钝。善慧种类</a><a name="0689b05" id="0689b05">有所晓知。于瓦砾草叶木等上诸幻化事。</a><a name="0689b06" id="0689b06">见已闻已作如是念。此所见者无实象身。</a><a name="0689b07" id="0689b07">无实马身车身步身。末尼真珠琉璃螺贝璧</a><a name="0689b08" id="0689b08">玉珊瑚。种种财谷库藏等身。然有幻状迷</a><a name="0689b09" id="0689b09">惑眼事。于中发起大象身想。或大象身差别</a><a name="0689b10" id="0689b10">之想。乃至发起种种财谷库藏等想。或彼种</a><a name="0689b11" id="0689b11">类差别之想。不如所见不如所闻坚固执</a><a name="0689b12" id="0689b12">着随起言说。唯此谛实余皆愚妄。为欲表</a><a name="0689b13" id="0689b13">知如是义故。亦于此中随起言说。彼于</a><a name="0689b14" id="0689b14">后时不须观察。如是若有众生是愚夫类</a><a name="0689b15" id="0689b15">是异生类。未得诸圣出世间慧。于一切法</a><a name="0689b16" id="0689b16">离言法性不能了知。彼于一切有为无为。</a><a name="0689b17" id="0689b17">见已闻已。作如是念。此所得者决定实有有</a><a name="0689b18" id="0689b18">为无为。如其所见如其所闻。坚固执着随</a><a name="0689b19" id="0689b19">起言说。唯此谛实余皆痴妄彼于后时应</a><a name="0689b20" id="0689b20">更观察。若有众生非愚夫类。已见圣谛。已</a><a name="0689b21" id="0689b21">得诸圣出世间慧。于一切法离言法性如实</a><a name="0689b22" id="0689b22">了知。彼于一切有为无为。见已闻已作如</a><a name="0689b23" id="0689b23">是念。此所得者决定无实有为无为。然有分</a><a name="0689b24" id="0689b24">别所起行相。犹如幻事迷惑觉慧。于中发</a><a name="0689b25" id="0689b25">起为无为想。或为无为差别之想。不如所</a><a name="0689b26" id="0689b26">见不如所闻。坚固执着随起言说。唯此谛</a><a name="0689b27" id="0689b27">实余皆痴妄。为欲表知如是义故。亦于此</a><a name="0689b28" id="0689b28">中随起言说。彼于后时不须观察。如是</a><a name="0689b29" id="0689b29">善男子。彼诸圣者于此事中。以圣智圣见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160689a.htm'><img src='up.gif' border=0></a>
<a href='T160689c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>