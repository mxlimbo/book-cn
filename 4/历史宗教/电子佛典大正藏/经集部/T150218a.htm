<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0606 修行道地经 0218a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 606 修行道地经</font> <font face='Arial'>(卷5)</font> 数息品第二十三 <font face='Arial'>T15, p0218a</h2></font><hr>
<span class='old'>
</a><a name="0217c23" id="0217c23">使其心爱于专思志不移乱。是谓上中柔顺之</a><a name="0217c24" id="0217c24">法。其忍何所趣顺趣顺四谛如审谛住。心以</span><a name="0218a01" id="0218a01">如是遂至清净。是谓为信。虽尔获此未成</a><a name="0218a02" id="0218a02">信根。以得是信身口心强。是谓精进。尚未能</a><a name="0218a03" id="0218a03">成精进之根。志向诸法是谓有心。未成念根。</a><a name="0218a04" id="0218a04">以心一志是谓定意。未成定根。其观诸法分</a><a name="0218a05" id="0218a05">别厥义。是谓智慧。未成慧根。计是五法。向</a><a name="0218a06" id="0218a06">于诸根未成道根。有念有想尚有所在。而见</a><a name="0218a07" id="0218a07">有绕未成定意。是谓上中之上世俗尊法。其</a><a name="0218a08" id="0218a08">修行者当知了之。色起灭处痛痒法意。观起</a><a name="0218a09" id="0218a09">灭本察其因缘。过去当来行无愿定。随入脱</a><a name="0218a10" id="0218a10">门察生死苦。计斯五阴即是忧患无有狐疑。</a><a name="0218a11" id="0218a11">尔时则获解苦法忍。已见苦本便见慧眼除</a><a name="0218a12" id="0218a12">于十结。何谓为十。一曰贪身。二曰见神。三曰</a><a name="0218a13" id="0218a13">邪见。四曰犹豫。五曰失戒。六曰狐疑。七曰爱</a><a name="0218a14" id="0218a14">欲。八曰嗔恚。九曰贡高。十曰愚痴。弃是十结</a><a name="0218a15" id="0218a15">已获此心。则向无漏入于正见。度凡夫地住</a><a name="0218a16" id="0218a16">于圣道。不犯地狱畜生饿鬼之罪。终不横死。</a><a name="0218a17" id="0218a17">会成道迹。无愿三昧而行正受。已向脱门</a><a name="0218a18" id="0218a18">未起恶法。则不复生诸恶自尽。未起法念当</a><a name="0218a19" id="0218a19">使兴发。所兴善法令具足成。心已如足随</a><a name="0218a20" id="0218a20">其所欲。是谓自恣。令志专一。是谓自在定意。</a><a name="0218a21" id="0218a21">从是次第信念精进观察护命。是谓为信。思</a><a name="0218a22" id="0218a22">惟其行。是谓自恣三昧。专精于道而获神足。</a><a name="0218a23" id="0218a23">假使修行身口心强。是谓精进定意之法。志</a><a name="0218a24" id="0218a24">专心识是谓意定。欲入道义。是谓察诫定意。</a><a name="0218a25" id="0218a25">以是之缘致四神足。已获神足是谓信根。身</a><a name="0218a26" id="0218a26">心坚固谓精进根所可思法。是为意根。其心</a><a name="0218a27" id="0218a27">专一是谓定根。能分别法而知所趣。是谓智</a><a name="0218a28" id="0218a28">慧根以是之故具足五根。其信温和是谓信</a><a name="0218a29" id="0218a29">力。精进力意力寂意力智慧力亦复如是。成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150217c.htm'><img src='up.gif' border=0></a>
<a href='T150218b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>