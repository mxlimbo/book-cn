<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0664 合部金光明经 0369c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 664 合部金光明经</font> <font face='Arial'>(卷2)</font> 业障灭品第五 <font face='Arial'>T16, p0369c</h2></font><hr>
<span class='old'>
</a><a name="0369b28" id="0369b28">上说。过去未来一切菩萨功德。随喜赞叹亦</a><a name="0369b29" id="0369b29">复如是。现在十方世界一切诸佛如来应供</span><a name="0369c01" id="0369c01">正遍知。已具三菩提道。为度脱一切众生。</a><a name="0369c02" id="0369c02">转无上法轮行无碍法施。然大法炬击大法</a><a name="0369c03" id="0369c03">鼓。吹大法蠡出微妙声。竖大法幢。一切众生</a><a name="0369c04" id="0369c04">皆蒙法施悉得饱满。劝化众生皆令信受。为</a><a name="0369c05" id="0369c05">欲安乐一切众生哀念一切众生。一切人天</a><a name="0369c06" id="0369c06">皆蒙安乐。声闻辟支佛菩萨功德善根皆已</a><a name="0369c07" id="0369c07">修立。若有众生未具如此诸功德者悉令具</a><a name="0369c08" id="0369c08">足。我皆随喜而赞叹之。如是所说。亦如三世</a><a name="0369c09" id="0369c09">诸佛菩萨声闻之众所有功德。皆生随喜而</a><a name="0369c10" id="0369c10">赞叹之。如是。善男子。随喜无量无数功德</a><a name="0369c11" id="0369c11">之聚。譬如三千大千及恒河沙等世界所有</a><a name="0369c12" id="0369c12">一切众生。悉成阿罗汉灭一切诸漏。是善男</a><a name="0369c13" id="0369c13">子善女人。尽形寿以衣服饮食卧具医药四</a><a name="0369c14" id="0369c14">事供养。如是功德不及随喜修功德者。何以</a><a name="0369c15" id="0369c15">故。是前功德有数有量。不摄一切诸功德故。</a><a name="0369c16" id="0369c16">是随喜功德无量无数。能摄三世一切功德</a><a name="0369c17" id="0369c17">故。是故善男子。若有善男子善女人。欲增长</a><a name="0369c18" id="0369c18">自善根者。应如是随喜修功德者。若有女人</a><a name="0369c19" id="0369c19">欲转女身以为男身。应当随喜如是修功</a><a name="0369c20" id="0369c20">德者。是时帝释白佛言。世尊。愿为更说劝</a><a name="0369c21" id="0369c21">请功德。为令未来菩萨得大光明。现在菩萨</a><a name="0369c22" id="0369c22">愿修行故</a><a name="0369c23" id="0369c23"><p>佛言。善男子。若有善男子善女人。愿求阿耨</a><a name="0369c24" id="0369c24">多罗三藐三菩提者。应当修行声闻缘觉大</a><a name="0369c25" id="0369c25">乘之道。若有众生未得修行。日夜六时偏袒</a><a name="0369c26" id="0369c26">右肩。右膝着地合掌恭敬。一心一意口自说</a><a name="0369c27" id="0369c27">言。顶礼十方一切诸佛世尊现已得阿耨多</a><a name="0369c28" id="0369c28">罗三藐三菩提能转无上法轮者。我今皆悉</a><a name="0369c29" id="0369c29">顶礼劝请转无上法轮然大法灯。持法道理<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160369b.htm'><img src='up.gif' border=0></a>
<a href='T160370a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>