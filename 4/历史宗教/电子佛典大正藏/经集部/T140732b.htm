<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0732b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷11)</font> <font face='Arial'>T14, p0732b</h2></font><hr>
<span class='old'>
</a><a name="0732a28" id="0732a28">出一切寻伺境界。超出一切有所得相。非诸</a><a name="0732a29" id="0732a29">惟忖较计度量之所能及。除盖障菩萨白佛</span><a name="0732b01" id="0732b01">言。世尊。我有少疑欲伸请问。若如来应供正</a><a name="0732b02" id="0732b02">等正觉。见听我问。愿为略说。佛言。除盖障。</a><a name="0732b03" id="0732b03">汝今当问斯为常事。除盖障菩萨白佛言。世</a><a name="0732b04" id="0732b04">尊。诸有自高之者乃非正士。如何世尊为大</a><a name="0732b05" id="0732b05">法王。今自赞说得非自高邪。佛言。善哉善哉。</a><a name="0732b06" id="0732b06">善男子。而汝心志深固能发是问。汝应谛</a><a name="0732b07" id="0732b07">听。极善作意。今为汝说。时除盖障菩萨受教</a><a name="0732b08" id="0732b08">而听。佛言。善男子。如来无我慢心亦不自高。</a><a name="0732b09" id="0732b09">不为利养名称所欲生于我慢。亦不为求人</a><a name="0732b10" id="0732b10">所知故。亦不起于谄诳心故生于我慢。但以</a><a name="0732b11" id="0732b11">己所得法。广为利益安乐一切有情。何以故。</a><a name="0732b12" id="0732b12">欲令有情于如来所发生清净欢喜之心。堪</a><a name="0732b13" id="0732b13">任法器者令彼获得一切善法。使其长夜得</a><a name="0732b14" id="0732b14">大利乐。除盖障菩萨白佛言。世尊。云何有情</a><a name="0732b15" id="0732b15">而不能知如来胜德。佛言。善男子。彼实不知。</a><a name="0732b16" id="0732b16">何以故。此佛刹中诸有情类。信解狭劣志着</a><a name="0732b17" id="0732b17">粗弊。少慧少信善根微鲜。而不能知如来胜</a><a name="0732b18" id="0732b18">德。是故如来乃自赞说所有功德。意欲令诸</a><a name="0732b19" id="0732b19">有情发生净信。能成如来诸胜功德。善男子。</a><a name="0732b20" id="0732b20">譬如有人为大医师善疗众病国中第一无有</a><a name="0732b21" id="0732b21">伦比。然其国中不知是人。明善方药具医胜</a><a name="0732b22" id="0732b22">得。时彼医师。见有疾苦所逼恼者即起是念。</a><a name="0732b23" id="0732b23">是人疾苦不善方药。我今应当为其治疗。是</a><a name="0732b24" id="0732b24">时医师诣病人所语其人言。我是医师明练方</a><a name="0732b25" id="0732b25">术。善知众病及病所因。汝之病恼善为治疗。</a><a name="0732b26" id="0732b26">时彼病人闻是言已。即于医师起信重心而作</a><a name="0732b27" id="0732b27">依仗。医师即时为其治疗病得除愈。善男子。</a><a name="0732b28" id="0732b28">于汝意云何。而彼医师于病人前。说已能解</a><a name="0732b29" id="0732b29">为自赞邪。除盖障菩萨白佛言。不也世尊。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140732a.htm'><img src='up.gif' border=0></a>
<a href='T140732c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>