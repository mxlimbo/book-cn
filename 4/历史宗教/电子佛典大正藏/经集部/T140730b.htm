<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0730b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷10)</font> <font face='Arial'>T14, p0730b</h2></font><hr>
<span class='old'>
</a><a name="0730a28" id="0730a28">者。常为有情平等说法。令诸有情咸生欢喜。</a><a name="0730a29" id="0730a29">又菩萨者。而不自高。远离骄慢高举之咎。令</span><a name="0730b01" id="0730b01">诸有情咸生欢喜。又菩萨者。不轻于他。常为</a><a name="0730b02" id="0730b02">有情恭敬说法。令诸有情咸生欢喜。又菩萨</a><a name="0730b03" id="0730b03">者。离诸染着具净尸罗。令诸有情咸生欢喜。</a><a name="0730b04" id="0730b04">又菩萨者。离诸触恼具多忍力。令诸有情咸</a><a name="0730b05" id="0730b05">生欢喜。又菩萨者。具种种辩才常出悦意之</a><a name="0730b06" id="0730b06">语。令诸有情咸生欢喜。善男子。菩萨若修如</a><a name="0730b07" id="0730b07">是十种法者。即得一切有情欢喜辩才。复次</a><a name="0730b08" id="0730b08">善男子。菩萨若修十种法者得信顺说法。何</a><a name="0730b09" id="0730b09">等为十。一者非法器有情菩萨不为说法。二</a><a name="0730b10" id="0730b10">者有障碍者不为说法。三者有所得见者不</a><a name="0730b11" id="0730b11">为说法。四者邪异外道不为说法。五者不起</a><a name="0730b12" id="0730b12">乐欲心者不为说法。六者不发清净心者不</a><a name="0730b13" id="0730b13">为说法。七者谄曲心者不为说法。八者求活</a><a name="0730b14" id="0730b14">命者不为说法。九者贪着利养悭嫉所缠者</a><a name="0730b15" id="0730b15">不为说法。十者盲聋喑哑者不为说法。何以</a><a name="0730b16" id="0730b16">故。善男子。菩萨不作法悭亦不秘法。于诸有</a><a name="0730b17" id="0730b17">情无不怜愍。为利有情而不弃背。所以者何。</a><a name="0730b18" id="0730b18">若有有情非法器者。菩萨乃起是念。此等</a><a name="0730b19" id="0730b19">有情。而于如来法律之中起于舍行。除盖障</a><a name="0730b20" id="0730b20">菩萨白佛言。世尊。若然者。诸佛菩萨当为何</a><a name="0730b21" id="0730b21">等有情说法。佛言。善男子。具信有情。诸佛菩</a><a name="0730b22" id="0730b22">萨当为说法。又若善根已成熟者。是法器者。</a><a name="0730b23" id="0730b23">于先佛所植众德本者。无谄诳者。不诈现威</a><a name="0730b24" id="0730b24">仪者。不耽着利养者。深心具足者。为善知识</a><a name="0730b25" id="0730b25">所摄受者。具足善相人所乐见者。根性明利</a><a name="0730b26" id="0730b26">于所闻法中解其义者。随所得法勤行精进</a><a name="0730b27" id="0730b27">者。如佛所说能修行者。此等有情。诸佛菩萨</a><a name="0730b28" id="0730b28">乃为说法。善男子。菩萨若修如是十种法者。</a><a name="0730b29" id="0730b29">即得信顺说法。复次善男子。菩萨若修十种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140730a.htm'><img src='up.gif' border=0></a>
<a href='T140730c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>