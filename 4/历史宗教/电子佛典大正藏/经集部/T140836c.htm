<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0543 佛说巨力长者所问大乘经 0836c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 543 佛说巨力长者所问大乘经</font> <font face='Arial'>(卷3)</font> <font face='Arial'>T14, p0836c</h2></font><hr>
<span class='old'>
</a><a name="0836b28" id="0836b28">裸者得衣。牢狱有情枷锁免离。无有诸恶圣</a><a name="0836b29" id="0836b29">境现前。是时会中人天大众。身意快乐怪未</span><a name="0836c01" id="0836c01">曾有。咸作是言。以何因缘而现此相。各各发</a><a name="0836c02" id="0836c02">心从座而起。绕佛百千匝已。恭敬礼拜供养</a><a name="0836c03" id="0836c03">赞叹。却住一面。尔时众中尊者阿难偏袒右</a><a name="0836c04" id="0836c04">肩右膝着地。曲躬恭敬而白佛言。世尊。是何</a><a name="0836c05" id="0836c05">因缘现斯奇瑞。今此众会悉皆有疑。各各谓</a><a name="0836c06" id="0836c06">言。世尊未尝无因而笑。今日如来现此异相。</a><a name="0836c07" id="0836c07">必有所因。如来应供正等正觉。大慈大悲。愿</a><a name="0836c08" id="0836c08">为我等宣说。今者佛自庄严种种善事。众欲</a><a name="0836c09" id="0836c09">乐闻。尔时世尊告尊者阿难言。如来今日现</a><a name="0836c10" id="0836c10">斯祥瑞谓欲宣说巨力长者并五百长者悟</a><a name="0836c11" id="0836c11">无生法忍。发阿耨多罗三藐三菩提心。次第</a><a name="0836c12" id="0836c12">成佛因缘之事。汝当善听阿难。是诸长者。已</a><a name="0836c13" id="0836c13">于过去无量百千俱胝那庾多佛所。各各亲近</a><a name="0836c14" id="0836c14">供养恭敬礼拜尊重赞叹。得闻如是最上。真</a><a name="0836c15" id="0836c15">实法义。消除业障远离三涂。于百千劫常生</a><a name="0836c16" id="0836c16">人天受胜妙乐。乃至于今财富炽盛有大眷</a><a name="0836c17" id="0836c17">属。福慧尊严人所爱敬。由昔所植善根力故。</a><a name="0836c18" id="0836c18">今于我所。复得闻是甚深法义。阿难。是巨力</a><a name="0836c19" id="0836c19">长者并五百长者。于当来世。得值弥勒如来</a><a name="0836c20" id="0836c20">应正等觉。于彼佛所。复闻清净大乘妙法善</a><a name="0836c21" id="0836c21">能精勤修习菩萨施等六波罗蜜行。能于十</a><a name="0836c22" id="0836c22">方。亲近礼拜恭敬供养尊重赞叹无量诸佛。</a><a name="0836c23" id="0836c23">亦得值遇贤劫诸佛彼佛世尊。亦为宣说微</a><a name="0836c24" id="0836c24">妙大乘法义。闻已受持。复能展转为人演说。</a><a name="0836c25" id="0836c25">示教利喜无量众生阿难是巨力。长者过是</a><a name="0836c26" id="0836c26">已后经五千劫。常生诸佛国土种种修行。值</a><a name="0836c27" id="0836c27">遇诸佛。承事供养无空过者。末后当成阿耨</a><a name="0836c28" id="0836c28">多罗三藐三菩提。尽同一号。名曰吉祥藏如</a><a name="0836c29" id="0836c29">来应正等正觉明行圆满善逝世间解无上丈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140836b.htm'><img src='up.gif' border=0></a>
<a href='T140837a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>