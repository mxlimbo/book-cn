<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0481c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷5)</font> 治心品第十一 <font face='Arial'>T17, p0481c</h2></font><hr>
<span class='old'>
</a><a name="0481b28" id="0481b28"><p><b>　　<A NAME="n182"></A>治心品第十一</b></a><a name="0481b29" id="0481b29"><p class='lg'>　　佛宣转诸法　　　说身为无常</span><br><a name="0481c01" id="0481c01">　　于酒及女人　　　慎勿生放逸</a><br><a name="0481c02" id="0481c02">　　此心犹彼王　　　于世得自在</a><br><a name="0481c03" id="0481c03">　　能令诸众生　　　堕于深险难</a><br><a name="0481c04" id="0481c04">　　由心造诸业　　　迷乱生怖畏</a><br><a name="0481c05" id="0481c05">　　智者善持心　　　住最上安隐</a><br><a name="0481c06" id="0481c06">　　能引生胜处　　　及牵入恶道</a><br><a name="0481c07" id="0481c07">　　若离垢寂静　　　即证真常果</a><br><a name="0481c08" id="0481c08">　　若乐说诸法　　　作意为先导</a><br><a name="0481c09" id="0481c09">　　由意清净故　　　则成殊胜行</a><br><a name="0481c10" id="0481c10">　　若人善制心　　　则不随心转</a><br><a name="0481c11" id="0481c11">　　弃背诸烦恼　　　如日除黑暗</a><br><a name="0481c12" id="0481c12">　　又彼心如冤　　　是冤非他起</a><br><a name="0481c13" id="0481c13">　　劫火然须弥　　　心火亦如此</a><br><a name="0481c14" id="0481c14">　　愚夫为心降　　　诸根得自在</a><br><a name="0481c15" id="0481c15">　　能生彼苦恼　　　去菩提则远</a><br><a name="0481c16" id="0481c16">　　冤从自心生　　　离心何所有</a><br><a name="0481c17" id="0481c17">　　能缚诸有情　　　牵至焰摩所</a><br><a name="0481c18" id="0481c18">　　若乐欲境界　　　不修习正法</a><br><a name="0481c19" id="0481c19">　　愚痴履邪道　　　则堕于地狱</a><br><a name="0481c20" id="0481c20">　　心如火中火　　　最上难调伏</a><br><a name="0481c21" id="0481c21">　　由彼难调故　　　当受于极苦</a><br><a name="0481c22" id="0481c22">　　若纵心自在　　　常生诸过失</a><br><a name="0481c23" id="0481c23">　　善离彼染欲　　　不为苦所逼</a><br><a name="0481c24" id="0481c24">　　由起如是心　　　则受如是果</a><br><a name="0481c25" id="0481c25">　　作善为净因　　　造恶得苦报</a><br><a name="0481c26" id="0481c26">　　由心造彼业　　　由业感于果</a><br><a name="0481c27" id="0481c27">　　心与业相应　　　即受轮回故</a><br><a name="0481c28" id="0481c28">　　若人由彼心　　　造作诸恶业</a><br><a name="0481c29" id="0481c29">　　为彼地狱火　　　长时而烧煮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170481b.htm'><img src='up.gif' border=0></a>
<a href='T170482a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>