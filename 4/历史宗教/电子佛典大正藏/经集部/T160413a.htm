<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0413a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷2)</font> 梦见金鼓忏悔品第四 <font face='Arial'>T16, p0413a</h2></font><hr>
<span class='old'>
</a><br><a name="0412c28" id="0412c28">　　犹如过去诸最胜　　　六波罗蜜皆圆满</a><br><a name="0412c29" id="0412c29">　　灭诸贪欲及嗔痴　　　降伏烦恼除众苦</span><br><a name="0413a01" id="0413a01">　　愿我常得宿命智　　　能忆过去百千生</a><br><a name="0413a02" id="0413a02">　　亦常忆念牟尼尊　　　得闻诸佛甚深法</a><br><a name="0413a03" id="0413a03">　　愿我以斯诸善业　　　奉事无边最胜尊</a><br><a name="0413a04" id="0413a04">　　远离一切不善因　　　恒得修行真妙法</a><br><a name="0413a05" id="0413a05">　　一切世界诸众生　　　悉皆离苦得安乐</a><br><a name="0413a06" id="0413a06">　　所有诸根不具足　　　令彼身相皆圆满</a><br><a name="0413a07" id="0413a07">　　若有众生遭病苦　　　身形羸瘦无所依</a><br><a name="0413a08" id="0413a08">　　咸令病苦得消除　　　诸根色力皆充满</a><br><a name="0413a09" id="0413a09">　　若犯王法当刑戮　　　众苦逼迫生忧恼</a><br><a name="0413a10" id="0413a10">　　彼受如斯极苦时　　　无有归依能救护</a><br><a name="0413a11" id="0413a11">　　若受鞭杖枷锁系　　　种种苦具切其身</a><br><a name="0413a12" id="0413a12">　　无量百千忧恼时　　　逼迫身心无暂乐</a><br><a name="0413a13" id="0413a13">　　皆令得免于系缚　　　及以鞭杖苦楚事</a><br><a name="0413a14" id="0413a14">　　将临刑者得命全　　　众苦皆令永除尽</a><br><a name="0413a15" id="0413a15">　　若有众生饥渴逼　　　令得种种殊胜味</a><br><a name="0413a16" id="0413a16">　　盲者得视聋者闻　　　跛者能行哑能语</a><br><a name="0413a17" id="0413a17">　　贫穷众生获宝藏　　　仓库盈溢无所乏</a><br><a name="0413a18" id="0413a18">　　皆令得受上妙乐　　　无一众生受苦恼</a><br><a name="0413a19" id="0413a19">　　一切人天皆乐见　　　容仪温雅甚端严</a><br><a name="0413a20" id="0413a20">　　悉皆现受无量乐　　　受用丰饶福德具</a><br><a name="0413a21" id="0413a21">　　随彼众生念伎乐　　　众妙音声皆现前</a><br><a name="0413a22" id="0413a22">　　念水即现清凉池　　　金色莲花泛其上</a><br><a name="0413a23" id="0413a23">　　随彼众生心所念　　　饮食衣服及床敷</a><br><a name="0413a24" id="0413a24">　　金银珍宝妙琉璃　　　璎珞庄严皆具足</a><br><a name="0413a25" id="0413a25">　　勿令众生闻恶响　　　亦复不见有相违</a><br><a name="0413a26" id="0413a26">　　所受容貌悉端严　　　各各慈心相爱乐</a><br><a name="0413a27" id="0413a27">　　世间资生诸乐具　　　随心念时皆满足</a><br><a name="0413a28" id="0413a28">　　所得珍财无吝惜　　　分布施与诸众生</a><br><a name="0413a29" id="0413a29">　　烧香末香及涂香　　　众妙杂花非一色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160412c.htm'><img src='up.gif' border=0></a>
<a href='T160413b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>