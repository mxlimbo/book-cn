<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0694 佛说大乘造像功德经 0792c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 694 佛说大乘造像功德经</font> <font face='Arial'>(卷1)</font> <font face='Arial'>T16, p0792c</h2></font><hr>
<span class='old'>
</a><a name="0792b28" id="0792b28"><p>尔时世尊在须弥山顶。与诸天众将欲下时。</a><a name="0792b29" id="0792b29">一切诸天前后翼从。威德炽盛光明赫奕。如</span><a name="0792c01" id="0792c01">满月在空众星共绕。如旭日初出彩霞纷映。</a><a name="0792c02" id="0792c02">时佛众会其状如是</a><a name="0792c03" id="0792c03"><p>尔时阎浮提中。以佛威神有五种希有之事。</a><a name="0792c04" id="0792c04">一者令彼诸天不见人间不净之物。二者令</a><a name="0792c05" id="0792c05">诸女人见彼天男而无欲想。三者亦令丈夫</a><a name="0792c06" id="0792c06">见诸天女不生染意。四者令于人间遥见诸</a><a name="0792c07" id="0792c07">天种种供养。五者诸天之身光洁细妙非人</a><a name="0792c08" id="0792c08">所睹。以佛神力显然明着皆可得见。尔时世</a><a name="0792c09" id="0792c09">尊从天初下足蹈宝阶。梵王在右手执白盖。</a><a name="0792c10" id="0792c10">帝释在左手持白拂。其余诸天皆乘虚空随</a><a name="0792c11" id="0792c11">佛而下。一时同奏种种音乐。各自捧持幢幡</a><a name="0792c12" id="0792c12">宝盖散花供养。净居天众侧塞虚空。无量</a><a name="0792c13" id="0792c13">百千诸天榕。持宝珠璎珞歌赞佛德。复</a><a name="0792c14" id="0792c14">有诸天。于虚空中雨种种香及种种花。诸龙</a><a name="0792c15" id="0792c15">雨于微细香雨。于时空中净无云恕＠咨美</a><a name="0792c16" id="0792c16">妙闻者喜悦。b闼婆神。紧那罗神。奏提婆</a><a name="0792c17" id="0792c17">那伽微妙之曲。歌赞如来本生之事。于时阎</a><a name="0792c18" id="0792c18">浮提内。王及臣人并四众等。周匝遍满漪伽</a><a name="0792c19" id="0792c19">尸城。或散香花或持幡盖。吹螺击鼓种种音</a><a name="0792c20" id="0792c20">乐向空供养。举手合掌瞻仰于佛。人天名花</a><a name="0792c21" id="0792c21">上下交散。缤纷而下积至于膝。诸外道众见</a><a name="0792c22" id="0792c22">斯事者。咸亦发心归依礼敬</a><a name="0792c23" id="0792c23"><p>尔时世尊足蹈宝阶。次第而下至于半路。四</a><a name="0792c24" id="0792c24">天王天即于其所广设供养。此供殊妙劫初</a><a name="0792c25" id="0792c25">已来未曾有也</a><a name="0792c26" id="0792c26"><p>尔时如来受天供毕。复与大众巡阶而下。至</a><a name="0792c27" id="0792c27">最下级欲践地时。其莲花色比丘尼。即变其</a><a name="0792c28" id="0792c28">身作转轮王。领四种兵七宝前导。从空来下</a><a name="0792c29" id="0792c29">疾至佛所。诸国王等各兴是念。此转轮王从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160792b.htm'><img src='up.gif' border=0></a>
<a href='T160793a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>