<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0480 佛说月上女经 0620a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 480 佛说月上女经</font> <font face='Arial'>(卷2)</font> <font face='Arial'>T14, p0620a</h2></font><hr>
<span class='old'>
</a><a name="0619c28" id="0619c28">字。尊者。云何作如是言。汝当不久得成阿耨</a><a name="0619c29" id="0619c29">多罗三藐三菩提也。尊舍利弗。夫阿耨多罗</span><a name="0620a01" id="0620a01">三藐三菩提者。彼无生处亦不可说。无有体</a><a name="0620a02" id="0620a02">性其间亦复无可成者。何以故。菩提之体无</a><a name="0620a03" id="0620a03">有二相。是故菩提无二离一</a><a name="0620a04" id="0620a04"><p>尔时舍利弗告月上女作如是言。汝今但当</a><a name="0620a05" id="0620a05">先向佛所。我等须臾为听法故。不久当还向</a><a name="0620a06" id="0620a06">于彼处而来听法</a><a name="0620a07" id="0620a07"><p>尔时月上复白长老舍利弗言。尊舍利弗。如</a><a name="0620a08" id="0620a08">来不为听法者说。亦复不为乐法者说。舍利</a><a name="0620a09" id="0620a09">弗言。如来若尔为谁说法。彼女答言。尊舍利</a><a name="0620a10" id="0620a10">弗。若有所闻不生着想无欣乐相。如来乃为</a><a name="0620a11" id="0620a11">如是说法</a><a name="0620a12" id="0620a12"><p>尔时舍利弗复语月上作如是言。若有众生</a><a name="0620a13" id="0620a13">诣佛听法。为闻法故。如来尔时岂不为彼而</a><a name="0620a14" id="0620a14">说法也</a><a name="0620a15" id="0620a15"><p>尔时月上复答彼言。若有众生作如是想。此</a><a name="0620a16" id="0620a16">是如来为我说法。如是众生住于我想。若有</a><a name="0620a17" id="0620a17">真洞入法性者则无是念。终不云佛为我等</a><a name="0620a18" id="0620a18">故说如是法。尔时尊者摩诃迦叶告于长老</a><a name="0620a19" id="0620a19">舍利弗言。尊舍利弗。此女今既诣向佛边。今</a><a name="0620a20" id="0620a20">日必当有大法义。我等亦可回还而去。今日</a><a name="0620a21" id="0620a21">宁可不食为善。莫使我等身在于外而不得</a><a name="0620a22" id="0620a22">闻如是法义。是故彼等诸声闻众遂即回还。</a><a name="0620a23" id="0620a23">随逐月上向于佛所</a><a name="0620a24" id="0620a24"><p>尔时月上。渐行至彼大林之内草茅精舍。诣</a><a name="0620a25" id="0620a25">于佛所顶礼佛足右绕三匝。所持香华末香</a><a name="0620a26" id="0620a26">涂香。衣服资财宝幢幡盖。所奉佛者以散佛</a><a name="0620a27" id="0620a27">上。散已复散。彼时大众所持香华华N涂香</a><a name="0620a28" id="0620a28">及以末香。亦散佛上。散已复散。所散诸华</a><a name="0620a29" id="0620a29">于佛顶上成一华盖。纵广遍覆满十由旬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140619c.htm'><img src='up.gif' border=0></a>
<a href='T140620b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>