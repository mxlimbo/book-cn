<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0561 佛说老母经 0913a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 561 佛说老母经</font> <font face='Arial'>(卷1)</font> <font face='Arial'>T14, p0913a</h2></font><hr>
<span class='old'>
</a><a name="0912c28" id="0912c28">痒思想行识。从何所来去至何所。眼耳鼻舌</a><a name="0912c29" id="0912c29">身心。从何所来去至何所。地水火风空。从</span><a name="0913a01" id="0913a01">何所来去至何所。佛言。人生老病死。无所</a><a name="0913a02" id="0913a02">从来去亦无所至。色痛想行识。无所从来</a><a name="0913a03" id="0913a03">去亦无所至。眼耳鼻舌身心。无所从来去</a><a name="0913a04" id="0913a04">亦无所至。地水火风空。无所从来去亦无所</a><a name="0913a05" id="0913a05">至。佛言。诸法亦如是。譬如两木相钻出火。</a><a name="0913a06" id="0913a06">火还烧木木尽火便灭。佛问老母言。是火本</a><a name="0913a07" id="0913a07">从何所来。灭去至何所。老母报佛言。因缘</a><a name="0913a08" id="0913a08">合会便得火。因缘离散火即灭。佛言。诸法</a><a name="0913a09" id="0913a09">亦如是。因缘合会乃成。因缘离散即灭。诸</a><a name="0913a10" id="0913a10">法亦无所从来去亦无所至。眼见好色即是</a><a name="0913a11" id="0913a11">意。意即是色。是二者俱空。无所有成。灭亦</a><a name="0913a12" id="0913a12">如是。诸法譬如鼓不用一事成。有人持桴捶</a><a name="0913a13" id="0913a13">鼓鼓便有声。是鼓声亦空。当来声亦空。过</a><a name="0913a14" id="0913a14">去声亦空。是声亦不从木革桴人手出。合</a><a name="0913a15" id="0913a15">会诸物乃成鼓声。声从空尽空。诸所有万物</a><a name="0913a16" id="0913a16">一切亦如是。我人寿命亦如是。本际皆净无</a><a name="0913a17" id="0913a17">所有。从无所有因作法。法亦无所有。譬如</a><a name="0913a18" id="0913a18">云起阴冥便雨。雨亦不从龙身出。亦不从龙</a><a name="0913a19" id="0913a19">心出。皆龙因缘所作乃致是雨。诸法无所从</a><a name="0913a20" id="0913a20">来去亦无所至。譬如画师先治板素。却后调</a><a name="0913a21" id="0913a21">和众彩便在所作。是画亦不从板素彩出。随</a><a name="0913a22" id="0913a22">其意所为悉成。生死亦如是。各各异类地狱</a><a name="0913a23" id="0913a23">禽兽饿鬼天上世间亦尔。有解是慧者不着</a><a name="0913a24" id="0913a24">着便有。老母闻佛言。大欢喜即自说言。蒙</a><a name="0913a25" id="0913a25">天中天恩得法眼。虽身老羸今得安隐。阿难</a><a name="0913a26" id="0913a26">正衣服前长跪白佛言。是老母闻佛言即解。</a><a name="0913a27" id="0913a27">何因缘智慧乃尔。佛言。大德巍巍。以是故</a><a name="0913a28" id="0913a28">而即解。是老母者。是我前世发菩萨意时母。</a><a name="0913a29" id="0913a29">阿难白佛言。佛前世时母。何因困苦贫穷如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140912c.htm'><img src='up.gif' border=0></a>
<a href='T140913b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>