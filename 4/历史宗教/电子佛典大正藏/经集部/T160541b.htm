<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0541b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷5)</font> 佛心品第四 <font face='Arial'>T16, p0541b</h2></font><hr>
<span class='old'>
</a><a name="0541a28" id="0541a28">尔时世尊重说偈言</a><a name="0541a29" id="0541a29"><p class='lg'>　　善知二无我　　　二障二烦恼</span><br><a name="0541b01" id="0541b01">　　得不思议变　　　是名佛知觉　</p></a><a name="0541b02" id="0541b02"><p>尔时圣者大慧菩萨。复白佛言。世尊。世</a><a name="0541b03" id="0541b03">尊何故于大众中说如是言。我是过去一</a><a name="0541b04" id="0541b04">切佛。及说种种本生经。我于尔时作顶生</a><a name="0541b05" id="0541b05">王。六牙大象。鹦鹉鸟。毗耶娑仙人。帝释</a><a name="0541b06" id="0541b06">王。善眼菩萨。如是等百千经皆说本生。佛</a><a name="0541b07" id="0541b07">告圣者大慧菩萨摩诃萨言。大慧。依四种</a><a name="0541b08" id="0541b08">平等。如来应正遍知。于大众中唱如是言。</a><a name="0541b09" id="0541b09">我于尔时作拘留孙佛。拘那含牟尼佛。迦</a><a name="0541b10" id="0541b10">叶佛。何等为四。一者字平等。二者语平等。</a><a name="0541b11" id="0541b11">三者法平等。四者身平等。大慧。依此四种平</a><a name="0541b12" id="0541b12">等法故。诸佛如来在于众中说如是言。大</a><a name="0541b13" id="0541b13">慧。何者字平等。谓何等字。过去佛名佛。我</a><a name="0541b14" id="0541b14">同彼字亦名为佛。不过彼字与彼字等</a><a name="0541b15" id="0541b15">无异无别。大慧。是名字平等。大慧。何者诸</a><a name="0541b16" id="0541b16">佛语平等。谓过去佛有六十四种美妙梵声</a><a name="0541b17" id="0541b17">言语说法。我亦六十四种微妙梵声言语说</a><a name="0541b18" id="0541b18">法。大慧。未来诸佛亦以六十四种微妙梵声</a><a name="0541b19" id="0541b19">言语说法。不增不减。不异无差别。迦陵频</a><a name="0541b20" id="0541b20">伽梵声美妙。大慧。是名诸佛语平等。大慧。</a><a name="0541b21" id="0541b21">何者诸佛身平等。大慧。我及诸佛法身色身</a><a name="0541b22" id="0541b22">相好庄严。无异无差别。除依可度众生。</a><a name="0541b23" id="0541b23">彼彼众生种种生处。诸佛如来现种种身。大</a><a name="0541b24" id="0541b24">慧。是名诸佛身平等。大慧。云何诸佛法平</a><a name="0541b25" id="0541b25">等。谓彼佛及我。得三十七菩提分法十力四</a><a name="0541b26" id="0541b26">无畏等。大慧。是名诸佛法平等。大慧。依此</a><a name="0541b27" id="0541b27">四种平等法故。如来于大众中作如是说。</a><a name="0541b28" id="0541b28">我是过去顶生王等。尔时世尊重说偈言</a><a name="0541b29" id="0541b29"><p class='lg'>　　迦叶拘留孙　　　拘那含是我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160541a.htm'><img src='up.gif' border=0></a>
<a href='T160541c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>