<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0553 佛说奈女只域因缘经 0899a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 553 佛说奈女只域因缘经</font> <font face='Arial'>(卷1)</font> <font face='Arial'>T14, p0899a</h2></font><hr>
<span class='old'>
</a><a name="0898c28" id="0898c28">恩。今持一百六十万两金。与德叉尸罗国大</a><a name="0898c29" id="0898c29">师宾迦罗。念已持金诣师所。头面礼师足。</span><a name="0899a01" id="0899a01">奉上此金。唯愿大师。哀愍纳受。师曰。便为</a><a name="0899a02" id="0899a02">供养已。我不须此宝。只域殷勤至到。宾迦罗</a><a name="0899a03" id="0899a03">乃受此金。只域奉辞礼足而去</a><a name="0899a04" id="0899a04"><p>尔时国中有迦罗越家女年十五临当嫁日。</a><a name="0899a05" id="0899a05">忽头痛而死。只域闻之往至其家。问女父曰。</a><a name="0899a06" id="0899a06">此女常有何病。乃致夭亡。父曰。女小有头</a><a name="0899a07" id="0899a07">痛。日月增甚。今朝发作。尤甚于常。以致</a><a name="0899a08" id="0899a08">绝命。只域便进以药王照视头中。见有刺虫。</a><a name="0899a09" id="0899a09">大小相生乃数百枚。钻食其脑。脑尽故死。</a><a name="0899a10" id="0899a10">便以金刀披破其头。悉出诸虫。封着罂中。</a><a name="0899a11" id="0899a11">以三种神膏涂疮。一种者补虫所食骨间之</a><a name="0899a12" id="0899a12">疮。一种生脑。一种治外刀疮。告女父曰。好</a><a name="0899a13" id="0899a13">令安静。慎莫使惊。十日当愈平复如故。</a><a name="0899a14" id="0899a14">到其日我当复来。只域适去。女母便更啼哭</a><a name="0899a15" id="0899a15">曰。我子为再死也。岂有披破头脑当复活</a><a name="0899a16" id="0899a16">者。父何忍使人取子那尔。父止之曰。只域</a><a name="0899a17" id="0899a17">生而把针药。弃尊荣位。行作医师。但为一</a><a name="0899a18" id="0899a18">切命。此乃天之医王。岂当妄耶。嘱语汝言。</a><a name="0899a19" id="0899a19">慎莫使惊。而汝今反啼哭。以惊动之。将令</a><a name="0899a20" id="0899a20">此儿不复得生。母闻父言。止不复哭。共养护</a><a name="0899a21" id="0899a21">之。寂静七日。七日晨明女便吐气而寤。如</a><a name="0899a22" id="0899a22">从卧觉。曰我今者了不复头痛。身体皆安。</a><a name="0899a23" id="0899a23">谁护我者。使得如是。父曰。汝前已死。医王</a><a name="0899a24" id="0899a24">只域故来护汝。破头出虫以得更生。便开罂</a><a name="0899a25" id="0899a25">出虫示之。女见太便惊怖。深自庆幸。只</a><a name="0899a26" id="0899a26">域神乃如是。我促得报其恩。父曰。只域与</a><a name="0899a27" id="0899a27">我期言。今日当来。于是须臾只域便来。女欢</a><a name="0899a28" id="0899a28">喜出门迎。头面作礼。长跪叉手曰。愿为</a><a name="0899a29" id="0899a29">只域作婢。终身供养以报更生之恩。只域曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140898c.htm'><img src='up.gif' border=0></a>
<a href='T140899b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>