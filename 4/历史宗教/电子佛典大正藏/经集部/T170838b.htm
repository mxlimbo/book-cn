<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0821 大方广如来秘密藏经 0838b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 821 大方广如来秘密藏经</font> <font face='Arial'>(卷1)</font> <font face='Arial'>T17, p0838b</h2></font><hr>
<span class='old'>
</a><a name="0838a28" id="0838a28">是无量志庄严王菩萨。现是化已。化虚空中</a><a name="0838a29" id="0838a29">化作宝盖。纵广正等百千由旬。垂悬缯彩铃</span><a name="0838b01" id="0838b01">网庄饰。风吹铃网。出柔和微妙可爱软音。</a><a name="0838b02" id="0838b02">其音遍告三千大千佛之世界。时此三千大</a><a name="0838b03" id="0838b03">千世界。平坦如掌。生宝莲华供养如来。时无</a><a name="0838b04" id="0838b04">量志庄严王菩萨。以八万四千宝台。而自围</a><a name="0838b05" id="0838b05">绕来诣佛所。是时大众。见是化已得未曾有。</a><a name="0838b06" id="0838b06">而作是言。如今所见。此大士来庄严事相。必</a><a name="0838b07" id="0838b07">说大法。及此三千大千世界诸庄严事。又上</a><a name="0838b08" id="0838b08">空中垂悬宝盖于如来上。一切天宫悉皆隐</a><a name="0838b09" id="0838b09">蔽。是时大德摩诃迦叶。承佛神力。从座而起</a><a name="0838b10" id="0838b10">整衣服。偏袒右肩右膝着地。向佛合掌而说</a><a name="0838b11" id="0838b11">偈言</a><a name="0838b12" id="0838b12"><p class='lg'>　　无垢净光从空出　　　隐蔽释梵诸光明</a><br><a name="0838b13" id="0838b13">　　及蔽日月珠火光　　　唯愿人尊说此相</a><br><a name="0838b14" id="0838b14">　　此空中现妙宝盖　　　遍覆百千由旬地</a><br><a name="0838b15" id="0838b15">　　幢幡铃网以庄严　　　世尊今将雨法雨</a><br><a name="0838b16" id="0838b16">　　铃网所出妙声音　　　其音遍告此佛界</a><br><a name="0838b17" id="0838b17">　　有闻音者烦恼息　　　为何利益说此事</a><br><a name="0838b18" id="0838b18">　　三千世界平等掌　　　百千莲华从地出</a><br><a name="0838b19" id="0838b19">　　华香适意悦身心　　　是何威德之所为</a><br><a name="0838b20" id="0838b20">　　东方遍放金色光　　　八万四千妙宝台</a><br><a name="0838b21" id="0838b21">　　台内宝树师子座　　　见如导师释师子</a><br><a name="0838b22" id="0838b22">　　导师此是何利事　　　见此事者何增益</a><br><a name="0838b23" id="0838b23">　　此是何种欲佛知　　　现此无量诸神变　</p></a><a name="0838b24" id="0838b24"><p>尔时佛告摩诃迦叶。东方去此七十二亿佛</a><a name="0838b25" id="0838b25">土。有国名常出大法音。彼中有佛号曰宝杖。</a><a name="0838b26" id="0838b26">今者现在。彼有菩萨。名无量志庄严王。来至</a><a name="0838b27" id="0838b27">此土。见我礼拜咨受听法。为诸菩萨。生大法</a><a name="0838b28" id="0838b28">欲。生大法力。集大法智。欲显常出大法音国</a><a name="0838b29" id="0838b29">所有功德及宝杖佛所有功德。以此缘故。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170838a.htm'><img src='up.gif' border=0></a>
<a href='T170838c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>