<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0570 佛说贤首经 0943b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 570 佛说贤首经</font> <font face='Arial'>(卷1)</font> <font face='Arial'>T14, p0943b</h2></font><hr>
<span class='old'>
</a><a name="0943a28" id="0943a28">菩萨名智慧首。跋陀师利。闻十方佛名。菩</a><a name="0943a29" id="0943a29">萨及刹土名。踊跃欢喜。前以头面着地为</span><a name="0943b01" id="0943b01">佛作礼白佛言。我今虽发阿耨多罗三藐</a><a name="0943b02" id="0943b02">三菩提心。当用何行离母人身。佛言。善哉</a><a name="0943b03" id="0943b03">善哉。是佛所问。佛言。跋陀师利。奉行十</a><a name="0943b04" id="0943b04">事。可得离母人身。有一事行疾得男子。自</a><a name="0943b05" id="0943b05">致阿耨多罗三藐三菩提。何等一事。以发</a><a name="0943b06" id="0943b06">萨芸若意。作无央数功德能不忘是为一事。</a><a name="0943b07" id="0943b07">复有二事母人疾得男子。自致阿耨多罗三</a><a name="0943b08" id="0943b08">藐三菩提。何等二事。一者所作如语。不事</a><a name="0943b09" id="0943b09">天但自归诸佛。二者所作不信邪。是为二</a><a name="0943b10" id="0943b10">事。复有三事母人疾得男子。自致阿耨多</a><a name="0943b11" id="0943b11">罗三藐三菩提。何等为三事。一者常净护身</a><a name="0943b12" id="0943b12">三。二者净护口四。三者净护意三。是为三</a><a name="0943b13" id="0943b13">事。复有四事母人疾得男子。自致阿耨多</a><a name="0943b14" id="0943b14">罗三藐三菩提。何等四事。一者所施与不谀</a><a name="0943b15" id="0943b15">谄。二者于戒不谀谄。三者自守净。四者不</a><a name="0943b16" id="0943b16">谀谄听闻六法。是为四事</a><a name="0943b17" id="0943b17"><p>复有五事母人疾得男子。自致阿耨多罗三</a><a name="0943b18" id="0943b18">藐三菩提。何等为五事。一者以用法。二者</a><a name="0943b19" id="0943b19">所作如法。三者闻法直住。四者不乐母人身。</a><a name="0943b20" id="0943b20">五者念作男子。是为五事。复有六事母人疾</a><a name="0943b21" id="0943b21">得男子。自致阿耨多罗三藐三菩提。何等为</a><a name="0943b22" id="0943b22">六事。一者不懈怠所作而不忘。二者其心柔</a><a name="0943b23" id="0943b23">软。三者质朴。四者不谀谄。五者无有态。六</a><a name="0943b24" id="0943b24">者所作至诚。是为六事。复有七事母人疾得</a><a name="0943b25" id="0943b25">男子。自致阿耨多罗三藐三菩提。何等为</a><a name="0943b26" id="0943b26">七。一者常念佛法身。二者常念法得佛慧。</a><a name="0943b27" id="0943b27">三者常念僧为来属。四者常念戒所求净。五</a><a name="0943b28" id="0943b28">者常念施与去诸垢。六者常念天令菩萨心。</a><a name="0943b29" id="0943b29">七者常念人欲一切度故。是为七事。复有八<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140943a.htm'><img src='up.gif' border=0></a>
<a href='T140943c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>