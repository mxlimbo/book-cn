<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0671 入楞伽经 0542b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 671 入楞伽经</font> <font face='Arial'>(卷5)</font> 佛心品第四 <font face='Arial'>T16, p0542b</h2></font><hr>
<span class='old'>
</a><a name="0542a28" id="0542a28">不见法故。以无能缚所缚因故。大慧。若有</a><a name="0542a29" id="0542a29">能缚必有所缚。若有所缚必有能缚因。大</span><a name="0542b01" id="0542b01">慧。如是说者名灭诸法。大慧。是名无法相。</a><a name="0542b02" id="0542b02">大慧我依此义余经中说。宁起我见如须</a><a name="0542b03" id="0542b03">弥山。而起x慢。不言诸法是空无也。大慧。</a><a name="0542b04" id="0542b04">增上慢人言诸法无者。是灭诸法。堕自相</a><a name="0542b05" id="0542b05">同相见故。以见自心见法故。以见外物无</a><a name="0542b06" id="0542b06">常故。诸相展转彼彼差别故。以见阴界入相</a><a name="0542b07" id="0542b07">续体。彼彼因展转而生。以自心虚妄分别。</a><a name="0542b08" id="0542b08">是故大慧。如此人者灭诸佛法。尔时世尊重</a><a name="0542b09" id="0542b09">说偈言</a><a name="0542b10" id="0542b10"><p class='lg'>　　有无是二边　　　以为心境界</a><br><a name="0542b11" id="0542b11">　　离诸境界法　　　平等心寂静</a><br><a name="0542b12" id="0542b12">　　无取境界法　　　灭非有非无</a><br><a name="0542b13" id="0542b13">　　如真如本有　　　彼是圣境界</a><br><a name="0542b14" id="0542b14">　　本无而有生　　　生已还复灭</a><br><a name="0542b15" id="0542b15">　　非有非无生　　　彼不住我教</a><br><a name="0542b16" id="0542b16">　　非外道非佛　　　非我亦非余</a><br><a name="0542b17" id="0542b17">　　从因缘不成　　　云何得言有</a><br><a name="0542b18" id="0542b18">　　若因缘不生　　　云何而言无</a><br><a name="0542b19" id="0542b19">　　邪见论生法　　　妄想计有无</a><br><a name="0542b20" id="0542b20">　　若知无所生　　　亦知无所灭</a><br><a name="0542b21" id="0542b21">　　观世悉空寂　　　彼不堕有无　</p></a><a name="0542b22" id="0542b22"><p>尔时圣者大慧菩萨。复白佛言。世尊。惟愿如</a><a name="0542b23" id="0542b23">来应正遍知天人师。为我及诸一切菩萨。建</a><a name="0542b24" id="0542b24">立修行正法之相。我及一切菩萨摩诃萨。善</a><a name="0542b25" id="0542b25">知修行正法相已。速得成就阿耨多罗三</a><a name="0542b26" id="0542b26">藐三菩提。不随一切虚妄觉观魔事故。佛</a><a name="0542b27" id="0542b27">告大慧菩萨言。善哉善哉。善哉大慧。谛听</a><a name="0542b28" id="0542b28">谛听。我为汝说。大慧言。善哉世尊。唯然受</a><a name="0542b29" id="0542b29">教。佛告大慧言。大慧。有二种法。诸佛如来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160542a.htm'><img src='up.gif' border=0></a>
<a href='T160542c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>