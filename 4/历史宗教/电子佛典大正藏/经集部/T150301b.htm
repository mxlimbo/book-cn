<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0301b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷1)</font> <font face='Arial'>T15, p0301b</h2></font><hr>
<span class='old'>
</a><a name="0301a28" id="0301a28">摩耆婆宣马鸣所述乃有此业。虽其道未融。</a><a name="0301a29" id="0301a29">盖是为山于一蒉。欣时来之有遇感奇趣。于</span><a name="0301b01" id="0301b01">若人舍夫制胜之论。而顺不言之辩。遂誓被</a><a name="0301b02" id="0301b02">僧那至寂为已任。怀德未忘故遗训在兹。其</a><a name="0301b03" id="0301b03">为要也。图大成于未象。开微言而崇体。悟惑</a><a name="0301b04" id="0301b04">色之悖德。杜六门以寝患。达忿竞之伤性。齐</a><a name="0301b05" id="0301b05">彼我以宅心。于是异族同气幻形造迹。入深</a><a name="0301b06" id="0301b06">缘起见生死际。尔乃辟九关于龙津。超三忍</a><a name="0301b07" id="0301b07">以登位。垢习凝于无生。形累毕于神化。故曰</a><a name="0301b08" id="0301b08">无所从生。靡所不生。于诸所生。而无所生。今</a><a name="0301b09" id="0301b09">之所译出自达摩多罗与佛大先。其人西域</a><a name="0301b10" id="0301b10">之俊禅训之宗。搜集经要劝发大乘。弘教</a><a name="0301b11" id="0301b11">不同故有详略之异。达摩多罗阖众篇于同</a><a name="0301b12" id="0301b12">道。开一色为恒沙。其为观也。明起不以生灭</a><a name="0301b13" id="0301b13">不以尽。虽往复无际。而未始出于如。故曰色</a><a name="0301b14" id="0301b14">不离如如不离色。色则是如如则是色。佛</a><a name="0301b15" id="0301b15">大先以为澄源引流。固宜有渐。是以始自二</a><a name="0301b16" id="0301b16">道开甘露门。释四义以反迷。启归涂以领</a><a name="0301b17" id="0301b17">会。分别阴界。导以正观。畅散缘起使优劣</a><a name="0301b18" id="0301b18">自辩。然后令原始反终。妙寻其极。其极非</a><a name="0301b19" id="0301b19">尽。亦非所尽。乃曰无尽。入于如来无尽法门。</a><a name="0301b20" id="0301b20">非夫道冠三乘智通十地。孰能洞玄根于法</a><a name="0301b21" id="0301b21">身归宗一于无相。静无遗照动不离寂者哉。</a><a name="0301b22" id="0301b22">庾伽遮罗浮迷。译言修行道地</a><a name="0301b23" id="0301b23"><p><b>　　<A NAME="n217"></A>修行方便道安那般那念退分第一</b></a><a name="0301b24" id="0301b24"><p class='lg'>　　前礼牟尼尊　　　炽然烦恼灭</a><br><a name="0301b25" id="0301b25">　　流转退住者　　　度以升进道</a><br><a name="0301b26" id="0301b26">　　修行微妙法　　　能离退住过</a><br><a name="0301b27" id="0301b27">　　亦灭一切恶　　　成就诸功德　</p></a><a name="0301b28" id="0301b28"><p>佛世尊善知法相。得如实智慧。灭烦恼盛火。</a><a name="0301b29" id="0301b29">出炽然之宅。乘诸波罗蜜船。度无量苦海。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150301a.htm'><img src='up.gif' border=0></a>
<a href='T150301c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>