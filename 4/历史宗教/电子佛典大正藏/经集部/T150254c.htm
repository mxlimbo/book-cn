<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0254c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷2)</font> <font face='Arial'>T15, p0254c</h2></font><hr>
<span class='old'>
</a><a name="0254b28" id="0254b28">进。昼夜不息。以精进故。世尊释迦牟尼。与</a><a name="0254b29" id="0254b29">过去六佛。当现其前为说甚深空三昧。无愿</span><a name="0254c01" id="0254c01">三昧。无作三昧。闻已欢喜。随顺佛教。谛观空</a><a name="0254c02" id="0254c02">法。如大水流。不久当得阿罗汉道。佛告阿难。</a><a name="0254c03" id="0254c03">此不净想观。是大甘露。灭贪淫欲。能除众生</a><a name="0254c04" id="0254c04">结使心病。汝好受持。慎勿忘失。若佛灭度</a><a name="0254c05" id="0254c05">后。比丘比丘尼。优婆塞优婆夷。闻此甘露灌</a><a name="0254c06" id="0254c06">顶圣法。能摄诸根。至心系念。谛观身分。心不</a><a name="0254c07" id="0254c07">分散。敛心使住。经须臾间。此人命终。得生天</a><a name="0254c08" id="0254c08">上。若复有人。随顺佛教。系念谛观一爪一指。</a><a name="0254c09" id="0254c09">令心安住。当知此人。终不堕落三恶道中。若</a><a name="0254c10" id="0254c10">复有人。系念谛观。见举身白骨。此人命终。</a><a name="0254c11" id="0254c11">生兜率陀天。值遇一生补处菩萨。号曰弥勒。</a><a name="0254c12" id="0254c12">见彼天已。随从受乐。弥勒成佛。最初闻法。得</a><a name="0254c13" id="0254c13">阿罗汉果。三明六通。具八解脱。若复有人。观</a><a name="0254c14" id="0254c14">此不净。得具足者。于此身上。见佛真影。闻</a><a name="0254c15" id="0254c15">佛说法。得尽诸苦。尔时阿难。即从坐起。整衣</a><a name="0254c16" id="0254c16">服。为佛作礼。叉手长跪。白佛言。世尊。此法</a><a name="0254c17" id="0254c17">之要。云何受持。当何名此法。佛告阿难。此</a><a name="0254c18" id="0254c18">名观身不净杂秽想。亦名破我法观无我空。</a><a name="0254c19" id="0254c19">汝好受持为未来世。浊苦众生。贪淫多者。当</a><a name="0254c20" id="0254c20">广分别。佛说是语时。释梵护世。无数天子。持</a><a name="0254c21" id="0254c21">天曼陀罗华。摩诃曼陀罗华。曼殊沙华。摩诃</a><a name="0254c22" id="0254c22">曼殊沙华。而散佛上及诸大众顶礼佛足。赞</a><a name="0254c23" id="0254c23">叹佛言。如来出世。甚为希有。乃能降伏骄</a><a name="0254c24" id="0254c24">慢邪见。迦罗难陀。亦为未来贪淫众生。说</a><a name="0254c25" id="0254c25">甘露药。增长天种。不断三宝。善哉世尊。快说</a><a name="0254c26" id="0254c26">是法。龙神夜叉。乾闼婆等。亦同诸天。赞叹</a><a name="0254c27" id="0254c27">于佛。尊者阿难。迦罗难陀。及千比丘。无量</a><a name="0254c28" id="0254c28">诸天。八部之众。闻佛所说。欢喜奉行。礼佛而</a><a name="0254c29" id="0254c29">退。得此观者。名十色不净。亦名分别诸虫境<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150254b.htm'><img src='up.gif' border=0></a>
<a href='T150255a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>