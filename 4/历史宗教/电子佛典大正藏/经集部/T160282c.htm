<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0659 大乘宝云经 0282c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 659 大乘宝云经</font> <font face='Arial'>(卷7)</font> 宝积品第七 <font face='Arial'>T16, p0282c</h2></font><hr>
<span class='old'>
</a><a name="0282b28" id="0282b28">解脱。又问汝等沙门习行何法。答曰不为得</a><a name="0282b29" id="0282b29">故不为失故。又问谁调伏汝。答曰身无决定</span><a name="0282c01" id="0282c01">心无所著。有此二者能调伏我。又问汝等云</a><a name="0282c02" id="0282c02">何解脱。答曰不断无明不生明故。又问汝等</a><a name="0282c03" id="0282c03">为谁弟子。答曰无证无觉是彼弟子。又问汝</a><a name="0282c04" id="0282c04">等几何当入涅。答曰犹如如来所作化人。</a><a name="0282c05" id="0282c05">其入涅我等当入。又问汝等已得己利耶。</a><a name="0282c06" id="0282c06">答曰自利不可得故。又问汝等所化已得办</a><a name="0282c07" id="0282c07">耶。答曰我及我所不可得故。又问汝等修梵</a><a name="0282c08" id="0282c08">行耶。答曰于三界中不行亦非不行。是我</a><a name="0282c09" id="0282c09">梵行。又问汝等烦恼尽耶。答曰一切诸法毕</a><a name="0282c10" id="0282c10">竟尽故。又问汝等破魔众耶。答曰阴魔不可</a><a name="0282c11" id="0282c11">得故。又问汝等承事如来耶。答曰不以身心</a><a name="0282c12" id="0282c12">故。又问汝等住福田耶。答曰无有住故。又问</a><a name="0282c13" id="0282c13">汝等断于生死诸往来耶。答曰无常断故。又</a><a name="0282c14" id="0282c14">问汝等断诸行耶。答曰无碍解脱故。又问汝</a><a name="0282c15" id="0282c15">等究竟当至何所。答曰随于如来化人所至。</a><a name="0282c16" id="0282c16">于是长老须菩提问沙门时。五百沙门不受</a><a name="0282c17" id="0282c17">诸流心得解脱。三万二千人远尘离垢得法</a><a name="0282c18" id="0282c18">眼净。尔时会中有菩萨摩诃萨名曰普明。在</a><a name="0282c19" id="0282c19">大众中合掌恭敬而白佛言。世尊。菩萨欲学</a><a name="0282c20" id="0282c20">是宝云经当云何学。佛言。善男子。汝当勤心</a><a name="0282c21" id="0282c21">学此经典。何以故。诸佛如来说此宝云微妙</a><a name="0282c22" id="0282c22">经典。但为实行有善根者大利益故。善男子。</a><a name="0282c23" id="0282c23">譬如有人乘土坏船欲渡大河。善男子。于意</a><a name="0282c24" id="0282c24">云何。以何精进乘是坏船。是人得渡如是大</a><a name="0282c25" id="0282c25">河。对曰世尊。以大勇猛精进力故。所以者</a><a name="0282c26" id="0282c26">何。是人念言。我今漂溺四种大流莫于中间</a><a name="0282c27" id="0282c27">是船破坏。勇猛精进乃可得渡。佛告普明菩</a><a name="0282c28" id="0282c28">萨摩诃萨言。菩萨亦尔。欲学此法当勤精进</a><a name="0282c29" id="0282c29">倍过于此。所以者何。是身无常无有决定。难<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160282b.htm'><img src='up.gif' border=0></a>
<a href='T160283a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>