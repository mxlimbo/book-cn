<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0581 佛说八师经 0965b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 581 佛说八师经</font> <font face='Arial'>(卷1)</font> <font face='Arial'>T14, p0965b</h2></font><hr>
<span class='old'>
</a><a name="0965a28" id="0965a28">榜笞。五毒并至。戮之都市。宗门灰灭。死</a><a name="0965a29" id="0965a29">入地狱。以手捧火。洋铜沃口。求死不得。罪</span><a name="0965b01" id="0965b01">竟乃出。当为饿鬼。意欲饮水。水化为脓。所</a><a name="0965b02" id="0965b02">欲食物。物化成炭。身常负重。众恼自随。或</a><a name="0965b03" id="0965b03">为畜生。死辄更刃。以肉供人。偿其宿债。吾</a><a name="0965b04" id="0965b04">见盗者。其罪如此。不敢复盗。是吾二师。佛</a><a name="0965b05" id="0965b05">时颂曰</a><a name="0965b06" id="0965b06"><p class='lg'>　　盗者不与取　　　劫窃人财宝</a><br><a name="0965b07" id="0965b07">　　亡者无多少　　　忿恚怀忧恼</a><br><a name="0965b08" id="0965b08">　　死受六畜身　　　偿其宿债负</a><br><a name="0965b09" id="0965b09">　　吾用畏是故　　　弃家行学道　</p></a><a name="0965b10" id="0965b10"><p>佛言。三谓邪淫。犯人妇女。或为夫主。边人</a><a name="0965b11" id="0965b11">所知。临时得殃。刀杖加刑。或为王法。收</a><a name="0965b12" id="0965b12">系着狱。酷毒掠治。戮之都市。死入地狱。</a><a name="0965b13" id="0965b13">卧之铁床。或抱铜柱。狱鬼然火。以烧其身。</a><a name="0965b14" id="0965b14">地狱罪毕。当更畜生。若复为人。闺门淫乱。</a><a name="0965b15" id="0965b15">违佛远法。不亲贤众。常怀恐怖。多危少安。</a><a name="0965b16" id="0965b16">吾见是故。不敢邪淫。是吾三师。佛时颂曰</a><a name="0965b17" id="0965b17"><p class='lg'>　　淫为不净行　　　迷惑失正道</a><br><a name="0965b18" id="0965b18">　　精神魂魄驰　　　伤命而早夭</a><br><a name="0965b19" id="0965b19">　　受罪顽痴荒　　　死复堕恶道</a><br><a name="0965b20" id="0965b20">　　吾用畏是故　　　弃家乐林薮　</p></a><a name="0965b21" id="0965b21"><p>佛言。四谓恶口两舌妄言绮语。谮入无罪。</a><a name="0965b22" id="0965b22">谤毁三尊。舌致捶杖。亦致灭门。死入地</a><a name="0965b23" id="0965b23">狱。狱中鬼神。拔出其舌。以牛犁之。洋铜灌</a><a name="0965b24" id="0965b24">口。求死不得。罪毕乃出。当为畜生。恒食草</a><a name="0965b25" id="0965b25">棘。若后为人。言不见信。口中恒臭。多逢</a><a name="0965b26" id="0965b26">谮谤。骂詈之声。卧辄恶梦。有口不能得含</a><a name="0965b27" id="0965b27">佛经之至味。吾见是故。不敢恶口。是吾四</a><a name="0965b28" id="0965b28">师。佛时颂曰</a><a name="0965b29" id="0965b29"><p class='lg'>　　欺者有四过　　　谗佞伤良贞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140965a.htm'><img src='up.gif' border=0></a>
<a href='T140965c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>