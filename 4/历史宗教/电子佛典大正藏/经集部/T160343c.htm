<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0663 金光明经 0343c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 663 金光明经</font> <font face='Arial'>(卷2)</font> 四天王品第六 <font face='Arial'>T16, p0343c</h2></font><hr>
<span class='old'>
</a><a name="0343b28" id="0343b28">舍去。我等诸王及诸鬼神既舍离已。其国当</a><a name="0343b29" id="0343b29">有种种灾异。一切人民失其善心。唯有系</span><a name="0343c01" id="0343c01">缚嗔恚斗诤。互相破坏多诸疾疫。彗星现怪</a><a name="0343c02" id="0343c02">流星崩落。五星诸宿违失常度。两日并现日</a><a name="0343c03" id="0343c03">月薄蚀。白黑恶虹数数出现。大地震动发大</a><a name="0343c04" id="0343c04">音声。暴风恶雨无日不有。谷米勇贵饥馑冻</a><a name="0343c05" id="0343c05">饿。多有他方怨贼侵掠其国。人民多受苦</a><a name="0343c06" id="0343c06">恼。其地无有可爱乐处。世尊。我等四王及</a><a name="0343c07" id="0343c07">诸无量百千鬼神。并守国土诸旧善神。远离</a><a name="0343c08" id="0343c08">去时生如是等无量恶事。世尊。若有人王。</a><a name="0343c09" id="0343c09">欲得自护及王国土多受安乐。欲令国土</a><a name="0343c10" id="0343c10">一切众生悉皆成就具足快乐。欲得摧伏</a><a name="0343c11" id="0343c11">一切外敌。欲得拥护一切国土。欲以正法</a><a name="0343c12" id="0343c12">正治国土。欲得除灭众生怖畏。世尊。是人</a><a name="0343c13" id="0343c13">王等。应当必定听是经典。及恭敬供养读</a><a name="0343c14" id="0343c14">诵受持是经典者。我等四王及无量鬼神。</a><a name="0343c15" id="0343c15">以是法食善根因缘。得服甘露无上法味。</a><a name="0343c16" id="0343c16">增长身力心进勇锐增益诸天。何以故。以</a><a name="0343c17" id="0343c17">是人王至心听受是经典故。如诸梵天说出</a><a name="0343c18" id="0343c18">欲论。释提桓因种种善论。五通之人神仙之</a><a name="0343c19" id="0343c19">论。世尊。梵天释提桓因五神通人。虽有百</a><a name="0343c20" id="0343c20">千亿那由他无量胜论。是金光明于中最胜。</a><a name="0343c21" id="0343c21">所以者何。如来说是金光明经。为众生故。</a><a name="0343c22" id="0343c22">为令一切阎浮提内诸人王等以正法治。</a><a name="0343c23" id="0343c23">为与一切众生安乐。为欲爱护一切众生。</a><a name="0343c24" id="0343c24">欲令众生无诸苦恼。无有他方怨贼棘刺。</a><a name="0343c25" id="0343c25">所有诸恶背而不向。欲令国土无有忧恼。</a><a name="0343c26" id="0343c26">以正法教无有诤讼。是故人王各于国土。</a><a name="0343c27" id="0343c27">应然法炬炽然正法增益天众。我等四王</a><a name="0343c28" id="0343c28">及无量鬼神。阎浮提内诸天善神。以是因缘。</a><a name="0343c29" id="0343c29">得服甘露法味充足。得大威德进力具足。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160343b.htm'><img src='up.gif' border=0></a>
<a href='T160344a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>