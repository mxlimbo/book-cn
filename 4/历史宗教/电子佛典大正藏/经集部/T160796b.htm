<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0694 佛说大乘造像功德经 0796b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 694 佛说大乘造像功德经</font> <font face='Arial'>(卷2)</font> <font face='Arial'>T16, p0796b</h2></font><hr>
<span class='old'>
</a><a name="0796a28" id="0796a28">尘。一一尘分等彼三千大千国土微尘之数。</a><a name="0796a29" id="0796a29">有如是等碎微尘数三千大千国土。设复有</span><a name="0796b01" id="0796b01">人取一碎尘。以神通力往于东方。一刹那顷</a><a name="0796b02" id="0796b02">过彼所碎微尘数三千大千国土第二第三。</a><a name="0796b03" id="0796b03">后后刹那皆亦如是。乃至终彼碎尘数劫。彼</a><a name="0796b04" id="0796b04">诸劫中所有刹那一一刹那各为一劫。经尔</a><a name="0796b05" id="0796b05">许劫刹那刹那。皆度如前碎微尘数三千大</a><a name="0796b06" id="0796b06">千国土。如是毕已乃下此尘。是人还来更取</a><a name="0796b07" id="0796b07">一尘。复往东方过前一倍下尘而返。至第三</a><a name="0796b08" id="0796b08">尘倍于第二。如是次第转倍于前。乃至尽此</a><a name="0796b09" id="0796b09">碎微尘数。如说东方南西北方皆亦如是。是</a><a name="0796b10" id="0796b10">人四方所经之处。一切国土尽末为尘。此诸</a><a name="0796b11" id="0796b11">微尘。一切众生共计筹量容可知数。于如</a><a name="0796b12" id="0796b12">来身一毛孔分所有功德不可知也。何以故。</a><a name="0796b13" id="0796b13">诸佛如来所有功德。无有限量不思议故。善</a><a name="0796b14" id="0796b14">男子。假使如前微尘等数。舍利弗等。所有</a><a name="0796b15" id="0796b15">智慧不及如来一念之智。何以故。如来于念</a><a name="0796b16" id="0796b16">念中常能出现过前尘数三昧解脱陀罗尼等</a><a name="0796b17" id="0796b17">种种无量胜功德故。诸佛功德一切声闻辟</a><a name="0796b18" id="0796b18">支佛。于其名字亦不能知。是故若有净信之</a><a name="0796b19" id="0796b19">心造佛形像。一切业障莫不除灭。所获功德</a><a name="0796b20" id="0796b20">无量无边乃至当成阿耨多罗三藐三菩提。</a><a name="0796b21" id="0796b21">永拔众生一切苦恼。佛说此经已。弥勒菩萨</a><a name="0796b22" id="0796b22">及三十三天。优陀延王一切世间天人阿修</a><a name="0796b23" id="0796b23">罗乾闼婆等。闻佛所说。皆大欢喜信受奉行</a><a name="0796b24" id="0796b24"><p class='juan'>
佛说大乘造像功德经卷下</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160796a.htm'><img src='up.gif' border=0></a>
<a href='T160796c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>