<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0038a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷4)</font> 因缘品第十 <font face='Arial'>T16, p0038a</h2></font><hr>
<span class='old'>
</a><a name="0037c28" id="0037c28">本际。如彼幻法不依内地。现于外法亦不依</a><a name="0037c29" id="0037c29">外。使诸众生现有内法。菩萨摩诃萨亦复如</span><a name="0038a01" id="0038a01">是。不以空性内外分别。言我当越一切世界。</a><a name="0038a02" id="0038a02">亦不以世界在内外空法。何以故。虚空性尔</a><a name="0038a03" id="0038a03">不坏法界。法界不坏空性。菩萨摩诃萨于中</a><a name="0038a04" id="0038a04">得虚空性。种种观一切法界。亦不观法界亦</a><a name="0038a05" id="0038a05">不坏法界。不但不见此世界有若干形。亦不</a><a name="0038a06" id="0038a06">见众生善行恶行之报。一一分别究寻其事。</a><a name="0038a07" id="0038a07">性空自尔无能使尔。观已复观分别三有。于</a><a name="0038a08" id="0038a08">中计校十二因缘。由痴起眼识有三行事。云</a><a name="0038a09" id="0038a09">何为三。犹如族姓子眼见外色。若善不善尽</a><a name="0038a10" id="0038a10">不分别。斯由本识无明行染。或复善男子</a><a name="0038a11" id="0038a11">善女人。起身口意行三不善法。意渐自悟咄</a><a name="0038a12" id="0038a12">我本所造。由无明本今乃致十二因缘。知从</a><a name="0038a13" id="0038a13">无明不能自改。复次善男子善女人。由痴致</a><a name="0038a14" id="0038a14">行众罪根原由罪而生。我今当念寂静定意。</a><a name="0038a15" id="0038a15">观此十二因缘为由痴耶。为从行乎。复自思</a><a name="0038a16" id="0038a16">惟无明澹静隐匿之法。何由能出诸缘着乎。</a><a name="0038a17" id="0038a17">非我身口行造。无由得生。是谓菩萨摩诃</a><a name="0038a18" id="0038a18">萨分别三行而无所有。菩萨摩诃萨得空观</a><a name="0038a19" id="0038a19">定意。分别十二因缘。缘痴有行便有缘报。痴</a><a name="0038a20" id="0038a20">非本原何由而有行乎。身口意法三事相因</a><a name="0038a21" id="0038a21">乃生诸法。所以如来于无数劫。分别思惟十</a><a name="0038a22" id="0038a22">二因缘。今得成佛始得信解。吾初发意求菩</a><a name="0038a23" id="0038a23">萨道。舍身受身分别十二因缘。思惟苦本未</a><a name="0038a24" id="0038a24">尽其原。今我成如来至真等正觉。乃得畅达</a><a name="0038a25" id="0038a25">十二因缘。佛复告过行比丘。汝今虽在如来</a><a name="0038a26" id="0038a26">前说十二因缘。未能具其原本。何以故本无。</a><a name="0038a27" id="0038a27">如来至真等正觉。住寿经恒沙劫。宣说十二</a><a name="0038a28" id="0038a28">因缘犹不能尽。何况汝今欲得尽乎。尔时彼</a><a name="0038a29" id="0038a29">比丘。在如来前极怀惭愧。将我得无失神足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160037c.htm'><img src='up.gif' border=0></a>
<a href='T160038b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>