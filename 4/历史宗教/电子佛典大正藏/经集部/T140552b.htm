<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0552b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷3)</font> 香积佛品第十 <font face='Arial'>T14, p0552b</h2></font><hr>
<span class='old'>
</a><a name="0552a28" id="0552a28">摩诘稽首世尊足下。致敬无量问讯起居</a><a name="0552a29" id="0552a29">少病少恼气力安不。愿得世尊所食之余。当</span><a name="0552b01" id="0552b01">于娑婆世界施作佛事。令此乐小法者得</a><a name="0552b02" id="0552b02">弘大道。亦使如来名声普闻。时化菩萨即</a><a name="0552b03" id="0552b03">于会前升于上方。举众皆见其去到众香</a><a name="0552b04" id="0552b04">界礼彼佛足。又闻其言。维摩诘稽首世尊</a><a name="0552b05" id="0552b05">足下。致敬无量问讯起居少病少恼气力安</a><a name="0552b06" id="0552b06">不。愿得世尊所食之余。欲于娑婆世界施</a><a name="0552b07" id="0552b07">作佛事。使此乐小法者得弘大道。亦使如</a><a name="0552b08" id="0552b08">来名声普闻。彼诸大士见化菩萨叹未曾</a><a name="0552b09" id="0552b09">有。今此上人从何所来。娑婆世界为在何</a><a name="0552b10" id="0552b10">许。云何名为乐小法者。即以问佛。佛告之</a><a name="0552b11" id="0552b11">曰。下方度如四十二恒河沙佛土。有世界</a><a name="0552b12" id="0552b12">名娑婆。佛号释迦牟尼。今现在于五浊恶</a><a name="0552b13" id="0552b13">世。为乐小法众生敷演道教。彼有菩萨</a><a name="0552b14" id="0552b14">名维摩诘。住不可思议解脱。为诸菩萨说</a><a name="0552b15" id="0552b15">法。故遣化来称扬我名并赞此土。令彼菩</a><a name="0552b16" id="0552b16">萨增益功德。彼菩萨言。其人何如乃作是化。</a><a name="0552b17" id="0552b17">德力无畏神足若斯。佛言。甚大。一切十方</a><a name="0552b18" id="0552b18">皆遣化往施作佛事饶益众生。于是香积</a><a name="0552b19" id="0552b19">如来。以众香钵盛满香饭与化菩萨。时彼</a><a name="0552b20" id="0552b20">九百万菩萨俱发声言。我欲诣娑婆世界</a><a name="0552b21" id="0552b21">供养释迦牟尼佛。并欲见维摩诘等诸菩萨</a><a name="0552b22" id="0552b22">众。佛言可往。摄汝身香。无令彼诸众生起</a><a name="0552b23" id="0552b23">惑着心。又当舍汝本形。勿使彼国求菩萨</a><a name="0552b24" id="0552b24">者而自鄙耻。又汝于彼莫怀轻贱而作碍</a><a name="0552b25" id="0552b25">想。所以者何。十方国土皆如虚空。又诸佛为</a><a name="0552b26" id="0552b26">欲化诸乐小法者。不尽现其清净土耳。</a><a name="0552b27" id="0552b27">时化菩萨既受钵饭。与彼九百万菩萨俱。</a><a name="0552b28" id="0552b28">承佛威神及维摩诘力。于彼世界忽然不</a><a name="0552b29" id="0552b29">现。须臾之间至维摩诘舍。时维摩诘。即化<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140552a.htm'><img src='up.gif' border=0></a>
<a href='T140552c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>