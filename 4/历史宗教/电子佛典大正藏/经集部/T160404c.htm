<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0665 金光明最胜王经 0404c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 665 金光明最胜王经</font> <font face='Arial'>(卷1)</font> 如来寿量品第二 <font face='Arial'>T16, p0404c</h2></font><hr>
<span class='old'>
</a><a name="0404b28" id="0404b28"><p>尔时王舍大城。有一菩萨摩诃萨。名曰妙</a><a name="0404b29" id="0404b29">幢。已于过去无量俱胝那庾多百千佛所。</span><a name="0404c01" id="0404c01">承事供养殖诸善根。是时妙幢菩萨独于</a><a name="0404c02" id="0404c02">静处作是思惟。以何因缘释迦牟尼如来</a><a name="0404c03" id="0404c03">寿命短促唯八十年。复作是念。如佛所说</a><a name="0404c04" id="0404c04">有二因缘得寿命长。云何为二。一者不害</a><a name="0404c05" id="0404c05">生命。二者施他饮食。然释迦牟尼如来。曾</a><a name="0404c06" id="0404c06">于无量百千万亿无数大劫。不害生命行</a><a name="0404c07" id="0404c07">十善道。常以饮食惠施一切饥饿众生。乃</a><a name="0404c08" id="0404c08">至己身血肉骨髓。亦持施与令得饱满。况余</a><a name="0404c09" id="0404c09">饮食。时彼菩萨。于世尊所作是念时。以佛</a><a name="0404c10" id="0404c10">威力其室忽然广博严净。帝青琉璃种种众</a><a name="0404c11" id="0404c11">宝。杂彩间滞如佛净土。有妙香气。过诸天</a><a name="0404c12" id="0404c12">香芬馥充满。于其四面各有上妙师子之</a><a name="0404c13" id="0404c13">座。四宝所成以天宝衣而敷其上。复于此</a><a name="0404c14" id="0404c14">座有妙莲花。种种珍宝以为严饰。量等如</a><a name="0404c15" id="0404c15">来自然显现。于莲花上有四如来。东方</a><a name="0404c16" id="0404c16">不动。南方宝相。西方无量寿。北方天鼓音。</a><a name="0404c17" id="0404c17">是四如来各于其座加趺而坐。放大光</a><a name="0404c18" id="0404c18">明周遍照耀王舍大城。及此三千大千世界。</a><a name="0404c19" id="0404c19">乃至十方恒河沙等诸佛国土。雨诸天花奏</a><a name="0404c20" id="0404c20">诸天乐。尔时于此赡部洲中及三千大千</a><a name="0404c21" id="0404c21">世界。所有众生以佛威力。受胜妙乐无有</a><a name="0404c22" id="0404c22">乏少。若身不具皆蒙具足。盲者能视。聋者</a><a name="0404c23" id="0404c23">得闻。哑者能言。愚者得智。若心乱者得本</a><a name="0404c24" id="0404c24">心。若无衣者得衣服。被恶贱者人所敬。</a><a name="0404c25" id="0404c25">有垢秽者身清洁。于此世间所有利益。未</a><a name="0404c26" id="0404c26">曾有事悉皆显现</a><a name="0404c27" id="0404c27"><p>尔时妙幢菩萨。见四如来及希有事。欢喜踊</a><a name="0404c28" id="0404c28">跃合掌一心。瞻仰诸佛殊胜之相。亦复思惟</a><a name="0404c29" id="0404c29">释迦牟尼如来无量功德。惟于寿命。生疑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160404b.htm'><img src='up.gif' border=0></a>
<a href='T160405a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>