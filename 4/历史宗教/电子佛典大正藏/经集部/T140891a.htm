<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0891a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷11)</font> <font face='Arial'>T14, p0891a</h2></font><hr>
<span class='old'>
</a><a name="0890c28" id="0890c28">自然智三界特尊。身相敦肃无量威光。少欲</a><a name="0890c29" id="0890c29">喜足知时知义。正智具足摧烦恼冤。息三毒</span><a name="0891a01" id="0891a01">火八法不动。世间众生极大苦恼。陷溺无智</a><a name="0891a02" id="0891a02">大泥滓坑。普观察已。佛以智力随为救度。佛</a><a name="0891a03" id="0891a03">于一切众生起悲愍心。以自色相威力圣智。</a><a name="0891a04" id="0891a04">最上施作使令出离。佛为世间解脱诸苦。诸</a><a name="0891a05" id="0891a05">惊怖者善为安慰。一切沉溺生死泥者善为</a><a name="0891a06" id="0891a06">提拔。一切炎热烧煮心者善施清凉。懈怠众</a><a name="0891a07" id="0891a07">生普为开发起精进行。佛于往昔无数百千</a><a name="0891a08" id="0891a08">生中。广以饮食衣服座卧之具象马车乘妻</a><a name="0891a09" id="0891a09">子奴婢头目血肉割截支体种种行施。贤愚</a><a name="0891a10" id="0891a10">平等离诸有相。佛于一切众生起诸方便思</a><a name="0891a11" id="0891a11">惟利益。于一切时普观世间。一切众生老病</a><a name="0891a12" id="0891a12">死苦。愚迷动乱沉没无依。若其现前若不现</a><a name="0891a13" id="0891a13">前。佛悲愍心普观察已。悉安慰之。如诸佛</a><a name="0891a14" id="0891a14">说。若无布施持戒忍辱精进禅定智慧等诸</a><a name="0891a15" id="0891a15">功德。设经无数百千俱胝生中。终不能得无</a><a name="0891a16" id="0891a16">上寂静大菩提果。所以然者。如来应供正等</a><a name="0891a17" id="0891a17">正觉勤修诸行。于一切众生中最上最尊。具</a><a name="0891a18" id="0891a18">大名称行安隐法。诸识圆明广大精进。所发</a><a name="0891a19" id="0891a19">誓愿毕竟无虚。破痴暗离诸过。具众德寂静</a><a name="0891a20" id="0891a20">心。调三业不染着诸根境。得自在无后有。具</a><a name="0891a21" id="0891a21">无量威德光。众庄严大智藏。相清净如满月。</a><a name="0891a22" id="0891a22">天王龙王阿修罗王一切天众。恭敬信奉礼</a><a name="0891a23" id="0891a23">拜赞叹。福慧圆满仙中大仙。状如金光初出</a><a name="0891a24" id="0891a24">其焰。法中自在法中最上。自度度他到于彼</a><a name="0891a25" id="0891a25">岸。一切上首为众所尊。如大龙王。解脱无</a><a name="0891a26" id="0891a26">畏为天中天。善男子。如来应供正等正觉。具</a><a name="0891a27" id="0891a27">大功德最胜无量。以少言词岂能赞叹</a><a name="0891a28" id="0891a28"><p class='juan'>
金色童子因缘经卷第十一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140890c.htm'><img src='up.gif' border=0></a>
<a href='T140891b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>