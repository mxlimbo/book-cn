<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0663 金光明经 0343a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 663 金光明经</font> <font face='Arial'>(卷2)</font> 四天王品第六 <font face='Arial'>T16, p0343a</h2></font><hr>
<span class='old'>
</a><a name="0342c28" id="0342c28">千世界。所有种种香烟云盖。皆是此经威神</a><a name="0342c29" id="0342c29">力故。是诸人王手擎香炉供养经时。种种</span><a name="0343a01" id="0343a01">香气。不但遍此三千大千世界。于一念顷</a><a name="0343a02" id="0343a02">亦遍十方无量无边恒河沙等百千万亿诸</a><a name="0343a03" id="0343a03">佛世界。于诸佛上虚空之中。亦成香盖。金</a><a name="0343a04" id="0343a04">光普照。亦复如是。诸佛世尊闻是妙香。</a><a name="0343a05" id="0343a05">见是香盖及金色光。于十方界恒河沙等</a><a name="0343a06" id="0343a06">诸佛世界。作如是等神力变化已。异口同</a><a name="0343a07" id="0343a07">音于说法者称赞。善哉善哉。大士。汝能广</a><a name="0343a08" id="0343a08">宣流布如是甚深微妙经典。则为成就无量</a><a name="0343a09" id="0343a09">无边不可思议功德之聚。若有闻是甚深经</a><a name="0343a10" id="0343a10">典所得功德则为不少。况持读诵为他众</a><a name="0343a11" id="0343a11">生开示分别演说其义。何以故。善男子。此</a><a name="0343a12" id="0343a12">金光明微妙经典。无量无边亿那由他诸菩</a><a name="0343a13" id="0343a13">萨等。若得闻者。即不退于阿耨多罗三藐</a><a name="0343a14" id="0343a14">三菩提。尔时十方无量无边恒河沙等。诸佛</a><a name="0343a15" id="0343a15">世界现在诸佛。异口同声作如是言。善男</a><a name="0343a16" id="0343a16">子。汝于来世必定当得坐于道场菩提树</a><a name="0343a17" id="0343a17">下。于三界中最尊最胜。出过一切众生之</a><a name="0343a18" id="0343a18">上。勤修力故受诸苦行。善能庄严菩提道</a><a name="0343a19" id="0343a19">场。能坏三千大千世界外道邪论。摧伏诸魔</a><a name="0343a20" id="0343a20">怨贼异形。觉了诸法第一寂灭清净无垢甚</a><a name="0343a21" id="0343a21">深无上菩提之道。善男子。汝已能坐金刚</a><a name="0343a22" id="0343a22">座处。转于无上诸佛所赞十二种行甚深法</a><a name="0343a23" id="0343a23">轮。能击无上最大法鼓。能吹无上极妙法</a><a name="0343a24" id="0343a24">螺。能竖无上最胜法幢。能然无上极明法</a><a name="0343a25" id="0343a25">炬。能雨无上甘露法雨。能断无量烦恼怨</a><a name="0343a26" id="0343a26">结。能令无量百千万亿那由他众。度于无</a><a name="0343a27" id="0343a27">涯可畏大海。解脱生死无际轮转。值遇无</a><a name="0343a28" id="0343a28">量百千万亿那由他佛</a><a name="0343a29" id="0343a29"><p>尔时四天王复白佛言。世尊。是金光明微妙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160342c.htm'><img src='up.gif' border=0></a>
<a href='T160343b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>