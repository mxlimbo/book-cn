<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0618 达摩多罗禅经 0304c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 618 达摩多罗禅经</font> <font face='Arial'>(卷1)</font> 修行胜道住分第四 <font face='Arial'>T15, p0304c</h2></font><hr>
<span class='old'>
</a><br><a name="0304b28" id="0304b28">　　或有修行者　　　身身细微观</a><br><a name="0304b29" id="0304b29">　　彼为住所缚　　　厌心不增长</span><br><a name="0304c01" id="0304c01">　　厌心不增进　　　不能离贪欲</a><br><a name="0304c02" id="0304c02">　　若不离贪欲　　　何从有解脱</a><br><a name="0304c03" id="0304c03">　　解脱不成就　　　终不得漏尽</a><br><a name="0304c04" id="0304c04">　　不断诸漏者　　　则无实智慧</a><br><a name="0304c05" id="0304c05">　　于彼身念处　　　住相已分别</a><br><a name="0304c06" id="0304c06">　　受心法念处　　　如是应广说</a><br><a name="0304c07" id="0304c07">　　修行心不悦　　　彼喜亦不生</a><br><a name="0304c08" id="0304c08">　　身无寂止乐　　　当知是住相</a><br><a name="0304c09" id="0304c09">　　修行所受获　　　信戒闻舍慧</a><br><a name="0304c10" id="0304c10">　　常守其少分　　　是则为住相</a><br><a name="0304c11" id="0304c11">　　有住缚比丘　　　往到阿难所</a><br><a name="0304c12" id="0304c12">　　迷于所住相　　　是今当略说</a><br><a name="0304c13" id="0304c13">　　得无相三昧　　　六年住所缚</a><br><a name="0304c14" id="0304c14">　　乐欲闻所说　　　常随逐阿难</a><br><a name="0304c15" id="0304c15">　　不能进所业　　　亦复不退转</a><br><a name="0304c16" id="0304c16">　　住于住境界　　　不得解脱道</a><br><a name="0304c17" id="0304c17">　　不来亦不去　　　解脱已而住</a><br><a name="0304c18" id="0304c18">　　住已复解脱　　　解脱已还缚</a><br><a name="0304c19" id="0304c19">　　或有修行者　　　住在不退地</a><br><a name="0304c20" id="0304c20">　　微细烦恼起　　　而不能觉知</a><br><a name="0304c21" id="0304c21">　　不觉烦恼故　　　不能到胜处</a><br><a name="0304c22" id="0304c22">　　于地无分别　　　亦无有退过</a><br><a name="0304c23" id="0304c23">　　地诸过不起　　　如是止于住</a><br><a name="0304c24" id="0304c24">　　或于住分中　　　而失众妙相</a><br><a name="0304c25" id="0304c25">　　众妙相虽灭　　　意犹顺彼地</a><br><a name="0304c26" id="0304c26">　　意顺彼地时　　　余分乐相生</a><br><a name="0304c27" id="0304c27">　　已有少乐故　　　心依寂止住</a><br><a name="0304c28" id="0304c28">　　因其寂止心　　　自谓作已作</a><br><a name="0304c29" id="0304c29">　　安止不具足　　　不得具足果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150304b.htm'><img src='up.gif' border=0></a>
<a href='T150305a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>