<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0589 佛说魔逆经 0114c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 589 佛说魔逆经</font> <font face='Arial'>(卷1)</font> <font face='Arial'>T15, p0114c</h2></font><hr>
<span class='old'>
</a><a name="0114b28" id="0114b28">从何求。答曰天子。其无本者。当于六十二</a><a name="0114b29" id="0114b29">见中求。又问六十二见当于何求。答曰。当</span><a name="0114c01" id="0114c01">于如来解脱中求。不怀嗔法而求之矣。又</a><a name="0114c02" id="0114c02">问。如来解脱不怀嗔法。当于何求。答曰。当</a><a name="0114c03" id="0114c03">于众生志行中求。又问。众生志行当于何求。</a><a name="0114c04" id="0114c04">答曰。当于如来圣慧中求。又问。如来圣慧</a><a name="0114c05" id="0114c05">当于何求。答曰。当于众生诸根各异分别原</a><a name="0114c06" id="0114c06">际而于中求。又问。文殊师利。今者所说吾</a><a name="0114c07" id="0114c07">不能了。其不解者不能分别。则当愕然。答</a><a name="0114c08" id="0114c08">曰。如来之慧无能分别。又问何故。答曰。如</a><a name="0114c09" id="0114c09">来慧者无所挂碍。亦无想念。不可逮得。无</a><a name="0114c10" id="0114c10">有言辞亦无所行。无心意识离于言教。以是</a><a name="0114c11" id="0114c11">之故。无能知者不可分别。又问文殊。设如</a><a name="0114c12" id="0114c12">来慧不可分别。诸声闻众云何晓了。何因菩</a><a name="0114c13" id="0114c13">萨而得住于不退转地。答曰天子。如来至真</a><a name="0114c14" id="0114c14">善权方便。因时颁宣文字之说。又其慧者无</a><a name="0114c15" id="0114c15">有文字。譬如不从水中而生火矣。钻木</a><a name="0114c16" id="0114c16">求火及照阳燧乃出火耳。如来若此。威神</a><a name="0114c17" id="0114c17">圣旨道慧无边。广分别说本无之慧。无有</a><a name="0114c18" id="0114c18">能知如来圣慧。如来圣慧烧诸愚痴昧草</a><a name="0114c19" id="0114c19">木令不复生。彼则何谓烧诸愚痴昧草木。</a><a name="0114c20" id="0114c20">一切分别众行之心。演道品法六波罗蜜诸</a><a name="0114c21" id="0114c21">度无极。又问文殊。无有草木不生瑕秽亦</a><a name="0114c22" id="0114c22">无疮病。云何说之。答曰。所畅说者无缘起</a><a name="0114c23" id="0114c23">分。所言无毁无合无散。所颁宣者不说生死</a><a name="0114c24" id="0114c24">无泥洹教。无所蠲除亦无所断。不有造证无</a><a name="0114c25" id="0114c25">所遵修无得无归。此所言者乃为寂寞坚要</a><a name="0114c26" id="0114c26">之辞。天子报曰。难及难及至未曾有。文殊</a><a name="0114c27" id="0114c27">师利。今所说者微妙巍巍无极之慧。超异如</a><a name="0114c28" id="0114c28">是而魔波旬不来至此。欲废乱之行于逆乎。</a><a name="0114c29" id="0114c29">适说是语须臾未久。时魔波旬在于虚空。兴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150114b.htm'><img src='up.gif' border=0></a>
<a href='T150115a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>