<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0489 佛说除盖障菩萨所问经 0741b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 489 佛说除盖障菩萨所问经</font> <font face='Arial'>(卷15)</font> <font face='Arial'>T14, p0741b</h2></font><hr>
<span class='old'>
</a><a name="0741a28" id="0741a28">又复不知所行方处。微细戒学亦不尊敬。观</a><a name="0741a29" id="0741a29">其小罪不生怖畏。于其痴暗根性之者计为</span><a name="0741b01" id="0741b01">寂静。于其高胜利根之者。倨傲而行起诸邪</a><a name="0741b02" id="0741b02">执常出恶言。于诸可爱及不可爱色相之中</a><a name="0741b03" id="0741b03">随顺执着。见嗔恚者不起慈心。见苦恼者不</a><a name="0741b04" id="0741b04">生悲愍。见疾病者不起厌离。见彼死者不怀</a><a name="0741b05" id="0741b05">惊怖。于火宅中不求出离。不能审细伺察其</a><a name="0741b06" id="0741b06">身。不观戒行。何者已作。何者当作。何者现</a><a name="0741b07" id="0741b07">作。而悉不能审细伺察。不应思惟而起思惟。</a><a name="0741b08" id="0741b08">不应计度而起计度。不应追求而起追求。非</a><a name="0741b09" id="0741b09">出离中计出离想。非道之中计正道想。未得</a><a name="0741b10" id="0741b10">所证计已得想。世俗所作专一其心。非所作</a><a name="0741b11" id="0741b11">中而生勤勇。广大善法常所远离。毁谤大乘</a><a name="0741b12" id="0741b12">之法。称赞声闻乘法。毁谤深信大乘之人。称</a><a name="0741b13" id="0741b13">赞修行声闻道人。常与他人而共言讼。常兴</a><a name="0741b14" id="0741b14">斗诤恶口粗言。为性高倨自恃胸臆。碜毒暴</a><a name="0741b15" id="0741b15">恶恣其贪婪。语无诚信轻毁他人。非说而说</a><a name="0741b16" id="0741b16">言多虚妄。爱乐计着诸有戏论。此等是为种</a><a name="0741b17" id="0741b17">种过患。菩萨善断如是过患已。离诸戏论勤</a><a name="0741b18" id="0741b18">修空观。菩萨虽复多修空观。然于处处其心</a><a name="0741b19" id="0741b19">流散有所乐住。菩萨即时于诸境处遍求自</a><a name="0741b20" id="0741b20">性。皆悉是空了不可得。由境空故。观察彼心</a><a name="0741b21" id="0741b21">亦悉是空。心境空故能观察智而亦是空了</a><a name="0741b22" id="0741b22">不可得。菩萨又复勤行观察诸相皆空。菩萨</a><a name="0741b23" id="0741b23">虽观无相。犹有彼彼诸相现前而为对碍。是</a><a name="0741b24" id="0741b24">故乃观无有内相。无内相故身不可得。及身</a><a name="0741b25" id="0741b25">念住亦不可得。亦不系心。于身亦无外相可</a><a name="0741b26" id="0741b26">得。亦无外相念住可得。心不系着外相离故</a><a name="0741b27" id="0741b27">身相亦离。由内诸相得断灭已。勤行发起修</a><a name="0741b28" id="0741b28">习意乐由多修习诸观行故。能常勤修于奢</a><a name="0741b29" id="0741b29">摩他毗钵舍那。所修之行中无间断。所谓心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140741a.htm'><img src='up.gif' border=0></a>
<a href='T140741c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>