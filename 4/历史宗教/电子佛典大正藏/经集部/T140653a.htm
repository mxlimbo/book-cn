<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0653a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷2)</font> 十八性品第三 <font face='Arial'>T14, p0653a</h2></font><hr>
<span class='old'>
</a><a name="0652c28" id="0652c28">可得故。但为起颠倒众生虚妄结缚。有所知</a><a name="0652c29" id="0652c29">故。说言法性。欲令众生入无性故。故说是</span><a name="0653a01" id="0653a01">法性。何以故。法性中无法性相。是法性从众</a><a name="0653a02" id="0653a02">缘生。众缘生法即无自性。诸因缘中无有自</a><a name="0653a03" id="0653a03">性。诸因缘皆从众缘和合颠倒故相续而生。</a><a name="0653a04" id="0653a04">如来于此欲教化众生说是法性。以世俗语</a><a name="0653a05" id="0653a05">言示无性法。是法性不在内不在外不在中</a><a name="0653a06" id="0653a06">间。但令众生知见善不善法。以法性说离一</a><a name="0653a07" id="0653a07">切法相。知见毕竟空相故。说毕竟空即是法</a><a name="0653a08" id="0653a08">性。何以故。无所有是法性。法性中无决定有</a><a name="0653a09" id="0653a09">相。譬如虚空无决定相而数名虚空。法性亦</a><a name="0653a10" id="0653a10">如是无决定相。破法相故说名法性。法性即</a><a name="0653a11" id="0653a11">是无性。何以故。是法性不在过去不在未来</a><a name="0653a12" id="0653a12">不在现在。但属众缘与缘合故。数名法性说</a><a name="0653a13" id="0653a13">名法性。如众生所知故。智者证知无性是法</a><a name="0653a14" id="0653a14">性。法性非合非散。法性中无法性相无多无</a><a name="0653a15" id="0653a15">少。以示性方便故。说法性名为性。若行者实</a><a name="0653a16" id="0653a16">通达是法性相。即知见无性。是三界法性中</a><a name="0653a17" id="0653a17">无分别相。众因缘和合故。分别诸法故。说</a><a name="0653a18" id="0653a18">是法性。示无决定性是法性。智者非以法性</a><a name="0653a19" id="0653a19">相故见法性。法性是无生相。何以故。法性中</a><a name="0653a20" id="0653a20">无有相。智者通达无相是法性。法性中无分</a><a name="0653a21" id="0653a21">别相。无相无分别故。说名法性。法性中无有</a><a name="0653a22" id="0653a22">住处。无处无起无住无依止。是法性从本已</a><a name="0653a23" id="0653a23">来不生故。是法性无有生者。何以故。法性中</a><a name="0653a24" id="0653a24">无性故。又法性不以合故有。无合无散。无作</a><a name="0653a25" id="0653a25">无决定。名为法性。菩萨摩诃萨观择法性如</a><a name="0653a26" id="0653a26">是。所谓无性是法性</a><a name="0653a27" id="0653a27"><p>持世。何谓菩萨摩诃萨观择意识性。菩萨摩</a><a name="0653a28" id="0653a28">诃萨作是念。不生性是意识性。不决定性是</a><a name="0653a29" id="0653a29">意识性。意识性无根本。无有定法。以意识性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140652c.htm'><img src='up.gif' border=0></a>
<a href='T140653b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>