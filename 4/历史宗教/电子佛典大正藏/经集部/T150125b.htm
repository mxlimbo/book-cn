<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0593 佛为胜光天子说王法经 0125b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 593 佛为胜光天子说王法经</font> <font face='Arial'>(卷1)</font> <font face='Arial'>T15, p0125b</h2></font><hr>
<span class='old'>
</a><a name="0125a28" id="0125a28">处大海。具三十二相八十种好。如妙金幢形</a><a name="0125a29" id="0125a29">色充遍。亦如白日千光晃耀。如盛月轮众星</span><a name="0125b01" id="0125b01">围绕。时王见已生大欢喜。身毛遍竖得未曾</a><a name="0125b02" id="0125b02">有。灌顶大王有五盛事。所谓如意髻珠白盖</a><a name="0125b03" id="0125b03">白拂。宝履宝剑悉皆弃舍。着常人服从以大</a><a name="0125b04" id="0125b04">臣。安详正念诸根寂静。偏露右肩整理衣服。</a><a name="0125b05" id="0125b05">曲躬合掌至世尊所。礼佛双足布上妙华烧</a><a name="0125b06" id="0125b06">众名香。为供养已右绕三匝退坐一面</a><a name="0125b07" id="0125b07"><p>时胜光王从座而起。如常威仪合掌向佛。作</a><a name="0125b08" id="0125b08">如是言。惟愿大师。开悟于我。善教于我为</a><a name="0125b09" id="0125b09">国主法。令于现在恒受安乐。命终之后当生</a><a name="0125b10" id="0125b10">天上。乃至菩提善心相续。佛告大王。善哉</a><a name="0125b11" id="0125b11">善哉。当一心听甚为希有。孰能致问求胜</a><a name="0125b12" id="0125b12">资粮。当顺法行蠲除恶事。何以故。大王。若</a><a name="0125b13" id="0125b13">王大臣。舍其善法行恶法者。于现世中人所</a><a name="0125b14" id="0125b14">轻鄙。不敢亲附咸生疑惑。常见恶梦多有怨</a><a name="0125b15" id="0125b15">家后生懊悔。命终之后堕地狱中。大王。若</a><a name="0125b16" id="0125b16">王大臣。远离恶法修善法者。于现世中人所</a><a name="0125b17" id="0125b17">欣仰。皆来亲附不生疑惑。常见好梦能除</a><a name="0125b18" id="0125b18">怨敌无复追悔。命终之后得生天上。乃至菩</a><a name="0125b19" id="0125b19">提证真常乐。大王。譬如父母怜爱诸子。常</a><a name="0125b20" id="0125b20">愿安隐令无恼害。遮其恶行劝修善业。大王。</a><a name="0125b21" id="0125b21">为天子者亦复如是。于诸臣佐乃至国人仆</a><a name="0125b22" id="0125b22">使之类。咸以四摄而恩育之。布施爱语利行</a><a name="0125b23" id="0125b23">同事。时彼人王。能于国界广作如是大饶益</a><a name="0125b24" id="0125b24">已。成就二种利益之事。云何为二。王如父</a><a name="0125b25" id="0125b25">母爱念无差。国人如子并怀忠孝</a><a name="0125b26" id="0125b26"><p>复次大王作天子者情怀恩恕。薄为赋敛省</a><a name="0125b27" id="0125b27">其徭役。设官分职不务繁多。黜罚恶人赏进</a><a name="0125b28" id="0125b28">贤善。不忠良者当速远离。顺古圣王勿行刑</a><a name="0125b29" id="0125b29">戮。何以故。生人道者胜缘所感。若断其命<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150125a.htm'><img src='up.gif' border=0></a>
<a href='T150125c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>