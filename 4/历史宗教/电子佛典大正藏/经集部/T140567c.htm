<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0476 说无垢称经 0567c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 476 说无垢称经</font> <font face='Arial'>(卷3)</font> 问疾品第五 <font face='Arial'>T14, p0567c</h2></font><hr>
<span class='old'>
</a><a name="0567b28" id="0567b28">才觉慧无碍。一切菩萨所为事业皆已成办。</a><a name="0567b29" id="0567b29">诸大菩萨及诸如来秘密之处悉能随入。善</span><a name="0567c01" id="0567c01">摄众魔巧便无碍。已到最胜无二无杂。法</a><a name="0567c02" id="0567c02">界所行究竟彼岸。能于一相庄严法界。说</a><a name="0567c03" id="0567c03">无边相庄严法门。了达一切有情根行。善能</a><a name="0567c04" id="0567c04">游戏最胜神通。到大智慧巧方便趣。已得</a><a name="0567c05" id="0567c05">一切问答决择无畏自在。非诸下劣言辩词</a><a name="0567c06" id="0567c06">锋所能抗对。虽然我当承佛威神诣彼问</a><a name="0567c07" id="0567c07">疾。若当至彼随己力能与其谈论。于是众</a><a name="0567c08" id="0567c08">中有诸菩萨及大弟子释梵护世诸天子等。</a><a name="0567c09" id="0567c09">咸作是念。今二菩萨皆具甚深广大胜解。若</a><a name="0567c10" id="0567c10">相抗论决定宣说微妙法教。我等今者。为</a><a name="0567c11" id="0567c11">闻法故亦应相率随从诣彼。是时众中八</a><a name="0567c12" id="0567c12">千菩萨五百声闻。无量百千释梵护世诸天</a><a name="0567c13" id="0567c13">子等。为闻法故皆请随往。时妙吉祥。与诸</a><a name="0567c14" id="0567c14">菩萨大弟子众释梵护世及诸天子。咸起恭</a><a name="0567c15" id="0567c15">敬顶礼世尊。前后围绕出庵罗林诣广严</a><a name="0567c16" id="0567c16">城。至无垢称所欲问其疾。时无垢称心</a><a name="0567c17" id="0567c17">作是念。今妙吉祥与诸大众俱来问疾。我</a><a name="0567c18" id="0567c18">今应以己之神力空其室内。除去一切床</a><a name="0567c19" id="0567c19">座资具及诸侍者卫门人等。唯置一床现疾</a><a name="0567c20" id="0567c20">而卧。时无垢称作是念已。应时即以大神</a><a name="0567c21" id="0567c21">通力。令其室空除诸所有。唯置一床现疾</a><a name="0567c22" id="0567c22">而卧</a><a name="0567c23" id="0567c23"><p>时妙吉祥与诸大众俱入其舍。但见室空</a><a name="0567c24" id="0567c24">无诸资具门人侍者。唯无垢称独寝一床。时</a><a name="0567c25" id="0567c25">无垢称见妙吉祥。唱言善来。不来而来。不</a><a name="0567c26" id="0567c26">见而见。不闻而闻。妙吉祥言。如是居士。若</a><a name="0567c27" id="0567c27">已来者不可复来。若已去者不可复去。所</a><a name="0567c28" id="0567c28">以者何。非已来者可施设来。非已去者可</a><a name="0567c29" id="0567c29">施设去。其已见者不可复见。其已闻者不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140567b.htm'><img src='up.gif' border=0></a>
<a href='T140568a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>