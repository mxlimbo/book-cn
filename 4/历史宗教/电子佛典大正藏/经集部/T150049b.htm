<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0049b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷3)</font> 论寂品第八 <font face='Arial'>T15, p0049b</h2></font><hr>
<span class='old'>
</a><a name="0049a28" id="0049a28"><p>尔时思益梵天问等行菩萨言。善男子。汝今</a><a name="0049a29" id="0049a29">以何行为行。答言。我以随一切有为法众</span><a name="0049b01" id="0049b01">生行为行。又问。随一切有为法众生。以何</a><a name="0049b02" id="0049b02">为行。答言。诸佛所行。是随一切有为法众</a><a name="0049b03" id="0049b03">生行也。又问。诸佛以何为行。答言。诸佛</a><a name="0049b04" id="0049b04">以第一义空为行。又问。凡夫所行诸佛亦以</a><a name="0049b05" id="0049b05">是行。有何差别。等行言。汝欲令空中有差别</a><a name="0049b06" id="0049b06">耶。答言不也。等行言。如来不说一切法空耶。</a><a name="0049b07" id="0049b07">答言然。是故梵天。一切法无有差别。是诸</a><a name="0049b08" id="0049b08">行相亦复如是。所以者何。如来不说诸法有</a><a name="0049b09" id="0049b09">差别也</a><a name="0049b10" id="0049b10"><p>尔时思益梵天问文殊师利言。所言行行为</a><a name="0049b11" id="0049b11">何谓耶。答言。于诸行中有四梵行。是名</a><a name="0049b12" id="0049b12">行处行。若人离四梵行。不名行处行。能行</a><a name="0049b13" id="0049b13">四梵行是名行处行。梵天若人成就四梵行。</a><a name="0049b14" id="0049b14">虽于空闲旷野中行。是名行处行。若不成</a><a name="0049b15" id="0049b15">就四梵行。虽于楼殿堂阁金银床榻妙好被</a><a name="0049b16" id="0049b16">褥于此中行。不名行处行。亦复不能善知行</a><a name="0049b17" id="0049b17">处相。又问。菩萨以何行知见清净。答言。</a><a name="0049b18" id="0049b18">于诸行中能净我见。又问。若得我实性。即</a><a name="0049b19" id="0049b19">得实知见耶。答言然。若见我实性。即是实</a><a name="0049b20" id="0049b20">知见。譬如国王典金藏人因已出用知余在</a><a name="0049b21" id="0049b21">者。如是因知我实性故。得实知见。又问。云</a><a name="0049b22" id="0049b22">何得我实性。答言。若得无我法。所以者何。</a><a name="0049b23" id="0049b23">我毕竟无根本。无决定故。若能如是知者。是</a><a name="0049b24" id="0049b24">名得我实性。又问。如我解文殊师利所说义。</a><a name="0049b25" id="0049b25">以见我故即是见佛。所以者何。我性即是佛</a><a name="0049b26" id="0049b26">性。文殊师利。谁能见佛。答言。不坏我见者。</a><a name="0049b27" id="0049b27">所以者何。我见即是法见。以法见能见佛。又</a><a name="0049b28" id="0049b28">问。颇有无所行名为正行耶。答言有。若不</a><a name="0049b29" id="0049b29">行一切有为法。是名正行。又问。云何行名为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150049a.htm'><img src='up.gif' border=0></a>
<a href='T150049c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>