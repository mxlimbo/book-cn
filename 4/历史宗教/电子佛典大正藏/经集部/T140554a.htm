<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0554a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷3)</font> 菩萨行品第十一 <font face='Arial'>T14, p0554a</h2></font><hr>
<span class='old'>
</a><a name="0553c28" id="0553c28">诸佛威仪进止。诸所施为无非佛事。阿难。</a><a name="0553c29" id="0553c29">有此四魔八万四千诸烦恼门。而诸众生为</span><a name="0554a01" id="0554a01">之疲劳。诸佛即以此法而作佛事。是名入</a><a name="0554a02" id="0554a02">一切诸佛法门。菩萨入此门者。若见一切</a><a name="0554a03" id="0554a03">净好佛土。不以为喜不贪不高。若见一切</a><a name="0554a04" id="0554a04">不净佛土。不以为忧不碍不没。但于诸</a><a name="0554a05" id="0554a05">佛生清净心。欢喜恭敬未曾有也。诸佛如</a><a name="0554a06" id="0554a06">来功德平等。为化众生故。而现佛土不</a><a name="0554a07" id="0554a07">同。阿难。汝见诸佛国土。地有若干而虚空</a><a name="0554a08" id="0554a08">无若干也。如是见诸佛色身有若干耳</a><a name="0554a09" id="0554a09">其无碍慧无若干也。阿难。诸佛色身威相</a><a name="0554a10" id="0554a10">种性。戒定智慧解脱解脱知见。力无所畏不</a><a name="0554a11" id="0554a11">共之法。大慈大悲威仪所行。及其寿命说法</a><a name="0554a12" id="0554a12">教化。成就众生净佛国土。具诸佛法。悉皆</a><a name="0554a13" id="0554a13">同等。是故名为三藐三佛陀。名为多陀阿伽</a><a name="0554a14" id="0554a14">度。名为佛陀。阿难。若我广说此三句义。汝</a><a name="0554a15" id="0554a15">以劫寿不能尽受。正使三千大千世界满</a><a name="0554a16" id="0554a16">中众生。皆如阿难多闻第一得念总持。此</a><a name="0554a17" id="0554a17">诸人等以劫之寿亦不能受。如是阿难。诸</a><a name="0554a18" id="0554a18">佛阿耨多罗三藐三菩提无有限量。智慧辩</a><a name="0554a19" id="0554a19">才不可思议。阿难白佛言。我从今已往不</a><a name="0554a20" id="0554a20">敢自谓以为多闻。佛告阿难。勿起退意。所</a><a name="0554a21" id="0554a21">以者何。我说汝于声闻中为最多闻。非谓</a><a name="0554a22" id="0554a22">菩萨。且止阿难。其有智者不应限度诸菩</a><a name="0554a23" id="0554a23">萨也。一切海渊尚可测量。菩萨禅定智慧总</a><a name="0554a24" id="0554a24">持辩才一切功德不可量也。阿难。汝等舍</a><a name="0554a25" id="0554a25">置菩萨所行。是维摩诘一时所现神通之力。</a><a name="0554a26" id="0554a26">一切声闻辟支佛。于百千劫尽力变化所</a><a name="0554a27" id="0554a27">不能作</a><a name="0554a28" id="0554a28"><p>尔时众香世界菩萨来者。合掌白佛言。世尊。</a><a name="0554a29" id="0554a29">我等初见此土生下劣想。今自悔责舍离<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140553c.htm'><img src='up.gif' border=0></a>
<a href='T140554b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>