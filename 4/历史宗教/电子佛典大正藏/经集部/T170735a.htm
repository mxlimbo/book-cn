<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0790 佛说孛经抄 0735a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 790 佛说孛经抄</font> <font face='Arial'>(卷1)</font> <font face='Arial'>T17, p0735a</h2></font><hr>
<span class='old'>
</a><a name="0734c13" id="0734c13">盗贼不禁。令我善牛见夺。为弊牛所踏。非</a><a name="0734c14" id="0734c14">王恶耶。道人言。汝自无德不能构牛。女</span><a name="0735a01" id="0735a01">曰。不然。若王家善。孛自当留。国不乱也。王</a><a name="0735a02" id="0735a02">复前行。见乌啄虾蟆。虾蟆骂曰。当使恶王见</a><a name="0735a03" id="0735a03">啖。如我快也。道人曰。汝自为乌所啖。王</a><a name="0735a04" id="0735a04">当护汝耶。答曰。不望护也。王无恩泽。政</a><a name="0735a05" id="0735a05">治不平。祭祀废绝。天旱水竭。故使我身乌</a><a name="0735a06" id="0735a06">见啖耳。虾蟆唤曰。知为政者。弃一恶人。</a><a name="0735a07" id="0735a07">以成一家。弃一恶家。以成一乡。不知政者。</a><a name="0735a08" id="0735a08">民物失所。天下怨讼。道人曰。百姓无罪。呼嗟</a><a name="0735a09" id="0735a09">感天。神使虾蟆降语如此。王自具见。宜退</a><a name="0735a10" id="0735a10">恶人。改往修来。与民更始。如种善地。雨泽</a><a name="0735a11" id="0735a11">以时何忧不熟。王曰。今当任谁。道人言宜急</a><a name="0735a12" id="0735a12">请孛。孛仁圣知时。反国必安。王还即遣使</a><a name="0735a13" id="0735a13">者。入山请孛言。若孛不还者。当向叩头</a><a name="0735a14" id="0735a14">道。我自知怨负万民。忧不能食。须待孛到。</a><a name="0735a15" id="0735a15">孛素慈仁。忧念十方。知我国荒。想必来也。</a><a name="0735a16" id="0735a16">使者受命。往到孛所。稽首白言。大王殷勤致</a><a name="0735a17" id="0735a17">敬无量。自知罪过深重。违失圣意。使国荒乱。</a><a name="0735a18" id="0735a18">百姓穷困。涕泣思孛。不能饮食。愿垂愍念。</a><a name="0735a19" id="0735a19">一来相见也。孛哀人民故。随使者还。道</a><a name="0735a20" id="0735a20">见死猕猴。故剥取其皮。欲以生语。国人</a><a name="0735a21" id="0735a21">闻孛来。皆出界迎。孛到城外。止故精舍。王出</a><a name="0735a22" id="0735a22">相见。作礼问讯毕一面坐。叉手谢孛言。</a><a name="0735a23" id="0735a23">空顽不及虐负万民。请自悔励幸遂原之。</a><a name="0735a24" id="0735a24">孛曰甚善。四臣过耳语。孛曰。卿等无过。何</a><a name="0735a25" id="0735a25">不公谈。四臣恚曰。凡为沙门。欲望天福。人</a><a name="0735a26" id="0735a26">皆称善。不当杀猕猴取其皮也。孛曰。卿等</a><a name="0735a27" id="0735a27">自迷惑。不别真伪耳。是非好恶。天悉知</a><a name="0735a28" id="0735a28">之。苦乐有本。不可强力。为恶罪追。虽久不</a><a name="0735a29" id="0735a29">解。作善福随。终不败亡。祸福在己。愚谓之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170734c.htm'><img src='up.gif' border=0></a>
<a href='T170735b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>