<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0744 佛说除恐灾患经 0552a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 744 佛说除恐灾患经</font> <font face='Arial'>(卷1)</font> <font face='Arial'>T17, p0552a</h2></font><hr>
<span class='old'>
<p><p></span><a name="0552a01" id="0552a01"></a><a name="0552a02" id="0552a02"><p><b>　　<A NAME="n244"></A>No. 744</b></a><a name="0552a03" id="0552a03"><p class='juan'>
佛说除恐灾患经</p>
</a><a name="0552a04" id="0552a04"></a><a name="0552a05" id="0552a05"><p><span class='byline'>　　　　乞伏秦沙门释圣坚译</span><br></a><a name="0552a06" id="0552a06"><p>闻如是。一时佛游王舍城竹林精舍。与四部</a><a name="0552a07" id="0552a07">弟子大众俱会。说上妙法。尔时维耶离国。</a><a name="0552a08" id="0552a08">厉气疫疾。威猛赫赫。犹如炽火死亡无数。</a><a name="0552a09" id="0552a09">无所归趣。无方疗救。国王大臣。长者居士。婆</a><a name="0552a10" id="0552a10">罗门。集会博议。国遭灾患。非邪所摧。疫火</a><a name="0552a11" id="0552a11">所烧。死亡无数。当以何义。设何方便。以除</a><a name="0552a12" id="0552a12">灾害。婆罗门议言。当于诸城门。设祠祀坛。或</a><a name="0552a13" id="0552a13">有议言。当于城中四衢路头。立大祠祀。禳</a><a name="0552a14" id="0552a14">却害气。或有议言。当用白马白驼白牛白羊</a><a name="0552a15" id="0552a15">白鸡白狗种种百头。而以祠祀镇厌解除。以</a><a name="0552a16" id="0552a16">禳却之。时众会中。有一长者。名曰弹尼</a><a name="0552a17" id="0552a17">(晋言才明)。奉佛五戒。修行十善。为清信士。谛证道</a><a name="0552a18" id="0552a18">迹。时发议曰。唯听所言。国遭灾患。死亡无</a><a name="0552a19" id="0552a19">数。如仁等议。害生救命。岂得然乎。以先世时</a><a name="0552a20" id="0552a20">所行不善。今遭斯厄。当设方便。以善禳恶。</a><a name="0552a21" id="0552a21">永无苦别。如何反倒。行害求安。长夜受苦。</a><a name="0552a22" id="0552a22">无有出期。时诸大会。问才明曰。当设何议。</a><a name="0552a23" id="0552a23">才明对曰。世有大怙。三千世界。天人之师。一</a><a name="0552a24" id="0552a24">切覆护。慈愍众生。号名为佛。独步三界。若</a><a name="0552a25" id="0552a25">能降致。光临国者。灾害可除。大众闻之。皆然</a><a name="0552a26" id="0552a26">其议。莫不称善。才明又曰。佛无数劫。修治六</a><a name="0552a27" id="0552a27">度。布施无限。国城财宝。象马车乘。头目髓</a><a name="0552a28" id="0552a28">脑。肌体妻子。戒忍精进。一心智慧。每生自</a><a name="0552a29" id="0552a29">克。不可计量。以求佛道。不为己身。但为众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170551c.htm'><img src='up.gif' border=0></a>
<a href='T170552b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>