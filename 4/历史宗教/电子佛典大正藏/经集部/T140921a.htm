<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0564 佛说转女身经 0921a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 564 佛说转女身经</font> <font face='Arial'>(卷1)</font> <font face='Arial'>T14, p0921a</h2></font><hr>
<span class='old'>
</a><a name="0920c28" id="0920c28">亦不欲于声闻人边而得出家。尔时世尊。告</a><a name="0920c29" id="0920c29">弥勒菩萨。汝当为此诸善男子。如法出家。</span><a name="0921a01" id="0921a01">弥勒菩萨白佛言。唯然世尊。当为出家</a><a name="0921a02" id="0921a02"><p>尔时无垢光女。诣其母所白言。阿婆当发</a><a name="0921a03" id="0921a03">阿耨多罗三藐三菩提心。若母发心。我为已</a><a name="0921a04" id="0921a04">报阿婆之恩。母言。我已发心。所以者何。</a><a name="0921a05" id="0921a05">汝于十月在我腹中。从是已来不生悭心破</a><a name="0921a06" id="0921a06">戒心。嗔恚懈怠乱念恶慧邪见贪欲嗔恚愚</a><a name="0921a07" id="0921a07">痴之心。常欢喜踊跃身心安乐。恒于梦中见</a><a name="0921a08" id="0921a08">诸如来共比丘僧。前后围绕而为说法。我于</a><a name="0921a09" id="0921a09">是时心自念言。今我腹中所怀之子。必是菩</a><a name="0921a10" id="0921a10">萨。我于梦中见于如来身心欢乐。即发阿</a><a name="0921a11" id="0921a11">耨多罗三藐三菩提心。汝今劝我。当随汝语</a><a name="0921a12" id="0921a12">重更发心。尔时无垢光女。左手之中自然而</a><a name="0921a13" id="0921a13">出上妙宝盖。持至母所而白母言。以此宝盖</a><a name="0921a14" id="0921a14">奉上如来。当发大愿为诸天世人。作法宝之</a><a name="0921a15" id="0921a15">盖。尔时净日夫人。取其宝盖奉上如来。发</a><a name="0921a16" id="0921a16">是愿言。以此善根。令我将来为诸天世人。</a><a name="0921a17" id="0921a17">作法宝之盖。尔时世尊。告舍利弗言。此无</a><a name="0921a18" id="0921a18">垢光女。游戏神通。从无垢称王佛国。现受</a><a name="0921a19" id="0921a19">女身来生此间。又舍利弗。此女本是菩萨。</a><a name="0921a20" id="0921a20">名无垢光。已于阿耨多罗三藐三菩提。而不</a><a name="0921a21" id="0921a21">退转。为成就众生故现受女身。非因行业。</a><a name="0921a22" id="0921a22">又舍利弗。汝见是七十五居士妇皆成男子</a><a name="0921a23" id="0921a23">者不。舍利弗言。已见。佛告舍利弗。皆是此</a><a name="0921a24" id="0921a24">女前世父母。舍利弗。无垢光女长夜发愿。</a><a name="0921a25" id="0921a25">若有众生是我父母者。必当令其于阿耨多</a><a name="0921a26" id="0921a26">罗三藐三菩提而不退转。又舍利弗。此三千</a><a name="0921a27" id="0921a27">大千世界。所有星宿其数易知。此无垢光女</a><a name="0921a28" id="0921a28">前世父母。受其劝导修行善法。于阿耨多罗</a><a name="0921a29" id="0921a29">三藐三菩提而不退转者。其数难知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140920c.htm'><img src='up.gif' border=0></a>
<a href='T140921b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>