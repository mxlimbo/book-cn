<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0187a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷32)</font> 观天品第六之一四天王初 <font face='Arial'>T17, p0187a</h2></font><hr>
<span class='old'>
</a><a name="0186c28" id="0186c28">林。其诸园林。毗琉璃宝。白银颇梨。因陀青</a><a name="0186c29" id="0186c29">宝。大因陀宝。赤莲花宝。真金砗磲。以为庄</span><a name="0187a01" id="0187a01">严。释迦天王。共诸天众天子天女。游戏园中。</a><a name="0187a02" id="0187a02">闭恶趣门。心生欢喜。虽得见谛。犹受欲乐。而</a><a name="0187a03" id="0187a03">常思惟众生生死。既思惟已。不恚不悦。观诸</a><a name="0187a04" id="0187a04">乐受。皆悉无常破坏离散。如是知已。内自思</a><a name="0187a05" id="0187a05">惟。诸天退没。因于自业。为何所至。受自业</a><a name="0187a06" id="0187a06">果。业风所吹。堕于地狱饿鬼畜生。流转受苦。</a><a name="0187a07" id="0187a07">而无伴侣。一切诸天及诸天女。皆悉如是。会</a><a name="0187a08" id="0187a08">当别离如是之业。大作乐具。戏弄一切愚痴</a><a name="0187a09" id="0187a09">凡夫。时天帝释。思惟是已。式漏曰</a><a name="0187a10" id="0187a10"><p class='lg'>　　譬如虚空云　　　为风之所吹</a><br><a name="0187a11" id="0187a11">　　和合须臾散　　　生死亦如是</a><br><a name="0187a12" id="0187a12">　　时时如众花　　　见人有生死</a><br><a name="0187a13" id="0187a13">　　一切皆磨灭　　　如去来亦然</a><br><a name="0187a14" id="0187a14">　　如是善业熟　　　则受于天乐</a><br><a name="0187a15" id="0187a15">　　善时既尽已　　　乐受则亦失</a><br><a name="0187a16" id="0187a16">　　时节如树林　　　生时甚敷荣</a><br><a name="0187a17" id="0187a17">　　时节既过已　　　一切皆堕落</a><br><a name="0187a18" id="0187a18">　　诸天如树叶　　　树如受乐处</a><br><a name="0187a19" id="0187a19">　　受乐则有堕　　　无有常乐者</a><br><a name="0187a20" id="0187a20">　　犹如夏降雨　　　不住于空中</a><br><a name="0187a21" id="0187a21">　　诸乐亦如是　　　念念不暂停</a><br><a name="0187a22" id="0187a22">　　譬如孔雀鸟　　　风云则出声</a><br><a name="0187a23" id="0187a23">　　风止声则灭　　　天乐亦如是</a><br><a name="0187a24" id="0187a24">　　譬如以干木　　　而置于火中</a><br><a name="0187a25" id="0187a25">　　天乐亦如是　　　为时火所烧</a><br><a name="0187a26" id="0187a26">　　生已复归灭　　　已经百千返</a><br><a name="0187a27" id="0187a27">　　为爱之所欺　　　而无有厌心</a><br><a name="0187a28" id="0187a28">　　痴爱网所覆　　　一切无免者</a><br><a name="0187a29" id="0187a29">　　戏弄于诸天　　　受诸不善业　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170186c.htm'><img src='up.gif' border=0></a>
<a href='T170187b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>