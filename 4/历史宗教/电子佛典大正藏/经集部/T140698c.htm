<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0487 离垢慧菩萨所问礼佛法经 0698c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 487 离垢慧菩萨所问礼佛法经</font> <font face='Arial'>(卷1)</font> 离垢慧菩萨所问礼佛法经序 <font face='Arial'>T14, p0698c</h2></font><hr>
<span class='old'>
</a><a name="0698b28" id="0698b28">慧菩萨者。道高初住。德跨八恒。假时俗之津</a><a name="0698b29" id="0698b29">途。发深识之嘉问。如来以无缘之胜辩。赴有</span><a name="0698c01" id="0698c01">待之幽情。断五趣之盖缠。籍五轮之礼念。</a><a name="0698c02" id="0698c02">所以五通五眼。自此增修。五位五生。承斯</a><a name="0698c03" id="0698c03">圆满。蕴结中夏。千六百年。颓运有踪。载闻东</a><a name="0698c04" id="0698c04">壤。洎龙朔三年。有天竺三藏。厥号那提。统</a><a name="0698c05" id="0698c05">括六异之宗。穷微四围之典。九部八藏词。无</a><a name="0698c06" id="0698c06">昧于自他。十谛一乘义。有归于空色。并详略</a><a name="0698c07" id="0698c07">名理。妙达宏致。来仪帝里。频谒天庭。降厚礼</a><a name="0698c08" id="0698c08">于慈恩。将归飞于海表。以此经群圣之发轸。</a><a name="0698c09" id="0698c09">凡众之初心。乃出流布。传于道俗。遂依缮写。</a><a name="0698c10" id="0698c10">所在通之。恐未悉其来由。故因叙其缘致。</a><a name="0698c11" id="0698c11">云尔</a><a name="0698c12" id="0698c12"></a><a name="0698c13" id="0698c13"></a><a name="0698c14" id="0698c14"><p class='juan'>
离垢慧菩萨所问礼佛法经</p>
</a><a name="0698c15" id="0698c15"></a><a name="0698c16" id="0698c16"><p><span class='byline'>　　　　大唐三藏那提译</span><br></a><a name="0698c17" id="0698c17"><p>如是我闻。一时佛在室罗筏悉帝城胜德林</a><a name="0698c18" id="0698c18">中给孤独园。与大比丘众五百人俱。菩萨无</a><a name="0698c19" id="0698c19">央数。又与无量婆罗门毗舍首陀并诸长者。</a><a name="0698c20" id="0698c20">各各皆是大众之首。与其同类来至佛所。又</a><a name="0698c21" id="0698c21">有天龙夜叉乾闼婆阿修罗迦楼罗紧那罗摩</a><a name="0698c22" id="0698c22">[<a href='javascript:showpic("images/023523.gif")'>目*侯</a>]罗伽。在大法会前后围绕</a><a name="0698c23" id="0698c23"><p>尔时众中有菩萨摩诃萨。名离垢慧。即从座</a><a name="0698c24" id="0698c24">起。偏袒右肩右膝着地。恭敬合掌前白佛言。</a><a name="0698c25" id="0698c25">世尊。欲有少问愿见听许。佛言。恣汝所问当</a><a name="0698c26" id="0698c26">随意答。离垢慧菩萨既闻佛许。踊跃无量而</a><a name="0698c27" id="0698c27">白佛言。若有善男子善女人等。于如来所。云</a><a name="0698c28" id="0698c28">何恭敬礼拜供养。佛言。离垢慧。善哉善哉。汝</a><a name="0698c29" id="0698c29">多悲愍。饶益安乐一切人天。当善谛听为汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140698b.htm'><img src='up.gif' border=0></a>
<a href='T140699a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>