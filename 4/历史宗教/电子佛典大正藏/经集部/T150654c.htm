<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0654c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷2)</font> 观相品第三之一 <font face='Arial'>T15, p0654c</h2></font><hr>
<span class='old'>
</a><a name="0654b28" id="0654b28">宝华百亿万倍。华上有佛。如释迦文等无有</a><a name="0654b29" id="0654b29">异。一华须头复有一佛身亦丈六。入深禅</span><a name="0654c01" id="0654c01">定心不倾动。如是光明。照于东方无量无</a><a name="0654c02" id="0654c02">数百千世界。令诸世界皆作金色。彼众生见</a><a name="0654c03" id="0654c03">化佛毛孔开现光明。亦复如是。出无量百</a><a name="0654c04" id="0654c04">千宝光。一一光中。复有无量百亿化佛。时</a><a name="0654c05" id="0654c05">诸天龙鬼神夜叉乾闼婆等。睹此光明绕佛</a><a name="0654c06" id="0654c06">千匝。照十方国见十方国。高下大小了了</a><a name="0654c07" id="0654c07">分明。如执明镜自见面像。是诸大众。波旬</a><a name="0654c08" id="0654c08">眷属八万亿众。诸鬼神天龙夜叉等。各见</a><a name="0654c09" id="0654c09">白毫端直丈五。十方光见。映蔽众目如</a><a name="0654c10" id="0654c10">万亿日。不可具见。但于光中。见无量无数</a><a name="0654c11" id="0654c11">百亿千万化释迦文。眉间白毛正长丈五。一</a><a name="0654c12" id="0654c12">一毛中出无量光。一一光中无量化佛。化</a><a name="0654c13" id="0654c13">佛眉间亦复如是。是白毫光轮郭之中。流</a><a name="0654c14" id="0654c14">出众光上至佛额。显发额广平正之相。额上</a><a name="0654c15" id="0654c15">诸毛毛皆上靡。其毛根下梵摩尼色。适众</a><a name="0654c16" id="0654c16">生心。毛端流光如融紫金。光相上靡入于</a><a name="0654c17" id="0654c17">发际。婉转垂下至耳轮边。然后布散上入发</a><a name="0654c18" id="0654c18">间。围绕蠡文数百千匝。从枕骨生。如金</a><a name="0654c19" id="0654c19">莲华叶日照开敷。莲华叶间及莲华须。如帝</a><a name="0654c20" id="0654c20">释画了了分明。众色异现。于其色间无量</a><a name="0654c21" id="0654c21">化佛。一佛七菩萨诸天以为侍者。手执宝</a><a name="0654c22" id="0654c22">华白中白者。华有五光五色分明。随从化佛</a><a name="0654c23" id="0654c23">不失其所。此名如来初成佛时白毫相光。</a><a name="0654c24" id="0654c24">因白毫光初生项光。生王宫时此光如日。</a><a name="0654c25" id="0654c25">见不了了。圆光一寻别自当说。时诸八部睹</a><a name="0654c26" id="0654c26">白毫光所见不同。有见白毛犹如诸佛。有</a><a name="0654c27" id="0654c27">见白毫如诸菩萨。有见白毛如己父母。一</a><a name="0654c28" id="0654c28">切世间可尊敬事。悉于毛端了了得见。见已</a><a name="0654c29" id="0654c29">欢喜。有发无上菩提心者。有发声闻缘觉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150654b.htm'><img src='up.gif' border=0></a>
<a href='T150655a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>