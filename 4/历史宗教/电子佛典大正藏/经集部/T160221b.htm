<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0658 宝云经 0221b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 658 宝云经</font> <font face='Arial'>(卷2)</font> <font face='Arial'>T16, p0221b</h2></font><hr>
<span class='old'>
</a><a name="0221a28" id="0221a28">不着不嗔。善男子。具此十事。是名菩萨心如</a><a name="0221a29" id="0221a29">虚空。善男子。菩萨复有十法犹如满月。何等</span><a name="0221b01" id="0221b01">为十。能使一切众生得清凉乐。见者爱乐。</a><a name="0221b02" id="0221b02">能使善法日日渐增。能令恶法日日损减。如</a><a name="0221b03" id="0221b03">月盛满。体相胜妙体性清净。得无上乘。常自</a><a name="0221b04" id="0221b04">庄严。得法喜乐。乘第一乘。有大神通威德自</a><a name="0221b05" id="0221b05">在。云何名菩萨能与一切众生作清凉乐。如</a><a name="0221b06" id="0221b06">月天子初出之时。悉与众生清净快乐。而众</a><a name="0221b07" id="0221b07">乐观心无疲厌。菩萨之月亦复如是。除其烦</a><a name="0221b08" id="0221b08">恼郁蒸之热。皆令众生得清凉乐欢喜爱乐。</a><a name="0221b09" id="0221b09">是名菩萨能与一切众生作清凉乐。云何名</a><a name="0221b10" id="0221b10">菩萨见者爱乐。如月初出众生喜见利快</a><a name="0221b11" id="0221b11">乐。菩萨之月亦复如是。初出之时众生喜见</a><a name="0221b12" id="0221b12">无不悦乐。诸根寂定如水澄清威仪具足。是</a><a name="0221b13" id="0221b13">名菩萨见者爱乐。云何名菩萨能使善法日</a><a name="0221b14" id="0221b14">日增长。如月初出日日圆满。菩萨之月亦复</a><a name="0221b15" id="0221b15">如是。从初发心渐渐增长。乃至菩提坐道树</a><a name="0221b16" id="0221b16">下功德满足。是名菩萨能使善法日日增长。</a><a name="0221b17" id="0221b17">云何名菩萨能令恶法日日损减。譬如黑月</a><a name="0221b18" id="0221b18">圆满光明以渐损减。至月尽时光明悉灭隐</a><a name="0221b19" id="0221b19">蔽不现。菩萨一切众恶次第渐灭。乃至菩提</a><a name="0221b20" id="0221b20">悉皆除尽。是名菩萨能令恶法日日损减。云</a><a name="0221b21" id="0221b21">何名菩萨如月盛满。如从月初至盛满时众</a><a name="0221b22" id="0221b22">所瞻仰。刹利婆罗门城邑聚落一切男女无</a><a name="0221b23" id="0221b23">不称赞。菩萨之月亦复如是。常为天人一切</a><a name="0221b24" id="0221b24">众生皆悉称赞。是名菩萨如月盛满。云何名</a><a name="0221b25" id="0221b25">菩萨体相清净。如月天子身相清净。是本业</a><a name="0221b26" id="0221b26">果报。菩萨摩诃萨亦复如是。无垢清净从化</a><a name="0221b27" id="0221b27">而生。不由父母精气而生。从法而生。是名菩</a><a name="0221b28" id="0221b28">萨体相清净。云何名菩萨得无上乘。如月天</a><a name="0221b29" id="0221b29">子乘于净乘照四天下。菩萨摩诃萨亦复如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160221a.htm'><img src='up.gif' border=0></a>
<a href='T160221c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>