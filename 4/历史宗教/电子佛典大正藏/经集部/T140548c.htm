<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0548c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 观众生品第七 <font face='Arial'>T14, p0548c</h2></font><hr>
<span class='old'>
</a><a name="0548b28" id="0548b28">神通力。变舍利弗令如天女。天自化身如</a><a name="0548b29" id="0548b29">舍利弗。而问言。何以不转女身。舍利弗以</span><a name="0548c01" id="0548c01">天女像而答言。我今不知何转而变为女</a><a name="0548c02" id="0548c02">身。天曰。舍利弗。若能转此女身。则一切女</a><a name="0548c03" id="0548c03">人亦当能转。如舍利弗非女而现女身。一</a><a name="0548c04" id="0548c04">切女人亦复如是。虽现女身而非女也。是</a><a name="0548c05" id="0548c05">故佛说一切诸法非男非女。即时天女还</a><a name="0548c06" id="0548c06">摄神力。舍利弗身还复如故。天问舍利弗。</a><a name="0548c07" id="0548c07">女身色相今何所在。舍利弗言。女身色相无</a><a name="0548c08" id="0548c08">在无不在。天曰。一切诸法亦复如是。无在</a><a name="0548c09" id="0548c09">无不在。夫无在无不在者佛所说也。舍利</a><a name="0548c10" id="0548c10">弗问天。汝于此没当生何所。天曰。佛化所</a><a name="0548c11" id="0548c11">生吾如彼生。曰佛化所生非没生也。天曰。</a><a name="0548c12" id="0548c12">众生犹然无没生也。舍利弗问天。汝久如</a><a name="0548c13" id="0548c13">当得阿耨多罗三藐三菩提。天曰。如舍利</a><a name="0548c14" id="0548c14">弗还为凡夫。我乃当成阿耨多罗三藐三菩</a><a name="0548c15" id="0548c15">提。舍利弗言。我作凡夫无有是处。天曰。我</a><a name="0548c16" id="0548c16">得阿耨多罗三藐三菩提亦无是处。所以者</a><a name="0548c17" id="0548c17">何。菩提无住处。是故无有得者。舍利弗言。</a><a name="0548c18" id="0548c18">今诸佛得阿耨多罗三藐三菩提。已得当得。</a><a name="0548c19" id="0548c19">如恒河沙。皆谓何乎。天曰。皆以世俗文字</a><a name="0548c20" id="0548c20">数故说有三世。非谓菩提有去来今。天</a><a name="0548c21" id="0548c21">曰。舍利弗。汝得阿罗汉道耶。曰无所得故</a><a name="0548c22" id="0548c22">而得。天曰。诸佛菩萨亦复如是。无所得故而</a><a name="0548c23" id="0548c23">得</a><a name="0548c24" id="0548c24"><p>尔时维摩诘。语舍利弗。是天女已曾供养</a><a name="0548c25" id="0548c25">九十二亿佛已。能游戏菩萨神通。所愿具</a><a name="0548c26" id="0548c26">足得无生忍住不退转。以本愿故随意能</a><a name="0548c27" id="0548c27">现教化众生</a><a name="0548c28" id="0548c28"><p><b>　　<A NAME="n273"></A>维摩诘所说经佛道品第八</b></a><a name="0548c29" id="0548c29"><p>尔时文殊师利问维摩诘言。菩萨云何通达<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140548b.htm'><img src='up.gif' border=0></a>
<a href='T140549a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>