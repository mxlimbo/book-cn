<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0672 大乘入楞伽经 0632c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 672 大乘入楞伽经</font> <font face='Arial'>(卷7)</font> 偈颂品第十之初 <font face='Arial'>T16, p0632c</h2></font><hr>
<span class='old'>
</a><br><a name="0632b28" id="0632b28">　　若实有我体　　　异蕴及蕴中</a><br><a name="0632b29" id="0632b29">　　于彼求我体　　　毕竟不可得</span><br><a name="0632c01" id="0632c01">　　一一观世间　　　皆是自心现</a><br><a name="0632c02" id="0632c02">　　于烦恼随眠　　　离苦得解脱</a><br><a name="0632c03" id="0632c03">　　声闻为尽智　　　缘觉寂静智</a><br><a name="0632c04" id="0632c04">　　如来之智慧　　　生起无穷尽</a><br><a name="0632c05" id="0632c05">　　外实无有色　　　惟自心所现</a><br><a name="0632c06" id="0632c06">　　愚夫不觉知　　　妄分别有为</a><br><a name="0632c07" id="0632c07">　　不知外境界　　　种种皆自心</a><br><a name="0632c08" id="0632c08">　　愚夫以因喻　　　四句而成立</a><br><a name="0632c09" id="0632c09">　　智者悉了知　　　境界自心现</a><br><a name="0632c10" id="0632c10">　　不以宗因喻　　　诸句而成立</a><br><a name="0632c11" id="0632c11">　　分别所分别　　　是为妄计相</a><br><a name="0632c12" id="0632c12">　　依止于妄计　　　而复起分别</a><br><a name="0632c13" id="0632c13">　　展转互相依　　　皆因一习气</a><br><a name="0632c14" id="0632c14">　　此二俱为客　　　非众生心起</a><br><a name="0632c15" id="0632c15">　　安住三界中　　　心心所分别</a><br><a name="0632c16" id="0632c16">　　所起似境界　　　是妄计自性</a><br><a name="0632c17" id="0632c17">　　影像与种子　　　合为十二处</a><br><a name="0632c18" id="0632c18">　　所依所缘合　　　说有所作事</a><br><a name="0632c19" id="0632c19">　　犹如镜中像　　　翳眼见毛轮</a><br><a name="0632c20" id="0632c20">　　习气覆亦然　　　凡夫起妄见</a><br><a name="0632c21" id="0632c21">　　于自分别境　　　而起于分别</a><br><a name="0632c22" id="0632c22">　　如外道分别　　　外境不可得</a><br><a name="0632c23" id="0632c23">　　如愚不了绳　　　妄取以为蛇</a><br><a name="0632c24" id="0632c24">　　不了自心现　　　妄分别外境</a><br><a name="0632c25" id="0632c25">　　如是绳自体　　　一异性皆离</a><br><a name="0632c26" id="0632c26">　　但自心倒惑　　　妄起绳分别</a><br><a name="0632c27" id="0632c27">　　妄计分别时　　　而彼性非有</a><br><a name="0632c28" id="0632c28">　　云何见非有　　　而起于分别</a><br><a name="0632c29" id="0632c29">　　色性无所有　　　瓶衣等亦然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160632b.htm'><img src='up.gif' border=0></a>
<a href='T160633a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>