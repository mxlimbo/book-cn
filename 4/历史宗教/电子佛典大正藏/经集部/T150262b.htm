<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0262b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷3)</font> <font face='Arial'>T15, p0262b</h2></font><hr>
<span class='old'>
</a><a name="0262a28" id="0262a28">可譬。此想成时。名第二十七真无我观。亦名</a><a name="0262a29" id="0262a29">灭水大想。亦名向斯陀含。其余微细贤圣法</span><a name="0262b01" id="0262b01">界。微妙难胜。不可具说。行者坐时。修诸三</a><a name="0262b02" id="0262b02">昧。得无我三昧时。当自然见佛。佛告阿难。</a><a name="0262b03" id="0262b03">汝今好受持是真实水大微妙境界。广为未</a><a name="0262b04" id="0262b04">来一切众生。敷演广说。尔时阿难。闻佛所说。</a><a name="0262b05" id="0262b05">欢喜奉行</a><a name="0262b06" id="0262b06"><p>佛告阿难。得此观已。复当更教水大观法。此</a><a name="0262b07" id="0262b07">水大观。极为微细。使此水大与火大合。见身</a><a name="0262b08" id="0262b08">如气。如琉璃影。观脐四边。火焰俱起。见于火</a><a name="0262b09" id="0262b09">焰。犹如日映。若见脐上有火光起。或有从鼻</a><a name="0262b10" id="0262b10">中出。或有从口中出。耳眼随意出入。若见</a><a name="0262b11" id="0262b11">此事。见一切火。从毛孔出。火出之后。有渌</a><a name="0262b12" id="0262b12">色水。寻从火后。自见身中。水上火下。火上水</a><a name="0262b13" id="0262b13">下。观身无身。此想成时。见身水火。不温不</a><a name="0262b14" id="0262b14">冷。身心寂尔。安住无碍。此名斯陀含果。亦名</a><a name="0262b15" id="0262b15">境界实相。见此事时。出定入定。恒不见身。入</a><a name="0262b16" id="0262b16">定之时。外人亦见水火从毛孔出从毛孔入。</a><a name="0262b17" id="0262b17">贪淫多者。见火从顶上入从身根出。然后遍</a><a name="0262b18" id="0262b18">满身体。水亦复然。复当自观头上火。如阎浮</a><a name="0262b19" id="0262b19">檀那金光云盖。或见身下。如七宝华。心中恬</a><a name="0262b20" id="0262b20">静。安隐快乐。世间乐事。无以为譬。出定之</a><a name="0262b21" id="0262b21">时。身亦安乐。令外众生见已禅定三昧安隐</a><a name="0262b22" id="0262b22">金光金色。帝释诸天。恭敬礼拜并言。大德汝</a><a name="0262b23" id="0262b23">今苦尽。必定当成斯陀含果。闻已欢喜。修身</a><a name="0262b24" id="0262b24">禅定。心无系碍。安隐快乐。游戏无我三昧中。</a><a name="0262b25" id="0262b25">亦渐入空三昧门。无愿无作诸三昧等。悉现</a><a name="0262b26" id="0262b26">在前。如此微妙善胜境界。行者坐时。于禅定</a><a name="0262b27" id="0262b27">中。自然分别。若钝根者。大师世尊现前为说。</a><a name="0262b28" id="0262b28">以见佛故。闻法欢喜。应时即得斯陀含道。</a><a name="0262b29" id="0262b29">复当至心覆寻前观。经二十五反。极令明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150262a.htm'><img src='up.gif' border=0></a>
<a href='T150262c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>