<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0074c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷13)</font> 地狱品第三之一 <font face='Arial'>T17, p0074c</h2></font><hr>
<span class='old'>
</a><a name="0074b28" id="0074b28">因缘故。心自在故。是故杀母。如是杀父。以</a><a name="0074b29" id="0074b29">三毒过故如是杀。或复有人。以痴心故。不</span><a name="0074c01" id="0074c01">知如来是大福田。生嗔恶心。出其身血。如</a><a name="0074c02" id="0074c02">是破僧。杀阿罗汉。以多嗔故。彼人如是一</a><a name="0074c03" id="0074c03">切因缘。一切作业。皆悉远离。生于阿鼻大</a><a name="0074c04" id="0074c04">地狱中。彼恶业人。临欲死时。有人即身阿</a><a name="0074c05" id="0074c05">鼻地狱大火已生。或复有人。临欲死时。及中</a><a name="0074c06" id="0074c06">有中彼中间生。得阿鼻苦。彼如是等。堕于</a><a name="0074c07" id="0074c07">何时造作阿鼻。地狱恶业。即时烧燃一切善</a><a name="0074c08" id="0074c08">业。所有出家决定受业。解脱分业。一切烧燃。</a><a name="0074c09" id="0074c09">不得受戒。如是烧已。不善恶业。烧彼人身。过</a><a name="0074c10" id="0074c10">去久远所作胜业。以作五逆。彼如是业决定</a><a name="0074c11" id="0074c11">不受。何处决定地狱决定。能令命短。若百年</a><a name="0074c12" id="0074c12">命。二十年尽。思念所求。皆不可得。譬如下</a><a name="0074c13" id="0074c13">种在于碱地。彼恶业人。如是乃至自随身天。</a><a name="0074c14" id="0074c14">即时舍去一切所作。不得果利。诸根顽钝。于</a><a name="0074c15" id="0074c15">境界中数见恶梦。常得一切不饶益事。所有</a><a name="0074c16" id="0074c16">妻子及奴婢等。皆悉舍去。常患饥渴。若遇</a><a name="0074c17" id="0074c17">美食。不得本味。声已破坏。一切恶触面色</a><a name="0074c18" id="0074c18">甚恶。心常惊恐人中鄙劣。一切诸亲兄弟等</a><a name="0074c19" id="0074c19">众。无恶因缘而生惊畏。一切世界。处处见</a><a name="0074c20" id="0074c20">烟。此人身中诸界不调。远见恶色。洗浴速</a><a name="0074c21" id="0074c21">干。身恒患热。喜患黄病。口常碱苦。床敷虽</a><a name="0074c22" id="0074c22">软。得坚恶触。吹笛打鼓琵琶等声。闻之犹恶。</a><a name="0074c23" id="0074c23">况余鄙声。又复彼人。鼻识破坏。于好香物。嗅</a><a name="0074c24" id="0074c24">则恶臭。一切身分。皆悉臭烂。一切发毛。堕</a><a name="0074c25" id="0074c25">落不坚。齿色变坏。手足破裂。一切算数。尽</a><a name="0074c26" id="0074c26">皆忘失。天常怖吓。梦则心惊。以心惊故。常</a><a name="0074c27" id="0074c27">瘦不肥。若以好花置头及身。则速萎干。衣</a><a name="0074c28" id="0074c28">裳健破。喜生垢秽。澡浴浣衣而速有垢。于道</a><a name="0074c29" id="0074c29">中行。无因缘倒。既倒地已。坏身作疮。于其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170074b.htm'><img src='up.gif' border=0></a>
<a href='T170075a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>