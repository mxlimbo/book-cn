<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0475 维摩诘所说经 0550a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 475 维摩诘所说经</font> <font face='Arial'>(卷2)</font> 佛道品第八 <font face='Arial'>T14, p0550a</h2></font><hr>
<span class='old'>
</a><br><a name="0549c28" id="0549c28">　　供养于十方　　　无量亿如来</a><br><a name="0549c29" id="0549c29">　　诸佛及己身　　　无有分别想</span><br><a name="0550a01" id="0550a01">　　虽知诸佛国　　　及与众生空</a><br><a name="0550a02" id="0550a02">　　而常修净土　　　教化于群生</a><br><a name="0550a03" id="0550a03">　　诸有众生类　　　形声及威仪</a><br><a name="0550a04" id="0550a04">　　无畏力菩萨　　　一时能尽现</a><br><a name="0550a05" id="0550a05">　　觉知众魔事　　　而示随其行</a><br><a name="0550a06" id="0550a06">　　以善方便智　　　随意皆能现</a><br><a name="0550a07" id="0550a07">　　或示老病死　　　成就诸群生</a><br><a name="0550a08" id="0550a08">　　了知如幻化　　　通达无有碍</a><br><a name="0550a09" id="0550a09">　　或现劫尽烧　　　天地皆洞然</a><br><a name="0550a10" id="0550a10">　　众人有常想　　　照令知无常</a><br><a name="0550a11" id="0550a11">　　无数亿众生　　　俱来请菩萨</a><br><a name="0550a12" id="0550a12">　　一时到其舍　　　化令向佛道</a><br><a name="0550a13" id="0550a13">　　经书禁咒术　　　工巧诸伎艺</a><br><a name="0550a14" id="0550a14">　　尽现行此事　　　饶益诸群生</a><br><a name="0550a15" id="0550a15">　　世间众道法　　　悉于中出家</a><br><a name="0550a16" id="0550a16">　　因以解人惑　　　而不堕邪见</a><br><a name="0550a17" id="0550a17">　　或作日月天　　　梵王世界主</a><br><a name="0550a18" id="0550a18">　　或时作地水　　　或复作风火</a><br><a name="0550a19" id="0550a19">　　劫中有疾疫　　　现作诸药草</a><br><a name="0550a20" id="0550a20">　　若有服之者　　　除病消众毒</a><br><a name="0550a21" id="0550a21">　　劫中有饥馑　　　现身作饮食</a><br><a name="0550a22" id="0550a22">　　先救彼饥渴　　　却以法语人</a><br><a name="0550a23" id="0550a23">　　劫中有刀兵　　　为之起慈心</a><br><a name="0550a24" id="0550a24">　　化彼诸众生　　　令住无诤地</a><br><a name="0550a25" id="0550a25">　　若有大战阵　　　立之以等力</a><br><a name="0550a26" id="0550a26">　　菩萨现威势　　　降伏使和安</a><br><a name="0550a27" id="0550a27">　　一切国土中　　　诸有地狱处</a><br><a name="0550a28" id="0550a28">　　辄往到于彼　　　勉济其苦恼</a><br><a name="0550a29" id="0550a29">　　一切国土中　　　畜生相食啖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140549c.htm'><img src='up.gif' border=0></a>
<a href='T140550b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>