<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0438b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷3)</font> <font face='Arial'>T15, p0438b</h2></font><hr>
<span class='old'>
</a><a name="0438a28" id="0438a28"><p>尔时摩伽陀国王知妙吉祥菩萨受其请已。</a><a name="0438a29" id="0438a29">心生欢喜得大安隐。礼敬世尊及妙吉祥菩</span><a name="0438b01" id="0438b01">萨并诸大众。然后诣尊者舍利子所问尊者</a><a name="0438b02" id="0438b02">言。妙吉祥菩萨将受我供。同来菩萨其数几</a><a name="0438b03" id="0438b03">何。舍利子言。当与五百大菩萨众同赴王会。</a><a name="0438b04" id="0438b04">是时摩伽陀国王。先还宫中严饰广殿。令诸</a><a name="0438b05" id="0438b05">给使者皆精洁其心。备办种种上味饮食。罗</a><a name="0438b06" id="0438b06">列幢幡珍妙宝盖。散诸妙华焚种种香。真珠</a><a name="0438b07" id="0438b07">璎珞尽其华丽。敷设五百座位。复于王城令</a><a name="0438b08" id="0438b08">严治道路散华烧香。无诸尘秽清肃其道。是</a><a name="0438b09" id="0438b09">时城中人民闻妙吉祥菩萨赴王宫中受王供</a><a name="0438b10" id="0438b10">养。皆生欢喜一心渴仰。各以香华伺其道</a><a name="0438b11" id="0438b11">侧</a><a name="0438b12" id="0438b12"><p>尔时妙吉祥菩萨于初夜分作是思惟。我于</a><a name="0438b13" id="0438b13">来晨赴于王请。同我往者菩萨众少。今当往</a><a name="0438b14" id="0438b14">诸佛刹请诸大菩萨众共赴王宫庄严胜会。</a><a name="0438b15" id="0438b15">我若为王说法。彼诸菩萨能作证明。作是念</a><a name="0438b16" id="0438b16">已即于本处隐身不现。经须臾间。东方过八</a><a name="0438b17" id="0438b17">万佛刹到一世界。名曰常声。佛号吉祥声如</a><a name="0438b18" id="0438b18">来应供正等正觉。现在说法。为诸菩萨说大</a><a name="0438b19" id="0438b19">乘法。彼诸菩萨皆是不退转地。其佛刹中有</a><a name="0438b20" id="0438b20">七宝树。出种种华果。其树枝叶常出微妙音</a><a name="0438b21" id="0438b21">声。所谓赞佛声赞法声。赞不退转地菩萨之</a><a name="0438b22" id="0438b22">声。常出如是三宝之声。是名常声世界。妙吉</a><a name="0438b23" id="0438b23">祥菩萨既到彼已。诣吉祥声如来前。头面礼</a><a name="0438b24" id="0438b24">足而白佛言。我自娑婆世界故来至此。为受</a><a name="0438b25" id="0438b25">摩伽陀国王请于宫中饭食供养。为菩萨众</a><a name="0438b26" id="0438b26">少故。来请诸大菩萨上士。来晨与我同赴王</a><a name="0438b27" id="0438b27">宫受其供养。令彼一切众生咸受其福。惟愿</a><a name="0438b28" id="0438b28">世尊。敕诸菩萨令受我请</a><a name="0438b29" id="0438b29"><p>尔时吉祥声如来即告八万大菩萨言。善男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150438a.htm'><img src='up.gif' border=0></a>
<a href='T150438c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>