<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0318a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷54)</font> 观天品第六之一四天王初 <font face='Arial'>T17, p0318a</h2></font><hr>
<span class='old'>
</a><a name="0317c28" id="0317c28">前而与。功德因缘。于现在世。常得安乐。常有</a><a name="0317c29" id="0317c29">利益。能护国土。能护自身。善人所赞。身坏命</span><a name="0318a01" id="0318a01">终。生于善道天世界中。为夜摩王。以常顺旧</a><a name="0318a02" id="0318a02">依前而与善业因故</a><a name="0318a03" id="0318a03"><p>又复受位刹利大王。有第七法。应勤修习。成</a><a name="0318a04" id="0318a04">就相应。现在未来。二世利益。何者第七。所谓</a><a name="0318a05" id="0318a05">布施。心不悭吝。何者布施。布施者名。少壮</a><a name="0318a06" id="0318a06">老时。恒常布施。布施一切。一切种施。一切时</a><a name="0318a07" id="0318a07">施。利益一切。饶益一切。安乐一切。常念地</a><a name="0318a08" id="0318a08">狱饿鬼畜生。一切道中受饥渴等种种苦恼。</a><a name="0318a09" id="0318a09">布施之时。愿如是等三趣众生。早得解脱。</a><a name="0318a10" id="0318a10">生人天中。王若如是。得现世报。何者现报。所</a><a name="0318a11" id="0318a11">谓名称。若遭难时。奴仆军众。则不舍离。他国</a><a name="0318a12" id="0318a12">土人。常来供养。余人见已。不能破坏。一切怨</a><a name="0318a13" id="0318a13">敌。乃至不能得其少便。于他常胜。如是布施。</a><a name="0318a14" id="0318a14">得现世报。非福田处。如是布施。尚得如是现</a><a name="0318a15" id="0318a15">世果报。况于福田物思具足胜善布施。常闭</a><a name="0318a16" id="0318a16">恶道。常受乐报。彼无量种。布施而与何者无</a><a name="0318a17" id="0318a17">量。谓法布施。资生布施。无畏布施。王如是等</a><a name="0318a18" id="0318a18">种种布施。若施沙门。施婆罗门。如是布施</a><a name="0318a19" id="0318a19">功德因缘。于现在世。常得安乐。常有利益。</a><a name="0318a20" id="0318a20">能护国土。能护自身。善人所赞。身坏命终。生</a><a name="0318a21" id="0318a21">于善道天世界中。为夜摩王。以彼布施善业</a><a name="0318a22" id="0318a22">因故</a><a name="0318a23" id="0318a23"><p>又复受位刹利大王。有第八法。应勤舍离。成</a><a name="0318a24" id="0318a24">就相应。现在未来二世利益。何者第八。所谓</a><a name="0318a25" id="0318a25">不摄非法行者。不令在国。以刹利王自随法</a><a name="0318a26" id="0318a26">行。是故不摄非法行者。不令住国。何者名为</a><a name="0318a27" id="0318a27">非法行者。所谓有人。种种方便。劫夺他物。或</a><a name="0318a28" id="0318a28">叉他咽。令其闷绝。而取其物。或与恶药。令</a><a name="0318a29" id="0318a29">无觉知而取其物。或设方便。盗偷他物。或复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170317c.htm'><img src='up.gif' border=0></a>
<a href='T170318b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>