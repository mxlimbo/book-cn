<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0565 顺权方便经 0923b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 565 顺权方便经</font> <font face='Arial'>(卷1)</font> 见谛品第二 <font face='Arial'>T14, p0923b</h2></font><hr>
<span class='old'>
</a><a name="0923a28" id="0923a28">然。本空不起不灭。以是之故如来所化。如</a><a name="0923a29" id="0923a29">来所化一切本无。一切众生本无处所诸法</span><a name="0923b01" id="0923b01">本无。其本审谛真实本无。等无有异悉虚无</a><a name="0923b02" id="0923b02">形。又须菩提。举要言之。一切诸法皆住本</a><a name="0923b03" id="0923b03">无。吾以是故如来所化。时须菩提问其女言。</a><a name="0923b04" id="0923b04">云何今姊。以佛圣威知我心念。为以己明</a><a name="0923b05" id="0923b05">见之耶。其女答曰。今须菩提。能知他人众</a><a name="0923b06" id="0923b06">生心所念乎。声闻缘觉诸菩萨众。五通仙人</a><a name="0923b07" id="0923b07">外学异法。皆佛威神而有所知。所以者何。</a><a name="0923b08" id="0923b08">一切应时从佛受教。如今尊者须菩提。知于</a><a name="0923b09" id="0923b09">他人众生心念。以是之故。亦佛威神而能知</a><a name="0923b10" id="0923b10">之。犹如天下一切众生。因以日月大炬灯火。</a><a name="0923b11" id="0923b11">十方众焰诸有光明缘睹诸色。如是须菩提。</a><a name="0923b12" id="0923b12">诸佛弟子见众生心照以圣慧。消愚痴冥使</a><a name="0923b13" id="0923b13">逮道明。皆佛威神。于时贤者须菩提。谓其</a><a name="0923b14" id="0923b14">女曰。唯为我说。今女为谁从何而来。乃有</a><a name="0923b15" id="0923b15">此辩。女答须菩提。假使有人问如来化。今</a><a name="0923b16" id="0923b16">汝为谁从何而来。于时化佛以何发遣。须菩</a><a name="0923b17" id="0923b17">提答曰。无所发遣。其女答曰。如是须菩提。</a><a name="0923b18" id="0923b18">其化自然解诸法相。一切如是亦无所知。女</a><a name="0923b19" id="0923b19">又问曰。今问仁者为有学业。为是凡夫是罗</a><a name="0923b20" id="0923b20">汉乎。若作是问以何答之。须菩提答曰。吾</a><a name="0923b21" id="0923b21">非学业亦非凡夫亦非罗汉。其女问曰。今</a><a name="0923b22" id="0923b22">须菩提以心相猗而答我耶。报曰如是。须菩</a><a name="0923b23" id="0923b23">提曰。女何报我。女曰。若深山中间所呼声</a><a name="0923b24" id="0923b24">乎。以用心意而相答耶。答曰不也。响因虚</a><a name="0923b25" id="0923b25">空而有其音。女曰。如须菩提岂可逮致乎。</a><a name="0923b26" id="0923b26">缘其法行得入道耶。因立证明。成就道德</a><a name="0923b27" id="0923b27">而可处当也。音声本无。吾我言辞亦复如是。</a><a name="0923b28" id="0923b28">悉亦本无。时虚空中自然有音。叹于此辞。</a><a name="0923b29" id="0923b29">女说是言。令须菩提遥闻虚空自然之音。宣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140923a.htm'><img src='up.gif' border=0></a>
<a href='T140923c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>