<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0288b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷49)</font> 观天品第六之一四天王初 <font face='Arial'>T17, p0288b</h2></font><hr>
<span class='old'>
</a><a name="0288a28" id="0288a28">白色画。此白色画。若于人中。若于天中。受第</a><a name="0288a29" id="0288a29">一乐。彼恶沙门。不能观察如是业画而作余</span><a name="0288b01" id="0288b01">画。妨废坐禅读诵经律。彼愚痴人。食味在</a><a name="0288b02" id="0288b02">舌。甜舌触已。乃得其味。作如是念。此食好</a><a name="0288b03" id="0288b03">味。第一好味。胜味美味。色香具足。第一净</a><a name="0288b04" id="0288b04">洁。食慢心故。身口意等行于恶业。此黑业</a><a name="0288b05" id="0288b05">画。在于地狱饿鬼畜生。三处明了。彼恶沙</a><a name="0288b06" id="0288b06">门。自言沙门。不正观察之所破坏。以自妨乱。</a><a name="0288b07" id="0288b07">舍业画已。更作余画。以妨禅诵</a><a name="0288b08" id="0288b08"><p>复有业画。业画世间。谓唯有根。境界相着。</a><a name="0288b09" id="0288b09">有身触识。于彼实触。心善观察。此所生触。则</a><a name="0288b10" id="0288b10">有三种非常不住。非不破坏。唯有薄皮。见</a><a name="0288b11" id="0288b11">之生爱。唯有根处。非是净洁。非常非乐。非有</a><a name="0288b12" id="0288b12">我法。唯假和合。故名为身。四大如箧。如箭</a><a name="0288b13" id="0288b13">入体。常妨常病。一切过处。如是真实观察</a><a name="0288b14" id="0288b14">身触。触则不妨。此触唯客。能为妨碍。非自</a><a name="0288b15" id="0288b15">己物。若能如是善观察者。白色业画。天人中</a><a name="0288b16" id="0288b16">生。彼恶沙门立沙门者。不作如是思惟观察。</a><a name="0288b17" id="0288b17">心业画师。种种异异。业画世间。彼恶比丘。</a><a name="0288b18" id="0288b18">舍不观察。更作余画。妨废坐禅读诵经律</a><a name="0288b19" id="0288b19"><p>又复愚痴。凡夫之人。不善观察。而于此触。不</a><a name="0288b20" id="0288b20">正观察。生如是心。我此触者。第一乐触。身体</a><a name="0288b21" id="0288b21">肥盛。则集乐因。得此乐触。我则受乐。如是愚</a><a name="0288b22" id="0288b22">痴凡夫之人。而于此触不善观察不善思惟。</a><a name="0288b23" id="0288b23">此黑业彩画作地狱饿鬼畜生。彼恶沙门立</a><a name="0288b24" id="0288b24">沙门者。舍彼业画而不思惟。更作余画。妨</a><a name="0288b25" id="0288b25">废坐禅读诵经律</a><a name="0288b26" id="0288b26"><p>又恶沙门立沙门者。乐世间法。非出世法。</a><a name="0288b27" id="0288b27">于出世法不思不念。出世法者谓四圣谛。而</a><a name="0288b28" id="0288b28">于灭道十六种行阿那波那。出息入息。及以</a><a name="0288b29" id="0288b29">四禅四种梵行。四沙门果。不修不行。舍此法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170288a.htm'><img src='up.gif' border=0></a>
<a href='T170288c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>