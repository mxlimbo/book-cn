<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0550 金色童子因缘经 0872b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 550 金色童子因缘经</font> <font face='Arial'>(卷4)</font> <font face='Arial'>T14, p0872b</h2></font><hr>
<span class='old'>
</a><a name="0872a28" id="0872a28">复审细详辩前事。我等以十万金奉上于王。</a><a name="0872a29" id="0872a29">日照商主亦自排备众多珍宝而以奉之。令</span><a name="0872b01" id="0872b01">王广藏有所增益</a><a name="0872b02" id="0872b02"><p>时勇戾大臣闻是语已。忿恚答言事定已久。</a><a name="0872b03" id="0872b03">汝等何故复令详辩。又复何言与十万金令</a><a name="0872b04" id="0872b04">增王藏。岂我今时非理取财增王府库。汝等</a><a name="0872b05" id="0872b05">诚谓不知王意。汝诸人众。于一切处巧设计</a><a name="0872b06" id="0872b06">智。欲令王者作无义利。此非方便乃是汝等</a><a name="0872b07" id="0872b07">出讥谤言谤于王者。若或余事欲令王者同</a><a name="0872b08" id="0872b08">斯详辩。即见多人悉皆破坏</a><a name="0872b09" id="0872b09"><p>时勇戾大臣呵责彼等二三人已。即时呼召</a><a name="0872b10" id="0872b10">四类恶人。所谓造作极恶业者。不忍辱者。无</a><a name="0872b11" id="0872b11">慈愍者。无悲心者。召已谓言。汝等今速监逐</a><a name="0872b12" id="0872b12">彼诸脍宰之人出于城外。依我所言如王法</a><a name="0872b13" id="0872b13">令杀彼童子。汝等勿得辄令放舍。自余臣佐</a><a name="0872b14" id="0872b14">或有所言亦不可放。汝等若或依我教令斯</a><a name="0872b15" id="0872b15">即甚善。若不从命起异见者。我与汝等大生</a><a name="0872b16" id="0872b16">怨缚。彼等答言。我今从命</a><a name="0872b17" id="0872b17"><p>是时四监逐官受旨命已。各执利剑监逐前</a><a name="0872b18" id="0872b18">行。时诸脍宰审虑百端运谋方计。徐缓进步</a><a name="0872b19" id="0872b19">执持童子。迂转四衢周行巷陌。欲令一切普</a><a name="0872b20" id="0872b20">使闻知。乃作是言。苦哉我今作何方计。今</a><a name="0872b21" id="0872b21">此童子脱免斯难。我等今时岂能作此无义</a><a name="0872b22" id="0872b22">利事</a><a name="0872b23" id="0872b23"><p>是时四监逐官各执利剑。诣诸脍宰之前。告</a><a name="0872b24" id="0872b24">语彼言。汝等宜应如彼大臣所授旨命速营</a><a name="0872b25" id="0872b25">其事。汝等若不速出城外如彼法令杀其童</a><a name="0872b26" id="0872b26">子。我即今时断汝等命。而彼四类极恶监逐</a><a name="0872b27" id="0872b27">之官。各执利剑其状可畏。怒目观视彼诸脍</a><a name="0872b28" id="0872b28">宰。是时彼等虑其断命咸生惊怖。皆言。苦</a><a name="0872b29" id="0872b29">哉我等今时无复方计救此童子。须宜从命<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140872a.htm'><img src='up.gif' border=0></a>
<a href='T140872c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>