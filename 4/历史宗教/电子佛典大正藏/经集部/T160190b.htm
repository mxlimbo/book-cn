<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0657 佛说华手经 0190b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 657 佛说华手经</font> <font face='Arial'>(卷8)</font> 众妙品第二十八 <font face='Arial'>T16, p0190b</h2></font><hr>
<span class='old'>
</a><a name="0190a28" id="0190a28">无限毕竟常乐。是故舍利弗。当知众生以一</a><a name="0190a29" id="0190a29">切乐具供给菩萨犹不能报。舍利弗。菩萨</span><a name="0190b01" id="0190b01">摩诃萨。于睡眠者而为觉悟。于放逸者而为</a><a name="0190b02" id="0190b02">勤进。于狂惑者常修正念。于盲冥者常为明</a><a name="0190b03" id="0190b03">日。于病瘦者为大医药。于邪见者为示正</a><a name="0190b04" id="0190b04">道。能于未起善法众生。起善法者。于未增</a><a name="0190b05" id="0190b05">善法众生。增善法者。舍利弗。取要言之。更</a><a name="0190b06" id="0190b06">无余人能为众生归者救者究竟道者。唯有</a><a name="0190b07" id="0190b07">诸佛。而诸佛法如来法自然法。非从余出。一</a><a name="0190b08" id="0190b08">切皆因菩萨道生</a><a name="0190b09" id="0190b09"><p><b>　　<A NAME="n99"></A>逆顺品第二十九</b></a><a name="0190b10" id="0190b10"><p>尔时舍利弗白佛言。希有世尊。是菩萨道微</a><a name="0190b11" id="0190b11">妙甚深。能自严净亦净众生。譬如世尊。忉</a><a name="0190b12" id="0190b12">利天上波利质多拘毗罗树。其华开敷既</a><a name="0190b13" id="0190b13">自端严。亦能严饰忉利诸天。菩萨如是。具</a><a name="0190b14" id="0190b14">足佛法。得阿耨多罗三藐三菩提已。既自严</a><a name="0190b15" id="0190b15">净。亦为无量众生所归。成声闻乘皆得游戏</a><a name="0190b16" id="0190b16">根力觉道禅定背舍以自娱乐。亦如彼树其</a><a name="0190b17" id="0190b17">华开敷忉利诸天以为娱乐。世尊。何有智人</a><a name="0190b18" id="0190b18">不乘此乘。但为我等本以懈怠随信他语于</a><a name="0190b19" id="0190b19">所闻法生安乐心便谓得乐。今者乃知自无</a><a name="0190b20" id="0190b20">有力。能令一人住是道中。世尊。我从今已</a><a name="0190b21" id="0190b21">有所说法。先应开演是菩萨乘。然后当说诸</a><a name="0190b22" id="0190b22">声闻法。何以故。我如是者或报佛恩。谓令</a><a name="0190b23" id="0190b23">乃至一人发无上心速逮正觉。佛告舍利弗。</a><a name="0190b24" id="0190b24">善哉善哉。汝今乃能发如是心。欲演大法教</a><a name="0190b25" id="0190b25">化菩萨。何以故。于当来世多有轻贱此大乘</a><a name="0190b26" id="0190b26">法。如是诸经无人信受。舍利弗。于尔时世。</a><a name="0190b27" id="0190b27">若善男子善女人。求善法者。当自正念依义</a><a name="0190b28" id="0190b28">依法勿处众中。何以故。尔时会众非行道者</a><a name="0190b29" id="0190b29">我声闻众修行道者。不轻菩萨毁坏大乘。况<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160190a.htm'><img src='up.gif' border=0></a>
<a href='T160190c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>