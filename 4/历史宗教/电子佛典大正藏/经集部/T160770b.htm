<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0682 大乘密严经 0770b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 682 大乘密严经</font> <font face='Arial'>(卷3)</font> 阿赖耶即密严品第八 <font face='Arial'>T16, p0770b</h2></font><hr>
<span class='old'>
</a><br><a name="0770a28" id="0770a28">　　与根境和合　　　了于现境界</a><br><a name="0770a29" id="0770a29">　　自境之所取　　　皆是阿赖耶</span><br><a name="0770b01" id="0770b01">　　藏识与寿暖　　　及触和合性</a><br><a name="0770b02" id="0770b02">　　末那依此识　　　识复住于意</a><br><a name="0770b03" id="0770b03">　　所余五种识　　　亦住于自根</a><br><a name="0770b04" id="0770b04">　　心意及诸识　　　而安住于蕴</a><br><a name="0770b05" id="0770b05">　　为业习系缚　　　流转无有穷</a><br><a name="0770b06" id="0770b06">　　如是所有业　　　皆由于贪爱</a><br><a name="0770b07" id="0770b07">　　既以业受身　　　复以身造业</a><br><a name="0770b08" id="0770b08">　　舍于此身已　　　更受于余身</a><br><a name="0770b09" id="0770b09">　　前后以依因　　　徐行如水蛭</a><br><a name="0770b10" id="0770b10">　　心及诸心所　　　相续生诸趣</a><br><a name="0770b11" id="0770b11">　　更展转积集　　　住诸蕴稠林</a><br><a name="0770b12" id="0770b12">　　寿暖及与识　　　若舍离于身</a><br><a name="0770b13" id="0770b13">　　身则无觉知　　　犹如于木石</a><br><a name="0770b14" id="0770b14">　　藏识是为心　　　执我名为意</a><br><a name="0770b15" id="0770b15">　　能取诸境界　　　以是说为识</a><br><a name="0770b16" id="0770b16">　　采集业为心　　　意为遍采集</a><br><a name="0770b17" id="0770b17">　　意识能遍了　　　五识现分别</a><br><a name="0770b18" id="0770b18">　　心能持于身　　　末那着诸趣</a><br><a name="0770b19" id="0770b19">　　意识能遍了　　　五识缘自境</a><br><a name="0770b20" id="0770b20">　　藏识以为因　　　从是生余识</a><br><a name="0770b21" id="0770b21">　　意意识所缘　　　无间而流转</a><br><a name="0770b22" id="0770b22">　　五识复更待　　　增上缘而生</a><br><a name="0770b23" id="0770b23">　　同事自根事　　　是为增上故</a><br><a name="0770b24" id="0770b24">　　是身如起尸　　　亦如热时焰</a><br><a name="0770b25" id="0770b25">　　随行因缘转　　　非妄亦非实</a><br><a name="0770b26" id="0770b26">　　为受之所牵　　　性空无有我</a><br><a name="0770b27" id="0770b27">　　意等诸转识　　　与心而共生</a><br><a name="0770b28" id="0770b28">　　五识复更依　　　意识而因起</a><br><a name="0770b29" id="0770b29">　　如是一切时　　　大地而俱转<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160770a.htm'><img src='up.gif' border=0></a>
<a href='T160770c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>