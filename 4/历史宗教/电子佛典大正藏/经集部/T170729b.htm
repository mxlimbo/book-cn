<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0790 佛说孛经抄 0729b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 790 佛说孛经抄</font> <font face='Arial'>(卷1)</font> <font face='Arial'>T17, p0729b</h2></font><hr>
<span class='old'>
</a><a name="0729a28" id="0729a28">事五百异道人。异道众邪。是时皆废。诸异</a><a name="0729a29" id="0729a29">道人。乃共嫉妒。谋欲毁佛以望敬事。其女</span><a name="0729b01" id="0729b01">弟子名酸陀利曰。师莫愁也。我能令人</a><a name="0729b02" id="0729b02">不复敬佛。事师如故。便从今始。欲日日</a><a name="0729b03" id="0729b03">庄严往来佛边诸沙门所。至一月后。可默杀</a><a name="0729b04" id="0729b04">我埋o树间。佯行求索。众人当言。数见此</a><a name="0729b05" id="0729b05">女往来精舍。即诣王告。乞吏搜索。啼哭出</a><a name="0729b06" id="0729b06">尸。道其淫乱无戒行意。国人闻是。必当舍</a><a name="0729b07" id="0729b07">佛来事诸师。诸师曰善。女如其言。往来一月。</a><a name="0729b08" id="0729b08">师使四人共杀埋之。分布求已。诣阙告言。生</a><a name="0729b09" id="0729b09">亡一女。众人悉见。日日往来诸沙门所。乞</a><a name="0729b10" id="0729b10">吏搜求。王即敕外部吏。与行诸师。乃佯徘</a><a name="0729b11" id="0729b11">徊再三过。出尸舆载。遍行啼哭曰。沙门</a><a name="0729b12" id="0729b12">之法。戒当清净。反淫人妇。恐事发觉。杀而</a><a name="0729b13" id="0729b13">藏之。有何道哉。国人闻此。多有信者。惟得</a><a name="0729b14" id="0729b14">道之人。知谄伪耳</a><a name="0729b15" id="0729b15"><p>佛于是乃敕诸沙门。且勿入城。七日之后。事</a><a name="0729b16" id="0729b16">情当露。至八日旦。佛使阿难。巷至说曰。妄</a><a name="0729b17" id="0729b17">语谗人。天令口臭。诈诬清白。死入地狱。痴虐</a><a name="0729b18" id="0729b18">自怨。长夜受苦。国人闻是语。皆相谓曰。沙</a><a name="0729b19" id="0729b19">门必清净。故佛说此语耳。王使人微密伺</a><a name="0729b20" id="0729b20">之。见异道家。窃相劳贺。共赐四人。异道人</a><a name="0729b21" id="0729b21">法。知经多者得分多。一人顽。得分独少。怒</a><a name="0729b22" id="0729b22">曰当反汝事自共杀人。而诈诬佛。反与我</a><a name="0729b23" id="0729b23">少。伺人得之。牵将上闻。到以实对。即收</a><a name="0729b24" id="0729b24">谋者。王与群臣。俱出诣佛。给孤独氏。诸清</a><a name="0729b25" id="0729b25">信士。及国人民无数。皆行诣佛。到已作</a><a name="0729b26" id="0729b26">礼毕。各一面坐。王叉手白佛言间闻此谤。</a><a name="0729b27" id="0729b27">莫不罔然。唯佛至真。清净无量。不识其故。</a><a name="0729b28" id="0729b28">何缘有此。佛告王曰。诽谤之生。皆由贪嫉。而</a><a name="0729b29" id="0729b29">此久有。非这今也。王曰愿欲闻之。佛言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170729a.htm'><img src='up.gif' border=0></a>
<a href='T170729c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>