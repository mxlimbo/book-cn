<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0761 佛说法集经 0623b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 761 佛说法集经</font> <font face='Arial'>(卷3)</font> <font face='Arial'>T17, p0623b</h2></font><hr>
<span class='old'>
</a><a name="0623a28" id="0623a28">得转胜无生法忍光明现前。是菩萨为得彼</a><a name="0623a29" id="0623a29">无生法忍。不乐彼无所有无少三昧。是菩</span><a name="0623b01" id="0623b01">萨更求增上三昧生胜欲心。是菩萨转求增</a><a name="0623b02" id="0623b02">上三昧胜行生如是心。是无所有无少行相</a><a name="0623b03" id="0623b03">亦是细相。虚妄分别故。次观非相非非相。</a><a name="0623b04" id="0623b04">何等法是非相非非相。非相者是空。非非相</a><a name="0623b05" id="0623b05">者从因缘生。菩萨尔时得非相非非相三昧</a><a name="0623b06" id="0623b06">现前。是菩萨过一切无所有处少相。入非想</a><a name="0623b07" id="0623b07">非非想处三昧行。菩萨住于彼处生如是心。</a><a name="0623b08" id="0623b08">彼非想非非想处无所可乐。是菩萨远离彼</a><a name="0623b09" id="0623b09">处。是菩萨远离彼处。即时一切法不生不灭</a><a name="0623b10" id="0623b10">现前。是菩萨知一切法不生不灭。见一切法</a><a name="0623b11" id="0623b11">自性寂灭。是菩萨不行不住。菩萨尔时得胜</a><a name="0623b12" id="0623b12">上清净无生法忍。是菩萨自此以上得自然</a><a name="0623b13" id="0623b13">不休息菩萨道。是名菩萨摩诃萨九种次第</a><a name="0623b14" id="0623b14">入三摩拔提</a><a name="0623b15" id="0623b15"><p>善男子。何者是菩萨摩诃萨十力。所谓信力。</a><a name="0623b16" id="0623b16">内力。修行力。忍辱力。智力。离力。闻慧力。乐</a><a name="0623b17" id="0623b17">说力。功德力。如实修行力。善男子。何者是信</a><a name="0623b18" id="0623b18">方。信力者。菩萨摩诃萨。信何等何等法。彼彼</a><a name="0623b19" id="0623b19">法中。随心即成决定信力。是菩萨于信力中。</a><a name="0623b20" id="0623b20">一切世间天人诸魔不能扰动。是名菩萨摩</a><a name="0623b21" id="0623b21">诃萨信力</a><a name="0623b22" id="0623b22"><p>善男子。何者是菩萨摩诃萨内力。菩萨起贪</a><a name="0623b23" id="0623b23">心时。修不净观即灭贪心。起嗔心时。修行大</a><a name="0623b24" id="0623b24">慈即灭嗔心。起痴心时。修因缘行即灭痴心。</a><a name="0623b25" id="0623b25">是菩萨若为他人呵骂打缚。生如是心。此声</a><a name="0623b26" id="0623b26">如响呵骂等如梦。菩萨尔时得平等智。信知</a><a name="0623b27" id="0623b27">打骂系闭等唯是自业。能如是见即时消灭。</a><a name="0623b28" id="0623b28">是菩萨知此身中有何等事。所谓逼恼割截</a><a name="0623b29" id="0623b29">等事。如水中月。菩萨尔时得平等智。能如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170623a.htm'><img src='up.gif' border=0></a>
<a href='T170623c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>