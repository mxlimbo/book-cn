<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0656 菩萨璎珞经 0032c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 656 菩萨璎珞经</font> <font face='Arial'>(卷3)</font> 如来品第八 <font face='Arial'>T16, p0032c</h2></font><hr>
<span class='old'>
</a><a name="0032b28" id="0032b28">慧而度脱之。复有行神足。得此神足者。遍</a><a name="0032b29" id="0032b29">游十方无量世界。悉了众生所念。即说法本</span><a name="0032c01" id="0032c01">通达法门。复有受报神足门。得是神足者。以</a><a name="0032c02" id="0032c02">现行法报而度脱之。是谓菩萨在五住地具</a><a name="0032c03" id="0032c03">足是四神足行</a><a name="0032c04" id="0032c04"><p>佛复告族姓子。菩萨在六地中。复当具足四</a><a name="0032c05" id="0032c05">神足行。云何为四。有神足名曰堕落。菩萨</a><a name="0032c06" id="0032c06">得此神足者。遍游十方无量世界。尽观众</a><a name="0032c07" id="0032c07">生心中所念。诸恶果报应淳淑者。渐与说法</a><a name="0032c08" id="0032c08">令使堕落。复有无根神足。得是神足者。遍</a><a name="0032c09" id="0032c09">游十方无量世界。尽观众生心中所念。掘其</a><a name="0032c10" id="0032c10">根本永断不生。复有神足名离垢出要。得此</a><a name="0032c11" id="0032c11">神足者。遍游十方无量世界。尽观众生心中</a><a name="0032c12" id="0032c12">所念。令彼众生得出道要(不了梵本阙一事)</a><a name="0032c13" id="0032c13"><p>佛复告族姓子。菩萨摩诃萨以在七地名曰</a><a name="0032c14" id="0032c14">不退转法。便当具足四神足法。云何为四。有</a><a name="0032c15" id="0032c15">神足名曰众生身不净。菩萨得此神足者。能</a><a name="0032c16" id="0032c16">示现恶露不净。因此教化无数众生。复有神</a><a name="0032c17" id="0032c17">足名曰道德。菩萨得此神足者。能以正道舍</a><a name="0032c18" id="0032c18">于三道得阿罗汉。复有神足名曰觉正。菩</a><a name="0032c19" id="0032c19">萨得此神足者。能令众生皆立信地令不退</a><a name="0032c20" id="0032c20">转。是谓菩萨摩诃萨在七地中具神足法</a><a name="0032c21" id="0032c21"><p>佛复告族姓子。菩萨摩诃萨在八地中具足</a><a name="0032c22" id="0032c22">四神足。广大无边非声闻辟支佛所能及知。</a><a name="0032c23" id="0032c23">云何为四。或有神足本未发道心。菩萨得此</a><a name="0032c24" id="0032c24">神足者。令彼众生始立信地。余行未就。复</a><a name="0032c25" id="0032c25">有神足名曰无生。菩萨得此神足者。一一观</a><a name="0032c26" id="0032c26">察诸行无我。复有神足名曰贪着。菩萨得此</a><a name="0032c27" id="0032c27">神足者。贪乐诸佛相好。复有尽漏神足。菩</a><a name="0032c28" id="0032c28">萨得是神足者。能使一意断诸漏法。是谓菩</a><a name="0032c29" id="0032c29">萨摩诃萨在八地中具四神足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160032b.htm'><img src='up.gif' border=0></a>
<a href='T160033a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>