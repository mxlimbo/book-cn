<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0539a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷1)</font> <font face='Arial'>T15, p0539a</h2></font><hr>
<span class='old'>
</a><a name="0538c25" id="0538c25">又有六事。疾得无上正真之道。何等六。常依</a><a name="0538c26" id="0538c26">佛住。入于正真心不回还。于内意行而自</span><a name="0539a01" id="0539a01">晓了。得善朋友因而委付。志愿弘绰不以厌</a><a name="0539a02" id="0539a02">足。心非不协不乏智慧。是为六菩萨行道</a><a name="0539a03" id="0539a03">不倚于色痛想行识不倚内外。随本法教</a><a name="0539a04" id="0539a04">不违菩萨深妙之行。不废大慈不失大悲。随</a><a name="0539a05" id="0539a05">世所乏而救济之。修道正化不为邪教。一</a><a name="0539a06" id="0539a06">心向慧不为愚蔽。分别六衰犹如化幻影</a><a name="0539a07" id="0539a07">响野马水中之月梦中所见忽不知处。是为</a><a name="0539a08" id="0539a08">日光曜三昧。多所感动柔顺法忍</a><a name="0539a09" id="0539a09"><p>离垢目白佛言。何谓为逮成诸利义三昧。佛</a><a name="0539a10" id="0539a10">言。先睹嘉瑞见三千佛土。众宝浴池察其左</a><a name="0539a11" id="0539a11">右。度地狱厄游于旷野。逮成奇特聚落总</a><a name="0539a12" id="0539a12">持。则具超越权度无极。又有十事。何谓十。</a><a name="0539a13" id="0539a13">入诸志行。建立众生。无极大慈普哀为本。心</a><a name="0539a14" id="0539a14">性调柔未曾厌倦。舍于弟子缘觉之乘。所观</a><a name="0539a15" id="0539a15">审谛。导御道心。以诸通慧。立不退转。觉了</a><a name="0539a16" id="0539a16">弘智。是为十事。常以正慧。远离邪见。自然修</a><a name="0539a17" id="0539a17">道不为俗惑。深入微妙无极之法普入道俗。</a><a name="0539a18" id="0539a18">于俗不俗于道无倚。思及圣教开化众生。</a><a name="0539a19" id="0539a19">老病死者常护身事。攘却六情不堕六衰。</a><a name="0539a20" id="0539a20">不从七邪常摄七觉。心了不邪精进不废。顺</a><a name="0539a21" id="0539a21">法不违好喜不恨。信根不迷安隐不危志定</a><a name="0539a22" id="0539a22">不乱。信财信智本无戒财。不坠小乘惭愧</a><a name="0539a23" id="0539a23">财。愧于三界未得度也。羞耻财耻不弘慧。</a><a name="0539a24" id="0539a24">博闻财闻无等伦。至深远智布施财施。以大</a><a name="0539a25" id="0539a25">道智慧财。入于智慧广度一切。有十事至不</a><a name="0539a26" id="0539a26">退转。何谓十。闻有度无极心不动回。有佛无</a><a name="0539a27" id="0539a27">佛心不动回。有法无法心不动回。有圣众无</a><a name="0539a28" id="0539a28">圣众心不动回。有道无道心不动回。有菩萨</a><a name="0539a29" id="0539a29">无菩萨心不动回。有法身无法身心不动回。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150538c.htm'><img src='up.gif' border=0></a>
<a href='T150539b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>