<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0637 佛说宝如来三昧经 0528a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 637 佛说宝如来三昧经</font> <font face='Arial'>(卷2)</font> <font face='Arial'>T15, p0528a</h2></font><hr>
<span class='old'>
</a><br><a name="0527c28" id="0527c28">　　其意增欢喜　　　得闻诸三昧</a><br><a name="0527c29" id="0527c29">　　便从一佛刹　　　飞到诸佛前</span><br><a name="0528a01" id="0528a01">　　不动亦不摇　　　惊动诸刹中</a><br><a name="0528a02" id="0528a02">　　花香自然来　　　乱风自然生</a><br><a name="0528a03" id="0528a03">　　百种诸音乐　　　悉住于座中</a><br><a name="0528a04" id="0528a04">　　龙王大欢喜　　　即雨万种香</a><br><a name="0528a05" id="0528a05">　　化为诸小池　　　上到三千中　</p></a><a name="0528a06" id="0528a06"><p>如来谓文殊师利菩萨言。今自然华香从三</a><a name="0528a07" id="0528a07">千刹土来到是会。音乐悉具足。是为佛威神</a><a name="0528a08" id="0528a08">如来之神足。文殊师利菩萨语如来言。卿欲</a><a name="0528a09" id="0528a09">知佛之威神及诸菩萨威神者不可见知。是</a><a name="0528a10" id="0528a10">乐者所处无名之乐。有所在处法者无名处。</a><a name="0528a11" id="0528a11">若苦若乐。是乐处。所有如化耳。是其乐。法</a><a name="0528a12" id="0528a12">无二法。是其乐。于罗汉辟支佛悉欲度之。是</a><a name="0528a13" id="0528a13">其乐。所见五道悉欲令得佛。是其乐。诸所度</a><a name="0528a14" id="0528a14">无有生。是其乐。一切无处。无所起。是其乐。</a><a name="0528a15" id="0528a15">于三昧无烦荷。是其乐。一切处无有名。是</a><a name="0528a16" id="0528a16">其乐。诸所有皆如化。是其乐。非音处无所</a><a name="0528a17" id="0528a17">生处。是其乐。法所施无所施无所有。是其乐。</a><a name="0528a18" id="0528a18">三千中无常处。是其乐。一切人令得信无所</a><a name="0528a19" id="0528a19">得。是其乐。当来过去现在三处尽无有尽。是</a><a name="0528a20" id="0528a20">其乐。令还本无所见。是其乐。见法轮是为</a><a name="0528a21" id="0528a21">无所见。是其乐。三千刹一切等。是其乐。十</a><a name="0528a22" id="0528a22">方三千树法之藏。是其乐。十方诸刹但有名。</a><a name="0528a23" id="0528a23">是其乐。色欲合。是其乐。于名字无有主。是</a><a name="0528a24" id="0528a24">其乐。无边幅一切寂。是其乐。一切明与冥</a><a name="0528a25" id="0528a25">合。是其乐。诸所行不失戒。是其乐。诸所念不</a><a name="0528a26" id="0528a26">离三昧。是其乐。虚空实度无极。是其乐。诸</a><a name="0528a27" id="0528a27">慧觉无有处。是其乐。诸所可。是其乐。一切决</a><a name="0528a28" id="0528a28">无受者。是其乐。三界中无与等。是其乐。贪于</a><a name="0528a29" id="0528a29">法不惜命。是其乐。一切明合复明。是其乐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150527c.htm'><img src='up.gif' border=0></a>
<a href='T150528b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>