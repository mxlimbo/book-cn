<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0514c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷10)</font> 快乐品第三十三 <font face='Arial'>T17, p0514c</h2></font><hr>
<span class='old'>
</a><br><a name="0514b28" id="0514b28">　　善人依妙乐　　　得至不灭处</a><br><a name="0514b29" id="0514b29">　　离爱除烦恼　　　无冰炭交心</span><br><a name="0514c01" id="0514c01">　　乐从女色生　　　此说彼唯苦</a><br><a name="0514c02" id="0514c02">　　为诸恶种子　　　当堕于恶趣</a><br><a name="0514c03" id="0514c03">　　若乐后招苦　　　彼何名为乐</a><br><a name="0514c04" id="0514c04">　　凡夫不了知　　　自受其苦报</a><br><a name="0514c05" id="0514c05">　　受用彼欲乐　　　为时分所迁</a><br><a name="0514c06" id="0514c06">　　如日不久停　　　光明亦随没</a><br><a name="0514c07" id="0514c07">　　若人于苦乐　　　心不随彼转</a><br><a name="0514c08" id="0514c08">　　无怖亦无爱　　　是为具智者</a><br><a name="0514c09" id="0514c09">　　受昔修福业　　　不作新善行</a><br><a name="0514c10" id="0514c10">　　彼乐随减少　　　大怖即将至</a><br><a name="0514c11" id="0514c11">　　又彼诸天人　　　受上妙快乐</a><br><a name="0514c12" id="0514c12">　　是乐非坚固　　　为无常破坏</a><br><a name="0514c13" id="0514c13">　　若不悟彼乐　　　如幻泡水月</a><br><a name="0514c14" id="0514c14">　　如是着乐者　　　身乐皆散坏</a><br><a name="0514c15" id="0514c15">　　此世间大怖　　　无方便能免</a><br><a name="0514c16" id="0514c16">　　死魔势速疾　　　去已无回者</a><br><a name="0514c17" id="0514c17">　　寿命及快乐　　　一切皆散坏</a><br><a name="0514c18" id="0514c18">　　为业索所拘　　　牵至余恶道</a><br><a name="0514c19" id="0514c19">　　过去受诸乐　　　广大岂能说</a><br><a name="0514c20" id="0514c20">　　云何彼痴人　　　而不生厌足</a><br><a name="0514c21" id="0514c21">　　现在所受乐　　　爱毒二相杂</a><br><a name="0514c22" id="0514c22">　　彼有为无常　　　一切皆堕落</a><br><a name="0514c23" id="0514c23">　　彼三有快乐　　　智者不爱乐</a><br><a name="0514c24" id="0514c24">　　能缸碇钐臁　　『斡衫肴饶</a><br><a name="0514c25" id="0514c25">　　时分非久长　　　迅速如飞电</a><br><a name="0514c26" id="0514c26">　　彼着乐诸天　　　如火益干薪</a><br><a name="0514c27" id="0514c27">　　一切乐已过　　　当心修众善</a><br><a name="0514c28" id="0514c28">　　无令命终时　　　后生于忧悔</a><br><a name="0514c29" id="0514c29">　　于百千生中　　　受用诸快乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170514b.htm'><img src='up.gif' border=0></a>
<a href='T170515a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>