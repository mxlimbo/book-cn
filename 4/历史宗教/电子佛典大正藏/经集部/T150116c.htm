<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0589 佛说魔逆经 0116c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 589 佛说魔逆经</font> <font face='Arial'>(卷1)</font> <font face='Arial'>T15, p0116c</h2></font><hr>
<span class='old'>
</a><a name="0116b28" id="0116b28">萨忍辱为何等类。其魔报曰。菩萨忍辱有十</a><a name="0116b29" id="0116b29">二事。何谓十二。志性忍辱而无嗔疵(一)。其意</span><a name="0116c01" id="0116c01">忍辱心不怀害(二)。忍辱无谄不欺众生(三)。忍辱</a><a name="0116c02" id="0116c02">愍穷哀伤一切贫于智慧不及道者(四)。修忍辱</a><a name="0116c03" id="0116c03">事所行如言则不退转(五)。其空忍者离于一切</a><a name="0116c04" id="0116c04">犹豫邪见(六)。专惟法忍导御诸法(七)。深妙忍者</a><a name="0116c05" id="0116c05">不计吾我(八)。柔顺法忍而从归趣众贤圣慧(九)。</a><a name="0116c06" id="0116c06">真谛忍者不乱缘起(十)。不错乱忍顺从一切众</a><a name="0116c07" id="0116c07">生之心(十一)。意不起忍因便逮得无所从生法忍</a><a name="0116c08" id="0116c08">(十二)。是为菩萨十二事忍。于是须深天子问魔波</a><a name="0116c09" id="0116c09">旬。卿若寻说此二十事。至十二忍宁踊跃乎。</a><a name="0116c10" id="0116c10">答曰欢喜。须深即启文殊师利。仁者原赦魔</a><a name="0116c11" id="0116c11">波旬罪。文殊问魔谁为系汝。报曰不知谁为</a><a name="0116c12" id="0116c12">缚我。答曰波旬。卿不被缚自想为缚。一切愚</a><a name="0116c13" id="0116c13">痴凡夫之士其亦若兹。心本悉净无所思念。</a><a name="0116c14" id="0116c14">志在想着。不知无常计有常想。苦为乐想。无</a><a name="0116c15" id="0116c15">身计身。不净净想。无色色想。无痛痒思想生</a><a name="0116c16" id="0116c16">死识。而想五阴。如今波旬。恶畏系缚何因得</a><a name="0116c17" id="0116c17">脱。又曰。今我不复得解脱乎。答曰。如是波</a><a name="0116c18" id="0116c18">旬。已得脱者不复更脱何因得脱。由缘从于</a><a name="0116c19" id="0116c19">虚伪之想而致系缚。蠲除此秽名曰解脱。于</a><a name="0116c20" id="0116c20">是文殊师利。舍所建立威神感动。令魔波旬</a><a name="0116c21" id="0116c21">即复如故。时大迦叶谓魔波旬。波旬以为兴</a><a name="0116c22" id="0116c22">作佛事。其魔答曰。文殊师利境界所感。不当</a><a name="0116c23" id="0116c23">观之是我所为。须深天子问文殊曰。其佛事</a><a name="0116c24" id="0116c24">者当于何求。答曰。当于众生爱欲之中求于</a><a name="0116c25" id="0116c25">佛事。又问文殊。何故说此。答曰。以于众生尘</a><a name="0116c26" id="0116c26">劳之故受于爱欲。设无爱欲不兴佛事。譬如无</a><a name="0116c27" id="0116c27">疾则不用医。如是行者。假使众生无有爱欲</a><a name="0116c28" id="0116c28">则不用佛。又问。以何所生佛兴于世。答曰。起<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150116b.htm'><img src='up.gif' border=0></a>
<a href='T150117a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>