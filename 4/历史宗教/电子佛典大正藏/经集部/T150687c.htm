<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0687c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷9)</font> 本行品第八 <font face='Arial'>T15, p0687c</h2></font><hr>
<span class='old'>
</a><a name="0687b28" id="0687b28">相。若能系心观一毛孔。是人名为行念佛</a><a name="0687b29" id="0687b29">定。以念佛故。十方诸佛常立其前。为说正</span><a name="0687c01" id="0687c01">法。此人即为能生三世诸如来种。何况具</a><a name="0687c02" id="0687c02">足念佛色身。如来亦有无量法身。十力无畏</a><a name="0687c03" id="0687c03">三昧解脱诸神通事。如此妙处非汝凡夫所</a><a name="0687c04" id="0687c04">学境界。但当深心起随喜想。起是想已当复</a><a name="0687c05" id="0687c05">系念念佛功德。念佛功德者。所谓戒定智慧</a><a name="0687c06" id="0687c06">解脱解脱知见。金色三十二相。八十随形好。</a><a name="0687c07" id="0687c07">十力四无所畏。十八不共法。大悲三念处是。</a><a name="0687c08" id="0687c08">若有众生一闻佛身如上功德相好光明。亿</a><a name="0687c09" id="0687c09">亿千劫不堕恶道。不生邪见杂秽之处。常得</a><a name="0687c10" id="0687c10">正见勤修不息。但闻佛名获如是福。何况</a><a name="0687c11" id="0687c11">系念观佛三昧。尔时世尊说此语时。于虚</a><a name="0687c12" id="0687c12">空中有七宝台。一一台上有亿宝盖。天雨</a><a name="0687c13" id="0687c13">宝华供养释迦牟尼佛。时文殊师利法王子。</a><a name="0687c14" id="0687c14">结加趺坐坐宝台中。与十亿菩萨住虚空中。</a><a name="0687c15" id="0687c15">赞言。善哉善哉。释迦牟尼大悲世尊。说佛身</a><a name="0687c16" id="0687c16">相示佛威仪。现佛光明显诸化佛。为未来世</a><a name="0687c17" id="0687c17">凡愚众生不见佛者。作见佛因。善哉阿难</a><a name="0687c18" id="0687c18">慈悲法子。汝名欢喜依名定实。善持佛语慎</a><a name="0687c19" id="0687c19">勿忘失。未来众生闻汝说者即是见佛。思此</a><a name="0687c20" id="0687c20">义者具足见佛微妙色身。尔时文殊说此语</a><a name="0687c21" id="0687c21">已。与诸菩萨眷属大众从空而下。敬礼佛足</a><a name="0687c22" id="0687c22">绕佛七匝却住一面</a><a name="0687c23" id="0687c23"><p>佛告文殊。佛子。汝今在座作此观时。地生</a><a name="0687c24" id="0687c24">莲华纵广正等满一由旬。文殊师利及诸菩</a><a name="0687c25" id="0687c25">萨坐莲华上。尔时文殊师利法王子。既已坐</a><a name="0687c26" id="0687c26">竟白佛言。世尊。我今自欲说于往昔本生</a><a name="0687c27" id="0687c27">因缘。唯愿世尊加我威神</a><a name="0687c28" id="0687c28"><p>佛告文殊。速说勿疑。文殊师利告诸大众。对</a><a name="0687c29" id="0687c29">尊者阿难。阿难当知。我念过去无量数劫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150687b.htm'><img src='up.gif' border=0></a>
<a href='T150688a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>