<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0613 禅秘要法经 0257a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 613 禅秘要法经</font> <font face='Arial'>(卷2)</font> <font face='Arial'>T15, p0257a</h2></font><hr>
<span class='old'>
</a><a name="0256c28" id="0256c28">八随。或八数九随。或九数十随。终而复始。随</a><a name="0256c29" id="0256c29">息往反至十复舍数而止。尔时心意。恬静</span><a name="0257a01" id="0257a01">无为。自见身皮。犹如练囊。见此事已。不见身</a><a name="0257a02" id="0257a02">骨。不知心处。尔时复当更教起想。还使身内</a><a name="0257a03" id="0257a03">心意。身体支节。如白玉人。既见此已。复当</a><a name="0257a04" id="0257a04">系念在腰中脊骨大节上。令心不散。尔时复</a><a name="0257a05" id="0257a05">当自然见身上。有一明相。大如钱许。渐渐广</a><a name="0257a06" id="0257a06">大。如摩伽大鱼耳。周遍云集。复似白云。于白</a><a name="0257a07" id="0257a07">云内。有白光明。如颇梨镜。光明渐盛。举体明</a><a name="0257a08" id="0257a08">显。复有白光。团圆正等。犹如车轮。内外俱</a><a name="0257a09" id="0257a09">明。明过于日。见此事时。复更如前。一数二</a><a name="0257a10" id="0257a10">随。或二数三随。或三数四随。或四数五随。</a><a name="0257a11" id="0257a11">或五数六随。或六数七随。或七数八随。或八</a><a name="0257a12" id="0257a12">数九随。或九数十随。或单或复。修短随意。如</a><a name="0257a13" id="0257a13">是系念。在于密处。使心不散。复当系念。如</a><a name="0257a14" id="0257a14">前更观腰中大节。观大节时。定心不动。复自</a><a name="0257a15" id="0257a15">见身。更益明盛。胜前数倍。如大钱许。倍复精</a><a name="0257a16" id="0257a16">进。遂更见身。明倍增长。如澡罐口。世间明</a><a name="0257a17" id="0257a17">物。无以为譬。见此明已。倍勤精进。心不懈</a><a name="0257a18" id="0257a18">退。复见此明。当于胸前。如明镜许。见此明</a><a name="0257a19" id="0257a19">时。当勤精进如救头然。殷勤不止。遂见此明。</a><a name="0257a20" id="0257a20">益更增盛。诸天宝珠。无以为譬。其明清净。无</a><a name="0257a21" id="0257a21">诸瑕秽。有七种色。光光七宝色。从胸而出。入</a><a name="0257a22" id="0257a22">于明中。此相现时。遂大欢喜。自然悦乐。心极</a><a name="0257a23" id="0257a23">安隐。无物可譬。复更精进。心不懈息。见光如</a><a name="0257a24" id="0257a24">云。绕身七匝。其一一光。化成光轮。于光轮</a><a name="0257a25" id="0257a25">中。自然当见十二因缘根本相貌。若不精进。</a><a name="0257a26" id="0257a26">懈怠懒惰。犯于轻戒乃至突吉罗罪。见光即</a><a name="0257a27" id="0257a27">黑。犹如墙壁。或见此光。犹如灰炭。复见此</a><a name="0257a28" id="0257a28">光。似败故衲。由意纵逸轻小罪故。障蔽贤</a><a name="0257a29" id="0257a29">圣无漏光明。佛告阿难。此不净观灌顶法门。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150256c.htm'><img src='up.gif' border=0></a>
<a href='T150257b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>