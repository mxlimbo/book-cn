<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0657c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷3)</font> 观相品第三之一 <font face='Arial'>T15, p0657c</h2></font><hr>
<span class='old'>
</a><a name="0657b28" id="0657b28">遍覆三界。其诸叶间复有龙象虎狼师子毒</a><a name="0657b29" id="0657b29">虫恶兽猫狸鼷鼠。无事不有。其余境界。</span><a name="0657c01" id="0657c01">坐者自见。见一光照东方。令东方地皆作金</a><a name="0657c02" id="0657c02">色。山河树木一切火烧。火光金光各不相障。</a><a name="0657c03" id="0657c03">于金光端有诸化佛。佛佛相次。乃至东方无</a><a name="0657c04" id="0657c04">量世界。譬如稻麻间无空缺。一佛皆有无量</a><a name="0657c05" id="0657c05">菩萨。以为侍者。是诸菩萨亦出舌相与佛正</a><a name="0657c06" id="0657c06">等。如是舌相。无量光明化成光云。于光云中。</a><a name="0657c07" id="0657c07">如微尘等无量化佛结加趺坐。如是光明其</a><a name="0657c08" id="0657c08">数无量。时火焰端有五夜叉手执利剑。头有</a><a name="0657c09" id="0657c09">四口吸火而走。如是诸鬼其数无量。乃至东</a><a name="0657c10" id="0657c10">方亦复如是。一光照南方无量世界。令其世</a><a name="0657c11" id="0657c11">界作琉璃色。琉璃地上生黄金华。黄金华上</a><a name="0657c12" id="0657c12">生马脑华。马脑华上生车磲华。车磲华上生</a><a name="0657c13" id="0657c13">玫瑰华。玫瑰华上生虎魄华。虎魄华上生</a><a name="0657c14" id="0657c14">珊瑚华。珊瑚华上生金精华。金精华上生</a><a name="0657c15" id="0657c15">金刚华。金刚华上生摩尼光华。摩尼光华一</a><a name="0657c16" id="0657c16">一叶间。有无量色百亿宝华。一一华须。有</a><a name="0657c17" id="0657c17">无量释迦牟尼。结加趺坐。菩萨大众以为</a><a name="0657c18" id="0657c18">围绕。时诸大众身毛孔中亦出此华。一一华</a><a name="0657c19" id="0657c19">上现希有事。亦如上说。是诸化佛出广长舌</a><a name="0657c20" id="0657c20">相开现光明。倍胜是相百千万倍。于诸华间</a><a name="0657c21" id="0657c21">有妙宝座。高显可观如梵王床。一一床上</a><a name="0657c22" id="0657c22">有大菩萨。身相端严犹如弥勒。亦出广长舌</a><a name="0657c23" id="0657c23">相。其舌光明作摩尼网。覆诸化佛及与大众。</a><a name="0657c24" id="0657c24">摩尼网间出大宝光。其宝光端。复有无量无</a><a name="0657c25" id="0657c25">边化佛。一一化佛。各有无数比丘侍从。时</a><a name="0657c26" id="0657c26">诸比丘坐金莲华身黄金色。安禅合掌入念</a><a name="0657c27" id="0657c27">佛定。身诸毛孔出金色光。此一一光化成</a><a name="0657c28" id="0657c28">化佛。犹如金山。围绕比丘。有化比丘亦围</a><a name="0657c29" id="0657c29">绕佛。如是众多数不可说。一光照西方。令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150657b.htm'><img src='up.gif' border=0></a>
<a href='T150658a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>