<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0681 大乘密严经 0729a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 681 大乘密严经</font> <font face='Arial'>(卷1)</font> 妙身生品第二之一 <font face='Arial'>T16, p0729a</h2></font><hr>
<span class='old'>
</a><br><a name="0728c28" id="0728c28">　　第七末那识　　　应知亦复然</a><br><a name="0728c29" id="0728c29">　　诸根意缘会　　　发生于五识</span><br><a name="0729a01" id="0729a01">　　心法共相应　　　如是身中住</a><br><a name="0729a02" id="0729a02">　　正智常观察　　　一切诸世间</a><br><a name="0729a03" id="0729a03">　　从于如是因　　　而生彼诸果</a><br><a name="0729a04" id="0729a04">　　真如非异此　　　诸法互相生</a><br><a name="0729a05" id="0729a05">　　与理相应心　　　明了而观见</a><br><a name="0729a06" id="0729a06">　　此即是诸法　　　究竟真实性</a><br><a name="0729a07" id="0729a07">　　亦为妄所计　　　一切法不生</a><br><a name="0729a08" id="0729a08">　　诸法性常空　　　非无亦非有</a><br><a name="0729a09" id="0729a09">　　如幻及阳焰　　　干城等众物</a><br><a name="0729a10" id="0729a10">　　种种诸形相　　　名句及文身</a><br><a name="0729a11" id="0729a11">　　如是执着生　　　成于遍计性</a><br><a name="0729a12" id="0729a12">　　根境意和合　　　熏习成于种</a><br><a name="0729a13" id="0729a13">　　与心无别异　　　诸识从此生</a><br><a name="0729a14" id="0729a14">　　资于互因力　　　是谓依他起</a><br><a name="0729a15" id="0729a15">　　内证真实智　　　现前所住法</a><br><a name="0729a16" id="0729a16">　　是即说圆成　　　众圣之境界</a><br><a name="0729a17" id="0729a17">　　佛及诸佛子　　　证此名圣人</a><br><a name="0729a18" id="0729a18">　　若人证斯法　　　即见于真际</a><br><a name="0729a19" id="0729a19">　　唱言生已尽　　　梵行皆已立</a><br><a name="0729a20" id="0729a20">　　所作莫不成　　　永离于诸有</a><br><a name="0729a21" id="0729a21">　　解脱一切苦　　　灭除众怖畏</a><br><a name="0729a22" id="0729a22">　　生法二无我　　　善能明了知</a><br><a name="0729a23" id="0729a23">　　普烧诸习气　　　永断于分别</a><br><a name="0729a24" id="0729a24">　　从于无始来　　　戏论而积聚</a><br><a name="0729a25" id="0729a25">　　无量众过恶　　　一切皆已除</a><br><a name="0729a26" id="0729a26">　　譬如热铁团　　　热去铁无损</a><br><a name="0729a27" id="0729a27">　　解脱者亦尔　　　惑尽而清凉</a><br><a name="0729a28" id="0729a28">　　入于无漏界　　　密严之妙土</a><br><a name="0729a29" id="0729a29">　　此土最微妙　　　非余所能及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160728c.htm'><img src='up.gif' border=0></a>
<a href='T160729b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>