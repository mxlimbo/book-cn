<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0817 佛说大净法门经 0820c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 817 佛说大净法门经</font> <font face='Arial'>(卷1)</font> <font face='Arial'>T17, p0820c</h2></font><hr>
<span class='old'>
</a><a name="0820b27" id="0820b27">所趣。天子汝等往求法谊。时天龙神犍沓和</a><a name="0820b28" id="0820b28">阿须伦迦留罗真陀罗摩休勒人与非人。释</span><a name="0820c01" id="0820c01">梵四王。一切佥然共诣文殊师利谈所。自现</a><a name="0820c02" id="0820c02">半身而雨天花。悉皆周遍王舍大城。于彼世</a><a name="0820c03" id="0820c03">时诸天见人人见诸天。各自安隐无诤讼者。</a><a name="0820c04" id="0820c04">又王舍城无数千人。各取诸天所散之花。赍</a><a name="0820c05" id="0820c05">诣文殊师利。时阿^世王与四部兵后宫</a><a name="0820c06" id="0820c06">女大臣百官。从诸小王俱共往诣文殊师利。</a><a name="0820c07" id="0820c07">又诸尊者及长者子太子群臣。见上金光首</a><a name="0820c08" id="0820c08">威仪耀赫诸根澹怕。破坏尘劳离于颠倒。</a><a name="0820c09" id="0820c09">殊妙之德而自庄严。见已如是不复兴发贪</a><a name="0820c10" id="0820c10">欲之想</a><a name="0820c11" id="0820c11"><p>尔时文殊师利。告上金光首。今者众人普来</a><a name="0820c12" id="0820c12">集会。以何等故无复染着。前所欲尘今为安</a><a name="0820c13" id="0820c13">在。女白文殊师利。一切众生尘劳之欲。则建</a><a name="0820c14" id="0820c14">立志慧脱本际。住于法界无本之处。无本如</a><a name="0820c15" id="0820c15">此而无差特。无生无灭亦无所处。又彼尘欲</a><a name="0820c16" id="0820c16">则为本净。分别平等。又问女曰。何谓尘欲而</a><a name="0820c17" id="0820c17">为本净。答曰。无想不想。无应不应。以此尘欲</a><a name="0820c18" id="0820c18">则为本净。尘从顺行而无所起。则为本净。当</a><a name="0820c19" id="0820c19">知尘欲因客。游来。晓了空慧与道同居。无相</a><a name="0820c20" id="0820c20">之慧。无愿之慧。本净之明。而俱同居。察此一</a><a name="0820c21" id="0820c21">切悉无所有。譬如蛇虺含毒害人。若有人来</a><a name="0820c22" id="0820c22">而赍良药能消恚毒。蛇这见药毒即灭除。男</a><a name="0820c23" id="0820c23">女大小知毒歇尽。悉共戏弄着械膝上。无所</a><a name="0820c24" id="0820c24">伤害亦不螫人。如是人者。本未曾闻法律之</a><a name="0820c25" id="0820c25">时。念于不顺所见颠倒。处于尘欲为之所烧。</a><a name="0820c26" id="0820c26">己身贪欲自着颜色。已能观了色如聚沫。则</a><a name="0820c27" id="0820c27">知身法犹如幻化。分别戏乐若如于梦。已解</a><a name="0820c28" id="0820c28">爱欲若如水泡。命如朝露万物无常。晓了诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170820b.htm'><img src='up.gif' border=0></a>
<a href='T170821a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>