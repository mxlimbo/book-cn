<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0642 佛说首楞严三昧经 0630b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 642 佛说首楞严三昧经</font> <font face='Arial'>(卷1)</font> <font face='Arial'>T15, p0630b</h2></font><hr>
<span class='old'>
</a><a name="0630a28" id="0630a28">一切魔自在力。而不依猗魔所行事。遍行</a><a name="0630a29" id="0630a29">一切三界之中。而于法相无所动转。示现遍</span><a name="0630b01" id="0630b01">生诸趣道中。而不分别有诸道相。善能解说</a><a name="0630b02" id="0630b02">一切法句。以诸言辞开示其义。而知文字入</a><a name="0630b03" id="0630b03">平等相。于诸言辞无所分别。常在禅定而现</a><a name="0630b04" id="0630b04">化众生。行于尽忍无生法忍。而说诸法有生</a><a name="0630b05" id="0630b05">灭相。独步无畏犹如师子。尔时会中诸释梵</a><a name="0630b06" id="0630b06">护世天王。一切大众皆作是念。我等犹尚未</a><a name="0630b07" id="0630b07">曾闻是三昧名字。何况得闻解说其义。今来</a><a name="0630b08" id="0630b08">见佛快得善利。皆共得闻说首楞严三昧名</a><a name="0630b09" id="0630b09">字。若善男子善女人求佛道者。闻首楞严三</a><a name="0630b10" id="0630b10">昧义趣信解不疑。当知是人必于佛道不复</a><a name="0630b11" id="0630b11">退转。何况信已受持读诵。为他人说如说</a><a name="0630b12" id="0630b12">修行。时诸释梵护世天王。皆作是念。我等</a><a name="0630b13" id="0630b13">今当为佛如来敷师子座正法座大上人座</a><a name="0630b14" id="0630b14">大庄严座大转法轮座。当令如来于我此座</a><a name="0630b15" id="0630b15">说首楞严三昧。是中人人各各自谓。唯我为</a><a name="0630b16" id="0630b16">佛敷师子座余人不能。尔时释梵护世天王</a><a name="0630b17" id="0630b17">各为如来敷师子座。庄清净端严高显。无</a><a name="0630b18" id="0630b18">量宝衣以敷其上。悉皆张施众妙宝盖。又以</a><a name="0630b19" id="0630b19">众宝而为栏J。于座左右无量宝树枝叶间</a><a name="0630b20" id="0630b20">错行列相当。垂诸幢幡张大宝张。众宝交络</a><a name="0630b21" id="0630b21">悬诸宝铃。众妙杂华以散其上。诸天杂香烧</a><a name="0630b22" id="0630b22">以熏之。金银众宝光明间错。种种严净靡不</a><a name="0630b23" id="0630b23">具有。须臾之间于如来前。有八万四千亿</a><a name="0630b24" id="0630b24">那由他宝师子座。悉于众会无所妨碍。一一</a><a name="0630b25" id="0630b25">天子不见余座。各作是念。我独为佛敷师子</a><a name="0630b26" id="0630b26">座。佛当于我所敷座上说首楞严三昧。时诸</a><a name="0630b27" id="0630b27">释梵护世天王。敷座已竟。各白佛言。唯愿</a><a name="0630b28" id="0630b28">如来坐我座上说首楞严三昧。即时世尊现</a><a name="0630b29" id="0630b29">大神力。遍坐八万四千亿那由他师子座上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150630a.htm'><img src='up.gif' border=0></a>
<a href='T150630c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>