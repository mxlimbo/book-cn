<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0628 佛说未曾有正法经 0437b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 628 佛说未曾有正法经</font> <font face='Arial'>(卷3)</font> <font face='Arial'>T15, p0437b</h2></font><hr>
<span class='old'>
</a><a name="0437a28" id="0437a28">世尊应念。我自昔来不遇善友。以不善心我</a><a name="0437a29" id="0437a29">亦广作诸不善业。是故不能亲近世尊听闻</span><a name="0437b01" id="0437b01">正法。我于深宫但乐嬉戏饮食宴乐。而于昼</a><a name="0437b02" id="0437b02">夜无暂厌舍。故我不能诣佛听闻正法。世尊。</a><a name="0437b03" id="0437b03">我今悔过自责。昔所作恶深自追想。于昼夜</a><a name="0437b04" id="0437b04">中未暇安乐。如负罪人常生惊怖。世尊大慈</a><a name="0437b05" id="0437b05">为众生父。无依怙者为作依怙。无眼目者为</a><a name="0437b06" id="0437b06">作引导。诸苦恼者为作安乐。诸失道者为示</a><a name="0437b07" id="0437b07">正道。诸贫匮者为施珍宝。其心平等而无懈</a><a name="0437b08" id="0437b08">倦。普能利乐无怨亲想。世尊。惟愿哀愍救度</a><a name="0437b09" id="0437b09">于我。我念先所造罪实怀怖惧。犹如临坠坑</a><a name="0437b10" id="0437b10">人唯望救拔。我恐堕于恶道之中。愿佛救护</a><a name="0437b11" id="0437b11">灭其罪垢解寤正法</a><a name="0437b12" id="0437b12"><p>尔时世尊。知摩伽陀国王。悔昔造恶深生发</a><a name="0437b13" id="0437b13">露。爱乐大乘甚深之法。而自思念。妙吉祥菩</a><a name="0437b14" id="0437b14">萨智慧辩才能为敷演。是时尊者舍利子。承</a><a name="0437b15" id="0437b15">佛威力知佛心念。即告摩伽陀国王言。大王</a><a name="0437b16" id="0437b16">当知。妙吉祥菩萨辩才无量智慧无量善说</a><a name="0437b17" id="0437b17">法要。必能为王宣说正法。令王开解获大安</a><a name="0437b18" id="0437b18">乐。宜伸求请于王宫中。饭食供养利益无量。</a><a name="0437b19" id="0437b19">复令王舍城中一切人民。瞻礼赞叹见闻随</a><a name="0437b20" id="0437b20">喜。种诸善根获殊胜福。是时摩伽陀国王。如</a><a name="0437b21" id="0437b21">尊者语。即前白妙吉祥菩萨言。菩萨大慈哀</a><a name="0437b22" id="0437b22">愍我故。就于宫中饭食供养。惟愿今时哀受</a><a name="0437b23" id="0437b23">我请。是时妙吉祥菩萨告其王言。我受王请</a><a name="0437b24" id="0437b24">当如王愿。王发胜心我已受供。乐欲听法我</a><a name="0437b25" id="0437b25">当宣说。大王。当于一切法无所著为王说法。</a><a name="0437b26" id="0437b26">于一切法无疑惑想为王说法。于一切法不着</a><a name="0437b27" id="0437b27">三世相为王说法。于一切法不以声闻缘觉</a><a name="0437b28" id="0437b28">涅盘为寂灭相为王说法。王白妙吉祥菩萨</a><a name="0437b29" id="0437b29">言。善哉希有。惟愿菩萨哀愍我故。与诸大众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150437a.htm'><img src='up.gif' border=0></a>
<a href='T150437c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>