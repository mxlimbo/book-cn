<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0784 四十二章经 0722b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 784 四十二章经</font> <font face='Arial'>(卷1)</font> <font face='Arial'>T17, p0722b</h2></font><hr>
<span class='old'>
</a><a name="0722a28" id="0722a28">天。于彼得阿罗汉。次为斯陀含。斯陀含者。一</a><a name="0722a29" id="0722a29">上一还。即得阿罗汉。次为须陀洹。须陀洹者。</span><a name="0722b01" id="0722b01">七死七生。便得阿罗汉。爱欲断者。譬如四支</a><a name="0722b02" id="0722b02">断。不复用之</a><a name="0722b03" id="0722b03"><p>佛言。除须发。为沙门。受道法。去世资</a><a name="0722b04" id="0722b04">财。乞求取足。日中一食。树下一宿。慎不再</a><a name="0722b05" id="0722b05">矣。使人愚弊者。爱与欲也</a><a name="0722b06" id="0722b06"><p>佛言。众生以十事为善。亦以十事为恶。身</a><a name="0722b07" id="0722b07">三。口四。意三。身三者。杀。盗。淫。口四者。两</a><a name="0722b08" id="0722b08">舌。恶骂。妄言。绮语。意三者。嫉。恚。痴。不信三</a><a name="0722b09" id="0722b09">尊。以邪为真。优婆塞行五事。不懈退。至十事</a><a name="0722b10" id="0722b10">必得道也</a><a name="0722b11" id="0722b11"><p>佛言。人有众过。而不自悔。顿止其心。罪来归</a><a name="0722b12" id="0722b12">身。犹水归海。自成深广矣。有恶知非。改过</a><a name="0722b13" id="0722b13">得善。罪日消灭。后会得道也</a><a name="0722b14" id="0722b14"><p>佛言。人愚吾以为不善。吾以四等慈。护</a><a name="0722b15" id="0722b15">济之。重以恶来者。吾重以善往。福德之气。常</a><a name="0722b16" id="0722b16">在此也。害气重殃。反在于彼。有人闻佛道。</a><a name="0722b17" id="0722b17">守大仁慈。以恶来。以善往。故来骂。佛默然</a><a name="0722b18" id="0722b18">不答愍之。痴冥狂愚使然。骂止问曰。子以礼</a><a name="0722b19" id="0722b19">从人。其人不纳。实礼如之乎。曰持归。今</a><a name="0722b20" id="0722b20">子骂我。我亦不纳。子自持归。祸子身矣。犹响</a><a name="0722b21" id="0722b21">应声。影之追形。终无免离。慎为恶也</a><a name="0722b22" id="0722b22"><p>佛言。恶人害贤者。犹仰天而唾。唾不污天。</a><a name="0722b23" id="0722b23">还污己身。逆风e人。尘不污彼。还e于身。贤</a><a name="0722b24" id="0722b24">者不可毁。过必灭己也</a><a name="0722b25" id="0722b25"><p>佛言。夫人为道务博爱。博哀施德莫大施。守</a><a name="0722b26" id="0722b26">志奉道。其福甚大。睹人施道。助之欢喜。亦得</a><a name="0722b27" id="0722b27">福报。质曰。彼福不当减乎。佛言。犹若炬</a><a name="0722b28" id="0722b28">火。数千百人。各以炬来。取其火去。熟食除冥</a><a name="0722b29" id="0722b29">彼火如故。福亦如之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170722a.htm'><img src='up.gif' border=0></a>
<a href='T170722c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>