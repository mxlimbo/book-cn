<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0586 思益梵天所问经 0042c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 586 思益梵天所问经</font> <font face='Arial'>(卷2)</font> 难问品第五 <font face='Arial'>T15, p0042c</h2></font><hr>
<span class='old'>
</a><a name="0042b28" id="0042b28">哉善哉。说诸法相应当如是。网明菩萨。谓</a><a name="0042b29" id="0042b29">梵天言。汝说一切凡夫行处。吾于彼行者则</span><a name="0042c01" id="0042c01">有行相。梵天言。若我有所生处应有行相。网</a><a name="0042c02" id="0042c02">明言。汝若不生。云何教化众生。梵天言。佛</a><a name="0042c03" id="0042c03">所化生吾如彼生。网明言。佛所化生无有</a><a name="0042c04" id="0042c04">生处。梵天言。宁可见不。网明言。以佛力故</a><a name="0042c05" id="0042c05">见。梵天言。我生亦如是以业力故。网明言。</a><a name="0042c06" id="0042c06">汝于起业中行耶。梵天言。我不于起业中行。</a><a name="0042c07" id="0042c07">网明言。云何言以业力故。梵天言。如业性</a><a name="0042c08" id="0042c08">力亦如是。是二不出于如</a><a name="0042c09" id="0042c09"><p>尔时舍利弗白佛言。世尊。若有能入是菩萨</a><a name="0042c10" id="0042c10">随宜所说法中者。得大功德。所以者何。世</a><a name="0042c11" id="0042c11">尊。乃至闻是上人名字尚得大利。何况闻其</a><a name="0042c12" id="0042c12">所说。譬如有树不依于地在虚空中。而现根</a><a name="0042c13" id="0042c13">茎枝叶华果甚为希有。此人行相亦复如是。</a><a name="0042c14" id="0042c14">不住一切法。而于十方现有行有生死。亦有</a><a name="0042c15" id="0042c15">如是智慧辩才。世尊。若有善男子善女人。闻</a><a name="0042c16" id="0042c16">是智慧自在力者。其谁不发阿耨多罗三藐</a><a name="0042c17" id="0042c17">三菩提心。尔时有一菩萨。名曰普华。在会</a><a name="0042c18" id="0042c18">中坐。谓长老舍利弗。仁者已得法性。佛亦</a><a name="0042c19" id="0042c19">称汝于智慧人中为最第一。何以不能现如</a><a name="0042c20" id="0042c20">是智慧辩才自在力耶。舍利弗言。普华。佛</a><a name="0042c21" id="0042c21">诸弟子随其智力能有所说。普华言。舍利弗。</a><a name="0042c22" id="0042c22">法性有多少耶。舍利弗言无也。普华言。汝</a><a name="0042c23" id="0042c23">何以言。佛诸弟子随其智力能有所说。舍利</a><a name="0042c24" id="0042c24">弗言。随所得法而有所说。普华言。汝证法</a><a name="0042c25" id="0042c25">性无量相耶。舍利弗言然。普华言。汝云何</a><a name="0042c26" id="0042c26">言随所得法而有所说。如法性无量相。得亦</a><a name="0042c27" id="0042c27">如是。如得说亦如是。何以故。法性无量故。</a><a name="0042c28" id="0042c28">舍利弗言。法性非得相。普华言。若法性非</a><a name="0042c29" id="0042c29">得相者。汝出法性得解脱耶。舍利弗言不也。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150042b.htm'><img src='up.gif' border=0></a>
<a href='T150043a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>