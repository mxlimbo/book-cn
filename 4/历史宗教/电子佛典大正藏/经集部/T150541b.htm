<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0638 佛说超日明三昧经 0541b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 638 佛说超日明三昧经</font> <font face='Arial'>(卷2)</font> <font face='Arial'>T15, p0541b</h2></font><hr>
<span class='old'>
</a><a name="0541a28" id="0541a28">是有长者女名曰慧施。与五百女人俱来诣</a><a name="0541a29" id="0541a29">佛所。前稽首足下却坐一面。闻佛说斯超日</span><a name="0541b01" id="0541b01">明定。喜踊无量。前白佛言。我今女身。愿发无</a><a name="0541b02" id="0541b02">上正真道意。欲转女像疾成正觉度脱十方。</a><a name="0541b03" id="0541b03">有一比丘名曰上度。谓慧施曰。不可女身</a><a name="0541b04" id="0541b04">得成佛道也。所以者何。女有三事隔五事</a><a name="0541b05" id="0541b05">碍。何谓三。少制父母。出嫁制夫。不得自由。</a><a name="0541b06" id="0541b06">长大难子。是谓三。何谓五碍。一曰女人不</a><a name="0541b07" id="0541b07">得作帝释。所以者何。勇猛少欲乃得为男。</a><a name="0541b08" id="0541b08">杂恶多态故。为女人不得作天帝释。二曰不</a><a name="0541b09" id="0541b09">得作梵天。所以者何。奉清净行无有垢秽。</a><a name="0541b10" id="0541b10">修四等心若遵四禅乃升梵天。淫恣无节故。</a><a name="0541b11" id="0541b11">为女人不得作梵天。三曰不得作魔天。所以</a><a name="0541b12" id="0541b12">者何。十善具足尊敬三宝。孝事二亲谦顺</a><a name="0541b13" id="0541b13">长老。乃得魔天。轻慢不顺毁疾正教故。为</a><a name="0541b14" id="0541b14">女人不得作魔天。四曰不得作转轮圣王。所</a><a name="0541b15" id="0541b15">以者何。行菩萨道慈愍群萌。奉养三尊先圣</a><a name="0541b16" id="0541b16">师父。乃得转轮王主四天下。教化人民普</a><a name="0541b17" id="0541b17">行十善。遵崇道德为法王教。匿态有八十</a><a name="0541b18" id="0541b18">四无有清净行故。为女人不得作圣帝。五曰</a><a name="0541b19" id="0541b19">女人不得作佛。所以者何。行菩萨心愍念一</a><a name="0541b20" id="0541b20">切。大慈大悲被大乘铠。消五阴化六衰广六</a><a name="0541b21" id="0541b21">度。了深慧行空无相愿。越三脱门。解无我</a><a name="0541b22" id="0541b22">人无寿无命。晓了本无不起法忍。分别一切</a><a name="0541b23" id="0541b23">如幻如化。如梦如影芭蕉聚沫。野马电[<a href='javascript:showpic("images/019475.gif")'>火*佥</a>]</a><a name="0541b24" id="0541b24">水中之月。五处本无无三趣想。乃得成佛。而</a><a name="0541b25" id="0541b25">着色欲淖情匿态身口意异故。为女人不得</a><a name="0541b26" id="0541b26">作佛得。此五事者皆有本末。时慧施女报</a><a name="0541b27" id="0541b27">上度曰。各殖诸本用获果实。本有男女及报</a><a name="0541b28" id="0541b28">应耶。本有五处释梵魔王转轮圣帝大道</a><a name="0541b29" id="0541b29">小道乎。上度答曰无也。慧施问曰。设使本<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150541a.htm'><img src='up.gif' border=0></a>
<a href='T150541c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>