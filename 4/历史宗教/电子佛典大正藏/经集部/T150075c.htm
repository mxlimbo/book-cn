<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0587 胜思惟梵天所问经 0075c</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 587 胜思惟梵天所问经</font> <font face='Arial'>(卷3)</font> <font face='Arial'>T15, p0075c</h2></font><hr>
<span class='old'>
</a><a name="0075b28" id="0075b28">行速疾不可思议。一切声闻辟支佛等所不</a><a name="0075b29" id="0075b29">能及</span><a name="0075c01" id="0075c01"><p>尔时长老大迦叶。问网明童子菩萨言。善男</a><a name="0075c02" id="0075c02">子。仁现光明照此大会皆作金色。以何因缘。</a><a name="0075c03" id="0075c03">答言。大迦叶。可问世尊。当为汝说。时大迦</a><a name="0075c04" id="0075c04">叶。以此白佛。佛言。迦叶。是网明童子菩萨</a><a name="0075c05" id="0075c05">成佛之时。其会大众同一金色。咸共信乐一</a><a name="0075c06" id="0075c06">切智慧。其佛国土乃至无有声闻辟支佛名。</a><a name="0075c07" id="0075c07">唯有清净诸大菩萨摩诃萨众。长老大迦叶</a><a name="0075c08" id="0075c08">白佛言。世尊。生彼菩萨当知如佛。佛言迦</a><a name="0075c09" id="0075c09">叶。如汝所说。生彼菩萨悉皆如佛。是时会</a><a name="0075c10" id="0075c10">中四万四千人。闻已皆发阿耨多罗三藐三</a><a name="0075c11" id="0075c11">菩提心。既发心已愿生彼国。而白佛言。世</a><a name="0075c12" id="0075c12">尊。若网明童子菩萨得成佛时。我等皆当往</a><a name="0075c13" id="0075c13">生其国</a><a name="0075c14" id="0075c14"><p>尔时长老大迦叶白佛言。世尊。是网明童子</a><a name="0075c15" id="0075c15">菩萨。几时当得阿耨多罗三藐三菩提。佛言</a><a name="0075c16" id="0075c16">迦叶。汝自问之。于是大迦叶。自问网明童</a><a name="0075c17" id="0075c17">子菩萨言。善男子。仁者几时当得阿耨多罗</a><a name="0075c18" id="0075c18">三藐三菩提耶。网明菩萨言。大迦叶。若有</a><a name="0075c19" id="0075c19">人问幻化人言。仁者几时当得阿耨多罗三</a><a name="0075c20" id="0075c20">藐三菩提。是幻化人当云何答。曰幻所化人</a><a name="0075c21" id="0075c21">无决定相。当何所云。答曰一切诸法皆亦</a><a name="0075c22" id="0075c22">如是无决定相。云何问言几时当得阿耨多</a><a name="0075c23" id="0075c23">罗三藐三菩提耶。曰幻所化人离于自相。无</a><a name="0075c24" id="0075c24">异无别无所志愿。仁亦如是耶。仁若如是何</a><a name="0075c25" id="0075c25">能利益无量众生。大迦叶。阿耨多罗三藐三</a><a name="0075c26" id="0075c26">菩提。即是一切众生性。一切众生性即是幻</a><a name="0075c27" id="0075c27">性。幻性即是一切法性。于是法中。我不见有</a><a name="0075c28" id="0075c28">利。不见无利。大迦叶言。善男子。仁今岂可</a><a name="0075c29" id="0075c29">不令众生住菩提耶。曰诸佛菩提有住相耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150075b.htm'><img src='up.gif' border=0></a>
<a href='T150076a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>