<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0643 佛说观佛三昧海经 0649b</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 643 佛说观佛三昧海经</font> <font face='Arial'>(卷1)</font> 观相品第三之一 <font face='Arial'>T15, p0649b</h2></font><hr>
<span class='old'>
</a><a name="0649a28" id="0649a28">丈三尺五寸。今者父王。欲看发相不。父王</a><a name="0649a29" id="0649a29">白言。唯然天尊。乐见佛发。如来即以手</span><a name="0649b01" id="0649b01">申其发。从尼拘楼陀精舍。至父王宫。如绀</a><a name="0649b02" id="0649b02">琉璃。绕城七匝。于佛发中大众皆见若干色</a><a name="0649b03" id="0649b03">光。不可具说。是一一光普照一切。作绀琉</a><a name="0649b04" id="0649b04">璃色。于琉璃色中有诸化佛不可称数。现是</a><a name="0649b05" id="0649b05">相已敛发卷光。右旋婉转还住佛顶即成蠡</a><a name="0649b06" id="0649b06">文。是名如来真实发相。若有比丘及比丘尼。</a><a name="0649b07" id="0649b07">诸优婆塞优婆夷等。欲观佛发当作是观。不</a><a name="0649b08" id="0649b08">得他观。若他观者名为邪观。名为狂乱。名</a><a name="0649b09" id="0649b09">为失心。名为邪见。名颠倒心。设得定者无有</a><a name="0649b10" id="0649b10">是处。如是父王。佛真发相事实如此。观发</a><a name="0649b11" id="0649b11">相已。次观发际。如赤真珠色。婉转下垂。有</a><a name="0649b12" id="0649b12">五千光间错分明。皆上向靡围绕诸发。从顶</a><a name="0649b13" id="0649b13">上出绕顶五匝如天画师所作画法。团圆正</a><a name="0649b14" id="0649b14">等细如一丝。于其丝间生诸化佛。有化菩萨</a><a name="0649b15" id="0649b15">以为眷属。诸天八部一切色象亦于中现。色</a><a name="0649b16" id="0649b16">如日轮不可具见。是名观佛发际。如此观者</a><a name="0649b17" id="0649b17">名为正观。若异观者名为邪观。佛告父王此</a><a name="0649b18" id="0649b18">名如来发际实观</a><a name="0649b19" id="0649b19"><p>云何观如来额广平正相。额广平正相中有</a><a name="0649b20" id="0649b20">三相。一者所谓白毛相。佛初生时。王与夫</a><a name="0649b21" id="0649b21">人将太子诣阿私陀仙。令相太子。仙人披</a><a name="0649b22" id="0649b22">[<a href='javascript:showpic("images/057087.gif")'>叠*毛</a>]。初见太子眉间白毛旋生。于白毛边有诸</a><a name="0649b23" id="0649b23">轮郭。随白毛旋。相师舒毛见毛长大。即取</a><a name="0649b24" id="0649b24">尺度量其长短。足满五尺如琉璃筒。放已</a><a name="0649b25" id="0649b25">右旋如颇梨珠。显现无量百千色光。是名</a><a name="0649b26" id="0649b26">菩萨初生时白毫相光。至年八岁。姨母复观</a><a name="0649b27" id="0649b27">悉达年大。其眉间毛亦随年长。今试看之。即</a><a name="0649b28" id="0649b28">舒白毛见毛正直如白琉璃筒。于其毛端</a><a name="0649b29" id="0649b29">出五色光明还入毛孔。母甚怜念情无已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150649a.htm'><img src='up.gif' border=0></a>
<a href='T150649c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>