<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0716 缘生初胜分法本经 0831b</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 716 缘生初胜分法本经</font> <font face='Arial'>(卷1)</font> <font face='Arial'>T16, p0831b</h2></font><hr>
<span class='old'>
</a><a name="0831a28" id="0831a28">更生身。愚惑不了求于更生。以此愚惑求更</a><a name="0831a29" id="0831a29">生故。于更生中见其好事。然于现在爱不爱</span><a name="0831b01" id="0831b01">境。由执着分别故。作非福行。所谓于众具</a><a name="0831b02" id="0831b02">生贫。于损恼生嗔相应故。则于好恶不持思</a><a name="0831b03" id="0831b03">量。便作放逸迷惑之行。他世恶事思念而不</a><a name="0831b04" id="0831b04">觉知。是故彼非福行。无明作缘。若复于更</a><a name="0831b05" id="0831b05">生中或见好事。或见出道。乃作福行及不动</a><a name="0831b06" id="0831b06">行。或因说法觉知。或自修习静念。彼觉念</a><a name="0831b07" id="0831b07">中虽有善心而非正思。彼以此故。则为更生</a><a name="0831b08" id="0831b08">迷惑之所牵引。所谓于更生中见其好事。不</a><a name="0831b09" id="0831b09">怯弱故。见其出道。不怯弱故。彼福非福不</a><a name="0831b10" id="0831b10">动行。恶对对治相等。六识身中共生共灭。则</a><a name="0831b11" id="0831b11">于现在报识生灭之中。安置彼等诸行熏习。</a><a name="0831b12" id="0831b12">后新出生。所有种子。摄取相应故。所有种</a><a name="0831b13" id="0831b13">子既皆摄取。后若出生则有次第。谓摄名色</a><a name="0831b14" id="0831b14">六入触等。渐当出生彼名色等于此现在报</a><a name="0831b15" id="0831b15">识之中。且生因相未是果相。是故说名摄</a><a name="0831b16" id="0831b16">聚缘生。比丘。此是第一无明于摄聚缘生和</a><a name="0831b17" id="0831b17">合摄聚而作起缘。比丘白佛。大德。云何后</a><a name="0831b18" id="0831b18">无明。于彼转出缘生和合转出而作起缘。佛</a><a name="0831b19" id="0831b19">言比丘。此一于现在身所起迷惑。以六入触。</a><a name="0831b20" id="0831b20">作缘生受。即得其味。以得味故当来还求此</a><a name="0831b21" id="0831b21">类之受。有所求时便起于取。于乐受中渴爱</a><a name="0831b22" id="0831b22">作缘则生欲取。言欲取者分别欲故。彼为先</a><a name="0831b23" id="0831b23">首方有欲界烦恼。若复新受为缘。则生无有</a><a name="0831b24" id="0831b24">渴爱。共厌离行。此与厌离相应未为道理。彼</a><a name="0831b25" id="0831b25">依渴爱。以非方便求无有时。则有出离邪见</a><a name="0831b26" id="0831b26">决定邪见及彼二依止邪见(依亦有二合为四种)。由彼令</a><a name="0831b27" id="0831b27">此渴爱缘取。若复彼取为依。未得离欲。如</a><a name="0831b28" id="0831b28">是死时。然此四见及欲界烦恼。以欲渴爱作</a><a name="0831b29" id="0831b29">缘生取。若复离欲离色。彼色界渴爱。无色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160831a.htm'><img src='up.gif' border=0></a>
<a href='T160831c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>