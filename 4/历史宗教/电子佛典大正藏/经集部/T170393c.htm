<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0393c</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷66)</font> 身念处品第七初 <font face='Arial'>T17, p0393c</h2></font><hr>
<span class='old'>
</a><a name="0393b28" id="0393b28">适。则无如上所说诸病。观害血风已。如实知</a><a name="0393b29" id="0393b29">身</span><a name="0393c01" id="0393c01"><p>复次修行者。内身循身观。有何等风。住在身</a><a name="0393c02" id="0393c02">中。或调不调。作何等业。彼以闻慧。或以天眼。</a><a name="0393c03" id="0393c03">观见有风。名曰害肉。住在身中。若不调顺。为</a><a name="0393c04" id="0393c04">何所作。彼以闻慧。或以天眼。见害肉风。若不</a><a name="0393c05" id="0393c05">调顺。令人身中生诸痈病。臭恶遍身。破已臭</a><a name="0393c06" id="0393c06">恶。多有浓汁。耐冷恶热。不耐辛苦。宜轻甜冷</a><a name="0393c07" id="0393c07">一切身动。臭烂流出。若风调顺。则无如向所</a><a name="0393c08" id="0393c08">说诸病。观害肉风已。如实知身</a><a name="0393c09" id="0393c09"><p>复次修行者。内身循身观。有何等风。住在身</a><a name="0393c10" id="0393c10">中。或调不调。作何等业。彼以闻慧。或以天</a><a name="0393c11" id="0393c11">眼。观见有风。名曰害脂。若不调顺。作何等</a><a name="0393c12" id="0393c12">业。彼以闻慧。或以天眼。见害脂风。若不调</a><a name="0393c13" id="0393c13">顺。令脂增长。身生疱肉。高下不平。堆阜凹</a><a name="0393c14" id="0393c14">凸。或坚或滑。或有顽痴。无所觉触。若害脂</a><a name="0393c15" id="0393c15">风。和顺调适则无如上所说诸病。观害脂风</a><a name="0393c16" id="0393c16">已。如实知身</a><a name="0393c17" id="0393c17"><p>复次修行者。内身循身观。有何等风。住在身</a><a name="0393c18" id="0393c18">中。或调不调。作何等业。彼以闻慧。或以天</a><a name="0393c19" id="0393c19">眼。见害骨风。若不调顺。为何所作。彼以闻</a><a name="0393c20" id="0393c20">慧。或以天眼。见害骨风。若不调顺。令骨疼</a><a name="0393c21" id="0393c21">痛。其声破散。昼夜不睡。项颈疼痛。一切筋</a><a name="0393c22" id="0393c22">骨。皆缓不治。筋骨无力。身常疼痛。疲极苦</a><a name="0393c23" id="0393c23">恼。不能起止。无一念乐。若风调顺。则无如</a><a name="0393c24" id="0393c24">向所说诸病。观害骨风已。如实知身</a><a name="0393c25" id="0393c25"><p>复次修行者。内身循身观。有何等风。住在</a><a name="0393c26" id="0393c26">身中。或调不调。作何等业。彼以闻慧。或以天</a><a name="0393c27" id="0393c27">眼。见有一风。名曰害精。住在身中。若不调顺。</a><a name="0393c28" id="0393c28">为何所作。彼以闻慧。或以天眼。见害精风。若</a><a name="0393c29" id="0393c29">不调顺。诳惑于人。若人眠睡。戏弄于人。示人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170393b.htm'><img src='up.gif' border=0></a>
<a href='T170394a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>