<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0629 佛说放钵经 0450a</TITLE>
</head> 
<BODY id='T15' onbeforeprint='hide()' onafterprint='show()'>

<font face='Arial'><h2>No. 629 佛说放钵经</font> <font face='Arial'>(卷1)</font> <font face='Arial'>T15, p0450a</h2></font><hr>
<span class='old'>
</a><a name="0449c28" id="0449c28">皆是菩萨威神所加。菩萨忍辱之恩。故名沙</a><a name="0449c29" id="0449c29">诃楼陀。诸菩萨白佛言。我等闻是大欢喜。得</span><a name="0450a01" id="0450a01">不生释迦刹弊人之处。赖毗罗耶佛告诸菩</a><a name="0450a02" id="0450a02">萨。莫说是语不可。沙诃楼陀刹中诸菩萨意。</a><a name="0450a03" id="0450a03">佛言。我为汝曹说。东方佛字头意。刹名诃波</a><a name="0450a04" id="0450a04">离摩坻陀惹。头意佛刹中菩萨。行六度悉具</a><a name="0450a05" id="0450a05">足。不如沙诃楼陀刹中菩萨行六度一日一</a><a name="0450a06" id="0450a06">夜。念十方勤苦皆使度脱。何以故。沙诃楼陀</a><a name="0450a07" id="0450a07">刹中作行勤苦。譬如一佛刹坏败时火烧其</a><a name="0450a08" id="0450a08">刹。有人着新衣从东方来入火中。从火中至</a><a name="0450a09" id="0450a09">西方。其身出不烧是难不。诸菩萨言。甚难天</a><a name="0450a10" id="0450a10">中天。佛言。沙诃楼陀刹中菩萨。一日一夜所</a><a name="0450a11" id="0450a11">行。骂詈轻易之。菩萨忍辱终不嗔怒。譬如</a><a name="0450a12" id="0450a12">是人行火中。身不烧之难。尚不及是菩萨。若</a><a name="0450a13" id="0450a13">百倍千倍万倍亿倍。诸菩萨等二万人前白</a><a name="0450a14" id="0450a14">佛。愿欲上至沙诃楼陀刹。供养释迦文佛。及</a><a name="0450a15" id="0450a15">文殊师利菩萨等。赖毗罗耶佛语诸菩萨。若</a><a name="0450a16" id="0450a16">欲至沙诃楼陀刹者先治汝意。譬如地得香</a><a name="0450a17" id="0450a17">花好物不喜。得屎尿涕唾脓血恶露亦不</a><a name="0450a18" id="0450a18">嗔。佛言。我何因为若曹说是语。释迦文佛刹</a><a name="0450a19" id="0450a19">中有菩萨。先世多供养诸佛者。人有急性者。</a><a name="0450a20" id="0450a20">意善之事但口教急用。今世恶故。诸菩萨白</a><a name="0450a21" id="0450a21">佛言。沙诃楼陀刹诸菩萨。先世多供养诸佛</a><a name="0450a22" id="0450a22">求道大久。何缘生沙诃楼陀弊恶人处。佛告</a><a name="0450a23" id="0450a23">诸菩萨。有二因缘。今世生沙诃楼陀刹。本前</a><a name="0450a24" id="0450a24">世与释迦文佛。俱行索佛故世世相随。复有</a><a name="0450a25" id="0450a25">菩萨。宿命有恶不尽故生彼恶世。诸菩萨白</a><a name="0450a26" id="0450a26">佛。今是诸菩萨。生沙诃楼陀刹。何因缘得除</a><a name="0450a27" id="0450a27">宿命之恶。佛言。善男子善女人。生沙诃楼陀</a><a name="0450a28" id="0450a28">刹。索菩萨道。生贫家舍。用是故除宿命恶。又</a><a name="0450a29" id="0450a29">多病者复除宿命之恶。又遭遇父母兄弟妻子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T150449c.htm'><img src='up.gif' border=0></a>
<a href='T150450b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>