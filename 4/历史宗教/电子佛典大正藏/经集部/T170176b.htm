<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0176b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷30)</font> 观天品第六之一四天王初 <font face='Arial'>T17, p0176b</h2></font><hr>
<span class='old'>
</a><a name="0176a28" id="0176a28">树。久于此林。受天乐已。复往诣于须弥金峰。</a><a name="0176a29" id="0176a29">其山峰中。河池流泉。以为庄严。与诸天女。歌</span><a name="0176b01" id="0176b01">舞戏笑。作天伎乐。出妙音声。闻之悦乐。目视</a><a name="0176b02" id="0176b02">种种上妙之色。而受快乐以自业化。诸天女</a><a name="0176b03" id="0176b03">众。以为围绕。于须弥山无量种种莲华之池。</a><a name="0176b04" id="0176b04">皆悉见之。复有种种园林莲华。其香殊妙。闻</a><a name="0176b05" id="0176b05">之悦乐。复有第一上妙之触。若身触之。犹如</a><a name="0176b06" id="0176b06">触于迦旃邻提(迦旃邻提海中之鸟触之大乐有轮王出此鸟则现)无量离垢</a><a name="0176b07" id="0176b07">清净光明善妙之香若有见之。甚可爱乐。游</a><a name="0176b08" id="0176b08">戏如是。山峰之中。若心生念。一切皆得。无量</a><a name="0176b09" id="0176b09">功德。皆悉具足。自在受用。他不能夺。清净无</a><a name="0176b10" id="0176b10">垢。于此地中。受天快乐。游戏娱乐。受种种</a><a name="0176b11" id="0176b11">乐。其身光明。无量天女。以为围绕。受天五欲。</a><a name="0176b12" id="0176b12">乃至爱善业尽。命终还退。随业流转。堕于地</a><a name="0176b13" id="0176b13">狱饿鬼畜生。若生人中。从生至终。常受快乐。</a><a name="0176b14" id="0176b14">色貌第一。或为王者。或为大臣。所生国土。常</a><a name="0176b15" id="0176b15">有善法。正见众生之所住处。而于中生离恶</a><a name="0176b16" id="0176b16">知识。以余业故</a><a name="0176b17" id="0176b17"><p>复次比丘。知业果报。观三十三天所住之地。</a><a name="0176b18" id="0176b18">彼以闻慧。见有地处第二十四地。名阎摩娑</a><a name="0176b19" id="0176b19">罗。众生何业而生彼天。彼闻知见。若有众生。</a><a name="0176b20" id="0176b20">奉持禁戒。以正见心。利益众生。正身口意。若</a><a name="0176b21" id="0176b21">边险地。若旷野中。若人没溺。堕于大河。救令</a><a name="0176b22" id="0176b22">得脱。若于旷野。渴乏所逼。施以浆水。若于险</a><a name="0176b23" id="0176b23">道。迷失道径。示以正路不求报恩。利益众生。</a><a name="0176b24" id="0176b24">救护众生。施其寿命。云何不杀生不偷盗。或</a><a name="0176b25" id="0176b25">于此人。若复余人。行于善业。不杀众生。若于</a><a name="0176b26" id="0176b26">所住房舍之中。生诸众生。若胎生湿生。若粗</a><a name="0176b27" id="0176b27">若细。坏人资具。或在梁间数堕人上。令人</a><a name="0176b28" id="0176b28">不安。以慈悲心而不杀害。虾蟆毒虫。种种毒</a><a name="0176b29" id="0176b29">螫。虽被中害。不断其命。是名不杀生。云何不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170176a.htm'><img src='up.gif' border=0></a>
<a href='T170176c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>