<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0451 药师琉璃光七佛本愿功德经 0416a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 451 药师琉璃光七佛本愿功德经</font> <font face='Arial'>(卷2)</font> <font face='Arial'>T14, p0416a</h2></font><hr>
<span class='old'>
</a><a name="0415c28" id="0415c28"><p>复次大德阿难。若刹帝利灌顶王等灾难起</a><a name="0415c29" id="0415c29">时。所谓人众疾疫难。他国侵逼难。自界叛逆</span><a name="0416a01" id="0416a01">难。星宿变怪难。日月薄蚀难。非时风雨难。过</a><a name="0416a02" id="0416a02">时不雨难。彼刹帝利灌顶王等。尔时当于</a><a name="0416a03" id="0416a03">一切有情起慈悲心放大恩赦脱诸幽厄</a><a name="0416a04" id="0416a04">苦恼众生如前法式供养诸佛。由此善根</a><a name="0416a05" id="0416a05">及彼如来本愿力故。令其国界即得安隐。</a><a name="0416a06" id="0416a06">风雨顺时谷稼成熟。国内众生无病安乐。</a><a name="0416a07" id="0416a07">又无暴恶药叉等神共相恼乱。一切恶相悉</a><a name="0416a08" id="0416a08">皆隐没。而刹帝利灌顶王等。皆得增益寿</a><a name="0416a09" id="0416a09">命色力无病自在。大德阿难。若帝后妃主</a><a name="0416a10" id="0416a10">储君王子大臣辅相宫中榕百官黎庶为</a><a name="0416a11" id="0416a11">病所苦及余厄难。亦应敬造七佛形像读</a><a name="0416a12" id="0416a12">诵此经然灯造幡放诸生命至诚供养烧</a><a name="0416a13" id="0416a13">香散花。即得病苦销除解脱众难</a><a name="0416a14" id="0416a14"><p>尔时具寿阿难。问救脱菩萨言。善男子。</a><a name="0416a15" id="0416a15">云何已尽之命而可增益。救脱菩萨言。大</a><a name="0416a16" id="0416a16">德。仁岂不闻如来说有九横死耶。由是</a><a name="0416a17" id="0416a17">世尊为说咒药随事救疗。然灯造幡修诸</a><a name="0416a18" id="0416a18">福业。以修福故得延寿命。阿难问言。九</a><a name="0416a19" id="0416a19">横云何。救脱菩萨言。一者若诸有情得病</a><a name="0416a20" id="0416a20">虽轻。然无医药及看病者。设复遇医不</a><a name="0416a21" id="0416a21">授其药。实不应死而便横死。又信世间邪</a><a name="0416a22" id="0416a22">魔外道妖[<a href='javascript:showpic("images/006890.gif")'>薛/女</a>]之师妄说祸福便生恐动心</a><a name="0416a23" id="0416a23">不自正。卜问吉凶杀诸众生求神解奏呼</a><a name="0416a24" id="0416a24">召魍魉请福祈恩欲冀延年。终不能得。</a><a name="0416a25" id="0416a25">愚迷倒见遂令横死。入于地狱无有出期。</a><a name="0416a26" id="0416a26">二者横为王法之所诛戮。三者畋猎嬉戏耽</a><a name="0416a27" id="0416a27">淫嗜酒放逸无度。横为非人夺其精气。</a><a name="0416a28" id="0416a28">四者横为火焚。五者横为水溺。六者横为</a><a name="0416a29" id="0416a29">种种恶兽所啖。七者横堕山崖。八者横为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140415c.htm'><img src='up.gif' border=0></a>
<a href='T140416b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>