<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0681 大乘密严经 0734a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 681 大乘密严经</font> <font face='Arial'>(卷2)</font> 胎生品第三 <font face='Arial'>T16, p0734a</h2></font><hr>
<span class='old'>
</a><a name="0733c28" id="0733c28">出。烦冤逼迫受无量苦。天主。此诸众生或</a><a name="0733c29" id="0733c29">从人中。或从畜生饿鬼罗刹阿修罗等而来</span><a name="0734a01" id="0734a01">生此。或有曾作转轮之王。乃至天中威力自</a><a name="0734a02" id="0734a02">在。或是持咒外道仙人并其眷属。或修禅者</a><a name="0734a03" id="0734a03">退失禅定。从如是等处而生此中。既生之已</a><a name="0734a04" id="0734a04">诸根长大。随所亲近宿习因缘而造诸业。复</a><a name="0734a05" id="0734a05">因此业轮回诸趣。若有智者遇善知识闻法</a><a name="0734a06" id="0734a06">思惟而得解悟。不著文字离诸分别。入三脱</a><a name="0734a07" id="0734a07">门见法真理。最上清净最上上清净。而来住</a><a name="0734a08" id="0734a08">此<span class='corr'>密</span>严佛国。于无量亿诸佛土中随宜应现。</a><a name="0734a09" id="0734a09">天主。如是生者永得解脱生死险趣。名为丈</a><a name="0734a10" id="0734a10">夫名为智者。亦复说名天中之天。诸佛子众</a><a name="0734a11" id="0734a11">所共围绕。天主。胎藏之身虚伪不实。非自性</a><a name="0734a12" id="0734a12">生亦非无明爱业所生。何以故。无明爱业因</a><a name="0734a13" id="0734a13">相而有。若能了达悉灭无余。亦无名字及以</a><a name="0734a14" id="0734a14">分别。斯人即生密严佛土。天主。若诸定者住</a><a name="0734a15" id="0734a15">于三昧。心有攀缘即为色声之所诳惑。而生</a><a name="0734a16" id="0734a16">取着不能坚固。此即名为散动之道。是三昧</a><a name="0734a17" id="0734a17">力生于欲界及色无色。乃至无想众生之处。</a><a name="0734a18" id="0734a18">是人即为三昧所缚。若住三昧善调其心离</a><a name="0734a19" id="0734a19">能所取。离二取已心即不生。是名真实观行</a><a name="0734a20" id="0734a20">之者。若欲生于密严佛国。常当住此真实</a><a name="0734a21" id="0734a21">三昧</a><a name="0734a22" id="0734a22"><p><b>　　<A NAME="n391"></A>大乘密严经显示自作品第四</b></a><a name="0734a23" id="0734a23"><p>尔时金刚藏菩萨摩诃萨。复告螺髻梵天王</a><a name="0734a24" id="0734a24">言。天主。心有八种或复有九。与无明俱为世</a><a name="0734a25" id="0734a25">间因。世间悉是心心法现。是心心法及以诸</a><a name="0734a26" id="0734a26">根。生灭流转为无明等之所变异。其根本心</a><a name="0734a27" id="0734a27">坚固不动。天主。世间因缘有十二分。若根若</a><a name="0734a28" id="0734a28">境能生所生刹那坏灭。从于梵世至非非想</a><a name="0734a29" id="0734a29">皆因缘起。唯有如来离诸因缘。天主。内外世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160733c.htm'><img src='up.gif' border=0></a>
<a href='T160734b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>