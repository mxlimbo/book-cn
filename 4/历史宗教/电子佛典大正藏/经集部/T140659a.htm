<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0659a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷3)</font> 四念处品第六 <font face='Arial'>T14, p0659a</h2></font><hr>
<span class='old'>
</a><a name="0658c28" id="0658c28">诸法合亦不散。一切法无根本无一定相。诸</a><a name="0658c29" id="0658c29">法无所有故不动不作。一切法如虚空无所</span><a name="0659a01" id="0659a01">有故。一切法虚诳如幻。幻相无所有故。一切</a><a name="0659a02" id="0659a02">法常净相俱不污故。一切法是不受相。诸受</a><a name="0659a03" id="0659a03">无所有故。一切法如梦。梦性无所有故。一切</a><a name="0659a04" id="0659a04">法无形。形无所有故。一切法如像。性常无故。</a><a name="0659a05" id="0659a05">一切法无名无相。名相无所有故。一切法如</a><a name="0659a06" id="0659a06">响。虚妄所作无所有故。一切法无性。性不可</a><a name="0659a07" id="0659a07">得故。一切法如焰。知无所有故。菩萨如是观</a><a name="0659a08" id="0659a08">一切法时。不见诸法若一相若异相。亦不见</a><a name="0659a09" id="0659a09">法与法若合若散。亦不见法依止于法。如是</a><a name="0659a10" id="0659a10">观时。见一切法无所从来。亦不见一切法住</a><a name="0659a11" id="0659a11">处。何以故。一切法无住无依无起。一切法无</a><a name="0659a12" id="0659a12">住处。住处无所有故。住处不可得故。持世。诸</a><a name="0659a13" id="0659a13">法无有差别。一切法无分别相。从众生颠倒</a><a name="0659a14" id="0659a14">故有用。是诸法无处无方。智者得诸法。非一</a><a name="0659a15" id="0659a15">相。非二相。非异相。何以故。持世。一切法不</a><a name="0659a16" id="0659a16">生不作不起。无能作者。一切法离根本。一切</a><a name="0659a17" id="0659a17">法无自性。过诸性故。一切法无归处。诸归</a><a name="0659a18" id="0659a18">处无所有故。如是观诸法。善知诸法无我无</a><a name="0659a19" id="0659a19">人。观择诸法性空。是诸法皆空。性自空故。诸</a><a name="0659a20" id="0659a20">法无相不见相故。于诸法中不起愿。即时观</a><a name="0659a21" id="0659a21">择一切法无生。作是念。此中实无有法若生</a><a name="0659a22" id="0659a22">若灭。如是观时心住一处。尔时便得通达一</a><a name="0659a23" id="0659a23">切法无生。亦知见一切法集尽灭。亦能入一</a><a name="0659a24" id="0659a24">切法离相离性。何以故。持世。一切法无决定</a><a name="0659a25" id="0659a25">性。智者通达诸法无相离相。持世。菩萨摩诃</a><a name="0659a26" id="0659a26">萨顺法观法。如是观者。于法无所得无所</a><a name="0659a27" id="0659a27">受。于法不为生不为住不为灭。故行而见一</a><a name="0659a28" id="0659a28">切法尽灭相寂灭相。持世。是名菩萨摩诃萨</a><a name="0659a29" id="0659a29">善观四念处。何故说名念处。念处者。即是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140658c.htm'><img src='up.gif' border=0></a>
<a href='T140659b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>