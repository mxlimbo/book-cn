<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0659b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷3)</font> 四念处品第六 <font face='Arial'>T14, p0659b</h2></font><hr>
<span class='old'>
</a><a name="0659a28" id="0659a28">切法尽灭相寂灭相。持世。是名菩萨摩诃萨</a><a name="0659a29" id="0659a29">善观四念处。何故说名念处。念处者。即是</span><a name="0659b01" id="0659b01">一切法无处。无起处无所有处。能如是入一</a><a name="0659b02" id="0659b02">切法则念不乱。名为念处。又念处。是一切法</a><a name="0659b03" id="0659b03">不住不生不取。如实知见处。名为念处</a><a name="0659b04" id="0659b04"><p><b>　　<A NAME="n342"></A>持世经五根品第七</b></a><a name="0659b05" id="0659b05"><p>持世。何谓菩萨摩诃萨善知诸根。菩萨摩诃</a><a name="0659b06" id="0659b06">萨正观出世间五根。何等五。所谓信根。精进</a><a name="0659b07" id="0659b07">根。念根。定根。慧根。菩萨修习五根时。信一</a><a name="0659b08" id="0659b08">切法皆从众因缘生。颠倒所起虚妄缘合。似</a><a name="0659b09" id="0659b09">如火轮又如梦性。信一切法无常苦不净无</a><a name="0659b10" id="0659b10">我。如病如疮无有坚牢。虚伪不实败坏之</a><a name="0659b11" id="0659b11">相。又信一切法虚妄无所有。犹如空拳如虹</a><a name="0659b12" id="0659b12">杂色诳于小儿。忆想分别假借而有。无有本</a><a name="0659b13" id="0659b13">体无一定法。又信一切法。非过去非未来非</a><a name="0659b14" id="0659b14">现在。信一切法无所从来亦无所去。信一切</a><a name="0659b15" id="0659b15">法空无相无作。信一切法无生无作无起无</a><a name="0659b16" id="0659b16">相离诸相。而信持戒清净。禅定清净。智慧清</a><a name="0659b17" id="0659b17">净。解脱清净。解脱知见清净。菩萨如是成就</a><a name="0659b18" id="0659b18">信根得不退转。以信为首故能信持戒。是信</a><a name="0659b19" id="0659b19">常不退不失。成就不退法安住不动。信中常</a><a name="0659b20" id="0659b20">随业果报成就信人。断一切邪见。不离法。求</a><a name="0659b21" id="0659b21">师但以诸佛为师。常随诸法实相知僧行正</a><a name="0659b22" id="0659b22">道。住清净戒成就忍辱。得如是不动不坏信</a><a name="0659b23" id="0659b23">增上信故。名为成就信根</a><a name="0659b24" id="0659b24"><p>持世。何谓菩萨摩诃萨正观精进根。成就精</a><a name="0659b25" id="0659b25">进根善知精进根。菩萨摩诃萨行精进不休</a><a name="0659b26" id="0659b26">不息。常欲除五盖故勤行精进。乃至为听如</a><a name="0659b27" id="0659b27">是等深法。名为精进。是菩萨求法不休不息</a><a name="0659b28" id="0659b28">精进不退。亦欲断诸障碍法故。勤行精进而</a><a name="0659b29" id="0659b29">不怯弱。亦为断种种恶不善衰恼法故勤行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140659a.htm'><img src='up.gif' border=0></a>
<a href='T140659c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>