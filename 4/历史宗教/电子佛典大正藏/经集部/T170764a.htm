<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0810 诸佛要集经 0764a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 810 诸佛要集经</font> <font face='Arial'>(卷2)</font> <font face='Arial'>T17, p0764a</h2></font><hr>
<span class='old'>
</a><a name="0763c28" id="0763c28">快说斯言。乃能以此四意止行。文殊师利寻</a><a name="0763c29" id="0763c29">告之曰。无得妄想。于诸名色悉无所生亦无</span><a name="0764a01" id="0764a01">所成。复无现在亦无言辞。假随时说。诸法</a><a name="0764a02" id="0764a02">无住亦无不住。反称善哉。又问天子。不说</a><a name="0764a03" id="0764a03">意止则不可说。亦无能讲令辞所趣。所以者</a><a name="0764a04" id="0764a04">何。一切诸法悉无所说。欲宣诸法不可分别。</a><a name="0764a05" id="0764a05">未曾有教。各各随时而开化之。时光明幢问</a><a name="0764a06" id="0764a06">文殊曰。向者所说。顺从一切愚痴凡夫。所</a><a name="0764a07" id="0764a07">住处所行淫怒痴。住于此行而复兴起。愚痴</a><a name="0764a08" id="0764a08">凡夫为住何所行淫怒痴。文殊答曰。愚痴凡</a><a name="0764a09" id="0764a09">夫住无所有。行淫怒痴立在法界。处于本际</a><a name="0764a10" id="0764a10">而住无本。所以者何。天子当知。法界所在不</a><a name="0764a11" id="0764a11">可分别亦不可说。无本本际亦复若兹。天子</a><a name="0764a12" id="0764a12">又问所言本际为何谓乎。文殊答曰。众生之</a><a name="0764a13" id="0764a13">原名曰本际。天子又问。众生之原为何谓</a><a name="0764a14" id="0764a14">乎。文殊答曰。生死之本为众生原。天子又</a><a name="0764a15" id="0764a15">问。于彼何谓为生死本。文殊答曰。虚空之</a><a name="0764a16" id="0764a16">本为生死原。由如天子虚空之界。本际无断</a><a name="0764a17" id="0764a17">无有边岸。不长不短。不粗不细。不广不狭。</a><a name="0764a18" id="0764a18">无远无近。无方无圆。其虚空者假有号耳。</a><a name="0764a19" id="0764a19">亦复无名。一切诸法亦复若斯。犹如虚空但</a><a name="0764a20" id="0764a20">假有名亦如虚空不生不寿。不病不老。亦复</a><a name="0764a21" id="0764a21">不死。亦无往生。无有妄想。不怀嗔恨。亦无</a><a name="0764a22" id="0764a22">所失。亦无不失悉无所著。不怀忧戚。一切</a><a name="0764a23" id="0764a23">诸法皆为归趣。此一本际亦无所归无有计</a><a name="0764a24" id="0764a24">数。天子当知。一切诸法无进无退。无合无散。</a><a name="0764a25" id="0764a25">不可恕。当无处所故。是故天子。一切诸法</a><a name="0764a26" id="0764a26">悉无处所。无所志愿。无将不将。无有科律。是</a><a name="0764a27" id="0764a27">为一切诸法悉等而无偏党。故曰无本。本无</a><a name="0764a28" id="0764a28">如是。说是语时。诸天子众皆悉逮得无所</a><a name="0764a29" id="0764a29">从生法忍。时诸天子住于法空。则行恭恪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170763c.htm'><img src='up.gif' border=0></a>
<a href='T170764b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>