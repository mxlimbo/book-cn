<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0441 佛说佛名经 0294c</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 441 佛说佛名经</font> <font face='Arial'>(卷28)</font> 大乘莲华宝达问答报应沙门经 <font face='Arial'>T14, p0294c</h2></font><hr>
<span class='old'>
</a><a name="0294b28" id="0294b28">是现在未来人天之中。无量祸横灾疫厄难</a><a name="0294b29" id="0294b29">衰恼罪报忏悔。弟子。今日至诚向十方佛尊</span><a name="0294c01" id="0294c01">法圣众前。披肝露心求哀忏悔</a><a name="0294c02" id="0294c02"><p>愿弟子等。承是忏悔所生功德。愿生生世世</a><a name="0294c03" id="0294c03">身相具足。犹如罗[<a href='javascript:showpic("images/023523.gif")'>目*侯</a>]罗常值佛法僧恒闻妙</a><a name="0294c04" id="0294c04">法。寿命天地等。不为百病之所缠。六亲眷属</a><a name="0294c05" id="0294c05">常得相保护。怨贼刀兵永恒去离。自然衣服</a><a name="0294c06" id="0294c06">箱箧常盈。百味香饭盂中恒满。牢狱闭所化</a><a name="0294c07" id="0294c07">作天堂。口舌相非变成和合。连年之病永去</a><a name="0294c08" id="0294c08">身心。疫毒诸灾恒离意首。妖怪魍魉及以飞</a><a name="0294c09" id="0294c09">鸟虎豹豺狼。水陆诸祸一切等厄皆去无余。</a><a name="0294c10" id="0294c10">或自割刑或自嗔喜。如是等罪愿从今已去</a><a name="0294c11" id="0294c11">乃至成佛已来永相去离。愿弟子等。不为诸</a><a name="0294c12" id="0294c12">恶道之所受报。唯生大悲救护一切众生。使</a><a name="0294c13" id="0294c13">皆尽性广化诸类俱登正觉</a><a name="0294c14" id="0294c14"><p><b>　　<A NAME="n134"></A>大乘莲华宝达问答报应沙门经</b></a><a name="0294c15" id="0294c15"><p>宝达顷前入一剥皮饮血地狱。云何名曰剥</a><a name="0294c16" id="0294c16">皮饮血地狱。其地狱纵广七十由旬。周匝铁</a><a name="0294c17" id="0294c17">城铁网罗覆。城四门上沸铁下流。遍布狱中</a><a name="0294c18" id="0294c18">炎赫炽满。复有机弩在于空中。罪人触突机</a><a name="0294c19" id="0294c19">弩自发射罪人胸。或从眼入或从口入。箭所</a><a name="0294c20" id="0294c20">着处猛火俱起。尔时南门之中有五千罪人。</a><a name="0294c21" id="0294c21">号啼大哭唱如是言。我今何罪来入此处。宛</a><a name="0294c22" id="0294c22">转投地而不肯前。马头罗刹手持铁钩。望面</a><a name="0294c23" id="0294c23">而搭牵入狱中。罪人既入飞火来烧其身。遍</a><a name="0294c24" id="0294c24">身焦烂皮肉相离。乃有诸虫千般种类。来饮</a><a name="0294c25" id="0294c25">其血诸头牵掣皮肉分张。狱卒夜叉就中呙</a><a name="0294c26" id="0294c26">剥。骨肉异处痛切万端。一日一夜受罪无量。</a><a name="0294c27" id="0294c27">千死千生万死万生。经千万劫无有出期</a><a name="0294c28" id="0294c28"><p>宝达问马头罗刹曰。此诸罪人以何因缘受</a><a name="0294c29" id="0294c29">如是苦。马头罗刹答曰。此诸罪人受佛净戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140294b.htm'><img src='up.gif' border=0></a>
<a href='T140295a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>