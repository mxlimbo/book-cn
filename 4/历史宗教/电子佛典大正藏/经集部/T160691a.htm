<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0676 解深密经 0691a</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 676 解深密经</font> <font face='Arial'>(卷1)</font> 胜义谛相品第二 <font face='Arial'>T16, p0691a</h2></font><hr>
<span class='old'>
</a><a name="0690c28" id="0690c28">如胜义谛相于诸行相无有差别。一切行</a><a name="0690c29" id="0690c29">相亦应如是无有差别。修观行者于诸行</span><a name="0691a01" id="0691a01">中。如其所见如其所闻。如其所觉如其所</a><a name="0691a02" id="0691a02">知。不应后时更求胜义。若胜义谛相与诸</a><a name="0691a03" id="0691a03">行相一向异者。应非诸行唯无我性。唯无</a><a name="0691a04" id="0691a04">自性之所显现。是胜义相又应俱时别相成</a><a name="0691a05" id="0691a05">立。谓杂染相及清净相。善清净慧。由于今时</a><a name="0691a06" id="0691a06">一切行相。皆有差别非无差别。修观行者</a><a name="0691a07" id="0691a07">于诸行中。如其所见。如其所闻。如其所觉。</a><a name="0691a08" id="0691a08">如其所知。复于后时更求胜义。又即诸行</a><a name="0691a09" id="0691a09">唯无我性。唯无自性之所显现。名胜义相。又</a><a name="0691a10" id="0691a10">非俱时染净二相别相成立。是故胜义谛相</a><a name="0691a11" id="0691a11">与诸行相都无有异。或一向异不应道理。</a><a name="0691a12" id="0691a12">若于此中作如是言。胜义谛相与诸行相。</a><a name="0691a13" id="0691a13">都无有异或一向异者。由此道理当知一</a><a name="0691a14" id="0691a14">切非如理行不如正理。善清净慧。如螺贝上</a><a name="0691a15" id="0691a15">鲜白色性。不易施设与彼螺贝一相异相。</a><a name="0691a16" id="0691a16">如螺贝上鲜白色性。金上黄色亦复如是。如</a><a name="0691a17" id="0691a17">箜篌声上美妙曲性。不易施设与箜篌声</a><a name="0691a18" id="0691a18">一相异相。如黑沈上有妙香性。不易施设</a><a name="0691a19" id="0691a19">与彼黑沈一相异相。如胡椒上辛猛利性。</a><a name="0691a20" id="0691a20">不易施设与彼胡椒一相异相。如胡椒上</a><a name="0691a21" id="0691a21">辛猛利性。诃梨淡性亦复如是。如蠹罗绵</a><a name="0691a22" id="0691a22">上有柔软性。不易施设与蠹罗绵一相异</a><a name="0691a23" id="0691a23">相。如熟酥上所有醍醐。不易施设与彼熟</a><a name="0691a24" id="0691a24">酥一相异相。又如一切行上无常性。一切有</a><a name="0691a25" id="0691a25">漏法上苦性。一切法上补特伽罗无我性。不</a><a name="0691a26" id="0691a26">易施设与彼行等一相异相。又如贪上不</a><a name="0691a27" id="0691a27">寂静相及杂染相。不易施设此与彼贪一</a><a name="0691a28" id="0691a28">相异相。如于贪上于嗔痴上当知亦尔。如</a><a name="0691a29" id="0691a29">是善清净慧。胜义谛相。不可施设与诸行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160690c.htm'><img src='up.gif' border=0></a>
<a href='T160691b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>