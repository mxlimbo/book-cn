<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0728 诸法集要经 0500a</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 728 诸法集要经</font> <font face='Arial'>(卷8)</font> 布施品第二十二 <font face='Arial'>T17, p0500a</h2></font><hr>
<span class='old'>
</a><br><a name="0499c28" id="0499c28">　　未见无恶因　　　而受于苦报</a><br><a name="0499c29" id="0499c29">　　心不乐惠施　　　面常生怒色</span><br><a name="0500a01" id="0500a01">　　斯为贫窭因　　　是故当远离</a><br><a name="0500a02" id="0500a02">　　若施生喜心　　　离相应悭垢</a><br><a name="0500a03" id="0500a03">　　后得生天中　　　诸天共游戏</a><br><a name="0500a04" id="0500a04">　　是悭如彼冤　　　损坏极可畏</a><br><a name="0500a05" id="0500a05">　　能令诸众生　　　受饿鬼饥渴</a><br><a name="0500a06" id="0500a06">　　若乐行布施　　　所生即快乐</a><br><a name="0500a07" id="0500a07">　　是故诸智者　　　于施常称赞</a><br><a name="0500a08" id="0500a08">　　施如彼光明　　　所至则随有</a><br><a name="0500a09" id="0500a09">　　若生人天中　　　得供养恭敬</a><br><a name="0500a10" id="0500a10">　　故诸佛所说　　　当善修布施</a><br><a name="0500a11" id="0500a11">　　住不可破坏　　　最上坚牢处</a><br><a name="0500a12" id="0500a12">　　善行其施者　　　则降彼悭冤</a><br><a name="0500a13" id="0500a13">　　常以慧观察　　　无令得其便</a><br><a name="0500a14" id="0500a14">　　施如彼良田　　　而有其三种</a><br><a name="0500a15" id="0500a15">　　善熏心种子　　　各获其果利</a><br><a name="0500a16" id="0500a16">　　初乐行于施　　　后专持净戒</a><br><a name="0500a17" id="0500a17">　　以智断爱垢　　　此理无过上</a><br><a name="0500a18" id="0500a18">　　世间皆无常　　　复多诸过失</a><br><a name="0500a19" id="0500a19">　　不能断彼爱　　　何由生胜处</a><br><a name="0500a20" id="0500a20">　　当发起大心　　　乐广行布施</a><br><a name="0500a21" id="0500a21">　　舍此不修习　　　后受饿鬼报</a><br><a name="0500a22" id="0500a22">　　由依止施故　　　复坚持净戒</a><br><a name="0500a23" id="0500a23">　　是人于后身　　　受转轮王位</a><br><a name="0500a24" id="0500a24">　　由具彼禁戒　　　善知时非时</a><br><a name="0500a25" id="0500a25">　　解脱苦边际　　　得近菩提道</a><br><a name="0500a26" id="0500a26">　　诸天不行施　　　其福则随灭</a><br><a name="0500a27" id="0500a27">　　智者了知已　　　当乐行喜舍</a><br><a name="0500a28" id="0500a28">　　乃至此生中　　　受人间快乐</a><br><a name="0500a29" id="0500a29">　　皆由彼施故　　　常系念修作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170499c.htm'><img src='up.gif' border=0></a>
<a href='T170500b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>