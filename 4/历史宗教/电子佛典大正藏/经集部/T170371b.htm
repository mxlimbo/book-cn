<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0721 正法念处经 0371b</TITLE>
</head> 
<BODY id='T17' onbeforeprint='hide()' onafterprint='show()'>

<font face='Arial'><h2>No. 721 正法念处经</font> <font face='Arial'>(卷62)</font> 观天品第六之一四天王初 <font face='Arial'>T17, p0371b</h2></font><hr>
<span class='old'>
</a><a name="0371a28" id="0371a28"><p>如是实智鸟。为断天众放逸心故。说偈颂法。</a><a name="0371a29" id="0371a29">时诸天众。以放逸故。迷惑不受。以放逸心。共</span><a name="0371b01" id="0371b01">诸天女。或飞虚空。或有升大普光明山。升彼</a><a name="0371b02" id="0371b02">山已。其身光明。胜百千日。其山先有七宝光</a><a name="0371b03" id="0371b03">明。以天光故。山转殊胜。山中无量。众宝园</a><a name="0371b04" id="0371b04">林。以天光故。十陪转胜。复有余天。在园林中</a><a name="0371b05" id="0371b05">或莲华中。或在枝叶荫覆宫室众宝光明庄</a><a name="0371b06" id="0371b06">严之处。游戏歌舞。受天之乐。见此光明。得未</a><a name="0371b07" id="0371b07">曾有。尔时天众。于园林中。既游戏已。一切皆</a><a name="0371b08" id="0371b08">向乐莲华池。游戏受乐。互相爱乐。不起嫉</a><a name="0371b09" id="0371b09">ァ０蚕晟于七宝光山。歌舞戏笑。离于</a><a name="0371b10" id="0371b10">怖畏。离嗔忧悲。离他所摄。随念而行。受第一</a><a name="0371b11" id="0371b11">乐。音声游戏。歌舞如意。所念须陀之食。上味</a><a name="0371b12" id="0371b12">美饮。第一欢喜。游戏娱乐。受自业乐。如是久</a><a name="0371b13" id="0371b13">时。受天乐已。向喜见池。其莲华池。长十由</a><a name="0371b14" id="0371b14">旬。广五由旬。甚可爱乐。多有众鸟。鹅鸭鸳</a><a name="0371b15" id="0371b15">鸯。充满池中。金色莲华。遍覆池水。一切皆</a><a name="0371b16" id="0371b16">以青毗琉璃。青因陀宝。大青宝王。赤莲华宝。</a><a name="0371b17" id="0371b17">以砌池底于此池岸。周遍生树。黄金为茎。</a><a name="0371b18" id="0371b18">白银枝叶。或青宝枝。赤莲华叶。毗琉璃树。</a><a name="0371b19" id="0371b19">颇梨为枝。黄金为叶。大青宝树。白银为枝。黄</a><a name="0371b20" id="0371b20">金为叶。青宝为枝。金毗琉璃。以为其树。大青</a><a name="0371b21" id="0371b21">宝枝。真金砗磲。二宝为叶。或有金树。金叶金</a><a name="0371b22" id="0371b22">枝。胜于日光。或有金树。毗琉璃枝。毗琉璃</a><a name="0371b23" id="0371b23">叶。犹如云聚。庄严可爱。或有金树。金枝金</a><a name="0371b24" id="0371b24">叶。犹如火聚。或有银树。银枝银叶。光明端</a><a name="0371b25" id="0371b25">正。如月盛满。或青宝王树。青宝王枝。青宝</a><a name="0371b26" id="0371b26">王叶。如沉水烟。色相端严。或有宝树。种种枝</a><a name="0371b27" id="0371b27">条。以为庄严。或白银枝。青宝饰。复有宝</a><a name="0371b28" id="0371b28">树。金银饰。复有宝树。金银颇梨。三种</a><a name="0371b29" id="0371b29">饰。复有宝树。赤莲华宝。白银饰。复有宝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T170371a.htm'><img src='up.gif' border=0></a>
<a href='T170371c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>