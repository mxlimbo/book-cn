<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0556 佛说七女经 0909b</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 556 佛说七女经</font> <font face='Arial'>(卷1)</font> <font face='Arial'>T14, p0909b</h2></font><hr>
<span class='old'>
</a><a name="0909a28" id="0909a28">不恃身作绮好。所以者何。用念非常。是身</a><a name="0909a29" id="0909a29">不可久得故。一切世间人但坐愚痴故。堕十</span><a name="0909b01" id="0909b01">二因缘便有生死。人生若皆由恩爱。从生致</a><a name="0909b02" id="0909b02">老。从老致病。从病致死。从死致啼哭得苦痛。</a><a name="0909b03" id="0909b03">人生若皆从恩爱。当自观身。亦当观他人身。</a><a name="0909b04" id="0909b04">坐起当念身中恶露涕唾寒热臭处不净。如</a><a name="0909b05" id="0909b05">是何等类身一坏时还化作虫自食其肉。骨</a><a name="0909b06" id="0909b06">节支解消为灰土。还自念我身死亦当如是。</a><a name="0909b07" id="0909b07">不当恃身作绮好。当念非常。若人施行善</a><a name="0909b08" id="0909b08">不自贡高绮语者。死后皆生天上。若施行恶</a><a name="0909b09" id="0909b09">者当入泥犁中。女人所以堕泥犁中多者何。</a><a name="0909b10" id="0909b10">但坐嫉妒姿态多故。佛说是时。婆罗门女即</a><a name="0909b11" id="0909b11">踊跃欢喜。解身上珠宝用散佛上。佛威神令</a><a name="0909b12" id="0909b12">所散住虚空中化作宝盖。中有声言。善哉</a><a name="0909b13" id="0909b13">如佛所言无有异。佛尔时便感动放威神。于</a><a name="0909b14" id="0909b14">座上以足指按地。三千大千刹土皆为大动。</a><a name="0909b15" id="0909b15">光明照十方。百岁枯树皆生华果。诸空沟涧</a><a name="0909b16" id="0909b16">皆自然有水。箜篌乐器不鼓自鸣。妇女珠环</a><a name="0909b17" id="0909b17">皆自作声。盲者得视。聋者得听。哑者得语。</a><a name="0909b18" id="0909b18">伛者得伸。拘[<a href='javascript:showpic("images/037912.gif")'>跳-兆+辟</a>]者得愈。手足病者得愈。狂者</a><a name="0909b19" id="0909b19">得正。被毒者毒不为行。拘闭者悉得解脱。</a><a name="0909b20" id="0909b20">百鸟狸兽皆相和悲鸣。尔时拘留国中人民。</a><a name="0909b21" id="0909b21">无男无女皆大欢喜。和心相向若得禅。佛作</a><a name="0909b22" id="0909b22">是变化时。拘留国王。捐珠踊跃欢喜。及百</a><a name="0909b23" id="0909b23">大臣婆罗门女。与其眷属及五百婆罗门。皆</a><a name="0909b24" id="0909b24">发阿耨多罗三藐三菩提心。复有五百比丘</a><a name="0909b25" id="0909b25">得罗汉道。国中五百人悉须陀洹道。佛说是</a><a name="0909b26" id="0909b26">经已。菩萨比丘僧优婆塞优婆夷。国王大臣</a><a name="0909b27" id="0909b27">长者人民。诸天鬼神龙。皆大欢喜前持头面</a><a name="0909b28" id="0909b28">着地。为佛作礼而去</a><a name="0909b29" id="0909b29">佛说七女经<p class='juan'>
</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140909a.htm'><img src='up.gif' border=0></a>
<a href='T140909c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>