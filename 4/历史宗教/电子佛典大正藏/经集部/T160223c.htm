<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0658 宝云经 0223c</TITLE>
</head> 
<BODY id='T16' onbeforeprint='hide()' onafterprint='show()'>

<font face='Arial'><h2>No. 658 宝云经</font> <font face='Arial'>(卷3)</font> <font face='Arial'>T16, p0223c</h2></font><hr>
<span class='old'>
</a><a name="0223b28" id="0223b28">与等者。坚固精进坚固庄严。坚固智慧坚固</a><a name="0223b29" id="0223b29">誓愿。不动誓愿无等誓愿。何以故。称菩提相</span><a name="0223c01" id="0223c01">故。以渐增广乃至满足。如实知之无有虚妄</a><a name="0223c02" id="0223c02">心无疑惑。云何能修信不疑。作是念。从初发</a><a name="0223c03" id="0223c03">心乃至坐于道场。得无障无碍。遍知一切法</a><a name="0223c04" id="0223c04">明了无翳。得天眼天耳他心宿命如意足智</a><a name="0223c05" id="0223c05">漏尽智。于一刹那顷悉知三世。以如是智观</a><a name="0223c06" id="0223c06">众生界。见众生身业不善口业不善意业不</a><a name="0223c07" id="0223c07">善。诽谤贤圣起大邪见。亦知作邪见因缘身</a><a name="0223c08" id="0223c08">坏命终堕大地狱。观如是众生身业修善口</a><a name="0223c09" id="0223c09">业修善意业修善。不谤贤圣正见成就。以是</a><a name="0223c10" id="0223c10">因缘身坏命终生于天上。如是观诸众生善</a><a name="0223c11" id="0223c11">恶差别而作是念。我本修菩萨道时发大誓</a><a name="0223c12" id="0223c12">愿。若我自成菩提。亦使他成。我誓愿满足。言</a><a name="0223c13" id="0223c13">行真实无有虚妄。而于此处亦无疑惑。我闻</a><a name="0223c14" id="0223c14">如来唯有一乘。此事真实而不颠倒无有虚</a><a name="0223c15" id="0223c15">妄。何以故。譬如阎浮提多诸小渚。是诸小渚</a><a name="0223c16" id="0223c16">皆依阎浮提住。亦同名阎浮提。如来一乘亦</a><a name="0223c17" id="0223c17">复如是。一切诸乘皆出大乘。是故一乘名如</a><a name="0223c18" id="0223c18">来大乘。亦于此中不生疑惑如实而知。是以</a><a name="0223c19" id="0223c19">菩萨信如来乘。亦曾闻如来种种说法种种</a><a name="0223c20" id="0223c20">修多罗无不真实。何以故。如来随所化众生。</a><a name="0223c21" id="0223c21">随问何法称彼而答。然于此处如实能知信</a><a name="0223c22" id="0223c22">受不疑。曾闻诸佛深远妙声此事真实心无</a><a name="0223c23" id="0223c23">所惑。何以故。诸天以少修福尚得深妙柔软</a><a name="0223c24" id="0223c24">之声。况复如来具足无量百千万亿功德。深</a><a name="0223c25" id="0223c25">信此处不生疑惑。是名菩萨信于如来深远</a><a name="0223c26" id="0223c26">之声。又信如来能以一音演说诸法。随其类</a><a name="0223c27" id="0223c27">根悉除疑惑。而诸众生皆谓。世尊独为己说。</a><a name="0223c28" id="0223c28">佛以一音演说诸法。众生随类亦各信解。非</a><a name="0223c29" id="0223c29">作想亦非不作想。如实而知无有虚妄。能于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T160223b.htm'><img src='up.gif' border=0></a>
<a href='T160224a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>