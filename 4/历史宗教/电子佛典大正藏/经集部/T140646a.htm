<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0482 持世经 0646a</TITLE>
</head> 
<BODY id='T14' onbeforeprint='hide()' onafterprint='show()'>

<font face='Arial'><h2>No. 482 持世经</font> <font face='Arial'>(卷1)</font> 初品第一 <font face='Arial'>T14, p0646a</h2></font><hr>
<span class='old'>
</a><a name="0645c28" id="0645c28">若见若说。诸善男子。是名入一切法门。以不</a><a name="0645c29" id="0645c29">入相故。一切法无合无散无缚无解。是一切</span><a name="0646a01" id="0646a01">法门以无门故。说是门名为不可出门不可</a><a name="0646a02" id="0646a02">入门。不可归门不可说门。毕竟无生门。以是</a><a name="0646a03" id="0646a03">法门。于法无所知无所见。以是法门。于法</a><a name="0646a04" id="0646a04">无证无所入。何以故。诸善男子。一切法无</a><a name="0646a05" id="0646a05">门。门不可得故。虚空是一切法门。从本已来</a><a name="0646a06" id="0646a06">性清净故。无断是一切法门。断无所有故。无</a><a name="0646a07" id="0646a07">边是一切法门。边不可得故。无量是一切法</a><a name="0646a08" id="0646a08">门。量不可得故。无际是一切法门。诸际无所</a><a name="0646a09" id="0646a09">有故。诸善男子。若有善男子善女人。能入是</a><a name="0646a10" id="0646a10">法门者。则入一切法门。则知一切法门。则说</a><a name="0646a11" id="0646a11">一切法门</a><a name="0646a12" id="0646a12"><p><b>　　<A NAME="n334"></A>持世经五阴品第二之一</b></a><a name="0646a13" id="0646a13"><p>尔时佛告持世菩萨。持世。若菩萨摩诃萨欲</a><a name="0646a14" id="0646a14">得一切法实相。若欲善分别一切法章句。</a><a name="0646a15" id="0646a15">若欲得念力。若欲转身具足得不断念乃至</a><a name="0646a16" id="0646a16">得阿耨多罗三藐三菩提者。当疾入如是法</a><a name="0646a17" id="0646a17">门。于是法门得智慧光明。何以故。于是法中</a><a name="0646a18" id="0646a18">疾得具足故。又复持世。菩萨摩诃萨勤修集</a><a name="0646a19" id="0646a19">如是法门。入是法方便门者。则能得分别阴</a><a name="0646a20" id="0646a20">方便。界方便。入方便。因缘生法方便。四念处</a><a name="0646a21" id="0646a21">方便。五根方便。八圣道分方便。世间出世间</a><a name="0646a22" id="0646a22">法方便。分别有为无为法方便</a><a name="0646a23" id="0646a23"><p>持世。何谓菩萨分别五阴方便。菩萨摩诃萨</a><a name="0646a24" id="0646a24">正观五取阴。所谓无明阴是五取阴。苦阴是</a><a name="0646a25" id="0646a25">五取阴。痴阴是五取阴。病阴痈阴。如箭入身</a><a name="0646a26" id="0646a26">阴是五取阴。菩萨分别观察。选择色取阴。</a><a name="0646a27" id="0646a27">云何为分别观察选择色取阴。是色取阴从</a><a name="0646a28" id="0646a28">四大生。假名为色取阴。是色阴无有自性。但</a><a name="0646a29" id="0646a29">以四大和合。假名为色阴。色阴无有作者。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T140645c.htm'><img src='up.gif' border=0></a>
<a href='T140646b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>