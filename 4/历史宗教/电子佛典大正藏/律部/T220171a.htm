<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0171a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷26)</font> 第五分杂法 <font face='Arial'>T22, p0171a</h2></font><hr>
<span class='old'>
</a><a name="0170c28" id="0170c28">遣使。使白王言。我闻王有庵罗果园三时茂</a><a name="0170c29" id="0170c29">盛。愿见其果。王便敕取。时诸比丘啖之都尽。</span><a name="0171a01" id="0171a01">以是白王。王左右诸臣共讥呵言。沙门释子</a><a name="0171a02" id="0171a02">无有厌足。王虽无惜受者自应筹量。云何一</a><a name="0171a03" id="0171a03">园之果都共啖尽诸长老比丘闻。以是白佛。</a><a name="0171a04" id="0171a04">佛以是事集比丘僧。问诸比丘。汝等实尔不。</a><a name="0171a05" id="0171a05">答言。实尔世尊。佛种种呵责已告诸比丘。</a><a name="0171a06" id="0171a06">从今不听食未净果。若食突吉罗。有一居士</a><a name="0171a07" id="0171a07">请僧啖果。比丘使人一一净之。日遂过中不</a><a name="0171a08" id="0171a08">得复食。便讥呵言。此诸沙门犹如小儿。使</a><a name="0171a09" id="0171a09">人一一净果不复及中。我今当奈此诸果何。</a><a name="0171a10" id="0171a10">以是白佛。佛言。有五种子。根种子接种子</a><a name="0171a11" id="0171a11">节种子果种子子种子。若食果应作沙门法</a><a name="0171a12" id="0171a12">五种净。火净刀净鸟净伤净未成种净。若食</a><a name="0171a13" id="0171a13">根亦应作沙门法五种净。剥净截净破净洗</a><a name="0171a14" id="0171a14">净火净。若食茎叶应作沙门法三种净。刀净</a><a name="0171a15" id="0171a15">火净洗净。若作净时应作总净。于一聚一</a><a name="0171a16" id="0171a16">器中若净一。名为总净。有一比丘欲燃浴室</a><a name="0171a17" id="0171a17">中火破薪。蛇从木孔中出螫脚即死。诸比</a><a name="0171a18" id="0171a18">丘以是白佛。佛言。彼比丘不知八种蛇。名不</a><a name="0171a19" id="0171a19">慈心向。又不说咒。为蛇所害。八种蛇者。提楼</a><a name="0171a20" id="0171a20">赖吒蛇。怛车蛇。伊罗漫蛇。舍婆子蛇。甘摩</a><a name="0171a21" id="0171a21">罗阿湿波罗呵蛇。毗楼罗阿叉蛇。瞿昙蛇。难</a><a name="0171a22" id="0171a22">陀跋难陀蛇。咒蛇者</a><a name="0171a23" id="0171a23"><p class='lg'>　　我慈诸龙王　　　天上及世间</a><br><a name="0171a24" id="0171a24">　　以我此慈心　　　得灭诸恚毒</a><br><a name="0171a25" id="0171a25">　　我以智慧力　　　用之杀此毒</a><br><a name="0171a26" id="0171a26">　　味毒无味毒　　　破灭入地去　</p></a><a name="0171a27" id="0171a27"><p>佛言。若彼比丘以此咒自护者。不为毒蛇之</a><a name="0171a28" id="0171a28">所伤杀。复有比丘被蛇所螫。诸比丘白佛。</a><a name="0171a29" id="0171a29">佛言。汝以此咒咒彼令得安隐。受教往咒彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220170c.htm'><img src='up.gif' border=0></a>
<a href='T220171b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>