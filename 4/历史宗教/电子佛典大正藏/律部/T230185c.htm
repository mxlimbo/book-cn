<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0185c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷26)</font> <font face='Arial'>T23, p0185c</h2></font><hr>
<span class='old'>
</a><a name="0185b28" id="0185b28">时分服</a><a name="0185b29" id="0185b29"><p>佛故在舍卫国。时长老舍利弗热血病。药师</span><a name="0185c01" id="0185c01">言。应服首卢浆。舍利弗言。佛未听我服首卢</a><a name="0185c02" id="0185c02">浆。诸比丘以是事白佛。佛言。听服首卢</a><a name="0185c03" id="0185c03">浆。长老优波离问佛。何等物作首卢浆。佛</a><a name="0185c04" id="0185c04">言。若[<a href='javascript:showpic("images/027198.gif")'>薛/米</a>]若磨若捣合油。等分以水和之</a><a name="0185c05" id="0185c05">令酢。时应服非时不应服。佛在波罗奈国。</a><a name="0185c06" id="0185c06">与大众共夏安居。是中有优婆夷。字摩诃斯</a><a name="0185c07" id="0185c07">那。大富饶。钱谷田宅宝物丰足。种种福德</a><a name="0185c08" id="0185c08">成就。信佛法僧见谛得道。请佛及僧。夏四月</a><a name="0185c09" id="0185c09">供给病人饮食汤药自恣所须。有一比丘病</a><a name="0185c10" id="0185c10">服下药须肉。语诸看病人言。汝去到摩诃斯</a><a name="0185c11" id="0185c11">那优婆夷所。作如是语。有一比丘病。服下</a><a name="0185c12" id="0185c12">药须肉看病人即往摩诃斯那优婆夷所。语</a><a name="0185c13" id="0185c13">言。有一比丘病。服下药须肉。优婆夷即持物</a><a name="0185c14" id="0185c14">与婢。使买肉与看病人。婢持物遍波罗奈城</a><a name="0185c15" id="0185c15">中。求肉不能得。王波摩达断杀故。还语大家</a><a name="0185c16" id="0185c16">言。王断杀。我遍求不能得。优婆夷思惟。何以</a><a name="0185c17" id="0185c17">辛苦如是。我请佛及僧夏四月自恣所须。一比</a><a name="0185c18" id="0185c18">丘病。服下药须肉。不能得。若不得肉。或当增</a><a name="0185c19" id="0185c19">病。如是思惟已。捉利刀入室。自割髀肉持与</a><a name="0185c20" id="0185c20">婢。汝好熟煮与比丘。婢煮竟与看病人。看病</a><a name="0185c21" id="0185c21">人持去。以水洗病比丘手。持肉与病比丘。病</a><a name="0185c22" id="0185c22">比丘不知是何肉便食。病从是得差。摩诃斯</a><a name="0185c23" id="0185c23">那优婆夷。极患疮痛。不能出入坐起。其夫</a><a name="0185c24" id="0185c24">有小因缘事不在。行还不见其妇。即问。摩</a><a name="0185c25" id="0185c25">诃斯那优婆夷那去。家人言。病苦痛在一室</a><a name="0185c26" id="0185c26">中卧。不能坐起。其夫到边问。汝有何苦痛。为</a><a name="0185c27" id="0185c27">风热冷病耶。优婆夷广说上事。其夫闻已</a><a name="0185c28" id="0185c28">大嗔。不忍不信何缘尔。沙门释子不知时不</a><a name="0185c29" id="0185c29">筹量。若施者不知量。受者应知量。乃使我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230185b.htm'><img src='up.gif' border=0></a>
<a href='T230186a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>