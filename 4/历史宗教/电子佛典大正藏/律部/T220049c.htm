<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0049c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷7)</font> 初分之五堕初 <font face='Arial'>T22, p0049c</h2></font><hr>
<span class='old'>
</a><a name="0049b28" id="0049b28">诸比丘为是愍我贫穷恐食不足。为是食恶不</a><a name="0049b29" id="0049b29">可进啖。即以问之。诸比丘中少惭愧者答言。</span><a name="0049c01" id="0049c01">恐汝食少。故于余家处处先食。贫人恨言。云</a><a name="0049c02" id="0049c02">何先受我请。而余家食我本肆力期尽供养。</a><a name="0049c03" id="0049c03">今诸大德虽不能啖。愿随意持去。勿令有</a><a name="0049c04" id="0049c04">余。诸比丘闻已便复强食。然犹不尽所供之</a><a name="0049c05" id="0049c05">半。众僧食讫贫人复作是念。我强劝僧食故</a><a name="0049c06" id="0049c06">当不得罪耶。以是白佛。佛言。善哉贫士。汝能</a><a name="0049c07" id="0049c07">见人作福。佣力慕及。虽受人身。生天因缘</a><a name="0049c08" id="0049c08">皆已具足。从汝发心欲供养佛及僧已来。随</a><a name="0049c09" id="0049c09">事皆得无量功德。正使众僧不食一粒。于汝</a><a name="0049c10" id="0049c10">功德无不具足。汝今当复得现世报。贫人闻</a><a name="0049c11" id="0049c11">已欢喜踊跃。佛更为说种种妙法。即于坐上</a><a name="0049c12" id="0049c12">远尘离垢得法眼净。彼见法已。受三自归奉</a><a name="0049c13" id="0049c13">持五戒从坐起头面礼足右绕而退</a><a name="0049c14" id="0049c14"><p>尔时有五百贾客。从优禅那国来。道路迥绝。</a><a name="0049c15" id="0049c15">绝粮三日。前遣马使募求熟食。遍语人言。我</a><a name="0049c16" id="0049c16">等五百贾客从优禅那国来。绝粮三日。故先</a><a name="0049c17" id="0049c17">遣我求诸熟食。若有熟者不计价直。城中人</a><a name="0049c18" id="0049c18">言。此间无有。唯一贫人于僧坊设会。大有余</a><a name="0049c19" id="0049c19">长。汝往求之。必得无疑。于是彼使。即便驰</a><a name="0049c20" id="0049c20">往。具以情告。贫人答言。我今设食不为财利。</a><a name="0049c21" id="0049c21">但当速来莫论价直。使人闻之。出非本望欢</a><a name="0049c22" id="0049c22">喜还报。须臾俱至。咸言。速与我食当厚相报。</a><a name="0049c23" id="0049c23">答亦如初。即便下食。既饱满已。借问余人。此</a><a name="0049c24" id="0049c24">人有何事业。乃能如此种种施设。有人具以</a><a name="0049c25" id="0049c25">事答。众贾闻已倍增希有。即敛百千两金</a><a name="0049c26" id="0049c26">以酬其施。又复借问。此城某甲今为在不。答</a><a name="0049c27" id="0049c27">言已死。又问。彼有子孙不。答言。向之施主即</a><a name="0049c28" id="0049c28">是其子。诸贾客等闻之。依然语贫人言。汝父</a><a name="0049c29" id="0049c29">是我等师。又与百千两金以敦旧情。王舍大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220049b.htm'><img src='up.gif' border=0></a>
<a href='T220050a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>