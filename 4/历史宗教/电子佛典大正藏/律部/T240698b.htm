<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0698b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷4)</font> 阿育王品第三集法藏 <font face='Arial'>T24, p0698b</h2></font><hr>
<span class='old'>
</a><a name="0698a28" id="0698a28">五烦恼聚。天人魔梵。如此等众不能毁坏</a><a name="0698a29" id="0698a29">如来。是名婆伽婆。又言。如来能坏毁欲嗔</span><a name="0698b01" id="0698b01">恚诸愚痴烦恼流恶法等。是名婆伽婆。又言。</a><a name="0698b02" id="0698b02">如来有三十二大人相。八十种好。相好无</a><a name="0698b03" id="0698b03">比离诸烦恼。天人世间恒欲往生。到已。佛</a><a name="0698b04" id="0698b04">观众生心随所乐。即便为说。是故名婆伽</a><a name="0698b05" id="0698b05">婆。世间伽婆有六种。一者领。二者法。三者</a><a name="0698b06" id="0698b06">名。四者微妙。五者欲。六者念。问曰。何谓为</a><a name="0698b07" id="0698b07">领。答曰。自领心故。何谓为法。答曰。如来</a><a name="0698b08" id="0698b08">法身一切具足故。何谓为名。答。佛名清净。</a><a name="0698b09" id="0698b09">无所不遍故。何谓微妙。答曰。佛身具足一</a><a name="0698b10" id="0698b10">切微妙。观之无厌故。何谓为欲。答曰。佛欲</a><a name="0698b11" id="0698b11">有所至应心即到。佛欲自为又欲为他</a><a name="0698b12" id="0698b12">故。何谓念。答曰。一切众生皆以念心供养</a><a name="0698b13" id="0698b13">故。故名婆伽婆。又言。婆伽婆者。分别义。问</a><a name="0698b14" id="0698b14">曰。何谓分别。答曰。功德为初分别诸法。五</a><a name="0698b15" id="0698b15">阴十二入十八界四谛六识十二因缘。一一</a><a name="0698b16" id="0698b16">分别关知。苦谛逼迫不定。是为苦谛。着不</a><a name="0698b17" id="0698b17">舍聚。是为集谛。灭苦受。是为灭谛。因缘</a><a name="0698b18" id="0698b18">得出。是名道谛。如是分别故。故名婆伽婆。</a><a name="0698b19" id="0698b19">又婆伽婆者。婆伽者三界。婆者吐。吐三界</a><a name="0698b20" id="0698b20">烦恼故。名婆伽婆。世间有天人梵魔沙门</a><a name="0698b21" id="0698b21">婆罗门。是名世间。天人者。六欲天人。魔者</a><a name="0698b22" id="0698b22">六天。梵者富楼天。沙门婆罗门者。佛法怨</a><a name="0698b23" id="0698b23">家。又天人者。世间诸王亦入天人。又天人</a><a name="0698b24" id="0698b24">者。含取欲界天人。魔者。含取天魔界。梵者。</a><a name="0698b25" id="0698b25">无色梵天界。沙门婆罗门者。含取世间四部</a><a name="0698b26" id="0698b26">众故。所以尔者。收取上下悉入如来功</a><a name="0698b27" id="0698b27">德。悉能通达如此诸处。自以知说法者。自</a><a name="0698b28" id="0698b28">用方便而知。故名自知者。自用慧眼而</a><a name="0698b29" id="0698b29">知。是名为知。又言。知者。知无障碍故。名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240698a.htm'><img src='up.gif' border=0></a>
<a href='T240698c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>