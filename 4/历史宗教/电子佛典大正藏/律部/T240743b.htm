<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0743b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷10)</font> 舍利弗品 <font face='Arial'>T24, p0743b</h2></font><hr>
<span class='old'>
</a><a name="0743a27" id="0743a27"><p>尔时佛住毗舍离大林中。于高阁讲堂中。</a><a name="0743a28" id="0743a28">毗舍离者。此是国名也。因女人相立为名。</span><a name="0743b01" id="0743b01">此城人民众多三过开广。法师曰。我今广</a><a name="0743b02" id="0743b02">说毗舍离根本因缘。往昔波罗奈国王王夫</a><a name="0743b03" id="0743b03">人怀妊。此夫人自知怀妊而白王言。王即</a><a name="0743b04" id="0743b04">供给侍养。皆使调适。期月已满即入产堂。</a><a name="0743b05" id="0743b05">若有福德之人。平旦时生。此夫人平旦时。生</a><a name="0743b06" id="0743b06">出肉一段。赤如木槿华。又余夫人生儿。色</a><a name="0743b07" id="0743b07">如金色。此夫人见傍夫人生儿端正微妙。而</a><a name="0743b08" id="0743b08">生羞耻心。而作是念。若王见诸夫人儿端</a><a name="0743b09" id="0743b09">正。而我生子唯一段肉。无有手足。王设见</a><a name="0743b10" id="0743b10">者必生恶贱。作是念。即取盛贮器中。打金</a><a name="0743b11" id="0743b11">作薄以朱砂书题。是波罗奈国王夫人所</a><a name="0743b12" id="0743b12">生。盖覆器头以王印印之。以金薄书置</a><a name="0743b13" id="0743b13">器外。送放江中使人弃已。诸鬼神营护。使</a><a name="0743b14" id="0743b14">无风浪漂没。尔时有一道士。依止牧牛</a><a name="0743b15" id="0743b15">人住于江边。此道士清朝往江边澡洗。遥</a><a name="0743b16" id="0743b16">见此器而念言。我当拾取。此器近已而取。</a><a name="0743b17" id="0743b17">又见金薄书字。复见有王印印之。便开器</a><a name="0743b18" id="0743b18">看。唯见有肉一段。而作是念。若是死肉久</a><a name="0743b19" id="0743b19">应烂臭。必有异相。即取将归住处。善举一</a><a name="0743b20" id="0743b20">处。过半月已而成二片。道士见如是瑞相。</a><a name="0743b21" id="0743b21">安置好处。自尔之后复经半月。二片各生</a><a name="0743b22" id="0743b22">五胞。又却后半月。一片成男一片成女。男</a><a name="0743b23" id="0743b23">色如黄金。女色如白银。道士见如是相已。</a><a name="0743b24" id="0743b24">心生爱重。如自子无异。以慈心力故。两</a><a name="0743b25" id="0743b25">手拇指自然出乳。一指饮男一指饮女。乳</a><a name="0743b26" id="0743b26">入子腹。譬如清水入摩尼珠。内外明彻。道</a><a name="0743b27" id="0743b27">士号儿。名为离车子(汉言皮薄亦言同皮)道士养此二</a><a name="0743b28" id="0743b28">子。极为辛苦。日入聚落乞食。兼为二子觅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240743a.htm'><img src='up.gif' border=0></a>
<a href='T240743c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>