<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 萨婆多毗尼毗婆沙 0540a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 萨婆多毗尼毗婆沙</font> <font face='Arial'>(卷6)</font> 九十事初戒 <font face='Arial'>T23, p0540a</h2></font><hr>
<span class='old'>
</a><a name="0539c28" id="0539c28">语他言见。若不见谓见。语他言不见。若见</a><a name="0539c29" id="0539c29">已疑。为见不见。语他言不见。若不见疑。为</span><a name="0540a01" id="0540a01">见不见。语他言见。以是心想故。皆波逸提。</a><a name="0540a02" id="0540a02">闻觉知亦如是。一切随心想说无犯。见闻觉</a><a name="0540a03" id="0540a03">知。以眼为见。以耳为闻。鼻舌身为觉。意根为</a><a name="0540a04" id="0540a04">知。以三根性利力用偏多。各分为名。三根性</a><a name="0540a05" id="0540a05">钝。力用处少。总名为觉。复次三根能远取境</a><a name="0540a06" id="0540a06">界各分为名。三根近取境界。故合为名。若</a><a name="0540a07" id="0540a07">使妄语。若书信妄语。尽突吉罗。若先无心</a><a name="0540a08" id="0540a08">妄语。误乱失口妄语。尽突吉罗。若说法义论。</a><a name="0540a09" id="0540a09">若传人语。若凡说一切是非。莫自摄为是。常</a><a name="0540a10" id="0540a10">令推寄有本。则无过也。若狂心乱心病坏心</a><a name="0540a11" id="0540a11">无犯。或有妄语不两舌者。如旋风土鬼来至</a><a name="0540a12" id="0540a12">我所。自言持戒清净淫欲不起。如自称过人</a><a name="0540a13" id="0540a13">法。前人不闻不受。重偷兰。若欲以无根法</a><a name="0540a14" id="0540a14">谤他。先向同意说。某甲比丘犯如是罪。与</a><a name="0540a15" id="0540a15">我相助。重偷兰。如破僧相助僧残。未满者偷</a><a name="0540a16" id="0540a16">兰</a><a name="0540a17" id="0540a17"><p><b>　　<A NAME="n286"></A>九十事第二</b></a><a name="0540a18" id="0540a18"><p>此是共戒。比丘尼俱波逸提。三众突吉罗。</a><a name="0540a19" id="0540a19">说本生因缘者。一以证轻毁过罪故。二息诽</a><a name="0540a20" id="0540a20">谤故。若不说本生。外道当言。瞿昙沙门无宿</a><a name="0540a21" id="0540a21">命通。三以成十二部经故。此是本生也。佛用</a><a name="0540a22" id="0540a22">愿智以知过去。问曰。愿智宿命智有何差别。</a><a name="0540a23" id="0540a23">答曰。宿命智知过去。愿智知三世。宿命智</a><a name="0540a24" id="0540a24">知有漏。愿智二俱兼知。宿命智知自身过</a><a name="0540a25" id="0540a25">去。愿智自他兼知。宿命智一身二身次第</a><a name="0540a26" id="0540a26">得知。愿智一念超知百劫。古时畜生所以</a><a name="0540a27" id="0540a27">能语。今时畜生所以不语。谓劫初时先有</a><a name="0540a28" id="0540a28">人天未有三恶。初有三恶。尽从人天中来。以</a><a name="0540a29" id="0540a29">宿习近故。是以能语。今时畜生。多从三恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230539c.htm'><img src='up.gif' border=0></a>
<a href='T230540b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>