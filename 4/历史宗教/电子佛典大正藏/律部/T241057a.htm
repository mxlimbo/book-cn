<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1057a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷4)</font> 杂品第十九 <font face='Arial'>T24, p1057a</h2></font><hr>
<span class='old'>
</a><a name="1056c28" id="1056c28">以故。我法或有即作即受。或有异作异受无</a><a name="1056c29" id="1056c29">作无受。即作即受者阴作阴受。异作异受</span><a name="1057a01" id="1057a01">者人作天受。无作无受者。作业因缘和合而</a><a name="1057a02" id="1057a02">有。本无自性何有作受。汝意若谓异作异受。</a><a name="1057a03" id="1057a03">云何复言相续不断。是义不然。何以故。譬</a><a name="1057a04" id="1057a04">如置毒乳中。至醍醐时故能杀人。乳时异故</a><a name="1057a05" id="1057a05">醍醐亦异。虽复有异次第而生相似不断故</a><a name="1057a06" id="1057a06">能害人。五阴亦尔。虽复有异次第而生相似</a><a name="1057a07" id="1057a07">不断。是故可言异作异受即作即受无作无</a><a name="1057a08" id="1057a08">受者。若离五阴者无我我所。一切众生颠</a><a name="1057a09" id="1057a09">倒覆心。或说色即是我。乃至识即是我。或有</a><a name="1057a10" id="1057a10">说言色即是我其余四阴即是我所。乃至识</a><a name="1057a11" id="1057a11">亦如是。若有说言离五阴已别有我者。无有</a><a name="1057a12" id="1057a12">是处。何以故。我佛法中色非我也。所以者何。</a><a name="1057a13" id="1057a13">无常无作不自在故。是故四阴不名我所。乃</a><a name="1057a14" id="1057a14">至识亦如是。众缘和合异法出生。故名为作</a><a name="1057a15" id="1057a15">实无异作。众缘和合异法出生。名为受者实</a><a name="1057a16" id="1057a16">无异受。是故名为无作无受。若汝意谓异作</a><a name="1057a17" id="1057a17">异受。何故此人作业不彼人受俱有五阴。是</a><a name="1057a18" id="1057a18">义不然。何以故。异有二种。一者身异。二者名</a><a name="1057a19" id="1057a19">异。一者佛得。二者天得。佛得天得身名各</a><a name="1057a20" id="1057a20">异。是因缘故身口应异。身口异故造业亦异。</a><a name="1057a21" id="1057a21">造业异故。寿命色力安辩亦异。是故不得佛</a><a name="1057a22" id="1057a22">得作业天得受果。虽俱五阴色名是一。受想</a><a name="1057a23" id="1057a23">行异。何以故。佛得受乐天得受苦。佛得生贪</a><a name="1057a24" id="1057a24">天得生嗔。是故不得名为相似色名虽一其</a><a name="1057a25" id="1057a25">实有异。或有佛得白色天得黑色。若以名同</a><a name="1057a26" id="1057a26">为一义者。一人生时。应一切生。一人死时</a><a name="1057a27" id="1057a27">应一切死。汝若不欲然此义者。是故不得异</a><a name="1057a28" id="1057a28">作异受。汝意若谓汝亦异作异受。我亦如是</a><a name="1057a29" id="1057a29">异作异受。若异作异受。应同我过。何故不见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241056c.htm'><img src='up.gif' border=0></a>
<a href='T241057b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>