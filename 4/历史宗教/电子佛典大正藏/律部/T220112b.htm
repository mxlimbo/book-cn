<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0112b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷16)</font> 第三分初受戒法上 <font face='Arial'>T22, p0112b</h2></font><hr>
<span class='old'>
</a><a name="0112a28" id="0112a28">事如是持。解僧坊界已然后结戒场。应一比</a><a name="0112a29" id="0112a29">丘唱戒坛四方相。更一比丘白二羯磨如上</span><a name="0112b01" id="0112b01">说。结戒坛已更结僧坊界。应一比丘唱四方</a><a name="0112b02" id="0112b02">界相。又唱除内地。更一比丘白。大德僧听。此</a><a name="0112b03" id="0112b03">某甲比丘唱四方界相及除内地。今僧结作</a><a name="0112b04" id="0112b04">大界共住共布萨共得施。若僧时到僧忍听。</a><a name="0112b05" id="0112b05">白如是。大德僧听。此某甲比丘唱四方界相</a><a name="0112b06" id="0112b06">及除内地。今僧结作大界共住共布萨共得</a><a name="0112b07" id="0112b07">施。谁诸长老忍默然若不忍者说。僧已结某</a><a name="0112b08" id="0112b08">甲比丘唱四方界相及除内地。作僧大界共</a><a name="0112b09" id="0112b09">住共布萨共得施竟。僧忍默然故。是事如是</a><a name="0112b10" id="0112b10">持</a><a name="0112b11" id="0112b11"><p>尔时有一外道摩纳。欲于正法中出家受</a><a name="0112b12" id="0112b12">具足戒。到舍利弗所白言。与我出家受具足</a><a name="0112b13" id="0112b13">戒。舍利弗不为受。如是遍至五百比丘所。皆</a><a name="0112b14" id="0112b14">不与受。便啼哭还归。佛以天眼观见。问舍利</a><a name="0112b15" id="0112b15">弗言。此摩纳何故哭啼而归。具以事答。又问。</a><a name="0112b16" id="0112b16">此人曾有一善言向诸比丘不。答言有。又问。</a><a name="0112b17" id="0112b17">有何善言。答言。我先乞食此人赞我言。此沙</a><a name="0112b18" id="0112b18">门释子善好有德应与食。佛言。此恩应报汝</a><a name="0112b19" id="0112b19">可度之舍利弗受教。即与受具足戒。复有一</a><a name="0112b20" id="0112b20">外道摩纳。薄福乞食不能得。作是念。沙门释</a><a name="0112b21" id="0112b21">子乞食易得。病瘦医药人所乐与。我今宁可</a><a name="0112b22" id="0112b22">就彼出家受具足戒。念已便到僧坊。白诸比</a><a name="0112b23" id="0112b23">丘言。与我出家授具足戒。诸比丘即与授</a><a name="0112b24" id="0112b24">具足戒。薄福故遇僧次请食断。诸比丘语言。</a><a name="0112b25" id="0112b25">汝可着衣持钵乞食。答言。大德我畏乞食故。</a><a name="0112b26" id="0112b26">于佛法中出家。而今云何教我乞食。诸长老</a><a name="0112b27" id="0112b27">比丘呵责。云何度不能乞食人。以是白佛。佛</a><a name="0112b28" id="0112b28">言。不应度此人。度者突吉罗。若度人时应先</a><a name="0112b29" id="0112b29">问。汝为何等出家。若言为饮食故不应度。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220112a.htm'><img src='up.gif' border=0></a>
<a href='T220112c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>