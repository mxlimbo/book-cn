<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0007c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷2)</font> 第一分初波罗夷法 <font face='Arial'>T22, p0007c</h2></font><hr>
<span class='old'>
</a><a name="0007b28" id="0007b28">佛告阿难。汝今宣令依止毗舍离比丘。皆使</a><a name="0007b29" id="0007b29">来集普会讲堂。阿难受教。即呼来集。集已白</span><a name="0007c01" id="0007c01">言。唯圣知时。世尊从坐起。至讲堂就座而坐。</a><a name="0007c02" id="0007c02">问诸比丘。实有上事不。答言。实尔世尊。佛</a><a name="0007c03" id="0007c03">种种呵责。汝等愚痴。所作非法。岂不闻我所</a><a name="0007c04" id="0007c04">说慈忍护念众生。而今云何不忆此法。呵已</a><a name="0007c05" id="0007c05">告诸比丘。若自杀身得偷罗遮罪。又告。从</a><a name="0007c06" id="0007c06">今已后。应修安般念。乐净观乐喜观。观已</a><a name="0007c07" id="0007c07">生恶。不善法即能除灭。以十利故为诸比丘</a><a name="0007c08" id="0007c08">结戒。从今是戒应如是说。若比丘手自杀。人</a><a name="0007c09" id="0007c09">断其命。是比丘得波罗夷不共住</a><a name="0007c10" id="0007c10"><p>尔时众多比丘得重病。有诸比丘来问讯言。</a><a name="0007c11" id="0007c11">大德。病宁有损苦可忍不。病比丘言。病犹未</a><a name="0007c12" id="0007c12">损苦不可忍。便语诸比丘。与我刀绳。与我毒</a><a name="0007c13" id="0007c13">药。与我增病食。将我至高岸边。时诸比丘。皆</a><a name="0007c14" id="0007c14">随与之。病比丘或以刀自刺。或以绳自绞。或</a><a name="0007c15" id="0007c15">服毒药。或食增病食。或坠高岸自断其命。</a><a name="0007c16" id="0007c16">诸比丘见其死已。便生悔心。以白阿难。阿难</a><a name="0007c17" id="0007c17">将至佛所。以事白佛。佛以是事集比丘僧。问</a><a name="0007c18" id="0007c18">诸比丘。汝等实尔不。答言。实尔世尊。佛种种</a><a name="0007c19" id="0007c19">呵责。汝等愚痴。自断人命与刀令死。有何等</a><a name="0007c20" id="0007c20">异。从今是戒应如是说。若比丘自断人命持</a><a name="0007c21" id="0007c21">刀授与。得波罗夷不共住。复有比丘得重病。</a><a name="0007c22" id="0007c22">诸比丘来问讯。如上语诸比丘。与我刀绳毒</a><a name="0007c23" id="0007c23">药。诸比丘言。佛不听我与人自杀之具。然我</a><a name="0007c24" id="0007c24">有知识猎师。当为汝唤令断汝命。病比丘</a><a name="0007c25" id="0007c25">言。为我速唤。彼比丘走语猎师言。此有比丘。</a><a name="0007c26" id="0007c26">得重病不复乐生。汝为断命可得大福。猎师</a><a name="0007c27" id="0007c27">言。若杀生得大福者。屠脍之人得大福耶。汝</a><a name="0007c28" id="0007c28">等比丘自言。有慈悲心。今教人杀。教人杀与</a><a name="0007c29" id="0007c29">自杀。有何等异。时诸比丘皆生悔心。往白阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220007b.htm'><img src='up.gif' border=0></a>
<a href='T220008a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>