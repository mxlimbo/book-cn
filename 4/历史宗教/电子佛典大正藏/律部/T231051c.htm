<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本说一切有部毗奈耶皮革事 1051c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本说一切有部毗奈耶皮革事</font> <font face='Arial'>(卷1)</font> <font face='Arial'>T23, p1051c</h2></font><hr>
<span class='old'>
</a><a name="1051b28" id="1051b28">耶。白言圣者。我今已见。又即白言。愿与出家</a><a name="1051b29" id="1051b29">供侍圣者。断淫怒痴修于梵行。时具寿迦多</span><a name="1051c01" id="1051c01">演那言。汝可先传彼语。然后可来出家。白言</a><a name="1051c02" id="1051c02">可尔。既闻圣者告已。即往彼村杀羊之处。到</a><a name="1051c03" id="1051c03">其人所。告曰。汝今知不。于恶趣中。曾见汝</a><a name="1051c04" id="1051c04">父。遣传此语。汝可回斯杀羊恶业非法之事。</a><a name="1051c05" id="1051c05">彼乃答言。我父死来经十二年。岂有传信别</a><a name="1051c06" id="1051c06">生中事。汝从他闻为自见耶。答曰我从恶趣</a><a name="1051c07" id="1051c07">中来。若不信者。汝父报言。汝屠羊处地下。有</a><a name="1051c08" id="1051c08">一金瓶。穿取其金将为受用。并复时时供养</a><a name="1051c09" id="1051c09">圣者迦多演那食。称赞我名愿罪业消灭。然</a><a name="1051c10" id="1051c10">此屠儿即穿地下。遂得金瓶。乃知证验。时长</a><a name="1051c11" id="1051c11">者子又即往访淫逸之子。到已告曰。我见汝</a><a name="1051c12" id="1051c12">父。令报汝斯事。我所造业果报成熟现受众</a><a name="1051c13" id="1051c13">苦。斯人答曰。我父死来。经今十二年。岂从他</a><a name="1051c14" id="1051c14">生中来为复闻他说耶为自见耶。长者子曰。</a><a name="1051c15" id="1051c15">我从饿鬼中来。具见斯事若不信者。汝父信</a><a name="1051c16" id="1051c16">曰。向汝事火炉下。有二金瓶。汝应穿取受用</a><a name="1051c17" id="1051c17">及将一分。时时供养圣者迦多演那一团之</a><a name="1051c18" id="1051c18">食。称赞我名愿我罪业除灭。子即穿地乃见</a><a name="1051c19" id="1051c19">金瓶。始知现验。时长者子又往彼淫女之处</a><a name="1051c20" id="1051c20">告言。汝复当知。我于恶趣。见汝父母兄嫂及</a><a name="1051c21" id="1051c21">奴。令报汝知。急悔已过恶业之事。答商主曰。</a><a name="1051c22" id="1051c22">彼并死来。经今十二年。谁复见闻。尔从何处</a><a name="1051c23" id="1051c23">来耶。答曰。我从地狱中来若不信者。汝父母</a><a name="1051c24" id="1051c24">言。我眠卧处床四足下。各有一金瓶。其中并</a><a name="1051c25" id="1051c25">有金杖澡瓶。汝可穿取欢乐受用。及以时时</a><a name="1051c26" id="1051c26">供养圣者人天所奉迦多演那。当称赞我名愿</a><a name="1051c27" id="1051c27">我罪灭。当即穿地一如来信。时长者子笑曰。</a><a name="1051c28" id="1051c28">人皆信金。不信我语。因笑露齿。女见金齿。乃</a><a name="1051c29" id="1051c29">知斯人是彼长者之子。问曰。圣者。仁岂不是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231051b.htm'><img src='up.gif' border=0></a>
<a href='T231052a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>