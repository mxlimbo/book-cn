<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0717b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷6)</font> 舍利弗品 <font face='Arial'>T24, p0717b</h2></font><hr>
<span class='old'>
</a><a name="0717a28" id="0717a28">应答言无罪。可忏悔者语令忏悔。应与</a><a name="0717a29" id="0717a29">阿浮呵那者答言与。若不与当言不与。</span><a name="0717b01" id="0717b01">见波罗夷罪相。莫道言汝得波罗夷。何以</a><a name="0717b02" id="0717b02">故。初波罗夷淫欲虚诳妄语其相易现。杀</a><a name="0717b03" id="0717b03">盗二戒其相难知。因细而得从细而解。是</a><a name="0717b04" id="0717b04">故莫向狐疑人道。汝得波罗夷罪。若有师</a><a name="0717b05" id="0717b05">者答言。汝今可往咨问汝师。即便遣去。仍</a><a name="0717b06" id="0717b06">往到律师所。而问言。此罪云何。若此律师观</a><a name="0717b07" id="0717b07">其罪相可治。此比丘得律师语已。即还报</a><a name="0717b08" id="0717b08">律师言可治。律师言。善哉。随语而作。若无</a><a name="0717b09" id="0717b09">师者。教问同学。同学若答言可治。还报律</a><a name="0717b10" id="0717b10">师。律师答言。善哉。若无同学教问弟子。弟</a><a name="0717b11" id="0717b11">子又答言可治。还报律师。律师言。善哉。随</a><a name="0717b12" id="0717b12">语而作。若弟子见有罪相。莫作是言。汝得</a><a name="0717b13" id="0717b13">波罗夷罪。何以故。法师曰。佛出世难得。出</a><a name="0717b14" id="0717b14">家亦难得。受具足戒甚难。语已律师即净</a><a name="0717b15" id="0717b15">扫洒房舍。令狐疑比丘尽日坐。坐已即与</a><a name="0717b16" id="0717b16">三十禅法。令其自观。若戒无病。观者禅法</a><a name="0717b17" id="0717b17">即现。威仪贯通心便入定。坐在定中。若过</a><a name="0717b18" id="0717b18">一日亦不觉知。到瞑律师往至其所。而问</a><a name="0717b19" id="0717b19">言。长老。心意云何。答言。大德。我心意唯有</a><a name="0717b20" id="0717b20">定耳。律师又言。长老。出家人甚难。于沙门</a><a name="0717b21" id="0717b21">法慎勿懈怠。皆应修学。若破戒者。入禅心</a><a name="0717b22" id="0717b22">即不定。如坐棘刺。何以故。为悔过火所烧。</a><a name="0717b23" id="0717b23">亦如坐热石上。不得安定。而复起去。若律</a><a name="0717b24" id="0717b24">师往到其所而言。长老。心意云何。为定与</a><a name="0717b25" id="0717b25">不。答言。不定。律师言。人于世间为罪行。</a><a name="0717b26" id="0717b26">不可覆藏。初作时。护身善神先应观知。又</a><a name="0717b27" id="0717b27">沙门婆罗门略知人心。长老。汝可随宜觅</a><a name="0717b28" id="0717b28">安止处。四种毗尼及律师三法品竟</a><a name="0717b29" id="0717b29"><p class='juan'>
善见律毗婆沙卷第六</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240717a.htm'><img src='up.gif' border=0></a>
<a href='T240717c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>