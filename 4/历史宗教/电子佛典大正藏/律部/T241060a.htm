<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1060a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷5)</font> 杂品第十九 <font face='Arial'>T24, p1060a</h2></font><hr>
<span class='old'>
</a><a name="1059c28" id="1059c28">福则有三时。春时二月夏时五月秋时九月。</a><a name="1059c29" id="1059c29">若人以房舍卧具汤药园林池井。牛羊象马</span><a name="1060a01" id="1060a01">种种资生。布施于他施已命终。是人福德随</a><a name="1060a02" id="1060a02">所施物。任用久近福德常生。是福追人如</a><a name="1060a03" id="1060a03">影随形。或有说言终已便失。是义不然。何</a><a name="1060a04" id="1060a04">以故。物坏不用二时中失非命尽失。若出</a><a name="1060a05" id="1060a05">家人效在家人岁节之日弃饮食者。随世法</a><a name="1060a06" id="1060a06">故非真实也。亦信世法出世法故。若能随家</a><a name="1060a07" id="1060a07">所有好恶。常乐施者名一切施。若以身分及</a><a name="1060a08" id="1060a08">以妻子所重之物。施于人者。是则名为不思</a><a name="1060a09" id="1060a09">议施。若有恶人。毁戒。怨家。不知恩义。不</a><a name="1060a10" id="1060a10">信因果强乞索者大势力人。健骂詈者得已</a><a name="1060a11" id="1060a11">嗔恚。诈现好相。大富贵者。施如是等十一</a><a name="1060a12" id="1060a12">种人名不思议。善男子。一切布施有三根</a><a name="1060a13" id="1060a13">本。施于贫穷以怜愍故。施于怨家不求报故。</a><a name="1060a14" id="1060a14">施福德人心喜敬故。善男子。若人多财无量</a><a name="1060a15" id="1060a15">岁中供养三宝。虽得无量福德果报。不如劝</a><a name="1060a16" id="1060a16">人共和合作。若人轻于少物恶物羞不肯施。</a><a name="1060a17" id="1060a17">是人增长来世贫苦。若人共施财物。福田施</a><a name="1060a18" id="1060a18">心俱等。是二得果无有差别。有财心俱等福</a><a name="1060a19" id="1060a19">田胜者。得果报胜。有田心俱下财物胜者。</a><a name="1060a20" id="1060a20">得果则胜。有田财俱下施心胜者。得果亦胜。</a><a name="1060a21" id="1060a21">有田财俱胜施心下者。得果不如。善男子智</a><a name="1060a22" id="1060a22">者施时不为果报何以故。定知此因必得果</a><a name="1060a23" id="1060a23">故。若人无慈不知恩义不贪圣人所有功德。</a><a name="1060a24" id="1060a24">惜财身命贪着心重。如是之人不能布施。智</a><a name="1060a25" id="1060a25">者深观一切众生求财物时不惜身命。既得</a><a name="1060a26" id="1060a26">财物能舍施人当知是人能舍身命若人悭吝</a><a name="1060a27" id="1060a27">不能舍财。当知是人亦惜身命。若舍身命求</a><a name="1060a28" id="1060a28">得财物以布施者。当知是人是大施主。若人</a><a name="1060a29" id="1060a29">得财贪惜不施。当知即是未来世中贫穷种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241059c.htm'><img src='up.gif' border=0></a>
<a href='T241060b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>