<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0105b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0105b</h2></font><hr>
<span class='old'>
</a><a name="0105a28" id="0105a28">婆罗水边敷草坐宿。时彼长者子五欲自娱</a><a name="0105a29" id="0105a29">已便得暂眠。一切伎直悉皆眠卧。长者子须</span><a name="0105b01" id="0105b01">臾便觉。视己屋舍犹若丘冢。观诸伎直皆如</a><a name="0105b02" id="0105b02">木人。更相荷枕鼻涕目泪口中流涎。琴瑟筝</a><a name="0105b03" id="0105b03">笛乐器纵横。甚大惊怖生厌离心。走向父所</a><a name="0105b04" id="0105b04">住处。见亦如是。益生厌离。即便向合。合忽</a><a name="0105b05" id="0105b05">自开。向门及大城门皆自然开。迳趣婆罗水</a><a name="0105b06" id="0105b06">边高声大唱。我今忧厄无所归趣</a><a name="0105b07" id="0105b07"><p>尔时世尊伸金色臂招言。童子来此此处无</a><a name="0105b08" id="0105b08">为无有忧厄。耶舍闻佛语声。一切忧厄豁然</a><a name="0105b09" id="0105b09">消除。即脱琉璃屐着于岸边渡水诣佛。遥见</a><a name="0105b10" id="0105b10">世尊姿容殊特。犹若金山生欢喜心。到已头</a><a name="0105b11" id="0105b11">面礼足却坐一面。佛为说种种妙法示教利</a><a name="0105b12" id="0105b12">喜。次说四谛苦集灭道。即于坐上远尘离垢</a><a name="0105b13" id="0105b13">得法眼净。后伎直觉。共求耶舍不知所在。白</a><a name="0105b14" id="0105b14">其父母。父母四向推求络绎而追。兼募人</a><a name="0105b15" id="0105b15">言。若知我子所在。即以其身所著宝衣与之。</a><a name="0105b16" id="0105b16">其父夜至城门。待开出城。见其屐迹寻迹追</a><a name="0105b17" id="0105b17">之。既到水边见琉璃屐在岸上。乍喜乍悲即</a><a name="0105b18" id="0105b18">舍屐渡水。佛遥见之。恐坏子善心。化令有</a><a name="0105b19" id="0105b19">障使子见父而父不见子。父问佛言。沙门见</a><a name="0105b20" id="0105b20">我子不。佛言且坐。若在此者何忧不见。闻此</a><a name="0105b21" id="0105b21">语已念言。沙门必不妄语。便前礼佛足却坐</a><a name="0105b22" id="0105b22">一面。佛为说种种妙法示教利喜。所谓施论</a><a name="0105b23" id="0105b23">戒论生天之论。五欲过患出生诸漏。在家染</a><a name="0105b24" id="0105b24">累出家无著。说如是种种助菩提法。然后更</a><a name="0105b25" id="0105b25">说诸佛常所说法。所谓苦集尽道。彼即于坐</a><a name="0105b26" id="0105b26">上远尘离垢得法眼净见法得果。见法得果</a><a name="0105b27" id="0105b27">已。受三自归次受五戒。是为诸优婆塞于人</a><a name="0105b28" id="0105b28">中耶舍父最初受三归五戒。耶舍闻佛为父</a><a name="0105b29" id="0105b29">说四真谛法漏尽意解。然后令其父子两得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220105a.htm'><img src='up.gif' border=0></a>
<a href='T220105c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>