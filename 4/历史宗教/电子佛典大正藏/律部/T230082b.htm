<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0082b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷11)</font> 明九十波夜提法之一 <font face='Arial'>T23, p0082b</h2></font><hr>
<span class='old'>
</a><a name="0082a28" id="0082a28">种种法示教利喜。乃至日没。语诸比丘尼言。</a><a name="0082a29" id="0082a29">日没可去。诸比丘尼即起。头面礼足右绕而</span><a name="0082b01" id="0082b01">去。出只陀林欲入城。城门已闭。即住城下</a><a name="0082b02" id="0082b02">堑边宿者。或在树下或在井边。或在屏处障</a><a name="0082b03" id="0082b03">处宿。晨朝开门。诸比丘尼即便先入。时守门</a><a name="0082b04" id="0082b04">人问诸比丘尼。诸善女。今从何来。答言。我</a><a name="0082b05" id="0082b05">从只陀林听法。日没来还城门已闭。不及</a><a name="0082b06" id="0082b06">得入。问曰何处宿。各随宿处答。有城下宿</a><a name="0082b07" id="0082b07">者答言城下。树下宿者答言树下。井边宿</a><a name="0082b08" id="0082b08">者答言井边。屏障处宿者答言屏障处。守</a><a name="0082b09" id="0082b09">门人言。何有此法。诸沙门释子破梵行。至</a><a name="0082b10" id="0082b10">夜共作恶早起放来。如贼得淫女共宿早起</a><a name="0082b11" id="0082b11">放来门下。诸释子比丘亦如是。暮共宿已早</a><a name="0082b12" id="0082b12">起放来。如是一人语二人。二人语三人。如是</a><a name="0082b13" id="0082b13">展转恶名流布满舍卫城。是中有比丘。少欲</a><a name="0082b14" id="0082b14">知足行头陀。闻是事心不喜。向佛广说。佛以</a><a name="0082b15" id="0082b15">是事集比丘僧。知而故问难陀。汝实作是事</a><a name="0082b16" id="0082b16">不。答言。实作世尊。佛以种种因缘诃责难</a><a name="0082b17" id="0082b17">陀。汝不知时不知量。乐说法乃至日没。语诸</a><a name="0082b18" id="0082b18">比丘。以十利故。与诸比丘结戒。从今是戒应</a><a name="0082b19" id="0082b19">如是说。若比丘。僧差教诫比丘尼。至日没</a><a name="0082b20" id="0082b20">者。波逸提。波逸提者。煮烧覆障。若不悔过。</a><a name="0082b21" id="0082b21">能障碍道。是中犯者。若比丘地了时教诫比</a><a name="0082b22" id="0082b22">丘尼。乃至日没竟时波逸提。若比丘。地了竟</a><a name="0082b23" id="0082b23">时。中前时。日中时。晡时。下晡时。日没时教</a><a name="0082b24" id="0082b24">诫比丘尼。至日没竟时。波逸提。若日没竟</a><a name="0082b25" id="0082b25">时。生日没竟想教诫。波逸提。若日没竟时。</a><a name="0082b26" id="0082b26">生不没竟想教诫。波逸提。若日没竟时。生疑</a><a name="0082b27" id="0082b27">教诫。波逸提。若日未没。生没竟想教诫。突</a><a name="0082b28" id="0082b28">吉罗。若日未没。生疑教诫。突吉罗。若日未</a><a name="0082b29" id="0082b29">没。生未没想教诫不犯(二十二竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230082a.htm'><img src='up.gif' border=0></a>
<a href='T230082c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>