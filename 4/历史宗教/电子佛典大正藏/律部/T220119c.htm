<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0119c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷17)</font> 第三分初受戒法上 <font face='Arial'>T22, p0119c</h2></font><hr>
<span class='old'>
</a><a name="0119b28" id="0119b28">如是。教师应从坐起至和尚前问言。已度此</a><a name="0119b29" id="0119b29">人未。若言未度。应语言先度之。若言已度。应</span><a name="0119c01" id="0119c01">问已为作和尚未。若言未作。应语先为作和</a><a name="0119c02" id="0119c02">尚。若言已为作和尚。应问弟子衣钵具未。若</a><a name="0119c03" id="0119c03">言未具。应语先为具衣钵。若言已具。应问自</a><a name="0119c04" id="0119c04">有从人借。若言从人借。应语可令主舍之。若</a><a name="0119c05" id="0119c05">言自有。便应往慰劳欲受戒人言。汝莫怖惧。</a><a name="0119c06" id="0119c06">须臾持汝着高胜处。若先不相识。不应云雾</a><a name="0119c07" id="0119c07">时受其具戒。教师因教着衣时。应密如法</a><a name="0119c08" id="0119c08">视。无重病不。复应问。汝三衣何者是僧伽</a><a name="0119c09" id="0119c09">梨何者是优多罗僧何者是安陀会。彼若</a><a name="0119c10" id="0119c10">不知。应语此是僧伽梨此是优多罗僧此是</a><a name="0119c11" id="0119c11">安陀会。应与受三衣钵。复应语言。汝某甲听。</a><a name="0119c12" id="0119c12">今是实语时我今问汝。若实言实。不实言不</a><a name="0119c13" id="0119c13">实。人有如是等病。癞白癞痈疽干h癫狂</a><a name="0119c14" id="0119c14">痔漏热肿脂出。汝有不。若言无。复应问。汝不</a><a name="0119c15" id="0119c15">负人债不。非官人不。非奴不。是丈夫不。是人</a><a name="0119c16" id="0119c16">不。年满二十不。衣钵具不。受和尚未。汝字何</a><a name="0119c17" id="0119c17">等。和尚字何等。汝曾出家不。若言曾出家。应</a><a name="0119c18" id="0119c18">问。汝本出家持戒完具不。父母听不。欲受</a><a name="0119c19" id="0119c19">具足戒不。众中当更如是问汝。汝亦应如实</a><a name="0119c20" id="0119c20">答</a><a name="0119c21" id="0119c21"><p>若一一问答皆如法。教师应还坛上立语羯</a><a name="0119c22" id="0119c22">磨师言。我已教授某甲如法竟。羯磨师复应</a><a name="0119c23" id="0119c23">白僧。大德僧听。某甲求某甲受具足戒。某</a><a name="0119c24" id="0119c24">甲如法教授竟。应使将来。若僧时到僧忍听。</a><a name="0119c25" id="0119c25">白如是。教师应将来次第礼僧足。礼僧足已。</a><a name="0119c26" id="0119c26">在羯磨师前。向羯磨师右膝着地合掌教乞</a><a name="0119c27" id="0119c27">受具足戒。教言。我某甲求某甲和尚受具足</a><a name="0119c28" id="0119c28">戒。今从僧乞受具足戒。愿僧拔济我。怜愍</a><a name="0119c29" id="0119c29">故。如是三乞。教师教竟。还就本坐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220119b.htm'><img src='up.gif' border=0></a>
<a href='T220120a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>