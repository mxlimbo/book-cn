<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1040b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷2)</font> 发愿品第七 <font face='Arial'>T24, p1040b</h2></font><hr>
<span class='old'>
</a><a name="1040a28" id="1040a28"><p><b>　　<A NAME="n609"></A>发愿品第七</b></a><a name="1040a29" id="1040a29"><p>善生言。世尊。是三十二相业谁能作耶。佛言。</span><a name="1040b01" id="1040b01">善男子。智者能作。世尊云何名智者。善男子。</a><a name="1040b02" id="1040b02">若能善发无上大愿。是名智者。菩萨摩诃萨</a><a name="1040b03" id="1040b03">发菩提心已。身口意等所作善业。愿为众生</a><a name="1040b04" id="1040b04">将来得果一切共之。菩萨摩诃萨常亲近佛</a><a name="1040b05" id="1040b05">声闻缘觉善知识等。供养恭敬咨问深法受</a><a name="1040b06" id="1040b06">持不失。作是愿言。我今亲近诸佛声闻缘觉</a><a name="1040b07" id="1040b07">善友。宁无量世受大苦恼。不于菩提生退转</a><a name="1040b08" id="1040b08">心。众生若以恶心打骂毁辱我身。愿我因是</a><a name="1040b09" id="1040b09">更增慈心不生恶念。愿我后生在在处处。不</a><a name="1040b10" id="1040b10">受女身无根二根奴婢之身。复愿令我身有</a><a name="1040b11" id="1040b11">自在力为他给使。不令他人有自在力而驱</a><a name="1040b12" id="1040b12">使我。愿令我身诸根具足远离恶友。不生恶</a><a name="1040b13" id="1040b13">国边裔之处。常生豪姓色力殊特财宝自在。</a><a name="1040b14" id="1040b14">得好念心自在之心。心得勇健。凡有所说闻</a><a name="1040b15" id="1040b15">者乐受。离诸障碍无有放逸。离身口意一切</a><a name="1040b16" id="1040b16">恶业。常为众生作大利益。为利众生不贪身</a><a name="1040b17" id="1040b17">命。不为身命而造恶业。利众生时莫求恩</a><a name="1040b18" id="1040b18">报。常乐受持十二部经。既受持已转教他人。</a><a name="1040b19" id="1040b19">能坏众生恶见恶业。一切世事所不能胜。既</a><a name="1040b20" id="1040b20">得胜已复以转教。善治众生身心重病。见离</a><a name="1040b21" id="1040b21">坏者能令和合。见怖畏者为作救护。护已为</a><a name="1040b22" id="1040b22">说种种之法。令彼闻已心得调伏。见饥施身</a><a name="1040b23" id="1040b23">令得饱满。愿彼不生贪恶之心。当啖我时</a><a name="1040b24" id="1040b24">如食草木。常乐供养师长父母善友宿德。于</a><a name="1040b25" id="1040b25">怨亲中其心等一。常修六念及无我想十二</a><a name="1040b26" id="1040b26">因缘。无三宝处乐在寂静修集慈悲。一切</a><a name="1040b27" id="1040b27">众生若见我身闻触之者远离烦恼。菩萨虽</a><a name="1040b28" id="1040b28">知除菩提已不求余果。为众生故求以弘利。</a><a name="1040b29" id="1040b29">善男子。菩萨若能如是立愿。当知是人即是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241040a.htm'><img src='up.gif' border=0></a>
<a href='T241040c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>