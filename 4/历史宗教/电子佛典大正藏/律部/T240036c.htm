<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0036c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷8)</font> 庵罗夫人缘余 <font face='Arial'>T24, p0036c</h2></font><hr>
<span class='old'>
</a><a name="0036b28" id="0036b28">授记成辟支佛。闻已便生忿怒。即诣世尊。作</a><a name="0036b29" id="0036b29">如是言。汝来向我家中不。世尊报言。实来。又</span><a name="0036c01" id="0036c01">言。我妻施糗。汝为授记作辟支佛不。佛言。婆</a><a name="0036c02" id="0036c02">罗门。实尔。汝乔答摩。从转轮王种族。舍王位</a><a name="0036c03" id="0036c03">出家。为乞糗故。作大妄语。谁肯信汝以少种</a><a name="0036c04" id="0036c04">子。获大果报。佛言。婆罗门。由是因缘。我今</a><a name="0036c05" id="0036c05">问汝。当随意说。婆罗门。于意云何。汝见希有</a><a name="0036c06" id="0036c06">法不。答言。乔答摩。且止余希有法。我所于</a><a name="0036c07" id="0036c07">此多根树聚落。见希有事。汝可且听乔答摩。</a><a name="0036c08" id="0036c08">于此聚落东。瞿陀树。广大滋茂。于彼树下。</a><a name="0036c09" id="0036c09">每有五百乘车止住。亦无相妨碍。由此树故。</a><a name="0036c10" id="0036c10">聚落得名。佛言。婆罗门。彼多根树。子大几</a><a name="0036c11" id="0036c11">许。为当如稻畦大不得共U篱。碾轮车。牛箧。</a><a name="0036c12" id="0036c12">U箕。频螺果。劫毕他果耶。答言。不也。犹如</a><a name="0036c13" id="0036c13">芥子四分之一。佛言。婆罗门。谁当信汝此</a><a name="0036c14" id="0036c14">之小子。能生大树。时婆罗门答世尊曰。任汝</a><a name="0036c15" id="0036c15">信不。我自亲见。然且彼地。不被伤损。沃润</a><a name="0036c16" id="0036c16">甜土。子虽不大。如法安置。依时得雨。是故此</a><a name="0036c17" id="0036c17">树。生长成大。尔时世尊以此因缘。说伽他曰</a><a name="0036c18" id="0036c18"><p class='lg'>　　如田及种子　　　汝今亲已见</a><br><a name="0036c19" id="0036c19">　　于业及果报　　　如来亲自证</a><br><a name="0036c20" id="0036c20">　　如汝之所见　　　小子成大树</a><br><a name="0036c21" id="0036c21">　　如是我见此　　　小因成大果　</p></a><a name="0036c22" id="0036c22"><p>尔时世尊从其面门。出广长舌。遍至发际。告</a><a name="0036c23" id="0036c23">婆罗门曰。汝意云何。若能出舌。遍覆面者。然</a><a name="0036c24" id="0036c24">彼岂为百千转轮王位。故作妄语。婆罗门答</a><a name="0036c25" id="0036c25">言。不也。乔答摩。尔时世尊。说伽他曰</a><a name="0036c26" id="0036c26"><p class='lg'>　　我自未曾说妄语　　　舌相皆由诚实增</a><br><a name="0036c27" id="0036c27">　　汝今宜应如是言　　　幸遇如来蒙觉悟　</p></a><a name="0036c28" id="0036c28"><p>尔时婆罗门既闻是已。生信敬心。世尊知</a><a name="0036c29" id="0036c29">彼意乐随眠。应机为说四圣谛法。广说如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240036b.htm'><img src='up.gif' border=0></a>
<a href='T240037a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>