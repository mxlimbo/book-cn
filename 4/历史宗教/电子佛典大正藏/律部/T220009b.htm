<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0009b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷2)</font> 第一分初波罗夷法 <font face='Arial'>T22, p0009b</h2></font><hr>
<span class='old'>
</a><a name="0009a28" id="0009a28">余人并以供养。诸佛常法。二时大会春夏末</a><a name="0009a29" id="0009a29">月。诸方比丘皆来问讯。摩竭国诸比丘安居</span><a name="0009b01" id="0009b01">竟。羸瘦憔悴来诣佛所。顶礼佛足却住一面。</a><a name="0009b02" id="0009b02">诸佛常法。客比丘来皆加慰问。问言汝等安</a><a name="0009b03" id="0009b03">居和合乞食易得道路不疲耶。诸比丘言。安</a><a name="0009b04" id="0009b04">居和合道路不疲。但乞食难得。时佛为说种</a><a name="0009b05" id="0009b05">种妙法示教利喜。令随所住。婆求末河诸比</a><a name="0009b06" id="0009b06">丘身体充悦。来诣佛所顶礼佛足却住一面。</a><a name="0009b07" id="0009b07">佛亦如上慰问。诸比丘白言。安居和合乞食</a><a name="0009b08" id="0009b08">易得道路不疲。佛即问言。今世饥馑乞求难</a><a name="0009b09" id="0009b09">得。汝等云何而独言易。诸比丘白佛。我等在</a><a name="0009b10" id="0009b10">彼以乞食难得。更相赞叹具说如上。佛即问</a><a name="0009b11" id="0009b11">言。汝等赞叹为实为虚。比丘白佛。有实有虚。</a><a name="0009b12" id="0009b12">佛种种呵责虚者。汝等非法不随顺道。出家</a><a name="0009b13" id="0009b13">之人所不应作。宁啖烧石吞饮洋铜。不以虚</a><a name="0009b14" id="0009b14">妄食人信施。汝等岂不闻我毁柰语之罪</a><a name="0009b15" id="0009b15">种种赞叹不妄语德耶。而今云何为利养故。</a><a name="0009b16" id="0009b16">虚诳自说得过人法。复呵责言。诸比丘世间</a><a name="0009b17" id="0009b17">有五大贼。一者作百人至千人主破城聚落</a><a name="0009b18" id="0009b18">害人取物。二者有恶比丘将诸比丘游行人</a><a name="0009b19" id="0009b19">间邪命说法。三者有恶比丘于佛所说法自</a><a name="0009b20" id="0009b20">称是我所造。四者有恶比丘不修梵行自言</a><a name="0009b21" id="0009b21">我修梵行。五者有恶比丘为利养故空无过</a><a name="0009b22" id="0009b22">人法自称我得。此第五贼。名为一切世间天</a><a name="0009b23" id="0009b23">人魔梵沙门婆罗门中之最大贼。汝等云何</a><a name="0009b24" id="0009b24">为小利养作最大贼。如是呵责已告诸比丘。</a><a name="0009b25" id="0009b25">以十利故。为诸比丘结戒。从今是戒应如</a><a name="0009b26" id="0009b26">是说。若比丘不知不见过人法圣利满足。自</a><a name="0009b27" id="0009b27">称我如是知如是见。后时若问若不问。为出</a><a name="0009b28" id="0009b28">罪求清净故。作是言。我不知言知不见言见。</a><a name="0009b29" id="0009b29">虚诳妄语。是比丘得波罗夷不共住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220009a.htm'><img src='up.gif' border=0></a>
<a href='T220009c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>