<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1493 大乘三聚忏悔经 1094c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1493 大乘三聚忏悔经</font> <font face='Arial'>(卷1)</font> <font face='Arial'>T24, p1094c</h2></font><hr>
<span class='old'>
</a><a name="1094b28" id="1094b28">提已。转于无上最大法轮。我亦如是。愿当转</a><a name="1094b29" id="1094b29">于无上法轮。愿以法施一切众生充足自恣。</span><a name="1094c01" id="1094c01">为欲利益安乐世间诸天世人作利益故</a><a name="1094c02" id="1094c02"><p>舍利弗。若有得闻如此所说第一之道。闻已</a><a name="1094c03" id="1094c03">信受随教行者。彼则当得无量福聚。舍利弗。</a><a name="1094c04" id="1094c04">若善男子善女人等。闻于如是三聚法本。受</a><a name="1094c05" id="1094c05">持读诵能解其义为他广说。彼则当得多福</a><a name="1094c06" id="1094c06">德聚。不可思议不可称量。舍利弗。汝今当</a><a name="1094c07" id="1094c07">观如是无量神通福聚。舍利弗。于汝意云何。</a><a name="1094c08" id="1094c08">于此三千大千世界。所有众生众生所摄。皆</a><a name="1094c09" id="1094c09">令彼等悉得人身。得人身已成辟支佛。若善</a><a name="1094c10" id="1094c10">男子善女人等。尽形供养饮食衣服床卧汤</a><a name="1094c11" id="1094c11">药种种诸事。彼涅后起舍利塔高十由旬。</a><a name="1094c12" id="1094c12">纵广正等满七由旬。妙色庄<span class='corr'>严端</span>正可喜。金</a><a name="1094c13" id="1094c13">银琉璃颇梨真珠马瑙虎珀众宝所成。又复</a><a name="1094c14" id="1094c14">供养彼诸塔庙。以天音乐散妙华N烧香涂</a><a name="1094c15" id="1094c15">香缯幡幢盖而以供养。彼所得福宁为多不。</a><a name="1094c16" id="1094c16">舍利弗言。甚多世尊。不可思议之所能及。佛</a><a name="1094c17" id="1094c17">告舍利弗。且置三千大千世界诸众生等众</a><a name="1094c18" id="1094c18">生所摄。又复东方如恒河沙等诸世界中。所</a><a name="1094c19" id="1094c19">有众生众生所摄。南西北方四维上下如是</a><a name="1094c20" id="1094c20">世界。所有众生众生所摄。皆令彼等悉得人</a><a name="1094c21" id="1094c21">身。得人身已证辟支佛。若善男子善女人等。</a><a name="1094c22" id="1094c22">乃至尽命供养奉事。衣服饮食汤药床卧种</a><a name="1094c23" id="1094c23">种诸事供养供给。彼所得福宁为多不。舍利</a><a name="1094c24" id="1094c24">弗言。甚多世尊。非可思量之所能及。佛告</a><a name="1094c25" id="1094c25">舍利弗。若善男子善女人等。能具正信无有</a><a name="1094c26" id="1094c26">谄曲。发于无上菩提之心。复能依此回向回</a><a name="1094c27" id="1094c27">向。舍利弗。此前福德于此福聚。百分不及</a><a name="1094c28" id="1094c28">一。千分百千分乃至算数譬喻所不能及</a><a name="1094c29" id="1094c29"><p>尔时众中有十千人从坐而起。偏袒右边右<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241094b.htm'><img src='up.gif' border=0></a>
<a href='T241095a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>