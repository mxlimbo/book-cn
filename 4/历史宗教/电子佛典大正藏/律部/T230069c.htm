<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0069c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷9)</font> 明九十波夜提法之一 <font face='Arial'>T23, p0069c</h2></font><hr>
<span class='old'>
</a><a name="0069b28" id="0069b28">突吉罗。解已更说波夜提突吉罗。是名为骂。</a><a name="0069b29" id="0069b29">若比丘以是八种。语余比丘。别离心故。波夜</span><a name="0069c01" id="0069c01">提突吉罗。异是八种。若以余事。别离比丘</a><a name="0069c02" id="0069c02">者。突吉罗。除比丘。若以八种别离余人者。</a><a name="0069c03" id="0069c03">突吉罗(三事竟)</a><a name="0069c04" id="0069c04"><p>佛在王舍城。尔时六群比丘。喜斗诤相言相</a><a name="0069c05" id="0069c05">骂。是六群比丘。共余比丘斗诤相言相骂。僧</a><a name="0069c06" id="0069c06">如法断诤竟。六群比丘知如法断已。还更发</a><a name="0069c07" id="0069c07">起作是言。诸长老。是事非作恶作。应更作非</a><a name="0069c08" id="0069c08">断恶断。更断非停恶停。更停非灭。恶灭更</a><a name="0069c09" id="0069c09">灭。是中有未破比丘便破。已破者不可和合。</a><a name="0069c10" id="0069c10">未诤者便诤。已诤者不可灭。是中有比丘。少</a><a name="0069c11" id="0069c11">欲知足行头陀。闻是事心不喜。种种因缘呵</a><a name="0069c12" id="0069c12">责六群比丘言。云何名比丘。僧如法断诤竟。</a><a name="0069c13" id="0069c13">还更发起。作是言。诸长老。是事非作恶作。</a><a name="0069c14" id="0069c14">更作非断恶断。更断非停恶停。更停非灭。恶</a><a name="0069c15" id="0069c15">灭更灭。是中有未破比丘便破。已破者不</a><a name="0069c16" id="0069c16">可和合。未诤者便诤。已诤者不可灭。种种</a><a name="0069c17" id="0069c17">呵已向佛广说。佛以是事集比丘僧。知而故</a><a name="0069c18" id="0069c18">问六群比丘。汝实作是事不。答言。实作世</a><a name="0069c19" id="0069c19">尊。佛以种种因缘呵责六群比丘。云何名比</a><a name="0069c20" id="0069c20">丘。僧如法断诤竟。还更发起。作是言诸长</a><a name="0069c21" id="0069c21">老。是事非作恶作。更作非断恶断。更断非</a><a name="0069c22" id="0069c22">停恶停。更停非灭。恶灭更灭。中有未破比</a><a name="0069c23" id="0069c23">丘便破。已破者不可和合。未诤者便诤。已诤</a><a name="0069c24" id="0069c24">者不可灭。佛种种呵已语诸比丘。以十利</a><a name="0069c25" id="0069c25">故。与诸比丘结戒。从今是戒应如是说。若比</a><a name="0069c26" id="0069c26">丘僧如法断诤竟。还更发起者。波夜提。如法</a><a name="0069c27" id="0069c27">断者。如法如律如比尼如佛教说。诤者有</a><a name="0069c28" id="0069c28">四种。相言诤无事诤犯罪诤常所行诤。还更</a><a name="0069c29" id="0069c29">发起者。作如是言。诸长老。是事非作恶作。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230069b.htm'><img src='up.gif' border=0></a>
<a href='T230070a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>