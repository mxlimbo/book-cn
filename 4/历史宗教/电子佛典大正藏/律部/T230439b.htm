<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0439b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷59)</font> <font face='Arial'>T23, p0439b</h2></font><hr>
<span class='old'>
</a><a name="0439a28" id="0439a28">无罪。比丘人前作非人想。自说得过人法。</a><a name="0439a29" id="0439a29">是比丘生疑。我将无得波罗夷耶。是事白佛。</span><a name="0439b01" id="0439b01">佛言。人中生人想。得波罗夷。人中生非人</a><a name="0439b02" id="0439b02">想。得波罗夷。人中生疑。得波罗夷。非人中</a><a name="0439b03" id="0439b03">生非人想。得偷兰遮。非人中生人想。得偷</a><a name="0439b04" id="0439b04">兰遮。非人中生疑。得偷兰遮。有比丘。居士</a><a name="0439b05" id="0439b05">前自称得过人法。是居士不解。居士言。大</a><a name="0439b06" id="0439b06">德何所道。比丘言。置不须问。是比丘生疑。</a><a name="0439b07" id="0439b07">我将无得波罗夷耶。是事白佛。佛言。不得</a><a name="0439b08" id="0439b08">波罗夷。得偷兰遮。有人问比丘言。汝是阿</a><a name="0439b09" id="0439b09">罗汉不。汝应受上座上水上供养不。若默</a><a name="0439b10" id="0439b10">然受。得偷兰遮。人问比丘言。汝是婆罗门</a><a name="0439b11" id="0439b11">除灭恶法不。若默然受。得偷兰遮。人问比</a><a name="0439b12" id="0439b12">丘言。汝好守六根门不。若默然受。得偷兰遮。</a><a name="0439b13" id="0439b13">人问比丘言。汝若是阿罗汉便受是衣被。若</a><a name="0439b14" id="0439b14">默然受。得偷兰遮。饮食汤药资生之物亦</a><a name="0439b15" id="0439b15">如是。比丘常入出一居士家。是比丘中前着</a><a name="0439b16" id="0439b16">衣持钵到是居士舍。居士出在门下立言。若</a><a name="0439b17" id="0439b17">是阿罗汉。入我舍坐处坐。手受水受饮食。</a><a name="0439b18" id="0439b18">受已咒愿。咒愿已去。若是比丘默然入坐。</a><a name="0439b19" id="0439b19">饮食咒愿。咒愿已去时得偷兰遮。有一比</a><a name="0439b20" id="0439b20">丘常入出一居士家。是比丘中前着衣持钵</a><a name="0439b21" id="0439b21">到其舍。居士出在门下立言。大德。若是阿</a><a name="0439b22" id="0439b22">罗汉便入。比丘言。我非阿罗汉。若听入当</a><a name="0439b23" id="0439b23">入。若居士听入无罪。坐处坐受水饮食咒愿</a><a name="0439b24" id="0439b24">出门亦如是。一时目连语诸比丘。从阿鼻地</a><a name="0439b25" id="0439b25">狱乃至阿迦尼吒天。我能于中遍至。身自在</a><a name="0439b26" id="0439b26">来往。诸比丘言。目连。汝何有此事。声闻弟</a><a name="0439b27" id="0439b27">子身通。极远能至梵世。汝空无过人法故妄</a><a name="0439b28" id="0439b28">语。汝目连灭摈驱出。是事问佛。佛语诸比丘</a><a name="0439b29" id="0439b29">言。汝等莫说目连是事罪过。何以故。若人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230439a.htm'><img src='up.gif' border=0></a>
<a href='T230439c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>