<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0636b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷11)</font> 九十单提法之一 <font face='Arial'>T22, p0636b</h2></font><hr>
<span class='old'>
</a><a name="0636a28" id="0636a28">无数方便呵责六群比丘已告诸比丘。汝</a><a name="0636a29" id="0636a29">等当听。古昔有两恶兽为伴。一名善牙师</span><a name="0636b01" id="0636b01">子。二名善博虎。昼夜伺捕众鹿。时有一</a><a name="0636b02" id="0636b02">野干逐彼二兽后。食其残肉以自全命</a><a name="0636b03" id="0636b03">时彼野干窃自生念。我今不能久与相逐。</a><a name="0636b04" id="0636b04">当以何方便斗乱彼二兽令不复相随。时</a><a name="0636b05" id="0636b05">野干即往善牙师子所。如是语善牙。善博</a><a name="0636b06" id="0636b06">虎有如是语言。我生处胜种姓胜。形色胜</a><a name="0636b07" id="0636b07">汝力势胜汝。何以故。我日日得好美食。善</a><a name="0636b08" id="0636b08">牙师子逐我后。食我残肉以自全命。即说</a><a name="0636b09" id="0636b09">偈言</a><a name="0636b10" id="0636b10"><p class='lg'>　　形色及所生　　　大力而复胜</a><br><a name="0636b11" id="0636b11">　　善牙不能善　　　善博如是语　</p></a><a name="0636b12" id="0636b12"><p>善牙问野干言。汝以何事得知。答言。汝等</a><a name="0636b13" id="0636b13">二兽共集一处相见自知尔时野干窃语善</a><a name="0636b14" id="0636b14">牙已。便往语善博虎言。汝知不。善牙有如</a><a name="0636b15" id="0636b15">是语。而我今日种姓生处悉皆胜汝力势亦</a><a name="0636b16" id="0636b16">胜。何以故。我常食好肉。善博虎食我残肉</a><a name="0636b17" id="0636b17">而自活命。即说偈言</a><a name="0636b18" id="0636b18"><p class='lg'>　　形色及所生　　　大力而复胜</a><br><a name="0636b19" id="0636b19">　　善博不能善　　　善牙如是语　</p></a><a name="0636b20" id="0636b20"><p>善博问言汝以何事得知。答言。汝等二兽</a><a name="0636b21" id="0636b21">共集一处相见自知。后二兽共集一处嗔</a><a name="0636b22" id="0636b22">眼相视。善牙师子便作是念。我不应不</a><a name="0636b23" id="0636b23">问。便先下手打彼。尔时善牙师子向善博</a><a name="0636b24" id="0636b24">虎。而说偈问</a><a name="0636b25" id="0636b25"><p class='lg'>　　形色及所生　　　大力而复胜</a><br><a name="0636b26" id="0636b26">　　善牙不如我　　　善博说是耶　</p></a><a name="0636b27" id="0636b27"><p>彼自念言。必是野干斗乱我等。善博虎说偈</a><a name="0636b28" id="0636b28">答善牙师子言</a><a name="0636b29" id="0636b29"><p class='lg'>　　善博不说是　　　形色及所生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220636a.htm'><img src='up.gif' border=0></a>
<a href='T220636c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>