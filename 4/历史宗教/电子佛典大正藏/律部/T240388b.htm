<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0388b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷36)</font> 第八门第十子摄颂之二 <font face='Arial'>T24, p0388b</h2></font><hr>
<span class='old'>
</a><a name="0388a28" id="0388a28">者。若作此想。亦使大地悉皆振动。阿难陀。</a><a name="0388a29" id="0388a29">此是第二因缘大地振动</span><a name="0388b01" id="0388b01"><p>复次阿难陀。若大菩萨从睹史多天下降母</a><a name="0388b02" id="0388b02">胎时。大地振动。诸世界中光明晃耀倍胜</a><a name="0388b03" id="0388b03">天光。世间所有极幽处。假使日月具大威</a><a name="0388b04" id="0388b04">光而不能照。菩萨现生母腹之时。光明赫奕</a><a name="0388b05" id="0388b05">悉皆普照。诸有情类从生以来。欲见自手尚</a><a name="0388b06" id="0388b06">不能睹。因光照了互得相见。知余有情亦生</a><a name="0388b07" id="0388b07">于此。阿难陀。此是第三因缘大地振动</a><a name="0388b08" id="0388b08"><p>复次阿难陀。若大菩萨初生之时。大地振动。</a><a name="0388b09" id="0388b09">广如上说。此是第四因缘大地振动</a><a name="0388b10" id="0388b10"><p>复次阿难陀。若菩萨成正等觉时。大地振动。</a><a name="0388b11" id="0388b11">广如上说。此是第五因缘大地振动。复次阿</a><a name="0388b12" id="0388b12">难陀。若如来三转法轮时。大地振动。亦如上</a><a name="0388b13" id="0388b13">说。此是第六因缘大地振动</a><a name="0388b14" id="0388b14"><p>复次阿难陀。若如来留命行舍寿行时。大地</a><a name="0388b15" id="0388b15">振动。四面炽然流光赫奕。于虚空中天鼓自</a><a name="0388b16" id="0388b16">鸣。此是第七因缘大地振动</a><a name="0388b17" id="0388b17"><p>复次阿难陀。如来不久却后三月。入无余依</a><a name="0388b18" id="0388b18">妙涅界。于此时中大地振动。四维上下朗</a><a name="0388b19" id="0388b19">然明照。于虚空中诸天叫声犹如击鼓。阿难</a><a name="0388b20" id="0388b20">陀。此是第八因缘大地振动</a><a name="0388b21" id="0388b21"><p>尔时具寿阿难陀白佛言。世尊。我观如来所</a><a name="0388b22" id="0388b22">说之事。为留命行舍寿行。因此大地悉皆振</a><a name="0388b23" id="0388b23">动。佛告阿难陀。如是如是。我留命行舍寿行。</a><a name="0388b24" id="0388b24">阿难陀言。大德。我亲闻佛作如是说。若有能</a><a name="0388b25" id="0388b25">于四神足修习多修习者。欲住一劫若过一</a><a name="0388b26" id="0388b26">劫。皆得自在。大德世尊于四神足已修习多</a><a name="0388b27" id="0388b27">修习。唯愿世尊住世一劫。唯愿善逝住过一</a><a name="0388b28" id="0388b28">劫。佛告阿难陀。是汝之过作斯非理。我已</a><a name="0388b29" id="0388b29">再三分明告汝。汝自不能知其意趣。由魔波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240388a.htm'><img src='up.gif' border=0></a>
<a href='T240388c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>