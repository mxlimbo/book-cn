<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0798c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒b度之一 <font face='Arial'>T22, p0798c</h2></font><hr>
<span class='old'>
</a><br><a name="0798b28" id="0798b28">　　持戒顺正法　　　彼人得生天　</p></a><a name="0798b29" id="0798b29"><p>尔时瓶沙王。前礼世尊足已。更取一小床</span><a name="0798c01" id="0798c01">在如来前坐。欲得闻法。时世尊。渐次为王</a><a name="0798c02" id="0798c02">说法。劝令发欢喜心。发欢喜心已。从坐起</a><a name="0798c03" id="0798c03">礼佛而去。尔时世尊。在罗阅城。时城中有</a><a name="0798c04" id="0798c04">删若梵志。有二百五十弟子。优波提舍拘律</a><a name="0798c05" id="0798c05">陀为上首。尔时尊者阿湿卑。给侍如来。时</a><a name="0798c06" id="0798c06">到着衣持钵入城乞食。颜色和悦诸根寂</a><a name="0798c07" id="0798c07">定。衣服齐整行步庠序。不左右顾视。不失</a><a name="0798c08" id="0798c08">威仪。时优波提舍。时已到入园观看。见阿</a><a name="0798c09" id="0798c09">湿卑威仪如是。便生是念。今观此比丘威</a><a name="0798c10" id="0798c10">仪具足。我今宁可往问其义。复自念言。此</a><a name="0798c11" id="0798c11">比丘乞食时。非问义时。今且待彼乞食已。</a><a name="0798c12" id="0798c12">当往问义。时优波提舍。寻从其后。时阿湿</a><a name="0798c13" id="0798c13">卑比丘。入罗阅城乞食已。置钵在地。叠僧</a><a name="0798c14" id="0798c14">伽梨。优波提舍念言。此比丘乞食已竟。今正</a><a name="0798c15" id="0798c15">是问义时。我今当问。即往问义。汝为谁师</a><a name="0798c16" id="0798c16">字谁学何法。即报言。我师大沙门。是我所</a><a name="0798c17" id="0798c17">尊。我从彼学。优波提舍即复问言。汝师大</a><a name="0798c18" id="0798c18">沙门说何法耶。报言。我年幼稚出家日浅。</a><a name="0798c19" id="0798c19">未堪广演其义。今当略说其要。优波提</a><a name="0798c20" id="0798c20">舍言我唯乐闻为要不在广略。阿湿卑言。</a><a name="0798c21" id="0798c21">汝欲知之。如来说因缘生法。亦说因缘灭</a><a name="0798c22" id="0798c22">法。若法所因生。如来说是因。若法所因灭。</a><a name="0798c23" id="0798c23">大沙门亦说此义。此是我师说。时优波提舍</a><a name="0798c24" id="0798c24">闻已。即时诸尘垢尽得法眼净。时优波提舍</a><a name="0798c25" id="0798c25">念言。齐入如是法。至无忧处。无数亿百千</a><a name="0798c26" id="0798c26">那由他劫本所不见。优波提舍拘律陀。先</a><a name="0798c27" id="0798c27">有要言。若先得妙法者。当相告语。时优波</a><a name="0798c28" id="0798c28">提舍。即往至拘律陀所。拘律陀。见优波提</a><a name="0798c29" id="0798c29">舍来。便作是语。汝今颜色和悦诸根寂定。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220798b.htm'><img src='up.gif' border=0></a>
<a href='T220799a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>