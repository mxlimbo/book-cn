<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0192b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷30)</font> 第五分之十七百集法 <font face='Arial'>T22, p0192b</h2></font><hr>
<span class='old'>
</a><a name="0192a28" id="0192a28">非法。一盐姜合共宿净。二两指抄食食净。</a><a name="0192a29" id="0192a29">三复坐食净。四越聚落食净。五酥油蜜石</span><a name="0192b01" id="0192b01">蜜和酪净。六饮阁楼伽酒净。七作坐具随</a><a name="0192b02" id="0192b02">意大小净。八习先所习净。九求听净。十</a><a name="0192b03" id="0192b03">受畜金银钱净。彼诸比丘常以月八日十四</a><a name="0192b04" id="0192b04">日十五日盛满钵水。集坐多人众处。持钵着</a><a name="0192b05" id="0192b05">前以为吉祥。要人求施。时诸白衣男女大小</a><a name="0192b06" id="0192b06">经过前者。便指钵水言。此中吉祥。可与衣</a><a name="0192b07" id="0192b07">钵革屣药直。有欲与者与之。不欲与者便讥</a><a name="0192b08" id="0192b08">呵言。沙门释子不应受畜金银及钱。设人</a><a name="0192b09" id="0192b09">自与不应眼视。而今云何作此求施。时长</a><a name="0192b10" id="0192b10">老耶舍迦兰陀子。在彼猕猴水边重阁讲堂。</a><a name="0192b11" id="0192b11">语诸比丘言。汝莫作此求施。我亲从佛闻。若</a><a name="0192b12" id="0192b12">有非法求施施非法求二俱得罪。语诸比丘</a><a name="0192b13" id="0192b13">已。复语诸白衣男女大小。汝等莫作此施。</a><a name="0192b14" id="0192b14">我亲从佛闻。若非法求施施非法求二俱得</a><a name="0192b15" id="0192b15">罪</a><a name="0192b16" id="0192b16"><p>彼诸比丘得金银钱已。语耶舍言。大德可受</a><a name="0192b17" id="0192b17">此分。答言。我不受非法求得施分。复语言。</a><a name="0192b18" id="0192b18">若不自受可以施僧。答言。我既不受云何施</a><a name="0192b19" id="0192b19">僧。于是诸比丘便以耶舍前教白衣为骂白</a><a name="0192b20" id="0192b20">衣。与作下意羯磨。羯磨已耶舍言。我亲从佛</a><a name="0192b21" id="0192b21">闻。若僧与作下意羯磨。应差一比丘为伴谢</a><a name="0192b22" id="0192b22">诸白衣。诸比丘便白二羯磨差一比丘伴之。</a><a name="0192b23" id="0192b23">耶舍即将至白衣所。正值五百优婆塞聚在</a><a name="0192b24" id="0192b24">一处。便语之言。诸君当知。是法我说是法。</a><a name="0192b25" id="0192b25">非法我说非法。是比尼我说是比尼。非比</a><a name="0192b26" id="0192b26">尼我说非比尼。是佛教我说是佛教。非佛</a><a name="0192b27" id="0192b27">教我说非佛教。我先所说使诸优婆塞嗔。今</a><a name="0192b28" id="0192b28">来谢过。诸优婆塞皆大惊言。大德。何时为我</a><a name="0192b29" id="0192b29">等说是法是比尼是佛教。使我等嗔而来见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220192a.htm'><img src='up.gif' border=0></a>
<a href='T220192c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>