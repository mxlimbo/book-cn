<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0029c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷4)</font> 第一分之四舍堕法 <font face='Arial'>T22, p0029c</h2></font><hr>
<span class='old'>
</a><a name="0029b28" id="0029b28">随语用尽往索。估客妇言。我先语汝。筹量</a><a name="0029b29" id="0029b29">令足。何故复索。织师具以事答。妇便更与。估</span><a name="0029c01" id="0029c01">客行还。问妇言。我先令汝为跋难陀作衣。为</a><a name="0029c02" id="0029c02">已作未。答言已作。可取来看。妇即取示。衣甚</a><a name="0029c03" id="0029c03">致好。问言。用少许缕那得如此。答言。跋难陀</a><a name="0029c04" id="0029c04">更来取缕。所以得尔。估客便嗔骂言。跋难陀</a><a name="0029c05" id="0029c05">难养难满无有厌足。如我本意此衣数倍。先</a><a name="0029c06" id="0029c06">虽有恩于今绝矣。遂不与之。如是恶声流布</a><a name="0029c07" id="0029c07">远近。长老比丘闻。种种呵责。将至佛所以事</a><a name="0029c08" id="0029c08">白佛。佛以是事集比丘僧。问跋难陀。汝实尔</a><a name="0029c09" id="0029c09">不。答言。实尔世尊。佛种种呵责已告诸比丘。</a><a name="0029c10" id="0029c10">以十利故为诸比丘结戒。从今是戒应如是</a><a name="0029c11" id="0029c11">说。若居士居士妇。为比丘使织师织作衣。</a><a name="0029c12" id="0029c12">是比丘先不自恣请。便到织师所作是言。汝</a><a name="0029c13" id="0029c13">知不。此衣为我作。汝好为我织令极致广。当</a><a name="0029c14" id="0029c14">别相报。后若与一食若一食直。得者。尼萨耆</a><a name="0029c15" id="0029c15">波逸提。比丘尼亦如是。式叉摩那沙弥沙弥</a><a name="0029c16" id="0029c16">尼突吉罗(十二竟)</a><a name="0029c17" id="0029c17"><p>佛在舍卫城。尔时跋难陀。语弟子达摩言。</a><a name="0029c18" id="0029c18">今欲与汝游行到拘萨罗国。达摩言。彼寒无</a><a name="0029c19" id="0029c19">衣不能得去。跋难陀言。若能去者当与汝衣。</a><a name="0029c20" id="0029c20">达摩言。先与我衣然后当去。即便与之。既得</a><a name="0029c21" id="0029c21">衣已便不肯去。跋难陀言。汝言得衣当去。如</a><a name="0029c22" id="0029c22">何得衣而复不肯。若不能去以衣还我。达摩</a><a name="0029c23" id="0029c23">言。师已见施云何复索。跋难陀言。我非施汝。</a><a name="0029c24" id="0029c24">欲共游行故相与耳。汝今不去。欲以何理而</a><a name="0029c25" id="0029c25">不还我。便强夺之。彼即高声大哭。长老比丘</a><a name="0029c26" id="0029c26">问。汝何故哭。答言。师夺我衣。诸比丘种种呵</a><a name="0029c27" id="0029c27">责跋难陀。云何名比丘。强夺人衣。答言。我欲</a><a name="0029c28" id="0029c28">共行至拘萨罗国以衣雇之。彼既得衣便不</a><a name="0029c29" id="0029c29">肯去。是以取之。非为强夺。诸比丘复种种呵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220029b.htm'><img src='up.gif' border=0></a>
<a href='T220030a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>