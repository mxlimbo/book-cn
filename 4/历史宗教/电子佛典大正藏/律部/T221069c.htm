<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1434 四分比丘尼羯磨法 1069c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1434 四分比丘尼羯磨法</font> <font face='Arial'>(卷1)</font> 杂法第九 <font face='Arial'>T22, p1069c</h2></font><hr>
<span class='old'>
</a><a name="1069b28" id="1069b28"><p>内护匡救僧众摈罚羯磨法</a><a name="1069b29" id="1069b29"><p>律藏所明僧之正法。宗要有三。故结集称言。</span><a name="1069c01" id="1069c01">是法是毗尼是佛所教</a><a name="1069c02" id="1069c02"><p>法者。谓五种远离行。何等五。一者出离非</a><a name="1069c03" id="1069c03">世法。二越度非受法。三无欲非有欲。四无</a><a name="1069c04" id="1069c04">结非有结。五不亲近生死非亲近</a><a name="1069c05" id="1069c05"><p>毗尼者。谓五种出要行何等五。一少欲非</a><a name="1069c06" id="1069c06">多欲。二知足非无厌。三易护非难护。四易养</a><a name="1069c07" id="1069c07">非难养。五智慧非愚痴</a><a name="1069c08" id="1069c08"><p>佛所教者。谓五种教诫行。何等五。一有罪</a><a name="1069c09" id="1069c09">行者制。二无罪者听。三若制若听法。有缺</a><a name="1069c10" id="1069c10">减者如法举之。四数数违犯折伏与念。五</a><a name="1069c11" id="1069c11">真实功德爱念称叹。故经云。正法住正法</a><a name="1069c12" id="1069c12">灭。谓之。于此传法之人。亦有于三。故圣诰称</a><a name="1069c13" id="1069c13">言。知法知律知摩夷。知法者。谓善持修多罗</a><a name="1069c14" id="1069c14">藏。如阿难等。知律者。谓善持毗尼藏。如优波</a><a name="1069c15" id="1069c15">离等。知摩夷者。谓善于训导宰任玄纲。如</a><a name="1069c16" id="1069c16">大迦叶等。故凡欲晖踪圣迹以隆道教继轨</a><a name="1069c17" id="1069c17">后代不绝于时者。非兹而谁</a><a name="1069c18" id="1069c18"><p>五种入众法。何等五。一应以慈心。二应自</a><a name="1069c19" id="1069c19">卑下如拭尘巾。三应善知坐起上下威仪。四</a><a name="1069c20" id="1069c20">不杂说俗事。为众说法。若请他说。五若见僧</a><a name="1069c21" id="1069c21">中有不可事。心不安忍应作默然</a><a name="1069c22" id="1069c22"><p>五种如法默然。何等五。一见他非法而默</a><a name="1069c23" id="1069c23">然。二不得伴而默然。三犯重而默然。四同住</a><a name="1069c24" id="1069c24">默然。五在同住地默然</a><a name="1069c25" id="1069c25"><p>五种非法默然。何等五。一如法羯磨而心不</a><a name="1069c26" id="1069c26">同。默然在之。二得同意伴亦默然任之。三</a><a name="1069c27" id="1069c27">若见小罪而默然。四为作别住而默然。五在</a><a name="1069c28" id="1069c28">戒场上而默然</a><a name="1069c29" id="1069c29"><p>五种弃法。何等五。一比丘犯罪。余比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221069b.htm'><img src='up.gif' border=0></a>
<a href='T221070a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>