<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1035b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷1)</font> 集会品第一 <font face='Arial'>T24, p1035b</h2></font><hr>
<span class='old'>
</a><a name="1035a28" id="1035a28">善男子。求大智慧故名菩萨。欲知一切法真</a><a name="1035a29" id="1035a29">实故。大庄严故。心坚固故。多度众生故。不惜</span><a name="1035b01" id="1035b01">身命故。是名菩萨修行大乘。善男子。菩萨有</a><a name="1035b02" id="1035b02">二种。一者退转。二者不退。已修三十二相业</a><a name="1035b03" id="1035b03">者。名不退转。若未能修。是名为退。复有二</a><a name="1035b04" id="1035b04">种。一者出家。二者在家。出家菩萨奉持八</a><a name="1035b05" id="1035b05">重具足清净。是名不退。在家菩萨奉持六重</a><a name="1035b06" id="1035b06">具足清净。亦名不退。善男子。外道断欲所得</a><a name="1035b07" id="1035b07">福德。胜于欲界一切众生所有福德。须陀洹</a><a name="1035b08" id="1035b08">人胜于一切外道异见。斯陀含人胜于一切</a><a name="1035b09" id="1035b09">须陀洹果。阿那含人胜于一切斯陀含果。阿</a><a name="1035b10" id="1035b10">罗汉人胜于一切阿那含果。辟支佛人胜于</a><a name="1035b11" id="1035b11">一切阿罗汉果。在家之人发菩提心。胜于一</a><a name="1035b12" id="1035b12">切辟支佛果。出家之人发菩提心此不为难。</a><a name="1035b13" id="1035b13">在家之人发菩提心。是乃名为不可思议。何</a><a name="1035b14" id="1035b14">以故。在家之人多恶因缘所缠绕故。在家之</a><a name="1035b15" id="1035b15">人发菩提心时。从四天王乃至阿迦腻吒诸</a><a name="1035b16" id="1035b16">天。皆大惊喜作如是言。我今已得人天之师</a><a name="1035b17" id="1035b17"><p><b>　　<A NAME="n603"></A>优婆塞戒经发菩提心品第二</b></a><a name="1035b18" id="1035b18"><p>善生言世尊。众生云何发菩提心。善男子。为</a><a name="1035b19" id="1035b19">二事故发菩提心。一者增长寿命。二者增长</a><a name="1035b20" id="1035b20">财物。复有二事。一者为不断绝菩萨种姓。</a><a name="1035b21" id="1035b21">二者为断众生罪苦烦恼。复有二事。一者自</a><a name="1035b22" id="1035b22">观无量世中受大苦恼不得利益。二者虽有</a><a name="1035b23" id="1035b23">无量恒沙诸佛悉皆不能度脱我身。我当自</a><a name="1035b24" id="1035b24">度。复有二事。一者作诸善业。二者作已不失。</a><a name="1035b25" id="1035b25">复有二事。一者为胜一切人天果报。二者为</a><a name="1035b26" id="1035b26">胜一切二乘果报。复有二事。一者为求菩提</a><a name="1035b27" id="1035b27">之道受大苦恼。二者为得无量大利益事。复</a><a name="1035b28" id="1035b28">有二事。一者过去未来恒沙诸佛皆如我身。</a><a name="1035b29" id="1035b29">二者深观菩提是可得法是故发心。复有二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241035a.htm'><img src='up.gif' border=0></a>
<a href='T241035c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>