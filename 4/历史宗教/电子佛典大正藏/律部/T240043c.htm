<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0043c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷10)</font> [<a href='javascript:showpic("images/001244.gif")'>仁-二+尔</a>]罗步提缘 <font face='Arial'>T24, p0043c</h2></font><hr>
<span class='old'>
</a><a name="0043b28" id="0043b28">上说。洗手已。收钵讫。即于佛前。求愿而住。</a><a name="0043b29" id="0043b29">作如是言。彼等毒龙。及恶药叉。皆已调伏。此</span><a name="0043c01" id="0043c01">驴药叉。常与我等。于长夜中非怨为怨。非仇</a><a name="0043c02" id="0043c02">为仇。非逆为逆。我等所生孩子。皆被侵夺。世</a><a name="0043c03" id="0043c03">尊颇为我等。生哀愍故。调伏恶驴药叉。时彼</a><a name="0043c04" id="0043c04">药叉先坐会中。于时世尊告药叉曰。汝闻此</a><a name="0043c05" id="0043c05">语不。白言。世尊。已闻。复告药叉。闻此言不。</a><a name="0043c06" id="0043c06">善逝。已闻。又告药叉。此非法事。汝当厌离。</a><a name="0043c07" id="0043c07">药叉白佛。众人若能为诸四方刍。造毗诃</a><a name="0043c08" id="0043c08">罗。我当舍离。必不损害。是时世尊。告末土罗</a><a name="0043c09" id="0043c09">聚落信心婆罗门居士等。汝等闻斯语不。报</a><a name="0043c10" id="0043c10">言。已闻。世尊。我等为造。是时世尊调伏驴药</a><a name="0043c11" id="0043c11">叉。及彼五百眷属已。时婆罗门等为彼药叉。</a><a name="0043c12" id="0043c12">及五百眷属。造五百毗诃罗。如是渐次调伏</a><a name="0043c13" id="0043c13">池药叉。林药叉。诃梨迦药叉女已。是时世尊</a><a name="0043c14" id="0043c14">现大神通。入摩土罗城中。调伏药叉女。及</a><a name="0043c15" id="0043c15">五百眷属。彼城人众。亦为刍。造五百住处。</a><a name="0043c16" id="0043c16">是时世尊于斯城外城内。调伏二千五百药</a><a name="0043c17" id="0043c17">叉已。时彼城中信心人等。亦复为造二千五</a><a name="0043c18" id="0043c18">百住处</a><a name="0043c19" id="0043c19"><p>尔时世尊复至邬达罗聚落。住邬达罗林中。</a><a name="0043c20" id="0043c20">时有婆罗门。名邬达罗延。闻世尊在彼林中。</a><a name="0043c21" id="0043c21">遂乘白马车辂。手持金杖金澡罐。眷属围</a><a name="0043c22" id="0043c22">绕。从城而出。欲往佛所。车道通处。乘车而</a><a name="0043c23" id="0043c23">进。若不通处。即步涉而进。遂至佛所。以妙</a><a name="0043c24" id="0043c24">言词。慰问世尊。退坐一面。邬达罗延婆罗门</a><a name="0043c25" id="0043c25">大长者白佛言。世尊。我今少有问答。愿佛</a><a name="0043c26" id="0043c26">听许。世尊告曰。婆罗门。恣汝所问。时婆罗门</a><a name="0043c27" id="0043c27">白言。乔答摩。此之五根。种种境界。各取本</a><a name="0043c28" id="0043c28">界。不取别界。所谓眼耳鼻舌身根。何者界处</a><a name="0043c29" id="0043c29">摄。何者依处。佛言。婆罗门。若此五根。种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240043b.htm'><img src='up.gif' border=0></a>
<a href='T240044a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>