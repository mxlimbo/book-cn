<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0303a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷42)</font> <font face='Arial'>T23, p0303a</h2></font><hr>
<span class='old'>
</a><a name="0302c28" id="0302c28">丘尼得病受苦恼在房内卧不能行来。闻已</a><a name="0302c29" id="0302c29">作是念。是比丘尼更无有病。但以念我故。致</span><a name="0303a01" id="0303a01">是羸瘦受诸苦恼。我何不往是比丘尼所。不</a><a name="0303a02" id="0303a02">说是事亦能除病。作是念已。即往王园比丘</a><a name="0303a03" id="0303a03">尼精舍。到已问诸比丘尼言。周那难陀比丘</a><a name="0303a04" id="0303a04">尼为在何处。答言。在某房内病卧受苦恼。断</a><a name="0303a05" id="0303a05">威仪不能行来。是男子即往到比丘尼房中。</a><a name="0303a06" id="0303a06">摩触抱捉作是言。汝病小差不。可忍不。苦恼</a><a name="0303a07" id="0303a07">不增长耶。答言。病不差不可忍。苦恼增长。尔</a><a name="0303a08" id="0303a08">时比丘尼。口出恶不净语。作是言。此是我分。</a><a name="0303a09" id="0303a09">他不爱念我。我便爱念他。是中有比丘尼。少</a><a name="0303a10" id="0303a10">欲知足行头陀。闻是事心不喜。呵责言。云何</a><a name="0303a11" id="0303a11">名比丘尼。有漏心听漏心男子摩触抱捉。种</a><a name="0303a12" id="0303a12">种因缘呵已向佛广说。佛以是事集二部漪。</a><a name="0303a13" id="0303a13">佛知故问周那难陀比丘尼。汝实作是事不。</a><a name="0303a14" id="0303a14">答言。实作世尊。佛以种种因缘呵责。云何名</a><a name="0303a15" id="0303a15">比丘尼。有漏心听漏心男子摩触抱捉。种种</a><a name="0303a16" id="0303a16">因缘呵已语诸比丘。以十利故。与比丘尼结</a><a name="0303a17" id="0303a17">戒。摄僧故。僧极好摄故。僧安乐住故。折伏</a><a name="0303a18" id="0303a18">高心人故。有惭愧者得安乐故。不信者得净</a><a name="0303a19" id="0303a19">信故。已信者增长信故。遮今世恼漏故。断后</a><a name="0303a20" id="0303a20">世恶趣故。梵行久住故。从今是戒应如是说。</a><a name="0303a21" id="0303a21">若比丘尼有漏心。听漏心男子发际以下至</a><a name="0303a22" id="0303a22">腕膝以上却衣。顺摩逆摩牵推按掐抱上抱</a><a name="0303a23" id="0303a23">下。是比丘尼得波罗夷不共住。漏心者。于是</a><a name="0303a24" id="0303a24">人边生爱结深厚。男子漏心亦如是。男者。谓</a><a name="0303a25" id="0303a25">人男能作淫事。波罗夷者。是罪弊恶深重。退</a><a name="0303a26" id="0303a26">堕不如。是故名波罗夷。不共住者。诸比丘尼。</a><a name="0303a27" id="0303a27">不与此比丘尼共作法事。谓白羯磨白二羯</a><a name="0303a28" id="0303a28">磨白四羯磨说戒自恣作十三比丘尼羯磨。是</a><a name="0303a29" id="0303a29">中犯者。有八种。若比丘尼生漏心。听漏心男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230302c.htm'><img src='up.gif' border=0></a>
<a href='T230303b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>