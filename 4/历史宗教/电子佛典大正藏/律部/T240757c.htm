<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0757c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷12)</font> 舍利弗品 <font face='Arial'>T24, p0757c</h2></font><hr>
<span class='old'>
</a><a name="0757b28" id="0757b28">阿罗汉。或疑我得斯陀含乃至须陀洹。以此</a><a name="0757b29" id="0757b29">疑故。当大得利养。若初作如是心时。得</span><a name="0757c01" id="0757c01">突吉罗罪。从寺往阿练若处。步步得突吉</a><a name="0757c02" id="0757c02">罗罪。至阿练若处起作。皆得突吉罗罪。后</a><a name="0757c03" id="0757c03">有人疑无人疑。得利养及不得利养。皆</a><a name="0757c04" id="0757c04">突吉罗罪。又有比丘受头陀法。我不宜在</a><a name="0757c05" id="0757c05">聚落。宜在阿练若处。此是清净处。若清净</a><a name="0757c06" id="0757c06">我当得一一道果。及阿练若处若入已。不</a><a name="0757c07" id="0757c07">得阿罗汉果我终不出。又自念言。如来赞</a><a name="0757c08" id="0757c08">叹阿练若住处。若我在阿练若处。诸同学见</a><a name="0757c09" id="0757c09">我。亦乐入阿练若处。若如是住者便无罪。</a><a name="0757c10" id="0757c10">第三句者。我欲入聚落乞食。着衣持钵现</a><a name="0757c11" id="0757c11">圣利想乃至食竟。悉突吉罗罪。若得利养</a><a name="0757c12" id="0757c12">若不得利养。悉突吉罗罪。又自念言。我欲</a><a name="0757c13" id="0757c13">入聚落乞食学圣人法。为今世后世。诸同</a><a name="0757c14" id="0757c14">学见我持钵乞食。赞叹言善。此是真如来</a><a name="0757c15" id="0757c15">法。若我等不行此法。实有惭愧。若生如是</a><a name="0757c16" id="0757c16">心乞食无罪。第四句者。向檀越言。若人</a><a name="0757c17" id="0757c17">住在檀越寺。为不说名字故。不得波罗</a><a name="0757c18" id="0757c18">夷罪。令人疑者。此句易可解耳。言烦</a><a name="0757c19" id="0757c19">恼。若向白衣说烦恼尽。随语得波罗夷</a><a name="0757c20" id="0757c20">罪。若空静处说言。我得阿罗汉。得突吉</a><a name="0757c21" id="0757c21">罗罪。若檀越所供养比丘。此比丘是阿罗</a><a name="0757c22" id="0757c22">汉。此句易可解耳。不须广说。病句者。非</a><a name="0757c23" id="0757c23">人所能堪忍。唯我能忍此苦。此文句者无</a><a name="0757c24" id="0757c24">罪。若言非凡人所能堪忍。唯我一人能忍</a><a name="0757c25" id="0757c25">此苦。若作如是语者。得偷兰遮罪。婆罗门</a><a name="0757c26" id="0757c26">句者。此婆罗门信心于法。是故言善来罗汉。</a><a name="0757c27" id="0757c27">如是饮食供养。一一皆唤为罗汉。为信心</a><a name="0757c28" id="0757c28">故。唤为罗汉。受如此供养供给。一一悉不</a><a name="0757c29" id="0757c29">犯。佛告比丘。如此赞叹之言。应生惭愧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240757b.htm'><img src='up.gif' border=0></a>
<a href='T240758a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>