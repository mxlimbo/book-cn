<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0239c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷8)</font> 第二门第四子摄颂之余 <font face='Arial'>T24, p0239c</h2></font><hr>
<span class='old'>
</a><a name="0239b28" id="0239b28">伐彼国。世尊大师无不知见。知诸释子必定</a><a name="0239b29" id="0239b29">丧亡。于两国界大路之侧。在小树下无多枝</span><a name="0239c01" id="0239c01">叶端身而坐。时恶生王遥见世尊。即诣其所</a><a name="0239c02" id="0239c02">白言。大德有多园林荫映滋茂。何故舍彼而</a><a name="0239c03" id="0239c03">住于斯。此树少叶小荫云何可住。佛言。大</a><a name="0239c04" id="0239c04">王亲族阴凉树何足顾。尔时恶生闻世尊言。</a><a name="0239c05" id="0239c05">便作是念。劫比罗国诸释枝条是佛亲眷。如</a><a name="0239c06" id="0239c06">来愍念不可违情。作此思惟退还本国。苦母</a><a name="0239c07" id="0239c07">再三谏请诛灭。其后恶生与诸臣佐。于朝会</a><a name="0239c08" id="0239c08">时告群臣曰。劫比罗国诸释种子。恒云我是</a><a name="0239c09" id="0239c09">婢儿。骂辱既深此不可忘。然彼是如来种族。</a><a name="0239c10" id="0239c10">世尊怜念。每自抑忍不敢行诛。云何能得报</a><a name="0239c11" id="0239c11">此怨骂。苦母对曰。我闻沙门乔答摩自云离</a><a name="0239c12" id="0239c12">欲。离欲之者。无眷念心。若有眷念即非离</a><a name="0239c13" id="0239c13">欲。道俗各异王宜自决。又言。今日正是诛</a><a name="0239c14" id="0239c14">释种时。于是恶生欲整四兵出行讨罚。未去</a><a name="0239c15" id="0239c15">之顷佛作是念。城中释种未见谛者。若与恶</a><a name="0239c16" id="0239c16">生共相战斗。便非见谛之器。即往劫比罗</a><a name="0239c17" id="0239c17">国。到已住在多根树园。时诸释种闻世尊来</a><a name="0239c18" id="0239c18">至于此。大众集会诣如来处。顶礼双足退</a><a name="0239c19" id="0239c19">坐一面。尔时世尊。知诸释种根性本缘。为说</a><a name="0239c20" id="0239c20">妙法。时彼众中。有无量百千诸有情辈。得大</a><a name="0239c21" id="0239c21">利益。或得预流果一来果不还果阿罗汉果。</a><a name="0239c22" id="0239c22">或有作独觉因。或作成佛因缘。复有无量众</a><a name="0239c23" id="0239c23">生。归依三宝受诸学处奉行佛教。是时劫比</a><a name="0239c24" id="0239c24">罗释种获此法利。顶礼世尊奉辞而去。是时</a><a name="0239c25" id="0239c25">恶生亲领四兵。于劫比罗城不远而住。具寿</a><a name="0239c26" id="0239c26">大目连诣世尊所。顶礼佛足退坐一面。白佛</a><a name="0239c27" id="0239c27">言。世尊。我闻痴人恶生。严集四兵来诛释种。</a><a name="0239c28" id="0239c28">我有神力能掷兵众远置他方。唯愿世尊赐</a><a name="0239c29" id="0239c29">垂哀许。复以神力变城为铁。以大铁网遍覆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240239b.htm'><img src='up.gif' border=0></a>
<a href='T240240a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>