<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0698c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷14)</font> 故泄精学处第一 无根谤学处第八 <font face='Arial'>T23, p0698c</h2></font><hr>
<span class='old'>
</a><a name="0698b28" id="0698b28">之即便问曰。圣子。何意支颊长思似带忧色。</a><a name="0698b29" id="0698b29">报言。贤首。我今舍中多有财物现无子息。如</span><a name="0698c01" id="0698c01">其没后并被官收。既有此缘宁不愁悒。其妻</a><a name="0698c02" id="0698c02">报曰。若由我过无男女者。君今宜可更娶余</a><a name="0698c03" id="0698c03">妻令有子息。报言。贤首。若人家内有二妻者。</a><a name="0698c04" id="0698c04">乃至糗浆亦不得饮。常于室中纷纭斗诤。妇</a><a name="0698c05" id="0698c05">报夫曰。君可求来。若彼颜状与妹同者。我作</a><a name="0698c06" id="0698c06">妹想看之。若与女相似者。我作女心瞻视。时</a><a name="0698c07" id="0698c07">于异村有一长者。娶妇未久便诞二男复生</a><a name="0698c08" id="0698c08">一女。后于异时长者夫妇并皆命过。时前长</a><a name="0698c09" id="0698c09">者为求妇故。至彼二兄之处求娶其妹。彼便</a><a name="0698c10" id="0698c10">嫁与。世间法尔得新弃故。时彼长者心亲后</a><a name="0698c11" id="0698c11">妻。时彼前妇见其亲密心生嫉妒。未经多日</a><a name="0698c12" id="0698c12">前妻有娠。白其夫曰。君之后妻情有异念。其</a><a name="0698c13" id="0698c13">夫告曰。贤首。汝生恶意。妇便默然。遂于后时</a><a name="0698c14" id="0698c14">诞一男子。长至五岁智慧分明。所有语言咸</a><a name="0698c15" id="0698c15">悉依实。时人遂名为实语者。其母便念。我虽</a><a name="0698c16" id="0698c16">生子然而夫主尚爱后妻。我今作何方便令使</a><a name="0698c17" id="0698c17">离别。白其夫曰。君于后妻虽极爱念。彼于君</a><a name="0698c18" id="0698c18">所无贞素心。其夫报曰。贤首。汝复生恶意。妇</a><a name="0698c19" id="0698c19">便默然。别设方计告其子曰。汝岂不知妇人</a><a name="0698c20" id="0698c20">苦事。子白母曰。我不曾知。即告子曰。谓是嫉</a><a name="0698c21" id="0698c21">妒。子报母曰。此非善事。便语子曰。我欲于汝</a><a name="0698c22" id="0698c22">异母彰露恶名。汝当为证。子白母曰。为实为</a><a name="0698c23" id="0698c23">虚。母言。是虚。子云。世人共知我为实语。岂</a><a name="0698c24" id="0698c24">可随母所说口出妄言。母曰。于我腹中怀汝</a><a name="0698c25" id="0698c25">九月。于此小事汝不见从。设为作证无劳口</a><a name="0698c26" id="0698c26">说。父若问汝但可点头。其子孝顺不违母心。</a><a name="0698c27" id="0698c27">遂便许可。母于异时告其夫曰。君之爱妇共</a><a name="0698c28" id="0698c28">他男子行邪恶事。夫云。贤首。汝复生恶意。妇</a><a name="0698c29" id="0698c29">曰。君若不信应问实语。父作是念。我此童儿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230698b.htm'><img src='up.gif' border=0></a>
<a href='T230699a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>