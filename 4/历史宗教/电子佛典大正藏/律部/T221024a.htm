<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1430 四分僧戒本 1024a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1430 四分僧戒本</font> <font face='Arial'>(卷1)</font> <font face='Arial'>T22, p1024a</h2></font><hr>
<span class='old'>
</a><a name="1023c28" id="1023c28">养我。如是供养第一最。如是语者僧伽婆尸</a><a name="1023c29" id="1023c29">沙</span><a name="1024a01" id="1024a01"><p>若比丘往来彼此媒嫁。持男意语女。持女意</a><a name="1024a02" id="1024a02">语男。若为成妇事。若为私通。乃至须臾顷。</a><a name="1024a03" id="1024a03">僧伽婆尸沙</a><a name="1024a04" id="1024a04"><p>若比丘自乞作屋。无主自为己。当应量作。是</a><a name="1024a05" id="1024a05">中量者。长佛十二磔手。内广七磔手。应将</a><a name="1024a06" id="1024a06">余比丘往看处所。彼比丘当指示处所。无难</a><a name="1024a07" id="1024a07">处无妨处。若比丘有难处妨处。自乞作屋。无</a><a name="1024a08" id="1024a08">主自为己。不将余比丘往看处所。若过量作</a><a name="1024a09" id="1024a09">者。僧伽婆尸沙</a><a name="1024a10" id="1024a10"><p>若比丘欲作大房。有主为己作。应将余比丘</a><a name="1024a11" id="1024a11">往看处所。彼比丘应看处所。无难处无妨处。</a><a name="1024a12" id="1024a12">若比丘难处妨处作大房。有主为己作。不将</a><a name="1024a13" id="1024a13">余比丘往看处所者。僧伽婆尸沙</a><a name="1024a14" id="1024a14"><p>若比丘以嗔恚所覆故。非波罗夷比丘。以无</a><a name="1024a15" id="1024a15">根波罗夷法谤。欲坏彼比丘净行。彼于异时。</a><a name="1024a16" id="1024a16">若问若不问。知此事无根说。我嗔恚故作是</a><a name="1024a17" id="1024a17">语。若比丘作是语者。僧伽婆尸沙</a><a name="1024a18" id="1024a18"><p>若比丘以嗔恚所覆故。于异分事中取片。非</a><a name="1024a19" id="1024a19">波罗夷比丘。以无根波罗夷法谤。欲坏彼</a><a name="1024a20" id="1024a20">比丘净行。彼于异时。若问若不问。知是异分</a><a name="1024a21" id="1024a21">事中取片。是比丘自言。我嗔恚故作是语者。</a><a name="1024a22" id="1024a22">僧伽婆尸沙</a><a name="1024a23" id="1024a23"><p>若比丘欲坏和合僧。方便受坏和合僧法。坚</a><a name="1024a24" id="1024a24">持不舍。彼比丘应谏是比丘言。大德。莫坏和</a><a name="1024a25" id="1024a25">合僧。莫方便坏和合僧。莫受破僧法坚持不</a><a name="1024a26" id="1024a26">舍。大德。应与僧和合欢喜不诤。同一师学如</a><a name="1024a27" id="1024a27">水乳合。于佛法中有增益安乐住。是比丘如</a><a name="1024a28" id="1024a28">是谏时。坚持不舍。彼比丘应三谏。舍是事故。</a><a name="1024a29" id="1024a29">乃至三谏舍者善。若不舍者僧伽婆尸沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221023c.htm'><img src='up.gif' border=0></a>
<a href='T221024b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>