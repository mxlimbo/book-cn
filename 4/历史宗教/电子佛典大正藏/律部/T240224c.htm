<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0224c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷5)</font> 第一门第六子摄颂之余 <font face='Arial'>T24, p0224c</h2></font><hr>
<span class='old'>
</a><a name="0224b28" id="0224b28">所言刍不应离三衣而去者。时诸刍欲</a><a name="0224b29" id="0224b29">暂往同城村坊之所。或诣余寺内。或出经行。</span><a name="0224c01" id="0224c01">当日拟至皆持三衣。又诸刍老病羸瘦。去</a><a name="0224c02" id="0224c02">时无力能持三衣。困苦劳心作如是语。有缘</a><a name="0224c03" id="0224c03">暂出即拟还来。不将三衣大师不许。刍以</a><a name="0224c04" id="0224c04">缘白佛。佛言刍若向昼日游处。或暂向余</a><a name="0224c05" id="0224c05">寺。或寺内经行。或诣随近村坊。即拟还者任</a><a name="0224c06" id="0224c06">不将去。复有刍暂出拟还不持衣去。至彼</a><a name="0224c07" id="0224c07">日暮。恐离衣宿即侵夜归。被虫贼所害。刍</a><a name="0224c08" id="0224c08">以缘白佛。佛言若其本意即拟还来。有缘不</a><a name="0224c09" id="0224c09">及归者。当于彼宿不应夜行。可于同梵行边</a><a name="0224c10" id="0224c10">借余三衣。守持充事。刍不解云何当持。佛</a><a name="0224c11" id="0224c11">言先守持衣。应心念舍后守持新。然诸刍</a><a name="0224c12" id="0224c12">应知有六心念之法。一者长净。二者随意。三</a><a name="0224c13" id="0224c13">者持衣。四者舍三衣。五者分别长衣。六者舍</a><a name="0224c14" id="0224c14">别请。刍得衣无暇割截浣染。佛言若缝刺</a><a name="0224c15" id="0224c15">浣染缘未具者。直尔白叠及生绢布。计财量</a><a name="0224c16" id="0224c16">足持作三衣。乃至俗人衣物从彼借用守持</a><a name="0224c17" id="0224c17">无犯勿致疑惑。有诸刍不将尼师但那。向</a><a name="0224c18" id="0224c18">余处宿。谓犯离衣。刍以缘白佛。佛言我制。</a><a name="0224c19" id="0224c19">刍不应辄离三衣而宿。非尼师但那。然诸</a><a name="0224c20" id="0224c20">刍不应故心而不持去。忘念者无犯</a><a name="0224c21" id="0224c21"><p>第一门第七子摄颂曰</a><a name="0224c22" id="0224c22"><p class='lg'>　　水罗有五种　　　器共一处食</a><br><a name="0224c23" id="0224c23">　　露形啖饮食　　　洗浴事应知　</p></a><a name="0224c24" id="0224c24"><p>缘在室罗伐城。于时南方有二刍。欲往室</a><a name="0224c25" id="0224c25">罗伐城礼世尊足。俱无水罗。于其中路无水</a><a name="0224c26" id="0224c26">可得。热渴逼身到一池所。一人报言具寿。可</a><a name="0224c27" id="0224c27">疾观水欲饮除渴。即便鉴察见水有虫。如是</a><a name="0224c28" id="0224c28">再三随处皆有。二人议曰。水既有虫饮便害</a><a name="0224c29" id="0224c29">命。今遭渴逼事欲如何。时小刍即说漏曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240224b.htm'><img src='up.gif' border=0></a>
<a href='T240225a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>