<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0121b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷5)</font> <font face='Arial'>T24, p0121b</h2></font><hr>
<span class='old'>
</a><a name="0121a28" id="0121a28">菩萨苦行。时净饭王告诸宫人。其菩萨苦</a><a name="0121a29" id="0121a29">行。勿令耶输陀罗知。并敕往来使者。菩萨苦</span><a name="0121b01" id="0121b01">行。无令余人辄知此事。净饭王虽从使者闻</a><a name="0121b02" id="0121b02">菩萨苦行。以诸方便告诸宫人。菩萨今者已</a><a name="0121b03" id="0121b03">食。菩萨尔时所食一麻一米。乃自念言。今为</a><a name="0121b04" id="0121b04">此法。非正智非正见。不能得于无上之道。我</a><a name="0121b05" id="0121b05">当别修苦行食诸秽食。复作是念。食何秽食。</a><a name="0121b06" id="0121b06">应取新生犊子未吃草者之所粪尿。作是念已</a><a name="0121b07" id="0121b07">便取而食。虽食此物。仍令食力消尽。然后复</a><a name="0121b08" id="0121b08">食。既而食已。便于尸林之下。枕卧死人及诸</a><a name="0121b09" id="0121b09">枯骨。以右胁着地盖于两足。内念光相如是</a><a name="0121b10" id="0121b10">系念。行住坐卧曾无暂舍。菩萨若坐。有诸村</a><a name="0121b11" id="0121b11">野男女。见菩萨坐寂然而定。手执草茎穿菩</a><a name="0121b12" id="0121b12">萨耳穴。左右而出。如是戏笑去来抽挽。便语</a><a name="0121b13" id="0121b13">菩萨耳言。看此坌土之鬼。又复重言坌土之</a><a name="0121b14" id="0121b14">鬼。复以土块瓦石掷菩萨身上。斯等虽于菩</a><a name="0121b15" id="0121b15">萨之身如是戏弄。尔时菩萨。不起恚心无粗</a><a name="0121b16" id="0121b16">恶语。菩萨如此难忍能受。是时菩萨。以发勤</a><a name="0121b17" id="0121b17">策不息。轻安身体未曾休废。习续正念意无</a><a name="0121b18" id="0121b18">疑虑。专心于定住三摩地</a><a name="0121b19" id="0121b19"><p>尔时菩萨复作是念。诸有欲舍苦故。勤修诸</a><a name="0121b20" id="0121b20">行。我所受苦无人超过。此非正道非正智非</a><a name="0121b21" id="0121b21">正见。非能至于无上等觉。菩萨复作是念。何</a><a name="0121b22" id="0121b22">为正道正智正见。得至无上正等菩提。又</a><a name="0121b23" id="0121b23">作是念。我自忆知。住父释迦净饭宫内捡校</a><a name="0121b24" id="0121b24">田里赡部树下而坐。舍诸不善离欲恶法。寻</a><a name="0121b25" id="0121b25">伺之中。生诸寂静得安乐喜。便获初禅。此应</a><a name="0121b26" id="0121b26">是道预流之行。是正智正见正等觉。我今不</a><a name="0121b27" id="0121b27">能善修成就。何以故。为我羸弱然。我应为随</a><a name="0121b28" id="0121b28">意喘息。广吃诸食饭豆酥等。以油摩体温汤</a><a name="0121b29" id="0121b29">澡浴。是时菩萨作是念已。便开诸根随情喘</a><a name="0121b30" id="0121b30">息。饮食诸味而不禁制。涂拭沐浴纵意而为。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240121a.htm'><img src='up.gif' border=0></a>
<a href='T240121c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>