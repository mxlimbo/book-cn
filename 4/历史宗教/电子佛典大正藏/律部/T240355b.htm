<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0355b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷30)</font> 第六门第四子摄之余明佛从天下等事 <font face='Arial'>T24, p0355b</h2></font><hr>
<span class='old'>
</a><a name="0355a28" id="0355a28">即便喷。群贼闻声悉皆惊怖。谓起尸鬼四</a><a name="0355a29" id="0355a29">散奔驰。时瘦瞿答弥见墓开明方从孔出。既</span><a name="0355b01" id="0355b01">出外已四顾忙然。忧恼百端求生无路。加</a><a name="0355b02" id="0355b02">以饥渴内迫身心。因即癫狂不记先后。遍体</a><a name="0355b03" id="0355b03">泥涂手足皴裂。露形而去。渐渐孤行。途经万</a><a name="0355b04" id="0355b04">里至室罗伐。如世尊说。众生业报难可思议。</a><a name="0355b05" id="0355b05">先所作业悉皆自受。恶缘斯尽善果方生。次</a><a name="0355b06" id="0355b06">复前行至逝多林所。尔时世尊大众围绕。为</a><a name="0355b07" id="0355b07">说妙法。彼遥见佛三十二相八十种好。周遍</a><a name="0355b08" id="0355b08">严身世间无匹。圆明赫奕超日千光。如宝山</a><a name="0355b09" id="0355b09">王观者忘倦。女极瞻仰遂得本心。睹己形容</a><a name="0355b10" id="0355b10">深生羞耻。即便坐地不敢游行。于一切时如</a><a name="0355b11" id="0355b11">来大师无不知见。恒起大悲饶益一切。于救</a><a name="0355b12" id="0355b12">护中最为第一。最为雄猛无有二言。依定慧</a><a name="0355b13" id="0355b13">住显发三明。善修三学善调三业。渡四瀑流</a><a name="0355b14" id="0355b14">安四神足。于长夜中修四摄行。舍除五盖远</a><a name="0355b15" id="0355b15">离五支超越五道。六根具足六度圆满。七财</a><a name="0355b16" id="0355b16">普施开七觉花。离于八难乐八正路。永断九</a><a name="0355b17" id="0355b17">结明闲九定。满足十力名闻十方。于诸自在</a><a name="0355b18" id="0355b18">最为殊胜。得法无畏降伏魔怨。震大雷音作</a><a name="0355b19" id="0355b19">师子吼。昼夜六时常以佛眼。观诸世间谁增</a><a name="0355b20" id="0355b20">谁减。谁遭苦厄谁向恶趣。谁陷欲泥谁能受</a><a name="0355b21" id="0355b21">化。作何方便拔济令出。无圣财者令得圣财。</a><a name="0355b22" id="0355b22">以智安膳那破无明膜。无善根者令种善根。</a><a name="0355b23" id="0355b23">有善根者令得增长。置人天路安隐无碍趣</a><a name="0355b24" id="0355b24">涅城如有颂言</a><a name="0355b25" id="0355b25"><p class='lg'>　　假使大海潮　　　或失于期限</a><br><a name="0355b26" id="0355b26">　　佛于所化者　　　济度不过时</a><br><a name="0355b27" id="0355b27">　　佛于诸有情　　　慈悲不舍离</a><br><a name="0355b28" id="0355b28">　　思济其苦难　　　如母牛随犊　</p></a><a name="0355b29" id="0355b29"><p>尔时世尊告阿难陀曰。汝向众外可以上衣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240355a.htm'><img src='up.gif' border=0></a>
<a href='T240355c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>