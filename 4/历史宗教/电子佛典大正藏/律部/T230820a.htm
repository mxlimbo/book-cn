<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0820a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷35)</font> 九十波逸底迦法 过三钵受食学处第三十三 <font face='Arial'>T23, p0820a</h2></font><hr>
<span class='old'>
</a><a name="0819c28" id="0819c28">至寺已马胜报曰。贤首可为我作如是事业。</a><a name="0819c29" id="0819c29">随言为作。寻复告言。为作此事。如是展转至</span><a name="0820a01" id="0820a01">日将暮。告言。男子汝可归还。时彼使人出</a><a name="0820a02" id="0820a02">城而去。途经险处为贼所劫。既入营中。诸人</a><a name="0820a03" id="0820a03">问曰。路粮何似。报言。几将失命。宁有路粮。</a><a name="0820a04" id="0820a04">问曰。岂不圣者与汝援人。答曰。准理即是彼</a><a name="0820a05" id="0820a05">令贼劫。问其何故。答曰。彼至寺中令我作务。</a><a name="0820a06" id="0820a06">凭看市易总不言及。至日将暮方遣出城。由</a><a name="0820a07" id="0820a07">此夜行遂遭贼劫。时诸商人闻是语已咸共</a><a name="0820a08" id="0820a08">讥嫌。此诸释子失沙门行。云何委寄反被相</a><a name="0820a09" id="0820a09">欺。此是缘起尚未制戒</a><a name="0820a10" id="0820a10"><p>佛在室罗伐城逝多林给孤独园。时此城中</a><a name="0820a11" id="0820a11">有一长者。娶妻未久便诞一女。眇其右目。后</a><a name="0820a12" id="0820a12">渐长大。同年女伴皆并娉人唯此一女眇目</a><a name="0820a13" id="0820a13">无相。其年虽大人无娶者。于此城内复有居</a><a name="0820a14" id="0820a14">士。于同望族娶女为妻。未经多时妻遂身死。</a><a name="0820a15" id="0820a15">更娶第二亦复身亡。如是乃至第七娶妻。悉</a><a name="0820a16" id="0820a16">皆身死。时人并皆唤为妨妇。即因此事以立</a><a name="0820a17" id="0820a17">其名。时妨妇长者更欲娶妻人皆不与。作如</a><a name="0820a18" id="0820a18">是语。我今岂可令女死耶。我不能与。复求</a><a name="0820a19" id="0820a19">寡妇欲娶为妻。彼便告曰。我于己命岂不吝</a><a name="0820a20" id="0820a20">惜入汝舍乎。时彼长者求妻不得。躬自营</a><a name="0820a21" id="0820a21">劳检校家事。后于异时有旧知识。来至其家。</a><a name="0820a22" id="0820a22">见其作务告曰。仁何所为。答曰。我营家事。彼</a><a name="0820a23" id="0820a23">便告曰。何意仁今自知家务。曰已娶七妇皆</a><a name="0820a24" id="0820a24">悉身亡。无第二人可知家业。友人报曰。何不</a><a name="0820a25" id="0820a25">求余。答言。比日虽求人不见与。皆云我岂不</a><a name="0820a26" id="0820a26">惜女耶。娉向汝家令其早死。若如是者何不</a><a name="0820a27" id="0820a27">更求诸余寡妇。长者具以事答。虽求寡妇亦</a><a name="0820a28" id="0820a28">不肯来。知友曰。某家有女。眇其右目。何不见</a><a name="0820a29" id="0820a29">求。答曰。彼亦不与。知友曰。试往求之。或容<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230819c.htm'><img src='up.gif' border=0></a>
<a href='T230820b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>