<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1423 五分比丘尼戒本 0206c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1423 五分比丘尼戒本</font> <font face='Arial'>(卷1)</font> <font face='Arial'>T22, p0206c</h2></font><hr>
<span class='old'>
</a><a name="0206b28" id="0206b28">一心勤精进。所以者何。诸佛一心勤精进故。</a><a name="0206b29" id="0206b29">得阿耨多罗三藐三菩提。何况余善道法</span><a name="0206c01" id="0206c01"><p class='lg'>　　合十指爪掌　　　供养释师子</a><br><a name="0206c02" id="0206c02">　　我今欲说戒　　　僧当一心听</a><br><a name="0206c03" id="0206c03">　　乃至小罪中　　　心应大怖畏</a><br><a name="0206c04" id="0206c04">　　有罪一心悔　　　后更莫复犯</a><br><a name="0206c05" id="0206c05">　　心马驰恶道　　　放逸难禁制</a><br><a name="0206c06" id="0206c06">　　佛说切戒行　　　亦如利辔勒</a><br><a name="0206c07" id="0206c07">　　佛口说教诫　　　善者能信受</a><br><a name="0206c08" id="0206c08">　　是人马调顺　　　能破烦恼军</a><br><a name="0206c09" id="0206c09">　　若不受教敕　　　亦不爱乐戒</a><br><a name="0206c10" id="0206c10">　　是人马不调　　　没在烦恼军</a><br><a name="0206c11" id="0206c11">　　若人守护戒　　　如牦牛爱尾</a><br><a name="0206c12" id="0206c12">　　系心不放逸　　　亦如猴着锁</a><br><a name="0206c13" id="0206c13">　　日夜常精进　　　求实智慧故</a><br><a name="0206c14" id="0206c14">　　是人佛法中　　　能得清净命　</p></a><a name="0206c15" id="0206c15"><p>未受具戒者出(有者依言遣出无者答言此处无未受具戒人)诸大姊。不</a><a name="0206c16" id="0206c16">来诸比丘尼。说欲及清净。(有者依言说无者答言此处无说欲人)僧</a><a name="0206c17" id="0206c17">今和合。先作何事。(答言说戒羯磨)</a><a name="0206c18" id="0206c18"><p>大姊僧听。今十五日布萨说戒。僧一心作布</a><a name="0206c19" id="0206c19">萨说戒。若僧时到僧忍听。白如是</a><a name="0206c20" id="0206c20"><p>诸大姊。今布萨说波罗提木叉。一切共听。善</a><a name="0206c21" id="0206c21">思念之。若有罪应发露。无罪者默然。默然故</a><a name="0206c22" id="0206c22">当知我及诸大姊清净。如圣默然。我及诸大</a><a name="0206c23" id="0206c23">姊亦如是。若比丘尼如是众中乃至三唱。忆</a><a name="0206c24" id="0206c24">有罪不发露。得故妄语罪。故妄语罪佛说遮</a><a name="0206c25" id="0206c25">道法。发露者得安乐。不发露罪益深。诸大姊。</a><a name="0206c26" id="0206c26">已说戒经序。今问。诸大姊。是中清净不。(第二第三</a><a name="0206c27" id="0206c27">亦如是说)诸大姊是中清净。默然故。是事如是持</a><a name="0206c28" id="0206c28"><p>诸大姊。是八波罗夷法。半月半月戒经中说</a><a name="0206c29" id="0206c29">若比丘尼。共诸比丘尼同学戒法。戒羸不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220206b.htm'><img src='up.gif' border=0></a>
<a href='T220207a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>