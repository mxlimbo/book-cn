<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1424 弥沙塞羯磨本 0214c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1424 弥沙塞羯磨本</font> <font face='Arial'>(卷1)</font> <font face='Arial'>T22, p0214c</h2></font><hr>
<span class='old'>
</a><a name="0214b23" id="0214b23"><p>五和合无别(故律云。应来不来。应嘱授不嘱授。羯磨时得诃人不同。而强羯磨。是名别众。即此文</a><a name="0214b24" id="0214b24">中。有三别众及别名目和。和唯是一嘱授之法。具如下列)</span><a name="0214c01" id="0214c01"><p>六问答所作(秉法者应问云。今僧和合先作何事。众中一人应答云。作某羯磨。但事有总别。答亦</a><a name="0214c02" id="0214c02">通两。若结界理无双答)</a><a name="0214c03" id="0214c03"><p>七羯磨如法(具上六缘。合秉羯磨。羯磨之法又有如非。具离诸非方名办事。略显非相。及以成</a><a name="0214c04" id="0214c04">如也)</a><a name="0214c05" id="0214c05"><p>僧法羯磨文有六非(文中辩非或一四五。据相总论不过六种。若准余文及四分律。</a><a name="0214c06" id="0214c06">有呵不止非。即可为七)</a><a name="0214c07" id="0214c07"><p>一余法余律羯磨(谓僧法处事随一不如。所作羯磨皆不成就。非正轨则正调伏。并名为</a><a name="0214c08" id="0214c08">余。此据总说。下约别明也)</a><a name="0214c09" id="0214c09"><p>二非法别众羯磨(谓词句增减不依圣教。翻非即如。验文可晓。别众三种如上所陈。三种和</a><a name="0214c10" id="0214c10">合相翻即是也)</a><a name="0214c11" id="0214c11"><p>三非法和合羯磨(人虽和合法落非中)</a><a name="0214c12" id="0214c12"><p>四如法别众羯磨(羯磨虽如众不详集)</a><a name="0214c13" id="0214c13"><p>五似法别众羯磨(词句颠倒别众如前)</a><a name="0214c14" id="0214c14"><p>六似法和合羯磨(似法同前。和合为异。准文更有无事作非法事。不现前界界外施秉体未</a><a name="0214c15" id="0214c15">成僧不应解等。此并僧界事中不应圣教。并初非摄。不别陈之)</a><a name="0214c16" id="0214c16"><p>第二结解诸界法(界有三种一摄僧界。摄人以同法令无别众愆。二摄衣界。摄衣以属人令</a><a name="0214c17" id="0214c17">无离宿罪。三摄食界。摄食以障僧令无二内过。今依此三次第辩相也)</a><a name="0214c18" id="0214c18"><p>第一结解僧界法(律云。时世饥馑。余处比丘集王舍城。僧房皆空无人守护。因开各</a><a name="0214c19" id="0214c19">解本界通结一界。后时丰足。解通已还结小界。又初缘时为界内不集别众受戒。遂开界外结小界受。名曰戒坛。若</a><a name="0214c20" id="0214c20">受戒竟。应舍于坊内作受戒。又为比丘将受戒人至坛处遇贼被剥。因听于坊内作受戒场。应先舍僧坊界然后结界戒</a><a name="0214c21" id="0214c21">场。唱相除内地更结僧坊界。此则先结戒场后结大界。先界外结者。是对难结小界。非即是戒场。若是者。何故令舍。</a><a name="0214c22" id="0214c22">古今皆云。五分初缘安置戒场在界外者据文不然。今依次第有其二位。一戒场二大界。今且依此。依具结解之仪)</a><a name="0214c23" id="0214c23"><p>第一结戒场法(欲结之时依前集僧。四分律云。不得说欲。此虽无文理亦同彼。集众问和</a><a name="0214c24" id="0214c24">具方便已。先唱四方界相。然后白二结之)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220214b.htm'><img src='up.gif' border=0></a>
<a href='T220215a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>