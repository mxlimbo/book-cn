<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0003c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷1)</font> <font face='Arial'>T24, p0003c</h2></font><hr>
<span class='old'>
</a><a name="0003b28" id="0003b28">曰大军。富贵饶财。多诸受用。彼人有妻。名大</a><a name="0003b29" id="0003b29">军女。敬信三宝。贤善质直。意乐清净。彼闻世</span><a name="0003c01" id="0003c01">尊于荻苗国游行。来到波罗[<a href='javascript:showpic("images/022129.gif")'>病-丙+尼</a>]斯。在仙人堕</a><a name="0003c02" id="0003c02">处。施鹿林中。闻已念曰。此应是我大师世尊。</a><a name="0003c03" id="0003c03">我虽频为供养。由未周备。今以我现有家赀。</a><a name="0003c04" id="0003c04">悉持奉上无上慈尊。略申供养。作是念已。即</a><a name="0003c05" id="0003c05">往佛所。到已礼足。退坐一面</a><a name="0003c06" id="0003c06"><p>尔时世尊。为大军长者随顺说法。示教利喜。</a><a name="0003c07" id="0003c07">以种种方便。演妙法已。默然而住</a><a name="0003c08" id="0003c08"><p>尔时大军长者既闻法已。心大欢喜。即从座</a><a name="0003c09" id="0003c09">起。偏袒右肩。合掌礼佛。而白佛言。唯愿世</a><a name="0003c10" id="0003c10">尊。及刍众。受我三月夏安居请。我以供养</a><a name="0003c11" id="0003c11">衣服饮食卧具医药</a><a name="0003c12" id="0003c12"><p>尔时世尊默然受请。是时长者见佛许已。生</a><a name="0003c13" id="0003c13">大欢喜。礼佛而去。时彼长者供给世尊。三月</a><a name="0003c14" id="0003c14">安居。种种供养。及诸刍。无所阙乏。长者每</a><a name="0003c15" id="0003c15">日清旦礼世尊足。即复观察诸病刍。有一</a><a name="0003c16" id="0003c16">刍。身婴重病。往问医人。时彼医人令食肉</a><a name="0003c17" id="0003c17">羹。长者问已。归到家中。语其妇曰。贤首。有</a><a name="0003c18" id="0003c18">病刍。医人令食肉羹。方能疗疾。汝可为办。</a><a name="0003c19" id="0003c19">宜速送往病刍处。时彼长者即令小婢。将</a><a name="0003c20" id="0003c20">其钱物。往诸屠家。欲买其肉。即于此日。国王</a><a name="0003c21" id="0003c21">诞子。遂皆断屠。若有犯者。与其重罪。假令贵</a><a name="0003c22" id="0003c22">买。亦不可得。时彼小婢具以上事。白大家知。</a><a name="0003c23" id="0003c23">时长者妇作是思惟。我于三月。供养世尊。及</a><a name="0003c24" id="0003c24">刍僧。所有家资。不令有乏。若今不得此药。</a><a name="0003c25" id="0003c25">交恐刍因斯命过。是我不善。如是思已。即</a><a name="0003c26" id="0003c26">持利刃。入己房中。以割髀肉。授与小婢。令其</a><a name="0003c27" id="0003c27">细切。煮作美羹。急送与彼病刍食。尔时小</a><a name="0003c28" id="0003c28">婢即作送与。然病刍得已便食。病遂除</a><a name="0003c29" id="0003c29">愈。彼病刍。亦复不知是彼长者妻割身肉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240003b.htm'><img src='up.gif' border=0></a>
<a href='T240004a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>