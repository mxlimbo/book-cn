<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0382b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷35)</font> 第八门第九子摄颂之余说 <font face='Arial'>T24, p0382b</h2></font><hr>
<span class='old'>
</a><a name="0382a28" id="0382a28">可随去。若得干糗豆饼及酸浆水置已钵</a><a name="0382a29" id="0382a29">中。若得米乳酪石蜜饭饼。及沙糖安师钵</span><a name="0382b01" id="0382b01">内。乞得食已还至本处。作二小坛布以诸叶。</a><a name="0382b02" id="0382b02">可安二座踞坐饭食。若别行者所乞得食将</a><a name="0382b03" id="0382b03">呈师主。今得此食须者应取。师主即应知量</a><a name="0382b04" id="0382b04">而受。若住寺者弟子应先洗器往至厨中问</a><a name="0382b05" id="0382b05">知事人。今为僧伽作何饮食。其知事人敬而</a><a name="0382b06" id="0382b06">告知。彼还白师今日僧伽作如是食。可请取</a><a name="0382b07" id="0382b07">不依教持来。师应知量观时而受。若其二师</a><a name="0382b08" id="0382b08">澡漱之处。应净扫除作曼荼罗。安坐床子</a><a name="0382b09" id="0382b09">及以水器。并土齿木如法揩洗。若须洗足应</a><a name="0382b10" id="0382b10">为师洗。或但用水。或可涂油以屑揩去。更</a><a name="0382b11" id="0382b11">将水洗当授皮履。问其食事。又问为于此处</a><a name="0382b12" id="0382b12">修习善业。为复向余闲静住处若言可向昼</a><a name="0382b13" id="0382b13">日住处者。应持坐物其所住处扫洒清净。于</a><a name="0382b14" id="0382b14">时时间牛粪涂拭。若学读者应为授经。若学</a><a name="0382b15" id="0382b15">禅思教其作意。若还来时应观床席。自洗足</a><a name="0382b16" id="0382b16">已次礼尊像及同梵行者。随力而礼。与师置</a><a name="0382b17" id="0382b17">座同前洗足。若是寒时应守持心为暖汤水。</a><a name="0382b18" id="0382b18">若是热时应可持扇而为招凉。师亦知时令</a><a name="0382b19" id="0382b19">其作业勿使空度。若衣钵等营作之时所有</a><a name="0382b20" id="0382b20">事业皆师物在前次营己物。佛言高胜汝今</a><a name="0382b21" id="0382b21">应知。诸刍众所有弟子门人。供给二师如</a><a name="0382b22" id="0382b22">父母想。师于弟子当如子想。若有病患共相</a><a name="0382b23" id="0382b23">瞻侍至差至死。我今为汝略说其事应如是</a><a name="0382b24" id="0382b24">作。若不依者随于其事皆得越法罪。若能如</a><a name="0382b25" id="0382b25">是弟子于师。以敬顺心为供侍者。能令善法</a><a name="0382b26" id="0382b26">相续不绝。譬如莲花处在池中日夜增长。是</a><a name="0382b27" id="0382b27">故汝等当如是学。时具寿高胜及诸刍。闻</a><a name="0382b28" id="0382b28">佛说已欢喜奉行</a><a name="0382b29" id="0382b29"><p>缘在王舍城。住鹫峰山时。摩揭陀主未生怨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240382a.htm'><img src='up.gif' border=0></a>
<a href='T240382c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>