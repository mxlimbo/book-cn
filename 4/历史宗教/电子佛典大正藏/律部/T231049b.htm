<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本说一切有部毗奈耶皮革事 1049b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本说一切有部毗奈耶皮革事</font> <font face='Arial'>(卷1)</font> <font face='Arial'>T23, p1049b</h2></font><hr>
<span class='old'>
</a><a name="1049a28" id="1049a28">园苑。三种宫殿。上中下别。闻俱胝耳共诸</a><a name="1049a29" id="1049a29">女。往诣阁上游戏。力军长者。所有家事农业</span><a name="1049b01" id="1049b01">耕垦。皆悉自作。其子见父自为农业垦耕之</a><a name="1049b02" id="1049b02">作。告其父曰。云何躬自执作。长者告曰。我往</a><a name="1049b03" id="1049b03">亦如汝在阁上。游戏快乐。其乐不久便尽。子</a><a name="1049b04" id="1049b04">白父言。若如是者。当赐处分。我应入海采宝。</a><a name="1049b05" id="1049b05">父曰。如人所食麻米五谷。汝所食宝我亦能</a><a name="1049b06" id="1049b06">办。我之财物。终不少乏。汝何用入海。子便三</a><a name="1049b07" id="1049b07">请。复白父言。愿赐处分。放我入海。其父不随</a><a name="1049b08" id="1049b08">所请。子复白言。许我入海。父知子意决定不</a><a name="1049b09" id="1049b09">移。即放令去。是时长者于聚落中。摇铃宣告。</a><a name="1049b10" id="1049b10">在此居住之人。愿闻我子今欲入海采宝。若</a><a name="1049b11" id="1049b11">有人去者。在路无课。亦不输脚。及无差科。当</a><a name="1049b12" id="1049b12">自办财物。时有五百商人。各办米粮。于时婆</a><a name="1049b13" id="1049b13">罗仙长者。请五百商人。家中设食已。告诸商</a><a name="1049b14" id="1049b14">人曰。如我爱子。亦如汝子。若作不善无利益</a><a name="1049b15" id="1049b15">事。当须劝谏。勿令作恶。时诸商人。并皆敬</a><a name="1049b16" id="1049b16">诺。又告子曰。汝闻我语皆应奉行若商人有</a><a name="1049b17" id="1049b17">教。亦如我言。莫在前行。亦莫在后。何以故。</a><a name="1049b18" id="1049b18">或有强贼。或有力弱。其勇健者。在商人前来。</a><a name="1049b19" id="1049b19">然力弱者从后而来。若商主被损。商众总损。</a><a name="1049b20" id="1049b20">子闻其父说此语已。父又唤彼家生二奴。汝</a><a name="1049b21" id="1049b21">等当听。汝之二人。不得一人辄离我子二奴</a><a name="1049b22" id="1049b22">启曰。诚如圣言诚如圣言。其长者复作思惟。</a><a name="1049b23" id="1049b23">欲令我子乘骑何乘。若与象马。乘骑费粮。当</a><a name="1049b24" id="1049b24">与乘驴。而为轻省。作是念已。即办驴乘发遣。</a><a name="1049b25" id="1049b25">道路所须。具皆悉备。其长者子往诣母所。白</a><a name="1049b26" id="1049b26">言。阿母。我今入海采宝。时母闻已。迷闷悲啼。</a><a name="1049b27" id="1049b27">劝不令去。告曰何时更得见汝。子生嗔故答</a><a name="1049b28" id="1049b28">曰。于恶趣中相见。母报子言。汝所出语。极为</a><a name="1049b29" id="1049b29">粗秽不善。宜应悔过令罪减少。即于母前。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231049a.htm'><img src='up.gif' border=0></a>
<a href='T231049c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>