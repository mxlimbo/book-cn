<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0814c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷3)</font> <font face='Arial'>T24, p0814c</h2></font><hr>
<span class='old'>
</a><a name="0814b28" id="0814b28">灯取香火。如此事皆名羯磨。若界里不羯磨</a><a name="0814b29" id="0814b29">净。厨处宿食沙门皆不得食。当于尔时。佛游</span><a name="0814c01" id="0814c01">于跋利耆国。展转游行到毗离国。闻诸比丘</a><a name="0814c02" id="0814c02">声高。佛问阿难。此众僧诤何等事。阿难即往</a><a name="0814c03" id="0814c03">看。见比丘积聚食甚多。来白佛言。世尊。旧</a><a name="0814c04" id="0814c04">住比丘沙弥及净人。欲办食与客比丘。是以</a><a name="0814c05" id="0814c05">声高。佛即告阿难言。汝往语诸比丘。从今以</a><a name="0814c06" id="0814c06">往。非僧集羯磨净厨界内宿食皆不得食。复</a><a name="0814c07" id="0814c07">于一时。世尊在波罗奈。时世饥馑。众僧皆</a><a name="0814c08" id="0814c08">积聚谷米界外安止。人皆盗持去。诸比丘展</a><a name="0814c09" id="0814c09">转相语。往白世尊。佛言。俭年听谷米在界</a><a name="0814c10" id="0814c10">里。乃至药草亦如是</a><a name="0814c11" id="0814c11"><p>复于一时。世俭谷贵人无礼义。诸比丘在界</a><a name="0814c12" id="0814c12">外熟食。有力者皆抟撮持去。诸比丘白佛。佛</a><a name="0814c13" id="0814c13">言。听汝等界里熟食界内食。复为沙弥净人</a><a name="0814c14" id="0814c14">分减持去。复白世尊。佛言。听诸比丘手自熟</a><a name="0814c15" id="0814c15">食</a><a name="0814c16" id="0814c16"><p>尔时世尊。在舍卫国。有一病比丘常食粥。</a><a name="0814c17" id="0814c17">檀越为日日送。值一日中城门闭。不得来比</a><a name="0814c18" id="0814c18">丘失食。佛即为此病比丘。界里白二羯磨结</a><a name="0814c19" id="0814c19">净厨处。听此净处煮粥食之。时诸比丘生疑。</a><a name="0814c20" id="0814c20">谓此比丘食共宿食界里熟饭食手自作食。</a><a name="0814c21" id="0814c21">佛言。非宿食非界里熟食非手自作。乃至药</a><a name="0814c22" id="0814c22">草亦如是</a><a name="0814c23" id="0814c23"><p>尔时世尊。在波罗奈国。时世饥荒。诸比丘</a><a name="0814c24" id="0814c24">随路而行。见熟果皆落在地。不得自取待净</a><a name="0814c25" id="0814c25">人顷。后有白衣来至即取持去。比丘白佛。</a><a name="0814c26" id="0814c26">佛言。听汝草覆头待净人。草覆头待净人</a><a name="0814c27" id="0814c27">顷。复有白衣来披草见之即取持去。复白世</a><a name="0814c28" id="0814c28">尊。佛言。听汝手自取之持去至净人所著地</a><a name="0814c29" id="0814c29">还如法受食之。诸比丘白佛。齐谷贵已来。愿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240814b.htm'><img src='up.gif' border=0></a>
<a href='T240815a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>