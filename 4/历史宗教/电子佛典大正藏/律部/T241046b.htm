<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1046b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷3)</font> 摄取品第十三 <font face='Arial'>T24, p1046b</h2></font><hr>
<span class='old'>
</a><a name="1046a28" id="1046a28">贪结时。楚绰治法令得除贪。余二</a><a name="1046a29" id="1046a29">亦尔。次当教学十二部经。禅定三昧分别深</span><a name="1046b01" id="1046b01">义调其身心。令修六念不放逸法。瞻养病苦</a><a name="1046b02" id="1046b02">不生厌心。能忍恶口诽谤骂辱。苦加身心亦</a><a name="1046b03" id="1046b03">当堪忍。设其有苦能为救解。除其弊恶疑网</a><a name="1046b04" id="1046b04">之心。善知利根中根钝根。教钝根人令生信</a><a name="1046b05" id="1046b05">心。中根之人能令纯淑。利根之人令得解脱。</a><a name="1046b06" id="1046b06">若能如是勤教诏者。名义菩萨。是名善人。</a><a name="1046b07" id="1046b07">分陀利花。人中香象。调御丈夫。名大船师。</a><a name="1046b08" id="1046b08">善男子。宁受恶戒一日中断无量命根。终不</a><a name="1046b09" id="1046b09">养畜弊恶弟子不能调伏。何以故。善男子。</a><a name="1046b10" id="1046b10">是恶律仪殃齐自身。畜恶弟子不能教诲。乃</a><a name="1046b11" id="1046b11">令无量众生作恶。能谤无量善妙之法破和</a><a name="1046b12" id="1046b12">合僧。令多众生作五无间。是故剧于恶律仪</a><a name="1046b13" id="1046b13">罪。善男子。菩萨二种。一者在家。二者出家。</a><a name="1046b14" id="1046b14">出家菩萨有二弟子。一者出家。二者在家。在</a><a name="1046b15" id="1046b15">家菩萨有一弟子。所谓在家。出家菩萨教出</a><a name="1046b16" id="1046b16">家者十二部经。随所犯罪谕令忏悔。教习</a><a name="1046b17" id="1046b17">八智。何等为八。一者法智。二者义智。三者</a><a name="1046b18" id="1046b18">时智。四者知足智。五者自智。六者众智。七者</a><a name="1046b19" id="1046b19">根智。八者分别智。善男子。菩萨摩诃萨若能</a><a name="1046b20" id="1046b20">如是教诏调伏出家弟子。是师弟子二人俱</a><a name="1046b21" id="1046b21">得无量利益。如是师徒能增三宝。何以故。如</a><a name="1046b22" id="1046b22">是弟子知八智已。能勤供养师长和上耆旧</a><a name="1046b23" id="1046b23">有德。能受善语能勤读诵。兼为法施心不放</a><a name="1046b24" id="1046b24">逸调伏众生。能瞻病苦给施贫乏。善男子。出</a><a name="1046b25" id="1046b25">家菩萨若有在家弟子。亦当先教不放逸法。</a><a name="1046b26" id="1046b26">不放逸者即是法行。供养父母诸师和上耆</a><a name="1046b27" id="1046b27">旧有德施于安乐。至心受戒不妄毁犯。受寄</a><a name="1046b28" id="1046b28">不抵。见恚能忍。恶口恶语及无义语终不为</a><a name="1046b29" id="1046b29">之。怜愍众生于诸国王长者大臣。恒生恭敬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241046a.htm'><img src='up.gif' border=0></a>
<a href='T241046c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>