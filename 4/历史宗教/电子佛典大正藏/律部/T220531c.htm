<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧o律 0531c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧o律</font> <font face='Arial'>(卷38)</font> 明一百四十一波夜提法之一 <font face='Arial'>T22, p0531c</h2></font><hr>
<span class='old'>
</a><a name="0531b28" id="0531b28">丘尼先不语。卒尔便入。其夫见之忿恚。妨</a><a name="0531b29" id="0531b29">我行欲。身生犹起不息。即逐欲捉比丘尼。比</span><a name="0531c01" id="0531c01">丘尼畏之急走来还住处。语诸比丘尼言。今</a><a name="0531c02" id="0531c02">日殆坏我梵行。诸比丘尼语大爱道。大爱道</a><a name="0531c03" id="0531c03">即以是事往白世尊。佛言。唤是比丘尼来。</a><a name="0531c04" id="0531c04">来已佛问言。汝实尔不。答言实尔。佛言。此</a><a name="0531c05" id="0531c05">是恶事。汝云何知食家不先语而入。从今已</a><a name="0531c06" id="0531c06">后不听。佛告大爱道瞿昙弥。依止舍卫城比</a><a name="0531c07" id="0531c07">丘尼皆悉令集乃至已闻者当重闻。若比丘</a><a name="0531c08" id="0531c08">尼知食家先不语而入者波夜提。比丘尼者</a><a name="0531c09" id="0531c09">如上说。知者若自知若从他闻。食者女人是</a><a name="0531c10" id="0531c10">丈夫食。丈夫是女人食。家者刹利家。婆罗门</a><a name="0531c11" id="0531c11">家。毗舍家。首陀罗家。如是比先不语者先</a><a name="0531c12" id="0531c12">不语而入波夜提。波夜提者如上说。若比丘</a><a name="0531c13" id="0531c13">尼先不语不得入。若欲入者应语守门者。我</a><a name="0531c14" id="0531c14">欲入。若守门者白已言入乃入。若守门者不</a><a name="0531c15" id="0531c15">还不得入。若闻房中语声。当弹指动脚作声。</a><a name="0531c16" id="0531c16">若彼默然者不得入。若来出迎得入。若比丘</a><a name="0531c17" id="0531c17">先不语而入者越毗尼罪。是故世尊说</a><a name="0531c18" id="0531c18"><p>佛住舍卫城。尔时迦梨比丘尼度梨车第</a><a name="0531c19" id="0531c19">三生女出家与俗人外道习近住。诸比丘尼</a><a name="0531c20" id="0531c20">语大爱道。大爱道即以是事具白世尊。佛</a><a name="0531c21" id="0531c21">言。呼比丘尼来。来已佛问比丘尼。汝实尔不。</a><a name="0531c22" id="0531c22">答言。实尔。世尊。佛言。此是恶事。从今日后。</a><a name="0531c23" id="0531c23">不听习近住。佛告大爱道瞿昙弥。依止舍卫</a><a name="0531c24" id="0531c24">城比丘尼皆悉令集。乃至已闻者当重闻。若</a><a name="0531c25" id="0531c25">比丘尼与俗人外道习近住。若竟日若须臾。</a><a name="0531c26" id="0531c26">下至园民沙弥波夜提。比丘尼者如上说。俗</a><a name="0531c27" id="0531c27">人者在家人。外道者出家外道。昼日者齐日</a><a name="0531c28" id="0531c28">没。乃至须臾者须臾间。习近住者身习近住。</a><a name="0531c29" id="0531c29">口习近住。身口习近住。下至园民沙弥者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220531b.htm'><img src='up.gif' border=0></a>
<a href='T220532a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>