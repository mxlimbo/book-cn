<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0849c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷8)</font> <font face='Arial'>T24, p0849c</h2></font><hr>
<span class='old'>
</a><a name="0849b28" id="0849b28">悔也。若比丘共诤欲除罪者。先共斗者忏悔。</a><a name="0849b29" id="0849b29">如草敷泥上令人过不污。共和合忏悔。覆恶</span><a name="0849c01" id="0849c01">上得生善。然后悔所犯也。阿浮呵那忏悔。</a><a name="0849c02" id="0849c02">如上文所说灭斗诤言讼毗尼者。相打恶骂。</a><a name="0849c03" id="0849c03">是名为斗。诤者。朋党相助。是名为诤。言者。</a><a name="0849c04" id="0849c04">彻断事官。故名为言。讼者。各说事理是非。名</a><a name="0849c05" id="0849c05">为讼也。斗有三种。善不善无记。复应推诤缘</a><a name="0849c06" id="0849c06">因何而起。云何忏悔而得灭也。此诤为初夜</a><a name="0849c07" id="0849c07">起中夜起后夜起。为前食起后食起中后起。</a><a name="0849c08" id="0849c08">为二夜起。为因法起。为因人起也。因初夜起</a><a name="0849c09" id="0849c09">者。此初夜浆。或言过初夜中饮。或言不中乃</a><a name="0849c10" id="0849c10">至长短非法群品受具。或言得或言不得。因</a><a name="0849c11" id="0849c11">是起斗。如是一切皆如上犯毗尼文中说。此</a><a name="0849c12" id="0849c12">诤缘根本有六分别十八。何者为六。一者嗔</a><a name="0849c13" id="0849c13">恚。二者恼害。三者幻伪。四者悭嫉。五者见取。</a><a name="0849c14" id="0849c14">六者边邪二见。嗔者。面色变异令人可怖。恼</a><a name="0849c15" id="0849c15">害者。能害他令恼。幻伪者。心不真实诈作虚</a><a name="0849c16" id="0849c16">事。是名幻伪。悭嫉者。贪前物不欲与人。名之</a><a name="0849c17" id="0849c17">为悭。嫉者。见他所得生恼。是名为嫉。见取</a><a name="0849c18" id="0849c18">者。取已所见为是。他见为非。是名见取。边见</a><a name="0849c19" id="0849c19">者。见续为常见灭为断。邪见者。谤无因果。是</a><a name="0849c20" id="0849c20">名六处所起。何者十八种分别。上起从法非</a><a name="0849c21" id="0849c21">法乃至说非说。十八种上起斗。是名诤根本</a><a name="0849c22" id="0849c22">聚也。此斗聚有二因缘灭。一者人现前。二者</a><a name="0849c23" id="0849c23">推求所起处。如六群比丘住舍卫城。向阿梨</a><a name="0849c24" id="0849c24">跋提河上浴。脱衣着岸上。后迦留陀比丘来。</a><a name="0849c25" id="0849c25">脱衣着六群衣上。出来不审谛。着六群比丘</a><a name="0849c26" id="0849c26">衣去。六群谤迦留陀盗衣。即屏处为作羯磨。</a><a name="0849c27" id="0849c27">迦留心疑往白世尊。佛言。汝取衣时作何等</a><a name="0849c28" id="0849c28">心取。迦留言作已想取。佛言。若如是者不犯</a><a name="0849c29" id="0849c29">盗也。因此即制。从今已去要具二缘。一推其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240849b.htm'><img src='up.gif' border=0></a>
<a href='T240850a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>