<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0862c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷3)</font> 僧残法之一 <font face='Arial'>T24, p0862c</h2></font><hr>
<span class='old'>
</a><a name="0862b28" id="0862b28">女人犯者。僧伽婆施沙</a><a name="0862b29" id="0862b29"><p>佛世尊游舍卫国o树给孤独园。时诸比丘</span><a name="0862c01" id="0862c01">各行乞食至揭贰迦村(淫聚)诸长者见嫌其到</a><a name="0862c02" id="0862c02">彼。此诸释子吉无不利。自知称好而入此淫</a><a name="0862c03" id="0862c03">聚。如彼淫人。入者以淫故。亦入诸女家大</a><a name="0862c04" id="0862c04">童女家。如欲娶妇者。诸比丘以此因缘。具白</a><a name="0862c05" id="0862c05">世尊。世尊告曰。比丘有五事不应行。云何五。</a><a name="0862c06" id="0862c06">入淫种家。入大童女家。若寡妇不端者家。</a><a name="0862c07" id="0862c07">沽酒家。偷贼家。比丘此五不应行。比丘不</a><a name="0862c08" id="0862c08">得入。若其入者此比丘为犯罪。为有重过</a><a name="0862c09" id="0862c09"><p>佛世尊游舍卫国o树给孤独园。彼有一婆</a><a name="0862c10" id="0862c10">罗门生女。颜色姝好端正无双。以其端正故</a><a name="0862c11" id="0862c11">母字为善光。初生之日为相师婆罗门见记。</a><a name="0862c12" id="0862c12">此女人当与五百人通。遂长十六岁。诸人闻</a><a name="0862c13" id="0862c13">记当与五百人通。无有娶者有一入海商人。</a><a name="0862c14" id="0862c14">与共比村。遥见此女端正。便起淫想。即问</a><a name="0862c15" id="0862c15">此谁家女。答者言。婆罗门女。复问为嫁未。答</a><a name="0862c16" id="0862c16">未也。若尔者我当娶为妇。答者言。此女尽好</a><a name="0862c17" id="0862c17">有一不可。问是何事。答者具语。初生之日相</a><a name="0862c18" id="0862c18">师梵志记。当与五百人通。商人复作是念。我</a><a name="0862c19" id="0862c19">舍无有人入。唯有释子。然释子无有此意。</a><a name="0862c20" id="0862c20">商人便娉为妇娶之。未远有商人入海采宝。</a><a name="0862c21" id="0862c21">彼国常法其有商人数入海者。常使导前。若</a><a name="0862c22" id="0862c22">自不肯王逼之。时商人来语此商人。君次应</a><a name="0862c23" id="0862c23">在前采宝。商人便敕守门者。我今入海采宝。</a><a name="0862c24" id="0862c24">莫使异人于此止宿。除其释子。所以尔者释</a><a name="0862c25" id="0862c25">子无有淫意。即日发引入海。有沙门婆罗门。</a><a name="0862c26" id="0862c26">至此家乞食者。妇便共调戏说淫之欢乐。可</a><a name="0862c27" id="0862c27">来与我作不净行。诸比丘不知当何报。各怀</a><a name="0862c28" id="0862c28">疑往诣世尊。具白此事。世尊告曰。如此家者</a><a name="0862c29" id="0862c29">比丘不得入乞食。若入乞食者。不得坐不得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240862b.htm'><img src='up.gif' border=0></a>
<a href='T240863a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>