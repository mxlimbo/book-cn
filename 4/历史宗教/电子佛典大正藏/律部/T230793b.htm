<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0793b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷30)</font> 九十波逸底迦法 众不差教授刍尼学处第二十一 <font face='Arial'>T23, p0793b</h2></font><hr>
<span class='old'>
</a><a name="0793a28" id="0793a28">果皆悉无常。若无根等所依之物。能依之影</a><a name="0793a29" id="0793a29">皆不得有。难铎迦曰。姊妹。外之六处皆悉无</span><a name="0793b01" id="0793b01">常亦复如是。若有人来作如是语。外之六处</a><a name="0793b02" id="0793b02">皆是无常。然而依此所生乐触。定是坚固不</a><a name="0793b03" id="0793b03">可变坏常住之法。如是说时。可说此人为实</a><a name="0793b04" id="0793b04">语不。答言大德。斯非实语。何以故。广说如</a><a name="0793b05" id="0793b05">前。乃至终能获得解脱之处</a><a name="0793b06" id="0793b06"><p>复次姊妹。更说譬喻。汝等应听。诸有智者以</a><a name="0793b07" id="0793b07">譬喻故能解其义。如善屠牛人及诸弟子。手</a><a name="0793b08" id="0793b08">执利刀断其牛命。方便[<a href='javascript:showpic("images/001913.gif")'>利-禾+皮</a>]剥外皮内肉皆不</a><a name="0793b09" id="0793b09">伤损。然于腹中肝肚肠胃。细割斩截悉皆除</a><a name="0793b10" id="0793b10">弃。重取其皮周遍盖覆。姊妹。有人见时作如</a><a name="0793b11" id="0793b11">是语。此牛与皮相连不别。是有命牛。可说此</a><a name="0793b12" id="0793b12">人是实语不。答言大德。斯非实语。何以故。此</a><a name="0793b13" id="0793b13">屠牛人及余弟子。手执利刀断牛命时。虽不</a><a name="0793b14" id="0793b14">损皮肉。然于腹中肝肚肠胃割截除弃。但重</a><a name="0793b15" id="0793b15">取皮周遍盖覆。此肉与皮不相连着。姊妹。我</a><a name="0793b16" id="0793b16">举此喻欲晓余义。如理应知。所言牛者。谓有</a><a name="0793b17" id="0793b17">色身粗重四大。父母精血羯剌罗等聚集成</a><a name="0793b18" id="0793b18">就。复以饮食共相资养。假籍涂香及澡浴等。</a><a name="0793b19" id="0793b19">终归磨灭破坏销散。言内肉者。谓内六处。言</a><a name="0793b20" id="0793b20">外皮者。谓外六处。腹中五藏者。谓欲贪等。言</a><a name="0793b21" id="0793b21">善屠牛人及余弟子者。谓是多闻利智声闻弟</a><a name="0793b22" id="0793b22">子。言利刀者。谓智慧刀。谓佛弟子心持慧</a><a name="0793b23" id="0793b23">剑。斩彼相应系缚烦恼及诸随惑。对治损坏</a><a name="0793b24" id="0793b24">悉皆除弃。是故汝等了斯事已。当勤修学。勿</a><a name="0793b25" id="0793b25">为放逸后生悔恨。姊妹。若于汝等情所染着</a><a name="0793b26" id="0793b26">爱乐之处。当善防心。染未断故。于可嗔境当</a><a name="0793b27" id="0793b27">善防心。嗔未断故。于愚痴境当善防心。由痴</a><a name="0793b28" id="0793b28">未断故。于四念住当善护心正观而住。修念</a><a name="0793b29" id="0793b29">住已。于七菩提分法应善修习。多为修习。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230793a.htm'><img src='up.gif' border=0></a>
<a href='T230793c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>