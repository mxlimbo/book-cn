<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0066a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷9)</font> 初分之五堕初 <font face='Arial'>T22, p0066a</h2></font><hr>
<span class='old'>
</a><a name="0065c28" id="0065c28">沙弥尼突吉罗(六十九竟)</a><a name="0065c29" id="0065c29"><p>佛在王舍城。尔时诸比丘日再三浴多用澡</span><a name="0066a01" id="0066a01">豆。诸居士见讥呵言。此诸比丘数数浴。所用</a><a name="0066a02" id="0066a02">澡豆如王大臣。其本出家欲求解脱。不念诵</a><a name="0066a03" id="0066a03">经恶露等观。而反日夜修饰身体。无沙门行</a><a name="0066a04" id="0066a04">破沙门法。时有相师。语瓶沙王言。寻当有</a><a name="0066a05" id="0066a05">一不吉星出。王应在某泉水中浴以穰其灾。</a><a name="0066a06" id="0066a06">若不尔者。或致失国或忧身命。王便敕左右。</a><a name="0066a07" id="0066a07">料理彼泉。即受教往。见诸比丘满中洗浴。还</a><a name="0066a08" id="0066a08">以白王。王言。待比丘浴竟。如是昼夜各三遣</a><a name="0066a09" id="0066a09">参。一去一来都无空缺。婆罗门复语王言。此</a><a name="0066a10" id="0066a10">星垂出。若出后浴便无所益。王闻此语。即便</a><a name="0066a11" id="0066a11">严驾出。到泉水所。于下流浴。诸臣以此讥</a><a name="0066a12" id="0066a12">呵。沙门释子不知时宜。不勤不念观身恶露。</a><a name="0066a13" id="0066a13">但志修饰洗浴身体。无沙门行破沙门法。诸</a><a name="0066a14" id="0066a14">长老比丘闻。种种呵责。以是白佛。佛以是事</a><a name="0066a15" id="0066a15">集比丘僧。问诸比丘。汝等实尔不。答言。实尔</a><a name="0066a16" id="0066a16">世尊。佛种种呵责已。告诸比丘。今为诸比丘</a><a name="0066a17" id="0066a17">结戒。从今是戒应如是说。若比丘半月内浴</a><a name="0066a18" id="0066a18">波逸提。有诸病比丘。医言洗浴乃差。诸比丘</a><a name="0066a19" id="0066a19">言。佛不听我等数浴。愿思余方。医言。唯有洗</a><a name="0066a20" id="0066a20">浴更无余法。诸比丘作是念。佛听病时数浴</a><a name="0066a21" id="0066a21">者。我病便差复有诸比丘种种作[<a href='javascript:showpic("images/005204.gif")'>泥/土</a>]土污身</a><a name="0066a22" id="0066a22">衣被垢秽。以此益疲。作是念。佛听作时数浴</a><a name="0066a23" id="0066a23">者。疲极必差衣被净洁。复有诸比丘。在路行</a><a name="0066a24" id="0066a24">疲极。欲洗浴而不敢。作是念。佛听行路时数</a><a name="0066a25" id="0066a25">洗浴者。疲极得差。复有诸比丘。风雨尘坌[<a href='javascript:showpic("images/005204.gif")'>泥/土</a>]</a><a name="0066a26" id="0066a26">污衣服。作是念。佛听风雨尘坌[<a href='javascript:showpic("images/005204.gif")'>泥/土</a>]污时数</a><a name="0066a27" id="0066a27">洗浴者。可得不为尘[<a href='javascript:showpic("images/005204.gif")'>泥/土</a>]所污。春余一月半</a><a name="0066a28" id="0066a28">夏初一月。诸比丘热闷汗出。作是念。佛听热</a><a name="0066a29" id="0066a29">时数洗浴者。可无此患。各以白佛。佛以是事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220065c.htm'><img src='up.gif' border=0></a>
<a href='T220066b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>