<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0307a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷42)</font> <font face='Arial'>T23, p0307a</h2></font><hr>
<span class='old'>
</a><a name="0306c28" id="0306c28">众。非法和合众。似法别众。似法和合众。若</a><a name="0306c29" id="0306c29">如法别众。异法异律异佛教。若约敕不舍</span><a name="0307a01" id="0307a01">者未犯。若如法如律如佛教。三约敕竟不舍</a><a name="0307a02" id="0307a02">者。是比丘尼犯波罗夷(八波罗夷竟)</a><a name="0307a03" id="0307a03"><p><b>　　<A NAME="n91"></A>十七僧残中不共戒有十之初(此初一事即十七中第四)</b></a><a name="0307a04" id="0307a04"><p>佛在舍卫国。尔时有比丘尼。名施越。年少端</a><a name="0307a05" id="0307a05">正。有一估客。见已生漏心。作是念。诸比丘</a><a name="0307a06" id="0307a06">尼王所守护。不得强为不净事。我当请供养</a><a name="0307a07" id="0307a07">所须。作是念已。便到是比丘尼所言。汝所须</a><a name="0307a08" id="0307a08">物。若饮食衣服卧具汤药所须。我当相给。比</a><a name="0307a09" id="0307a09">丘尼言。当受汝请。是比丘尼后时。所须饮食</a><a name="0307a10" id="0307a10">衣服卧具汤药薪草灯烛。皆从索取。估客知</a><a name="0307a11" id="0307a11">比丘尼心转柔软。便语比丘尼言。作淫事来。</a><a name="0307a12" id="0307a12">比丘尼言。莫作是语。我是持戒断淫欲人。</a><a name="0307a13" id="0307a13">估客嗔言。小婢汝若持戒断淫欲者。何故受</a><a name="0307a14" id="0307a14">我衣食供养。即便强捉比丘尼。比丘尼高声</a><a name="0307a15" id="0307a15">大唤。即时多人来集问言。何故大唤。估客</a><a name="0307a16" id="0307a16">言。是比丘尼受我衣食。不随我意。诸居士语</a><a name="0307a17" id="0307a17">比丘尼。汝受他物。何故不随他意。比丘尼言。</a><a name="0307a18" id="0307a18">我不为淫欲故受彼财物。是估客自来请我</a><a name="0307a19" id="0307a19">作是言。汝所须衣食汤药薪草灯烛自恣相</a><a name="0307a20" id="0307a20">给。我不知以何心故与我。诸居士言。是估</a><a name="0307a21" id="0307a21">客为是汝父亲里母亲里耶。比丘尼言。不是。</a><a name="0307a22" id="0307a22">诸居士言。若非汝父母亲。又非贤者不求福</a><a name="0307a23" id="0307a23">德。何故不知与汝财物。与汝财衣时必为淫</a><a name="0307a24" id="0307a24">欲事。诸居士呵责言。云何诸比丘尼自言。</a><a name="0307a25" id="0307a25">善好有功德。如淫女法取他财物。是中有比</a><a name="0307a26" id="0307a26">丘尼。少欲知足行头陀。闻是事心不喜。向佛</a><a name="0307a27" id="0307a27">广说。佛以是事集二部漪。知而故问施越比</a><a name="0307a28" id="0307a28">丘尼。汝实作是事不。答言。实作世尊。佛以种</a><a name="0307a29" id="0307a29">种因缘呵责言。云何名比丘尼。有漏心。从漏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230306c.htm'><img src='up.gif' border=0></a>
<a href='T230307b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>