<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0027c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷4)</font> 明十三僧残法之初 <font face='Arial'>T23, p0027c</h2></font><hr>
<span class='old'>
</a><a name="0027b28" id="0027b28">约敕。若以余约敕。以此四事。一向约敕。不</a><a name="0027b29" id="0027b29">舍者。一向成僧伽婆尸沙。若后复约敕。不</span><a name="0027c01" id="0027c01">舍者。复得僧伽婆尸沙。随所约敕不舍者。随</a><a name="0027c02" id="0027c02">得尔所僧伽婆尸沙。是比丘应即时入僧中</a><a name="0027c03" id="0027c03">自唱言。诸长老。我某甲比丘。得僧伽婆尸</a><a name="0027c04" id="0027c04">沙罪。若即说者善。若不即说。从是时来。名</a><a name="0027c05" id="0027c05">覆藏日数(十二事竟)</a><a name="0027c06" id="0027c06"><p>佛在拘弥国。尔时长老阐那。犯小悔过</a><a name="0027c07" id="0027c07">罪。诸比丘欲利益怜愍安隐故。教忆是罪。</a><a name="0027c08" id="0027c08">语阐那言。汝作某可悔过罪。汝应发露悔过。</a><a name="0027c09" id="0027c09">莫覆藏。阐那答言。汝等莫语我好恶。我亦</a><a name="0027c10" id="0027c10">不语汝等好恶。何以故。我大人子得佛法故。</a><a name="0027c11" id="0027c11">汝等种种杂姓。种种国土。种种家。信佛法</a><a name="0027c12" id="0027c12">故。剃除须发着法服随佛出家。如秋叶落风</a><a name="0027c13" id="0027c13">吹一处。汝等亦尔。种种杂姓种种国土种种</a><a name="0027c14" id="0027c14">家。信佛法故。剃除须发着法服随佛出家。以</a><a name="0027c15" id="0027c15">是故。汝等不应语我好恶。我亦不应语汝好</a><a name="0027c16" id="0027c16">恶。我大人子得佛法故。是中有比丘少欲知</a><a name="0027c17" id="0027c17">足行头陀。闻是事心不喜。种种因缘呵责。云</a><a name="0027c18" id="0027c18">何名比丘。如戒经中说事。诸比丘如法如律。</a><a name="0027c19" id="0027c19">以利益怜愍故说。自身作戾语事。诸比丘种</a><a name="0027c20" id="0027c20">种因缘呵已。向佛广说。佛以是事集比丘僧</a><a name="0027c21" id="0027c21">知而故问阐那言。汝实作是事不。答言。实作</a><a name="0027c22" id="0027c22">世尊。佛以种种因缘呵责阐那。云何名比丘</a><a name="0027c23" id="0027c23">自身作戾语。佛种种因缘呵已语诸比丘。以</a><a name="0027c24" id="0027c24">十利故。与诸比丘结戒。从今是戒应如是</a><a name="0027c25" id="0027c25">说。若比丘恶性戾语。诸比丘说如法如律如</a><a name="0027c26" id="0027c26">戒经中事。是比丘戾语不受。语诸比丘言。汝</a><a name="0027c27" id="0027c27">莫语我好恶。我亦不语汝好恶。诸比丘应如</a><a name="0027c28" id="0027c28">是言。诸比丘说如法如律如戒经中事。汝莫</a><a name="0027c29" id="0027c29">戾语。汝当随顺语。诸比丘当为汝说如法如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230027b.htm'><img src='up.gif' border=0></a>
<a href='T230028a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>