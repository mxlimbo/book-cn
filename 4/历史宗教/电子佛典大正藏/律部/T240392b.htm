<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0392b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷37)</font> 第八门第十子摄颂之余 <font face='Arial'>T24, p0392b</h2></font><hr>
<span class='old'>
</a><br><a name="0392a28" id="0392a28">　　尚乐闻正法　　　余人何不听</a><br><a name="0392a29" id="0392a29">　　世尊离染教　　　闻已如说行</span><br><a name="0392b01" id="0392b01">　　系念法精勤　　　当得于喜分</a><br><a name="0392b02" id="0392b02">　　由心有喜故　　　为此身轻安</a><br><a name="0392b03" id="0392b03">　　由安有乐生　　　从乐生于定</a><br><a name="0392b04" id="0392b04">　　由有妙定舍　　　了诸行无常</a><br><a name="0392b05" id="0392b05">　　能离三有生　　　染着心不起</a><br><a name="0392b06" id="0392b06">　　能离诸有苦　　　不乐于人天</a><br><a name="0392b07" id="0392b07">　　证无上涅　　　如薪尽火灭</a><br><a name="0392b08" id="0392b08">　　如是大利益　　　皆从闻法生</a><br><a name="0392b09" id="0392b09">　　是故劝临终　　　谛听于妙法　</p></a><a name="0392b10" id="0392b10"><p>尔时世尊告具寿阿难陀。今可进诣拘尸那</a><a name="0392b11" id="0392b11">城。答言。如是。即随佛后至于壮士生地。</a><a name="0392b12" id="0392b12">住娑罗林将欲涅。告阿难陀曰。汝今为我</a><a name="0392b13" id="0392b13">于双树间安置床敷。我当于彼北首而卧。今</a><a name="0392b14" id="0392b14">日中夜必入涅。时阿难陀如教作已。诣世</a><a name="0392b15" id="0392b15">尊所。顶礼佛足。在一面立合掌白言。如佛所</a><a name="0392b16" id="0392b16">教并已安置。是时如来即往就床。右胁而卧。</a><a name="0392b17" id="0392b17">两足相重。作光明想。系意正念。观察而住。为</a><a name="0392b18" id="0392b18">涅想。时阿难陀在佛背后凭床而立。悲啼</a><a name="0392b19" id="0392b19">号哭出大音声。作如是语。苦哉痛哉。何期如</a><a name="0392b20" id="0392b20">来速般涅。何期善逝速般涅。何期疾哉</a><a name="0392b21" id="0392b21">世间眼灭。每于先时诸方刍来诣佛所。佛</a><a name="0392b22" id="0392b22">为说法初中后善。文义巧妙纯一圆满。清净</a><a name="0392b23" id="0392b23">鲜白梵行之相。我因得闻甚深妙法。彼于今</a><a name="0392b24" id="0392b24">日闻佛涅不复更来。遂令如是殊胜妙法</a><a name="0392b25" id="0392b25">隐没于世。佛告诸刍。阿难陀今在何处。白</a><a name="0392b26" id="0392b26">言。世尊。今在佛后凭床悲恸。作如是语。广说</a><a name="0392b27" id="0392b27">如前。乃至殊胜妙法隐没于世。佛即告阿难</a><a name="0392b28" id="0392b28">陀曰。汝勿忧愁悲泣懊恼。何以故。汝侍如</a><a name="0392b29" id="0392b29">来。作身慈业获大利乐。唯独一身得无边福。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240392a.htm'><img src='up.gif' border=0></a>
<a href='T240392c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>