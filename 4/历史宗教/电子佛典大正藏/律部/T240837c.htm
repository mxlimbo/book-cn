<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0837c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷6)</font> <font face='Arial'>T24, p0837c</h2></font><hr>
<span class='old'>
</a><a name="0837b28" id="0837b28">不听下座比丘尼上座前经行。上座尼经行</a><a name="0837b29" id="0837b29">处。下座尼不得在中经行。有比丘体上生疮。</span><a name="0837c01" id="0837c01">医教治法。用唾涂疮上。烧热瓦熨之。令加</a><a name="0837c02" id="0837c02">脱疮得差。医如此分处。佛即听之。有一时诸</a><a name="0837c03" id="0837c03">比丘。在僧房中新涂治彩画。为寒故燃火。烟</a><a name="0837c04" id="0837c04">熏彩色皆坏。佛闻之不听。若寒者教露地燃</a><a name="0837c05" id="0837c05">火自炙。诸比丘后时白世尊。露地燃火自炙。</a><a name="0837c06" id="0837c06">炙前后寒炙后前寒。不能令温。佛闻之。听房</a><a name="0837c07" id="0837c07">中燃火自炙。但使无烟。诸比丘住处房前巷</a><a name="0837c08" id="0837c08">间。处处小便污地臭气皆不可行。佛闻之告</a><a name="0837c09" id="0837c09">诸比丘。从今已去不听诸比丘僧伽蓝中处</a><a name="0837c10" id="0837c10">处小行。当聚一屏猥处。若瓦瓶若木筒埋地</a><a name="0837c11" id="0837c11">中就中小行。小行已以物盖头。莫令有臭。有</a><a name="0837c12" id="0837c12">诸比丘。寒时露洗足。寒切极苦。佛闻之。听用</a><a name="0837c13" id="0837c13">或铜或瓦或木作器着舍内就中洗足。诸比</a><a name="0837c14" id="0837c14">丘所用钵生穿破。破处饮食在中臭不可用。</a><a name="0837c15" id="0837c15">佛听作熏钵炉。若麻子若胡麻子捣破用涂</a><a name="0837c16" id="0837c16">钵。炉上安钵在中熏之。此炉熏钵已竟。好举</a><a name="0837c17" id="0837c17">莫令见雨</a><a name="0837c18" id="0837c18"><p>若比丘用神通力在空中住。欲受戒者师及</a><a name="0837c19" id="0837c19">众僧在地。不得受戒。若师在空中。受戒者及</a><a name="0837c20" id="0837c20">众僧在地。亦不得受戒。若僧在空中。师及受</a><a name="0837c21" id="0837c21">戒者在地。不得受戒。师及弟子及众僧皆在</a><a name="0837c22" id="0837c22">空中。亦不得受戒。何以故。空中无齐限可结</a><a name="0837c23" id="0837c23">界故。若比丘夜中着三衣肩上。乘神通向余</a><a name="0837c24" id="0837c24">处去。不失衣也。若衣在地。比丘乘神通在空</a><a name="0837c25" id="0837c25">中。若明相未现。还下足蹈衣边地。不失衣。若</a><a name="0837c26" id="0837c26">明相现。足不蹈衣边地。失衣。何以故。空是界</a><a name="0837c27" id="0837c27">外故。有诸比丘。乘神通空中思欲饮水。佛听</a><a name="0837c28" id="0837c28">饮之。虽听饮水。未知何方而得饮水。若持衣</a><a name="0837c29" id="0837c29">入水恐落水中。若着岸上复恐失衣。佛教令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240837b.htm'><img src='up.gif' border=0></a>
<a href='T240838a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>