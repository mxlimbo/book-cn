<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0092a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷13)</font> 第二分之四尼律堕法 <font face='Arial'>T22, p0092a</h2></font><hr>
<span class='old'>
</a><a name="0091c28" id="0091c28"><p>尔时诸比丘尼度淫女不受教诫。譬如窈领</a><a name="0091c29" id="0091c29">牛不堪驾车若驾车时但欲出辕。诸长老比</span><a name="0092a01" id="0092a01">丘尼种种诃责。乃至今为诸比丘尼结戒。亦</a><a name="0092a02" id="0092a02">如上说。从今是戒应如是说。若比丘尼度淫</a><a name="0092a03" id="0092a03">女波逸提。发心乃至白四羯磨未竟突吉罗。</a><a name="0092a04" id="0092a04">白四羯磨竟。和尚波逸提。余尼师众突吉罗。</a><a name="0092a05" id="0092a05">彼厌恶女身度之不犯</a><a name="0092a06" id="0092a06"><p>尔时诸比丘尼与未满二岁学戒尼受具足</a><a name="0092a07" id="0092a07">戒。彼愚无知不能学戒。诸长老比丘尼见</a><a name="0092a08" id="0092a08">种种诃责。乃至今为诸比丘尼结戒。亦如上</a><a name="0092a09" id="0092a09">说。从今是戒应如是说。若比丘尼与未满二</a><a name="0092a10" id="0092a10">岁学戒尼。受具足戒波逸提。余如畜眷属中</a><a name="0092a11" id="0092a11">说</a><a name="0092a12" id="0092a12"><p>尔时诸比丘尼虽满二岁学戒尼。而聋盲喑</a><a name="0092a13" id="0092a13">哑种种诸病与受具足戒。诸长老比丘尼见</a><a name="0092a14" id="0092a14">种种诃责。乃至今为诸比丘尼结戒。亦如上</a><a name="0092a15" id="0092a15">说。满十二岁已嫁女中说。从今是戒应如是</a><a name="0092a16" id="0092a16">说。若比丘尼满二岁学戒尼。僧不作羯磨</a><a name="0092a17" id="0092a17">与受具足戒波逸提。余如畜眷属中说</a><a name="0092a18" id="0092a18"><p>尔时诸比丘尼与满二岁学戒尼不学戒者受</a><a name="0092a19" id="0092a19">具足戒。愚无知不能学戒。诸长老比丘尼</a><a name="0092a20" id="0092a20">种种诃责。乃至今为诸比丘尼结戒。亦如上</a><a name="0092a21" id="0092a21">说。从今是戒应如是说。若比丘尼与满二岁</a><a name="0092a22" id="0092a22">学戒尼不学戒者受具足戒波逸提。余如畜</a><a name="0092a23" id="0092a23">眷属中说</a><a name="0092a24" id="0092a24"><p>尔时诸比丘尼与怀妊女受具足戒入村乞</a><a name="0092a25" id="0092a25">食。诸白衣见戏弄言。此比丘尼担重担应速</a><a name="0092a26" id="0092a26">与食。或有言且观其腹。或有言此等不修梵</a><a name="0092a27" id="0092a27">行。或有言此修梵行是未出家时事。便诃责</a><a name="0092a28" id="0092a28">诸比丘尼言。何不待产竟然后出家。以此毁</a><a name="0092a29" id="0092a29">辱梵行。诸比丘尼不知可度不可度。无沙门<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220091c.htm'><img src='up.gif' border=0></a>
<a href='T220092b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>