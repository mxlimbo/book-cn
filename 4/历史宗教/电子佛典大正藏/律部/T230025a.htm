<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0025a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷4)</font> 明十三僧残法之初 <font face='Arial'>T23, p0025a</h2></font><hr>
<span class='old'>
</a><a name="0024c28" id="0024c28">律说非律。犯说非犯。非犯说犯。轻说重。重</a><a name="0024c29" id="0024c29">说轻。有残说无残。无残说有残。常所用法</span><a name="0025a01" id="0025a01">说非常法。非常所用法说是常法。教说非教。</a><a name="0025a02" id="0025a02">非教说教。佛语诸比丘。汝等当呵提婆达多</a><a name="0025a03" id="0025a03">令舍是破僧因缘事。是比丘受佛语已。到提</a><a name="0025a04" id="0025a04">婆达多所言。汝莫求破和合僧。莫受持破僧</a><a name="0025a05" id="0025a05">事。当与僧和合。僧和合者。欢喜无诤。一心一</a><a name="0025a06" id="0025a06">学如水乳合。得安乐住。汝当舍是破僧因缘</a><a name="0025a07" id="0025a07">事。时提婆达多不舍是事</a><a name="0025a08" id="0025a08"><p>尔时提婆达多四同党。呵诸比丘言。汝等莫</a><a name="0025a09" id="0025a09">说提婆达多是事。何以故。是人说法说律。是</a><a name="0025a10" id="0025a10">人所说皆是我等所欲。是人知说。非不知</a><a name="0025a11" id="0025a11">说。是人所说皆是我等所乐忍。如是诸比</a><a name="0025a12" id="0025a12">丘。再三教提婆达多。不能令舍恶邪便从坐</a><a name="0025a13" id="0025a13">起往诣佛所。头面礼足一面坐。坐已。白佛</a><a name="0025a14" id="0025a14">言。世尊我等已约敕提婆达多。而不舍恶邪。</a><a name="0025a15" id="0025a15">有四同党复作是言汝等莫说提婆达多是</a><a name="0025a16" id="0025a16">事。何以故。是人说法说律。是人所说。皆是</a><a name="0025a17" id="0025a17">我等所欲。是人知说。非不知说。是人所说。</a><a name="0025a18" id="0025a18">皆是我等所乐忍。诸比丘再三约敕。不舍是</a><a name="0025a19" id="0025a19">事</a><a name="0025a20" id="0025a20"><p>尔时佛作是念。如提婆达多痴人及四同党。</a><a name="0025a21" id="0025a21">或能破我和合僧坏转法轮。我当自约敕提</a><a name="0025a22" id="0025a22">婆达多令舍是事。佛作是念已。即自约敕提</a><a name="0025a23" id="0025a23">婆达多。汝莫求破和合僧。莫受持破僧因缘</a><a name="0025a24" id="0025a24">事。汝当与僧和合。僧和合者欢喜无诤。一心</a><a name="0025a25" id="0025a25">一学如水乳合。得安乐住。汝莫非法说法法</a><a name="0025a26" id="0025a26">说非法。非律说律。律说非律。非犯说犯。犯</a><a name="0025a27" id="0025a27">说非犯。轻说重。重说轻。有残说无残。无残</a><a name="0025a28" id="0025a28">说有残。常所用法说非常法。非常所用法说</a><a name="0025a29" id="0025a29">是常法。非教说教。教说非教。汝当舍是破<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230024c.htm'><img src='up.gif' border=0></a>
<a href='T230025b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>