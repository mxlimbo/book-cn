<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0976c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷55)</font> 调部之一 <font face='Arial'>T22, p0976c</h2></font><hr>
<span class='old'>
</a><a name="0976b28" id="0976b28">作是念。我不应以信出家而作是事。以是</a><a name="0976b29" id="0976b29">故不往。复异时。彼破戒比丘。往彼村盗</span><a name="0976c01" id="0976c01">他物。各各分已。作一分送与此比丘。此比</a><a name="0976c02" id="0976c02">丘答言。我不须此分。我先不作如是言以</a><a name="0976c03" id="0976c03">信出家不应作如是事耶疑。佛问言汝以</a><a name="0976c04" id="0976c04">何心。即具以因缘白佛。佛言无犯。先然可</a><a name="0976c05" id="0976c05">彼突吉罗。时有比丘欲盗他衣而错取</a><a name="0976c06" id="0976c06">己衣疑。佛言汝偷兰遮。时有比丘。盗取他</a><a name="0976c07" id="0976c07">衣并得己衣疑。佛言。己衣偷兰遮。他衣波</a><a name="0976c08" id="0976c08">罗夷。时有比丘他盗取物而夺彼盗者物</a><a name="0976c09" id="0976c09">疑。佛言波罗夷。时有众多白衣在冢间。脱</a><a name="0976c10" id="0976c10">衣置一处埋死人。有粪扫衣比丘。谓是粪</a><a name="0976c11" id="0976c11">扫衣即持去。诸白衣见已语。大德。莫持我</a><a name="0976c12" id="0976c12">衣去。彼答言。我谓是粪扫衣。即置衣而去</a><a name="0976c13" id="0976c13">疑。佛问言汝以何心。答言。以粪扫衣想。不</a><a name="0976c14" id="0976c14">以盗心。佛言无犯。若多有衣聚。不应作</a><a name="0976c15" id="0976c15">粪扫衣取。时有比丘去冢不远行。遥见多</a><a name="0976c16" id="0976c16">有粪扫衣。即聚集而去。言还当取。余粪扫</a><a name="0976c17" id="0976c17">衣比丘。见谓是粪扫衣即持去。彼比丘还不</a><a name="0976c18" id="0976c18">见衣。至寺内见有比丘浣治。即语言。汝</a><a name="0976c19" id="0976c19">偷我衣犯盗。彼答言我不盗取。粪扫衣耳</a><a name="0976c20" id="0976c20">彼疑佛言汝以何心。答言作粪扫衣取。佛</a><a name="0976c21" id="0976c21">言不犯。而不应取聚粪扫衣。时有居士去</a><a name="0976c22" id="0976c22">冢不远行。遥见有大价粪扫衣。即往取置</a><a name="0976c23" id="0976c23">草中而去。言还当取与某甲比丘。时有粪</a><a name="0976c24" id="0976c24">扫衣比丘。见即持去。彼居士还不见衣。至</a><a name="0976c25" id="0976c25">寺中见比丘浣治即语言。汝盗我衣。比丘</a><a name="0976c26" id="0976c26">答言。我不盗汝衣。取粪扫衣耳疑。佛问言</a><a name="0976c27" id="0976c27">汝以何心。答言作粪扫衣取。佛言无犯。而</a><a name="0976c28" id="0976c28">不应取如是处粪扫衣。时有牧牛人。脱衣</a><a name="0976c29" id="0976c29">置头前而眠。有粪扫衣比丘。见谓是死人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220976b.htm'><img src='up.gif' border=0></a>
<a href='T220977a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>