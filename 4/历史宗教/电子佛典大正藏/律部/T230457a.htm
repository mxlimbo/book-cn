<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0457a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷61)</font> 毗尼中杂品第三 <font face='Arial'>T23, p0457a</h2></font><hr>
<span class='old'>
</a><a name="0456c28" id="0456c28">丘尼戒。不听比丘说比丘尼戒。若比丘尼说</a><a name="0456c29" id="0456c29">戒时忘。听比丘口授波斯匿王。请佛及阿难</span><a name="0457a01" id="0457a01">明日入宫食。阿难先已受他请。时忘不忆复</a><a name="0457a02" id="0457a02">受王请。佛默然受请竟。王头面礼佛足还宫。</a><a name="0457a03" id="0457a03">是夜办种种饮食。办竟敷佛坐处。遣使白佛。</a><a name="0457a04" id="0457a04">唯圣知时食具已办。佛着衣持钵。共阿难入</a><a name="0457a05" id="0457a05">王宫食。尔时阿难。二请忘不与他一请。阿难</a><a name="0457a06" id="0457a06">以食着口中。是时乃忆知。有二请不与他一</a><a name="0457a07" id="0457a07">请。不敢吐食。为恭敬佛故。又不敢咽。为持戒</a><a name="0457a08" id="0457a08">故。佛知阿难心悔告阿难。心念与他已便食。</a><a name="0457a09" id="0457a09">长老优婆离问佛。佛听阿难心念与他得食。</a><a name="0457a10" id="0457a10">若余人心念与他。亦得食不。佛言。不得。除五</a><a name="0457a11" id="0457a11">人一者坐禅人。二者独处。三者远行。四者长</a><a name="0457a12" id="0457a12">病。五者饥饿时依亲里住。如是人更无余人。</a><a name="0457a13" id="0457a13">听心念与他</a><a name="0457a14" id="0457a14"><p>有比丘。与一比丘相嫌与清净。是人高声大</a><a name="0457a15" id="0457a15">唤。诸比丘大集问。何以大唤。答言。是比丘重</a><a name="0457a16" id="0457a16">罪欲我边忏悔。诸比丘问是比丘汝实重罪</a><a name="0457a17" id="0457a17">欲忏悔不。答言不。我欲与清净。此人与我相</a><a name="0457a18" id="0457a18">嫌。是故大唤与我作过。是事白佛。佛言。从今</a><a name="0457a19" id="0457a19">日先相嫌人。不应与清净。不应与欲。不应与</a><a name="0457a20" id="0457a20">自恣。不应与忏悔。若与忏悔得突吉罗罪。</a><a name="0457a21" id="0457a21">优波离问佛。若比丘一处僧摈。余处得忏悔</a><a name="0457a22" id="0457a22">不。佛言。不得。除是精舍空。若诸比丘死。若</a><a name="0457a23" id="0457a23">反戒若入外道。听余处忏悔无罪。x萨罗国</a><a name="0457a24" id="0457a24">有二聚落界相连。是中一比丘尼。谓是一聚</a><a name="0457a25" id="0457a25">落。入异聚落界。诸比丘尼语此比丘尼。汝得</a><a name="0457a26" id="0457a26">僧伽婆尸沙罪。是比丘尼言。何等僧伽婆尸</a><a name="0457a27" id="0457a27">沙。诸比丘尼言。汝独入异聚落。是比丘尼心</a><a name="0457a28" id="0457a28">中悔。出界故。得僧伽婆尸沙。以是事白佛。佛</a><a name="0457a29" id="0457a29">知故问。汝谓是一界。谓是异界耶。比丘尼言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230456c.htm'><img src='up.gif' border=0></a>
<a href='T230457b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>