<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0655a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷13)</font> 九十单提法之一 <font face='Arial'>T22, p0655a</h2></font><hr>
<span class='old'>
</a><a name="0654c28" id="0654c28">得彼于此住处数数食。时诸居士皆共讥</a><a name="0654c29" id="0654c29">嫌。此沙门释子无有厌足不知惭愧。外</span><a name="0655a01" id="0655a01">自称言我知正法。如是有何正法。于此住</a><a name="0655a02" id="0655a02">处数数受食。正似我曹常为此沙门释</a><a name="0655a03" id="0655a03">子供给饮食。我本为周给一宿住者耳。</a><a name="0655a04" id="0655a04">尔时诸比丘闻已。其中有少欲知足行头陀</a><a name="0655a05" id="0655a05">乐学戒知惭愧者。嫌责六群比丘言。云何</a><a name="0655a06" id="0655a06">六群比丘。于此住处数数受食。诸比丘往</a><a name="0655a07" id="0655a07">世尊所。头面礼足在一面坐。以此因缘具</a><a name="0655a08" id="0655a08">白世尊。世尊尔时以此因缘集比丘僧。呵</a><a name="0655a09" id="0655a09">责六群比丘言。汝所为非。非威仪非沙门</a><a name="0655a10" id="0655a10">法非净行非随顺行。所不应为。云何六</a><a name="0655a11" id="0655a11">群比丘。于此住处数数受食。尔时世尊。以</a><a name="0655a12" id="0655a12">无数方便呵责六群比丘已告诸比丘。</a><a name="0655a13" id="0655a13">此痴人多种有漏处最初犯戒。自今已去与</a><a name="0655a14" id="0655a14">比丘结戒。集十句义乃至正法久住。欲说</a><a name="0655a15" id="0655a15">戒者当如是说。若比丘一住处食应受</a><a name="0655a16" id="0655a16">一食。若过一食者波逸提。如是世尊与比</a><a name="0655a17" id="0655a17">丘结戒。尔时舍利弗在拘萨罗国游行。诣</a><a name="0655a18" id="0655a18">此无住处村住一宿。明日清旦得好食。舍</a><a name="0655a19" id="0655a19">利弗于彼得病。念言。世尊制戒比丘一宿处</a><a name="0655a20" id="0655a20">应一食。若过者波逸提。即扶病而去。病遂</a><a name="0655a21" id="0655a21">增动。尔时比丘往白佛。佛言。自今已去听</a><a name="0655a22" id="0655a22">病比丘过受食。自今已去当如是说戒。若施</a><a name="0655a23" id="0655a23">一食处无病比丘应一食。若过受者波逸提。</a><a name="0655a24" id="0655a24">比丘义如上。住处者在中一宿食者。乃至时</a><a name="0655a25" id="0655a25">食。病者离彼村增剧者是。若无病比丘。于</a><a name="0655a26" id="0655a26">彼一宿处过受食咽咽波逸提。除食已更受</a><a name="0655a27" id="0655a27">余衬身衣灯油涂脚油尽突吉罗。比丘尼波</a><a name="0655a28" id="0655a28">逸提。式叉摩那沙弥沙弥尼突吉罗。是谓为</a><a name="0655a29" id="0655a29">犯。不犯者。一宿受食病过受食。若诸居士<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220654c.htm'><img src='up.gif' border=0></a>
<a href='T220655b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>