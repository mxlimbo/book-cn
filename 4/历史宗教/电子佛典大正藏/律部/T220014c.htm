<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0014c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷3)</font> 第一分之二僧残法 <font face='Arial'>T22, p0014c</h2></font><hr>
<span class='old'>
</a><a name="0014b28" id="0014b28"><p>佛在拘舍弥国。尔时阐陀比丘。常出入诸</a><a name="0014b29" id="0014b29">家为说法。料理官事疗治众病。国王大臣长</span><a name="0014c01" id="0014c01">者居士无不亲敬。有诸人等同来问讯。遇于</a><a name="0014c02" id="0014c02">经行所头面礼足。为说妙法示教利喜。已各</a><a name="0014c03" id="0014c03">归其家。阐陀便还。上座已据其房。如是展转</a><a name="0014c04" id="0014c04">乃至小房亦复如是。既不得住。便游人间。后</a><a name="0014c05" id="0014c05">诸人等复来问讯。见诸比丘露处经行。问言。</a><a name="0014c06" id="0014c06">我师阐陀今在何处。诸比丘言。我等不知。遍</a><a name="0014c07" id="0014c07">求不得。便各还归。阐陀行还。着衣持钵往到</a><a name="0014c08" id="0014c08">其家。皆出问讯。白言长老。我等近至僧房。不</a><a name="0014c09" id="0014c09">得相见。今从何来。答言我最下座。一切诸房</a><a name="0014c10" id="0014c10">上座已满。是故游行。致此乖互。诸人白言。可</a><a name="0014c11" id="0014c11">求屋处。我等当为长老作之。既以见福。而使</a><a name="0014c12" id="0014c12">长老得安隐住。又令我等不乖问讯。阐陀答</a><a name="0014c13" id="0014c13">言。我不能自作以废行道。年长自当以次得</a><a name="0014c14" id="0014c14">之。诸人又言。我幸有物及有善心。财物无常</a><a name="0014c15" id="0014c15">善心难保。愿为求处必欲作之。阐陀见其殷</a><a name="0014c16" id="0014c16">勤难相违逆。即便游行求作屋地。见神树处</a><a name="0014c17" id="0014c17">最可建立。即便伐之。此树有神国人所奉。诸</a><a name="0014c18" id="0014c18">祈请者多得如愿。忽见斫伐莫不惊怪。不信</a><a name="0014c19" id="0014c19">乐佛法者皆呵骂言。沙门释子无道之甚。苟</a><a name="0014c20" id="0014c20">欲自利伤害天人。信乐佛法者便言。此树有</a><a name="0014c21" id="0014c21">神众人畏敬。夙夜虔恭不敢堕慢。而诸比丘</a><a name="0014c22" id="0014c22">伐之无疑。一切色心晏安如故。可谓大神</a><a name="0014c23" id="0014c23">大贵可重。毁誉之声充满国内。诸长老比丘</a><a name="0014c24" id="0014c24">闻。种种呵责。将至佛所以事白佛。佛以是事</a><a name="0014c25" id="0014c25">集比丘僧。问阐陀。汝实尔不。答言实尔世尊。</a><a name="0014c26" id="0014c26">佛种种呵责已告诸比丘。以十利故为诸比</a><a name="0014c27" id="0014c27">丘结戒。从今是戒应如是说。若比丘有主为</a><a name="0014c28" id="0014c28">身作房。应将诸比丘求作处。诸比丘应示作</a><a name="0014c29" id="0014c29">处无难处有行处。若不将诸比丘求作处僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220014b.htm'><img src='up.gif' border=0></a>
<a href='T220015a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>