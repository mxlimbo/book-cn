<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0632c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷2)</font> 不净行学处第一之一 <font face='Arial'>T23, p0632c</h2></font><hr>
<span class='old'>
</a><a name="0632b28" id="0632b28"><p><b>　　<A NAME="n435"></A>不净行学处第一之二</b></p>
</a><a name="0632b29" id="0632b29"><p>尔时孙陀罗难陀。即便下乘欲入其舍。是时</span><a name="0632c01" id="0632c01">贤首疾下高楼。出门迎接俯身相就。引入舍</a><a name="0632c02" id="0632c02">中安置妙床。令止息已问其名字。答曰。我字</a><a name="0632c03" id="0632c03">孙陀罗难陀。贤首答曰。善哉立名与身相称。</a><a name="0632c04" id="0632c04">若仁父母不立此名。我今为尔名作孙陀罗</a><a name="0632c05" id="0632c05">难陀。时孙陀罗难陀曰。汝字何等。答曰。我字</a><a name="0632c06" id="0632c06">贤首。报曰。善哉名实相称。向使汝父母不立</a><a name="0632c07" id="0632c07">此名。我今为尔立贤首名。时孙陀罗难陀问</a><a name="0632c08" id="0632c08">贤首曰。同居一宿当酬几何。女曰。何意同彼</a><a name="0632c09" id="0632c09">凡人出言庸浅。侍女告曰。一夜止宿须五百</a><a name="0632c10" id="0632c10">金钱。孙陀罗难陀报从者曰。汝可每日常送</a><a name="0632c11" id="0632c11">五百金钱。因即共彼欢娱而住。凡贪欲之人</a><a name="0632c12" id="0632c12">难有厌足。虽淹多日无弃舍心。常使家人日</a><a name="0632c13" id="0632c13">送钱直。诸人议曰。我等商主去已多时。今何</a><a name="0632c14" id="0632c14">所在更不相见。既承父嘱应可寻求。便问家</a><a name="0632c15" id="0632c15">人。商主何在。家人报曰。仁等今日忆商主耶。</a><a name="0632c16" id="0632c16">初至即便往淫女舍。商人曰。我等何容舍而</a><a name="0632c17" id="0632c17">不问。还归之日必被父嗔。令使往唤。商主闻</a><a name="0632c18" id="0632c18">已寻欲出门。是时贤首执彼衣裾告言。君今</a><a name="0632c19" id="0632c19">知不。世有二人可行欲乐。一颜容美丽。二盛</a><a name="0632c20" id="0632c20">壮少年。汝既两兼且受欲乐。年衰发白可觅</a><a name="0632c21" id="0632c21">赀财。既被留连。报使者曰。汝可前去我即</a><a name="0632c22" id="0632c22">随行。使者以缘具报商客。众人集会伫望归</a><a name="0632c23" id="0632c23">还。久待不来俱行就彼。既至门已报门人曰。</a><a name="0632c24" id="0632c24">汝可入室报商主知。同侣众人并居门首。宜</a><a name="0632c25" id="0632c25">可暂出有所评论。使人报已。商主欲出。时彼</a><a name="0632c26" id="0632c26">贤首复执衣裾告言。且住。彼诸商客情欲求</a><a name="0632c27" id="0632c27">我。共来相唤不许淹停。凡贪欲者日增系缚。</a><a name="0632c28" id="0632c28">时孙陀罗难陀便报使曰。仁等且去。待我情</a><a name="0632c29" id="0632c29">足方可归还。使者以言出报。商客闻已共相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230632b.htm'><img src='up.gif' border=0></a>
<a href='T230633a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>