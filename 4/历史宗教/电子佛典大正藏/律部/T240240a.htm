<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0240a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷8)</font> 第二门第四子摄颂之余 <font face='Arial'>T24, p0240a</h2></font><hr>
<span class='old'>
</a><a name="0239c28" id="0239c28">我有神力能掷兵众远置他方。唯愿世尊赐</a><a name="0239c29" id="0239c29">垂哀许。复以神力变城为铁。以大铁网遍覆</span><a name="0240a01" id="0240a01">其上。令彼恶生尚不能见劫比罗城。况加诛</a><a name="0240a02" id="0240a02">害。佛言。我亦知汝有神通力所作皆办。然由</a><a name="0240a03" id="0240a03">释种前生业累。今应受报业若成熟。如瀑水</a><a name="0240a04" id="0240a04">流不可禁制。要须自受广如上说。尔时世尊</a><a name="0240a05" id="0240a05">说此颂曰</a><a name="0240a06" id="0240a06"><p class='lg'>　　假令经百劫　　　所作业不亡</a><br><a name="0240a07" id="0240a07">　　因缘会遇时　　　果报还自受　</p></a><a name="0240a08" id="0240a08"><p>佛告大目连。故知世间皆由业力而受其报。</a><a name="0240a09" id="0240a09">由业力生由业力住。一切众生皆随业力善</a><a name="0240a10" id="0240a10">恶须受。于时目连不果所愿礼佛而去</a><a name="0240a11" id="0240a11"><p>是时劫比罗诸释种子。闻恶生王将大兵众</a><a name="0240a12" id="0240a12">欲来诛灭。即敕四兵。严整器仗出城拒敌。彼</a><a name="0240a13" id="0240a13">未防备冲恶生军。是诸释种并证见谛。不行</a><a name="0240a14" id="0240a14">杀害唯用鞭杖。左挥右拂而打扑之。或复以</a><a name="0240a15" id="0240a15">箭射彼弓弦。象马腹带射皆令断。或射头</a><a name="0240a16" id="0240a16">牟甲缀使落于地。或射耳边及鞍辔绦带。但</a><a name="0240a17" id="0240a17">令遗落不伤身首不损其命。于时恶生兵众</a><a name="0240a18" id="0240a18">寻自败散。诸释种子。战便得胜。师众俱入</a><a name="0240a19" id="0240a19">闭门上城。而作制令。我等不应伤害恶生及</a><a name="0240a20" id="0240a20">其兵众。若有犯者则非释种</a><a name="0240a21" id="0240a21"><p>尔时恶生见此释种。咸有仁慈具大勇力。告</a><a name="0240a22" id="0240a22">苦母曰。我等今者。宜可收军且还本国。苦母</a><a name="0240a23" id="0240a23">对曰。大王勿忧。劫比罗释种并是见谛。乃至</a><a name="0240a24" id="0240a24">不伤蚊蚁之类。况害于人。王若不信今则可</a><a name="0240a25" id="0240a25">验。向者大阵无一损伤。彼复作制。不应伤害</a><a name="0240a26" id="0240a26">恶生之身及诸兵众。若有犯者则非释种。恶</a><a name="0240a27" id="0240a27">生闻已默然而住。有一释种名曰闪婆。住于</a><a name="0240a28" id="0240a28">外邑捡农作。闻彼恶生亲领四兵。至劫比</a><a name="0240a29" id="0240a29">罗欲诛释种。不闻诸释所作制令。又未见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240239c.htm'><img src='up.gif' border=0></a>
<a href='T240240b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>