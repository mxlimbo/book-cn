<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0434a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷58)</font> <font face='Arial'>T23, p0434a</h2></font><hr>
<span class='old'>
</a><a name="0433c28" id="0433c28">书语分。不得直尔分。时野干即分鱼作三分。</a><a name="0433c29" id="0433c29">头为一分。尾为一分。中间肥者作一分。作</span><a name="0434a01" id="0434a01">三分已问言。谁喜近岸行。答言。此是。谁喜</a><a name="0434a02" id="0434a02">入深水行。答言。此是。时野干言。汝一心听</a><a name="0434a03" id="0434a03">说经书言。近岸行者与尾。入深水行者与头。</a><a name="0434a04" id="0434a04">中间身分与知法者。尔时野干口衔是大鱼</a><a name="0434a05" id="0434a05">身归去。妇见持是大鱼来。说偈问言。善哉智</a><a name="0434a06" id="0434a06">者。何处得是满口无头无尾鲤鱼来。答言。有</a><a name="0434a07" id="0434a07">愚痴不知断事喜斗诤者。智者因是得为王</a><a name="0434a08" id="0434a08">者。得增库藏。此无头尾鱼。我以断事故得。佛</a><a name="0434a09" id="0434a09">语诸比丘。汝谓此二獭。岂异人乎。即今二长</a><a name="0434a10" id="0434a10">老比丘是。时野干者。岂异人乎。今跋难陀</a><a name="0434a11" id="0434a11">是。尔时跋难陀夺獭物故。今世亦夺。佛种种</a><a name="0434a12" id="0434a12">因缘呵责跋难陀已。语诸比丘。从今日不应</a><a name="0434a13" id="0434a13">余处安居余处取物。若取得突吉罗</a><a name="0434a14" id="0434a14"><p>阿难有共行弟子。名直信。软善好人。常入</a><a name="0434a15" id="0434a15">出一居士舍。是居士有二儿。居士得重病。</a><a name="0434a16" id="0434a16">直信比丘往问讯。居士与施坐处。共相问讯。</a><a name="0434a17" id="0434a17">是居士小默然已。语直信比丘。若我死后观</a><a name="0434a18" id="0434a18">我二儿。若有好者当与户钥。作是语已便</a><a name="0434a19" id="0434a19">命终。是直信比丘。即观善好儿便与户钥。</a><a name="0434a20" id="0434a20">第二儿索分物。得户钥者不与。时小儿到阿</a><a name="0434a21" id="0434a21">难所。言直信比丘。阿难便摈直信比丘。直</a><a name="0434a22" id="0434a22">信比丘是释种子。语五百释子言。为我求请</a><a name="0434a23" id="0434a23">和上听我忏悔。答言。云何能令汝得忏悔。</a><a name="0434a24" id="0434a24">直信言。汝等尽为我将男女小儿诣和上</a><a name="0434a25" id="0434a25">所。头面礼足在前坐。和上必当为汝等说法。</a><a name="0434a26" id="0434a26">和上说法默然已。汝等尽留诸小儿便舍去。</a><a name="0434a27" id="0434a27">和上必当言。汝等将是诸小儿去。作是语时</a><a name="0434a28" id="0434a28">汝等当言。听直信比丘忏悔者。我当将去。</a><a name="0434a29" id="0434a29">诸释子言尔。时即五百诸释子。如直信比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230433c.htm'><img src='up.gif' border=0></a>
<a href='T230434b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>