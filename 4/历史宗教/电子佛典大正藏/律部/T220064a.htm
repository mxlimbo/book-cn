<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0064a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷9)</font> 初分之五堕初 <font face='Arial'>T22, p0064a</h2></font><hr>
<span class='old'>
</a><a name="0063c28" id="0063c28">期行不犯(六十六竟)</a><a name="0063c29" id="0063c29"><p>佛在舍卫城。尔时诸比丘。与女人共道行。</span><a name="0064a01" id="0064a01">或一比丘与一女人。乃至众多或二比丘。乃</a><a name="0064a02" id="0064a02">至众多与一女人。乃至众多共行渡水。更相</a><a name="0064a03" id="0064a03">见形生染着心。或有反俗作外道者。诸居士</a><a name="0064a04" id="0064a04">见讥呵言。沙门释子共女人同道。与将妇行</a><a name="0064a05" id="0064a05">有何等异。谁知此辈行于梵行。无沙门行破</a><a name="0064a06" id="0064a06">沙门法。尔时有一居士数打其妇。打已出行。</a><a name="0064a07" id="0064a07">妇作是念。夫数打我。密能见杀。今当避之。</a><a name="0064a08" id="0064a08">于是便去出聚落外。见一比丘。往趣问言。大</a><a name="0064a09" id="0064a09">德何行。答言。欲至某处。于是女人便随</a><a name="0064a10" id="0064a10">后去。彼夫作是念。我向打妇。或能自杀。即便</a><a name="0064a11" id="0064a11">还家觅之不见。问邻人言。见我妇不。皆言。不</a><a name="0064a12" id="0064a12">见。便出聚落见一外道女。问言。颇见如是如</a><a name="0064a13" id="0064a13">是妇人不。答言。见沙门释子将去。彼人即急</a><a name="0064a14" id="0064a14">追之。及已语比丘言。何故将我妇走。比丘答</a><a name="0064a15" id="0064a15">言。我不作恶业。汝妇与我同道行耳。妇复语</a><a name="0064a16" id="0064a16">夫言。勿生恶心于此比丘。我共同道如亲无</a><a name="0064a17" id="0064a17">异。夫闻妇言作是念。乃尔相欺必已有恶</a><a name="0064a18" id="0064a18">事。便打比丘垂死乃置。彼比丘作是念。我</a><a name="0064a19" id="0064a19">今委顿不任进路。当入火光三昧以自消息。</a><a name="0064a20" id="0064a20">使身有力然后前进。念已收敛衣钵。入火光</a><a name="0064a21" id="0064a21">三昧身中出烟。彼妇见已语其夫言。不信我</a><a name="0064a22" id="0064a22">语。观彼比丘身之所出。彼比丘须臾举身洞</a><a name="0064a23" id="0064a23">然。妇复语言。不信我语。复观比丘其身云何。</a><a name="0064a24" id="0064a24">彼比丘即以此三昧力往到佛所。并以前事</a><a name="0064a25" id="0064a25">具白世尊。佛以是事集比丘僧。问诸比丘。汝</a><a name="0064a26" id="0064a26">等实尔不。答言。实尔世尊。佛种种呵责已。告</a><a name="0064a27" id="0064a27">诸比丘。今为诸比丘结戒。从今是戒应如是</a><a name="0064a28" id="0064a28">说。若比丘与女人共道行波逸提。有诸比丘</a><a name="0064a29" id="0064a29">共行。中道见诸女人亦行此路。心生疑悔。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220063c.htm'><img src='up.gif' border=0></a>
<a href='T220064b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>