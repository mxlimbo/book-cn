<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0142c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷21)</font> 第三分之五衣法上 <font face='Arial'>T22, p0142c</h2></font><hr>
<span class='old'>
</a><a name="0142b28" id="0142b28">敢。以是白佛。佛言有病听着至余处。但爱</a><a name="0142b29" id="0142b29">护之。唯不得着大小便利</span><a name="0142c01" id="0142c01"><p>时六群比丘着上下衣持广五指衣片当三衣</a><a name="0142c02" id="0142c02">而入聚落。诸比丘见问言。世尊不制不着三</a><a name="0142c03" id="0142c03">衣不得入聚落耶。六群比丘即以衣片示言。</a><a name="0142c04" id="0142c04">此是我三衣。诸长老比丘种种呵责。以是白</a><a name="0142c05" id="0142c05">佛。佛以是事集比丘僧。问六群比丘。汝实</a><a name="0142c06" id="0142c06">尔不。答言实尔世尊。佛种种呵责已告诸比</a><a name="0142c07" id="0142c07">丘。不应尔。犯者突吉罗。从今听作上中下三</a><a name="0142c08" id="0142c08">衣如衬身衣量</a><a name="0142c09" id="0142c09"><p>有一住处僧得可分衣。一比丘持至戒坛上</a><a name="0142c10" id="0142c10">独取受持。以是白佛。佛言不应尔。犯者突</a><a name="0142c11" id="0142c11">吉罗。现在僧应分。有一上座比丘。与诸比</a><a name="0142c12" id="0142c12">丘游行人间。其中有客有旧得可分衣少不</a><a name="0142c13" id="0142c13">足分。以是白佛。佛言。旧比丘应语客比丘</a><a name="0142c14" id="0142c14">言。长老此衣少不可分。客比丘若言并持相</a><a name="0142c15" id="0142c15">与应取。若言乃至一缕亦不相与便应共分。</a><a name="0142c16" id="0142c16">客比丘语旧比丘亦如是。有比丘取覆冢衣。</a><a name="0142c17" id="0142c17">冢主失衣。借问谁取我覆冢衣。有人答言诸</a><a name="0142c18" id="0142c18">比丘取。便嗔呵言。诸比丘偷我先人衣。诸</a><a name="0142c19" id="0142c19">长老比丘闻。以是白佛。佛言不应取。若聚</a><a name="0142c20" id="0142c20">落移去于后有者。听作粪扫衣意取。有诸</a><a name="0142c21" id="0142c21">比丘取神庙中幡盖亦如是。有诸比丘往斗</a><a name="0142c22" id="0142c22">战处取死人衣。军人讥呵言。此诸比丘欲令</a><a name="0142c23" id="0142c23">我等多杀人。诸长老比丘闻。以是白佛。佛</a><a name="0142c24" id="0142c24">言不应尔。有诸比丘少知识。欲斗战处取死</a><a name="0142c25" id="0142c25">人衣不敢往。以是白佛。佛言听军人去后取。</a><a name="0142c26" id="0142c26">有诸白衣。军人去后。收敛骨肉尸丧。见诸</a><a name="0142c27" id="0142c27">死尸悉被剥脱不可复识。便讥呵言。云何比</a><a name="0142c28" id="0142c28">丘剥我亲里衣。若有衣者便应可识。诸比丘</a><a name="0142c29" id="0142c29">以是白佛。佛言听无人见时取。至杀人处取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220142b.htm'><img src='up.gif' border=0></a>
<a href='T220143a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>