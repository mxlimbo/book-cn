<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0141a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷21)</font> 第三分之五衣法上 <font face='Arial'>T22, p0141a</h2></font><hr>
<span class='old'>
</a><a name="0140c28" id="0140c28"><p><b>　　<A NAME="n52"></A>第三分之五衣法下</b></p>
</a><a name="0140c29" id="0140c29"><p>尔时舍夷国犹遵旧典。不与一切异姓婚</span><a name="0141a01" id="0141a01">姻。波斯匿王贪其氏族自恃兵强遣使告</a><a name="0141a02" id="0141a02">言。若不与我婚当灭汝国。诸释共议。当设何</a><a name="0141a03" id="0141a03">方免彼凶虐而不违我国之旧典。佥曰。正当</a><a name="0141a04" id="0141a04">简一好婢有姿色者极世庄严。号曰释种而</a><a name="0141a05" id="0141a05">以与之。如议即与波斯匿王备礼娉迎。后生</a><a name="0141a06" id="0141a06">一男颜貌殊绝。敕诸相师依相立字。诸相师</a><a name="0141a07" id="0141a07">言。王本以威而得其母。依义应当字曰琉璃。</a><a name="0141a08" id="0141a08">至年八岁王欲教学。作是念。诸艺之中射为</a><a name="0141a09" id="0141a09">最胜。阎浮提界唯有释种。佛为菩萨时射一</a><a name="0141a10" id="0141a10">由旬又一拘楼舍。释摩南射一由旬。最下手</a><a name="0141a11" id="0141a11">者不减一拘楼舍。当令吾子就外氏学。即敕</a><a name="0141a12" id="0141a12">大臣子弟侍从太子。就释摩南请受射法</a><a name="0141a13" id="0141a13"><p>尔时诸释新造大堂共作重要。先供养佛及</a><a name="0141a14" id="0141a14">诸弟子。然后我等乃处其中。琉璃太子与其</a><a name="0141a15" id="0141a15">眷属辄入游戏。诸释见之嗔忿骂言。下贱婢</a><a name="0141a16" id="0141a16">子我不以汝为良福田。云何世尊未入中坐</a><a name="0141a17" id="0141a17">而敢在先。琉璃太子即大忿恨。敕一人言。汝</a><a name="0141a18" id="0141a18">忆在心。我为王时便以白我。即便出去。诸释</a><a name="0141a19" id="0141a19">于后掘去堂土更为新地。然后请佛及僧于</a><a name="0141a20" id="0141a20">中设食演说妙法。琉璃太子知射法已还舍</a><a name="0141a21" id="0141a21">卫城。少年之中便绍王位。先共学人皆居要</a><a name="0141a22" id="0141a22">职。昔受教臣便白王言。王忆某时诸释骂不。</a><a name="0141a23" id="0141a23">王言我忆。臣复白言。今不报之复欲何待。</a><a name="0141a24" id="0141a24">王闻其语。即严四种兵往伐诸释。世尊闻之。</a><a name="0141a25" id="0141a25">即于路侧坐无荫舍夷树下。王遥见佛下车</a><a name="0141a26" id="0141a26">步进头面礼足白佛言。世尊。好树甚多。何</a><a name="0141a27" id="0141a27">故乃坐此无荫树下。世尊答言。亲族荫乐。</a><a name="0141a28" id="0141a28">王知佛意。愍念诸释即回军还。如是再反。</a><a name="0141a29" id="0141a29">彼臣又复如前白王。王便严驾往伐诸释。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220140c.htm'><img src='up.gif' border=0></a>
<a href='T220141b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>