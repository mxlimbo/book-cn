<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0145c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷21)</font> 第三分之六皮革法 <font face='Arial'>T22, p0145c</h2></font><hr>
<span class='old'>
</a><a name="0145b28" id="0145b28">行。诸居士到其所语言。大德为我白佛。瞻</a><a name="0145b29" id="0145b29">婆城二十亿及六十居士欲问讯世尊。娑竭</span><a name="0145c01" id="0145c01">陀于盘石上居士前没踊出佛前。具以白佛。</a><a name="0145c02" id="0145c02">佛言。汝可先去于盘石上敷座吾寻后往。受</a><a name="0145c03" id="0145c03">教于佛前没踊出盘石众居士前。为佛敷座。</a><a name="0145c04" id="0145c04">佛以常威仪步行后至。诸居士念言。此比丘</a><a name="0145c05" id="0145c05">有大神力出没盘石犹如入水。咸共恭敬而</a><a name="0145c06" id="0145c06">慢世尊。世尊既至就座而坐。诸佛常法。先使</a><a name="0145c07" id="0145c07">发欢喜心然后说法。佛语娑竭陀。汝起扇佛。</a><a name="0145c08" id="0145c08">受教起扇。须臾现种种神变如优为。迦叶</a><a name="0145c09" id="0145c09">还在佛前。稽首礼足白佛言。佛是我大师我</a><a name="0145c10" id="0145c10">是佛弟子。如是三返已复坐本位。于是诸居</a><a name="0145c11" id="0145c11">士作是念。弟子神力犹尚如是。况于如来</a><a name="0145c12" id="0145c12">应供等正觉。便回心注仰。佛为说种种妙</a><a name="0145c13" id="0145c13">法示教利喜。乃至苦集尽道。皆于坐上得</a><a name="0145c14" id="0145c14">法眼净。受三归五戒。二十亿从坐起跣足至</a><a name="0145c15" id="0145c15">佛前稽首作礼。佛便微笑。娑竭陀作是念。佛</a><a name="0145c16" id="0145c16">何因缘笑。念已从坐起偏袒右肩胡跪白</a><a name="0145c17" id="0145c17">佛。今何因缘而发微笑。佛语娑竭陀。此二</a><a name="0145c18" id="0145c18">十亿九十一劫来始今足蹈于地。又问。二</a><a name="0145c19" id="0145c19">十亿何因缘。九十一劫足不蹈地。佛言。过</a><a name="0145c20" id="0145c20">去世时有佛世尊出现于世。名毗婆尸。父</a><a name="0145c21" id="0145c21">王治城。长十二由旬广七由旬。多诸人众安</a><a name="0145c22" id="0145c22">隐丰乐。彼佛与大比丘僧六万八千人俱。皆</a><a name="0145c23" id="0145c23">是阿罗汉于彼止住。其王日日请佛及僧于</a><a name="0145c24" id="0145c24">宫中食。时大众中有一人名修毗赊。共众人</a><a name="0145c25" id="0145c25">往诣王所。白言。王今作诸功德。愿听我等亦</a><a name="0145c26" id="0145c26">得豫之。王言。今佛僧众有六万八千人。恐</a><a name="0145c27" id="0145c27">汝等不办。或更恼僧。复白王言。我自堪办。愿</a><a name="0145c28" id="0145c28">必听许。王言大善。犹恐不办敕作食如常。彼</a><a name="0145c29" id="0145c29">若不周当以足之。于是诸人设供过于王食。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220145b.htm'><img src='up.gif' border=0></a>
<a href='T220146a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>