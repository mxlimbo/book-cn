<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1476 佛说优婆塞五戒相经 0943b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1476 佛说优婆塞五戒相经</font> <font face='Arial'>(卷1)</font> <font face='Arial'>T24, p0943b</h2></font><hr>
<span class='old'>
</a><a name="0943a28" id="0943a28">者。乃至戏笑尚不应妄语。何况故妄语。是中</a><a name="0943a29" id="0943a29">犯者。若优婆塞。不知不见过人圣法自言我</span><a name="0943b01" id="0943b01">是罗汉向罗汉者。犯不可悔。若言我是阿那</a><a name="0943b02" id="0943b02">含斯陀含若须陀洹乃至向须陀洹。若得初</a><a name="0943b03" id="0943b03">禅第二禅第三禅第四禅。若得慈悲喜舍无</a><a name="0943b04" id="0943b04">量心。若得无色定虚空定识处定无所有处</a><a name="0943b05" id="0943b05">定非想非非想处定。若得不净观阿那般那</a><a name="0943b06" id="0943b06">念诸天来到我所。诸龙夜叉薜荔毗舍^鸠</a><a name="0943b07" id="0943b07">荼罗刹来到我所。彼问我。我答彼。我问彼。</a><a name="0943b08" id="0943b08">彼答我。皆犯不可悔。若本欲言罗汉。误言阿</a><a name="0943b09" id="0943b09">那含者犯中可悔。余亦如是犯。若优婆塞人</a><a name="0943b10" id="0943b10">问言。汝得道耶。若默然若以相示者。皆犯中</a><a name="0943b11" id="0943b11">可悔。乃至言旋风土鬼来至我所者。犯中可</a><a name="0943b12" id="0943b12">悔。若优婆塞。实闻而言不闻。实见而言不</a><a name="0943b13" id="0943b13">见。疑有而言无。无而言有。如是等妄语。皆犯</a><a name="0943b14" id="0943b14">可悔。若发心欲妄语。未言者犯下可悔。言而</a><a name="0943b15" id="0943b15">不尽意者。犯中可悔。若向人自言得道者。便</a><a name="0943b16" id="0943b16">犯不可悔。若狂若心乱不觉语者。无犯</a><a name="0943b17" id="0943b17"><p>酒戒第五</a><a name="0943b18" id="0943b18"><p>佛在支提国跋陀罗婆提邑。是处有恶龙。名</a><a name="0943b19" id="0943b19">庵婆罗提陀。匈暴恶害。无人得到其处。象</a><a name="0943b20" id="0943b20">马牛羊驴骡[<a href='javascript:showpic("images/045039.gif")'>马*(壹-豆+(石/木))</a>]驼无能近者。乃至诸鸟不得</a><a name="0943b21" id="0943b21">过上。秋谷熟时破灭诸谷。长老莎伽陀。游行</a><a name="0943b22" id="0943b22">支提国。渐到跋陀罗波提。过是夜已。晨朝着</a><a name="0943b23" id="0943b23">衣持钵入村乞食。乞食时。闻此邑有恶龙。名</a><a name="0943b24" id="0943b24">庵婆罗提陀。匈暴恶害人民鸟兽不得到其</a><a name="0943b25" id="0943b25">住处。秋谷熟时破灭诸谷。闻已乞食至到庵</a><a name="0943b26" id="0943b26">婆罗提陀龙住处泉边树下。敷坐具大坐。龙</a><a name="0943b27" id="0943b27">闻衣气即发嗔恚。从身出烟。长老莎伽陀即</a><a name="0943b28" id="0943b28">入三昧。以神通力身亦出烟。龙倍嗔恚。身上</a><a name="0943b29" id="0943b29">出火。莎伽陀复入火光三昧。身亦出火。龙复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240943a.htm'><img src='up.gif' border=0></a>
<a href='T240943c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>