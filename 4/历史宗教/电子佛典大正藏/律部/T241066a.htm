<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1066a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷6)</font> 尸波罗蜜品第二十三 <font face='Arial'>T24, p1066a</h2></font><hr>
<span class='old'>
</a><a name="1065c28" id="1065c28">遇恒河沙等诸佛。深观是已生大怜愍至心</a><a name="1065c29" id="1065c29">受戒。受已坚持为阿耨多罗三藐三菩提。利</span><a name="1066a01" id="1066a01">益无量诸众生故。善男子。若在家若出家。若</a><a name="1066a02" id="1066a02">三归若八斋若五戒。若具足若不具足。若一</a><a name="1066a03" id="1066a03">日一夜若一时一念。若尽形寿至心受持。当</a><a name="1066a04" id="1066a04">知是人得大福德。善男子。若受戒已修三善</a><a name="1066a05" id="1066a05">业。多闻布施修定修善供养三宝。是则名为</a><a name="1066a06" id="1066a06">庄严菩提。若受戒已能读如来十二部经。是</a><a name="1066a07" id="1066a07">名无上大法之藏。勤加精进欲得具足尸波</a><a name="1066a08" id="1066a08">罗蜜。如是戒者。今世受已后虽不受成无作</a><a name="1066a09" id="1066a09">戒。善男子。有戒非波罗蜜。有波罗蜜非戒。</a><a name="1066a10" id="1066a10">有戒有波罗蜜。有非禁戒非波罗蜜。是戒</a><a name="1066a11" id="1066a11">非波罗蜜者。所谓声闻辟支佛戒。是波罗蜜</a><a name="1066a12" id="1066a12">非是戒者。所谓檀波罗蜜。是戒是波罗蜜者。</a><a name="1066a13" id="1066a13">如昔菩萨受瞿陀身时。为诸虫兽及诸蚁子</a><a name="1066a14" id="1066a14">之所唼食。身不倾动不生恶心。亦如仙人为</a><a name="1066a15" id="1066a15">众生故。十二年中青雀处顶不起不动。非戒</a><a name="1066a16" id="1066a16">非波罗蜜者如世俗施。善男子菩萨摩诃萨</a><a name="1066a17" id="1066a17">住尸波罗蜜时。所受众苦谁能说之。有人若</a><a name="1066a18" id="1066a18">受小小戒已。少欲知足不能怜愍诸苦众生。</a><a name="1066a19" id="1066a19">当知是人不能具足尸波罗蜜若能修忍三昧</a><a name="1066a20" id="1066a20">智慧。勤行精进乐于多闻。当知是人则能增</a><a name="1066a21" id="1066a21">长尸波罗蜜。庄严菩提证菩提果。如是戒者</a><a name="1066a22" id="1066a22">无量众生故。无量果报故。无量戒禁故。以</a><a name="1066a23" id="1066a23">是因缘庄严菩提。善男子。菩萨摩诃萨既受</a><a name="1066a24" id="1066a24">戒已。口不说恶耳不乐闻。不乐说世亦不乐</a><a name="1066a25" id="1066a25">闻。终不放心在恶觉观不亲恶友。是故得名</a><a name="1066a26" id="1066a26">寂静净戒。菩萨若见破戒恶人不生恶心。为</a><a name="1066a27" id="1066a27">设种种善巧方便而调伏之。若不调伏当生</a><a name="1066a28" id="1066a28">怜愍。不为身命破戒舍戒。食已先修惭愧之</a><a name="1066a29" id="1066a29">心不放逸心。为治身命如疗恶疮。若入村落<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241065c.htm'><img src='up.gif' border=0></a>
<a href='T241066b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>