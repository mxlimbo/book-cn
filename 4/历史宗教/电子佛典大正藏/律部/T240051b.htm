<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0051b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷11)</font> [<a href='javascript:showpic("images/001244.gif")'>仁-二+尔</a>]罗步提缘 <font face='Arial'>T24, p0051b</h2></font><hr>
<span class='old'>
</a><a name="0051a28" id="0051a28">皱。年几朽迈。羸弱憔瘁。诸根不明。倚杖而</a><a name="0051a29" id="0051a29">行。王见问曰。是何丈夫。广说乃至。倚杖而</span><a name="0051b01" id="0051b01">行。答言。大王。少行亏尽。老苦来现。王曰。我</a><a name="0051b02" id="0051b02">亦如是。同此老法。答言。大王。一切皆然。王</a><a name="0051b03" id="0051b03">遂忧愁。前进而去。复见一人。遍体疮溃。皮肤</a><a name="0051b04" id="0051b04">皴涩。腹胀如山。脓血流出。支节分离。以物缠</a><a name="0051b05" id="0051b05">裹。长嘘喘气。倚杖跛足。缓缓而行。王既见</a><a name="0051b06" id="0051b06">已。告诸臣曰。此何丈夫。广如上说。乃至跛足</a><a name="0051b07" id="0051b07">而行。臣白王言。此名病者。王曰。我亦同此。</a><a name="0051b08" id="0051b08">答言。大王。一切皆然。由于先身。作诸恶业。</a><a name="0051b09" id="0051b09">受斯业报。王便作念。若如是者。凡诸恶业。而</a><a name="0051b10" id="0051b10">不应为作是念已。前进而去。又见一舆。以青</a><a name="0051b11" id="0051b11">黄赤白缯彩严饰。而用盖之。吹螺打鼓。男</a><a name="0051b12" id="0051b12">女大小。多诸人众。四人共舆。复持柴火。逆前</a><a name="0051b13" id="0051b13">而行。复多人众。随舆而后。悲啼号哭。唱言。</a><a name="0051b14" id="0051b14">父父。兄兄。主主。而作大声。王既见已。告诸</a><a name="0051b15" id="0051b15">臣曰。此是何物。广如上说。乃至而作大声。诸</a><a name="0051b16" id="0051b16">臣答言。大王。此名为死。王曰。我亦同此死</a><a name="0051b17" id="0051b17">法。答言。大王。一切皆然。非但独此。时王见</a><a name="0051b18" id="0051b18">斯老病死事。深怀忧恼。回驾入宫。住幽静处。</a><a name="0051b19" id="0051b19">于王境内。有一婆罗门。名曰应时。大贵豪族。</a><a name="0051b20" id="0051b20">多饶财宝。学超四典。时彼闻王见老病死。</a><a name="0051b21" id="0051b21">深怀忧恼。住幽静处。与无量婆罗门众围绕。</a><a name="0051b22" id="0051b22">乘白车。驾白马。执持金杖金瓶。来诣实竹王</a><a name="0051b23" id="0051b23">所。诸臣启王。应时婆罗门来诣门首。王便出</a><a name="0051b24" id="0051b24">宫。升其御座时婆罗门起居王已。就座而坐。</a><a name="0051b25" id="0051b25">白言。大王。何故住于幽静之处。王即为彼。广</a><a name="0051b26" id="0051b26">陈老病死缘。具如上说。应时白言。大王。世间</a><a name="0051b27" id="0051b27">各各自食业果。勿为忧恼。自有有情。造诸善</a><a name="0051b28" id="0051b28">业。自有有情。作诸恶业。自有有情。造善恶</a><a name="0051b29" id="0051b29">业。大王。今是转轮圣王。常作善业。临命终<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240051a.htm'><img src='up.gif' border=0></a>
<a href='T240051c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>