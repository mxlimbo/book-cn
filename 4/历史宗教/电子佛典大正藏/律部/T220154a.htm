<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0154a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷23)</font> 第四分初灭诤法 <font face='Arial'>T22, p0154a</h2></font><hr>
<span class='old'>
</a><a name="0153c28" id="0153c28"><p><b>　　<A NAME="n59"></A>第四分初灭诤法</b></a><a name="0153c29" id="0153c29"><p>佛在舍卫城。尔时诸比丘好共斗诤更相言</span><a name="0154a01" id="0154a01">讼。比丘比丘共诤。比丘比丘尼共诤。比丘尼</a><a name="0154a02" id="0154a02">比丘尼共诤。比丘尼比丘共诤。时阐陀舍比</a><a name="0154a03" id="0154a03">丘助比丘尼。未生诤便生。已生便增广。未</a><a name="0154a04" id="0154a04">灭者不灭。已灭者更起。诸比丘以是白佛。佛</a><a name="0154a05" id="0154a05">以是事集比丘僧。问诸比丘。汝等实尔不。答</a><a name="0154a06" id="0154a06">言。实尔世尊。佛种种呵责。汝等所作非法不</a><a name="0154a07" id="0154a07">随顺道。呵已告诸比丘。从今比丘比丘共诤</a><a name="0154a08" id="0154a08">乃至舍比丘助比丘尼皆犯突吉罗。有四种</a><a name="0154a09" id="0154a09">诤。一言二教诫三犯罪四事。以此事故。为诸</a><a name="0154a10" id="0154a10">比丘结七灭诤法若有诤起得以<span class='corr'>除</span>灭。应与</a><a name="0154a11" id="0154a11">现前毗尼与现前毗尼。应与忆念毗尼与</a><a name="0154a12" id="0154a12">忆念毗尼应与不痴毗尼与不痴毗尼。应与</a><a name="0154a13" id="0154a13">自言与自言。应与多人语与多人语。应与</a><a name="0154a14" id="0154a14">草布地与草布地。应与本言治与本言治。</a><a name="0154a15" id="0154a15">何谓言诤。若比丘共诤。有言是法有言非法。</a><a name="0154a16" id="0154a16">是律非律。是犯非犯。是重非重。是有余非有</a><a name="0154a17" id="0154a17">余。是粗罪非粗罪。是用羯磨出罪不用羯磨</a><a name="0154a18" id="0154a18">出罪。是佛所说非佛所说。是佛所制非佛所</a><a name="0154a19" id="0154a19">制。以此致忿更相骂詈。是名言诤。何谓教</a><a name="0154a20" id="0154a20">诫诤。若比丘教诫比丘言。汝忆犯波罗夷不。</a><a name="0154a21" id="0154a21">忆犯僧伽婆尸沙偷罗遮波逸提波罗提提舍</a><a name="0154a22" id="0154a22">尼突吉罗恶说不。彼比丘不喜不受。以此致</a><a name="0154a23" id="0154a23">诤。是名教诫诤。何谓犯罪诤。若比丘犯波</a><a name="0154a24" id="0154a24">罗夷乃至恶说。又若斗诤相骂起身口意恶。</a><a name="0154a25" id="0154a25">是名犯罪诤。何谓事诤。僧常所行事一切羯</a><a name="0154a26" id="0154a26">磨及诸有所作。以此致诤是名事诤。优波离</a><a name="0154a27" id="0154a27">问佛言。世尊。言诤以几事灭。佛言。以现前毗</a><a name="0154a28" id="0154a28">尼多人语灭。又问。云何得灭。答言。若比丘与</a><a name="0154a29" id="0154a29">比丘诤是法非法乃至是佛制非佛制。僧如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220153c.htm'><img src='up.gif' border=0></a>
<a href='T220154b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>