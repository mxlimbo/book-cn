<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0055c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷8)</font> 初分之五堕初 <font face='Arial'>T22, p0055c</h2></font><hr>
<span class='old'>
</a><a name="0055b28" id="0055b28">说法非行欲时。便还出外。欲心转盛。须臾复</a><a name="0055b29" id="0055b29">入。跋难陀犹故未去。复如前念。抑制而出。须</span><a name="0055c01" id="0055c01">臾复入。语其妇言。速与比丘食发遣令去。勿</a><a name="0055c02" id="0055c02">废其行道。妇知其意。不欲令夫违道从欲。答</a><a name="0055c03" id="0055c03">言。令比丘徐徐食。有何急事。如是三反。跋</a><a name="0055c04" id="0055c04">难陀犹不肯去。婆罗门便语言。我等白衣多</a><a name="0055c05" id="0055c05">诸缘事。于空缺时宜近房室。汝不知时坐不</a><a name="0055c06" id="0055c06">肯去。谁知汝辈修于梵行。诸长老比丘闻。种</a><a name="0055c07" id="0055c07">种呵责。以是白佛。佛以是事集比丘僧。问跋</a><a name="0055c08" id="0055c08">难陀。汝实尔不。答言。实尔世尊。佛种种呵责</a><a name="0055c09" id="0055c09">已。告诸比丘。今为诸比丘结戒。从今是戒应</a><a name="0055c10" id="0055c10">如是说。若比丘食家中与女人坐波逸提。食</a><a name="0055c11" id="0055c11">者男女情共相食。坐者知妨其事而故坐。比</a><a name="0055c12" id="0055c12">丘尼亦如是。式叉摩那沙弥沙弥尼突吉罗。</a><a name="0055c13" id="0055c13">若多人共坐。若有障隔。若夫妇受八戒日不</a><a name="0055c14" id="0055c14">犯(四十二竟)</a><a name="0055c15" id="0055c15"><p>佛在舍卫城。尔时跋难陀。常受一婆罗门供</a><a name="0055c16" id="0055c16">养。后到其家。婆罗门不在。与其妇屏处坐。婆</a><a name="0055c17" id="0055c17">罗门还。语其妇言。汝与比丘屏处坐。我诚无</a><a name="0055c18" id="0055c18">疑。人见必当谓汝作恶。损毁沙门辱我门户。</a><a name="0055c19" id="0055c19">复语跋难陀。我诚不疑大德。大德不当慎此</a><a name="0055c20" id="0055c20">恶名。其妇自猗好颜色力多儿女力巧致财</a><a name="0055c21" id="0055c21">力。便呵夫言。我与比丘坐。要不累汝。汝今不</a><a name="0055c22" id="0055c22">须作此过言。婆罗门便大嗔恚。责跋难陀言。</a><a name="0055c23" id="0055c23">我等白衣尚不与人妇女独屏处坐。汝等沙</a><a name="0055c24" id="0055c24">门反便作此。无沙门行破沙门法。诸长老比</a><a name="0055c25" id="0055c25">丘闻种种呵责。以是白佛。佛以是事集比丘</a><a name="0055c26" id="0055c26">僧。问跋难陀。汝实尔不。答言。实尔世尊。佛</a><a name="0055c27" id="0055c27">种种呵责已告诸比丘。今为诸比丘结戒。从</a><a name="0055c28" id="0055c28">今是戒应如是说。若比丘与女人独屏处坐</a><a name="0055c29" id="0055c29">波逸提。沙弥突吉罗(四十三竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220055b.htm'><img src='up.gif' border=0></a>
<a href='T220056a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>