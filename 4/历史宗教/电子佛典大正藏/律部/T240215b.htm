<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0215b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷3)</font> 火生长者之余 <font face='Arial'>T24, p0215b</h2></font><hr>
<span class='old'>
</a><a name="0215a28" id="0215a28">窃得宝珠。今此小人转更行盗。火生报曰非</a><a name="0215a29" id="0215a29">太子盗。亦非此偷。太子取后寻还本处。白</span><a name="0215b01" id="0215b01">言太子我宅中财是太子物。随所须者任情</a><a name="0215b02" id="0215b02">将去。因何窃取。太子默然便作是念。我父</a><a name="0215b03" id="0215b03">殁后当总取之。时未生怨由提婆达多恶友</a><a name="0215b04" id="0215b04">教故。其父明王遂加逆害。便自称为灌顶大</a><a name="0215b05" id="0215b05">王。作摩揭陀国主。告火生曰。汝是我弟可</a><a name="0215b06" id="0215b06">共分财。火生念曰。其父明王杀而自立。岂</a><a name="0215b07" id="0215b07">于我所能容忍乎。今此恶王欲夺我宅。先与</a><a name="0215b08" id="0215b08">为允。念已告言。大王我先有意。宅及财宝悉</a><a name="0215b09" id="0215b09">以持奉。更何所分。唯愿大王。来我宅内。我</a><a name="0215b10" id="0215b10">向王宫幸当听许。王言善哉随意所作。王便</a><a name="0215b11" id="0215b11">移去火生入宫。宅中相好悉移宫内。如是来</a><a name="0215b12" id="0215b12">去经于七返。好逐火生恶随王后。时未生怨</a><a name="0215b13" id="0215b13">作如是念。我今不能得火生宝。更为余术方</a><a name="0215b14" id="0215b14">便取之。告窃偷者曰。汝今宜往火生舍内偷</a><a name="0215b15" id="0215b15">取宝珠。其人闻语。便作铁钩升墙欲入。内人</a><a name="0215b16" id="0215b16">见已遂即高声唱言。贼入贼入。火生闻已意</a><a name="0215b17" id="0215b17">不令去。遂云汝住其贼。即便胶着墙头不能</a><a name="0215b18" id="0215b18">向下。比至天晓人皆共观。问彼贼曰何故至</a><a name="0215b19" id="0215b19">斯。答曰王遣我来偷火生宝。众人皆怒此</a><a name="0215b20" id="0215b20">是恶人法王无辜横加杀戮。今复令贼枉夺</a><a name="0215b21" id="0215b21">人财。此过尤深如何可恕。王闻是已遂令使</a><a name="0215b22" id="0215b22">者。诣火生处作如是语。宜当放舍勿加苦害。</a><a name="0215b23" id="0215b23">是时火生意欲放去。唱言贼去。遂便得脱。火</a><a name="0215b24" id="0215b24">生念曰尚能杀父。不害我者无有是处。岂为</a><a name="0215b25" id="0215b25">财宝自殒命耶。然则我奉世尊昔所授记。于</a><a name="0215b26" id="0215b26">我法中出家修行。断尽诸惑得阿罗汉果。我</a><a name="0215b27" id="0215b27">今宜可舍俗出家。于其宅中所有财宝。悉皆</a><a name="0215b28" id="0215b28">分给孤独乞人。贫乏之类咸令丰足。时火生</a><a name="0215b29" id="0215b29">长者。遂与诸亲朋友知识。共辞别已。往诣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240215a.htm'><img src='up.gif' border=0></a>
<a href='T240215c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>