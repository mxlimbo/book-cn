<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧o律 0282b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧o律</font> <font face='Arial'>(卷7)</font> 明僧残戒之余 <font face='Arial'>T22, p0282b</h2></font><hr>
<span class='old'>
</a><a name="0282a28" id="0282a28">文辞说。汝莫破和合僧。破和合僧者。是大恶</a><a name="0282a29" id="0282a29">事。是重罪堕恶道入泥犁中。经劫受罪。今</span><a name="0282b01" id="0282b01">日众僧中慈心谏汝。欲饶益故。当受僧语。</a><a name="0282b02" id="0282b02">一谏已过二谏在。当舍此事若不舍如是第</a><a name="0282b03" id="0282b03">二第三谏犹故不止。诸比丘复以是事。往白</a><a name="0282b04" id="0282b04">世尊。是提婆达多已于屏处三谏。多人中</a><a name="0282b05" id="0282b05">三谏。僧中三谏。此事犹故不舍。佛语诸比丘。</a><a name="0282b06" id="0282b06">是提婆达多痴人。破和合僧勤方便。执持破</a><a name="0282b07" id="0282b07">僧事已屏处三谏。多人中三谏。僧中三谏。</a><a name="0282b08" id="0282b08">此事犹故不舍者。僧应与作举羯磨诸比丘</a><a name="0282b09" id="0282b09">白佛言。世尊。云何是提婆达多不受诸比丘</a><a name="0282b10" id="0282b10">谏自受苦恼。佛告诸比丘。不但今日不信他</a><a name="0282b11" id="0282b11">语自受苦恼。过去世时已曾如是。诸比丘白</a><a name="0282b12" id="0282b12">佛言。已曾尔耶佛言。如是。过去世时有城。</a><a name="0282b13" id="0282b13">名波罗奈。国名伽尸。时有一婆罗门。于旷野</a><a name="0282b14" id="0282b14">中造立义井。为放牧取薪草人行来者。皆就</a><a name="0282b15" id="0282b15">井饮。并洗浴。时日向暮有群野干。来趣井饮</a><a name="0282b16" id="0282b16">地残水。有野干主。不饮地水。便内头罐中</a><a name="0282b17" id="0282b17">饮水。饮水已戴罐高举。扑破瓦罐。罐口犹贯</a><a name="0282b18" id="0282b18">其项。诸野干辈语主野干。若湿树叶可用</a><a name="0282b19" id="0282b19">者。常当护之。况复此罐利益行人。野干主言。</a><a name="0282b20" id="0282b20">我作是事乐。但当快心。那知他事。时行人</a><a name="0282b21" id="0282b21">语婆罗门。汝井上罐已破。复更着之。犹如前</a><a name="0282b22" id="0282b22">法。为野干所破。如是非一。乃至破十四罐。</a><a name="0282b23" id="0282b23">诸野干辈数数谏之。犹不受语。时婆罗门便</a><a name="0282b24" id="0282b24">自念言。是谁于我福德义井作障碍者。今当</a><a name="0282b25" id="0282b25">往观。知其所以。即持罐往着井上。于屏处</a><a name="0282b26" id="0282b26">微伺见之。诸行人饮水而去。无破罐者。至</a><a name="0282b27" id="0282b27">日向暮见群野干来饮地残水。唯野干主。饮</a><a name="0282b28" id="0282b28">罐中水。然后扑破。见已便作是念。正是野干</a><a name="0282b29" id="0282b29">于我福德井而作留难。便作木罐坚固难破。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220282a.htm'><img src='up.gif' border=0></a>
<a href='T220282c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>