<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0757a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷12)</font> 舍利弗品 <font face='Arial'>T24, p0757a</h2></font><hr>
<span class='old'>
</a><a name="0756c28" id="0756c28">或言得三十七菩提党法。得初力得善作。</a><a name="0756c29" id="0756c29">得八圣道法。如是皆得波罗夷罪。我离欲</span><a name="0757a01" id="0757a01">如是为初。此是须陀洹道。以第三道离嗔</a><a name="0757a02" id="0757a02">恚欲。以第四道离愚痴。是故律本中说。我</a><a name="0757a03" id="0757a03">已离欲。若如是说。得波罗夷罪。或言六通</a><a name="0757a04" id="0757a04">中我一一已得亦得波罗夷罪。若言我前世</a><a name="0757a05" id="0757a05">已得六通我今欲得。如此不得重罪。或言</a><a name="0757a06" id="0757a06">我得四辩犯重。或言我入灭尽三昧不犯</a><a name="0757a07" id="0757a07">重。何以故。灭尽三昧。非圣人定非凡人定。</a><a name="0757a08" id="0757a08">若有人疑。是阿那含阿罗汉。令人知我如</a><a name="0757a09" id="0757a09">是。令人知人即知。又言我已从迦叶佛时</a><a name="0757a10" id="0757a10">得须陀洹道。不犯重罪。何以故。如来以</a><a name="0757a11" id="0757a11">今世结戒。不为过去世。又言过去世入三</a><a name="0757a12" id="0757a12">昧亦如是。法师曰。空诳妄语罪相已结定。</a><a name="0757a13" id="0757a13">今至有三转。取第一禅为初。乃至离五盖</a><a name="0757a14" id="0757a14">一。此是第一转。第二转取第二定为初。第</a><a name="0757a15" id="0757a15">三转取第三定为初。我如是入如是定。如</a><a name="0757a16" id="0757a16">是起如是作。已如是通达无碍。有如是说。</a><a name="0757a17" id="0757a17">悉得重罪。法师曰。妄语有三种。何谓为三。</a><a name="0757a18" id="0757a18">一者自念言。我今欲妄语。二者开口成妄</a><a name="0757a19" id="0757a19">语。三者妄语已自念言。我已妄语。是名三种</a><a name="0757a20" id="0757a20">妄语。复有妄语。初念言。我今妄语。临发言</a><a name="0757a21" id="0757a21">而实语。不成妄语。如此不得重罪。复有</a><a name="0757a22" id="0757a22">妄语。我欲禅发言而禅。我欲入定。如此不</a><a name="0757a23" id="0757a23">犯重。复有妄语。初发思妄语。发口言妄语。</a><a name="0757a24" id="0757a24">语已妄语。如此三相具足。是妄语是为真实</a><a name="0757a25" id="0757a25">妄语。法师曰。若如此不成妄语。何以故。心</a><a name="0757a26" id="0757a26">心起灭如一刹那。前心非后心。后心非前心。</a><a name="0757a27" id="0757a27">是故一心不具足三相。答曰。不尔。所以如</a><a name="0757a28" id="0757a28">来结戒。心心相续如一无异。是故犯重。问</a><a name="0757a29" id="0757a29">曰。三相何者为正。答曰。初发为正。法师曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240756c.htm'><img src='up.gif' border=0></a>
<a href='T240757b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>