<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1024c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷1)</font> <font face='Arial'>T23, p1024c</h2></font><hr>
<span class='old'>
</a><a name="1024b28" id="1024b28">神法。求苦修行所得果报。汝今已获。复是大</a><a name="1024b29" id="1024b29">臣之子。乘象之士当作大臣。何为出家。时俱</span><a name="1024c01" id="1024c01">哩多即于父前。说伽他曰</a><a name="1024c02" id="1024c02"><p class='lg'>　　宁于林内树皮衣　　　共兽同居食诸果</a><br><a name="1024c03" id="1024c03">　　不缘国事禁闭缚　　　智者不为恐惧事　</p></a><a name="1024c04" id="1024c04"><p>父闻颂已。告曰。唯汝一子。如初月轮。爱之若</a><a name="1024c05" id="1024c05">此。如前广说。凡是儿子。皆依父母。志愿不</a><a name="1024c06" id="1024c06">移。从汝出家。既蒙许已。于时同侣咸并到来。</a><a name="1024c07" id="1024c07">时俱哩多即发胜心。策励身意。往那刺陀村。</a><a name="1024c08" id="1024c08">其邬波底沙。常乐寂静。在阿兰若处。领诸弟</a><a name="1024c09" id="1024c09">子。有五百人。令诵梵静神咒。时俱哩多渐次</a><a name="1024c10" id="1024c10">而行。至那刺陀聚落。问诸人曰。邬波底沙。今</a><a name="1024c11" id="1024c11">在何处。村人答曰。今在阿兰若处。领五百众。</a><a name="1024c12" id="1024c12">诵梵静神咒。时俱哩多即往阿兰若处。既相</a><a name="1024c13" id="1024c13">见已。报邬波底沙曰。出家之事。今正是时。</a><a name="1024c14" id="1024c14">邬波底沙曰。仁得父命。放出家耶。答曰。得</a><a name="1024c15" id="1024c15">也。邬波底沙。语俱哩多曰。仁今暂住。我亦</a><a name="1024c16" id="1024c16">问父。令我出家不俱哩多曰仁今去问何时</a><a name="1024c17" id="1024c17">得来。答曰。暂去即来。邬波底沙至父母处。</a><a name="1024c18" id="1024c18">白父母曰。今有启请。愿垂哀愍。我意欲求清</a><a name="1024c19" id="1024c19">净出家。父母报曰。甚为善事。如汝所愿任汝</a><a name="1024c20" id="1024c20">出家。尔时邬波底沙还至俱哩多处。白言。俱</a><a name="1024c21" id="1024c21">哩多。父母已听。来共出家。又问众人。汝等父</a><a name="1024c22" id="1024c22">母放出家不。众人答曰。已听。时俱哩多曰。我</a><a name="1024c23" id="1024c23">问父母。已淹日月。仁作何计。来去速还。答</a><a name="1024c24" id="1024c24">曰。汝家因缘。厚重牢禁。所以来迟。我家累</a><a name="1024c25" id="1024c25">轻。是故来早。非但今日。乃至五百生来。曾</a><a name="1024c26" id="1024c26">已出家。又常发愿。愿当生处。非贵非贱。处中</a><a name="1024c27" id="1024c27">而生。缘此缚轻。所以来速。时俱哩多告众人</a><a name="1024c28" id="1024c28">曰。我宗高贵。今欲出家。岂得随宜。共往王</a><a name="1024c29" id="1024c29">城。问诸净梵。于时六师外道。在彼城中。皆悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231024b.htm'><img src='up.gif' border=0></a>
<a href='T231025a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>