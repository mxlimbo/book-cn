<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0582a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷3)</font> 二十三僧残法之一 <font face='Arial'>T22, p0582a</h2></font><hr>
<span class='old'>
</a><a name="0581c28" id="0581c28">粗恶语粗恶语想偷兰遮。非粗恶语疑偷兰</a><a name="0581c29" id="0581c29">遮。人女人女想僧伽婆尸沙。人女疑偷兰遮。</span><a name="0582a01" id="0582a01">人女非人女想偷兰遮。非人女作人女想偷</a><a name="0582a02" id="0582a02">兰遮。非人女疑偷兰遮。比丘尼偷兰遮。式叉</a><a name="0582a03" id="0582a03">摩那沙弥沙弥尼突吉罗。是谓为犯。不犯者。</a><a name="0582a04" id="0582a04">若为女人说不净恶露观。大妹当知。此身</a><a name="0582a05" id="0582a05">九疮九孔九漏九流。九孔者二眼二耳二</a><a name="0582a06" id="0582a06">鼻口大小便道。当说此不净时彼女人谓</a><a name="0582a07" id="0582a07">说粗恶语。若说毗尼时言次及此彼谓粗</a><a name="0582a08" id="0582a08">恶语。若从受经。若二人同受若彼问。若同诵</a><a name="0582a09" id="0582a09">若戏笑语。若独语。若疾疾语。若梦中语。欲</a><a name="0582a10" id="0582a10">说此错说彼。一切不犯。不犯者。最初未</a><a name="0582a11" id="0582a11">制戒。痴狂心乱痛恼所缠(三竟)</a><a name="0582a12" id="0582a12"><p>佛在舍卫国。时迦留陀夷。已闻世尊制</a><a name="0582a13" id="0582a13">戒。不得弄阴堕精不得与女人身相触。</a><a name="0582a14" id="0582a14">不得向女人粗恶语。便执户钥在门外</a><a name="0582a15" id="0582a15">立。伺诸妇女若居士家妇女来。语言诸妹。</a><a name="0582a16" id="0582a16">可入我房看。将入房已自赞叹身言。诸妹</a><a name="0582a17" id="0582a17">知不。我学中第一我是梵行持戒修善法人。</a><a name="0582a18" id="0582a18">汝可持淫欲供养我。时喜乐者默然笑其</a><a name="0582a19" id="0582a19">所言。不乐者骂詈而出。告诸比丘言。大德</a><a name="0582a20" id="0582a20">当知。我等向所见事。非善非宜非法不得</a><a name="0582a21" id="0582a21">时。我常信。此处无患无灾变无恐惧处。</a><a name="0582a22" id="0582a22">云何今日乃更生畏怖身毛为竖。我本谓</a><a name="0582a23" id="0582a23">水能灭火而今火从水生。我在家时夫主向</a><a name="0582a24" id="0582a24">我作如是语犹不堪忍。况出家之人乃作</a><a name="0582a25" id="0582a25">如是言。时诸比丘闻。其中有少欲知足行</a><a name="0582a26" id="0582a26">头陀乐学戒知惭愧者。呵责迦留陀夷。汝</a><a name="0582a27" id="0582a27">云何闻世尊制戒。不得弄阴失精。不得</a><a name="0582a28" id="0582a28">与女人身相触。不得淫欲粗恶语。呵责广</a><a name="0582a29" id="0582a29">说如上已。往世尊所头面礼足在一面坐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220581c.htm'><img src='up.gif' border=0></a>
<a href='T220582b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>