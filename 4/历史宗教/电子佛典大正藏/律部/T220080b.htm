<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0080b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷11)</font> 第二分之二尼律僧残法 <font face='Arial'>T22, p0080b</h2></font><hr>
<span class='old'>
</a><a name="0080a28" id="0080a28">里家。复有诸比丘尼行路疲极。又有老病不</a><a name="0080a29" id="0080a29">能相及。或有小水或有桥船不敢独渡。或有</span><a name="0080b01" id="0080b01">宿处畏诸男子。不敢独于余处宿。诸比丘尼</a><a name="0080b02" id="0080b02">不知云何。以事白佛。佛以是事集二部漪。告</a><a name="0080b03" id="0080b03">诸比丘。有因缘听随意独去。从今是戒应如</a><a name="0080b04" id="0080b04">是说。若比丘尼独行独宿独渡水。于道中独</a><a name="0080b05" id="0080b05">在后染着男子除因缘是比丘尼初犯僧伽婆</a><a name="0080b06" id="0080b06">尸沙可悔过。因缘者。恐怖走时。老病疲极不</a><a name="0080b07" id="0080b07">及伴时。水狭浅有桥船处。畏男子处。是名因</a><a name="0080b08" id="0080b08">缘。若独行无聚落处半由旬。若有聚落处。从</a><a name="0080b09" id="0080b09">一聚落至一聚落。皆僧伽婆尸沙。若在后遥</a><a name="0080b10" id="0080b10">见比丘尼不闻声或闻声不见形皆突吉罗。若</a><a name="0080b11" id="0080b11">不见不闻僧伽婆尸沙。若独渡水水广十肘</a><a name="0080b12" id="0080b12">深半髀僧伽婆尸沙。若减突吉罗。若宿时应</a><a name="0080b13" id="0080b13">使手相。及若不相及初夜及中夜偷罗遮。明</a><a name="0080b14" id="0080b14">相出僧伽婆尸沙。式叉摩那沙弥尼突吉罗</a><a name="0080b15" id="0080b15"><p>尔时有一长者以宅布施比丘僧。比丘僧与</a><a name="0080b16" id="0080b16">比丘尼众贸安陀林。末利夫人后以王园施</a><a name="0080b17" id="0080b17">比丘尼僧。比丘尼僧坏前所贸处屋。于王园</a><a name="0080b18" id="0080b18">更起。先处便成空地。时施宅长者子作是念。</a><a name="0080b19" id="0080b19">我父昔以施僧。僧与比丘尼贸。今诸比丘尼</a><a name="0080b20" id="0080b20">不复住中。我可还取于中耕种。即便取之。诸</a><a name="0080b21" id="0080b21">比丘尼语言。汝莫取僧地。答言。我父虽以</a><a name="0080b22" id="0080b22">施僧僧不复用。应还属我。诸比丘尼言。我</a><a name="0080b23" id="0080b23">等不舍此地。勿使诣官言汝更大输物。彼不</a><a name="0080b24" id="0080b24">肯还。即诣官言之。便大输物。诸居士见讥诃</a><a name="0080b25" id="0080b25">言。云何此比丘尼诣官言人。使大失物。此</a><a name="0080b26" id="0080b26">辈受彼供养犹尚言之。况于余人。无沙门行</a><a name="0080b27" id="0080b27">破沙门法。诸长老比丘尼闻。种种诃责以事</a><a name="0080b28" id="0080b28">白佛。佛以是事集二部漪。问诸比丘尼。汝等</a><a name="0080b29" id="0080b29">实尔不。答言实尔世尊。佛种种诃责已告诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220080a.htm'><img src='up.gif' border=0></a>
<a href='T220080c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>