<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0113c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷16)</font> 第三分初受戒法上 <font face='Arial'>T22, p0113c</h2></font><hr>
<span class='old'>
</a><a name="0113b28" id="0113b28">其罪作不共语法。以是白佛。佛言。不应尽寿</a><a name="0113b29" id="0113b29">与不敬和尚阿^梨者作不共语法。痴人无</span><a name="0113c01" id="0113c01">罪人不应与作不共语法。亦不应不语其罪</a><a name="0113c02" id="0113c02">作不共语法</a><a name="0113c03" id="0113c03"><p>不共语有五种。一者语言汝莫共我语。二者</a><a name="0113c04" id="0113c04">汝有所作莫白我。三者莫入我房。四者莫捉</a><a name="0113c05" id="0113c05">我衣钵及助我作众事。五者莫来见我。诸比</a><a name="0113c06" id="0113c06">丘便以小事作不共语法。以是白佛。佛言。不</a><a name="0113c07" id="0113c07">应以小事作不共语法。若弟子成就五事。师</a><a name="0113c08" id="0113c08">应与作不共语法。于师无惭无愧不敬不爱</a><a name="0113c09" id="0113c09">不供养。是为五事。无此五事不应为作不共</a><a name="0113c10" id="0113c10">语法。有诸比丘。既与弟子作不共语法。还复</a><a name="0113c11" id="0113c11">共语共住。弟子倍更x慢。以是白佛。佛言。不</a><a name="0113c12" id="0113c12">应作不共语竟复还共语。我不欲令彼失</a><a name="0113c13" id="0113c13">依止故作不共语。为调伏休息向泥洹故作</a><a name="0113c14" id="0113c14">不共语法。若还共语突吉罗。复有诸比丘。为</a><a name="0113c15" id="0113c15">弟子作不共语法。余比丘辄与共语。弟子以</a><a name="0113c16" id="0113c16">此倍慢于师。以是白佛。佛言。不应他与弟子</a><a name="0113c17" id="0113c17">作不共语法而共语。佛既不听他人与共语。</a><a name="0113c18" id="0113c18">便以此事还俗或作外道。以是白佛。佛言。若</a><a name="0113c19" id="0113c19">欲教彼悔过于师者听得共语。时有师与弟</a><a name="0113c20" id="0113c20">子作不共语。弟子不肯悔过。以是白佛。佛言。</a><a name="0113c21" id="0113c21">不应不悔过。应作如是悔过。偏袒右肩右膝</a><a name="0113c22" id="0113c22">着地以两手捧师足极自卑下白言。我小我</a><a name="0113c23" id="0113c23">痴后不敢复作。尔时有师不受弟子悔过。以</a><a name="0113c24" id="0113c24">是白佛。佛言。若还有惭愧敬爱供养。不应不</a><a name="0113c25" id="0113c25">受悔过。受悔过者罪则除灭</a><a name="0113c26" id="0113c26"><p>尔时复有诸师不知弟子犯戒不犯戒。不知</a><a name="0113c27" id="0113c27">悔过不悔过。见弟子犯戒不教诃。以是白佛。</a><a name="0113c28" id="0113c28">佛言。师应知弟子犯戒不犯戒悔过不悔过。</a><a name="0113c29" id="0113c29">见犯戒应教诃。若不知不教诃突吉罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220113b.htm'><img src='up.gif' border=0></a>
<a href='T220114a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>