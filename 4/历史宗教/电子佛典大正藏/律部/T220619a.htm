<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0619a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷8)</font> 三十舍堕法之一 <font face='Arial'>T22, p0619a</h2></font><hr>
<span class='old'>
</a><a name="0618c28" id="0618c28">肉不。母报言。肉尽。唯有跋难陀释子肉</a><a name="0618c29" id="0618c29">在。儿即与母钱语言。持此钱更市肉与跋</span><a name="0619a01" id="0619a01">难陀。此肉与我。母即取钱与肉。跋难陀释</a><a name="0619a02" id="0619a02">子晨朝着衣持钵诣大臣家就座而坐。时</a><a name="0619a03" id="0619a03">大臣妇语言。近者大得肉。长者敕我言。跋</a><a name="0619a04" id="0619a04">难陀释子是我知旧。为其留分。我即受敕。</a><a name="0619a05" id="0619a05">为大德留分。我儿以节会日戏。竟夜不眠</a><a name="0619a06" id="0619a06">饥乏来从我索肉。以五钱与我言。更市肉</a><a name="0619a07" id="0619a07">与跋难陀。此肉与我。我即便与之。今有此</a><a name="0619a08" id="0619a08">钱正尔市肉。大德可小留待。跋难陀问言。</a><a name="0619a09" id="0619a09">彼为我故与钱耶。答言尔。若为我故可与</a><a name="0619a10" id="0619a10">我钱不须肉。时即置钱于地与。时跋难陀</a><a name="0619a11" id="0619a11">得此钱已。持寄市肆上而去。诸居士见皆</a><a name="0619a12" id="0619a12">共嫌之。沙门释子贩卖钱财。持钱来置肆</a><a name="0619a13" id="0619a13">上而去。诸比丘闻。中有少欲知足行头陀</a><a name="0619a14" id="0619a14">乐学戒知惭愧者。嫌责跋难陀言。云何自</a><a name="0619a15" id="0619a15">取钱置肆上而去耶。时王及诸大臣集会共</a><a name="0619a16" id="0619a16">作是言。沙门释子得捉金银若钱。沙门释</a><a name="0619a17" id="0619a17">子不舍金银若钱珍宝珠璎生像。尔时座中</a><a name="0619a18" id="0619a18">复有一大臣名曰珠髻。即语诸大臣言。莫</a><a name="0619a19" id="0619a19">作是言。沙门释子得捉金银若钱。不舍珍</a><a name="0619a20" id="0619a20">宝珠璎。何以故。我自从如来闻。沙门释子</a><a name="0619a21" id="0619a21">不得捉金银若钱。沙门释子舍离珍宝珠</a><a name="0619a22" id="0619a22">璎。时珠髻大臣。有威势有能善说。令诸人</a><a name="0619a23" id="0619a23">欢喜信解。即往诣世尊所。头面礼足在一</a><a name="0619a24" id="0619a24">面坐。以此因缘具白世尊。我向所说。于法</a><a name="0619a25" id="0619a25">无有违失耶。佛告大臣。如汝所说。于正</a><a name="0619a26" id="0619a26">法中多有所益。无有违失。何以故。沙门释</a><a name="0619a27" id="0619a27">子不得捉持金银若钱。沙门释子舍离珍</a><a name="0619a28" id="0619a28">宝珠璎。不着饰好。汝今当知。若应捉金银</a><a name="0619a29" id="0619a29">若钱。不离珠璎珍宝。亦应受五欲。若受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220618c.htm'><img src='up.gif' border=0></a>
<a href='T220619b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>