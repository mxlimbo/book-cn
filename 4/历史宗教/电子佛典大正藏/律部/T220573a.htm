<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0573a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷1)</font> 四波罗夷法之一 <font face='Arial'>T22, p0573a</h2></font><hr>
<span class='old'>
</a><a name="0572c28" id="0572c28">言。我不忆与汝材。汝可为我作忆念。比</a><a name="0572c29" id="0572c29">丘报言。王自忆不。初登位时口自发言。若我</span><a name="0573a01" id="0573a01">世时于我境内。有沙门婆罗门知惭愧乐</a><a name="0573a02" id="0573a02">学戒者。与而取不与不取与而用不与不</a><a name="0573a03" id="0573a03">用。从今日沙门婆罗门草木及水听随意</a><a name="0573a04" id="0573a04">用。不得不与而用自今已去。听沙门婆罗</a><a name="0573a05" id="0573a05">门草木及水随意用。王言大德。我初登位时</a><a name="0573a06" id="0573a06">实有如是语。王言大德。我说无主物不说</a><a name="0573a07" id="0573a07">有主物。大德应死。王自念言。我刹利王水浇</a><a name="0573a08" id="0573a08">头种。云何以少材而断出家人命。是所不</a><a name="0573a09" id="0573a09">应尔时王以无数方便诃责比丘已。敕诸</a><a name="0573a10" id="0573a10">臣放此比丘去。即如王教放去。后诸臣</a><a name="0573a11" id="0573a11">皆高声大论不平。王意云何。如此死事但尔</a><a name="0573a12" id="0573a12">呵责而放也。时罗阅城中有诸居士不信</a><a name="0573a13" id="0573a13">乐佛法众者。皆讥嫌言。沙门释子无有惭</a><a name="0573a14" id="0573a14">愧无所畏惧不与而取。外自称言。我知正</a><a name="0573a15" id="0573a15">法。如是何有正法。尚取王材何况余人。</a><a name="0573a16" id="0573a16">我等自今已往勿复亲近沙门释子礼拜问</a><a name="0573a17" id="0573a17">讯供养恭敬。无使入村勿复安止。时诸比</a><a name="0573a18" id="0573a18">丘闻诸少欲知足行头陀知惭愧乐学</a><a name="0573a19" id="0573a19">戒者。嫌责檀尼迦。云何偷瓶沙王材木耶。</a><a name="0573a20" id="0573a20">尔时诸比丘往至佛所头面礼足已在一</a><a name="0573a21" id="0573a21">面坐。以此因缘具白世尊。世尊尔时以此</a><a name="0573a22" id="0573a22">因缘集比丘僧。知而故问。檀尼迦比丘。汝</a><a name="0573a23" id="0573a23">审尔王不与材而取不答言。实尔世尊。世尊</a><a name="0573a24" id="0573a24">尔时以无数方便诃责檀尼迦比丘言。汝</a><a name="0573a25" id="0573a25">所为非。非威仪非沙门法非净行非随</a><a name="0573a26" id="0573a26">顺行。所不应为。云何檀尼迦王不与材而</a><a name="0573a27" id="0573a27">取。我无数方便称叹与者当取取者当用。汝</a><a name="0573a28" id="0573a28">今云何王不与材而取耶尔时复有一</a><a name="0573a29" id="0573a29">比丘名曰迦楼。本是王大臣善知世法去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220572c.htm'><img src='up.gif' border=0></a>
<a href='T220573b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>