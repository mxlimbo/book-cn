<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1071a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷7)</font> 业品第二十四之一 <font face='Arial'>T24, p1071a</h2></font><hr>
<span class='old'>
</a><a name="1070c28" id="1070c28">持戒正见。复有作已亦具足者。毁戒邪见。</a><a name="1070c29" id="1070c29">复有作已不具足者。信因信果。复有作已亦</span><a name="1071a01" id="1071a01">具足者。不信因果。复有作已不具足者。作恶</a><a name="1071a02" id="1071a02">之时有善围绕。复有作已亦具足者。作恶之</a><a name="1071a03" id="1071a03">时恶来围绕。复有作已不具足者。虽作众恶</a><a name="1071a04" id="1071a04">人中受报。复有作已亦具足者。人中作恶地</a><a name="1071a05" id="1071a05">狱受报。复有作已不具足者。有正念心。复</a><a name="1071a06" id="1071a06">有作已亦具足者。无有念心。复有作已不具</a><a name="1071a07" id="1071a07">足者。三时生悔。复有作已亦具足者。三时</a><a name="1071a08" id="1071a08">不悔。如恶善亦如是。因是作已亦具足故。</a><a name="1071a09" id="1071a09">作小得大作大得小。一意摸身身既成就有</a><a name="1071a10" id="1071a10">无量意。摸身初意即是善也。身既成就得二</a><a name="1071a11" id="1071a11">种果。杂善不善如人天。亦如是地狱众生恶</a><a name="1071a12" id="1071a12">意摸身。身既成已一向不善。饿鬼畜生亦恶</a><a name="1071a13" id="1071a13">意摸身。身既成已杂善不善。善恶中阴以善</a><a name="1071a14" id="1071a14">恶摸身。身既成已俱得杂报善以不善。歌罗</a><a name="1071a15" id="1071a15">罗时乃至老时。亦得杂报善以不善。是故经</a><a name="1071a16" id="1071a16">说有四种业。黑业黑报。白业白报。杂业杂</a><a name="1071a17" id="1071a17">报。不黑不白是业无报。黑业黑报所谓地狱。</a><a name="1071a18" id="1071a18">白业白报所谓色天。杂业杂报所谓欲天人</a><a name="1071a19" id="1071a19">中畜生饿鬼。不白不黑无报所谓无漏。善男</a><a name="1071a20" id="1071a20">子。若人不解如是业缘。无量世中流转生死。</a><a name="1071a21" id="1071a21">何以故。不解如是业因缘者。虽生非想非非</a><a name="1071a22" id="1071a22">想处。寿八万劫福尽还堕三恶道故。善男子。</a><a name="1071a23" id="1071a23">一切摸画无胜于意。意画烦恼。烦恼画</a><a name="1071a24" id="1071a24">业。业则画身。贪因缘故。色声妙好威仪详</a><a name="1071a25" id="1071a25">序。嗔因缘故色声粗恶威仪卒暴。如嗔痴亦</a><a name="1071a26" id="1071a26">如是。无量世界一百三十六地狱处。无量畜</a><a name="1071a27" id="1071a27">生无量饿鬼皆因业。作人天亦尔。无量众生</a><a name="1071a28" id="1071a28">获得解脱。亦因于业。善男子。是十善道有</a><a name="1071a29" id="1071a29">三事。一者能遮烦恼。二者能作善心。三者能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241070c.htm'><img src='up.gif' border=0></a>
<a href='T241071b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>