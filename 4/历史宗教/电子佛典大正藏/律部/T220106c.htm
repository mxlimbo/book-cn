<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0106c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0106c</h2></font><hr>
<span class='old'>
</a><a name="0106b28" id="0106b28">摩纳言。汝实语我。汝所说偈为从谁闻。我今</a><a name="0106b29" id="0106b29">不见诸余沙门婆罗门。一切世间有能说此偈</span><a name="0106c01" id="0106c01">者。唯除佛若从佛闻。答言。我实语汝。佛已出</a><a name="0106c02" id="0106c02">世我从其闻。龙王欢喜问言。佛今在何处我</a><a name="0106c03" id="0106c03">欲见之。摩纳胡跪舒右手指佛处方言。佛今</a><a name="0106c04" id="0106c04">在彼。龙王益复欢喜。三返称南无如来应供</a><a name="0106c05" id="0106c05">等正觉。便语摩纳言。汝可送我往至佛所问</a><a name="0106c06" id="0106c06">讯世尊。答言可尔。龙王即自复身。身体长大</a><a name="0106c07" id="0106c07">眼如大钵喘息如雷。口出火光水中逆上。八</a><a name="0106c08" id="0106c08">万四千人皆亦随从既达渚。次化作转轮圣</a><a name="0106c09" id="0106c09">王上岸诣佛。遥见世尊姿容殊特犹若金山。</a><a name="0106c10" id="0106c10">龙王欢喜加敬无量。佛见龙王称其名。曰善</a><a name="0106c11" id="0106c11">来伊罗钵龙王。龙王闻已复加喜敬。世尊知</a><a name="0106c12" id="0106c12">我名。修伽陀识我名。前顶礼足却住一面。更</a><a name="0106c13" id="0106c13">说本偈以问于佛。佛为说摩纳所受之偈。龙</a><a name="0106c14" id="0106c14">王闻已先大欢喜然后悲泣。佛问龙王。何故</a><a name="0106c15" id="0106c15">须臾乍喜乍悲。答言。世尊。我忆过去迦叶佛</a><a name="0106c16" id="0106c16">所净修梵行。于后时捉紫华茎往到佛所问</a><a name="0106c17" id="0106c17">言。世尊。若比丘杀此草得何等罪。佛答我</a><a name="0106c18" id="0106c18">言。以此因缘或有堕最苦地狱者。我闻此语</a><a name="0106c19" id="0106c19">不信不敬。便故刺伊罗树叶作是念。试看有</a><a name="0106c20" id="0106c20">何果报。竟不舍此见亦不悔过。命终之后今</a><a name="0106c21" id="0106c21">生长寿龙中。因是业故。名我为伊罗钵龙。</a><a name="0106c22" id="0106c22">既受身已复往佛所问言。我何时当得脱此</a><a name="0106c23" id="0106c23">龙身。佛答我言。当来过于百千亿万岁。有释</a><a name="0106c24" id="0106c24">迦牟尼佛出现于世。彼佛当记汝得解脱。时</a><a name="0106c25" id="0106c25">我今既见世尊生希有心。始知诸佛言无虚</a><a name="0106c26" id="0106c26">妄。是以欣笑。又念昔违佛教。今复不能受佛</a><a name="0106c27" id="0106c27">明戒。是以悲泣。复白佛言。愿记我何时当得</a><a name="0106c28" id="0106c28">脱此龙身。佛言。当来过百千亿万岁。有弥勒</a><a name="0106c29" id="0106c29">佛出现于世。汝于尔时得脱龙身。出家受戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220106b.htm'><img src='up.gif' border=0></a>
<a href='T220107a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>