<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0200b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷28)</font> <font face='Arial'>T23, p0200b</h2></font><hr>
<span class='old'>
</a><a name="0200a28" id="0200a28"><p><span class='byline'>　　　　后秦北印度三藏弗若多罗译</span><br></a><a name="0200a29" id="0200a29"><p><b>　　<A NAME="n60"></A>七法中衣法第七之下</b></p>
</span><a name="0200b01" id="0200b01"><p>佛语比丘。布施有八种。何等八。一界布施。</a><a name="0200b02" id="0200b02">二依止布施。三制限布施。四给得布施。五</a><a name="0200b03" id="0200b03">僧得布施。六现前得布施。七夏安居得布</a><a name="0200b04" id="0200b04">施。八指示得布施</a><a name="0200b05" id="0200b05"><p>云何名界布施。有一人言。是衣布施是中</a><a name="0200b06" id="0200b06">住处僧。夏后月受迦那衣。是衣谁应受。佛</a><a name="0200b07" id="0200b07">言。虽夏后月受迦那衣。若比丘入是界内</a><a name="0200b08" id="0200b08">者应受。是名界得布施</a><a name="0200b09" id="0200b09"><p>云何名依止布施。如多比丘多住处作内界。</a><a name="0200b10" id="0200b10">夏安居自恣竟舍本界。结僧坊垣壁作内界。</a><a name="0200b11" id="0200b11">是中诸人为夏安居众僧故。布施诸衣应</a><a name="0200b12" id="0200b12">分物。是衣谁应受。佛言。虽舍本界是诸比丘。</a><a name="0200b13" id="0200b13">本多住处作界内夏安居。是衣物诸比丘尽</a><a name="0200b14" id="0200b14">应分。是为依止得布施</a><a name="0200b15" id="0200b15"><p>云何制限布施。有一住处有二部比丘僧。夏</a><a name="0200b16" id="0200b16">安居有受法众。有不受法众。是众僧夏安居</a><a name="0200b17" id="0200b17">竟。作如是制限。此族布施我等受。彼族布施</a><a name="0200b18" id="0200b18">汝等受。此家布施我等受。彼家布施汝等受。</a><a name="0200b19" id="0200b19">是间行处布施我等受。彼间行处布施汝等</a><a name="0200b20" id="0200b20">受。是间聚落布施我等受。彼间聚落布施汝</a><a name="0200b21" id="0200b21">等受。是间去处聚落布施我等受。彼间去处</a><a name="0200b22" id="0200b22">聚落布施汝等受。是间街巷多人处布施我</a><a name="0200b23" id="0200b23">等受。彼间街巷多人处布施汝等受。是中诸</a><a name="0200b24" id="0200b24">人为夏安居僧故。捉上座手布施。与僧诸衣</a><a name="0200b25" id="0200b25">应分物。白佛言。是衣物谁应受。佛言。随何部</a><a name="0200b26" id="0200b26">作上座。是物应属一部。若檀越捉第一上座手</a><a name="0200b27" id="0200b27">第二上座手言。是物施僧。是物应属谁。答言。</a><a name="0200b28" id="0200b28">二上座是一部上座。应属一部。若二上座各</a><a name="0200b29" id="0200b29">是一部。应属二部。云何应分。答言。次第等分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230200a.htm'><img src='up.gif' border=0></a>
<a href='T230200c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>