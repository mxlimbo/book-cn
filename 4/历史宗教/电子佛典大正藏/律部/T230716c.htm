<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0716c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷17)</font> 三十泥萨只波逸底迦法 使非亲尼浣故衣学处第四 <font face='Arial'>T23, p0716c</h2></font><hr>
<span class='old'>
</a><a name="0716b28" id="0716b28">而不问。后于异时密护身死。时胜光王以无</a><a name="0716b29" id="0716b29">子故。所有资财收入王库。时邬陀夷闻斯事</span><a name="0716c01" id="0716c01">已。便作是念。我今存在如何令彼笈多无所</a><a name="0716c02" id="0716c02">凭托。便于夜中思利害事。晓便往诣净饭王</a><a name="0716c03" id="0716c03">所。作如是白。王与胜光王国界邻接。见有如</a><a name="0716c04" id="0716c04">是不稳便事。应遣使人往彼筹度。若不问者</a><a name="0716c05" id="0716c05">当招祸败。王便报曰。若如是者。卿当为使往</a><a name="0716c06" id="0716c06">彼商量。时邬陀夷即便往诣室罗伐城。作如</a><a name="0716c07" id="0716c07">是念。我今为当先见大王先见臣耶。作是念</a><a name="0716c08" id="0716c08">已复更思量。求事之法理从下起。即便往至</a><a name="0716c09" id="0716c09">国大臣所陈其本意。云我启主欲取笈多。幸</a><a name="0716c10" id="0716c10">愿仁恩助我言及。大臣闻已然可其事。时邬</a><a name="0716c11" id="0716c11">陀夷即便诣胜光王所。共论国事即白王曰。</a><a name="0716c12" id="0716c12">幸愿大王赐与停处。王曰卿已曾来何处停</a><a name="0716c13" id="0716c13">止。白言我先停在密护之舍。王曰今者宜应</a><a name="0716c14" id="0716c14">还停彼处。便白王曰密护身死。王曰家主虽</a><a name="0716c15" id="0716c15">死宅岂死耶。邬陀夷曰。宅虽不死产业皆无。</a><a name="0716c16" id="0716c16">王命臣曰。可觅停处安邬陀夷。邬陀夷出已。</a><a name="0716c17" id="0716c17">臣白王曰。岂邬陀夷更无停处。然彼先与笈</a><a name="0716c18" id="0716c18">多交通。本意缘斯欲为启白。王今若能摄受</a><a name="0716c19" id="0716c19">此人。即是摄受净饭王矣。时胜光王即令使</a><a name="0716c20" id="0716c20">者命邬陀夷至。便告之曰。邬陀夷。我实不知</a><a name="0716c21" id="0716c21">卿与笈多先有交密。今以笈多与卿为妇。宅</a><a name="0716c22" id="0716c22">及财物亦并相供。时邬陀夷拜谢而去。是时</a><a name="0716c23" id="0716c23">笈多闻邬陀夷来诣其舍。即出当门大声啼</a><a name="0716c24" id="0716c24">哭。邬陀夷至门问笈多曰。何意啼泣。笈多报</a><a name="0716c25" id="0716c25">曰。我之所爱夫主身亡。仁岂于今亦当弃我。</a><a name="0716c26" id="0716c26">邬陀夷曰。我本相为而来至此。已白王讫。汝</a><a name="0716c27" id="0716c27">及家资悉皆相与。汝为此住为向劫比罗城。</a><a name="0716c28" id="0716c28">笈多自念。我今若往劫比罗者。婆罗门妇不</a><a name="0716c29" id="0716c29">存我命。我今宜应留住于此于其本宅。是时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230716b.htm'><img src='up.gif' border=0></a>
<a href='T230717a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>