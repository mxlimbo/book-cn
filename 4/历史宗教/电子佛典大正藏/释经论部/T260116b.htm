<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0116b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷17)</font> 助尸罗果品第六 <font face='Arial'>T26, p0116b</h2></font><hr>
<span class='old'>
</a><a name="0116a28" id="0116a28"><p>如是菩萨。为求多闻知多闻义已随说行</a><a name="0116a29" id="0116a29">故。能令尸罗清净。清净尸罗法应当修行。</span><a name="0116b01" id="0116b01">问曰。何等法能令尸罗清净。答曰</a><a name="0116b02" id="0116b02"><p class='lg'>　　护身口意业　　　亦不得护法</a><br><a name="0116b03" id="0116b03">　　终不令我见　　　及以余见杂</a><br><a name="0116b04" id="0116b04">　　回向萨婆若　　　此四净尸罗　</p></a><a name="0116b05" id="0116b05"><p>行者修此四法。尸罗自然清净。护身口意</a><a name="0116b06" id="0116b06">业者。常应正念身口意业乃至小罪不令</a><a name="0116b07" id="0116b07">错谬。譬如龟鳖常护头足。此人深乐空故。</a><a name="0116b08" id="0116b08">于第一义中而亦不得护三业法。有人</a><a name="0116b09" id="0116b09">虽见法空谓知空者在。是故说不杂</a><a name="0116b10" id="0116b10">我见众生见人见寿者见知者见。回向萨婆</a><a name="0116b11" id="0116b11">若者。持戒果报不求余福。但为度一切众</a><a name="0116b12" id="0116b12">生。以求佛道。是为四。复有四法。能令尸罗</a><a name="0116b13" id="0116b13">清净。所谓</a><a name="0116b14" id="0116b14"><p class='lg'>　　无我我所心　　　亦无断常见</a><br><a name="0116b15" id="0116b15">　　入于众缘法　　　则能净尸罗　</p></a><a name="0116b16" id="0116b16"><p>无我我所心者。不贪着我我所心。但知此</a><a name="0116b17" id="0116b17">心虚妄颠倒而无我法。无断常见者。以断</a><a name="0116b18" id="0116b18">常见多过故。入众缘法者。知诸法从众缘</a><a name="0116b19" id="0116b19">生无有定性。行于中道。如是四法能净尸</a><a name="0116b20" id="0116b20">罗。复有四法能净尸罗。所谓</a><a name="0116b21" id="0116b21"><p class='lg'>　　行四圣种行　　　及十二头陀</a><br><a name="0116b22" id="0116b22">　　亦不乐众闹　　　念何故出家　</p></a><a name="0116b23" id="0116b23"><p>四圣种者。所谓趣得衣服而足。趣得饮食</a><a name="0116b24" id="0116b24">而足。趣得坐卧具而足。乐断乐修行。十二</a><a name="0116b25" id="0116b25">头陀者。所谓受阿练若法。受乞食法。粪扫</a><a name="0116b26" id="0116b26">衣。一坐。常坐。食后不受非时饮食。但有三</a><a name="0116b27" id="0116b27">衣。毛毳衣。随敷坐。树下住。空地住。死人间</a><a name="0116b28" id="0116b28">住。亦不乐众闹者。不与在家出家者和</a><a name="0116b29" id="0116b29">合。有人虽行阿练若法。多知多识故。多人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260116a.htm'><img src='up.gif' border=0></a>
<a href='T260116c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>