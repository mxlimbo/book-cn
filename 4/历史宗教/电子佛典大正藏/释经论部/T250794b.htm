<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1511 金刚般若波罗蜜经论 0794b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1511 金刚般若波罗蜜经论</font> <font face='Arial'>(卷3)</font> <font face='Arial'>T25, p0794b</h2></font><hr>
<span class='old'>
</a><a name="0794a28" id="0794a28"><p class='lg'>　　数力无似胜　　　无似因亦然</a><br><a name="0794a29" id="0794a29">　　一切世间法　　　不可得为喻　</p></span><a name="0794b01" id="0794b01"><p>此说何等义。示于前福德此福为胜。云何为</a><a name="0794b02" id="0794b02">胜。一者数胜。二者力胜。三者不相似胜。四者</a><a name="0794b03" id="0794b03">因胜。是故偈言。一切世间法不可得为喻故</a><a name="0794b04" id="0794b04">数胜者。如经百分不及一。乃至算数譬喻所</a><a name="0794b05" id="0794b05">不能及故。以数无限齐故。摄得余数应知力</a><a name="0794b06" id="0794b06">胜者。如经。不及一歌罗分故。无似胜者。此福</a><a name="0794b07" id="0794b07">德中数不相似。以此福德不可数故。如经数</a><a name="0794b08" id="0794b08">不能及故。因胜者。因果不相似。以此因果</a><a name="0794b09" id="0794b09">胜彼因果故。如经。乃至优波尼沙陀分不及</a><a name="0794b10" id="0794b10">一故。又此法最胜无有世间法可喻此法故。</a><a name="0794b11" id="0794b11">偈言。一切世间法不可得为喻故。如是此福</a><a name="0794b12" id="0794b12">德中彼福微少。是故无法可喻</a><a name="0794b13" id="0794b13"><p>经曰。须菩提。于意云何。汝谓如来作是念。我</a><a name="0794b14" id="0794b14">度众生耶。须菩提。莫作是见。何以故。实无有</a><a name="0794b15" id="0794b15">众生如来度者。佛言。须菩提。若有实众生如</a><a name="0794b16" id="0794b16">来度者。如来则有我人众生寿者相。须菩提。</a><a name="0794b17" id="0794b17">如来说有我者。则非有我。而毛道凡夫生者。</a><a name="0794b18" id="0794b18">以为有我。须菩提。毛道凡夫生者。如来说名</a><a name="0794b19" id="0794b19">非生。是故言毛道凡夫生</a><a name="0794b20" id="0794b20"><p>论曰。复有疑。若是法平等相无有高下者。云</a><a name="0794b21" id="0794b21">何如来名为度众生。自下经文为断此疑。云</a><a name="0794b22" id="0794b22">何断疑。偈言</a><a name="0794b23" id="0794b23"><p class='lg'>　　平等真法界　　　佛不度众生</a><br><a name="0794b24" id="0794b24">　　以名共彼阴　　　不离于法界　</p></a><a name="0794b25" id="0794b25"><p>此义云何。众生假名与五阴共故。彼名共阴。</a><a name="0794b26" id="0794b26">不离于法界。偈言。不离于法界故。彼法界无</a><a name="0794b27" id="0794b27">差别故。偈言。平等真法界故。是故如来不度</a><a name="0794b28" id="0794b28">一众生。偈言。佛不度众生故。如经何以故。实</a><a name="0794b29" id="0794b29">无有众生如来度者故。佛言。须菩提。若有实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250794a.htm'><img src='up.gif' border=0></a>
<a href='T250794c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>