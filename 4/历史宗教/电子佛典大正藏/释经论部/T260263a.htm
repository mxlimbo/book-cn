<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0263a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷7)</font> <font face='Arial'>T26, p0263a</h2></font><hr>
<span class='old'>
</a><a name="0262c28" id="0262c28">嗔处是名为慈。对治不可嗔处是名为悲。又</a><a name="0262c29" id="0262c29">对治起舍众生心是名为慈。对治打众生心</span><a name="0263a01" id="0263a01">是名为悲。是以求功德故能生无量。非求过</a><a name="0263a02" id="0263a02">故能生无量。何以故。以诸菩萨乃至断善根</a><a name="0263a03" id="0263a03">人。若求功德见净业果乃至阿罗汉边若觅过</a><a name="0263a04" id="0263a04">失见恶业果。何以故。以见罗汉现身中受不</a><a name="0263a05" id="0263a05">善业果。不见过去余业不尽。谓阿罗汉今身</a><a name="0263a06" id="0263a06">造恶。以是义故。于阿罗汉不能发起慈悲无</a><a name="0263a07" id="0263a07">量。喜心体者。谓喜根是。舍心体者不贪善</a><a name="0263a08" id="0263a08">根是。问曰。若如是者。则非贪欲及害根等对</a><a name="0263a09" id="0263a09">治之法。答曰。不然。以不嗔善根相应法故。</a><a name="0263a10" id="0263a10">故如是说。问曰。若舍心能对治贪法。不净观</a><a name="0263a11" id="0263a11">亦对治贪法。答曰。汝知何等贪法舍能对治。</a><a name="0263a12" id="0263a12">何等贪法不净对治。问曰。不知。答曰。汝听</a><a name="0263a13" id="0263a13">色贪不净能断淫贪舍心能断。此四无量共</a><a name="0263a14" id="0263a14">心展转五阴为体</a><a name="0263a15" id="0263a15"><p>云何相者。与众生乐相安隐众生。是名慈相。</a><a name="0263a16" id="0263a16">拔众生苦相灭相寂静相怜愍众生。是名悲</a><a name="0263a17" id="0263a17">相。离不乐心相嫉妒对治法是名喜相。舍爱</a><a name="0263a18" id="0263a18">不爱相利益一切众生事因相违之法。自然</a><a name="0263a19" id="0263a19">纵任是名舍相</a><a name="0263a20" id="0263a20"><p>云何地差别者。除喜无量余三无量在六地</a><a name="0263a21" id="0263a21">中。应知。何等为六。谓未来禅及中间禅四根</a><a name="0263a22" id="0263a22">本禅是名六地。初禅二禅有喜无量。余三无</a><a name="0263a23" id="0263a23">量遍四禅中。以喜无量喜根为体故</a><a name="0263a24" id="0263a24"><p>依止何处者。依止欲界。以欲界中现起四无</a><a name="0263a25" id="0263a25">量。非是余处何以故。以欲界众生多苦恼故。</a><a name="0263a26" id="0263a26">见众生苦起与乐心。见众生苦起拔苦心。以</a><a name="0263a27" id="0263a27">色无色界无苦恼故。又是恼害等对治法故。</a><a name="0263a28" id="0263a28">此明何义。以四无量对治害等法故。以是义</a><a name="0263a29" id="0263a29">故。经中说言。修行慈心下中上成就离害心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260262c.htm'><img src='up.gif' border=0></a>
<a href='T260263b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>