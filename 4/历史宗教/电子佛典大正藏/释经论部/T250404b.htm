<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0404b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷48)</font> 四念处品第十九 信持无三毒义第五十二 <font face='Arial'>T25, p0404b</h2></font><hr>
<span class='old'>
</a><a name="0404a28" id="0404a28">勤精进。除世间贪忧者。贪除则五盖尽去犹</a><a name="0404a29" id="0404a29">如破竹初节既破余节皆去。复次行者远</span><a name="0404b01" id="0404b01">离五欲出家学道。既舍世乐未得定乐。或</a><a name="0404b02" id="0404b02">时心生忧念。如鱼乐水。心相如是常求</a><a name="0404b03" id="0404b03">乐事。还念本所欲。行者多生是二心。是故</a><a name="0404b04" id="0404b04">佛说。当除贪忧。说贪即是说世间。喜以</a><a name="0404b05" id="0404b05">相应故。初观不净者。人身不净薄皮覆故。</a><a name="0404b06" id="0404b06">先生净相后生余倒。以是故初说不净观。</a><a name="0404b07" id="0404b07">复次众生多着贪欲取净相。嗔恚邪见不</a><a name="0404b08" id="0404b08">尔故。是以先治贪欲观不净。念身四威仪</a><a name="0404b09" id="0404b09">等者。先欲破身贼。得一心人所为之事皆</a><a name="0404b10" id="0404b10">能成办。以是故先寻绎其身所为所行。来</a><a name="0404b11" id="0404b11">去卧觉坐禅观身所作。常一心安详不错</a><a name="0404b12" id="0404b12">不乱。作如是观察以不净三昧易得。身</a><a name="0404b13" id="0404b13">虽安详。内有种种恶觉观破乱其心。以是</a><a name="0404b14" id="0404b14">故说安那波那十六分。以防觉观。安那般</a><a name="0404b15" id="0404b15">那义如先说。身既安详心无错乱。然后</a><a name="0404b16" id="0404b16">行不净观安隐牢固。若先行不净观狂心</a><a name="0404b17" id="0404b17">错乱。故不净反作净相。佛法中此二法名甘</a><a name="0404b18" id="0404b18">露初门。不净观者。所谓菩萨摩诃萨观身如</a><a name="0404b19" id="0404b19">草木瓦石无异。是身外四大变为饮食充</a><a name="0404b20" id="0404b20">实内身。坚者是地。湿者是水。热者是火。动者</a><a name="0404b21" id="0404b21">是风。是四事入内即是身。是四分中各各无</a><a name="0404b22" id="0404b22">我无我所。随逐自相不随人意。苦空等亦</a><a name="0404b23" id="0404b23">如是说。若坐若立者。卧则懈怠。身不动故</a><a name="0404b24" id="0404b24">心亦不动。行则心乱。身不静故心亦不静。</a><a name="0404b25" id="0404b25">欲以眼见事况所不见。故说譬喻。牛即</a><a name="0404b26" id="0404b26">是行者身。屠儿即是行者。刀是利智慧。夺牛</a><a name="0404b27" id="0404b27">命即是破身一相。四分即是四大。屠者观</a><a name="0404b28" id="0404b28">牛四分更无别牛亦非是牛。行者观身四</a><a name="0404b29" id="0404b29">大亦如是。是四大不名为身。所以者何。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250404a.htm'><img src='up.gif' border=0></a>
<a href='T250404c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>