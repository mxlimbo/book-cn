<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1517 佛母般若波罗蜜多圆集要义释论 0905b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1517 佛母般若波罗蜜多圆集要义释论</font> <font face='Arial'>(卷2)</font> <font face='Arial'>T25, p0905b</h2></font><hr>
<span class='old'>
</a><a name="0905a28" id="0905a28">如是散乱即痴所作性。问有此散乱。其复云</a><a name="0905a29" id="0905a29">何。颂答言止息。问何人能止邪。颂答言师。</span><a name="0905b01" id="0905b01">师者。谓如来大师。善能调伏诸烦恼冤。又能</a><a name="0905b02" id="0905b02">救度恶趣等怖。故名为师。颂言说彼世俗蕴</a><a name="0905b03" id="0905b03">者。世俗谓世间。其世俗蕴谓色受等。说彼蕴</a><a name="0905b04" id="0905b04">者。谓令了知。有此蕴故除遣无相分别散乱。</a><a name="0905b05" id="0905b05">如是所说意者。世尊悲愍新发意菩萨等。是</a><a name="0905b06" id="0905b06">故为说世俗诸蕴。使令了知为除断见。止彼</a><a name="0905b07" id="0905b07">无相分别非说粽性。此八千颂般若波罗蜜</a><a name="0905b08" id="0905b08">多教中。说如是义。即诸般若波罗蜜多本母</a><a name="0905b09" id="0905b09">义理相应。复次颂言</a><a name="0905b10" id="0905b10"><p class='lg'>　　此八千颂等　　　从初语次第</a><br><a name="0905b11" id="0905b11">　　至了毕皆止　　　说无相分别　</p></a><a name="0905b12" id="0905b12"><p>此言八千颂等者。此者如是义。如是八千颂</a><a name="0905b13" id="0905b13">本母所说故。等者等摄十万颂。所言从初语</a><a name="0905b14" id="0905b14">次等者。即初语所成。谓从经初所起语言行</a><a name="0905b15" id="0905b15">相云何。如经言。须菩提随汝乐说。诸菩萨摩</a><a name="0905b16" id="0905b16">诃萨般若波罗蜜多。应当发起如菩萨摩诃</a><a name="0905b17" id="0905b17">萨般若波罗蜜多出生等。颂言至了毕皆止</a><a name="0905b18" id="0905b18">者。谓从经初乃至经末。于中所说悉周竟故。</a><a name="0905b19" id="0905b19">颂言皆止者。止谓止遣。即于其中止彼无相</a><a name="0905b20" id="0905b20">分别毁谤之言。颂言说无相分别者。谓色无</a><a name="0905b21" id="0905b21">相分别。以彼分别色无相故。而堕于空。以断</a><a name="0905b22" id="0905b22">有色故。所言说者。其义云何。说谓依法而说。</a><a name="0905b23" id="0905b23">此依法说。说事相故。行相云何。谓由初语言</a><a name="0905b24" id="0905b24">而为发起。乃至了毕其中所说多种语言。于</a><a name="0905b25" id="0905b25">彼言中成立别异发起行相。谓诸菩萨及帝</a><a name="0905b26" id="0905b26">释天主上首等。此如是等当知皆是止其断</a><a name="0905b27" id="0905b27">见。问若此等所说语言分位有所发起者。复</a><a name="0905b28" id="0905b28">有何等道理。依法而说。遣除无相分别毁谤</a><a name="0905b29" id="0905b29">之言。故颂破言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250905a.htm'><img src='up.gif' border=0></a>
<a href='T250905c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>