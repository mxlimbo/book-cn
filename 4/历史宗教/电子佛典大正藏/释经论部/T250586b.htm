<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0586b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷75)</font> 灯炷品第五十七 信持无三毒义第五十二 <font face='Arial'>T25, p0586b</h2></font><hr>
<span class='old'>
</a><a name="0586a28" id="0586a28"><p>复次菩萨能分别知众生。可以辟支佛因</a><a name="0586a29" id="0586a29">缘度者。是故菩萨以智慧行辟支佛事。</span><a name="0586b01" id="0586b01">如首楞严经中文殊尸利七十二亿反作辟</a><a name="0586b02" id="0586b02">支佛。菩萨亦如是。满足九地修集佛法。十</a><a name="0586b03" id="0586b03">力四无所畏等。虽未具足以修习近佛</a><a name="0586b04" id="0586b04">道故名具足。以是故言十地。具足故得</a><a name="0586b05" id="0586b05">无上道。是诸法皆因缘和合故。非初亦不离</a><a name="0586b06" id="0586b06">初。非后亦不离后而得无上道。须菩提</a><a name="0586b07" id="0586b07">尊重是法故。叹言。世尊。是因缘法甚深。所</a><a name="0586b08" id="0586b08">谓过去心不灭不住而能增益得无上道。是</a><a name="0586b09" id="0586b09">事甚深希有难可信解。此心为住为灭耶。</a><a name="0586b10" id="0586b10">佛反问须菩提。于汝意云何。若心灭已更生</a><a name="0586b11" id="0586b11">不者。诸法虽毕竟空不生不灭。为众生以</a><a name="0586b12" id="0586b12">六情所见生灭法故。问心已灭更生不。须菩</a><a name="0586b13" id="0586b13">提言。不也世尊。何以故。心灭已云何当更</a><a name="0586b14" id="0586b14">生。若心灭已更生则堕常中。若心生是灭</a><a name="0586b15" id="0586b15">相不者。上问过去心已。今问现在心相</a><a name="0586b16" id="0586b16">当灭不。是故答是灭相。何以故。生灭是相</a><a name="0586b17" id="0586b17">待法。有生必有灭故先无今有。已有还无</a><a name="0586b18" id="0586b18">故。心灭相是灭不者。若心灭相即是灭耶更</a><a name="0586b19" id="0586b19">有灭耶。答言。不也世尊。何以故。若即是灭</a><a name="0586b20" id="0586b20">则一心有两时生时灭时。说无常者心不</a><a name="0586b21" id="0586b21">过一念时。如阿毗昙经说。有生法有不</a><a name="0586b22" id="0586b22">生法。有欲生法有不欲生法。有灭法有不</a><a name="0586b23" id="0586b23">灭法。有欲灭法有不欲灭法。生法现在一</a><a name="0586b24" id="0586b24">心中有二种。一者生二者欲灭生。非欲灭</a><a name="0586b25" id="0586b25">相。欲灭相非生。是事不然故言不也。当如</a><a name="0586b26" id="0586b26">是住不者。若灭相非即是灭者。应常住</a><a name="0586b27" id="0586b27">不。若常住即是不灭相。佛如是翻覆难。须</a><a name="0586b28" id="0586b28">菩提理穷故作是念。我若言灭相即是灭。则</a><a name="0586b29" id="0586b29">一心堕二时。若言不灭实是灭相。云何言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250586a.htm'><img src='up.gif' border=0></a>
<a href='T250586c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>