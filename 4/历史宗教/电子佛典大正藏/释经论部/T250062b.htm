<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0062b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷1)</font> 初序品中 缘起义释论第一 <font face='Arial'>T25, p0062b</h2></font><hr>
<span class='old'>
</a><a name="0062a28" id="0062a28">大论议师利根人故。说是般若波罗蜜经。</a><a name="0062a29" id="0062a29">复次诸佛有二种说法。一者观人心随可度</span><a name="0062b01" id="0062b01">者。二者观诸法相。今佛欲说诸法实相</a><a name="0062b02" id="0062b02">故。说是摩诃般若波罗蜜经。如说相不相</a><a name="0062b03" id="0062b03">品中。诸天子问佛。是般若波罗蜜甚深。云何</a><a name="0062b04" id="0062b04">作相。佛告诸天子。空则是相无相无作相无</a><a name="0062b05" id="0062b05">生灭相无行之相常不生如性相寂灭相等。</a><a name="0062b06" id="0062b06">复次有二种说法。一者诤处。二者不诤处。诤</a><a name="0062b07" id="0062b07">处如余经中说。今欲明无诤处故。说</a><a name="0062b08" id="0062b08">是般若波罗蜜经。有相无相有物无物有依</a><a name="0062b09" id="0062b09">无依有对无对有上无上世界非世界亦如</a><a name="0062b10" id="0062b10">是。问曰。佛大慈悲心但应说无诤法。何以</a><a name="0062b11" id="0062b11">说诤法。答曰。无诤法。皆是无相常寂灭不</a><a name="0062b12" id="0062b12">可说。今说布施等及无常苦空等诸法。皆</a><a name="0062b13" id="0062b13">为寂灭无戏论故说。利根者知佛意不起</a><a name="0062b14" id="0062b14">诤。钝根者不知佛意。取相着心故起诤</a><a name="0062b15" id="0062b15">此般若波罗蜜。诸法毕竟空故无诤处。若毕</a><a name="0062b16" id="0062b16">竟空可得可诤者。不名毕竟空。是故般</a><a name="0062b17" id="0062b17">若波罗蜜经名无诤处。有无二事皆寂灭</a><a name="0062b18" id="0062b18">故。复次余经中多以三种门说诸法。所</a><a name="0062b19" id="0062b19">谓善门不善门无记门。今欲说非善门非不</a><a name="0062b20" id="0062b20">善门非无记门诸法相故。说摩诃般若波罗</a><a name="0062b21" id="0062b21">蜜经。学法无学法非学非无学法。见谛断法</a><a name="0062b22" id="0062b22">思惟断法无断法。可见有对不可见有对不可</a><a name="0062b23" id="0062b23">见无对。上中下法小大无量法。如是等三法</a><a name="0062b24" id="0062b24">门亦如是。复次余经中说四念处随声闻</a><a name="0062b25" id="0062b25">法门。于是比丘观内身三十六物。除欲贪</a><a name="0062b26" id="0062b26">病。如是观外身观内外身。今于四念处</a><a name="0062b27" id="0062b27">欲以异门说般若波罗蜜。如所说菩萨</a><a name="0062b28" id="0062b28">观内身。于身不生觉观不得身。以无所</a><a name="0062b29" id="0062b29">得故。如是观外身观内外身。于身不生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250062a.htm'><img src='up.gif' border=0></a>
<a href='T250062c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>