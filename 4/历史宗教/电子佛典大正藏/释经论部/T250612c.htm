<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0612c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷78)</font> 称扬品第六十五 信持无三毒义第五十二 <font face='Arial'>T25, p0612c</h2></font><hr>
<span class='old'>
</a><a name="0612b28" id="0612b28">能留难菩萨行般若波罗蜜</a><a name="0612b29" id="0612b29"><p>【论】释曰。尔时舍利弗闻上无分别相法。心</span><a name="0612c01" id="0612c01">大欢喜问须菩提。若菩萨行般若波罗蜜。</a><a name="0612c02" id="0612c02">为行真实法为行无真实法。真实法者</a><a name="0612c03" id="0612c03">审定不变异。即是可取可着。若不真实即</a><a name="0612c04" id="0612c04">是虚诳妄语。须菩提常乐行深空心无障</a><a name="0612c05" id="0612c05">碍故答。行般若者即是行无真实。何以故。</a><a name="0612c06" id="0612c06">般若波罗蜜空无定相无分别故。乃至一</a><a name="0612c07" id="0612c07">切种智亦如是。菩萨行如是般若波罗蜜</a><a name="0612c08" id="0612c08">时。先来生死中所习所著虚诳有为法尚不</a><a name="0612c09" id="0612c09">可得。何况后来观虚诳因缘生。般若波罗</a><a name="0612c10" id="0612c10">蜜非所著法而可得。是故菩萨观一切世间</a><a name="0612c11" id="0612c11">不真实。亦不着是般若波罗蜜。世谛故说</a><a name="0612c12" id="0612c12">真实第一义中真实不可得。何况不真实。</a><a name="0612c13" id="0612c13">尔时欲色界诸天子欢喜言。其有发菩萨</a><a name="0612c14" id="0612c14">心者皆应礼敬。能为难事能行第一深</a><a name="0612c15" id="0612c15">义而不作证故。第一义即是平等法。但以</a><a name="0612c16" id="0612c16">异名说。须菩提语诸天子。菩萨于平等法</a><a name="0612c17" id="0612c17">不作证不为难。菩萨欲度无量众生。众生</a><a name="0612c18" id="0612c18">毕竟不可得。是则为难。何以故。欲度众生</a><a name="0612c19" id="0612c19">者为欲度虚空。虚空离故众生亦离。虚空</a><a name="0612c20" id="0612c20">虚诳不实故。众生亦虚诳不实。问曰。于平</a><a name="0612c21" id="0612c21">等法而不证。众生毕竟空而度众生。此二</a><a name="0612c22" id="0612c22">俱毕竟空。云何言一难一不难。答曰。众生虚</a><a name="0612c23" id="0612c23">诳假名故。是所著处平等法无为故。非所著</a><a name="0612c24" id="0612c24">处。众生从有为法假名而生。无为法是第一</a><a name="0612c25" id="0612c25">义。于颠倒着处而能不着为难。于无著处</a><a name="0612c26" id="0612c26">不着是不为难。以是故如是说。众生空故</a><a name="0612c27" id="0612c27">大庄严亦空。若大庄严空而能发心为难。</a><a name="0612c28" id="0612c28">菩萨若闻是第一平等义。度众生大庄严皆</a><a name="0612c29" id="0612c29">毕竟空。而心不惊不没。譬如调马自见影<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250612b.htm'><img src='up.gif' border=0></a>
<a href='T250613a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>