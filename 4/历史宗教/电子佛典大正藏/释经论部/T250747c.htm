<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0747c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷99)</font> 昙无竭品第八十九 信持无三毒义第五十二 <font face='Arial'>T25, p0747c</h2></font><hr>
<span class='old'>
</a><a name="0747b28" id="0747b28">亦归磨灭。问曰。若众生福德因缘故海生珍</a><a name="0747b29" id="0747b29">宝。何以不近众生处生。而乃在大海难</span><a name="0747c01" id="0747c01">得之处。答曰。海中亦有众生。龙阿修罗等</a><a name="0747c02" id="0747c02">用是宝。复次若宝生人中浊世。贪者覆藏不</a><a name="0747c03" id="0747c03">令人得。若好世时珍宝自生。人间无有惜</a><a name="0747c04" id="0747c04">者。如弥勒佛时珍宝如瓦砾。以懈怠懒</a><a name="0747c05" id="0747c05">惰人惜身强作愿求乐。是故宝在大海不</a><a name="0747c06" id="0747c06">能得。若大心不惜身命勤求者乃得。大海</a><a name="0747c07" id="0747c07">水喻十方六道国土。诸珍宝即是诸佛。如珍</a><a name="0747c08" id="0747c08">宝为一切众生故生。而懈怠懒惰者所不</a><a name="0747c09" id="0747c09">能得。诸佛亦如是。虽为众生故出世</a><a name="0747c10" id="0747c10">门。懈怠小心贪身着我者不得度。所以者</a><a name="0747c11" id="0747c11">何。诸法皆从众缘和合生。众生有二因缘。</a><a name="0747c12" id="0747c12">故得度。一者内有正见。二者外有善说法</a><a name="0747c13" id="0747c13">者。诸佛虽善说法。众生内正见不具故不</a><a name="0747c14" id="0747c14">能尽度。如宝物虽为众生出而有贫穷</a><a name="0747c15" id="0747c15">众生。诸佛亦如是。虽为众生出而众生内</a><a name="0747c16" id="0747c16">正见少故亦不得度。复有箜篌譬喻。有槽</a><a name="0747c17" id="0747c17">有颈有皮有弦有棍有人以手鼓之。众</a><a name="0747c18" id="0747c18">缘和合而有声。如声亦不在众缘中。离</a><a name="0747c19" id="0747c19">众缘亦无声。以因缘和合故有声可闻。</a><a name="0747c20" id="0747c20">诸佛身亦如是。六波罗蜜及方便力。众因缘</a><a name="0747c21" id="0747c21">和合边生佛身。不在六波罗蜜等法中。亦</a><a name="0747c22" id="0747c22">不离六波罗蜜等法。如声不以一因缘亦</a><a name="0747c23" id="0747c23">非无因缘。佛身亦如是。不从无因缘亦不</a><a name="0747c24" id="0747c24">从少因缘。诸善法因缘具足故生诸佛身。</a><a name="0747c25" id="0747c25">如镜中像众因缘和合故有。众缘离故无。诸</a><a name="0747c26" id="0747c26">佛亦如是。有诸因缘故出现。诸因缘散故</a><a name="0747c27" id="0747c27">灭。善男子。应如是观诸佛来去相。一切诸</a><a name="0747c28" id="0747c28">法相亦应如是知。昙无竭语萨陀波仑。善</a><a name="0747c29" id="0747c29">男子。汝能知诸法相不来不去。必得阿耨多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250747b.htm'><img src='up.gif' border=0></a>
<a href='T250748a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>