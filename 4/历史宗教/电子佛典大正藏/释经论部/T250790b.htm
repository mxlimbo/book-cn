<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1511 金刚般若波罗蜜经论 0790b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1511 金刚般若波罗蜜经论</font> <font face='Arial'>(卷2)</font> <font face='Arial'>T25, p0790b</h2></font><hr>
<span class='old'>
</a><a name="0790a28" id="0790a28">思议境界故。不可称量者。谓唯独大人不共</a><a name="0790a29" id="0790a29">声闻等。以为住第一大乘众生说故。此示依</span><a name="0790b01" id="0790b01">止大人故。又说大乘者。最妙大乘修行胜故。</a><a name="0790b02" id="0790b02">以信小乘等则不能闻此。示希闻而能信法</a><a name="0790b03" id="0790b03">故。如经以要言之。是经有不可思议不可称</a><a name="0790b04" id="0790b04">量无边功德。如来为发大乘者说。为发最上</a><a name="0790b05" id="0790b05">乘者说故。希闻者。谓不可思议等文句。得不</a><a name="0790b06" id="0790b06">可思议等福德显满足性故。以福德善根满</a><a name="0790b07" id="0790b07">足故。此说不可思议等文句。如经皆成就不</a><a name="0790b08" id="0790b08">可思议不可称无有边无量功德聚故。如是</a><a name="0790b09" id="0790b09">人等则。为荷担如来阿耨多罗三藐三菩提</a><a name="0790b10" id="0790b10">者。示现受持真妙法故。受持法者。即是荷担</a><a name="0790b11" id="0790b11">大菩提。如经如是人等则为荷担如来阿耨</a><a name="0790b12" id="0790b12">多罗三藐三菩提故。在在处处供养者。当知</a><a name="0790b13" id="0790b13">是人必定成就无量功德。如经在在处处若</a><a name="0790b14" id="0790b14">有此经一切世间天人阿修罗所应供养。当</a><a name="0790b15" id="0790b15">知此处则为是塔。皆应恭敬作礼。围绕以诸</a><a name="0790b16" id="0790b16">花香而散其处故。受持读诵此经为人轻贱</a><a name="0790b17" id="0790b17">者。示现远离一切诸障故。何故为人轻贱而</a><a name="0790b18" id="0790b18">离诸障。以有大功德故。如经是人先世罪业</a><a name="0790b19" id="0790b19">则为消灭故。于然灯佛前供养诸佛功德。于</a><a name="0790b20" id="0790b20">后末世受持此法门功德福多于彼者。此示</a><a name="0790b21" id="0790b21">速证菩提法故。以多福德庄严速疾满足故。</a><a name="0790b22" id="0790b22">如经若复有人于后世末世。能受持读诵修</a><a name="0790b23" id="0790b23">行此经所得功德。我所供养诸佛功德。于彼</a><a name="0790b24" id="0790b24">百分不及一。千万亿分乃至算数譬喻所不</a><a name="0790b25" id="0790b25">能及故。当知。是法门不可思议。果报亦不可</a><a name="0790b26" id="0790b26">思议者。此明何义。偈言。成种种势力。得大妙</a><a name="0790b27" id="0790b27">果报故。所谓摄受四天王释提桓因梵天王</a><a name="0790b28" id="0790b28">等。成就势力故。若闻此事其心迷乱者。以彼</a><a name="0790b29" id="0790b29">果报不可思议甚为胜妙。示非思量智境界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250790a.htm'><img src='up.gif' border=0></a>
<a href='T250790c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>