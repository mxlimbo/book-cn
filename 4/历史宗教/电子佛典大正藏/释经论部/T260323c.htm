<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0323c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷7)</font> <font face='Arial'>T26, p0323c</h2></font><hr>
<span class='old'>
</a><a name="0323b28" id="0323b28">此事故。又法空观初现前时。此识应断。障治</a><a name="0323b29" id="0323b29">相违不俱行故。若尔所余有漏种子应无所</span><a name="0323c01" id="0323c01">依。所修功德应无熏习。无所熏故。不可说言</a><a name="0323c02" id="0323c02">熏习镜智。相应净识非无记故。犹未得故。阿</a><a name="0323c03" id="0323c03">赖耶识既无法执。余转识中异熟果者。亦应</a><a name="0323c04" id="0323c04">如是性类同故。于五识中亦无法执。无有猛</a><a name="0323c05" id="0323c05">利分别用故。不推求故。摄大乘说。能遍计心</a><a name="0323c06" id="0323c06">唯是意识。故知五识不缘遍计所执自性。如</a><a name="0323c07" id="0323c07">无分别无推求见。不能计我。故亦不能计度</a><a name="0323c08" id="0323c08">诸法。然由意识计我计法起爱恚等。引五识</a><a name="0323c09" id="0323c09">中非见所摄爱恚等起。虽无有见而有爱恚</a><a name="0323c10" id="0323c10">无明等法二障所摄。是故二执分别推求。唯</a><a name="0323c11" id="0323c11">在第六第七意识。若爱恚等非见所摄。不推</a><a name="0323c12" id="0323c12">求者亦在五识。诸我执等烦恼障体。唯在不</a><a name="0323c13" id="0323c13">善有覆无记二心中有。若法执等所知障体。</a><a name="0323c14" id="0323c14">亦在无覆无记心中。二乘无学亦现行故。无</a><a name="0323c15" id="0323c15">学位中无有不善有覆无记。此就二乘名为</a><a name="0323c16" id="0323c16">无覆。若望菩萨是染污故。亦名有覆。故所知</a><a name="0323c17" id="0323c17">障亦名无覆。亦名有覆。一体二名所望别故。</a><a name="0323c18" id="0323c18">烦恼障中有所知障。是所依故。必执有法而</a><a name="0323c19" id="0323c19">计我故。体虽无二而用有别。如一识体取境</a><a name="0323c20" id="0323c20">用多。由此熏生一种子体亦有多用。起时虽</a><a name="0323c21" id="0323c21">俱而渐次断。圣道势力有分齐故。若所知障</a><a name="0323c22" id="0323c22">就二乘说无覆无记。四无记中何无记摄。异</a><a name="0323c23" id="0323c23">熟生摄。以从异熟识生起故。若尔何者非异</a><a name="0323c24" id="0323c24">熟生。如增上缘余所不摄皆此摄故。威仪等</a><a name="0323c25" id="0323c25">心不坚执故。非普遍故。无二障体。若善无覆</a><a name="0323c26" id="0323c26">无记心中无法执者。云何不能了达法空。亦</a><a name="0323c27" id="0323c27">无我执云何不能了达生空。此既由与第七</a><a name="0323c28" id="0323c28">识中我执俱故。不达生空。亦应由与第七识</a><a name="0323c29" id="0323c29">中法执俱故。不达法空。既似相分见分而起。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260323b.htm'><img src='up.gif' border=0></a>
<a href='T260324a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>