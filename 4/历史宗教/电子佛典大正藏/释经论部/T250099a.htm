<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0099a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷5)</font> 初序品中 菩萨功德释论第十 <font face='Arial'>T25, p0099a</h2></font><hr>
<span class='old'>
</a><br><a name="0098c24" id="0098c24">　　法之大将持法镜　　　照明佛法智慧藏</a><br><a name="0098c25" id="0098c25">　　持诵广宣振法铃　　　如海中船渡一切</span><br><a name="0099a01" id="0099a01">　　亦如蜂王集诸味　　　说如佛言随佛意</a><br><a name="0099a02" id="0099a02">　　助佛明法度众生　　　如是法师甚难值　</p></a><a name="0099a03" id="0099a03"><p>【经】度甚深法忍<p>【论】云何甚深法。十二因</a><a name="0099a04" id="0099a04">缘是名甚深法。如佛告阿难。是十二因</a><a name="0099a05" id="0099a05">缘法甚深难解难知。复次依过去未来世</a><a name="0099a06" id="0099a06">生六十二邪见网永离。是名甚深法。如</a><a name="0099a07" id="0099a07">佛语比丘。凡夫无闻若欲赞佛所赞甚</a><a name="0099a08" id="0099a08">小。所谓若赞戒清净。若赞离诸欲。若能</a><a name="0099a09" id="0099a09">赞是甚深难解难知法。是为实赞佛。是中</a><a name="0099a10" id="0099a10">梵网经应广说。复次三解脱门。是名甚深</a><a name="0099a11" id="0099a11">法。如佛说般若波罗蜜中诸天赞言。世尊</a><a name="0099a12" id="0099a12">是法甚深。佛言甚深法者空则是义。无作无</a><a name="0099a13" id="0099a13">相则是义。复次解一切诸法相。实不可破</a><a name="0099a14" id="0099a14">不可动。是名甚深法。复次除内心想智力。</a><a name="0099a15" id="0099a15">但定心诸法清净实相中住。譬如热气盛非</a><a name="0099a16" id="0099a16">黄见黄。心想智力故。于诸法转观。是名浅</a><a name="0099a17" id="0099a17">法。譬如人眼清净无热气。如实见黄是黄。</a><a name="0099a18" id="0099a18">如是除内心想智力。慧眼清净见诸法实</a><a name="0099a19" id="0099a19">相。譬如真水精黄物着中则随作黄色。青</a><a name="0099a20" id="0099a20">赤白色皆随色变。心亦如是凡夫人内心想</a><a name="0099a21" id="0099a21">智力故。见诸法异相。观诸法实相非空非</a><a name="0099a22" id="0099a22">不空不有非不有。是法中深入不转无所</a><a name="0099a23" id="0099a23">挂碍。是名度深法忍。度名得甚深法。具足</a><a name="0099a24" id="0099a24">满无所碍。得度彼岸。是名为度</a><a name="0099a25" id="0099a25"><p>【经】得无畏力<p>【论】诸菩萨四无所畏力成</a><a name="0099a26" id="0099a26">就。问曰。如菩萨所作未办。未得一切智。何</a><a name="0099a27" id="0099a27">以故。说得四无所畏。答曰。无所畏有二</a><a name="0099a28" id="0099a28">种。菩萨无所畏佛无所畏。是诸菩萨虽未得</a><a name="0099a29" id="0099a29">佛无所畏。得菩萨无所畏。是故名为得无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250098c.htm'><img src='up.gif' border=0></a>
<a href='T250099b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>