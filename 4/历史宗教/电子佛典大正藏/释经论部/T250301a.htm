<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0301a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷32)</font> 初序品中 四缘义第四十九 <font face='Arial'>T25, p0301a</h2></font><hr>
<span class='old'>
</a><a name="0300c28" id="0300c28">住道比智中。得须陀洹果证者是。复次须</a><a name="0300c29" id="0300c29">陀洹名流。即是八圣道分。般那名入。入是</span><a name="0301a01" id="0301a01">八圣道分。流入涅是名初观诸法实相。</a><a name="0301a02" id="0301a02">得入无量法性分堕圣人数中。息忌名一</a><a name="0301a03" id="0301a03">伽弥名来。是人从此死生天上天上一来</a><a name="0301a04" id="0301a04">得尽众苦。阿那名不伽弥名来。是名不来</a><a name="0301a05" id="0301a05">相。是人欲界中死生色界无色界中。于彼</a><a name="0301a06" id="0301a06">漏尽不复来生。问曰。今世灭阿那伽弥中</a><a name="0301a07" id="0301a07">阴灭阿那伽弥。此亦不生色无色界。何以</a><a name="0301a08" id="0301a08">名为阿那伽弥。答曰。阿那伽弥。多生色无</a><a name="0301a09" id="0301a09">色界中现在灭者少以少从多故。中间灭者</a><a name="0301a10" id="0301a10">亦欲生色界见后身可患即取涅。以是</a><a name="0301a11" id="0301a11">故因多得名。阿罗汉尽一切烦恼故。应</a><a name="0301a12" id="0301a12">受一切天龙鬼神供养。是阿罗汉有九种。</a><a name="0301a13" id="0301a13">退法不退法死法护法住法胜进法不坏法</a><a name="0301a14" id="0301a14">慧解脱共解脱。九种义如先说。及八背舍八</a><a name="0301a15" id="0301a15">胜处十一切处。灭尽定无诤三昧愿智等。阿</a><a name="0301a16" id="0301a16">罗汉诸妙功德。及得无余涅无余涅名</a><a name="0301a17" id="0301a17">阿罗汉。舍此五众更不复相续受后。五</a><a name="0301a18" id="0301a18">众身心苦皆悉永灭。后三道果如初道说</a><a name="0301a19" id="0301a19"><p>【经】复次舍利弗。菩萨摩诃萨行般若波罗蜜</a><a name="0301a20" id="0301a20">布施时应作如是分别。如是布施得大果报。</a><a name="0301a21" id="0301a21">如是布施得生刹利大姓婆罗门大姓居士</a><a name="0301a22" id="0301a22">大家。如是布施得生四天王天处三十三天</a><a name="0301a23" id="0301a23">夜摩天兜率陀天化乐天他化自在天。因</a><a name="0301a24" id="0301a24">是布施得入初禅二禅三禅四禅无边空处无</a><a name="0301a25" id="0301a25">边识处无所有处非有想非无想处。因是布</a><a name="0301a26" id="0301a26">施能生八圣道分。因是布施能得须陀洹道乃</a><a name="0301a27" id="0301a27">至佛道。当学般若波罗蜜<p>【论】菩萨摩诃萨</a><a name="0301a28" id="0301a28">知诸法实相。无取无舍无所破坏。行不可</a><a name="0301a29" id="0301a29">得般若波罗蜜。以大悲心还修福行。福行初<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250300c.htm'><img src='up.gif' border=0></a>
<a href='T250301b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>