<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0119c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷8)</font> 初序品中 放光释论第十四 <font face='Arial'>T25, p0119c</h2></font><hr>
<span class='old'>
</a><a name="0119b28" id="0119b28">行布施。弟但广求檀越作诸布施。不持</a><a name="0119b29" id="0119b29">戒不学问。以其不持戒诵经坐禅故今作</span><a name="0119c01" id="0119c01">此象。大修布施故饮食备具种种丰足。我但</a><a name="0119c02" id="0119c02">行道不修布施故。今虽得道乞食不能</a><a name="0119c03" id="0119c03">得。以是事故因缘不同。虽值佛世犹故</a><a name="0119c04" id="0119c04">饥渴。问曰。此诸众生云何饱满。答曰。有人</a><a name="0119c05" id="0119c05">言。佛以神力变作食令得饱满。复有人</a><a name="0119c06" id="0119c06">言。佛光触身令不饥渴。譬如如意摩尼珠。</a><a name="0119c07" id="0119c07">有人心念则不饥渴。何况值佛。病者得愈。</a><a name="0119c08" id="0119c08">病有二种。先世行业报故。得种种病。今世</a><a name="0119c09" id="0119c09">冷热风发故。亦得种种病。今世病有二种。</a><a name="0119c10" id="0119c10">一者内病。五藏不调结坚宿疹。二者外病。</a><a name="0119c11" id="0119c11">奔车逸马堆压坠落。兵刃刀杖种种诸病。</a><a name="0119c12" id="0119c12">问曰。以何因缘得病。答曰。先世好行鞭杖</a><a name="0119c13" id="0119c13">拷掠闭系种种恼故。今世得病。现世病不</a><a name="0119c14" id="0119c14">知将身。饮食不节卧起无常。以是事故</a><a name="0119c15" id="0119c15">得种种诸病。如是有四百四病。以佛神力</a><a name="0119c16" id="0119c16">故。令病者得愈。如说。佛在舍婆提国</a><a name="0119c17" id="0119c17">有一居士。请佛及僧于舍饭食。佛住精舍</a><a name="0119c18" id="0119c18">迎食有五因缘。一者欲入定。二者欲为诸</a><a name="0119c19" id="0119c19">天说法。三者欲游行观诸比丘房。四者看</a><a name="0119c20" id="0119c20">诸病比丘。五者若未结戒欲为诸比丘结</a><a name="0119c21" id="0119c21">戒。是时佛手持户排入诸比丘房。见一</a><a name="0119c22" id="0119c22">比丘。病苦无人瞻视。卧大小便。不能起居。</a><a name="0119c23" id="0119c23">佛问比丘。汝何所苦独无人看。比丘答言。</a><a name="0119c24" id="0119c24">大德。我性懒。他人有病。初不看视。是故我</a><a name="0119c25" id="0119c25">病他亦不看。佛言。善男子我当看汝。时释</a><a name="0119c26" id="0119c26">提婆那民盥水。佛以手摩其身。摩其身</a><a name="0119c27" id="0119c27">时。一切苦痛即皆除愈身心安隐。是时世尊</a><a name="0119c28" id="0119c28">安徐扶此病比丘起。将出房澡洗着衣。安</a><a name="0119c29" id="0119c29">徐将入更与敷褥令坐。佛语病比丘。汝久<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250119b.htm'><img src='up.gif' border=0></a>
<a href='T250120a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>