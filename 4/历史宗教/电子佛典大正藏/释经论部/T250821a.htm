<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0821a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷4)</font> <font face='Arial'>T25, p0821a</h2></font><hr>
<span class='old'>
</a><a name="0820c28" id="0820c28">布施福德聚也。非福德聚者。明此福虽多是</a><a name="0820c29" id="0820c29">取相因。但感人天有漏果报。非是得出世间</span><a name="0821a01" id="0821a01">无漏福德聚也。是故如来说福德聚福德聚</a><a name="0821a02" id="0821a02">者。前既明七宝布施非福德聚者。恐人谓今</a><a name="0821a03" id="0821a03">无福名非福德。以如此义故。引如来说有二</a><a name="0821a04" id="0821a04">种福德聚。一是有漏福德聚。二是无漏福德</a><a name="0821a05" id="0821a05">聚。有漏若非福德者。但应有一。不应说二</a><a name="0821a06" id="0821a06">是故当知有世间福。但非出世福耳。故知不</a><a name="0821a07" id="0821a07">得闻非福德谓全无漏也。从佛言以下至七</a><a name="0821a08" id="0821a08">宝布施。将欲量。故还牒上譬喻来也。若复</a><a name="0821a09" id="0821a09">有人于此经中至不可数者。明有人受持此</a><a name="0821a10" id="0821a10">经四句偈福能得无为法身无量福德。胜前</a><a name="0821a11" id="0821a11">七宝施福不可算数也。此言一四句偈者。莫</a><a name="0821a12" id="0821a12">问偈及长行。但使表法身理足者。以为一四</a><a name="0821a13" id="0821a13">句偈。不取说因缘事等经文为一四句偈也</a><a name="0821a14" id="0821a14"><p>何以故须菩提一切诸佛菩提皆从此经出。</a><a name="0821a15" id="0821a15">诸佛如来皆从此经生者。此释前量中疑。</a><a name="0821a16" id="0821a16">何以故者。有人疑云。何故七宝布施是其了</a><a name="0821a17" id="0821a17">因。其功甚多。得福乃少受持一偈。亦是了</a><a name="0821a18" id="0821a18">因其功甚少。得福乃多。故云何以故也。答意</a><a name="0821a19" id="0821a19">明前布施是取相之福。唯获三界报不能得</a><a name="0821a20" id="0821a20">三种佛菩提。受持此经。获不取相福。能得三</a><a name="0821a21" id="0821a21">种佛菩提。是故受持一偈之福。胜七宝施</a><a name="0821a22" id="0821a22">福。所以然者。以此一偈经教用功虽少得福</a><a name="0821a23" id="0821a23">乃多。能出生佛果故。受持此经生闻乃至能</a><a name="0821a24" id="0821a24">得十地证智。终与法身作其了因。与报应</a><a name="0821a25" id="0821a25">二佛。以为生因。故所以胜也。此言阿耨菩提</a><a name="0821a26" id="0821a26">者。即无为法身无上正遍知正道也。明此法</a><a name="0821a27" id="0821a27">身古今一定湛然常住。体非作法。受持此经</a><a name="0821a28" id="0821a28">教。但能作其了因。不能作生因。故言皆从此</a><a name="0821a29" id="0821a29">经出。一切诸佛如来皆从此经生者。有受持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250820c.htm'><img src='up.gif' border=0></a>
<a href='T250821b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>