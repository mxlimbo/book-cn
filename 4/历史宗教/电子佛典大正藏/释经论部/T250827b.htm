<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0827b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷4)</font> <font face='Arial'>T25, p0827b</h2></font><hr>
<span class='old'>
</a><a name="0827a28" id="0827a28">庄严者。此随世俗说。以为净土。非出世间第</a><a name="0827a29" id="0827a29">一义谛真实净土。故云则非也。是名庄严佛</span><a name="0827b01" id="0827b01">土者。如是非形相庄严者。即是真实第一义</a><a name="0827b02" id="0827b02">庄严也。亦得云形相庄严非庄严者是名非</a><a name="0827b03" id="0827b03">庄严也</a><a name="0827b04" id="0827b04"><p>然此言净土者。正是诸佛依报真实智慧第</a><a name="0827b05" id="0827b05">一义土。此土以真如法性为体。即莲华藏</a><a name="0827b06" id="0827b06">世界。此之净土与真报佛。语体则同。言用则</a><a name="0827b07" id="0827b07">异也。此土如来从发心以来。所修万行功德</a><a name="0827b08" id="0827b08">智慧二种庄严。出世无漏胜因所克故。十地</a><a name="0827b09" id="0827b09">经云。过一切世间碳界。出世间善根所生也。</a><a name="0827b10" id="0827b10">不为地前取相漏因所得。体非有为形相庄</a><a name="0827b11" id="0827b11">严所摄故。大智度论云。诸佛净土。不为欲色</a><a name="0827b12" id="0827b12">无色三界所摄。云何言此真净土不为三界所</a><a name="0827b13" id="0827b13">摄。解云。不在地故非欲界摄。不在空故非</a><a name="0827b14" id="0827b14">色界摄。体是色故非无色界摄。虽三界不摄。</a><a name="0827b15" id="0827b15">而与之同处。然不相妨阂。设三灾起时世界</a><a name="0827b16" id="0827b16">焚烧。而彼净土湛然不变。故法华云。众生见</a><a name="0827b17" id="0827b17">劫尽大火所烧时。我此土安稳天人常充满。</a><a name="0827b18" id="0827b18">此即真常净土。故三灾不毁也。又诸佛净土</a><a name="0827b19" id="0827b19">平等清净无二无别故。十地经云。一佛土一</a><a name="0827b20" id="0827b20">切佛土。一切佛土。一佛土也。今解此净土云</a><a name="0827b21" id="0827b21">净秽同处者。异于昔来所辨一质异见之义。</a><a name="0827b22" id="0827b22">所以尔者。原净秽二土本无异处。非如娑婆</a><a name="0827b23" id="0827b23">安乐二土既殊条然有别也。若然何故有石</a><a name="0827b24" id="0827b24">沙铜铁七宝琳琅到伏等界无量差别。或有</a><a name="0827b25" id="0827b25">众生。以虚空为地。地为虚空。如斯不同。皆是</a><a name="0827b26" id="0827b26">众生业之垢净。智有明昧故。所见万差。非</a><a name="0827b27" id="0827b27">土有异。犹如恒河流水。有诸饿鬼共往趣饮。</a><a name="0827b28" id="0827b28">或见流火。或见脓血。或见灰炭。或见枯涸。或</a><a name="0827b29" id="0827b29">见鬼神守护不令得前。斯皆众生罪业因缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250827a.htm'><img src='up.gif' border=0></a>
<a href='T250827c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>