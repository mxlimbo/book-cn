<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0569b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷72)</font> 大如品第五十四 信持无三毒义第五十二 <font face='Arial'>T25, p0569b</h2></font><hr>
<span class='old'>
</a><a name="0569a28" id="0569a28">闻佛法正体。所谓毕竟空无我无我所。无</a><a name="0569a29" id="0569a29">一定实法。所见所闻所知皆是虚诳如幻如</span><a name="0569b01" id="0569b01">梦。深信是法故能以身命供养怨贼。复次</a><a name="0569b02" id="0569b02">菩萨知此身从罪业烦恼颠倒因缘生所见</a><a name="0569b03" id="0569b03">所闻皆是虚诳罪垢之本。若有人来欲加害</a><a name="0569b04" id="0569b04">于我。我宜欢喜受之。以此弊身而得无上</a><a name="0569b05" id="0569b05">道利何为不与。复次菩萨发心深爱众生。</a><a name="0569b06" id="0569b06">欲利益故。自以己身供养怨贼。欲令众</a><a name="0569b07" id="0569b07">生效己所行。以有众生说法教者不必</a><a name="0569b08" id="0569b08">肯受。故以身教令其信受。复次多有人发</a><a name="0569b09" id="0569b09">言求无上道而身行不称。亦以是故菩萨</a><a name="0569b10" id="0569b10">以身教之。令坚心行此难事。欲求无上</a><a name="0569b11" id="0569b11">道当行善中善法。为此难事尔乃可得。如</a><a name="0569b12" id="0569b12">是等无量因缘自以身命供养怨贼。问曰。</a><a name="0569b13" id="0569b13">等心慈心有何等异。答曰。等心者是四无</a><a name="0569b14" id="0569b14">量心。慈心者是一无量。有人言初舍怨亲是</a><a name="0569b15" id="0569b15">等心。后加愍念是慈心。复次有人言等心者</a><a name="0569b16" id="0569b16">观众生如如实际法性。是法皆无为无量故。</a><a name="0569b17" id="0569b17">等爱念众生是名慈心。所以不说悲心</a><a name="0569b18" id="0569b18">者悲心或忧念众生。积集此心心则退没。</a><a name="0569b19" id="0569b19">或有众生不爱菩萨悲念言。汝何以不自</a><a name="0569b20" id="0569b20">忧其身而念他人。慈心无如是事。易摄</a><a name="0569b21" id="0569b21">众生故但说慈心。问曰。若众生有三种上</a><a name="0569b22" id="0569b22">中下。菩萨福德智慧积集故应是大人。云何</a><a name="0569b23" id="0569b23">言于一切众生中起下意。答曰。菩萨作</a><a name="0569b24" id="0569b24">是念。一切法无常一切众生上中下皆归磨</a><a name="0569b25" id="0569b25">灭。是中何者是大何者是小。人以世法故</a><a name="0569b26" id="0569b26">有大小。复次大小不定。此国以为大余国</a><a name="0569b27" id="0569b27">以为小。于此为大于彼为小。如今世卑贱</a><a name="0569b28" id="0569b28">后世为天王。如是业因缘在世间轮转。贵</a><a name="0569b29" id="0569b29">贱大小无定。如水火贵贱随时用舍无定。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250569a.htm'><img src='up.gif' border=0></a>
<a href='T250569c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>