<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0327c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷7)</font> <font face='Arial'>T26, p0327c</h2></font><hr>
<span class='old'>
</a><a name="0327b28" id="0327b28">他现诸化相。故利他摄</a><a name="0327b29" id="0327b29"><p>如是三身有四分故。得为四句。一受用非变</span><a name="0327c01" id="0327c01">化。谓自利分实受用身。二变化非受用。谓变</a><a name="0327c02" id="0327c02">化身为化地前杂类生故。或粗或妙。或令欢</a><a name="0327c03" id="0327c03">喜或令怖畏。改转不定。但名变化不名受用。</a><a name="0327c04" id="0327c04">不必令受现法乐故。三亦受用亦变化。谓为</a><a name="0327c05" id="0327c05">地上菩萨所现种种化身。令诸菩萨受法乐</a><a name="0327c06" id="0327c06">故。随时改转不决定故。四非受用非变化谓</a><a name="0327c07" id="0327c07">自性身。或处说佛有二种身。一者生身。二者</a><a name="0327c08" id="0327c08">法身。若自性身若实受用。俱名法身。诸功</a><a name="0327c09" id="0327c09">德法所依止故。诸功德法所集成故。若变化</a><a name="0327c10" id="0327c10">身若他受用。俱名生身。随众所宜数现生故</a><a name="0327c11" id="0327c11"><p>又余经说。有十种佛。一现等觉佛。二弘誓愿</a><a name="0327c12" id="0327c12">佛。三业异熟佛。四住持佛。五变化佛。六法</a><a name="0327c13" id="0327c13">界佛。七心佛。八定佛。九本性佛。十随乐佛。</a><a name="0327c14" id="0327c14">前五世俗后五胜义。随其所应三身所摄。如</a><a name="0327c15" id="0327c15">是等类随相应知</a><a name="0327c16" id="0327c16"><p>经曰。如是净法界　诸佛之所说</a><a name="0327c17" id="0327c17"><p>论曰。如是如来清净法界诸佛同说。具足佛</a><a name="0327c18" id="0327c18">地五种功德三身差别。或自性等六句义相。</a><a name="0327c19" id="0327c19">由此四颂略说佛地一切功德。及前广说。应</a><a name="0327c20" id="0327c20">知总名圣教所说</a><a name="0327c21" id="0327c21"><p>经曰。时薄伽梵说是经已。妙生菩萨摩诃萨</a><a name="0327c22" id="0327c22">等。诸大声闻世间天人阿素洛等。一切大众</a><a name="0327c23" id="0327c23">闻佛所说。皆大欢喜信受奉行</a><a name="0327c24" id="0327c24"><p>论曰。此中显示闻法众会依教奉行。由佛净</a><a name="0327c25" id="0327c25">识悲愿所引。变似契经增上缘力。时众自心</a><a name="0327c26" id="0327c26">善根成熟。似彼相现。谓闻佛说皆生欢喜信</a><a name="0327c27" id="0327c27">受奉行。诸声闻等或现化作或是真实。受用</a><a name="0327c28" id="0327c28">变化二土同处。听法徒众所闻虽同所见各</a><a name="0327c29" id="0327c29">异不相障碍。上亦见下下不见上。各各利益<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260327b.htm'><img src='up.gif' border=0></a>
<a href='T260328a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>