<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0323b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷7)</font> <font face='Arial'>T26, p0323b</h2></font><hr>
<span class='old'>
</a><a name="0323a28" id="0323a28">真假名实际。是无分别最胜圣智所证境界。</a><a name="0323a29" id="0323a29">假名胜义。如是广说。言二障者。一烦恼障。</span><a name="0323b01" id="0323b01">二所知障。恼乱身心令不寂静。名烦恼障。覆</a><a name="0323b02" id="0323b02">所知境无颠倒性。令不显现。名所知障。烦</a><a name="0323b03" id="0323b03">恼障者。谓执实我萨迦耶见以为上首。百</a><a name="0323b04" id="0323b04">二十八根本烦恼。及随烦恼。若所发业若所</a><a name="0323b05" id="0323b05">得果。皆摄在中。皆以烦恼为根本故。所知</a><a name="0323b06" id="0323b06">障者。谓执遍计所执诸法萨迦耶见以为上</a><a name="0323b07" id="0323b07">首。所有无明法爱恚等诸心心法。及所发业</a><a name="0323b08" id="0323b08">并所得果。皆摄在中。皆以法执及无明等为</a><a name="0323b09" id="0323b09">根本故。有义法执及无明等。遍在一切善恶</a><a name="0323b10" id="0323b10">无记。有漏心品及与二乘无漏心品。皆不了</a><a name="0323b11" id="0323b11">达法无我故。皆似相分见分起故。有义唯在</a><a name="0323b12" id="0323b12">不善无记有漏心品。瑜伽师地。说诸无明但</a><a name="0323b13" id="0323b13">有二种。一者不善。二者无记。复有二种。一</a><a name="0323b14" id="0323b14">者染污。二不染污。不言有善。不可非善善</a><a name="0323b15" id="0323b15">心相应。性相违故。又善心品必与无痴善根</a><a name="0323b16" id="0323b16">相应。痴即无明不可一心痴无痴并如贪无</a><a name="0323b17" id="0323b17">贪嗔无嗔等。不相应故。不可法执不与痴俱。</a><a name="0323b18" id="0323b18">若无无明无倒执故。如执有我定无明俱。此</a><a name="0323b19" id="0323b19">亦应尔。又诸善心性无迷执。皆信等俱顺</a><a name="0323b20" id="0323b20">无我解。与二空观为前方便。不可法执导法</a><a name="0323b21" id="0323b21">空观。我执未曾见此事故。是故有漏无漏善</a><a name="0323b22" id="0323b22">心。决定不与二执无明爱等相应。违教理故。</a><a name="0323b23" id="0323b23">一切异熟无记心品亦无法执及无明等。分</a><a name="0323b24" id="0323b24">别力劣不能执故。若有倒执成法我见。有无</a><a name="0323b25" id="0323b25">明等阿赖耶识。不应唯与五法相应。见无明</a><a name="0323b26" id="0323b26">等慧等摄故。又若此识有法执者。无所熏故</a><a name="0323b27" id="0323b27">应念念失。不须对治则成大过。烦恼障中无</a><a name="0323b28" id="0323b28">此事故。又法空观初现前时。此识应断。障治</a><a name="0323b29" id="0323b29">相违不俱行故。若尔所余有漏种子应无所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260323a.htm'><img src='up.gif' border=0></a>
<a href='T260323c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>