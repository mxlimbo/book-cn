<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0822b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷4)</font> <font face='Arial'>T25, p0822b</h2></font><hr>
<span class='old'>
</a><a name="0822a28" id="0822a28">有聚义。而有进趣不进趣异。七宝施福。唯有</a><a name="0822a29" id="0822a29">聚义。而不能进趣。明提经之福有积聚义。复</span><a name="0822b01" id="0822b01">有进趣义也。如人担重说名为聚者。此遍喻</a><a name="0822b02" id="0822b02">持经之福。是聚而有进趣义也。如是彼福德</a><a name="0822b03" id="0822b03">聚等者。此解聚而不进趣者。明七宝施福得</a><a name="0822b04" id="0822b04">人天因果有积聚之义。故名为聚。但不能感</a><a name="0822b05" id="0822b05">得菩提故。名为非福德聚也。此二能趣大菩</a><a name="0822b06" id="0822b06">提者。此解受持演说能远得菩提。是聚而有</a><a name="0822b07" id="0822b07">进趣义也。是故于彼福德聚中此福为胜者。</a><a name="0822b08" id="0822b08">论主以偈及长行。释此经竟。结受持经福胜</a><a name="0822b09" id="0822b09">七宝布施福也。云何此二能得大菩提者。论</a><a name="0822b10" id="0822b10">主将欲作第二偈释于下经故。拘[<a href='javascript:showpic("images/049822.gif")'>锱-田+贝</a>]问上偈</a><a name="0822b11" id="0822b11">中二能趣菩提。此受持演说一偈经教于菩</a><a name="0822b12" id="0822b12">提。有何因义也。如经以下。即引经答有因义</a><a name="0822b13" id="0822b13">也。虽举此经于菩提有其因义。而未释作因</a><a name="0822b14" id="0822b14">义之所以。故复牒云何说诸佛菩提等经为</a><a name="0822b15" id="0822b15">问。以偈解释也</a><a name="0822b16" id="0822b16"><p>于实名了因者。此第二偈释经中一切诸佛</a><a name="0822b17" id="0822b17">阿耨菩提皆从此经出。明受持此经与法佛</a><a name="0822b18" id="0822b18">为了因非作生因也。故但言于实名了因也。</a><a name="0822b19" id="0822b19">实者。明无为法身古今湛然体绝有为虚伪</a><a name="0822b20" id="0822b20">颠倒。故曰为实也。亦为余生因者。释经中诸</a><a name="0822b21" id="0822b21">佛如来皆从此经生。明此经不但能与法化</a><a name="0822b22" id="0822b22">为了因。亦与报应二佛以为生因。明报佛为</a><a name="0822b23" id="0822b23">万行所克酬于往因。用义如起。竖此用义。</a><a name="0822b24" id="0822b24">得说了为生故。言亦为余生因。所以复与应</a><a name="0822b25" id="0822b25">佛为生因者。明应从真有。理条然故。亦得</a><a name="0822b26" id="0822b26">言生也</a><a name="0822b27" id="0822b27"><p>唯独诸佛法佛法者。释经中佛法者即非</a><a name="0822b28" id="0822b28">佛法也。唯独诸佛法者。唯是诸佛所得。非余</a><a name="0822b29" id="0822b29">凡夫二乘所能得也。第四句福成第一体者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250822a.htm'><img src='up.gif' border=0></a>
<a href='T250822c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>