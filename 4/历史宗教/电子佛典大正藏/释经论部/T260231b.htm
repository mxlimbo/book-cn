<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1524 无量寿经优波提舍 0231b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1524 无量寿经优波提舍</font> <font face='Arial'>(卷1)</font> <font face='Arial'>T26, p0231b</h2></font><hr>
<span class='old'>
</a><br><a name="0231a28" id="0231a28">　　无垢庄严光　　　一念及一时</a><br><a name="0231a29" id="0231a29">　　普照诸佛会　　　利益诸群生</span><br><a name="0231b01" id="0231b01">　　雨天乐花衣　　　妙香等供养</a><br><a name="0231b02" id="0231b02">　　赞佛诸功德　　　无有分别心</a><br><a name="0231b03" id="0231b03">　　何等世界无　　　佛法功德宝</a><br><a name="0231b04" id="0231b04">　　我皆愿往生　　　示佛法如佛</a><br><a name="0231b05" id="0231b05">　　我作论说偈　　　愿见弥陀佛</a><br><a name="0231b06" id="0231b06">　　普共诸众生　　　往生安乐国　</p></a><a name="0231b07" id="0231b07"><p>无量寿修多罗章句我以偈总说竟</a><a name="0231b08" id="0231b08"><p>论曰。此愿偈明何义。观安乐世界。见阿弥</a><a name="0231b09" id="0231b09">陀佛。愿生彼国土故。云何观。云何生信心。</a><a name="0231b10" id="0231b10">若善男子善女人。修五念门成就者。毕竟</a><a name="0231b11" id="0231b11">得生安乐国土。见彼阿弥陀佛。何等五念</a><a name="0231b12" id="0231b12">门。一者礼拜门。二者赞叹门。三者作愿</a><a name="0231b13" id="0231b13">门。四者观察门。五者回向门。云何礼拜。</a><a name="0231b14" id="0231b14">身业礼拜阿弥陀如来应正遍知。为生彼</a><a name="0231b15" id="0231b15">国意故。云何赞叹。口业赞叹。称彼如来名。</a><a name="0231b16" id="0231b16">如彼如来光明智相。如彼名义。欲如实修行</a><a name="0231b17" id="0231b17">相应故。云何作愿。心常作愿。一心专念毕竟</a><a name="0231b18" id="0231b18">往生安乐国土。欲如实修行奢摩他故。云</a><a name="0231b19" id="0231b19">何观察。智慧观察。正念观彼。欲如实修行</a><a name="0231b20" id="0231b20">毗婆舍那故。彼观察有三种。何等三种。一</a><a name="0231b21" id="0231b21">者观察彼佛国土功德庄严。二者观察阿弥</a><a name="0231b22" id="0231b22">陀佛功德庄严。三者观察彼诸菩萨功德庄</a><a name="0231b23" id="0231b23">严。云何回向。不舍一切苦恼众生。心常</a><a name="0231b24" id="0231b24">作愿回向为首成就大悲心故。云何观察</a><a name="0231b25" id="0231b25">彼佛国土功德庄严。彼佛国土功德庄严者</a><a name="0231b26" id="0231b26">成就不可思议力故。如彼摩尼如意宝性。</a><a name="0231b27" id="0231b27">相似相对法故。观察彼佛国土功德庄严者。</a><a name="0231b28" id="0231b28">有十七种事应知。何者十七。一者清净功</a><a name="0231b29" id="0231b29">德成就。二者量功德成就。三者性功德成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260231a.htm'><img src='up.gif' border=0></a>
<a href='T260231c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>