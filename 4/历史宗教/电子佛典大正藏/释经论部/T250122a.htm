<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0122a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷9)</font> 初序品中 放光释论第十四 <font face='Arial'>T25, p0122a</h2></font><hr>
<span class='old'>
</a><a name="0121c28" id="0121c28">量无边。色像端正相好庄严。无量光明无量</a><a name="0121c29" id="0121c29">音声。听法众亦满虚空。(此众亦是法性身非生死人所得见也)</span><a name="0122a01" id="0122a01">常出种种身种种名号种种生处种种方便</a><a name="0122a02" id="0122a02">度众生。常度一切无须臾息时。如是法性</a><a name="0122a03" id="0122a03">身佛。能度十方世界众生。受诸罪报者是</a><a name="0122a04" id="0122a04">生身佛。生身佛次第说法如人法。以有二</a><a name="0122a05" id="0122a05">种佛故受诸罪无咎。复次佛即得道时。一</a><a name="0122a06" id="0122a06">切不善法尽断。一切善法皆成就。云何今实</a><a name="0122a07" id="0122a07">有不善法报可受。但怜愍未来世众生故。</a><a name="0122a08" id="0122a08">现方便受此诸罪。复次如阿泥卢豆。与一</a><a name="0122a09" id="0122a09">辟支佛食故。受无量世乐。心念饮食应意</a><a name="0122a10" id="0122a10">即得。何况佛世世割肉出髓以施众生。而</a><a name="0122a11" id="0122a11">乞食不得空钵而还。以是事故知佛方便。</a><a name="0122a12" id="0122a12">为度众生故受此诸罪。云何方便怜愍未</a><a name="0122a13" id="0122a13">来世五众佛弟子施福薄故。乞种种自活之</a><a name="0122a14" id="0122a14">具不能得。诸白衣言。汝衣食不能得。有病</a><a name="0122a15" id="0122a15">不能除。何能得道以益于人。是五众当答。</a><a name="0122a16" id="0122a16">我等虽无活身小事。有行道福德。我等今</a><a name="0122a17" id="0122a17">日众苦。是先身罪报。今之功德利在将来。我</a><a name="0122a18" id="0122a18">等大师佛入婆罗门聚落乞食。尚亦不得</a><a name="0122a19" id="0122a19">空钵而还。佛亦有诸病。释子毕罪时佛亦头</a><a name="0122a20" id="0122a20">痛。何况我等薄福下人。诸白衣闻已嗔心则</a><a name="0122a21" id="0122a21">息。便以四种供养供给比丘。身得安隐</a><a name="0122a22" id="0122a22">坐禅得道。是为方便故非实受罪。如毗摩</a><a name="0122a23" id="0122a23">罗诘经中说。佛在毗耶离国。是时佛语阿难。</a><a name="0122a24" id="0122a24">我身中热风气发。当用牛乳。汝持我钵乞</a><a name="0122a25" id="0122a25">牛乳来。阿难持佛钵。晨朝入毗耶离。至</a><a name="0122a26" id="0122a26">一居士门立。是时毗摩罗诘在是中行。见</a><a name="0122a27" id="0122a27">阿难持钵而立。问阿难。汝何以晨朝持钵</a><a name="0122a28" id="0122a28">立此。阿难答言。佛身小疾当用牛乳。故我</a><a name="0122a29" id="0122a29">到此。毗摩罗诘言。止止阿难。勿谤如来。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250121c.htm'><img src='up.gif' border=0></a>
<a href='T250122b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>