<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0155c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷13)</font> 初序品中 戒相义第二十二之一 <font face='Arial'>T25, p0155c</h2></font><hr>
<span class='old'>
</a><a name="0155b28" id="0155b28">说十不善道中杀罪最在初。五戒中亦最在</a><a name="0155b29" id="0155b29">初。若人种种修诸福德。而无不杀生戒则</span><a name="0155c01" id="0155c01">无所益。何以故。虽在富贵处生势力豪强。</a><a name="0155c02" id="0155c02">而无寿命谁受此乐。以是故知。诸余罪中</a><a name="0155c03" id="0155c03">杀罪最重。诸功德中不杀第一。世间中惜命</a><a name="0155c04" id="0155c04">为第一。何以知之。一切世人甘受刑罚刑</a><a name="0155c05" id="0155c05">残考掠以护寿命。复次若有人受戒心生。</a><a name="0155c06" id="0155c06">从今日不杀一切众生。是于无量众生中。</a><a name="0155c07" id="0155c07">已以所爱重物施与。所得功德亦复无量。</a><a name="0155c08" id="0155c08">如佛说有五大施。何等五。一者不杀生是为</a><a name="0155c09" id="0155c09">最大施。不盗不邪淫不妄语不饮酒亦复如</a><a name="0155c10" id="0155c10">是。复次行慈三昧其福无量。水火不害刀</a><a name="0155c11" id="0155c11">兵不伤。一切恶毒所不能中。以五大施</a><a name="0155c12" id="0155c12">故所得如是。复次三世十方中尊佛为第</a><a name="0155c13" id="0155c13">一。如佛语难提迦优婆塞。杀生有十罪。何</a><a name="0155c14" id="0155c14">等为十。一者心常怀毒世世不绝。二者众</a><a name="0155c15" id="0155c15">生憎恶眼不喜见。三者常怀恶念思惟恶</a><a name="0155c16" id="0155c16">事。四者众生畏之如见蛇虎。五者睡时心</a><a name="0155c17" id="0155c17">怖觉亦不安。六者常有恶梦。七者命终之时</a><a name="0155c18" id="0155c18">狂怖恶死。八者种短命业因缘。九者身坏命</a><a name="0155c19" id="0155c19">终堕泥梨中。十者若出为人常当短命。复</a><a name="0155c20" id="0155c20">次行者心念。一切有命乃至昆虫皆自惜身。</a><a name="0155c21" id="0155c21">云何以衣服饮食。自为身故而杀众生。复</a><a name="0155c22" id="0155c22">次行者当学大人法。一切大人中佛为最</a><a name="0155c23" id="0155c23">大。何以故。一切智慧成就十力具足。能度众</a><a name="0155c24" id="0155c24">生常行慈愍。持不杀戒自致得佛。亦教弟</a><a name="0155c25" id="0155c25">子行此慈愍。行者欲学大人行故亦当不</a><a name="0155c26" id="0155c26">杀。问曰。不侵我者杀心可息。若为侵害强</a><a name="0155c27" id="0155c27">夺逼迫。是当云何。答曰。应当量其轻重。若</a><a name="0155c28" id="0155c28">人杀己先自思惟。全戒利重全身为重。</a><a name="0155c29" id="0155c29">破戒为失丧身为失。如是思惟已。知持戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250155b.htm'><img src='up.gif' border=0></a>
<a href='T250156a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>