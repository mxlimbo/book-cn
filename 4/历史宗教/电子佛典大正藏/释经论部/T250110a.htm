<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0110a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷7)</font> 初序品中 佛土愿释论第十三 <font face='Arial'>T25, p0110a</h2></font><hr>
<span class='old'>
</a><a name="0109c28" id="0109c28">佛在人中生。用大人法故。虽有大悲不</a><a name="0109c29" id="0109c29">请不说。若不请而说。外道所讥。以是故初</span><a name="0110a01" id="0110a01">要须请。又复外道宗事梵天。梵天自请则外</a><a name="0110a02" id="0110a02">道心伏。复次菩萨法。昼三时夜三时常行三</a><a name="0110a03" id="0110a03">事。一者清旦偏袒右肩合掌礼十方佛言。</a><a name="0110a04" id="0110a04">我某甲。若今世若过世无量劫。身口意恶业</a><a name="0110a05" id="0110a05">罪。于十方现在佛前忏悔。愿令灭除不复</a><a name="0110a06" id="0110a06">更作。中暮夜三亦如是。二者念十方三世诸</a><a name="0110a07" id="0110a07">佛所行功德及弟子众所有功德。随喜劝助。</a><a name="0110a08" id="0110a08">三者劝请现在十方诸佛初转法轮。及请诸</a><a name="0110a09" id="0110a09">佛久住世间无量劫度脱一切。菩萨行此</a><a name="0110a10" id="0110a10">三事功德无量转近得佛。以是故须请</a><a name="0110a11" id="0110a11"><p>【经】能断种种见缠及诸烦恼<p>【论】见有二</a><a name="0110a12" id="0110a12">种。一者常二者断。常见者见五众常心忍</a><a name="0110a13" id="0110a13">乐。断见者见五众灭心忍乐。一切众生多</a><a name="0110a14" id="0110a14">堕此二见中。菩萨自断此二。亦能除一切众</a><a name="0110a15" id="0110a15">生二见令处中道。复有二种见。有见无见。</a><a name="0110a16" id="0110a16">复有三种见。一切法忍一切法不忍一切法</a><a name="0110a17" id="0110a17">亦忍亦不忍。复有四种见。世间常世间无常</a><a name="0110a18" id="0110a18">世间亦常亦无常世间亦非常亦非无常。我</a><a name="0110a19" id="0110a19">及世间有边无边亦如是。有死后如去。有</a><a name="0110a20" id="0110a20">死后不如去。有死后如去不如去。有死后亦</a><a name="0110a21" id="0110a21">不如去亦不不如去。复有五种见。身见边</a><a name="0110a22" id="0110a22">见邪见见取戒取。如是等种种诸见。乃至六</a><a name="0110a23" id="0110a23">十二见断。如是诸见种种因缘生。种种智门</a><a name="0110a24" id="0110a24">观。种种师边闻。如是种种相能为种种结</a><a name="0110a25" id="0110a25">使作因。能与众生种种苦。是名种种见。</a><a name="0110a26" id="0110a26">见义后当广说。缠者十缠。嗔缠覆罪缠睡缠</a><a name="0110a27" id="0110a27">眠缠戏缠掉缠无惭缠无愧缠悭缠嫉缠。复</a><a name="0110a28" id="0110a28">次一切烦恼结绕心故。尽名为缠。烦恼者</a><a name="0110a29" id="0110a29">能令心烦能作恼故。名为烦恼。烦恼有二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250109c.htm'><img src='up.gif' border=0></a>
<a href='T250110b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>