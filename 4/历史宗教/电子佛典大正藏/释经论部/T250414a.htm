<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0414a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷49)</font> 发趣品第二十 信持无三毒义第五十二 <font face='Arial'>T25, p0414a</h2></font><hr>
<span class='old'>
</a><a name="0413c28" id="0413c28">害。是人入一石窟。窟中有一大熊。见之</a><a name="0413c29" id="0413c29">恐怖而出。熊语之言。汝勿恐怖。此舍温暖</span><a name="0414a01" id="0414a01">可于中宿。时连雨七日。常以甘果美水供</a><a name="0414a02" id="0414a02">给此人。七日雨止。熊将此人示其道迳。熊</a><a name="0414a03" id="0414a03">语人言。我是罪身多有怨家。若有问者莫</a><a name="0414a04" id="0414a04">言见我。人答言尔。此人前行见诸猎者。猎</a><a name="0414a05" id="0414a05">者问言。汝从何来。见有众兽不。答言。我</a><a name="0414a06" id="0414a06">见一大熊。此熊于我有恩不得示汝。猎者</a><a name="0414a07" id="0414a07">言。汝是人当以人类相亲。何以惜熊。今</a><a name="0414a08" id="0414a08">一失道何时复来。汝示我者与汝多分。此</a><a name="0414a09" id="0414a09">人心变即将猎者示熊处所。猎者杀熊即</a><a name="0414a10" id="0414a10">以多分与之。此人展手取肉二肘俱堕。</a><a name="0414a11" id="0414a11">猎者言。汝有何罪。答言。是熊看我如父</a><a name="0414a12" id="0414a12">视子。我今背恩。将是此罪。猎者恐怖不敢</a><a name="0414a13" id="0414a13">食肉。持施众僧。尔时上座六通阿罗汉语</a><a name="0414a14" id="0414a14">诸下座。此是菩萨。未来世当得作佛。莫</a><a name="0414a15" id="0414a15">食此肉。即时起塔供养。王闻此事敕下国</a><a name="0414a16" id="0414a16">内。不知恩人无令住此。又以种种因缘</a><a name="0414a17" id="0414a17">赞知恩者。知<span class='corr'>恩</span>之义遍阎浮提人皆信行。</a><a name="0414a18" id="0414a18">复次菩萨作是念。若人有恶事于我。我犹</a><a name="0414a19" id="0414a19">尚应度。何况于我有恩。住忍辱力者。如忍</a><a name="0414a20" id="0414a20">波罗蜜中广说。问曰。种种因缘是忍辱相。此</a><a name="0414a21" id="0414a21">中何以但说不嗔不恼。答曰。此是忍辱体。先</a><a name="0414a22" id="0414a22">起嗔心然后身口恼他。是菩萨初行故。但</a><a name="0414a23" id="0414a23">说众生忍不说法忍。受欢喜者。菩萨见</a><a name="0414a24" id="0414a24">是持戒故身口清净。知恩忍辱故心清净。</a><a name="0414a25" id="0414a25">三业清净故。则自然生欢喜。譬如人香汤沐</a><a name="0414a26" id="0414a26">浴着好新衣。璎珞庄严镜中自观心生欢喜。</a><a name="0414a27" id="0414a27">菩萨亦如是。得是善法自庄严。戒是禅定</a><a name="0414a28" id="0414a28">智慧根本。我今得是净戒。无量无边福德</a><a name="0414a29" id="0414a29">皆应易得。以是自喜。菩萨住是戒忍中教<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250413c.htm'><img src='up.gif' border=0></a>
<a href='T250414b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>