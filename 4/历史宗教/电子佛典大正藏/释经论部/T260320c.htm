<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0320c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷6)</font> <font face='Arial'>T26, p0320c</h2></font><hr>
<span class='old'>
</a><a name="0320b28" id="0320b28">令起爱乐发生对治。是则如来成所作智相</a><a name="0320b29" id="0320b29">分中。现变化意业发名身等。宣说有情诸行</span><a name="0320c01" id="0320c01">对治。由此力故。令诸有情自心变似。佛所说</a><a name="0320c02" id="0320c02">法深生爱乐发起对治。是故说名发起意业</a><a name="0320c03" id="0320c03"><p>经曰。又如众生受领意业。由是众生受领苦</a><a name="0320c04" id="0320c04">乐。如是如来成所作智受意化业。由是如来</a><a name="0320c05" id="0320c05">于定不定反问置记为记别故随其所应受领</a><a name="0320c06" id="0320c06">去来现在等义。以是善巧方便力故。引诸众</a><a name="0320c07" id="0320c07">生令入圣教成熟解脱</a><a name="0320c08" id="0320c08"><p>论曰。此中显示受领意化化意业相。受相应</a><a name="0320c09" id="0320c09">思能动其心令受苦乐。是故说名受领意业。</a><a name="0320c10" id="0320c10">成所作智受相应思能起化故。名化意业成</a><a name="0320c11" id="0320c11">相分中现化意业。名化意业。于四记问为记</a><a name="0320c12" id="0320c12">别故。随其所应如实了知一切问已。领三世</a><a name="0320c13" id="0320c13">等无量法义如实了知。一一自体如实知已。</a><a name="0320c14" id="0320c14">随其所应一一记别无有颠倒。言四记者。一</a><a name="0320c15" id="0320c15">一向记。二分别记。三反问记。四默置记。一</a><a name="0320c16" id="0320c16">向记者如有问言。一切生者决定灭耶。佛法</a><a name="0320c17" id="0320c17">僧宝良福田耶。如是等问应一向记。此义决</a><a name="0320c18" id="0320c18">定。分别记者。如有问言。一切灭者定更生</a><a name="0320c19" id="0320c19">耶。佛法僧宝唯有一耶。如是等问应分别记。</a><a name="0320c20" id="0320c20">此义不定。反问记者。如有问言。菩萨十地</a><a name="0320c21" id="0320c21">为上为下。佛法僧宝为胜为劣。如是等问应</a><a name="0320c22" id="0320c22">反问记。汝望何问。默置记者。如有问言。实</a><a name="0320c23" id="0320c23">有性我为善为恶。石女儿色为黑为白。如是</a><a name="0320c24" id="0320c24">等问应默置记。不应记故。长戏论故</a><a name="0320c25" id="0320c25"><p>应知此中身语化业。或自身相应。或他身相</a><a name="0320c26" id="0320c26">应。或不相应意化业。唯自他相应。由此即释</a><a name="0320c27" id="0320c27">三种神变。谓神通教诫记说神变。此佛化业</a><a name="0320c28" id="0320c28">于一切种恒时随逐不可思议。作用数量国</a><a name="0320c29" id="0320c29">土差别不思议故。利有情用无休息转不思<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260320b.htm'><img src='up.gif' border=0></a>
<a href='T260321a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>