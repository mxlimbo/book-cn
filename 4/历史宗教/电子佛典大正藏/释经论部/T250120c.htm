<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0120c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷8)</font> 初序品中 放光释论第十四 <font face='Arial'>T25, p0120c</h2></font><hr>
<span class='old'>
</a><a name="0120b28" id="0120b28">邪见。自不杀生不教他杀。赞不杀者。见</a><a name="0120b29" id="0120b29">人不杀。代其欢喜。乃至邪见亦有四种。</span><a name="0120c01" id="0120c01">问曰。后三业道非业。前七业道亦业。云何</a><a name="0120c02" id="0120c02">言十善业道。答曰。没少从多故通名业</a><a name="0120c03" id="0120c03">道。后三虽非业能起业。又复为业故生。是</a><a name="0120c04" id="0120c04">故总名业道。净修梵行无诸瑕秽者。问</a><a name="0120c05" id="0120c05">曰。上说行十善业道。此理已足。今何以</a><a name="0120c06" id="0120c06">复言净修梵行。答曰。有人行十善业道不</a><a name="0120c07" id="0120c07">断淫。今更赞此行梵天行。断除淫欲故。</a><a name="0120c08" id="0120c08">言净修梵行。无诸瑕秽者。行淫之人身恶</a><a name="0120c09" id="0120c09">名臭。以是故赞断淫人言无诸瑕秽。</a><a name="0120c10" id="0120c10">然快乐者。问曰。此何等乐。答曰。是乐二种。</a><a name="0120c11" id="0120c11">内乐涅乐。是乐不从五尘生。譬如石泉</a><a name="0120c12" id="0120c12">水自中出不从外来。心乐亦如是。行等心</a><a name="0120c13" id="0120c13">修梵行。得十善业道清净无秽。是名内乐。</a><a name="0120c14" id="0120c14">问曰。此乐何界系。欲界系色界系无色界系</a><a name="0120c15" id="0120c15">耶。答曰。是乐欲界系亦不系。非色无色界</a><a name="0120c16" id="0120c16">系。今言譬如比丘入第三禅。若是色界系不</a><a name="0120c17" id="0120c17">应言。譬如。以是事故知。非色界系。此欲</a><a name="0120c18" id="0120c18">界心生喜乐一切满身。譬如暖苏渍身柔</a><a name="0120c19" id="0120c19">软和乐。不系者得般若波罗蜜相观诸法不</a><a name="0120c20" id="0120c20">生不灭。得实智慧心无所著。无相之乐是</a><a name="0120c21" id="0120c21">为不系。问曰。佛言涅第一乐。何以言第</a><a name="0120c22" id="0120c22">三禅乐。答曰。有二种乐。有受乐有受尽</a><a name="0120c23" id="0120c23">乐。受尽乐一切五众尽更不生。是无余涅</a><a name="0120c24" id="0120c24">乐。能除忧愁烦恼心中欢喜。是名乐受。如</a><a name="0120c25" id="0120c25">是乐受满足在第三禅中。以是故言譬如</a><a name="0120c26" id="0120c26">第三禅乐。问曰。初禅二禅亦有乐受。何以故</a><a name="0120c27" id="0120c27">但言第三禅。答曰。乐有上中下。下者初禅。</a><a name="0120c28" id="0120c28">中者二禅。上者三禅。初禅有二种。乐根喜</a><a name="0120c29" id="0120c29">根。五识相应乐根。意识相应喜根。二禅中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250120b.htm'><img src='up.gif' border=0></a>
<a href='T250121a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>