<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0409c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷48)</font> 四念处品第十九 信持无三毒义第五十二 <font face='Arial'>T25, p0409c</h2></font><hr>
<span class='old'>
</a><a name="0409b28" id="0409b28">月至昼十八时夜十二时。十一月至夜十八</a><a name="0409b29" id="0409b29">时昼十二时。一月或三十日或三十日半。或</span><a name="0409c01" id="0409c01">二十九日或二十七日半。有四种月。一者</a><a name="0409c02" id="0409c02">日月。二者世间月。三者月月。四者星宿月。</a><a name="0409c03" id="0409c03">日月者。三十日半。世间月者。三十日。月月</a><a name="0409c04" id="0409c04">者。二十九日。加六十二分之三十。星宿月者。</a><a name="0409c05" id="0409c05">二十七日。加六十七分之二十一。闰月者。从</a><a name="0409c06" id="0409c06">日月世间月二事中出。是名十三月。或十二</a><a name="0409c07" id="0409c07">月或十三月名一岁。是岁三百六十六日。周</a><a name="0409c08" id="0409c08">而复始。菩萨知日中分时。前分已过后分未</a><a name="0409c09" id="0409c09">生。中分中无住处。无相可取。日分空无</a><a name="0409c10" id="0409c10">所有。到三十日时二十九日已灭。云何和</a><a name="0409c11" id="0409c11">合成月。月无故。云何和合而为岁。以是故。</a><a name="0409c12" id="0409c12">佛言。世间法如幻如梦。但是诳心法。菩萨</a><a name="0409c13" id="0409c13">能知世间日月岁和合。能知破散无所有。是</a><a name="0409c14" id="0409c14">名巧分别。如是等种种分别。是名菩萨摩</a><a name="0409c15" id="0409c15">诃萨摩诃衍</a><a name="0409c16" id="0409c16"><p class='juan'>
大智度论卷第四十八(释第十九品)</p>
</a><a name="0409c17" id="0409c17"></a><a name="0409c18" id="0409c18"><p class='juan'>
</p>
</a><a name="0409c19" id="0409c19"><p><b>　　<A NAME="n165"></A>大智度论释发趣品第二十(卷四十九)</b></a><a name="0409c20" id="0409c20"></a><a name="0409c21" id="0409c21"><p><span class='byline'>　　　　龙树菩萨造</span><br></a><a name="0409c22" id="0409c22"><p><span class='byline'>　　　　后秦龟兹国三藏鸠摩罗什译</span><br></a><a name="0409c23" id="0409c23"><p>【经】佛告须菩提。汝问云何菩萨摩诃萨大</a><a name="0409c24" id="0409c24">乘发趣。若菩萨摩诃萨行六波罗蜜时。从一</a><a name="0409c25" id="0409c25">地至一地。是名菩萨摩诃萨大乘发趣。须菩</a><a name="0409c26" id="0409c26">提白佛言。世尊。云何菩萨摩诃萨从一地至</a><a name="0409c27" id="0409c27">一地。佛言。菩萨摩诃萨知一切法无来去相</a><a name="0409c28" id="0409c28">亦无有法。若来若去若至若不至诸法相不</a><a name="0409c29" id="0409c29">灭故。菩萨摩诃萨于诸地不念不思惟。而修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250409b.htm'><img src='up.gif' border=0></a>
<a href='T250410a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>