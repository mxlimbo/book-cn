<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0298a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷2)</font> <font face='Arial'>T26, p0298a</h2></font><hr>
<span class='old'>
</a><a name="0297c28" id="0297c28">谓此法界善清净故。穷生死际。常起等流契</a><a name="0297c29" id="0297c29">经等法。为当来世所化有情。如应如时恒现</span><a name="0298a01" id="0298a01">起作利益安乐。尽虚空性穷未来际者。显示</a><a name="0298a02" id="0298a02">世尊无尽究竟殊胜功德。谓如虚空常无穷</a><a name="0298a03" id="0298a03">尽。诸佛法界所起功德亦复如是。无穷尽故。</a><a name="0298a04" id="0298a04">如未来际无有尽期。利乐一切有情加行无</a><a name="0298a05" id="0298a05">休息故。诸佛功德为性是常无尽。究竟为性</a><a name="0298a06" id="0298a06">无常相续不断。无尽究竟不可定说。以佛法</a><a name="0298a07" id="0298a07">身清净法界理性功德性是常故。受用变化</a><a name="0298a08" id="0298a08">二身功德。虽性无常无断尽故。无尽究竟。一</a><a name="0298a09" id="0298a09">切如来本发弘愿。为有情故求大菩提。若诸</a><a name="0298a10" id="0298a10">有情尽得灭度。尔时诸佛有为功德何不断</a><a name="0298a11" id="0298a11">灭。诸有情界无有一切尽灭度时。故佛功德</a><a name="0298a12" id="0298a12">无有断灭。所以者何。由法尔故。无始时来一</a><a name="0298a13" id="0298a13">切有情有五种性。一声闻种性。二独觉种</a><a name="0298a14" id="0298a14">性。三如来种性。四不定种性。五无有</a><a name="0298a15" id="0298a15">出世功德种性。如余经论广说其相。分别</a><a name="0298a16" id="0298a16">建立前四种性。虽无时限然有毕竟得灭度</a><a name="0298a17" id="0298a17">期。诸佛慈悲巧方便故。第五种性无有出</a><a name="0298a18" id="0298a18">世功德因故。毕竟无有得灭度期。诸佛但可</a><a name="0298a19" id="0298a19">为彼方便示现神通。说离恶趣生善趣法。彼</a><a name="0298a20" id="0298a20">虽依教勤修善因得生人趣。乃至非想非非</a><a name="0298a21" id="0298a21">想处。必还退下堕诸恶趣。诸佛方便复为现</a><a name="0298a22" id="0298a22">通说法教化。彼复修善得生善趣。后还退堕</a><a name="0298a23" id="0298a23">受诸苦恼。诸佛方便复更拔济。如是展转穷</a><a name="0298a24" id="0298a24">未来际。不能令其毕竟灭度。虽余经中宣说</a><a name="0298a25" id="0298a25">一切有情之类皆有佛性皆当作佛。然就真</a><a name="0298a26" id="0298a26">如法身佛性。或就少分一切有情方便而说。</a><a name="0298a27" id="0298a27">为令不定种性有情。决定速趣无上正等菩</a><a name="0298a28" id="0298a28">提果故。由此道理。诸佛利乐有情功德无有</a><a name="0298a29" id="0298a29">断尽。此利他德依自利德乃得无断。是故如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260297c.htm'><img src='up.gif' border=0></a>
<a href='T260298b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>