<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0078b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷11)</font> 四十不共法中难一切智人品第二十二 <font face='Arial'>T26, p0078b</h2></font><hr>
<span class='old'>
</a><a name="0078a28" id="0078a28">呵故。令梵天王求请说法。即时梵天王等</a><a name="0078a29" id="0078a29">白佛言。众生可愍。中有利根结使薄者易</span><a name="0078b01" id="0078b01">可化度。是故受诸梵王等请。如人得大宝</a><a name="0078b02" id="0078b02">藏应示余人。如是诸圣自得法利亦应利</a><a name="0078b03" id="0078b03">人。如汝所说佛不知阿兰迦兰等先已命</a><a name="0078b04" id="0078b04">终欲为说法者。今当答。佛不念其死与</a><a name="0078b05" id="0078b05">不死。但念此人结使微薄堪任化度。随所</a><a name="0078b06" id="0078b06">念处则有智生。是故佛先自说。而后天告理</a><a name="0078b07" id="0078b07">故宜然。又佛先出家。就此二人曾经宿止。</a><a name="0078b08" id="0078b08">诸天人民傥能疑佛受其妙法余处得道。</a><a name="0078b09" id="0078b09">佛欲断彼疑故。即时唱言彼人长衰如此。妙</a><a name="0078b10" id="0078b10">法如何不闻。推如是义。五比丘事亦复可</a><a name="0078b11" id="0078b11">知。但念其可度因缘。不念其住止所在。后</a><a name="0078b12" id="0078b12">念住处即便得知。是故不应破一切智人。</a><a name="0078b13" id="0078b13">汝言疑说巴连弗城坏者。今当答。是城破因</a><a name="0078b14" id="0078b14">缘不定。不定因缘而定说者是则为过。又我</a><a name="0078b15" id="0078b15">先说四十不共法中诸佛善知不定。答者则</a><a name="0078b16" id="0078b16">不受此难。汝说佛问诸比丘。汝等聚会为</a><a name="0078b17" id="0078b17">何所说。今当答。佛将欲说法门故。作如是</a><a name="0078b18" id="0078b18">问。或欲结戒故。命其自说如是种种说</a><a name="0078b19" id="0078b19">法故。问而无咎。世间亦有知而复问。如见</a><a name="0078b20" id="0078b20">人食问言食耶。如天寒时问言寒耶。佛亦</a><a name="0078b21" id="0078b21">如是知而复问随俗无咎。汝言自赞毁他</a><a name="0078b22" id="0078b22">非一切智人者。今当答。佛不贪身不贪</a><a name="0078b23" id="0078b23">供养。不恚他人不增上慢。所以自说我</a><a name="0078b24" id="0078b24">于世间最第一者。有信众生诸根猛利舍</a><a name="0078b25" id="0078b25">恶知识。以我为师是人长夜当得安隐。是</a><a name="0078b26" id="0078b26">故佛自赞身。复次有人求第一乐道。而有</a><a name="0078b27" id="0078b27">懈怠不能精进。是故佛言无上利中不应</a><a name="0078b28" id="0078b28">懈怠。我于世间第一导师善说正法。宜勤</a><a name="0078b29" id="0078b29">精进可得道果。如是等因缘自赞其身。非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260078a.htm'><img src='up.gif' border=0></a>
<a href='T260078c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>