<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0864a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷9)</font> <font face='Arial'>T25, p0864a</h2></font><hr>
<span class='old'>
</a><a name="0863c28" id="0863c28">法身体。有真解脱色声。古今湛然。非一向无</a><a name="0863c29" id="0863c29">色声也。下半偈。明此法身虽体有真实色</span><a name="0864a01" id="0864a01">声。而非识相之境。故所以不知若以色见我。</a><a name="0864a02" id="0864a02">以音声求我者。若语当时发声说偈者。是应</a><a name="0864a03" id="0864a03">佛口业。亦道报佛口业。若就理而言之。是</a><a name="0864a04" id="0864a04">法身佛说也。明不可以报应二佛所得色声</a><a name="0864a05" id="0864a05">见闻于我也。此明就释迦法身不可以色声</a><a name="0864a06" id="0864a06">见闻。类一切众生法身如来亦不可以色声</a><a name="0864a07" id="0864a07">见闻也。若谓法身同此色声可见闻者。是不</a><a name="0864a08" id="0864a08">正见故。第三句云。是人行耶道也。不能见</a><a name="0864a09" id="0864a09">如来者。如是取法身。同于色声。不能见彼法</a><a name="0864a10" id="0864a10">身如来也</a><a name="0864a11" id="0864a11"><p>有人乘此生疑。若法身如来。不可以色声而</a><a name="0864a12" id="0864a12">见闻者。一向无法身。又法身一向无色声。此</a><a name="0864a13" id="0864a13">之色声则条然异于法身故。第二偈答彼如</a><a name="0864a14" id="0864a14">来妙体。明彼法身虽不可以色声见闻。而向</a><a name="0864a15" id="0864a15">者色声。即此法身妙有体上有彼色声故。上</a><a name="0864a16" id="0864a16">经云。不离法身有色相可见。不离证智有声</a><a name="0864a17" id="0864a17">教可说。又十地经七地中言。知诸佛法身自</a><a name="0864a18" id="0864a18">性无身。而起色身相好庄严行。知诸佛音声</a><a name="0864a19" id="0864a19">无声。本来寂灭不可说相。而随一切众生差</a><a name="0864a20" id="0864a20">别。庄严音声行也。以此文验。故知法身虽</a><a name="0864a21" id="0864a21">无色声。不离法身有此色声故。第二句云。即</a><a name="0864a22" id="0864a22">法身诸佛。明法身之体具足万德故。有色声</a><a name="0864a23" id="0864a23">性也。或者闻即法身上有色声之性。便谓</a><a name="0864a24" id="0864a24">法身有色声可用凡夫虚妄分别心意意识而</a><a name="0864a25" id="0864a25">得见闻故。第三句云。法体不可见。明法身虽</a><a name="0864a26" id="0864a26">有色声之性。不可以凡夫视听而见闻也。虽</a><a name="0864a27" id="0864a27">云法身不可见。未知不见者谁。故第四句云。</a><a name="0864a28" id="0864a28">彼识不能知。明彼法身虽体有色声。而无色</a><a name="0864a29" id="0864a29">声之用。又不闻下地色声故。凡夫六识不能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250863c.htm'><img src='up.gif' border=0></a>
<a href='T250864b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>