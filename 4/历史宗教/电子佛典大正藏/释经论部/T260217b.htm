<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1523 大宝积经论 0217b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1523 大宝积经论</font> <font face='Arial'>(卷2)</font> <font face='Arial'>T26, p0217b</h2></font><hr>
<span class='old'>
</a><a name="0217a28" id="0217a28">横执。于有无事中说迦叶。有是一边无是二</a><a name="0217a29" id="0217a29">边。乃至无命无知无觉无著。是名中道诸法</span><a name="0217b01" id="0217b01">真实正观。如说应知依有障对治故。所执无</a><a name="0217b02" id="0217b02">明为明说。经言。迦叶。我为汝等所说十二</a><a name="0217b03" id="0217b03">因缘。所谓无明缘行。乃至无明灭已忧悲苦</a><a name="0217b04" id="0217b04">恼妄想等灭。执有为无为及灭余道故。行及</a><a name="0217b05" id="0217b05">灭行如是等诸句。此诸执等对治。是名不二</a><a name="0217b06" id="0217b06">妄想分别执性离。是平等性故。说不二相故。</a><a name="0217b07" id="0217b07">非明令能生非无明能灭。非行等能灭除非</a><a name="0217b08" id="0217b08">灭令可得者。虽有分别性相成就。如是此所</a><a name="0217b09" id="0217b09">有智彼能防谤边。非明非无明如是等。若不</a><a name="0217b10" id="0217b10">以空故令诸法空。但法性自空不以无相故。</a><a name="0217b11" id="0217b11">令诸法无相但法自无相。乃至但法自无起</a><a name="0217b12" id="0217b12">无取无性。如是等。示现何义。已得明空等相</a><a name="0217b13" id="0217b13">因缘生法妄想分别性。或成就性不能令空。</a><a name="0217b14" id="0217b14">何以故。是诸法体尔。若妄想分别性。或复成</a><a name="0217b15" id="0217b15">就性故。诸法亦空。如是乃至无性。此说有明</a><a name="0217b16" id="0217b16">及有彼障。示现离妄想成就性。已防遮护谤</a><a name="0217b17" id="0217b17">边。是中有七种障对治故。说明为空。乃至</a><a name="0217b18" id="0217b18">无性。七种障。一者见对治彼故说空。贪嗔痴</a><a name="0217b19" id="0217b19">相因对治彼故。说无相。复于有中取愿。对治</a><a name="0217b20" id="0217b20">彼故说无愿。复造有诸业行对治彼故说无</a><a name="0217b21" id="0217b21">作。因彼有果故有生。对治彼故说无生。生已</a><a name="0217b22" id="0217b22">必起苦乐。对治彼故说无起。见空故生我慢。</a><a name="0217b23" id="0217b23">对治彼故说诸法亦无性耳。是中作无我观。</a><a name="0217b24" id="0217b24">遮人执取相。余者乃至不二等相者。诸法执</a><a name="0217b25" id="0217b25">取相故言迦叶非无人故。名曰为空。但空自</a><a name="0217b26" id="0217b26">空者。遮人及法横执取相。非灭众生执取相。</a><a name="0217b27" id="0217b27">非灭众生执取相故而修空。然空自空。示现</a><a name="0217b28" id="0217b28">灭法中执相故。以妄执分别性故。空是空。何</a><a name="0217b29" id="0217b29">况一切法妄者分别中所执取者。故如是以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260217a.htm'><img src='up.gif' border=0></a>
<a href='T260217c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>