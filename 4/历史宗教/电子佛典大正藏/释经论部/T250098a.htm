<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0098a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷5)</font> 初序品中 菩萨功德释论第十 <font face='Arial'>T25, p0098a</h2></font><hr>
<span class='old'>
</a><a name="0097c24" id="0097c24">如鸟无碍。二者移远令近不往而到。三者</a><a name="0097c25" id="0097c25">此没彼出。四者一念能至。转变者。大能作小</span><a name="0098a01" id="0098a01">小能作大一能作多多能作一。种种诸物皆</a><a name="0098a02" id="0098a02">能转变。外道辈转变极久不过七日。诸佛</a><a name="0098a03" id="0098a03">及弟子转变自在无有久近。圣如意者。外六</a><a name="0098a04" id="0098a04">尘中不可爱不净物。能观令净。可爱净物。</a><a name="0098a05" id="0098a05">能观令不净。是圣如意法唯佛独有。是如</a><a name="0098a06" id="0098a06">意通从修四如意足生。是如意足通等。色</a><a name="0098a07" id="0098a07">缘故。次第生。不可一时得。天眼通者。于眼。</a><a name="0098a08" id="0098a08">得色界四大造清净色。是名天眼。天眼所</a><a name="0098a09" id="0098a09">见。自地及下地六道中众生诸物。若近若远</a><a name="0098a10" id="0098a10">若覆若细诸色无不能照。见天眼有二</a><a name="0098a11" id="0098a11">种。一者从报得。二者从修得。是五通中天</a><a name="0098a12" id="0098a12">眼从修得非报得。何以故。常忆念种种光</a><a name="0098a13" id="0098a13">明得故。复次有人言。是诸菩萨辈得无生</a><a name="0098a14" id="0098a14">法忍力故。六道中不摄。但为教化众生</a><a name="0098a15" id="0098a15">故。以法身现于十方。三界中未得法身</a><a name="0098a16" id="0098a16">菩萨。或修得或报得。问曰。是诸菩萨功德。</a><a name="0098a17" id="0098a17">胜阿罗汉辟支佛。何以故。赞凡夫所共小</a><a name="0098a18" id="0098a18">功德天眼。不赞诸菩萨慧眼法眼佛眼。答曰</a><a name="0098a19" id="0098a19">有三种天。一假号天二生天三清净天。转轮</a><a name="0098a20" id="0098a20">圣王诸余大王等。是名假号天。从四天王</a><a name="0098a21" id="0098a21">天乃至有顶生处。是名生天。诸佛法身菩</a><a name="0098a22" id="0098a22">萨辟支佛阿罗汉。是名清净天。是清净天修</a><a name="0098a23" id="0098a23">得天眼。是谓天眼通。佛法身菩萨清净天</a><a name="0098a24" id="0098a24">眼。一切离欲五通凡夫所不能得。声闻辟</a><a name="0098a25" id="0098a25">支佛亦所不得。所以者何。小阿罗汉小用</a><a name="0098a26" id="0098a26">心。见一千世界。大用心见二千世界。大</a><a name="0098a27" id="0098a27">阿罗汉小用心。见二千世界。大用心见三</a><a name="0098a28" id="0098a28">千大千世界。辟支佛亦尔。是名天眼通。云</a><a name="0098a29" id="0098a29">何名天耳通。于耳。得色界四大造清净色。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250097c.htm'><img src='up.gif' border=0></a>
<a href='T250098b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>