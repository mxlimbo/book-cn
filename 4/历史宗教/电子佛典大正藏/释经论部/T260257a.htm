<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0257a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷6)</font> <font face='Arial'>T26, p0257a</h2></font><hr>
<span class='old'>
</a><a name="0256c28" id="0256c28"><p><span class='byline'>　　　　后魏天竺三藏菩提流支译</span><br></a><a name="0256c29" id="0256c29"><p>成就舍心者。问曰。以何义故。说持戒后次</span><a name="0257a01" id="0257a01">说成就舍心。答曰。以见作他利益力故。此明</a><a name="0257a02" id="0257a02">何义。以菩萨持戒依持戒故得生善道。虽成</a><a name="0257a03" id="0257a03">就舍心而无具足资生。若尔不能作他利益。</a><a name="0257a04" id="0257a04">又复不能成就诸余一切功德。何以故。为他</a><a name="0257a05" id="0257a05">利益摄取世间。而彼菩萨利益他时离舍财</a><a name="0257a06" id="0257a06">物。不能成就。以是义故。依他利益说持戒。后</a><a name="0257a07" id="0257a07">次说成就舍心。又复有义。持戒舍心迭共相</a><a name="0257a08" id="0257a08">依互为利益。以彼持戒能益舍心。舍心亦能</a><a name="0257a09" id="0257a09">利益持戒。以是义故。次持戒后说成就舍心。</a><a name="0257a10" id="0257a10">又离持戒故生恶道中。舍心不能受于果报。</a><a name="0257a11" id="0257a11">如相应果则不能得具足现前。而持戒人生</a><a name="0257a12" id="0257a12">善道中。舍心则能受于果报。如相应果具足</a><a name="0257a13" id="0257a13">现前。以是义故。持戒于舍能作利益。舍心</a><a name="0257a14" id="0257a14">亦能利益持戒。以持戒人生善道处。无资生</a><a name="0257a15" id="0257a15">故。则为贫穷苦恼所逼。虽生善道即名恶道。</a><a name="0257a16" id="0257a16">成就舍心生善道处。于作自利及他利因。是</a><a name="0257a17" id="0257a17">故施能利益持戒。又以修行次第义故。此明</a><a name="0257a18" id="0257a18">何义。菩萨为欲利益众生修行义故。如是次</a><a name="0257a19" id="0257a19">第欲自取勘等口言功德先住持戒。次后依</a><a name="0257a20" id="0257a20">于不损害心起大慈悲心。为他作利益法施资</a><a name="0257a21" id="0257a21">生施。如彼众生可化摄取。又施等法能庄严</a><a name="0257a22" id="0257a22">戒故。此明何义。菩萨摩诃萨以施等法庄严</a><a name="0257a23" id="0257a23">持戒故。能成就种种胜果。如如来娑伽罗龙</a><a name="0257a24" id="0257a24">王所问经中说。龙王。菩萨摩诃萨离杀生故。</a><a name="0257a25" id="0257a25">能起布施则得成就大富资生不可破坏得长</a><a name="0257a26" id="0257a26">寿命。行菩萨行过诸世间所恼恶事。如是等</a><a name="0257a27" id="0257a27">龙王。十善业道亦复如是。布施庄严十善业</a><a name="0257a28" id="0257a28">道。成就大利益。持戒庄严十善业道。成就一</a><a name="0257a29" id="0257a29">切佛法愿。忍辱庄严十善业道。成就三十二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260256c.htm'><img src='up.gif' border=0></a>
<a href='T260257b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>