<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0265c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷28)</font> 初序品中 欲住六神通释论第四十三 <font face='Arial'>T25, p0265c</h2></font><hr>
<span class='old'>
</a><a name="0265b28" id="0265b28">法。声闻不知辟支佛心心数法。辟支佛不</a><a name="0265b29" id="0265b29">知佛心心数法。以是故说欲知一切众生</span><a name="0265c01" id="0265c01">心所趣向当学般若波罗蜜。问曰。以何智</a><a name="0265c02" id="0265c02">能知一切众生心心数法。答曰。诸佛有无碍</a><a name="0265c03" id="0265c03">解脱。入是解脱中。能知一切众生心心数</a><a name="0265c04" id="0265c04">法。诸大菩萨得相似无碍解脱。亦能知一切</a><a name="0265c05" id="0265c05">众生心心数法。新学菩萨欲得是大菩萨无</a><a name="0265c06" id="0265c06">碍解脱及佛无碍解脱。以此无碍解脱知一</a><a name="0265c07" id="0265c07">切众生心心数法。大菩萨欲得佛无碍解脱。</a><a name="0265c08" id="0265c08">以是故虽已说知他心通。更说欲知一切</a><a name="0265c09" id="0265c09">众生心所趣向当学般若波罗蜜。问曰。心所</a><a name="0265c10" id="0265c10">趣向。心为去为不去。若去此则无心犹若</a><a name="0265c11" id="0265c11">死人。若不去云何能知。如佛言依意缘</a><a name="0265c12" id="0265c12">法意识生意。若不去则无和合。答曰。心不</a><a name="0265c13" id="0265c13">去不住而能知。如般若波罗蜜中说。一切</a><a name="0265c14" id="0265c14">法无来无去相。云何言心有来去。又言诸法</a><a name="0265c15" id="0265c15">生时无所从来。灭时无所去。若有来去即</a><a name="0265c16" id="0265c16">堕常见。诸法无有定相。以是故但以内六</a><a name="0265c17" id="0265c17">情外六尘和合生六识。及生六受六想六</a><a name="0265c18" id="0265c18">思。以是故心如幻化。能知一切众生心心</a><a name="0265c19" id="0265c19">数法。无有知者无有见者。如叹摩诃衍</a><a name="0265c20" id="0265c20">品中言。若一切众生心心数法。性实有不虚</a><a name="0265c21" id="0265c21">诳者。佛不能知一切众生心心数法。以一</a><a name="0265c22" id="0265c22">切众生心心数法性实虚诳无来无去故。佛</a><a name="0265c23" id="0265c23">知一切众生心心数法。譬如比丘贪求者不</a><a name="0265c24" id="0265c24">得供养。无所贪求则无所乏短。心亦如</a><a name="0265c25" id="0265c25">是。若分别取相则不得实法。不得实法</a><a name="0265c26" id="0265c26">故不能通达知一切众生心心数法。若不</a><a name="0265c27" id="0265c27">取相无所分别则得实法。得实法故能</a><a name="0265c28" id="0265c28">通达。知一切众生心心数法无所挂碍。问</a><a name="0265c29" id="0265c29">曰。一切众生诸心可得悉知不。若悉知则<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250265b.htm'><img src='up.gif' border=0></a>
<a href='T250266a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>