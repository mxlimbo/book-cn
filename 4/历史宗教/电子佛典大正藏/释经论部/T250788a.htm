<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1511 金刚般若波罗蜜经论 0788a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1511 金刚般若波罗蜜经论</font> <font face='Arial'>(卷2)</font> <font face='Arial'>T25, p0788a</h2></font><hr>
<span class='old'>
</a><a name="0787c28" id="0787c28">来说第一波罗蜜非第一波罗蜜故。又此法。</a><a name="0787c29" id="0787c29">门名为大因。如经如来说第一波罗蜜者故</span><a name="0788a01" id="0788a01">又此法门名为清净。以无量佛说故。如经彼</a><a name="0788a02" id="0788a02">无量诸佛亦说波罗蜜。是名第一波罗蜜故。</a><a name="0788a03" id="0788a03">彼珍宝檀等无如是功德。是故彼福德中此</a><a name="0788a04" id="0788a04">福为胜。如是成已</a><a name="0788a05" id="0788a05"><p>论曰。自下经文复为断疑。云何疑。向说彼</a><a name="0788a06" id="0788a06">身苦以彼舍身苦身果报而彼福是劣。若尔</a><a name="0788a07" id="0788a07">依此法门受持演说。诸菩萨行苦行。彼苦行</a><a name="0788a08" id="0788a08">亦是苦果。云何于此法门不成苦果。为断此</a><a name="0788a09" id="0788a09">疑故</a><a name="0788a10" id="0788a10"><p>经曰。须菩提如来说忍辱波罗蜜。即非忍辱</a><a name="0788a11" id="0788a11">波罗蜜。何以故。须菩提。如我昔为歌利王割</a><a name="0788a12" id="0788a12">截身体。我于尔时无我相无人相。无众生</a><a name="0788a13" id="0788a13">相无寿者相。无相亦非无相。何以故。须菩提。</a><a name="0788a14" id="0788a14">我于往昔节节支解时。若有我相人相众生</a><a name="0788a15" id="0788a15">相寿者相应生嗔恨。须菩提。又念过去。于五</a><a name="0788a16" id="0788a16">百世作忍辱仙人。于尔所世无我相无人相</a><a name="0788a17" id="0788a17">无众生相无寿者相。是故须菩提。菩萨应离</a><a name="0788a18" id="0788a18">一切相发阿耨多罗三藐三菩提心。何以故。</a><a name="0788a19" id="0788a19">若心有住则为非住。不应住色生心。不应住</a><a name="0788a20" id="0788a20">声香味触法生心。应生无所住心。是故佛说</a><a name="0788a21" id="0788a21">菩萨心不住色布施。须菩提。菩萨为利益一</a><a name="0788a22" id="0788a22">切众生。应如是布施。须菩提言。世尊。一切众</a><a name="0788a23" id="0788a23">生相即是非相。何以故。如来说一切众生即</a><a name="0788a24" id="0788a24">非众生</a><a name="0788a25" id="0788a25"><p>论曰。此示何义。偈言</a><a name="0788a26" id="0788a26"><p class='lg'>　　能忍于苦行　　　以苦行有善</a><br><a name="0788a27" id="0788a27">　　彼福不可量　　　如是最胜义</a><br><a name="0788a28" id="0788a28">　　离我及恚相　　　实无于苦恼</a><br><a name="0788a29" id="0788a29">　　共乐有慈悲　　　如是苦行果　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250787c.htm'><img src='up.gif' border=0></a>
<a href='T250788b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>