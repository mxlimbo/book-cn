<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0057a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷1)</font> <font face='Arial'>T25, p0057a</h2></font><hr>
<span class='old'>
<p><p></span><a name="0057a01" id="0057a01"></a><a name="0057a02" id="0057a02"><p><b>　　<A NAME="n29"></A>No. 1509 [cf. No. 223]</b></a><a name="0057a03" id="0057a03"><p><b>　　<A NAME="n30"></A>摩诃般若波罗蜜经释论序</b></a><a name="0057a04" id="0057a04"></a><a name="0057a05" id="0057a05"><p><span class='byline'>　　　　长安释僧睿述</span><br></a><a name="0057a06" id="0057a06"><p>夫万有本于生生而生。生者无生。变化兆于</a><a name="0057a07" id="0057a07">物始而始。始者无始。然则无生无始物之性</a><a name="0057a08" id="0057a08">也。生始不动于性。而万有陈于外。悔吝生于</a><a name="0057a09" id="0057a09">内者。其唯邪思乎。正觉有以见邪思之自起</a><a name="0057a10" id="0057a10">故。阿含为之作。知滞有之由惑故。般若为之</a><a name="0057a11" id="0057a11">照。然而照本希夷。津涯浩汗。理超文表。趣绝</a><a name="0057a12" id="0057a12">思境。以言求之则乖其深。以智测之则失其</a><a name="0057a13" id="0057a13">旨。二乘所以颠沛于三藏。杂学所以曝鳞于</a><a name="0057a14" id="0057a14">龙门者。不其然乎。是以马鸣起于正法之余。</a><a name="0057a15" id="0057a15">龙树生于像法之末。正余易弘。故直振其遗</a><a name="0057a16" id="0057a16">风莹拂而已。像末多端故。乃寄迹凡夫。示悟</a><a name="0057a17" id="0057a17">物以渐。又假照龙宫。以朗搜玄之慧。托闻幽</a><a name="0057a18" id="0057a18">秘。以穷微言之妙。尔乃宪章智典。作兹释论。</a><a name="0057a19" id="0057a19">其开夷路也。则令大乘之驾方轨而直入。其</a><a name="0057a20" id="0057a20">辩实相也。则使妄见之惑不远而自复。其为</a><a name="0057a21" id="0057a21">论也。初辞拟之。必标众异以尽美。卒成之终</a><a name="0057a22" id="0057a22">则举无执以尽善。释所不尽。则立论以明之。</a><a name="0057a23" id="0057a23">论其未辩。则寄折中以定之。使灵篇无难喻</a><a name="0057a24" id="0057a24">之章。千载悟作者之旨。信若人之功矣。有鸠</a><a name="0057a25" id="0057a25">摩罗耆婆法师者。少播聪慧之闻。长集奇拔</a><a name="0057a26" id="0057a26">之誉。才举则亢标万里。言发则英辩荣枯。常</a><a name="0057a27" id="0057a27">杖兹论焉。渊镜凭高。致以明宗。以秦弘始三</a><a name="0057a28" id="0057a28">年岁次星纪。十二月二十日。自姑臧至长安。</a><a name="0057a29" id="0057a29">秦王虚襟既已蕴在。昔见之心岂徒则悦而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250055b.htm'><img src='up.gif' border=0></a>
<a href='T250057b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>