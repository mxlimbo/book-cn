<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0183a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷10)</font> <font face='Arial'>T26, p0183a</h2></font><hr>
<span class='old'>
</a><a name="0182c28" id="0182c28">等何等身中能自在作。是菩萨知众生身集</a><a name="0182c29" id="0182c29">业身报身烦恼身色身知无色身。是菩萨知</span><a name="0183a01" id="0183a01">国土身小相大相无量相垢相净相广相乱住</a><a name="0183a02" id="0183a02">相倒住相平正相。知方网差别相知业报身</a><a name="0183a03" id="0183a03">假名差别声闻身假名差别辟支佛身假名差</a><a name="0183a04" id="0183a04">别。知菩萨身假名差别。是菩萨知如来身</a><a name="0183a05" id="0183a05">菩提身愿身化身受神力身相好庄严身光明</a><a name="0183a06" id="0183a06">身意生身功德身法身。知智身。是菩萨善知</a><a name="0183a07" id="0183a07">智身善思量相。善如实观相。果行所摄相。世</a><a name="0183a08" id="0183a08">间出世间差别相。三乘差别相。共不共相。乘</a><a name="0183a09" id="0183a09">不乘相。善知学无学相。是菩萨知法身平</a><a name="0183a10" id="0183a10">等相。知不坏相。知转时假名差别相众生非</a><a name="0183a11" id="0183a11">众生法差别相。知佛法圣僧法差别相。是菩</a><a name="0183a12" id="0183a12">萨知虚空身无量相周遍相无形相不异相</a><a name="0183a13" id="0183a13">无边相。知显色身别异相</a><a name="0183a14" id="0183a14"><p>论曰。第一义谛智者。远离一切身相分别。</a><a name="0183a15" id="0183a15">示得身平等自身他身不分别故。如经是菩</a><a name="0183a16" id="0183a16">萨远离一切身相分别得身平等故。此是</a><a name="0183a17" id="0183a17">不同声闻辟支佛。第一义智示现世谛智者。</a><a name="0183a18" id="0183a18">善知众生身等染分净分不二分善分别知</a><a name="0183a19" id="0183a19">故。如经是菩萨知众生身乃至知虚空身</a><a name="0183a20" id="0183a20">故。是中众生世间器世间。彼二生因业。烦恼</a><a name="0183a21" id="0183a21">是染分。三乘是净分。此三乘随何智随何</a><a name="0183a22" id="0183a22">法。彼净显示虚空是不二分故。是菩萨如</a><a name="0183a23" id="0183a23">是知众生深心起乐。若以众生身作自身。</a><a name="0183a24" id="0183a24">乃至以虚空身作自身等。是菩萨如是知</a><a name="0183a25" id="0183a25">众生深心起乐。若以自身作众生身。乃至</a><a name="0183a26" id="0183a26">以自身作虚空身等。是中以众生身作自</a><a name="0183a27" id="0183a27">身者。彼自在中所作摄取行种种示现。是中</a><a name="0183a28" id="0183a28">众生身者。业生烦恼妄想染差别。色无色界</a><a name="0183a29" id="0183a29">差别皆如实知。如经是菩萨知众生身集业<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260182c.htm'><img src='up.gif' border=0></a>
<a href='T260183b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>