<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0326a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷36)</font> 习相应品第三之一 信持无三毒义第五十二 <font face='Arial'>T25, p0326a</h2></font><hr>
<span class='old'>
</a><a name="0325c23" id="0325c23">慈悲等善法入心令心清净。以是故不得</a><a name="0325c24" id="0325c24">言烦恼慈悲等法即是心。问曰。汝不闻我</span><a name="0326a01" id="0326a01">先说。垢心即是烦恼。净心即是善法。答曰。</a><a name="0326a02" id="0326a02">若垢心次第云何能生净心。净心次第云何</a><a name="0326a03" id="0326a03">当生垢心。以是故是事不然。汝但知粗现</a><a name="0326a04" id="0326a04">之事。不知心数法。不可以不知故便谓</a><a name="0326a05" id="0326a05">为无。当知必有五众。问曰。若有者何以不</a><a name="0326a06" id="0326a06">多不少但说五。答曰。诸法各有定限。如手</a><a name="0326a07" id="0326a07">法五指不得求其多少。复次有为法虽复</a><a name="0326a08" id="0326a08">无量。佛分判为五分则尽。问曰。若尔者何</a><a name="0326a09" id="0326a09">以故复说十二入十八界。答曰。众义应尔。</a><a name="0326a10" id="0326a10">入界义异。佛为法王。为众生故或时略说</a><a name="0326a11" id="0326a11">或时广说。有众生于色识中不大邪惑。</a><a name="0326a12" id="0326a12">于心数法中多有错谬故说五众。有众生</a><a name="0326a13" id="0326a13">心心数法中不生邪惑。但惑于色。为是众</a><a name="0326a14" id="0326a14">生故说色为十处。心心数法总说二处。或</a><a name="0326a15" id="0326a15">有众生于心数法中少生邪惑。而多不了</a><a name="0326a16" id="0326a16">色心。为是众生故说心数法为一界。色心</a><a name="0326a17" id="0326a17">为十七界。或有众生不知世间苦法生灭。</a><a name="0326a18" id="0326a18">不知离苦道。为是众生故说四谛。世间及</a><a name="0326a19" id="0326a19">身皆为是苦。爱等烦恼是苦因。烦恼灭是苦</a><a name="0326a20" id="0326a20">灭。灭烦恼方便法是名道。或有众生着吾</a><a name="0326a21" id="0326a21">我故。于诸法中邪见生一异相。或言世</a><a name="0326a22" id="0326a22">间无因无缘。或堕邪因缘。为是众生故说</a><a name="0326a23" id="0326a23">十二因缘有人说常法。或说神常。或说一切</a><a name="0326a24" id="0326a24">法常。但灭时隐藏微细非是无也。若得因</a><a name="0326a25" id="0326a25">缘会还出更无异法。为是人故说一切有</a><a name="0326a26" id="0326a26">为法皆是作法无有常定。譬如木人。种种</a><a name="0326a27" id="0326a27">机关。木楔和合故能动作。无有实事。是</a><a name="0326a28" id="0326a28">名有为法。问曰。是中说五众有何次第。</a><a name="0326a29" id="0326a29">答曰。行者初习观法先观粗法。知身不净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250325c.htm'><img src='up.gif' border=0></a>
<a href='T250326b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>