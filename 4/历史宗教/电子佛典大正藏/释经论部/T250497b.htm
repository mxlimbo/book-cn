<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0497b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷62)</font> 照明品第四十 信持无三毒义第五十二 <font face='Arial'>T25, p0497b</h2></font><hr>
<span class='old'>
</a><a name="0497a28" id="0497a28">萨作是念。是般若波罗蜜无所有空虚不坚</a><a name="0497a29" id="0497a29">固。是菩萨摩诃萨则舍般若波罗蜜。远离般</span><a name="0497b01" id="0497b01">若波罗蜜。须菩提。以是因缘故。舍离般</a><a name="0497b02" id="0497b02">若波罗蜜。须菩提白佛言。世尊。信般若波罗</a><a name="0497b03" id="0497b03">蜜。为信何法。佛告须菩提。信般若波罗蜜。</a><a name="0497b04" id="0497b04">则不信色不信受想行识。不信眼乃至意。不</a><a name="0497b05" id="0497b05">信色乃至法。不信眼界乃至意识界。不信檀</a><a name="0497b06" id="0497b06">波罗蜜尸罗波罗蜜羼提波罗蜜毗梨耶波罗</a><a name="0497b07" id="0497b07">蜜禅波罗蜜。不信内空乃至无法有法空。不</a><a name="0497b08" id="0497b08">信四念处乃至八圣道分。不信佛十力乃至</a><a name="0497b09" id="0497b09">十八不共法。不信须陀洹果斯陀含果阿那</a><a name="0497b10" id="0497b10">含果阿罗汉果辟支佛道。不信菩萨道。不信</a><a name="0497b11" id="0497b11">阿耨多罗三藐三菩提乃至一切种智。须菩</a><a name="0497b12" id="0497b12">提白佛言。世尊。云何信般若波罗蜜时。不</a><a name="0497b13" id="0497b13">信色乃至一切种智。佛告须菩提。色不可得</a><a name="0497b14" id="0497b14">故。信般若波罗蜜。不信色乃至一切种智。不</a><a name="0497b15" id="0497b15">可得故。信般若波罗蜜。不信一切种智。以是</a><a name="0497b16" id="0497b16">故。须菩提。信般若波罗蜜时。不信色乃至不</a><a name="0497b17" id="0497b17">信一切种智<p>【论】释曰。上佛弥勒须菩提释</a><a name="0497b18" id="0497b18">提桓因。共说随喜义。舍利弗虽默然听闻是</a><a name="0497b19" id="0497b19">般若波罗蜜随喜义甚深无量无边。大利益</a><a name="0497b20" id="0497b20">众生。虽漏尽寂灭发欢喜心。从坐起合掌</a><a name="0497b21" id="0497b21">白佛言。能作随喜断诸戏论。利益无量众</a><a name="0497b22" id="0497b22">生。令入佛道者。是般若波罗蜜。佛可其语</a><a name="0497b23" id="0497b23">故言是。般若波罗蜜中说诸法实相。诸法实</a><a name="0497b24" id="0497b24">相中无戏论垢浊故。名毕竟清净。毕竟清</a><a name="0497b25" id="0497b25">净故。能遍照一切五种法藏。所谓过去未</a><a name="0497b26" id="0497b26">来为现在无为及不可说。是故舍利弗言。</a><a name="0497b27" id="0497b27">世尊。般若波罗蜜。能照一切法。毕竟净故。</a><a name="0497b28" id="0497b28">般若波罗蜜。能守护菩萨救诸苦恼。能满</a><a name="0497b29" id="0497b29">所愿。如梵天王守护三千大千世界故。众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250497a.htm'><img src='up.gif' border=0></a>
<a href='T250497c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>