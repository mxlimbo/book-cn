<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0824a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷4)</font> <font face='Arial'>T25, p0824a</h2></font><hr>
<span class='old'>
</a><a name="0823c28" id="0823c28">菩提至于行乞。每以定心。观察众生前人于</a><a name="0823c29" id="0823c29">我不起障者。便入聚落。若起障者。则止不行</span><a name="0824a01" id="0824a01">乞。明须菩提于四威仪中常自善防护习气</a><a name="0824a02" id="0824a02">令使不起。以得此三昧。不与人竞。此烦恼</a><a name="0824a03" id="0824a03">障分尽故。名得无诤三昧也</a><a name="0824a04" id="0824a04"><p>如舍利弗等其余罗汉。不能善防习气故。与</a><a name="0824a05" id="0824a05">物竞。与物竞故。无有无诤三昧。若尔有人生</a><a name="0824a06" id="0824a06">难。如来尘习皆尽。何故犹为孙陀梨等之所</a><a name="0824a07" id="0824a07">谤毁。岂有习气未尽也。答意如来非以有习</a><a name="0824a08" id="0824a08">气故为人所谤。有二义故。如来知众生根机</a><a name="0824a09" id="0824a09">故。听人谤。一因此毁谤度彼众生。二欲为</a><a name="0824a10" id="0824a10">显佛功德故也。然如来五百大弟子皆得三</a><a name="0824a11" id="0824a11">昧乃多少不同。而各得第一之名。如舍利弗</a><a name="0824a12" id="0824a12">得十千三昧智慧第一。目连亦得十千三昧</a><a name="0824a13" id="0824a13">而神足第一。须菩提得六万三昧。于弟子中。</a><a name="0824a14" id="0824a14">无诤三昧最为第一。故如来于大众中。每叹</a><a name="0824a15" id="0824a15">其德。须菩提既得六万三昧等种种功德。何</a><a name="0824a16" id="0824a16">故唯叹此一。以此三昧六万三昧功德中胜</a><a name="0824a17" id="0824a17">故偏叹也</a><a name="0824a18" id="0824a18"><p>世尊说我是离欲罗汉等。此叹空行第一。离</a><a name="0824a19" id="0824a19">何等欲。五尘境界名之为欲。此明前境为欲。</a><a name="0824a20" id="0824a20">非谓贪欲烦恼名之为欲。以贪等烦恼久已</a><a name="0824a21" id="0824a21">断尽。明须菩提善得五尘境空。虽缘五尘。而</a><a name="0824a22" id="0824a22">此欲境不能阂其心。为谴此三昧障分尽于</a><a name="0824a23" id="0824a23">已所得三昧随分自在。故云离欲也</a><a name="0824a24" id="0824a24"><p>以须菩提实无所行者。明须菩提离二障故。</a><a name="0824a25" id="0824a25">不作念取我无诤三昧第一。我是离欲罗汉。</a><a name="0824a26" id="0824a26">故言实无所行也。而名须菩提无诤无诤行</a><a name="0824a27" id="0824a27">者。此双牒前无诤三昧离欲罗汉二句经来。</a><a name="0824a28" id="0824a28">明须菩提以无心念我无诤三昧第一我为罗</a><a name="0824a29" id="0824a29">汉。乃至习气不行故。离二种障。并立二无诤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250823c.htm'><img src='up.gif' border=0></a>
<a href='T250824b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>