<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0184b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷17)</font> 初序品中 禅波罗蜜第二十八 <font face='Arial'>T25, p0184b</h2></font><hr>
<span class='old'>
</a><a name="0184a28" id="0184a28">子偈言</a><a name="0184a29" id="0184a29"><p class='lg'>　　汝当知思惟　　　受身及处胎</span><br><a name="0184b01" id="0184b01">　　秽恶之幽苦　　　既生之艰难</a><br><a name="0184b02" id="0184b02">　　既思得此意　　　而复不灭嗔</a><br><a name="0184b03" id="0184b03">　　则当知此辈　　　则是无心人</a><br><a name="0184b04" id="0184b04">　　若无罪报果　　　亦无诸呵责</a><br><a name="0184b05" id="0184b05">　　犹当应慈忍　　　何况苦果剧</a><br><a name="0184b06" id="0184b06">　　当观老病死　　　一切无免者</a><br><a name="0184b07" id="0184b07">　　当起慈悲心　　　云何恶加物</a><br><a name="0184b08" id="0184b08">　　众生相怨贼　　　斫刺受苦毒</a><br><a name="0184b09" id="0184b09">　　云何修善人　　　而复加恼害</a><br><a name="0184b10" id="0184b10">　　常当行慈悲　　　定心修诸善</a><br><a name="0184b11" id="0184b11">　　不当怀恶意　　　侵害于一切</a><br><a name="0184b12" id="0184b12">　　若勤修道法　　　恼害则不行</a><br><a name="0184b13" id="0184b13">　　善恶势不并　　　如水火相背</a><br><a name="0184b14" id="0184b14">　　嗔恚来覆心　　　不知别好丑</a><br><a name="0184b15" id="0184b15">　　亦不识利害　　　不知畏恶道</a><br><a name="0184b16" id="0184b16">　　不计他苦恼　　　不觉身心疲</a><br><a name="0184b17" id="0184b17">　　先自受苦因　　　然后及他人</a><br><a name="0184b18" id="0184b18">　　若欲灭嗔恚　　　当思惟慈心</a><br><a name="0184b19" id="0184b19">　　独处自清闲　　　息事灭因缘</a><br><a name="0184b20" id="0184b20">　　当畏老病死　　　九种嗔恼除</a><br><a name="0184b21" id="0184b21">　　如是思惟慈　　　则得灭嗔毒　</p></a><a name="0184b22" id="0184b22"><p>如是等种种因缘。除嗔恚盖。睡眠盖者。能</a><a name="0184b23" id="0184b23">破今世三事欲乐利乐福德。能破今世后世</a><a name="0184b24" id="0184b24">究竟乐。与死无异。唯有气息。如一菩萨以</a><a name="0184b25" id="0184b25">偈呵眠睡弟子言</a><a name="0184b26" id="0184b26"><p class='lg'>　　汝起勿抱臭身卧　　　种种不净假名人</a><br><a name="0184b27" id="0184b27">　　如得重病箭入体　　　诸苦痛集安可眠</a><br><a name="0184b28" id="0184b28">　　一切世间死火烧　　　汝当求出安可眠</a><br><a name="0184b29" id="0184b29">　　如人被缚将去杀　　　灾害垂至安可眠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250184a.htm'><img src='up.gif' border=0></a>
<a href='T250184c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>