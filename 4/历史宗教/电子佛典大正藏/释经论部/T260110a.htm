<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0110a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷16)</font> 护戒品第四 <font face='Arial'>T26, p0110a</h2></font><hr>
<span class='old'>
</a><a name="0109c28" id="0109c28">所念故名为名闻戒。如法物中知量取故</a><a name="0109c29" id="0109c29">名为少欲戒。断悭贪故名知足戒。身心远</span><a name="0110a01" id="0110a01">离故名远离戒。离众闹语故名阿兰若戒。</a><a name="0110a02" id="0110a02">不视他面望有所得故名为具足圣种戒。</a><a name="0110a03" id="0110a03">属善根故名细行头陀戒。生人天中故</a><a name="0110a04" id="0110a04">名随说行戒。救一切众生故名为慈戒。忍</a><a name="0110a05" id="0110a05">一切苦故名为悲戒。心不退没故名为喜</a><a name="0110a06" id="0110a06">戒。离憎爱故名为舍戒。降伏心故名为</a><a name="0110a07" id="0110a07">自见过戒。护彼心故名为不错戒。善护戒</a><a name="0110a08" id="0110a08">故名为善摄戒。成熟众生故名为布施戒。</a><a name="0110a09" id="0110a09">无所愿故名忍辱戒。不懈退故名精进</a><a name="0110a10" id="0110a10">戒。集助禅法故名为禅戒。多闻善根无厌</a><a name="0110a11" id="0110a11">足故名为智慧戒。从多闻得智慧故名</a><a name="0110a12" id="0110a12">为求多闻戒。集助七觉法故名亲近善知</a><a name="0110a13" id="0110a13">识戒。舍邪道故名离恶知识戒。观无常</a><a name="0110a14" id="0110a14">故名不贪身戒。勤集善根故名不信命戒。</a><a name="0110a15" id="0110a15">深心清净故名不悔戒。行清净故名不假</a><a name="0110a16" id="0110a16">伪戒。深心无垢故名无热戒。善起业故名</a><a name="0110a17" id="0110a17">无忧戒。不自高故。名无慢戒。离染欲故</a><a name="0110a18" id="0110a18">名不戏调戒。心质直故名不自高戒。心调</a><a name="0110a19" id="0110a19">和故名有羞戒。恶心不发故名调善戒。灭</a><a name="0110a20" id="0110a20">诸烦恼故名为寂灭戒。如说行故名为随</a><a name="0110a21" id="0110a21">所教戒。行四摄法故名教化众生戒。不失</a><a name="0110a22" id="0110a22">自法故名为护法戒。本来清净故名一切</a><a name="0110a23" id="0110a23">愿满戒。回向无上道故名至佛法戒。等心</a><a name="0110a24" id="0110a24">一切众生故名得佛三昧戒。大德舍利弗是</a><a name="0110a25" id="0110a25">六十五分。诸菩萨清净戒。则为无尽。生戒者</a><a name="0110a26" id="0110a26">处处说。略说有八种生戒。四从身生。四从</a><a name="0110a27" id="0110a27">口生。从身生者。离夺命离恼苦众生离</a><a name="0110a28" id="0110a28">劫盗离邪淫。从口生者。离妄语两舌恶口</a><a name="0110a29" id="0110a29">散乱语。是名八。是八种戒从受生。是受法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260109c.htm'><img src='up.gif' border=0></a>
<a href='T260110b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>