<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0344a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷39)</font> 往生品第四之上 信持无三毒义第五十二 <font face='Arial'>T25, p0344a</h2></font><hr>
<span class='old'>
</a><a name="0343c28" id="0343c28">能差病者是名为药。以是故恐其谬错</a><a name="0343c29" id="0343c29">故。不说无益之事</span><a name="0344a01" id="0344a01"><p>【经】舍利弗。有菩萨摩诃萨。行六波罗蜜。常</a><a name="0344a02" id="0344a02">勤精进利益众生。从一佛国至一佛国。断众</a><a name="0344a03" id="0344a03">生三恶道<p>【论】释曰。是菩萨住六神通到十</a><a name="0344a04" id="0344a04">方世界。遮上中下三种不善道</a><a name="0344a05" id="0344a05"><p>【经】舍利弗。有菩萨摩诃萨。住六波罗蜜以檀</a><a name="0344a06" id="0344a06">为首。安乐一切众生。须饮食与饮食。衣服</a><a name="0344a07" id="0344a07">卧具璎珞花香房舍灯烛。随其所须皆给与</a><a name="0344a08" id="0344a08">之<p>【论】释曰。菩萨有二种。一者能令众生</a><a name="0344a09" id="0344a09">离苦。二者能与乐。复有二种。一者怜愍三</a><a name="0344a10" id="0344a10">恶道众生。二者怜愍人。是菩萨与众生乐。</a><a name="0344a11" id="0344a11">怜愍人故。随所须皆与之</a><a name="0344a12" id="0344a12"><p>【经】舍利弗。有菩萨摩诃萨。行般若波罗蜜</a><a name="0344a13" id="0344a13">时。变身如佛。为地狱中众生说法。为畜生</a><a name="0344a14" id="0344a14">饿鬼中众生说法<p>【论】问曰。是菩萨何以故</a><a name="0344a15" id="0344a15">变作佛身。似不尊重佛。答曰。有众生见</a><a name="0344a16" id="0344a16">佛身得度者。或有见转轮圣王等余身得</a><a name="0344a17" id="0344a17">度者。以是故变身作佛。复次世间称佛名</a><a name="0344a18" id="0344a18">字是大悲是世尊。若以佛身入地狱者。则</a><a name="0344a19" id="0344a19">阎罗王诸鬼神不遮碍。是我所尊者师云何</a><a name="0344a20" id="0344a20">可遮。问曰。若地狱中火烧常有苦痛。心常散</a><a name="0344a21" id="0344a21">乱不得受法。云何可化。答曰。是菩萨以不</a><a name="0344a22" id="0344a22">可思议神通力。破镬灭火禁制狱卒。放光</a><a name="0344a23" id="0344a23">照之众生心乐。乃为说法闻则受持。问曰。</a><a name="0344a24" id="0344a24">若尔者地狱众生有得道者不。答曰。虽不</a><a name="0344a25" id="0344a25">得道种得道善根因缘。所以者何。以重罪</a><a name="0344a26" id="0344a26">故不应得道。畜生道中当分别。或得者或</a><a name="0344a27" id="0344a27">不得者。如阿那婆达多龙王沙竭龙王等</a><a name="0344a28" id="0344a28">得菩萨道。鬼神道中如夜叉密迹金刚鬼</a><a name="0344a29" id="0344a29">子母等有得见道。是大菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250343c.htm'><img src='up.gif' border=0></a>
<a href='T250344b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>