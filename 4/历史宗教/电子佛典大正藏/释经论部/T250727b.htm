<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0727b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷95)</font> 平等品第八十六 信持无三毒义第五十二 <font face='Arial'>T25, p0727b</h2></font><hr>
<span class='old'>
</a><a name="0727a28" id="0727a28">叹无二法。为不着故用是法得道得果。</a><a name="0727a29" id="0727a29">用是法无道无果。即是戏论无戏论是平</span><a name="0727b01" id="0727b01">等法。须菩提白佛言。若诸法无所有性何</a><a name="0727b02" id="0727b02">等是平等。佛答。若离有性无性假名为平</a><a name="0727b03" id="0727b03">等。若菩萨不说一切法有。不说一切法</a><a name="0727b04" id="0727b04">性。不说一切法相等。显示亦不说无法</a><a name="0727b05" id="0727b05">无法性无法相等。显示亦不说离是二边</a><a name="0727b06" id="0727b06">更有平等相。一切处不取平等相。亦不</a><a name="0727b07" id="0727b07">言无是平等。不妨行诸善法。是名诸</a><a name="0727b08" id="0727b08">法平等。复次诸法平等者。所谓出过一切</a><a name="0727b09" id="0727b09">法。问曰。先处处说诸法即是平等相。平</a><a name="0727b10" id="0727b10">等即是诸法实。名异而义同。色如非色非</a><a name="0727b11" id="0727b11">离色。今何以说平等出过一切法。答曰。</a><a name="0727b12" id="0727b12">一切法有二种。一者色等诸法体。二者色</a><a name="0727b13" id="0727b13">等法中行。凡夫邪行贤圣正行。此中说平</a><a name="0727b14" id="0727b14">等。于凡夫行中出。不言色等中出。复次</a><a name="0727b15" id="0727b15">平等无能行无能到。于是须菩提惊问。</a><a name="0727b16" id="0727b16">佛亦不能行不能到。须菩提谓是法</a><a name="0727b17" id="0727b17">虽甚深微妙难行是事佛应当得。佛答从</a><a name="0727b18" id="0727b18">须陀洹乃至佛。皆无能行无能到。佛意三</a><a name="0727b19" id="0727b19">世十方佛不能行。不能到。何况一佛平等</a><a name="0727b20" id="0727b20">性自尔。故须菩提复问。佛于一切法中行</a><a name="0727b21" id="0727b21">力自在。佛无碍智慧无处不到。云何言不</a><a name="0727b22" id="0727b22">能行不能到。佛答。若佛与平等异应有是</a><a name="0727b23" id="0727b23">难。何以不能行不能到。今凡夫平等须</a><a name="0727b24" id="0727b24">陀洹平等佛平等。皆一平等无二无分别</a><a name="0727b25" id="0727b25">是凡夫乃至佛。自性不能自性中行。不</a><a name="0727b26" id="0727b26">能自性中到。自性应他性中行。是故佛</a><a name="0727b27" id="0727b27">说若佛与平等异。佛应行平等。但佛即</a><a name="0727b28" id="0727b28">是平等故不行不到。非以智慧少故。须菩</a><a name="0727b29" id="0727b29">提白佛言。若平等凡夫乃至佛不可得异。</a><a name="0727b30" id="0727b30">今凡夫圣人不应有差别。佛可须菩提问。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250727a.htm'><img src='up.gif' border=0></a>
<a href='T250727c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>