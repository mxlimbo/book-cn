<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0254b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷26)</font> 初序品中 十八不共法释论第四十一 <font face='Arial'>T25, p0254b</h2></font><hr>
<span class='old'>
</a><a name="0254a28" id="0254a28">指则短观小指则长。长短皆实。有说无说亦</a><a name="0254a29" id="0254a29">如是。说有或时是世俗或时是第一义。说</span><a name="0254b01" id="0254b01">无或时是世俗或时是第一义。佛说是有我</a><a name="0254b02" id="0254b02">无我皆是实。问曰。若是二事皆实。佛何以</a><a name="0254b03" id="0254b03">故多赞叹空而毁訾有。答曰。空无所有。</a><a name="0254b04" id="0254b04">是十方诸佛一切贤圣法藏。如般若波罗蜜</a><a name="0254b05" id="0254b05">嘱累品中说。般若波罗蜜。是三世十方诸佛</a><a name="0254b06" id="0254b06">法藏。般若波罗蜜。即是无所有空。佛或时</a><a name="0254b07" id="0254b07">说有法。为教化众生故。久后皆当入无</a><a name="0254b08" id="0254b08">所有法藏中。问曰。若尔者云何般若波罗蜜</a><a name="0254b09" id="0254b09">言若观五众空无所有非是道。答曰。是般</a><a name="0254b10" id="0254b10">若波罗蜜中说有无皆无。如长爪梵志经</a><a name="0254b11" id="0254b11">中说。三种邪见。一者一切有二者一切无三</a><a name="0254b12" id="0254b12">者半有半无。佛告长爪梵志。是一切有见。</a><a name="0254b13" id="0254b13">为欲染为嗔恚愚痴所缚。一切无见。为不</a><a name="0254b14" id="0254b14">染不嗔不痴故所不缚。半有半无。有者同</a><a name="0254b15" id="0254b15">上有缚。无者同上无缚。于三种见中。圣弟</a><a name="0254b16" id="0254b16">子作是念。若我受一切有见。则与二人共</a><a name="0254b17" id="0254b17">诤。所谓一切无者。半有半无者。若我受一切</a><a name="0254b18" id="0254b18">无见。亦与二人共诤。所谓一切有者。半有半</a><a name="0254b19" id="0254b19">无者诤。若我受半有半无者。亦与二人共</a><a name="0254b20" id="0254b20">诤。所谓一切无者。一切有者。斗诤故相谤。相</a><a name="0254b21" id="0254b21">谤故致恼见。是诤谤恼故。舍是无见余见</a><a name="0254b22" id="0254b22">亦不受。不受故即入道。若不着一切诸法</a><a name="0254b23" id="0254b23">空心不起诤。但除结使是名为实智。若</a><a name="0254b24" id="0254b24">取诸法空相。起诤不灭诸结使。依止是</a><a name="0254b25" id="0254b25">智慧。是为非实智。如佛所说为度众生</a><a name="0254b26" id="0254b26">故有所说。无不是实。但众生于中有着不</a><a name="0254b27" id="0254b27">着故有实不实。如是种种因缘故。佛身口</a><a name="0254b28" id="0254b28">意业无有过失。是故说佛身口意先知然后</a><a name="0254b29" id="0254b29">随智慧行。问曰。初说身无失口无失念无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250254a.htm'><img src='up.gif' border=0></a>
<a href='T250254c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>