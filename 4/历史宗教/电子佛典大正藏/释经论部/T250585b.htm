<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0585b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷75)</font> 灯炷品第五十七 信持无三毒义第五十二 <font face='Arial'>T25, p0585b</h2></font><hr>
<span class='old'>
</a><a name="0585a28" id="0585a28">何。菩萨摩诃萨如是行。是何处行。须菩提言。</a><a name="0585a29" id="0585a29">世尊。若菩萨摩诃萨如是行。为无处所行。</span><a name="0585b01" id="0585b01">何以故。若菩萨摩诃萨行般若波罗蜜。住诸</a><a name="0585b02" id="0585b02">法如中。无如是念无念处无念者。佛告须菩</a><a name="0585b03" id="0585b03">提。若菩萨摩诃萨如是行为何处行。须菩提</a><a name="0585b04" id="0585b04">言。世尊。是菩萨摩诃萨。如是行为第一义中</a><a name="0585b05" id="0585b05">行。二行不可得故</a><a name="0585b06" id="0585b06"><p>须菩提。于汝意云何。若菩萨第一义无念中</a><a name="0585b07" id="0585b07">行为行相不。不也世尊。佛告须菩提。于汝</a><a name="0585b08" id="0585b08">意云何。是菩萨摩诃萨坏相不。不也世尊。佛</a><a name="0585b09" id="0585b09">告须菩提。云何名不坏相。须菩提言。世尊。</a><a name="0585b10" id="0585b10">是菩萨摩诃萨。行般若波罗蜜不作是念。我</a><a name="0585b11" id="0585b11">当坏诸法相。世尊。菩萨摩诃萨行般若波罗</a><a name="0585b12" id="0585b12">蜜。未具足佛十力四无所畏四无碍智大慈</a><a name="0585b13" id="0585b13">大悲十八不共法。不得阿耨多罗三藐三菩</a><a name="0585b14" id="0585b14">提。世尊。菩萨摩诃萨以方便力故。于诸法亦</a><a name="0585b15" id="0585b15">不取相亦不坏相。何以故。世尊。是菩萨摩</a><a name="0585b16" id="0585b16">诃萨知一切诸法自相空故。菩萨摩诃萨住</a><a name="0585b17" id="0585b17">是自相空中。为众生故入三三昧。用三三昧</a><a name="0585b18" id="0585b18">成就众生。须菩提言。世尊。云何菩萨摩诃</a><a name="0585b19" id="0585b19">萨入三三昧成就众生。佛言。菩萨住是三三</a><a name="0585b20" id="0585b20">昧。见众生作法中行。菩萨以方便力故。教</a><a name="0585b21" id="0585b21">令得无作。见众生我相中行。以方便力故</a><a name="0585b22" id="0585b22">教令行空。见众生一切相中行。以方便力故</a><a name="0585b23" id="0585b23">教令行无相。如是须菩提。菩萨摩诃萨行般</a><a name="0585b24" id="0585b24">若波罗蜜入三三昧。以三三昧成就众生</a><a name="0585b25" id="0585b25"><p>【论】须菩提问佛以初心得无上道。为用</a><a name="0585b26" id="0585b26">后心得者。问曰。须菩提何因缘故作是问</a><a name="0585b27" id="0585b27">难。答曰。须菩提。上闻诸法不增不减心自</a><a name="0585b28" id="0585b28">生疑。若诸法不增不减。云何得无上道。复</a><a name="0585b29" id="0585b29">次若以如实正行得无上道唯佛能尔。菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250585a.htm'><img src='up.gif' border=0></a>
<a href='T250585c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>