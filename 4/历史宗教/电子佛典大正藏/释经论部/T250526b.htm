<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0526b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷66)</font> 叹信行品第四十五 信持无三毒义第五十二 <font face='Arial'>T25, p0526b</h2></font><hr>
<span class='old'>
</a><a name="0526a28" id="0526a28">藐三菩提行六波罗蜜而不近受记。世尊</a><a name="0526a29" id="0526a29">若人往来六道生死中。或时得闻般若波罗</span><a name="0526b01" id="0526b01">蜜。受持读诵正忆念。必知是人不久得阿</a><a name="0526b02" id="0526b02">耨多罗三藐三菩提。如吞钩之鱼虽复游</a><a name="0526b03" id="0526b03">戏池中当知出在不久。行者亦如是。深</a><a name="0526b04" id="0526b04">信乐般若波罗蜜。不久住于生死。此中舍</a><a name="0526b05" id="0526b05">利弗自说譬喻。若人欲过险道。险道者即</a><a name="0526b06" id="0526b06">是世间。百由旬者是欲界。二百由旬者是色</a><a name="0526b07" id="0526b07">界。三百由旬者是无色界。四百由旬者是声</a><a name="0526b08" id="0526b08">闻辟支佛道。复次四百由旬是欲界。三百</a><a name="0526b09" id="0526b09">由旬是色界。二百由旬是无色界。百由</a><a name="0526b10" id="0526b10">旬是声闻辟支佛。欲出者是信受行般若</a><a name="0526b11" id="0526b11">波罗蜜人。先见诸法相者。见大菩萨舍</a><a name="0526b12" id="0526b12">世间欲乐深心乐般若波罗蜜。疆界者分别</a><a name="0526b13" id="0526b13">诸法。是声闻法是辟支佛法是大乘法。如是</a><a name="0526b14" id="0526b14">小利是声闻。大利是菩萨。魔界是生死。佛</a><a name="0526b15" id="0526b15">界是般若波罗蜜甘露法味不死之处。园</a><a name="0526b16" id="0526b16">林者随佛道禅定智慧等乐。如是等无量善</a><a name="0526b17" id="0526b17">法相。聚落者是柔顺法忍。邑是无生法忍。</a><a name="0526b18" id="0526b18">城是阿耨多罗三藐三菩提。得安稳者菩</a><a name="0526b19" id="0526b19">萨闻是法思惟筹量行。我得是法心安稳</a><a name="0526b20" id="0526b20">当得阿耨多罗三藐三菩提。贼者是我等六</a><a name="0526b21" id="0526b21">十二邪见。恶虫者是爱恚等诸烦恼。不畏</a><a name="0526b22" id="0526b22">贼者人不得便。不畏恶虫者非人不得</a><a name="0526b23" id="0526b23">便。不畏饥者不畏不能得圣人真智慧。</a><a name="0526b24" id="0526b24">不畏渴者不畏不能得禅定解脱等法乐</a><a name="0526b25" id="0526b25">味。此中自说因缘。菩萨摩诃萨得先相者。</a><a name="0526b26" id="0526b26">不久当得阿耨多罗三藐三菩提。不畏堕</a><a name="0526b27" id="0526b27">恶道中。饥饿死者不畏堕声闻辟支佛地。</a><a name="0526b28" id="0526b28">佛然可其喻。以粗喻细以世间喻出世间。</a><a name="0526b29" id="0526b29">余三譬喻亦应如上分别说。大海水是无上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250526a.htm'><img src='up.gif' border=0></a>
<a href='T250526c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>