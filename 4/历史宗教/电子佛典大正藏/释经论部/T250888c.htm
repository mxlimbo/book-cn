<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1515 金刚般若波罗蜜经破取着不坏假名论 0888c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1515 金刚般若波罗蜜经破取着不坏假名论</font> <font face='Arial'>(卷1)</font> <font face='Arial'>T25, p0888c</h2></font><hr>
<span class='old'>
</a><a name="0888b28" id="0888b28">曰尸罗。谓能善守六情根故。彼复有三。一能</a><a name="0888b29" id="0888b29">离尸罗。离于十不善业故。二能作尸罗。作于</span><a name="0888c01" id="0888c01">菩提分业故。三能趣尸罗。趣于第一义谛故</a><a name="0888c02" id="0888c02">云何复名有功德者。种无贪等三善根故。质</a><a name="0888c03" id="0888c03">直柔和及智悲等。是名功德。云何复名有智</a><a name="0888c04" id="0888c04">慧者。了知生法二无我故。如是了知离于八</a><a name="0888c05" id="0888c05">想生法。各有四种想故。离生想者。经曰是诸</a><a name="0888c06" id="0888c06">菩萨无我想无众生想无命想无取者想。此</a><a name="0888c07" id="0888c07">义云何。有主宰用名之为我。谛观诸蕴无彼</a><a name="0888c08" id="0888c08">体相故。无我想安住常性名曰众生。诸蕴无</a><a name="0888c09" id="0888c09">常相续流转。无有一法是安住性故。无众生</a><a name="0888c10" id="0888c10">想。如有经说。汝今刹那亦生亦老亦死故无</a><a name="0888c11" id="0888c11">命想。诸蕴循环受诸异趣名为取者。是中无</a><a name="0888c12" id="0888c12">人能取诸趣。舍于现蕴而受后蕴。如去故衣</a><a name="0888c13" id="0888c13">而着新衣。然依俗谛。譬如因质而现于像。质</a><a name="0888c14" id="0888c14">不至像而有像现。由前蕴故后蕴续生。前不</a><a name="0888c15" id="0888c15">至后而后相续。是故菩萨无取者想。此谓了</a><a name="0888c16" id="0888c16">知生无我性离法想者。经曰无法想亦无非</a><a name="0888c17" id="0888c17">法想。无想亦无非想。此复云何。第一义法本</a><a name="0888c18" id="0888c18">不生故无法想。以不生故亦无有灭故。无非</a><a name="0888c19" id="0888c19">法想。法非法分别离故无想。此言无想但显</a><a name="0888c20" id="0888c20">想无。非谓有法而名非想。复次虽第一义离</a><a name="0888c21" id="0888c21">一切想。而随世间言语想说。是故菩萨亦无</a><a name="0888c22" id="0888c22">非想。此谓了知法无我性。云何但说有尸罗</a><a name="0888c23" id="0888c23">等持戒种善。能起深信智慧见真生于实想。</a><a name="0888c24" id="0888c24">一切功德此俱摄故。复以何义言知见。彼令</a><a name="0888c25" id="0888c25">诸菩萨心勇励故。彼作是言。我今信解如来</a><a name="0888c26" id="0888c26">知见。应更专勤修诸善法。何故知见二俱说</a><a name="0888c27" id="0888c27">耶。为欲开显一切智故。此复云何。一切智者</a><a name="0888c28" id="0888c28">于诸境界朗然现觉。非如比智见烟知火。不</a><a name="0888c29" id="0888c29">能照了诸相差别。亦非如肉眼见粗近物。细<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250888b.htm'><img src='up.gif' border=0></a>
<a href='T250889a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>