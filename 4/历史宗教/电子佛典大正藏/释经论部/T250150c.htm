<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0150c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷12)</font> 初序品中 檀波罗蜜法施义第二十 <font face='Arial'>T25, p0150c</h2></font><hr>
<span class='old'>
</a><a name="0150b28" id="0150b28">以贫穷故不足于色。色不足故而行邪淫。</a><a name="0150b29" id="0150b29">又以贫穷故为人下贱。下贱畏怖而生</span><a name="0150c01" id="0150c01">妄语。如是等贫穷因缘故。行十不善道。若</a><a name="0150c02" id="0150c02">行布施生有财物。有财物故不为非法。</a><a name="0150c03" id="0150c03">何以故五尘充足无所乏短故。如提婆达。</a><a name="0150c04" id="0150c04">本生曾为一蛇。与一虾蟆一龟在一池中</a><a name="0150c05" id="0150c05">共结亲友。其后池水竭尽。饥穷困乏无所</a><a name="0150c06" id="0150c06">控告。时蛇遣龟以呼虾蟆。虾蟆说偈以</a><a name="0150c07" id="0150c07">遣龟言</a><a name="0150c08" id="0150c08"><p class='lg'>　　若遭贫穷失本心　　　不惟本义食为先</a><br><a name="0150c09" id="0150c09">　　汝持我声以语蛇　　　虾蟆终不到汝边　</p></a><a name="0150c10" id="0150c10"><p>若修布施后生有福无所短乏。则能持戒</a><a name="0150c11" id="0150c11">无此众恶。是为布施能生尸罗波罗蜜。复</a><a name="0150c12" id="0150c12">次布施时能令破戒诸结使薄。益持戒心令</a><a name="0150c13" id="0150c13">得坚固。是为布施因缘增益于戒。复次菩</a><a name="0150c14" id="0150c14">萨布施。常于受者生慈悲心。不着于财自</a><a name="0150c15" id="0150c15">物不惜。何况劫盗。慈悲受者何有杀意。如</a><a name="0150c16" id="0150c16">是等能遮破戒。是为施生戒。若能布施以</a><a name="0150c17" id="0150c17">破悭心。然后持戒忍辱等易可得行。如文</a><a name="0150c18" id="0150c18">殊师利。在昔过去久远劫时。曾为比丘入</a><a name="0150c19" id="0150c19">城乞食。得满钵百味欢喜丸。城中一小儿</a><a name="0150c20" id="0150c20">追而从乞不即与之。乃至佛图手捉二丸</a><a name="0150c21" id="0150c21">而要之言。汝若能自食一丸。以一丸施僧</a><a name="0150c22" id="0150c22">者当以施汝。即相然可。以一欢喜丸布施</a><a name="0150c23" id="0150c23">众僧。然后于文殊师利许受戒发心作佛。</a><a name="0150c24" id="0150c24">如是布施能令受戒发心作佛。是为布施</a><a name="0150c25" id="0150c25">生尸罗波罗蜜。复次布施之报得四事供养</a><a name="0150c26" id="0150c26">好国善师无所乏少。故能持戒。又布施之</a><a name="0150c27" id="0150c27">报其心调柔。心调柔故能生持戒。能生持戒</a><a name="0150c28" id="0150c28">故从不善法中能自制心。如是种种因缘。</a><a name="0150c29" id="0150c29">从布施生尸罗波罗蜜。云何布施生羼提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250150b.htm'><img src='up.gif' border=0></a>
<a href='T250151a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>