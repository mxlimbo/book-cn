<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0275b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷29)</font> 初序品中 回向释论第四十五 <font face='Arial'>T25, p0275b</h2></font><hr>
<span class='old'>
</a><a name="0275a28" id="0275a28">为诸烦恼所覆所坏。复次菩萨虽观诸法</a><a name="0275a29" id="0275a29">实相。于诸观心亦不生着。复次菩萨自然</span><a name="0275b01" id="0275b01">口常实言。乃至梦中亦不妄语。复次菩萨有</a><a name="0275b02" id="0275b02">所见色皆是佛色。念佛三昧力故于色亦</a><a name="0275b03" id="0275b03">不着。复次菩萨见一切众生流转生死苦中</a><a name="0275b04" id="0275b04">一切乐中心亦不着。但作愿言。我及众生</a><a name="0275b05" id="0275b05">何时当度。复次菩萨于一切珍宝心不生</a><a name="0275b06" id="0275b06">着。唯乐三宝。复次菩萨常断淫欲。乃至</a><a name="0275b07" id="0275b07">不生念想。况有实事。复次众生眼见菩萨</a><a name="0275b08" id="0275b08">者。即得慈三昧。复次菩萨能令一切法悉</a><a name="0275b09" id="0275b09">为佛法。无有声闻辟支佛法凡夫之法种种</a><a name="0275b10" id="0275b10">差别。复次菩萨分别一切法。于一切法中</a><a name="0275b11" id="0275b11">亦不生法相。亦不生非法相。如是等无量</a><a name="0275b12" id="0275b12">因缘。是名生菩萨家。问曰。从发心已来。已</a><a name="0275b13" id="0275b13">生菩萨家。今云何欲生菩萨家当学般若</a><a name="0275b14" id="0275b14">波罗蜜。答曰。有二种菩萨家。有退转家不退</a><a name="0275b15" id="0275b15">转家名字家实家净家杂家有信坚固家不</a><a name="0275b16" id="0275b16">坚固家。为不退转家乃至信坚固家。欲得</a><a name="0275b17" id="0275b17">如是等家故。言欲生菩萨家当学般若波罗</a><a name="0275b18" id="0275b18">蜜。欲得鸠摩罗伽地者。或有菩萨从初发</a><a name="0275b19" id="0275b19">心断淫欲。乃至阿耨多罗三藐三菩提。常</a><a name="0275b20" id="0275b20">行菩萨道。是名鸠摩罗伽地。复次或有菩</a><a name="0275b21" id="0275b21">萨作愿。世世童男出家行道。不受世间爱</a><a name="0275b22" id="0275b22">欲。是名为鸠摩罗伽地。复次又如王子名</a><a name="0275b23" id="0275b23">鸠摩罗伽。佛为法王。菩萨入法正位乃至</a><a name="0275b24" id="0275b24">十地故。悉名王子。皆任为佛。如文殊师</a><a name="0275b25" id="0275b25">利。十力四无所畏等悉具佛事故。住鸠摩</a><a name="0275b26" id="0275b26">罗伽地广度众生。复次又如童子过四岁</a><a name="0275b27" id="0275b27">以上未满二十。名为鸠摩罗伽。若菩萨</a><a name="0275b28" id="0275b28">初生菩萨家者如婴儿。得无生法忍乃至</a><a name="0275b29" id="0275b29">十住地离诸恶事。名为鸠摩罗伽地。欲得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250275a.htm'><img src='up.gif' border=0></a>
<a href='T250275c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>