<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1515 金刚般若波罗蜜经破取着不坏假名论 0887b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1515 金刚般若波罗蜜经破取着不坏假名论</font> <font face='Arial'>(卷1)</font> <font face='Arial'>T25, p0887b</h2></font><hr>
<span class='old'>
</a><a name="0887a28" id="0887a28">福因故。一切经首列众者。何示现。如来大威</a><a name="0887a29" id="0887a29">德故。又结集者证已所传无异说故。诸大乘</span><a name="0887b01" id="0887b01">经中广说。世尊菩萨功德。须菩提于彼已生</a><a name="0887b02" id="0887b02">净信。是故言希有等。此中世尊者。谓何能永</a><a name="0887b03" id="0887b03">蠲夷四魔畏故。善逝者。于第一义一切法皆</a><a name="0887b04" id="0887b04">无所得。自证知故。如来者。三无数劫福智圆</a><a name="0887b05" id="0887b05">满。如是而来成正觉故。应者。诸烦恼怨已永</a><a name="0887b06" id="0887b06">害故。正者。不颠倒义。等者遍及满义。故名正</a><a name="0887b07" id="0887b07">等觉。护念有二种。如来摄受令悟真实护念</a><a name="0887b08" id="0887b08">也。又令转化无量众生。第一护念也。已知护</a><a name="0887b09" id="0887b09">念。何故付嘱。为有未能见真实者。此亦有二。</a><a name="0887b10" id="0887b10">彼诸菩萨普于世间当成如来独尊体相。如</a><a name="0887b11" id="0887b11">是赞美付善知识俾其瞻护。令已生佛法住</a><a name="0887b12" id="0887b12">及增长付嘱也。为未生胜法付之令生。第一</a><a name="0887b13" id="0887b13">付嘱也。复以何因。舍见真者赞于未见。哀彼</a><a name="0887b14" id="0887b14">未得胜智善品。诱劝其心令勇进故。善男子</a><a name="0887b15" id="0887b15">善女人发菩萨乘等者。谓所护念付嘱菩萨</a><a name="0887b16" id="0887b16">趣向佛乘。应云何住等。云何住者。于何相果</a><a name="0887b17" id="0887b17">心住愿求。云何修行者。当修何行而得其果。</a><a name="0887b18" id="0887b18">云何降伏其心者。降何等心使因清净。诸法</a><a name="0887b19" id="0887b19">先因而后果。何故先说果先赞果德。令彼欣</a><a name="0887b20" id="0887b20">求而修因故。谛听者。心专一境。善者于如理</a><a name="0887b21" id="0887b21">义生信无疑。思念者。敬持不忘。应如是住等</a><a name="0887b22" id="0887b22">者。如其次第于如是果而住其心。修如是行</a><a name="0887b23" id="0887b23">克证彼果。降如是心即因清净</a><a name="0887b24" id="0887b24"><p>此中显示菩萨果四种利益相应之心。何者</a><a name="0887b25" id="0887b25">为四。一无边。二最上。三爱摄。四正智。云何</a><a name="0887b26" id="0887b26">无边心。经曰所有一切众生之类。如是等言</a><a name="0887b27" id="0887b27">众生类。谓禀息风含情觉者。此复云何。所谓</a><a name="0887b28" id="0887b28">卵生诸鸟等。胎生诸人等。湿生诸虫等。化生</a><a name="0887b29" id="0887b29">诸天等。如是四种各多族类。此诸众生住于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250887a.htm'><img src='up.gif' border=0></a>
<a href='T250887c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>