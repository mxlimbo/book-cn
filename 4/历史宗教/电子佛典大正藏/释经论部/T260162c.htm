<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0162c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷6)</font> <font face='Arial'>T26, p0162c</h2></font><hr>
<span class='old'>
</a><a name="0162b28" id="0162b28">见等事。方便善巧令诸众生住正见等事。所</a><a name="0162b29" id="0162b29">作善业布施爱语利益同事。是诸福德皆不</span><a name="0162c01" id="0162c01">离念佛念法念僧念菩萨念菩萨行念波罗</a><a name="0162c02" id="0162c02">蜜念十地念不坏力念无畏念不共佛法。乃</a><a name="0162c03" id="0162c03">至不离念具足一切种一切智智。常生是心。</a><a name="0162c04" id="0162c04">我当于一切众生中。为首为胜为大为妙</a><a name="0162c05" id="0162c05">为微妙为上为无上为导为将为师为</a><a name="0162c06" id="0162c06">尊乃至为一切智智依止者。复作是念。发</a><a name="0162c07" id="0162c07">精进行。以精进力故。于一念间得亿三昧。</a><a name="0162c08" id="0162c08">能见亿佛。能知亿佛神力。能动亿佛世界。</a><a name="0162c09" id="0162c09">能入亿佛世界。能照亿佛世界。能化亿佛</a><a name="0162c10" id="0162c10">世界众生。能住寿亿劫。能知过去未来世</a><a name="0162c11" id="0162c11">各亿劫事。能善入亿法门。能变身为亿。于</a><a name="0162c12" id="0162c12">一一身能示亿菩萨以为眷属。若以愿力</a><a name="0162c13" id="0162c13">自在胜上。菩萨愿力过于此数。示种种神通。</a><a name="0162c14" id="0162c14">或身或光明或神通或眼或境界或音声或行</a><a name="0162c15" id="0162c15">或庄严或加或信或业。是诸神通。乃至无量</a><a name="0162c16" id="0162c16">百千万亿那由他劫。不可数知</a><a name="0162c17" id="0162c17"><p>论曰。是菩萨深心决定信解平等清净。彼诸</a><a name="0162c18" id="0162c18">善根转胜明净者。如余净地诸菩萨。真金作</a><a name="0162c19" id="0162c19">庄严具譬者。喻阿含现作证智庄严。示现</a><a name="0162c20" id="0162c20">得证智故。如经譬如本真金巧师炼治作</a><a name="0162c21" id="0162c21">庄严具成就不失故。摩尼宝生光明喻者。</a><a name="0162c22" id="0162c22">彼证智法明摩尼宝光中。放阿含光明。入无</a><a name="0162c23" id="0162c23">量法门义光明智处普照示现。以是义故。</a><a name="0162c24" id="0162c24">此地释名为焰。如经诸佛子譬如摩尼宝珠</a><a name="0162c25" id="0162c25">生光。清净光轮能放光明成就不坏。余宝光</a><a name="0162c26" id="0162c26">明所不能夺故。生光者。有光明具足故。清</a><a name="0162c27" id="0162c27">净光轮者。光明圆满无垢故。所作自在者。破</a><a name="0162c28" id="0162c28">诸众生身见等事故。是中作者所作故。自在</a><a name="0162c29" id="0162c29">者能力故。余如前说应知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260162b.htm'><img src='up.gif' border=0></a>
<a href='T260163a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>