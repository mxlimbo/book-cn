<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1511 金刚般若波罗蜜经论 0786a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1511 金刚般若波罗蜜经论</font> <font face='Arial'>(卷1)</font> <font face='Arial'>T25, p0786a</h2></font><hr>
<span class='old'>
</a><a name="0785c28" id="0785c28"><p>云何诸菩萨取庄严净佛国土。云何受乐报</a><a name="0785c29" id="0785c29">佛取自法王身。云何余世间复取彼是法王</span><a name="0786a01" id="0786a01">身。自下经文为断此疑</a><a name="0786a02" id="0786a02"><p>经曰。佛告须菩提。若菩萨作是言。我庄严佛</a><a name="0786a03" id="0786a03">国土。彼菩萨不实语。何以故。须菩提。如来所</a><a name="0786a04" id="0786a04">说庄严佛土者。则非庄严是名庄严佛土。是</a><a name="0786a05" id="0786a05">故须菩提。诸菩萨摩诃萨。应如是生清净心。</a><a name="0786a06" id="0786a06">而无所住。不住色生心。不住声香味触法生</a><a name="0786a07" id="0786a07">心。应无所住而生其心</a><a name="0786a08" id="0786a08"><p>须菩提。譬如有人身如须弥山王。须菩提。于</a><a name="0786a09" id="0786a09">意云何。是身为大不。须菩提言。甚大世尊。何</a><a name="0786a10" id="0786a10">以故。佛说非身是名大身。彼身非身是名大</a><a name="0786a11" id="0786a11">身</a><a name="0786a12" id="0786a12"><p>论曰。此义如是应知。云何知。偈言</a><a name="0786a13" id="0786a13"><p class='lg'>　　智习唯识通　　　如是取净土</a><br><a name="0786a14" id="0786a14">　　非形第一体　　　非严庄严意　</p></a><a name="0786a15" id="0786a15"><p>此义云何。诸佛无有庄严国土事。唯诸佛如</a><a name="0786a16" id="0786a16">来真实智慧习识通达。是故彼土不可取。若</a><a name="0786a17" id="0786a17">人取彼国土形相。作是言我成就清净佛土。</a><a name="0786a18" id="0786a18">彼不实说</a><a name="0786a19" id="0786a19"><p>如经。何以故。须菩提如来所说庄严佛土者。</a><a name="0786a20" id="0786a20">则非庄严是名庄严佛土故。何故如是说。偈</a><a name="0786a21" id="0786a21">言非形第一体非严庄严意故。庄严有二种。</a><a name="0786a22" id="0786a22">一者形相二者第一义相。是故说非严庄严。</a><a name="0786a23" id="0786a23">又非庄严佛土者。无有形相故非庄严。如是</a><a name="0786a24" id="0786a24">无庄严即是第一庄严。何以故。以一切功德</a><a name="0786a25" id="0786a25">成就庄严故。若人分别佛国土。是有为形相。</a><a name="0786a26" id="0786a26">而言我成就清净佛国土。彼菩萨住于色等</a><a name="0786a27" id="0786a27">境界中生如是心。为遮此故。如经是故须菩</a><a name="0786a28" id="0786a28">提。诸菩萨摩诃萨。应如是生清净心而无所</a><a name="0786a29" id="0786a29">住。不住色生心。不住声香味触法生心。应无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250785c.htm'><img src='up.gif' border=0></a>
<a href='T250786b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>