<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0131b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷10)</font> 初序品中 十方诸菩萨来释论第十五 <font face='Arial'>T25, p0131b</h2></font><hr>
<span class='old'>
</a><a name="0131a28" id="0131a28">受人法。寒热生死与人等。问讯法亦应等。</a><a name="0131a29" id="0131a29">复次世界中大贵大贱不应相问讯。佛等</span><a name="0131b01" id="0131b01">力故应相问讯。复次是多宝世界清净庄</a><a name="0131b02" id="0131b02">严。佛身色像光明亦大。若不问讯人谓轻</a><a name="0131b03" id="0131b03">慢。又复欲示佛世界身色光明种种虽胜。</a><a name="0131b04" id="0131b04">智慧神力俱等无异。是故问讯。问曰。何以</a><a name="0131b05" id="0131b05">问少病少恼不。答曰。有二种病。一者外因</a><a name="0131b06" id="0131b06">缘病。二者内因缘病。外者寒热饥渴兵刃刀</a><a name="0131b07" id="0131b07">杖坠落堆压。如是等种种外患名为恼。内</a><a name="0131b08" id="0131b08">者饮食不节卧起无常四百四病。如是等种</a><a name="0131b09" id="0131b09">种名为内病。如此二病有身皆苦。是故问</a><a name="0131b10" id="0131b10">少恼少患不。问曰。何以不问无恼无病。而</a><a name="0131b11" id="0131b11">问少恼少患。答曰。圣人实知身为苦本无</a><a name="0131b12" id="0131b12">不病时。何以故。是四大合而为身。地水火</a><a name="0131b13" id="0131b13">风性不相宜。各各相害。譬如疽疮无不痛</a><a name="0131b14" id="0131b14">时。若以药涂可得少差。而不可愈。人身</a><a name="0131b15" id="0131b15">亦如是。常病常治。治故得活。不治则死。以</a><a name="0131b16" id="0131b16">是故不得问无恼无病。外患常有风雨寒</a><a name="0131b17" id="0131b17">热为恼故。复有身四威仪坐卧行住。久</a><a name="0131b18" id="0131b18">坐则极恼。久卧久住久行皆恼。以是故问少</a><a name="0131b19" id="0131b19">恼少患。问曰。问少恼少患则足。何以复言</a><a name="0131b20" id="0131b20">兴居轻利。答曰。人虽病差未得平复。以是</a><a name="0131b21" id="0131b21">故问兴居轻利。问曰。何以故言气力安乐</a><a name="0131b22" id="0131b22">不。答曰。有人病差虽能行步坐起。气力未</a><a name="0131b23" id="0131b23">足不能造事施为携轻举重故。问气力。</a><a name="0131b24" id="0131b24">有人虽病得差能举重携轻。而未受安</a><a name="0131b25" id="0131b25">乐。是故问安乐不。问曰。若无病有力。何以</a><a name="0131b26" id="0131b26">未受安乐。答曰。有人贫穷恐怖忧愁。不得</a><a name="0131b27" id="0131b27">安乐。以是故问得安乐不。复次有二种问</a><a name="0131b28" id="0131b28">讯法。问讯身问讯心。若言少恼少病兴居</a><a name="0131b29" id="0131b29">轻利及气力。是问讯身。若言安乐不。是问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250131a.htm'><img src='up.gif' border=0></a>
<a href='T250131c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>