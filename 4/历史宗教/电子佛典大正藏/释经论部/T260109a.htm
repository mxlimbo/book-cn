<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0109a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷16)</font> 护戒品第四 <font face='Arial'>T26, p0109a</h2></font><hr>
<span class='old'>
</a><a name="0108c28" id="0108c28">处。是诸众生为无明所翳入黑稠林。不</a><a name="0108c29" id="0108c29">能自出离。智慧明入在诸见险恶道中。我</span><a name="0109a01" id="0109a01">应救之使得无碍智慧之眼。以是慧眼不</a><a name="0109a02" id="0109a02">随他人。于一切法知如实相。是诸众生堕</a><a name="0109a03" id="0109a03">在生死长流。欲堕地狱畜生饿鬼阿修罗坑</a><a name="0109a04" id="0109a04">入邪曲网中。种种烦恼恶草所覆无有导</a><a name="0109a05" id="0109a05">师不生出心。道言非道非道言道。魔民</a><a name="0109a06" id="0109a06">怨贼常共随逐无有善师。随顺魔意远离</a><a name="0109a07" id="0109a07">佛法。如是众生我应令度此诸生死险恶道</a><a name="0109a08" id="0109a08">得住无畏无衰一切智慧城。是诸众生为欲</a><a name="0109a09" id="0109a09">流有流见流无明流所漂种种罪业涛波所</a><a name="0109a10" id="0109a10">覆没在爱河。随生死波浪。为洄核转</a><a name="0109a11" id="0109a11">不能自出。为欲觉嗔觉恼觉碱水淹烂为</a><a name="0109a12" id="0109a12">身见罗刹之所执持。入五欲深林为喜染</a><a name="0109a13" id="0109a13">所著吹。在我慢陆地。甚可怜愍。无洲无</a><a name="0109a14" id="0109a14">救。于六入空聚落不能动发。无善度者。</a><a name="0109a15" id="0109a15">如是众生我今应以大悲牢坚智慧之船</a><a name="0109a16" id="0109a16">载至诸安隐无怖畏一切智洲。是诸众生多</a><a name="0109a17" id="0109a17">苦可愍。闭在生死忧悲苦恼牢狱。多怀贪</a><a name="0109a18" id="0109a18">恚爱憎堕四颠倒为四大毒蛇所害。为五</a><a name="0109a19" id="0109a19">阴怨家所残。喜染诈贼所陷。在六入空聚</a><a name="0109a20" id="0109a20">受无量苦恼。我应破其生死牢狱令得自</a><a name="0109a21" id="0109a21">在无碍涅安隐快乐。是诸众生甚可怜愍。</a><a name="0109a22" id="0109a22">狭劣小心乐于少利。缩没无有一切智心。</a><a name="0109a23" id="0109a23">设求出者则乐声闻辟支佛乘。我应令得</a><a name="0109a24" id="0109a24">大心使乐佛广大之法</a><a name="0109a25" id="0109a25"><p class='lg'>　　菩萨如是行　　　则得持戒力</a><br><a name="0109a26" id="0109a26">　　善知起善业　　　使令得增长</a><br><a name="0109a27" id="0109a27">　　是则为佛子　　　深入离垢地　</p></a><a name="0109a28" id="0109a28"><p>持戒力者。一心清净具足十善道。戒则得</a><a name="0109a29" id="0109a29">修集福德力。能起善业者。善知自生增<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260108c.htm'><img src='up.gif' border=0></a>
<a href='T260109b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>