<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1517 佛母般若波罗蜜多圆集要义释论 0907b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1517 佛母般若波罗蜜多圆集要义释论</font> <font face='Arial'>(卷3)</font> <font face='Arial'>T25, p0907b</h2></font><hr>
<span class='old'>
</a><a name="0907a28" id="0907a28">是说。即平等清净。如是总说四种清净。即圆</a><a name="0907a29" id="0907a29">成自性。是故说此般若波罗蜜多诸有行相。</span><a name="0907b01" id="0907b01">如是言义此如是等和合作已。离虚假法。所</a><a name="0907b02" id="0907b02">以颂言。般若波罗蜜。此中云何。谓即所有般</a><a name="0907b03" id="0907b03">若波罗蜜多诸有所说言义。自性谓佛世尊</a><a name="0907b04" id="0907b04">一切如是。当知皆依三种相说。非离依他等</a><a name="0907b05" id="0907b05">自性别有所成义。此中所说行相云何。谓若</a><a name="0907b06" id="0907b06">幻喻等见边说已。即是说彼依他起性。而无</a><a name="0907b07" id="0907b07">别异。若依他起性说者。即是幻喻等见边。何</a><a name="0907b08" id="0907b08">以故。无复有法故。如是余处亦然应知。复次</a><a name="0907b09" id="0907b09">此中若说止门所有行相。即是说彼遍计之</a><a name="0907b10" id="0907b10">性而无别异。若遍计性说者。即是所说止门。</a><a name="0907b11" id="0907b11">何以故。此法无故。间圆成实性中。云何可有</a><a name="0907b12" id="0907b12">彼言说门。以彼法中无有性故。如是随其所</a><a name="0907b13" id="0907b13">生分位。即彼如是所说分位而亦无实。所以</a><a name="0907b14" id="0907b14">颂言</a><a name="0907b15" id="0907b15"><p class='lg'>　　十分别散乱　　　对治如次说</a><br><a name="0907b16" id="0907b16">　　此三种知已　　　若即若离说　</p></a><a name="0907b17" id="0907b17"><p>此言十分别散乱对治如次说等者。谓即所</a><a name="0907b18" id="0907b18">有十种分别散乱。今此次第说彼对治。即相</a><a name="0907b19" id="0907b19">违对治及能所对治。所言三种者。谓遍计依</a><a name="0907b20" id="0907b20">他圆成实性。如是三种如其次第知已者。谓</a><a name="0907b21" id="0907b21">了知已所言。若即若离说者。谓般若波罗蜜</a><a name="0907b22" id="0907b22">多教中。有即有离故。此中总意。若如是了知</a><a name="0907b23" id="0907b23">已。彼遍计依他等所有诸事相。或即或离。彼</a><a name="0907b24" id="0907b24">一一相如其所说。显明开示。问此中云何若</a><a name="0907b25" id="0907b25">即若愈撤计等。所以颂言</a><a name="0907b26" id="0907b26"><p class='lg'>　　如初语圆成　　　依他及遍计</a><br><a name="0907b27" id="0907b27">　　无相分别色　　　彼散乱止遣　</p></a><a name="0907b28" id="0907b28"><p>此言如初语等者。如者指法。谓此如是八千</a><a name="0907b29" id="0907b29">颂般若教中最初语言。如彼经云。须菩提。随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250907a.htm'><img src='up.gif' border=0></a>
<a href='T250907c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>