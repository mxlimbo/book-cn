<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0294b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷31)</font> 初序品中 十八空义第四十八 <font face='Arial'>T25, p0294b</h2></font><hr>
<span class='old'>
</a><a name="0294a28" id="0294a28">摄一切法。所谓色无色法。可见不可见法。</a><a name="0294a29" id="0294a29">有对无对法。有漏无漏法。有为无为法。</span><a name="0294b01" id="0294b01">内法外法。观法缘法。有法无法。如是等种种</a><a name="0294b02" id="0294b02">二法门相。三四五六乃至无量法门相摄一</a><a name="0294b03" id="0294b03">切法。是诸法皆空如上说。名一切法空。问</a><a name="0294b04" id="0294b04">曰。若皆空者何以说一切法种种名字。答曰。</a><a name="0294b05" id="0294b05">凡夫人于空法中无明颠倒取相故生爱等</a><a name="0294b06" id="0294b06">诸烦恼。因烦恼故起种种业。起种种业故</a><a name="0294b07" id="0294b07">入种种道。入种种道故受种种身。受种种</a><a name="0294b08" id="0294b08">身故受种种苦乐。如蚕出丝无所因自从</a><a name="0294b09" id="0294b09">己出而自缠裹受烧煮苦。圣人清净智慧力</a><a name="0294b10" id="0294b10">故分别一切法本末皆空。欲度众生故说</a><a name="0294b11" id="0294b11">其着处。所谓五众十二入十八界等。汝但以</a><a name="0294b12" id="0294b12">无明故而生五众等自作自着。若圣人但</a><a name="0294b13" id="0294b13">说空者不能得道。以无所因无所厌</a><a name="0294b14" id="0294b14">故。问曰。汝言一切法空是事不然。何以故。</a><a name="0294b15" id="0294b15">一切法各各自相摄故。如地坚相水湿相火</a><a name="0294b16" id="0294b16">热相风动相心为识相慧为知相。如是一切</a><a name="0294b17" id="0294b17">法各自住其相云何言空。答曰。性空自相</a><a name="0294b18" id="0294b18">空中已破。今当更说。相不定故不应是相。</a><a name="0294b19" id="0294b19">如酥蜜胶蜡等皆是地相。与火合故自</a><a name="0294b20" id="0294b20">舍其相转成湿相。金银铜铁与火合故亦</a><a name="0294b21" id="0294b21">自舍其相变为水相。如水得寒成冰转为</a><a name="0294b22" id="0294b22">地相。如人醉睡入无心定冻冰中鱼皆</a><a name="0294b23" id="0294b23">无心识。舍其心相无所觉知。如慧为知</a><a name="0294b24" id="0294b24">相入诸法实相则无所觉知自舍知相。是</a><a name="0294b25" id="0294b25">故诸法无有定相。复次若谓诸法定相是</a><a name="0294b26" id="0294b26">亦不然。所以者何。如未来法相不应来</a><a name="0294b27" id="0294b27">至现在。若至现在则舍未来相。若不舍</a><a name="0294b28" id="0294b28">未来相入现在者未来则是现在为无未</a><a name="0294b29" id="0294b29">来果报。若现在入过去则舍现在相。若不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250294a.htm'><img src='up.gif' border=0></a>
<a href='T250294c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>