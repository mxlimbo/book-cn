<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0032c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷3)</font> 释愿品第五 <font face='Arial'>T26, p0032c</h2></font><hr>
<span class='old'>
</a><a name="0032b28" id="0032b28">出非时华。雨钐茨┫慵爸钐烀华诸希</a><a name="0032b29" id="0032b29">有事。时具足者。时无疾疫饥馑刀兵流离逃</span><a name="0032c01" id="0032c01">迸。雨泽随时无诸灾横。诸国王等如法治</a><a name="0032c02" id="0032c02">化。人民安乐寿命延长。无有怨贼诸恶鸟兽</a><a name="0032c03" id="0032c03">毒虫鬼神恼害众生。佛功德力者。一切去来</a><a name="0032c04" id="0032c04">今佛威力。功德智慧无量深法。等无差别。但</a><a name="0032c05" id="0032c05">随诸佛本愿因缘。或有寿命无量。或有见</a><a name="0032c06" id="0032c06">者即得必定。闻名者亦得必定。女人见者</a><a name="0032c07" id="0032c07">即成男子身。若闻名者亦转女身。或有闻</a><a name="0032c08" id="0032c08">名者即得往生。或有无量光明众生遇者</a><a name="0032c09" id="0032c09">离诸障盖。或以光明即入必定。或以光明</a><a name="0032c10" id="0032c10">灭一切苦恼。无量寿命者。寿命无量劫过诸</a><a name="0032c11" id="0032c11">算数。一劫百劫千劫万劫亿劫百千万亿那</a><a name="0032c12" id="0032c12">由他阿僧o劫。如是久住为利益怜愍众</a><a name="0032c13" id="0032c13">生故。一切诸佛虽力能无量寿。以本愿故。</a><a name="0032c14" id="0032c14">有久住世者。有不久住者。见时得入必</a><a name="0032c15" id="0032c15">定者。有众生见佛即住阿耨多罗三藐三</a><a name="0032c16" id="0032c16">菩提阿惟越致地。何以故。是诸众生见佛身</a><a name="0032c17" id="0032c17">者。心大欢喜清净悦乐。其心即摄得如是菩</a><a name="0032c18" id="0032c18">萨三昧。以是三昧力通达诸法实相。能直</a><a name="0032c19" id="0032c19">入阿耨多罗三藐三菩提必定地。是诸众生</a><a name="0032c20" id="0032c20">长夜深心种见佛入必定善根。以大悲心为</a><a name="0032c21" id="0032c21">首。善妙清净。为通达一切佛法故。为度</a><a name="0032c22" id="0032c22">一切众生故。是善根成就时至。是故得值</a><a name="0032c23" id="0032c23">此佛。又以诸佛本愿因缘二事和合故此事</a><a name="0032c24" id="0032c24">得成。闻佛名入必定者。佛有本愿。若闻</a><a name="0032c25" id="0032c25">我名者即入必定。如见佛闻亦如是。女人</a><a name="0032c26" id="0032c26">见得转女形者。若有一心求转女形。深</a><a name="0032c27" id="0032c27">自厌患。有信解力誓愿男身。如是女人得</a><a name="0032c28" id="0032c28">见佛者即转女形。若女人无有如是业因</a><a name="0032c29" id="0032c29">缘。又女身业未尽。不得值如是佛。女人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260032b.htm'><img src='up.gif' border=0></a>
<a href='T260033a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>