<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0413b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷49)</font> 发趣品第二十 信持无三毒义第五十二 <font face='Arial'>T25, p0413b</h2></font><hr>
<span class='old'>
</a><a name="0413a28" id="0413a28">萨秽恶诸欲。欲心不生故。是名秽恶诸欲。</a><a name="0413a29" id="0413a29">云何菩萨厌世间心。知一切法不作故。是名</span><a name="0413b01" id="0413b01">厌世间心。云何菩萨舍一切所有。不惜内外</a><a name="0413b02" id="0413b02">诸法故。是名舍一切所有。云何菩萨心不没。</a><a name="0413b03" id="0413b03">二种识处心不生故。是名心不没。云何菩萨</a><a name="0413b04" id="0413b04">不惜一切物。于一切物不着不念。是名不惜</a><a name="0413b05" id="0413b05">一切物。是为菩萨于四地中不舍十法。云何</a><a name="0413b06" id="0413b06">菩萨远离亲白衣。菩萨出家所生从一佛界</a><a name="0413b07" id="0413b07">至一佛界。常出家剃头着染衣。是名远离亲</a><a name="0413b08" id="0413b08">白衣。云何菩萨远离比丘尼。不共比丘尼住。</a><a name="0413b09" id="0413b09">乃至弹指顷亦不生念。是名远离比丘尼。云</a><a name="0413b10" id="0413b10">何菩萨远离悭惜他家。菩萨如是思惟。我应</a><a name="0413b11" id="0413b11">安乐众生。他今助我安乐云何生悭。是名远</a><a name="0413b12" id="0413b12">离悭惜他家。云何菩萨远离无益谈处。若有</a><a name="0413b13" id="0413b13">谈处。或生声闻辟支佛心我当远离。是名远</a><a name="0413b14" id="0413b14">离无益谈处。云何菩萨远离嗔恚。不令嗔心</a><a name="0413b15" id="0413b15">恼心斗心得入。是名远离嗔恚。云何菩萨远</a><a name="0413b16" id="0413b16">离自大。所谓不见内法故。是名远离自大。云</a><a name="0413b17" id="0413b17">何菩萨远离蔑人。所谓不见外法故。是名远</a><a name="0413b18" id="0413b18">离蔑人。云何菩萨远离十不善道。是十不善</a><a name="0413b19" id="0413b19">道能障八圣道。何况阿耨多罗三藐三菩提。</a><a name="0413b20" id="0413b20">是名远离十不善道。云何菩萨远离大慢。是</a><a name="0413b21" id="0413b21">菩萨不见法可作大慢者。是名远离大慢。云</a><a name="0413b22" id="0413b22">何菩萨远离自用。是菩萨不见是法可自用</a><a name="0413b23" id="0413b23">者。是名远离自用。云何菩萨远离颠倒颠倒</a><a name="0413b24" id="0413b24">处不可得故。是名远离颠倒。云何菩萨远离</a><a name="0413b25" id="0413b25">淫怒痴。淫怒痴处不可见故。是名远离淫怒</a><a name="0413b26" id="0413b26">痴处。是为菩萨住五地中远离十二法。云何</a><a name="0413b27" id="0413b27">菩萨住六地中具足六法。所谓六波罗蜜。诸</a><a name="0413b28" id="0413b28">佛及声闻辟支佛。住六波罗蜜中能度彼岸</a><a name="0413b29" id="0413b29">是名具足六法。云何菩萨不作声闻辟支佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250413a.htm'><img src='up.gif' border=0></a>
<a href='T250413c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>