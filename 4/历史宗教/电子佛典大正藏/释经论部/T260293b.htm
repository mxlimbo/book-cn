<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0293b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷1)</font> <font face='Arial'>T26, p0293b</h2></font><hr>
<span class='old'>
</a><a name="0293a28" id="0293a28">是加行誓愿庄严佛土。由先加行誓愿势力。</a><a name="0293a29" id="0293a29">于果位中虽无如昔戏论觉慧。而佛净识如</span><a name="0293b01" id="0293b01">是变现亦令菩萨识如是变故不相违。余处</a><a name="0293b02" id="0293b02">亦应依此理说</a><a name="0293b03" id="0293b03"><p>如是净土形色圆满。分量云何。周圆无际其</a><a name="0293b04" id="0293b04">量难测。谓大宫殿其量周圆无际难测。或大</a><a name="0293b05" id="0293b05">宫殿其量无际周圆难测。又东方等分齐无</a><a name="0293b06" id="0293b06">故。长短等相难可测量。有义如来受用身土</a><a name="0293b07" id="0293b07">随所化生所宜而现。或大或小其量无定。虽</a><a name="0293b08" id="0293b08">现广大亦有边际。然就地前菩萨智等。说言</a><a name="0293b09" id="0293b09">无际其量难测。有义如来受用身土。三无数</a><a name="0293b10" id="0293b10">劫所修无边善根所感周遍法界。地上菩萨</a><a name="0293b11" id="0293b11">及诸如来。亦不能测其量边际。以无边故。如</a><a name="0293b12" id="0293b12">无始时。如实义者。受用身土略有二种。一自</a><a name="0293b13" id="0293b13">受用。谓诸如来三无数劫所修无边善根所</a><a name="0293b14" id="0293b14">感周遍法界。为自受用大法乐故。从初得佛</a><a name="0293b15" id="0293b15">尽未来际相续无变。如诸功德诸大菩萨亦</a><a name="0293b16" id="0293b16">不能见。但可得闻。如是净土以无量故。诸佛</a><a name="0293b17" id="0293b17">虽见亦不能测其量边际。二他受用。谓诸如</a><a name="0293b18" id="0293b18">来为令地上诸菩萨众受大法乐。进修胜行</a><a name="0293b19" id="0293b19">随宜而现。或胜或劣或大或小。改转不定如</a><a name="0293b20" id="0293b20">变化土。如是净土以有边故。地上菩萨及诸</a><a name="0293b21" id="0293b21">如来皆测其量。但就地前言不能测。由是二</a><a name="0293b22" id="0293b22">种差别故言。周圆无际其量难测。如是净土</a><a name="0293b23" id="0293b23">分量圆满。为三界处为不尔耶。超过三界所</a><a name="0293b24" id="0293b24">行之处。谓大宫殿处所方域。超过三界所行</a><a name="0293b25" id="0293b25">之处。非如三界自地诸爱执为己有。所缘相</a><a name="0293b26" id="0293b26">应二缚随增。是彼异熟及增上果。如是净土</a><a name="0293b27" id="0293b27">非三界爱所执受故。离二缚故。非彼异熟增</a><a name="0293b28" id="0293b28">上果故。如涅等超过三界异熟果地。若尔</a><a name="0293b29" id="0293b29">净土非三界摄。便是无漏。若是无漏有为所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260293a.htm'><img src='up.gif' border=0></a>
<a href='T260293c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>