<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0255c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷5)</font> <font face='Arial'>T26, p0255c</h2></font><hr>
<span class='old'>
</a><a name="0255b28" id="0255b28">土地高下雀鼠雹棘尘土臭气多有蛇蝎。</a><a name="0255b29" id="0255b29">少谷细谷少果细果及以苦果。如是一切名</span><a name="0255c01" id="0255c01">增上果。复有相似果。杀者故与所害众生种</a><a name="0255c02" id="0255c02">种诸苦。因彼苦故生地狱中受种种苦。以断</a><a name="0255c03" id="0255c03">他命后生人中。得短命报断他暖触。是故一</a><a name="0255c04" id="0255c04">切外物资生无有气量。如是一切十业道中。</a><a name="0255c05" id="0255c05">随义相应解释应知。劫夺他物邪淫他妻。虽</a><a name="0255c06" id="0255c06">不生他重逼恼苦而破坏心。是故受罪。虽不</a><a name="0255c07" id="0255c07">破坏不嗔不恶口。而由恶心是故得罪</a><a name="0255c08" id="0255c08"><p>问曰。故心起作一切恶行为决定成就不善</a><a name="0255c09" id="0255c09">恶业。决定受彼恶道苦果。为不决定成就恶</a><a name="0255c10" id="0255c10">业。不决定受恶道苦果。若诸恶业决定受者。</a><a name="0255c11" id="0255c11">恶道罪业不可得过。此明何义。以毕竟成就</a><a name="0255c12" id="0255c12">恶道罪业堕恶道等。除五逆业。从无始世来</a><a name="0255c13" id="0255c13">所习作业取恶道罪。毕竟定者一切恶道不</a><a name="0255c14" id="0255c14">可得过。又空修梵行。又与修多罗相违。如</a><a name="0255c15" id="0255c15">如来修多罗中说。有人修习不善业道。所得</a><a name="0255c16" id="0255c16">罪报应地狱受。彼人即于现身中受。如是等</a><a name="0255c17" id="0255c17">若彼五逆罪等果报。毕竟在于地狱中受。何</a><a name="0255c18" id="0255c18">故说言恶道罪业可得回转。云何而言恶道</a><a name="0255c19" id="0255c19">等罪现身中受。又复有过。若地狱等恶道罪</a><a name="0255c20" id="0255c20">业现身中受。若如是者因果杂乱。何以故。以</a><a name="0255c21" id="0255c21">时果轻重悉不定故</a><a name="0255c22" id="0255c22"><p>答曰。有人言。现身中受地狱罪者。此人见</a><a name="0255c23" id="0255c23">实谛故。于现身中受少罪果。而此义不然。何</a><a name="0255c24" id="0255c24">以故。以业无自在故。此明何义。一切所作</a><a name="0255c25" id="0255c25">罪业福业无自在力。而随何等因缘和合。依</a><a name="0255c26" id="0255c26">彼因缘应现身中受果罪业后身中受。应后</a><a name="0255c27" id="0255c27">身受果报罪业现在身受。而有胜义。若业应</a><a name="0255c28" id="0255c28">受乐果报者则受乐果。应受苦果则受苦果。</a><a name="0255c29" id="0255c29">是以依不定业故。如是说。又依不定相似业<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260255b.htm'><img src='up.gif' border=0></a>
<a href='T260256a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>