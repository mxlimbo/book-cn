<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0737a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷97)</font> 萨陀波仑品第八十八 信持无三毒义第五十二 <font face='Arial'>T25, p0737a</h2></font><hr>
<span class='old'>
</a><a name="0736c28" id="0736c28">无我三昧者。观一切法无我。如幻威势三昧</a><a name="0736c29" id="0736c29">者。得是三昧者能种种变化身如大幻师。</span><a name="0737a01" id="0737a01">能引导众生发希有心如大幻师。以幻</a><a name="0737a02" id="0737a02">力故能转一国人心。得如镜像三昧者。得</a><a name="0737a03" id="0737a03">是三昧者观三界所有。如镜中像虚诳无</a><a name="0737a04" id="0737a04">实。得一切众生语言三昧者。得是三昧</a><a name="0737a05" id="0737a05">故能解一切众生语言。一切众生欢喜三昧</a><a name="0737a06" id="0737a06">者。入是三昧能转众生嗔心令欢喜。入</a><a name="0737a07" id="0737a07">分别音声三昧者。入是三昧中。皆能分别</a><a name="0737a08" id="0737a08">一切天人音声大小粗细等。得种种语言字</a><a name="0737a09" id="0737a09">句。庄严三昧者。得是三昧者义理虽浅能</a><a name="0737a10" id="0737a10">庄严字句语言。令人欢喜。何况深义。无畏</a><a name="0737a11" id="0737a11">三昧者。得是三昧者。不畏一切魔民外道</a><a name="0737a12" id="0737a12">论师及诸烦恼性。常默然三昧者。入是三昧</a><a name="0737a13" id="0737a13">者。常默然摄心。为度众生故随所应闻</a><a name="0737a14" id="0737a14">而出音声。如天妓乐应意而出。得无碍</a><a name="0737a15" id="0737a15">解脱三昧者。得是三昧者。于一切法中</a><a name="0737a16" id="0737a16">得无碍智慧离尘垢三昧者。得是三昧者。</a><a name="0737a17" id="0737a17">诸烦恼结使尘垢皆灭。即是无生法忍三昧。</a><a name="0737a18" id="0737a18">名字语句庄严三昧者。得是三昧者。能种种</a><a name="0737a19" id="0737a19">庄严偈句语言。说法见诸法三昧者。入是三</a><a name="0737a20" id="0737a20">昧者。以见世谛及第一义谛知诸法。诸</a><a name="0737a21" id="0737a21">法无碍顶三昧者。如人在山顶遍观四方。</a><a name="0737a22" id="0737a22">菩萨住是三昧中。普见一切诸法无碍。如</a><a name="0737a23" id="0737a23">虚空三昧者。入是三昧者。身及外法皆如</a><a name="0737a24" id="0737a24">虚空。皆得自在。如金刚三昧者。如金刚能</a><a name="0737a25" id="0737a25">破诸山。是三昧亦如是。能破障碍。六波罗</a><a name="0737a26" id="0737a26">蜜法直至佛道。不畏着色三昧者。得是三</a><a name="0737a27" id="0737a27">昧者。乃至天色尚不着。何况余色。得胜三</a><a name="0737a28" id="0737a28">昧者。欲有所作皆能得胜不负。转眼三</a><a name="0737a29" id="0737a29">昧者。得是三昧者。魔及魔民欲见菩萨短<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250736c.htm'><img src='up.gif' border=0></a>
<a href='T250737b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>