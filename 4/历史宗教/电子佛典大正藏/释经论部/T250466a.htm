<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0466a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷57)</font> 宝塔校量品第三十二 信持无三毒义第五十二 <font face='Arial'>T25, p0466a</h2></font><hr>
<span class='old'>
</a><a name="0465c28" id="0465c28">达。若不得般若实相。不能通达布施持戒。</a><a name="0465c29" id="0465c29">何以故。若一切法空。则无罪无福。何用布</span><a name="0466a01" id="0466a01">施持戒。若诸法实有相不应从因缘生。先</a><a name="0466a02" id="0466a02">已有故。若众生是常。则譬如虚空亦无死</a><a name="0466a03" id="0466a03">者。若无常神则随身灭。亦无后世罪福。若</a><a name="0466a04" id="0466a04">无众生何有杀罪。如是亦无不杀生戒等。</a><a name="0466a05" id="0466a05">若得是般若波罗蜜实相法。则不堕有无二</a><a name="0466a06" id="0466a06">边。用中道通达布施持戒等。以此布施持</a><a name="0466a07" id="0466a07">戒等果报故。有刹利大姓乃至诸佛。问曰。</a><a name="0466a08" id="0466a08">阎浮提人。多贪利福德。何以不供养般若</a><a name="0466a09" id="0466a09">波罗蜜。答曰。智人少故。不知供养般若</a><a name="0466a10" id="0466a10">无咎。譬如金宝盲者不识。以阎浮提人但</a><a name="0466a11" id="0466a11">信三尊者少。何况知而能行。佛欲令释提</a><a name="0466a12" id="0466a12">桓因自说故。反问有几许人于三尊得不</a><a name="0466a13" id="0466a13">坏信等。问曰。不坏信无疑决了。有何差</a><a name="0466a14" id="0466a14">别。答曰。有人言。无有差别。佛庄严种种说。</a><a name="0466a15" id="0466a15">开悟人心故。有人言。于三宝中得不坏信。</a><a name="0466a16" id="0466a16">何以知之以无疑故。何以知无疑以决了</a><a name="0466a17" id="0466a17">故。问曰。无疑决了有何异。答曰。初信三宝</a><a name="0466a18" id="0466a18">故是无疑。智慧究竟故是决了。譬如渡水</a><a name="0466a19" id="0466a19">初入是无疑。出彼岸是决了。三分圣戒力故</a><a name="0466a20" id="0466a20">信不坏。四分力故是无疑。正见分力故是</a><a name="0466a21" id="0466a21">决了。复次见谛道中是不坏信。思惟道中是</a><a name="0466a22" id="0466a22">无疑。无学道中是决了。如是等种种分别。</a><a name="0466a23" id="0466a23">是三事得何果报。从三十七品至六神通。</a><a name="0466a24" id="0466a24">是有为果。三结尽乃至烦恼及习尽。是无为</a><a name="0466a25" id="0466a25">果。得如是等果报。释提桓因。有报生知他</a><a name="0466a26" id="0466a26">心。亦曾以天耳闻诸道差别。又以是大菩</a><a name="0466a27" id="0466a27">萨利根入观众生心三昧故。得知诸道差</a><a name="0466a28" id="0466a28">别。是故答佛深信者少。从须陀洹乃至初</a><a name="0466a29" id="0466a29">发心。求佛道转少。转少故不知供养般<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250465c.htm'><img src='up.gif' border=0></a>
<a href='T250466b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>