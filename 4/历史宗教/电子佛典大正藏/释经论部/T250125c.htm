<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0125c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷9)</font> 初序品中 十方诸菩萨来释论第十五 <font face='Arial'>T25, p0125c</h2></font><hr>
<span class='old'>
</a><a name="0125b28" id="0125b28">故。多持经中。一时一世界无二佛。不言十</a><a name="0125b29" id="0125b29">方无佛。复次如汝言。佛言一事难值是佛</span><a name="0125c01" id="0125c01">世尊。又言九十一劫。三劫有佛余劫皆空无</a><a name="0125c02" id="0125c02">佛甚可怜愍。佛为此重罪不种见佛善根</a><a name="0125c03" id="0125c03">人说言。佛世难值如优昙波罗树华时时一</a><a name="0125c04" id="0125c04">有。如是罪人轮转三恶道。或在人天中佛</a><a name="0125c05" id="0125c05">出世时。其人不见如说。舍卫城中九亿家。</a><a name="0125c06" id="0125c06">三亿家眼见佛。三亿家耳闻有佛而眼不</a><a name="0125c07" id="0125c07">见。三亿家不闻不见。佛在舍卫国二十</a><a name="0125c08" id="0125c08">五年。而此众生不闻不见。何况远者。复次</a><a name="0125c09" id="0125c09">佛与阿难入舍卫城乞食。是时有一贫老</a><a name="0125c10" id="0125c10">母立在道头。阿难白佛。此人可愍佛应当</a><a name="0125c11" id="0125c11">度。佛语阿难。是人无因缘。阿难言。佛往近</a><a name="0125c12" id="0125c12">之。此人见佛相好光明。发欢喜心为作因</a><a name="0125c13" id="0125c13">缘。佛往近之回身背佛。佛从四边往。便四</a><a name="0125c14" id="0125c14">向背佛仰面上向。佛从上来低头下向。佛</a><a name="0125c15" id="0125c15">从地出两手覆眼不肯视佛。佛语阿难复</a><a name="0125c16" id="0125c16">欲作何因缘。有如是人无度因缘。不得</a><a name="0125c17" id="0125c17">见佛。以是故佛言。佛难得值如优昙波</a><a name="0125c18" id="0125c18">罗树华。譬如水雨虽多处处易得。饿鬼常</a><a name="0125c19" id="0125c19">渴不能得饮。汝言九十一劫。三劫有佛。为</a><a name="0125c20" id="0125c20">一佛世界故。不为一切余诸世界。是处</a><a name="0125c21" id="0125c21">劫空无有佛出甚可怜愍者。亦是此间一</a><a name="0125c22" id="0125c22">佛世界。非为一切余诸世界也。以是故</a><a name="0125c23" id="0125c23">知有十方佛。复次声闻法中有十方佛。汝自</a><a name="0125c24" id="0125c24">不解。如杂阿含经中说。譬如大雨连注。v</a><a name="0125c25" id="0125c25">v无间不可知数。诸世界亦如是。我见东</a><a name="0125c26" id="0125c26">方无量世界。有成有住有坏。其数甚多不</a><a name="0125c27" id="0125c27">可分别。如是乃至十方。是十方世界中。</a><a name="0125c28" id="0125c28">无量众生有三种身苦老病死。三种心苦淫</a><a name="0125c29" id="0125c29">嗔痴。三种后世苦地狱饿鬼畜生。一切世界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250125b.htm'><img src='up.gif' border=0></a>
<a href='T250126a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>