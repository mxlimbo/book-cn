<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0321a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷35)</font> 习相应品第三之一 信持无三毒义第五十二 <font face='Arial'>T25, p0321a</h2></font><hr>
<span class='old'>
</a><a name="0320c28" id="0320c28">佛上。今舍利弗何以故问。答曰。不问智慧</a><a name="0320c29" id="0320c29">势力能度众生。今但问佛及六子智慧。体</span><a name="0321a01" id="0321a01">性法中无有差别者。以诸贤圣智慧皆是</a><a name="0321a02" id="0321a02">诸法实相慧。皆是四谛及三十七品慧。皆是</a><a name="0321a03" id="0321a03">出三界入三脱门成三乘果慧。以是故说</a><a name="0321a04" id="0321a04">无有差别。复次如须陀洹以无漏智灭</a><a name="0321a05" id="0321a05">结得果。乃至佛亦如是。如须陀洹用二种</a><a name="0321a06" id="0321a06">解脱果。有为解脱无为解脱。乃至佛亦如是。</a><a name="0321a07" id="0321a07">如佛入涅。须陀洹极迟不过七世。皆同</a><a name="0321a08" id="0321a08">事同缘同行同果报。以是故言无相违背。</a><a name="0321a09" id="0321a09">所以者何。不生性空故。问曰。破无明集诸</a><a name="0321a10" id="0321a10">善法故生智慧。是智慧心相应心共生随心</a><a name="0321a11" id="0321a11">行。是中云何说智慧无生性空无有别异。</a><a name="0321a12" id="0321a12">答曰。智慧缘灭谛是不生。因缘和合故无</a><a name="0321a13" id="0321a13">有自性。是名性空。无所分别智慧随缘</a><a name="0321a14" id="0321a14">得名。如眼缘色生眼识。或名眼识或名</a><a name="0321a15" id="0321a15">色识。智慧虽因缘和合作法。以缘无生性</a><a name="0321a16" id="0321a16">空故名为无生性空。问曰。诸贤圣智慧皆</a><a name="0321a17" id="0321a17">缘四谛生。何以但说灭谛。答曰。四谛中灭</a><a name="0321a18" id="0321a18">谛为上。所以者何。是三谛皆属灭谛故。譬</a><a name="0321a19" id="0321a19">如人请天子并食群臣亦名供养天子。复</a><a name="0321a20" id="0321a20">次灭谛故说无生。三谛故说性空。复次有人</a><a name="0321a21" id="0321a21">言是诸智慧性自然不生性自空。所以者何。</a><a name="0321a22" id="0321a22">一切法皆因缘和合故无自性。无自性故</a><a name="0321a23" id="0321a23">不生。问曰。若尔者智慧愚痴无有别异。答</a><a name="0321a24" id="0321a24">曰。诸法如入法性中无有别异。如火各各</a><a name="0321a25" id="0321a25">不同而灭相无异。譬如众川万流各各异色</a><a name="0321a26" id="0321a26">异味。入于大海同为一味一名。如是愚痴</a><a name="0321a27" id="0321a27">智慧入于般若波罗蜜中。皆同一味无有差</a><a name="0321a28" id="0321a28">别。如五色近须弥山自失其色皆同金色。</a><a name="0321a29" id="0321a29">如是内外诸法入般若波罗蜜中皆为一味。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250320c.htm'><img src='up.gif' border=0></a>
<a href='T250321b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>