<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0317c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷6)</font> <font face='Arial'>T26, p0317c</h2></font><hr>
<span class='old'>
</a><a name="0317b28" id="0317b28">虑。若诸境相非心上现。彼虽有力生心心</a><a name="0317b29" id="0317b29">所。如五根等不名所缘。如余处说。无分别</span><a name="0317c01" id="0317c01">智亦定尔耶。所缘真如不离智体不可定尔。</a><a name="0317c02" id="0317c02">后得俗智虽不离真有分别。故不证真体。但</a><a name="0317c03" id="0317c03">自变作真相而缘故。不可难。如诸异生心</a><a name="0317c04" id="0317c04">缘无漏心上所有无漏境相。虽似无漏实是</a><a name="0317c05" id="0317c05">有漏此亦应尔。唯识道理决定如是。心所变</a><a name="0317c06" id="0317c06">相虽相似有而实无体。若不尔者。应有色等。</a><a name="0317c07" id="0317c07">如心心法不成唯识。若彼实有但不离识。名</a><a name="0317c08" id="0317c08">唯识者心及心法亦不离彼色等诸相应。名</a><a name="0317c09" id="0317c09">唯境便成大过</a><a name="0317c10" id="0317c10"><p>经曰。如世界中苏迷卢等。大宝山王显现可</a><a name="0317c11" id="0317c11">得。如是如来观察智上。诸佛菩萨威神所引。</a><a name="0317c12" id="0317c12">广大甚深教法可得</a><a name="0317c13" id="0317c13"><p>论曰。此中显示雨大法雨因相。如器世间由</a><a name="0317c14" id="0317c14">诸众生业增上力起诸宝山。如是如来妙观</a><a name="0317c15" id="0317c15">察智。由诸有情感正法业增上力故。起佛菩</a><a name="0317c16" id="0317c16">萨威神所引深大教法。此教开示诸佛菩萨</a><a name="0317c17" id="0317c17">自在威神。亦能引发彼威神力。是故说名诸</a><a name="0317c18" id="0317c18">佛菩萨威神所引。此说如来妙观察智能发</a><a name="0317c19" id="0317c19">镜智相应识上教法影像。或自能现教法影</a><a name="0317c20" id="0317c20">像。由此为缘善根成熟。所化有情自心变现</a><a name="0317c21" id="0317c21"><p>经曰。如世界中广大甚深不可倾动大海可</a><a name="0317c22" id="0317c22">得。如是如来观察智上。一切天魔外道异论</a><a name="0317c23" id="0317c23">所不倾动。甚深法界教法可得</a><a name="0317c24" id="0317c24"><p>论曰。此中显示降伏怨敌因相。如器世间由</a><a name="0317c25" id="0317c25">诸众生业增上力起诸大海。不可倾动。如是</a><a name="0317c26" id="0317c26">如来妙观察智。由诸有情感正法业增上力</a><a name="0317c27" id="0317c27">故。起法界教不可倾动。法界则是空无相理。</a><a name="0317c28" id="0317c28">说法界理名法界教。诸外道等皆依诸见法</a><a name="0317c29" id="0317c29">界空理。对治诸见离诸见趣。是故空教彼不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260317b.htm'><img src='up.gif' border=0></a>
<a href='T260318a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>