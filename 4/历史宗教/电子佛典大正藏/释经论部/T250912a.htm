<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1517 佛母般若波罗蜜多圆集要义释论 0912a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1517 佛母般若波罗蜜多圆集要义释论</font> <font face='Arial'>(卷4)</font> <font face='Arial'>T25, p0912a</h2></font><hr>
<span class='old'>
</a><a name="0911c28" id="0911c28"><p>此言须菩提等者。谓须菩提了知声义二种。</a><a name="0911c29" id="0911c29">离其安立。此中意者。声谓说者之声。声义谓</span><a name="0912a01" id="0912a01">所说之义。云何菩萨无有名。以菩萨名无所</a><a name="0912a02" id="0912a02">有不可见故。须菩提于般若波罗蜜多中。乃</a><a name="0912a03" id="0912a03">有所说。此中意者。决定二种分别性最胜意</a><a name="0912a04" id="0912a04">乐中。远离虚假声别异之性此中决定语言</a><a name="0912a05" id="0912a05">向义表示是故颂言</a><a name="0912a06" id="0912a06"><p class='lg'>　　般若波罗蜜　　　语无决定生</a><br><a name="0912a07" id="0912a07">　　伺察唯智者　　　此义微妙慧　</p></a><a name="0912a08" id="0912a08"><p>此言般若波罗蜜等者。无谓无所有。即般若</a><a name="0912a09" id="0912a09">波罗蜜多中。彼和合语决定无所有。无所说</a><a name="0912a10" id="0912a10">无戏论。如是应知。一切语言中所说决定向</a><a name="0912a11" id="0912a11">义。云何是向义。谓即如前如所说义。彼解释</a><a name="0912a12" id="0912a12">门颂言伺察唯智者。此义微妙慧者。伺察者。</a><a name="0912a13" id="0912a13">谓细伺审察此义者。即三十二品诸有声中。</a><a name="0912a14" id="0912a14">总说决定。颂言智者。即智者之智。能知语义</a><a name="0912a15" id="0912a15">微妙慧者。即毕竟微妙清净之智。行相云何。</a><a name="0912a16" id="0912a16">谓即此智于一切境界中无著无坏。而般若</a><a name="0912a17" id="0912a17">波罗蜜多于响声中有所闻故。为表示此义。</a><a name="0912a18" id="0912a18">所以颂言</a><a name="0912a19" id="0912a19"><p class='lg'>　　若别义分别　　　相续义除遣</a><br><a name="0912a20" id="0912a20">　　般若波罗蜜　　　彼言说如响　</p></a><a name="0912a21" id="0912a21"><p>此言相续义者。谓若往若现相续造作之义。</a><a name="0912a22" id="0912a22">除遣者。弃舍义。谓于如是义弃舍执着。何以</a><a name="0912a23" id="0912a23">故。以般若波罗蜜多若见若闻。彼有所说皆</a><a name="0912a24" id="0912a24">如响声又如金光对现色相。以是义故。若往</a><a name="0912a25" id="0912a25">若现相续造作。有所分别有所执着。皆应弃</a><a name="0912a26" id="0912a26">舍。由此般若波罗蜜多中。一切所说皆如响</a><a name="0912a27" id="0912a27">声。是义总略。复次为欲显明斯义。如有颂云</a><a name="0912a28" id="0912a28"><p class='lg'>　　所有诸教勿厌舍　　　亦复不应生毁谤</a><br><a name="0912a29" id="0912a29">　　见如实已住真实　　　以彼真实而表说　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250911c.htm'><img src='up.gif' border=0></a>
<a href='T250912b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>