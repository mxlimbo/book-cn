<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0116a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷8)</font> 初序品中 放光释论第十四 <font face='Arial'>T25, p0116a</h2></font><hr>
<span class='old'>
</a><a name="0115c28" id="0115c28">坐其上令花不坏故。又以庄严妙法座</a><a name="0115c29" id="0115c29">故。又以诸华皆小。无如此华香净大者。人</span><a name="0116a01" id="0116a01">中莲华大不过尺。漫陀耆尼池。及阿那婆</a><a name="0116a02" id="0116a02">达多池中莲华。大如车盖。天上宝莲华复大</a><a name="0116a03" id="0116a03">于此。是则可容结加趺坐。佛所坐华复</a><a name="0116a04" id="0116a04">胜于此百千万倍。又如此华华台。严净香</a><a name="0116a05" id="0116a05">妙可坐。复次劫尽烧时一切皆空。众生福德</a><a name="0116a06" id="0116a06">因缘力故。十方风至相对相触能持大水。水</a><a name="0116a07" id="0116a07">上有一千头人二千手足。名为韦纽。是人脐</a><a name="0116a08" id="0116a08">中出千叶金色妙宝莲花。其光大明如万日</a><a name="0116a09" id="0116a09">俱照。华中有人结加趺坐。此人复有无量</a><a name="0116a10" id="0116a10">光明。名曰梵天王。此梵天王心生八子。八</a><a name="0116a11" id="0116a11">子生天地人民。是梵天王于诸淫嗔已尽无</a><a name="0116a12" id="0116a12">余。以是故言。若有人修禅净行断除淫</a><a name="0116a13" id="0116a13">欲。名为行梵道。佛转法轮或名法轮或</a><a name="0116a14" id="0116a14">名梵轮。是梵天王坐莲华上。是故诸佛随</a><a name="0116a15" id="0116a15">世俗故。于宝华上结加趺坐。说六波罗</a><a name="0116a16" id="0116a16">蜜。闻此法者毕至阿耨多罗三藐三菩提。</a><a name="0116a17" id="0116a17">问曰。释迦文尼佛。化作无量千万亿诸佛。云</a><a name="0116a18" id="0116a18">何一时能说法耶。如阿毗昙说。一时无二</a><a name="0116a19" id="0116a19">心。若化佛语时化主应默。化主语时化亦应</a><a name="0116a20" id="0116a20">默。云何一时皆说六波罗蜜。答曰。如此说</a><a name="0116a21" id="0116a21">者外道及声闻变化法耳。如佛变化无量三</a><a name="0116a22" id="0116a22">昧力不可思议。是故佛自语时。无量千万亿</a><a name="0116a23" id="0116a23">化佛亦一时皆语。又诸外道及声闻化不能</a><a name="0116a24" id="0116a24">作化。如佛世尊化复作化。诸外道及声闻。</a><a name="0116a25" id="0116a25">灭后不能留化。如佛世尊自身灭度后。</a><a name="0116a26" id="0116a26">复能留化如佛无异。复次阿毗昙中。一时无</a><a name="0116a27" id="0116a27">二心今佛亦如是。当化语时亦不有心。佛</a><a name="0116a28" id="0116a28">心念化欲令化语即便皆语。问曰。佛今欲</a><a name="0116a29" id="0116a29">说般若波罗蜜。何以令化佛说六波罗蜜。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250115c.htm'><img src='up.gif' border=0></a>
<a href='T250116b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>