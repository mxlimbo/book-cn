<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0856c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷8)</font> <font face='Arial'>T25, p0856c</h2></font><hr>
<span class='old'>
</a><a name="0856b28" id="0856b28">身中亦得说无教应色相。二亦得说有色相</a><a name="0856b29" id="0856b29">二也。所以此中再边。释此一异之义者。但经</span><a name="0856c01" id="0856c01">中为释难故。有其两重故。论主亦重释也。是</a><a name="0856c02" id="0856c02">故此二。亦得言无故说非身成就非相成就。</a><a name="0856c03" id="0856c03">此是释法身无色相义。经论相属也。亦得言</a><a name="0856c04" id="0856c04">有故说色身成就诸相成就者。此解法身有</a><a name="0856c05" id="0856c05">色相义。经论相属也。偈言亦无二及有者。</a><a name="0856c06" id="0856c06">释竟以偈结之也。何故如是说者。设问也。</a><a name="0856c07" id="0856c07">以彼法身中无即于是义者。答法身中无色</a><a name="0856c08" id="0856c08">相所以也。说如来色身成就诸相成就。以不</a><a name="0856c09" id="0856c09">离彼身故者。答法身有色相所由也。而法身</a><a name="0856c10" id="0856c10">不如是说者。明虽不离法身有色相之身。而</a><a name="0856c11" id="0856c11">法身义边古今一定毕竟无此色相。为生下</a><a name="0856c12" id="0856c12">疑故作此句。欲使乘无生难因言长理故后</a><a name="0856c13" id="0856c13">章得显也</a><a name="0856c14" id="0856c14"><p>佛言须菩提。于意云何。汝谓如来有所说法</a><a name="0856c15" id="0856c15">耶等。此断疑分中第七段经文。已三遍来此</a><a name="0856c16" id="0856c16">所以来有疑故也。上来广辨法身之体毕竟</a><a name="0856c17" id="0856c17">无有有为万相。又此前段经。复明虚空法身</a><a name="0856c18" id="0856c18">异义边。体无报应色相。若法身无色相。则亦</a><a name="0856c19" id="0856c19">无眼等诸根。既无诸根。亦无口业。云何言如</a><a name="0856c20" id="0856c20">来说此法。问法身佛为说法。为不说法也。</a><a name="0856c21" id="0856c21">若法身佛不说法者。报应二佛亦应一向不</a><a name="0856c22" id="0856c22">说法。又疑若使如来说法者。为即此证智法</a><a name="0856c23" id="0856c23">身有言教可说。为离此证智法身别有此言</a><a name="0856c24" id="0856c24">教可说也。为断此疑故。答于意云何汝谓如</a><a name="0856c25" id="0856c25">来有所说法耶。此答意明法身之体无名无</a><a name="0856c26" id="0856c26">相毕竟无色相可见无言教可说。又虽无色相</a><a name="0856c27" id="0856c27">诸根。然要显法身。为报佛由。法身现时为报</a><a name="0856c28" id="0856c28">故。得言因法身有色相诸根。有口业。有言教</a><a name="0856c29" id="0856c29">说法。故上论云圣人证无为法。还说无为法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250856b.htm'><img src='up.gif' border=0></a>
<a href='T250857a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>