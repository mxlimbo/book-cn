<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0307a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷4)</font> <font face='Arial'>T26, p0307a</h2></font><hr>
<span class='old'>
</a><a name="0306c28" id="0306c28">离。如来圣教现见有增后当减灭。法界同彼</a><a name="0306c29" id="0306c29">应有增减。若尔法界应不清净。为释此难故。</span><a name="0307a01" id="0307a01">说第五太虚空喻。又如空中种种色相现增</a><a name="0307a02" id="0307a02">现减等者。如来圣教于诸外道一切世间邪</a><a name="0307a03" id="0307a03">劣教中。最为真实殊胜清净。犹如醍醐。亦如</a><a name="0307a04" id="0307a04">甘露。令得涅永不死故。如是圣教奉行证</a><a name="0307a05" id="0307a05">圣。得无学果。千载已前多分有故。说佛正法</a><a name="0307a06" id="0307a06">但经千载。非佛教法但住千岁。又声闻藏虽</a><a name="0307a07" id="0307a07">佛去世百年已后。即分多部。而菩萨藏千载</a><a name="0307a08" id="0307a08">已前。清净一味无有乖诤。千载已后乃兴空</a><a name="0307a09" id="0307a09">有二种异论。是故说言。如来正法但经千载。</a><a name="0307a10" id="0307a10">而净法界无增无减者。如来圣教就世俗理</a><a name="0307a11" id="0307a11">有增有减。非就胜义法界为性。无增减故。色</a><a name="0307a12" id="0307a12">等亦尔。法界为性无增无减。就胜义理犹</a><a name="0307a13" id="0307a13">如虚空。无增无减相。是故言现。谓就世俗识</a><a name="0307a14" id="0307a14">等变现似有增减。非就真性净法界中。色等</a><a name="0307a15" id="0307a15">诸法皆离戏论分别相故</a><a name="0307a16" id="0307a16"><p>经曰。又如空中十方色相无边无尽。是虚空</a><a name="0307a17" id="0307a17">界无边尽故。而此虚空无去无来无动无转。</a><a name="0307a18" id="0307a18">如是如来净法界中。建立十方一切众生利</a><a name="0307a19" id="0307a19">益安乐。种种作用无边无尽。清净法界无边</a><a name="0307a20" id="0307a20">尽故。而净法界无去无来无动无转</a><a name="0307a21" id="0307a21"><p>论曰。复有难言。若诸如来法界为体。如来施</a><a name="0307a22" id="0307a22">与一切有情利益安乐。或去或来。法界与彼</a><a name="0307a23" id="0307a23">不相离故。如所余法应有去来应有生等。若</a><a name="0307a24" id="0307a24">尔法界应不清净。法界若无去来等事。不应</a><a name="0307a25" id="0307a25">十方施诸有情利益安乐。为释此难故。说第</a><a name="0307a26" id="0307a26">六太虚空喻。又如空中十方色相无边无尽</a><a name="0307a27" id="0307a27">等者。如虚空界无边无尽。十方世界亦无边</a><a name="0307a28" id="0307a28">尽是故其中种种色相。亦无边尽。无一方边</a><a name="0307a29" id="0307a29">无诸方尽。成就时处。是故说名无边无尽。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260306c.htm'><img src='up.gif' border=0></a>
<a href='T260307b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>