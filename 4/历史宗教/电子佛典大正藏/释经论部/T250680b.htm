<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0680b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷88)</font> 四摄品第七十八 信持无三毒义第五十二 <font face='Arial'>T25, p0680b</h2></font><hr>
<span class='old'>
</a><a name="0680a28" id="0680a28">进力念力定力慧力。云何为七觉分。念觉分</a><a name="0680a29" id="0680a29">择法觉分精进觉分喜觉分除息觉分定觉</span><a name="0680b01" id="0680b01">分舍觉分。云何为八圣道分。正见正思惟正</a><a name="0680b02" id="0680b02">语正业正命正精进正念正定。云何为三三</a><a name="0680b03" id="0680b03">昧。空三昧门无相无作三昧门。云何为空</a><a name="0680b04" id="0680b04">三昧。以空行无我行摄心是名空三昧。云何</a><a name="0680b05" id="0680b05">为无相三昧。以寂灭行离行摄心是为无相</a><a name="0680b06" id="0680b06">三昧。云何为无作三昧。无常行苦行摄心是</a><a name="0680b07" id="0680b07">为无作三昧。云何为八背舍。内色相外观色</a><a name="0680b08" id="0680b08">是初背舍。内无色相外观色。是二背舍。净</a><a name="0680b09" id="0680b09">背舍是三背舍。过一切色相灭一切对相。</a><a name="0680b10" id="0680b10">不念一切异相故。观无边虚空入无边空处。</a><a name="0680b11" id="0680b11">乃至过一切非有想非无想处。入灭受想背</a><a name="0680b12" id="0680b12">舍是名八背舍。云何九次第定。行者离欲恶</a><a name="0680b13" id="0680b13">不善法。有觉有观离生喜乐入初禅。第二</a><a name="0680b14" id="0680b14">第三第四禅。乃至过非有想非无想处入灭</a><a name="0680b15" id="0680b15">受想定。是名九次第定。云何为佛十力。是</a><a name="0680b16" id="0680b16">处不是处如实知。知众生过去未来现在诸</a><a name="0680b17" id="0680b17">业诸受法。知造业处。知因缘知报。诸禅定</a><a name="0680b18" id="0680b18">解脱三昧定垢净分别相如实知。知他众生</a><a name="0680b19" id="0680b19">诸根上下相。知他众生种种欲解。知一切世</a><a name="0680b20" id="0680b20">间种种无数性知一切到道相。知种种宿命</a><a name="0680b21" id="0680b21">一世乃至无量劫。如实知。天眼见众生乃至</a><a name="0680b22" id="0680b22">生善恶道。漏尽故无漏心解脱如实知。是为</a><a name="0680b23" id="0680b23">佛十力。云何为佛四无所畏。佛作诚言。我</a><a name="0680b24" id="0680b24">是一切正智人。若有沙门婆罗门若天若魔</a><a name="0680b25" id="0680b25">若梵若复余众。如实言是法不知。乃至不见</a><a name="0680b26" id="0680b26">是微畏相。以是故我得安隐得无所畏。安住</a><a name="0680b27" id="0680b27">圣主处。在大众中师子吼能转梵轮。诸沙门</a><a name="0680b28" id="0680b28">婆罗门若天若魔若梵若复余众实不能转。</a><a name="0680b29" id="0680b29">一无畏也。佛作诚言。我一切漏尽。若有沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250680a.htm'><img src='up.gif' border=0></a>
<a href='T250680c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>