<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0683b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷88)</font> 四摄品第七十八 信持无三毒义第五十二 <font face='Arial'>T25, p0683b</h2></font><hr>
<span class='old'>
</a><a name="0683a28" id="0683a28">因果。所谓行恶业堕恶道。有是处。行恶</a><a name="0683a29" id="0683a29">业生天上无是处。善亦如是。不离五盖</span><a name="0683b01" id="0683b01">不修七觉得道者。无有是处。离五盖修</a><a name="0683b02" id="0683b02">七觉得道者有是处。余九力尽入此力</a><a name="0683b03" id="0683b03">中。佛以此力筹量十方六道中众生可度</a><a name="0683b04" id="0683b04">者不可度者。可度者以种种因缘神通变化</a><a name="0683b05" id="0683b05">而度脱之。不可度者于此人中修舍心。譬</a><a name="0683b06" id="0683b06">如良医观其病相审定知其可活则治之</a><a name="0683b07" id="0683b07">不可活者则舍之。度众生方便者。所谓二</a><a name="0683b08" id="0683b08">力。业力定力。求其业因缘生处。人以业因</a><a name="0683b09" id="0683b09">缘故。受身缚着世间。禅定因缘故得解脱。</a><a name="0683b10" id="0683b10">行者必应求苦。从何而生由何而灭。是故</a><a name="0683b11" id="0683b11">用二力。业力有二分。一者净业能断恶业。</a><a name="0683b12" id="0683b12">二者垢业。净业名禅定解脱诸三昧。不净业</a><a name="0683b13" id="0683b13">者。能于三界中受身。人有二种。钝根为受</a><a name="0683b14" id="0683b14">身故作业。利根为灭身故作业。问曰。若尔</a><a name="0683b15" id="0683b15">者何以不皆令作净业。答曰。以众生根有</a><a name="0683b16" id="0683b16">利钝故。问曰。众生何因缘故有利钝。答曰。</a><a name="0683b17" id="0683b17">以有种种欲力故。恶欲众生常入恶故钝。</a><a name="0683b18" id="0683b18">欲名嗜好。嗜好罪事生恶业故钝。善欲者</a><a name="0683b19" id="0683b19">乐道修助道法故利。问曰。众生何以不皆</a><a name="0683b20" id="0683b20">作善欲。答曰。是故佛说世间种种性恶性</a><a name="0683b21" id="0683b21">善性。恶性者恶欲。恶欲故根钝。如火热性水</a><a name="0683b22" id="0683b22">湿性。不应责其所以。问曰。恶欲即是恶性</a><a name="0683b23" id="0683b23">有何差别而作二力。答曰。性先有欲。得因</a><a name="0683b24" id="0683b24">缘而生。譬如先有疮得触因缘则血出。</a><a name="0683b25" id="0683b25">性在内欲在外。性重欲轻。性难除欲易舍。</a><a name="0683b26" id="0683b26">性深欲浅。用性作业必当受报。用欲作业</a><a name="0683b27" id="0683b27">不必受报。有如是等差别。复有人言。欲常</a><a name="0683b28" id="0683b28">习增长遂成为性。性亦能生欲。是人若今世</a><a name="0683b29" id="0683b29">若后世常习是欲。则成为性。住是性中作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250683a.htm'><img src='up.gif' border=0></a>
<a href='T250683c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>