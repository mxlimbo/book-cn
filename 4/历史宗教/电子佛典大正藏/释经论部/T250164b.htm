<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0164b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷14)</font> 初序品中 羼提波罗蜜义第二十四 <font face='Arial'>T25, p0164b</h2></font><hr>
<span class='old'>
</a><a name="0164a28" id="0164a28"><p><b>　　<A NAME="n74"></A>大智度论释初品中羼提波罗蜜义第</a><a name="0164a29" id="0164a29">二十四</b></span><a name="0164b01" id="0164b01"><p>【经】心不动故。应具足羼提波罗蜜<p>【论】问曰。</a><a name="0164b02" id="0164b02">云何名羼提。答曰。羼提秦言忍辱。忍辱有</a><a name="0164b03" id="0164b03">二种。生忍法忍。菩萨行生忍得无量福德。</a><a name="0164b04" id="0164b04">行法忍得无量智慧。福德智慧二事具足故。</a><a name="0164b05" id="0164b05">得如所愿。譬如人有目有足随意能到。菩</a><a name="0164b06" id="0164b06">萨若遇恶口骂詈。若刀杖所加。思惟知罪</a><a name="0164b07" id="0164b07">福业因缘。诸法内外毕竟空无我无我所。以</a><a name="0164b08" id="0164b08">三法印。印诸法故。力虽能报不生恶心</a><a name="0164b09" id="0164b09">不起恶口业。尔时心数法生名为忍。得是</a><a name="0164b10" id="0164b10">忍法故忍智牢固。譬如画彩得胶则坚着。有</a><a name="0164b11" id="0164b11">人言。善心有二种有粗有细。粗名忍辱细</a><a name="0164b12" id="0164b12">名禅定。未得禅定心乐能遮众恶。是名忍</a><a name="0164b13" id="0164b13">辱。心得禅定乐不为众恶。是名禅定。是忍</a><a name="0164b14" id="0164b14">是心数法与心相应随心行。非业非业报</a><a name="0164b15" id="0164b15">随业行。有人言。二界系。有人言。但欲界系。</a><a name="0164b16" id="0164b16">或不系。色界无外恶可忍故。亦有漏亦无漏。</a><a name="0164b17" id="0164b17">凡夫圣人俱得故。障己心他心不善法故。名</a><a name="0164b18" id="0164b18">为善。善故。或思惟断或不断。如是等种种</a><a name="0164b19" id="0164b19">阿毗昙广分别。问曰。云何名生忍。答曰。有</a><a name="0164b20" id="0164b20">二种众生来向菩萨。一者恭敬供养。二者嗔</a><a name="0164b21" id="0164b21">骂打害。尔时菩萨其心能忍。不爱敬养众</a><a name="0164b22" id="0164b22">生不嗔加恶众生。是名生忍。问曰。云何恭</a><a name="0164b23" id="0164b23">敬供养。名之为忍。答曰。有二种结使。一者</a><a name="0164b24" id="0164b24">属爱结使。二者属恚结使。恭敬供养虽不生</a><a name="0164b25" id="0164b25">恚令心爱着。是名软贼。是故于此应当</a><a name="0164b26" id="0164b26">自忍不着不爱。云何能忍。观其无常是结使</a><a name="0164b27" id="0164b27">生处。如佛所说利养疮深。譬如断皮至</a><a name="0164b28" id="0164b28">肉断肉至骨断骨至髓。人着利养则破</a><a name="0164b29" id="0164b29">持戒皮。断禅定肉。破智慧骨。失微妙善心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250164a.htm'><img src='up.gif' border=0></a>
<a href='T250164c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>