<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0519c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷65)</font> 诸波罗蜜品第四十四 信持无三毒义第五十二 <font face='Arial'>T25, p0519c</h2></font><hr>
<span class='old'>
</a><a name="0519b28" id="0519b28">波罗蜜是般若波罗蜜。佛言。诸妄想不可得</a><a name="0519b29" id="0519b29">故(四十一)世尊。无量波罗蜜是般若波罗蜜。佛</span><a name="0519c01" id="0519c01">言。诸法量不可得故(四十二)世尊。虚空波罗</a><a name="0519c02" id="0519c02">蜜是般若波罗蜜。佛言。一切法无所有故(四十</a><a name="0519c03" id="0519c03">三)<p>【论】释曰。须菩提赞般若波罗蜜。示众</a><a name="0519c04" id="0519c04">生世间空如梦。佛言。梦亦不可得故名梦</a><a name="0519c05" id="0519c05">波罗蜜。响影焰幻亦如是。人心以声为实。</a><a name="0519c06" id="0519c06">以响为虚。影以人面镜为实。像为虚。焰</a><a name="0519c07" id="0519c07">以风尘日光为实。水为虚。幻以祝术为</a><a name="0519c08" id="0519c08">实。祝术所作为虚。须菩提赞般若以喻</a><a name="0519c09" id="0519c09">为空。佛说喻本事皆空。本事皆空故。是喻亦</a><a name="0519c10" id="0519c10">空。是般若波罗蜜。无垢能断灭一切垢。</a><a name="0519c11" id="0519c11">佛言。诸烦恼从本已来常无。今何所断。</a><a name="0519c12" id="0519c12">是故名无垢波罗蜜。无净波罗蜜亦如是。</a><a name="0519c13" id="0519c13">无烦恼即是净淫欲嗔恚等。诸烦恼名为</a><a name="0519c14" id="0519c14">污。是般若波罗蜜。一切垢法所不污。六情</a><a name="0519c15" id="0519c15">是诸烦恼处。六情及一切法。诸烦恼缘处住</a><a name="0519c16" id="0519c16">处。皆不可得故。名不污波罗蜜。得是般若</a><a name="0519c17" id="0519c17">波罗蜜。一切戏论忆想分别灭故。名不戏</a><a name="0519c18" id="0519c18">论波罗蜜。一切法毕竟空故。无忆无念相。</a><a name="0519c19" id="0519c19">无忆无念相故。名无念波罗蜜。住法性菩</a><a name="0519c20" id="0519c20">萨。一切论议者。所不能胜。一切结使邪</a><a name="0519c21" id="0519c21">见所不能覆。一切法无常。破坏心不生忧。</a><a name="0519c22" id="0519c22">如是等因缘故。名不动波罗蜜。一切法妄</a><a name="0519c23" id="0519c23">解。非但爱染故。名无染波罗蜜。忆想分别</a><a name="0519c24" id="0519c24">是一切结使根本。有结使能起后身业。知</a><a name="0519c25" id="0519c25">忆想分别虚妄。一切后世生业。更不复起</a><a name="0519c26" id="0519c26">故。是名不起波罗蜜。般若波罗蜜中。不取</a><a name="0519c27" id="0519c27">三毒火相故。言寂灭波罗蜜。佛言。非但三</a><a name="0519c28" id="0519c28">毒相寂灭。一切法相不可得故。是般若波</a><a name="0519c29" id="0519c29">罗蜜。乃至善法中尚不贪。何况余欲。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250519b.htm'><img src='up.gif' border=0></a>
<a href='T250520a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>