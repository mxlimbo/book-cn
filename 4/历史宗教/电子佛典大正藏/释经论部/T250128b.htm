<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0128b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷10)</font> 初序品中 十方诸菩萨来释论第十五 <font face='Arial'>T25, p0128b</h2></font><hr>
<span class='old'>
</a><a name="0128a28" id="0128a28">二听法无厌。三供给僧无厌。如佛在阎</a><a name="0128a29" id="0128a29">浮提。四部众常随逐佛听法问法。是我净</span><a name="0128b01" id="0128b01">居诸天。亦常从我听法问法。声闻犹尚听</a><a name="0128b02" id="0128b02">法无厌足。何况法性身菩萨。以是故普明</a><a name="0128b03" id="0128b03">菩萨。来见释迦牟尼佛。及见此间诸菩萨摩</a><a name="0128b04" id="0128b04">诃萨绍尊位者。皆得陀罗尼及诸三昧。如</a><a name="0128b05" id="0128b05">先赞菩萨品中说。于诸三昧而得自在者。</a><a name="0128b06" id="0128b06">问曰。如佛一人一切三昧中得自在。何以言</a><a name="0128b07" id="0128b07">菩萨亦一切三昧中得自在。答曰。有二种三</a><a name="0128b08" id="0128b08">昧。一者佛三昧。二者菩萨三昧。是诸菩萨于</a><a name="0128b09" id="0128b09">菩萨三昧中得自在。非佛三昧中。如说</a><a name="0128b10" id="0128b10">诸佛要集经中。文殊尸利欲见佛集。不能</a><a name="0128b11" id="0128b11">得到。诸佛各还本处。文殊尸利到诸佛集</a><a name="0128b12" id="0128b12">处。有一女人近彼佛坐入三昧。文殊尸利</a><a name="0128b13" id="0128b13">入礼佛足已。白佛言。云何此女人得近佛</a><a name="0128b14" id="0128b14">坐而我不得。佛告文殊尸利。汝觉此女人</a><a name="0128b15" id="0128b15">令从三昧起。汝自问之。文殊尸利即弹指</a><a name="0128b16" id="0128b16">觉之。而不可觉。以大声唤亦不可觉。捉</a><a name="0128b17" id="0128b17">手牵亦不可觉。又以神足动三千大千世</a><a name="0128b18" id="0128b18">界。犹亦不觉。文殊尸利白佛言。世尊。我不</a><a name="0128b19" id="0128b19">能令觉。是时佛放大光明照下方世界。是</a><a name="0128b20" id="0128b20">中有一菩萨。名弃诸盖。即时从下方出。来</a><a name="0128b21" id="0128b21">到佛所头面礼佛足一面立。佛告弃诸盖</a><a name="0128b22" id="0128b22">菩萨。汝觉此女人。即时弹指此女从三昧</a><a name="0128b23" id="0128b23">起。文殊尸利白佛言。以何因缘。我动三千</a><a name="0128b24" id="0128b24">大千世界。不能令此女起。弃诸盖菩萨一</a><a name="0128b25" id="0128b25">弹指便从三昧起。佛告文殊尸利。汝因此</a><a name="0128b26" id="0128b26">女人。初发阿耨多罗三藐三菩提意。是女人</a><a name="0128b27" id="0128b27">因弃诸盖菩萨。初发阿耨多罗三藐三菩提</a><a name="0128b28" id="0128b28">意。以是故汝不能令觉。汝于诸佛三昧中</a><a name="0128b29" id="0128b29">功德未满。是诸菩萨三昧中得自在。佛三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250128a.htm'><img src='up.gif' border=0></a>
<a href='T250128c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>