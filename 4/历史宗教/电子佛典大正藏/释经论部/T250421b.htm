<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0421b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷50)</font> 出到品第二十一 信持无三毒义第五十二 <font face='Arial'>T25, p0421b</h2></font><hr>
<span class='old'>
</a><a name="0421a28" id="0421a28"><p>【论】问曰。上言是乘到萨婆若更无胜法</a><a name="0421a29" id="0421a29">可去。今何以复说是乘无住处。答曰。先说</span><a name="0421b01" id="0421b01">以空不二法故言住。如幻如梦。虽有坐卧</a><a name="0421b02" id="0421b02">行住非实是住。菩萨亦如是。虽言到萨婆</a><a name="0421b03" id="0421b03">若住。亦无定住。佛此中自说。一切法从本</a><a name="0421b04" id="0421b04">已来无住相云何独大乘有住。若有所住</a><a name="0421b05" id="0421b05">以毕竟空法住。譬如如法性法相实际非住</a><a name="0421b06" id="0421b06">非不住不生不灭不垢不净不起不作。不住</a><a name="0421b07" id="0421b07">者。自相中不住。非不住者。异相中不住。不</a><a name="0421b08" id="0421b08">住者。说空破有。非不住者。说世谛方便有</a><a name="0421b09" id="0421b09">住。不住者。说无常破常相。非不住者。破灭</a><a name="0421b10" id="0421b10">相。此中佛自说。法性法性相空。何以故。自</a><a name="0421b11" id="0421b11">相空故。乃至无起无作。诸余法亦如是</a><a name="0421b12" id="0421b12"><p>【经】须菩提。汝所问谁当乘是乘出者。无有</a><a name="0421b13" id="0421b13">人乘是乘出者。何以故。是乘及出者所用法</a><a name="0421b14" id="0421b14">及出时。是一切法皆无所有。若一切法无所</a><a name="0421b15" id="0421b15">有。用何等法当出。何以故。我不可得乃至</a><a name="0421b16" id="0421b16">知者见者不可得。毕竟净故。不可思议性不</a><a name="0421b17" id="0421b17">可得。毕竟净故。众入界不可得。毕竟净故。</a><a name="0421b18" id="0421b18">檀波罗蜜不可得。毕竟净故。乃至般若波罗</a><a name="0421b19" id="0421b19">蜜不可得。毕竟净故。内空不可得。毕竟净故。</a><a name="0421b20" id="0421b20">乃至无法有法空不可得。毕竟净故。四念处</a><a name="0421b21" id="0421b21">不可得。乃至十八不共法不可得。毕竟净故。</a><a name="0421b22" id="0421b22">须陀洹不可得。乃至阿罗汉辟支佛菩萨佛</a><a name="0421b23" id="0421b23">不可得。毕竟净故。须陀洹果乃至阿罗汉果</a><a name="0421b24" id="0421b24">辟支佛道佛道一切种智不可得。毕竟净故。</a><a name="0421b25" id="0421b25">不生不灭不垢不净无起无作不可得毕竟净</a><a name="0421b26" id="0421b26">故。过去世未来世现在世生住灭不可得。毕</a><a name="0421b27" id="0421b27">竟净故。增减不可得毕竟净故。何法不可得</a><a name="0421b28" id="0421b28">故不可得。法性不可得故不可得。如实际不</a><a name="0421b29" id="0421b29">可思议性法性法相法位檀波罗蜜不可得故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250421a.htm'><img src='up.gif' border=0></a>
<a href='T250421c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>