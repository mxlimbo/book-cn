<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0415a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷49)</font> 发趣品第二十 信持无三毒义第五十二 <font face='Arial'>T25, p0415a</h2></font><hr>
<span class='old'>
</a><a name="0414c28" id="0414c28">子。勤修求办事无不成。又如今世行布施</a><a name="0414c29" id="0414c29">后得大富。持戒后得尊贵。修禅定智慧得</span><a name="0415a01" id="0415a01">道。菩萨亦如是。行六波罗蜜则得成佛。</a><a name="0415a02" id="0415a02">勤求道者。常一心勤求六波罗蜜。所以者</a><a name="0415a03" id="0415a03">何。若软心渐进。则为烦恼所覆魔人所</a><a name="0415a04" id="0415a04">坏。以是故佛说。于二地中勤求莫懈。(二地竟)</a><a name="0415a05" id="0415a05">多学问无厌足者。菩萨知多学问是智慧因</a><a name="0415a06" id="0415a06">缘。得智慧则能分别行道。如人有眼所至</a><a name="0415a07" id="0415a07">无碍。是故菩萨作是愿十方诸佛有所说</a><a name="0415a08" id="0415a08">法我尽受持。闻持陀罗尼力故。得清净天</a><a name="0415a09" id="0415a09">耳力故。得不忘陀罗尼力故。譬如大海能</a><a name="0415a10" id="0415a10">受持一切十方诸水。菩萨亦如是。能受持</a><a name="0415a11" id="0415a11">十方诸佛所说之法。净法施者。如苗中生草</a><a name="0415a12" id="0415a12">除秽则茂。菩萨亦如是。法施时不求名利</a><a name="0415a13" id="0415a13">后世果报。乃至为众生故。不求小乘涅。</a><a name="0415a14" id="0415a14">但以大悲于众生。随佛转法轮法施相庄</a><a name="0415a15" id="0415a15">严佛国相。受世间无量勤苦住惭愧处。不</a><a name="0415a16" id="0415a16">舍阿兰若住处。少欲知足如先说。问曰。种</a><a name="0415a17" id="0415a17">种因缘在生死中不厌。何以故。但二因缘</a><a name="0415a18" id="0415a18">说不厌。答曰。是善根备具故。在生死中苦</a><a name="0415a19" id="0415a19">恼薄少。譬人有疮良药涂之其痛差少。菩</a><a name="0415a20" id="0415a20">萨得善根清净故。今世忧愁嫉妒恶心等悉</a><a name="0415a21" id="0415a21">皆止息。若更受身得善根果报。自受福乐。</a><a name="0415a22" id="0415a22">亦种种因缘利益众生。随其所愿自净世</a><a name="0415a23" id="0415a23">界。世界严净胜于天宫视之无厌。能慰</a><a name="0415a24" id="0415a24">释大菩萨心。何况凡夫。以是故。虽有多因</a><a name="0415a25" id="0415a25">缘。但说二事无厌。惭愧虽有种种。此中大</a><a name="0415a26" id="0415a26">者声闻辟支佛心。菩萨发心欲广度一切众</a><a name="0415a27" id="0415a27">生。得少苦恼便欲独取涅。是可惭愧。譬</a><a name="0415a28" id="0415a28">如有人大设肴膳请呼众人。悭吝心起</a><a name="0415a29" id="0415a29">便自独食。甚可惭愧。(三地竟)不舍阿兰若住处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250414c.htm'><img src='up.gif' border=0></a>
<a href='T250415b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>