<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0314b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷34)</font> 初序品中 信持无三毒义第五十二 <font face='Arial'>T25, p0314b</h2></font><hr>
<span class='old'>
</a><a name="0314a28" id="0314a28">合能具众愿。而但说当学般若波罗蜜。复</a><a name="0314a29" id="0314a29">次如般若后品中说。若无般若波罗蜜余五</span><a name="0314b01" id="0314b01">事不名波罗蜜。虽普修众行亦不能满具</a><a name="0314b02" id="0314b02">诸愿。如种种画彩若无胶者亦不中用。众</a><a name="0314b03" id="0314b03">生从无始世界中来。虽修布施持戒忍辱精</a><a name="0314b04" id="0314b04">进一心智慧。受世间果报已而复还尽。所以</a><a name="0314b05" id="0314b05">者何。离般若波罗蜜故。今以佛恩以般若</a><a name="0314b06" id="0314b06">波罗蜜修行六事故得名波罗蜜。成就佛</a><a name="0314b07" id="0314b07">道使佛佛相续而无穷尽。复次菩萨行般若</a><a name="0314b08" id="0314b08">波罗蜜时。普观诸法皆空。空亦复空。灭诸</a><a name="0314b09" id="0314b09">观得无碍般若波罗蜜。以大悲方便力还起</a><a name="0314b10" id="0314b10">诸功德业。此清净业因缘故无愿不得。余功</a><a name="0314b11" id="0314b11">德离般若波罗蜜无有无碍智慧。云何言</a><a name="0314b12" id="0314b12">欲得诸愿当学檀波罗蜜等。复次又以五波</a><a name="0314b13" id="0314b13">罗蜜离般若不得波罗蜜名字。五波罗蜜</a><a name="0314b14" id="0314b14">如盲。般若波罗蜜如眼。五波罗蜜如坏瓶盛</a><a name="0314b15" id="0314b15">水。般若波罗蜜如盛熟瓶。五波罗蜜如鸟</a><a name="0314b16" id="0314b16">无两翼。般若波罗蜜如有翼之鸟。如是等</a><a name="0314b17" id="0314b17">种种因缘故般若波罗蜜能成大事。以是故</a><a name="0314b18" id="0314b18">言欲得诸功德及愿当学般若波罗蜜</a><a name="0314b19" id="0314b19"><p class='juan'>
大智度论卷第三十四</p>
</a><a name="0314b20" id="0314b20"><p class='juan'>
</p>
</a><a name="0314b21" id="0314b21"><p><b>　　<A NAME="n127"></A>大智度论释报应品第二(卷三十五)</b></a><a name="0314b22" id="0314b22"></a><a name="0314b23" id="0314b23"><p><span class='byline'>　　　　圣者龙树造</span><br></a><a name="0314b24" id="0314b24"><p><span class='byline'>　　　　后秦龟兹国三藏鸠摩罗什译</span><br></a><a name="0314b25" id="0314b25"><p>【经】佛告舍利弗。若菩萨摩诃萨行般若波</a><a name="0314b26" id="0314b26">罗蜜能作是功德。是时四天王皆大欢喜意</a><a name="0314b27" id="0314b27">念言。我等当以四钵奉上菩萨。如前天王奉</a><a name="0314b28" id="0314b28">先佛钵</a><a name="0314b29" id="0314b29"><p>【论】问曰。前品说已具。今何以重说。答曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250314a.htm'><img src='up.gif' border=0></a>
<a href='T250314c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>