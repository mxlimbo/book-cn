<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1177A 大乘瑜伽金刚性海曼殊室利千臂千钵大教王经 0765c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1177A 大乘瑜伽金刚性海曼殊室利千臂千钵大教王经</font> <font face='Arial'>(卷8)</font> 二者后演一切贤圣入法见道显教修持第四品 <font face='Arial'>T20, p0765c</h2></font><hr>
<span class='old'>
</a><a name="0765b28" id="0765b28">性。善业成就菩提因果。相续不绝殊胜圣道。</a><a name="0765b29" id="0765b29">名为最上真谛。于道谛中同合世间假名诸</span><a name="0765c01" id="0765c01">法合会因果我人主者名为真谛。菩萨于此</a><a name="0765c02" id="0765c02">苦集二有之谛。用当回向入如来金刚菩提</a><a name="0765c03" id="0765c03">萨婆若海。深深深入般若波罗蜜多。证成菩</a><a name="0765c04" id="0765c04">提法空智性。而无去来幻化异熟。诸类受业</a><a name="0765c05" id="0765c05">毕竟永灭。不入生死世谛诸业因缘。于秘密</a><a name="0765c06" id="0765c06">圣性金刚圣地。无有我人寿者亦无世间。是</a><a name="0765c07" id="0765c07">名深入心性菩提圣智解脱三摩地。故如来</a><a name="0765c08" id="0765c08">说如是教已。次当应学说而行之。四者达心。</a><a name="0765c09" id="0765c09">菩萨达佛法性。修入金刚菩提秘密三摩地</a><a name="0765c10" id="0765c10">证法性圣智三昧。于此三昧圣智实性中。达</a><a name="0765c11" id="0765c11">空照性忍顺一切圣教诸法。证入如来圣智</a><a name="0765c12" id="0765c12">实性。一切菩提金刚圣智。菩萨于菩提一切</a><a name="0765c13" id="0765c13">圣智法性之中。无缚无解证达法界圣行空。</a><a name="0765c14" id="0765c14">入无碍圣性。达义达辞达教化。达三世因果</a><a name="0765c15" id="0765c15">众生根行同一如如性。菩萨起精勤心。则观</a><a name="0765c16" id="0765c16">照圣性神用自在。无障无碍不合不散。遍觉</a><a name="0765c17" id="0765c17">真如实性菩提无实用故。用无用用。用无名</a><a name="0765c18" id="0765c18">用。无相用故。用用观慧入一切空。空空空</a><a name="0765c19" id="0765c19">照达空名为圣性。通达一切法空。空空如如</a><a name="0765c20" id="0765c20">相空不可得。成就金刚圣智菩提故。尔时如</a><a name="0765c21" id="0765c21">来说已次第当应而演说之。五者直心。常行</a><a name="0765c22" id="0765c22">直直。直者真如法性无邪曲故。菩萨观照自</a><a name="0765c23" id="0765c23">他心体。得见真如实性无邪性故。名为直照。</a><a name="0765c24" id="0765c24">见性不变不异。菩萨证入真如实性三昧者。</a><a name="0765c25" id="0765c25">照见生死世谛。有见有执取着妄缘。神我主</a><a name="0765c26" id="0765c26">宰同一清净。入体性真如无生智中。澄心见</a><a name="0765c27" id="0765c27">净灭尽无明神我主者。空空空理心在有在</a><a name="0765c28" id="0765c28">无。名为达空金刚秘密圣性菩提。而不坏圣</a><a name="0765c29" id="0765c29">道金刚种子。菩萨于无漏圣性中。一观一照<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200765b.htm'><img src='up.gif' border=0></a>
<a href='T200766a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>