<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0680a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷5)</font> 四圣谛品第九 <font face='Arial'>T21, p0680a</h2></font><hr>
<span class='old'>
</a><a name="0679c28" id="0679c28">法无障碍故。如佛所说我如是知。世尊。我今</a><a name="0679c29" id="0679c29">欲闻四圣谛义。唯愿世尊为我解释。何故名</span><a name="0680a01" id="0680a01">圣。云何名谛。佛告梵天。所言谛者名之为实。</a><a name="0680a02" id="0680a02">实名一体。圣名方便。方便证知故名圣谛。梵</a><a name="0680a03" id="0680a03">天复言。世尊。云何名实。佛言。梵天。所言实</a><a name="0680a04" id="0680a04">者名顺随义。汝当谛听善思念之。吾今为汝</a><a name="0680a05" id="0680a05">分别解说。梵天。汝知诸阿罗汉得漏尽时所</a><a name="0680a06" id="0680a06">舍事不。梵天言。世尊。我不能知诸阿罗汉得</a><a name="0680a07" id="0680a07">漏尽时所舍之事。梵天。谛听吾为汝说。于有</a><a name="0680a08" id="0680a08">漏法一心厌离不受生死。是名为舍。是名漏</a><a name="0680a09" id="0680a09">尽。亦名毕竟。毕竟舍故住彼实中。一切舍故</a><a name="0680a10" id="0680a10">名之为实。梵天。所言圣谛即是五阴当知五</a><a name="0680a11" id="0680a11">阴是苦因缘。是故五阴名为怨贼。一切圣人</a><a name="0680a12" id="0680a12">如实观知。故能舍弃。以是义故名苦圣谛。</a><a name="0680a13" id="0680a13">是故世尊说此五阴为众苦本。名为怨家。亦</a><a name="0680a14" id="0680a14">名欺诳。圣人观察如实知故名为圣谛。复次</a><a name="0680a15" id="0680a15">梵天。言集谛者是无知灭。此集灭者。是佛世</a><a name="0680a16" id="0680a16">尊为诸贤圣方便而说。此若实者无有是处。</a><a name="0680a17" id="0680a17">何以故。梵天。所言集者即是虚妄。若是虚妄</a><a name="0680a18" id="0680a18">则不名灭。所言灭者则非虚妄。非虚妄者是</a><a name="0680a19" id="0680a19">为圣谛。言圣谛者谓阿利耶。阿利耶者名</a><a name="0680a20" id="0680a20">知五阴。圣人谛知诸阴非实。是故能舍名为</a><a name="0680a21" id="0680a21">圣谛。以舍着故名杀大怨。所有集者当知非</a><a name="0680a22" id="0680a22">实。若见集生是为常见。若见集灭是为断见。</a><a name="0680a23" id="0680a23">诸佛如来作如是说。非集非灭是为圣谛。此</a><a name="0680a24" id="0680a24">即名道。道者所谓真实之道。即诸圣人深达</a><a name="0680a25" id="0680a25">五阴。应如是知。复次梵天。趣求义故名之为</a><a name="0680a26" id="0680a26">道。梵天当知。譬如有人作是思念。我于过去</a><a name="0680a27" id="0680a27">作何等身。我于过去作如是身。彼二种念则</a><a name="0680a28" id="0680a28">是虚妄。更复思惟。我于过去从何所来。我于</a><a name="0680a29" id="0680a29">过去曾如是来。亦为虚妄。梵天当知。一切诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210679c.htm'><img src='up.gif' border=0></a>
<a href='T210680b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>