<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1060 千手千眼观世音菩萨广大圆满无碍大悲心陀罗尼经 0109c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1060 千手千眼观世音菩萨广大圆满无碍大悲心陀罗尼经</font> <font face='Arial'>(卷1)</font> <font face='Arial'>T20, p0109c</h2></font><hr>
<span class='old'>
</a><a name="0109b28" id="0109b28">能为诸众生拔其苦难。如法诵持者。当知其</a><a name="0109b29" id="0109b29">人即是具大悲者。成佛不久。所见众生皆悉</span><a name="0109c01" id="0109c01">为诵。令彼耳闻与作菩提因。是人功德无量</a><a name="0109c02" id="0109c02">无边赞不可尽。若能精诚用心身持斋戒。为</a><a name="0109c03" id="0109c03">一切众生忏悔先业之罪。亦自忏谢无量劫</a><a name="0109c04" id="0109c04">来种种恶业。口中``诵此陀罗尼声声不</a><a name="0109c05" id="0109c05">绝者。四沙门果此生即证。其利根有慧观方</a><a name="0109c06" id="0109c06">便者。十地果位克获不难。何况世间小小福</a><a name="0109c07" id="0109c07">报。所有求愿无不果遂者也。若欲使鬼者。取</a><a name="0109c08" id="0109c08">野髑髅净洗。于千眼像前设坛场。以种种香</a><a name="0109c09" id="0109c09">华饮食祭之。日日如是七日。必来现身随人</a><a name="0109c10" id="0109c10">使令。若欲使四天王者。咒檀香烧之。由此</a><a name="0109c11" id="0109c11">菩萨大悲愿力深重故。亦为此陀罗尼威神</a><a name="0109c12" id="0109c12">广大故。佛告阿难。若有国土灾难起时。是土</a><a name="0109c13" id="0109c13">国王若以正法治国。宽纵人物不枉众生赦</a><a name="0109c14" id="0109c14">诸有过。七日七夜身心精进诵持如是大悲</a><a name="0109c15" id="0109c15">心陀罗尼神咒。令彼国土一切灾难悉皆除</a><a name="0109c16" id="0109c16">灭。五谷丰登万姓安乐。又若为于他国怨敌。</a><a name="0109c17" id="0109c17">数来侵扰百姓不安。大臣谋叛疫气流行。水</a><a name="0109c18" id="0109c18">旱不调日月失度。如是种种灾难起时。当造</a><a name="0109c19" id="0109c19">千眼大悲心像面向西方。以种种香华幢</a><a name="0109c20" id="0109c20">宝盖或百味饮食至心。供养。其王又能七日</a><a name="0109c21" id="0109c21">七夜身心精进。诵持如是陀罗尼神妙章句。</a><a name="0109c22" id="0109c22">外国怨敌即自降伏。各还政治不相扰恼。国</a><a name="0109c23" id="0109c23">土通同慈心相向。王子百官皆行忠赤。妃后</a><a name="0109c24" id="0109c24">榕孝敬向王。诸龙鬼神拥护其国。雨泽顺</a><a name="0109c25" id="0109c25">时果实丰饶人民欢乐。又若家内遇大恶病</a><a name="0109c26" id="0109c26">百怪竞起。鬼神邪魔耗乱其家恶人横造口</a><a name="0109c27" id="0109c27">舌以相谋害。室家大小内外不和者。当向千</a><a name="0109c28" id="0109c28">眼大悲像前设其坛场。至心念观世音菩萨。</a><a name="0109c29" id="0109c29">诵此陀罗尼满其千遍。如上恶事悉皆消灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200109b.htm'><img src='up.gif' border=0></a>
<a href='T200110a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>