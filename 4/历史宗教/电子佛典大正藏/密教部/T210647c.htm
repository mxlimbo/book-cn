<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1339 大方等陀罗尼经 0647c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1339 大方等陀罗尼经</font> <font face='Arial'>(卷2)</font> <font face='Arial'>T21, p0647c</h2></font><hr>
<span class='old'>
</a><a name="0647b28" id="0647b28">其日日食中有四生众生。如是恶象悉皆食</a><a name="0647b29" id="0647b29">啖。其中众生若有觉者。跳腾突走而求得</span><a name="0647c01" id="0647c01">脱。若当不觉此恶象者必为所食。善男子如</a><a name="0647c02" id="0647c02">是等象宁可畏不。阿难白佛言可畏世尊。若</a><a name="0647c03" id="0647c03">有众生能坏如是恶象心不。佛言有。阿难言</a><a name="0647c04" id="0647c04">何人是也。善男子若有修行此陀罗尼者即</a><a name="0647c05" id="0647c05">其人也。若有受持读诵即是其人</a><a name="0647c06" id="0647c06"><p>复次善男子假使有蛇受性甚恶。此蛇所至</a><a name="0647c07" id="0647c07">到处。若值众人一切有命之属。若闻其臭亦</a><a name="0647c08" id="0647c08">能害命。若见其形亦能害命。若到泉源丛林</a><a name="0647c09" id="0647c09">浴池诸产气处能悉枯涸。若众生类若闻此</a><a name="0647c10" id="0647c10">名口哑不言。善男子如是等事宁可畏不。阿</a><a name="0647c11" id="0647c11">难白言可畏世尊。颇有四生众生能灭如是</a><a name="0647c12" id="0647c12">等苦不。佛告阿难善男子有。阿难白言何人</a><a name="0647c13" id="0647c13">是也。佛告阿难。若有善男子善女人。修行受</a><a name="0647c14" id="0647c14">持读诵此陀罗尼者即其人也</a><a name="0647c15" id="0647c15"><p>复次善男子若复有龙居在世间。此龙受性</a><a name="0647c16" id="0647c16">极大暴恶。若见人类若畜生类及以树木五</a><a name="0647c17" id="0647c17">谷丛林湿生卵生等。如上恶龙若见如是。一</a><a name="0647c18" id="0647c18">一诸事横生嗔恚。又能吐火亦能吐水。颇有</a><a name="0647c19" id="0647c19">人能灭足上诸恶不。善男子若国邑聚落中</a><a name="0647c20" id="0647c20">但有一人。已曾受持读诵修行陀罗尼典。如</a><a name="0647c21" id="0647c21">上诸事悉皆消灭。无量众生遭此人恩而得</a><a name="0647c22" id="0647c22">安隐。善男子以是因缘。当知此经有无量威</a><a name="0647c23" id="0647c23">神功德之力。以是因缘我今语汝。受持此经</a><a name="0647c24" id="0647c24">我去世后。此经若在阎浮提内。即是众生大</a><a name="0647c25" id="0647c25">珍宝也。若能修行受持读诵。当知是人全用</a><a name="0647c26" id="0647c26">宝者。若复有人但能读诵。当知是人得中分</a><a name="0647c27" id="0647c27">宝。若以种种涂香末香花缯幡盖而供养者。</a><a name="0647c28" id="0647c28">当知是人得下分宝</a><a name="0647c29" id="0647c29"><p>善男子吾今为汝说下分宝因缘之相。善男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210647b.htm'><img src='up.gif' border=0></a>
<a href='T210648a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>