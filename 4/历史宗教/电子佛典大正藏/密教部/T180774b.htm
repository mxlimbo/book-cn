<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0898 佛说毗奈耶经 0774b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 898 佛说毗奈耶经</font> <font face='Arial'>(卷1)</font> <font face='Arial'>T18, p0774b</h2></font><hr>
<span class='old'>
</a><a name="0774a28" id="0774a28">水洒散身上。安坐手着胸间。默诵掏珠。未</a><a name="0774a29" id="0774a29">困之间疲倦。任起以取香花供养。欲出门</span><a name="0774b01" id="0774b01">时一心诵咒。若有散乱。其时一切毗那夜迦</a><a name="0774b02" id="0774b02">鬼神等作念设计。令其咒师心乱使法不成。</a><a name="0774b03" id="0774b03">即以化作异色花异香。令其咒师心动爱乐。</a><a name="0774b04" id="0774b04">不应欢爱。呵而舍去。心常诵念本咒神等。</a><a name="0774b05" id="0774b05">行住坐卧不得废忘。世尊此人常被毗那夜</a><a name="0774b06" id="0774b06">迦随身觅便。若不依法即作障难。依法顺行</a><a name="0774b07" id="0774b07">无能得便。我等执金刚执持神杵。常为卫护</a><a name="0774b08" id="0774b08">早成法验。非法不顺我等舍离。诸魔毗那夜</a><a name="0774b09" id="0774b09">迦神等所持。或风入身。多怀嗔心起悭贪痴。</a><a name="0774b10" id="0774b10">若不治之乃至致死。若后生悔依法顺行。亦</a><a name="0774b11" id="0774b11">能降伏诸魔恶鬼毗那夜迦等。佛告如是如</a><a name="0774b12" id="0774b12">是如汝所言。无有虚说。如此应顺咒法成就</a><a name="0774b13" id="0774b13"><p>尔时观自在菩萨。从座而起作如是言。世尊</a><a name="0774b14" id="0774b14">若复有人爱护身命。欲成证入法验者。其咒</a><a name="0774b15" id="0774b15">师皆应断除诸恶事业。不观女色身首相好</a><a name="0774b16" id="0774b16">若见露形。亦不顾视先恶缘处。不应思念。系</a><a name="0774b17" id="0774b17">心一缘常念三宝大威神力。常住实相。世间</a><a name="0774b18" id="0774b18">有为之法皆是无常苦空无我。一心安住诵</a><a name="0774b19" id="0774b19">本咒法则。不令散乱。正观质直勿攀妄想。及</a><a name="0774b20" id="0774b20">转读大乘甚深微妙经典。勤心供养佛法众</a><a name="0774b21" id="0774b21">僧。及造俱胝塔像等形。令无空过。若能如是</a><a name="0774b22" id="0774b22">顺行。此善男子不久即成大验无有鬼神能</a><a name="0774b23" id="0774b23">作其障难。尔时大梵天王。承佛威神而白佛</a><a name="0774b24" id="0774b24">言。世尊我常观见诵持法门求成就者。何为</a><a name="0774b25" id="0774b25">气力衰弱多饶眠睡。不吃饮食身首劣弱。懈</a><a name="0774b26" id="0774b26">怠懒惰被病所恼。多生嗔恚耽着色欲。于自</a><a name="0774b27" id="0774b27">观处生非法想。贪无厌足常怀疑心。已获微</a><a name="0774b28" id="0774b28">妙秘密之法而不顺行。广求余咒互相谈说</a><a name="0774b29" id="0774b29">问答是非。复作是言何人等辈持咒得验。何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180774a.htm'><img src='up.gif' border=0></a>
<a href='T180774c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>