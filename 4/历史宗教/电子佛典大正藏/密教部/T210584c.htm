<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1336 陀罗尼杂集 0584c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1336 陀罗尼杂集</font> <font face='Arial'>(卷1)</font> 七佛所说大陀罗尼神咒 <font face='Arial'>T21, p0584c</h2></font><hr>
<span class='old'>
</a><a name="0584b28" id="0584b28">得四沙门果者。次第给与令满其愿。有诸行</a><a name="0584b29" id="0584b29">人书写读诵此陀罗尼句。现在身中四百四</span><a name="0584c01" id="0584c01">病破戒五逆。及障道罪宿世微殃。悉皆消灭</a><a name="0584c02" id="0584c02">无有遗余。我大势至菩萨威神力故。令此行</a><a name="0584c03" id="0584c03">人所修转胜悉得成办。有诸行人在所生处</a><a name="0584c04" id="0584c04">得宿命智。百生千生百千万亿生通达无碍。</a><a name="0584c05" id="0584c05">如视掌中阿摩勒果。欲得闻持旋持总持。欲</a><a name="0584c06" id="0584c06">得四辩说法无碍。欲得佛十力四无所畏。</a><a name="0584c07" id="0584c07">欲得修佛三十二相八十种好。速得成办。欲</a><a name="0584c08" id="0584c08">得金刚三昧超过十地入佛正位。应当书写</a><a name="0584c09" id="0584c09">读诵修行此陀罗尼。昼夜六时曾不废忘。净</a><a name="0584c10" id="0584c10">持戒地五辛酒肉悉不食之。少欲知足修质</a><a name="0584c11" id="0584c11">直行。此陀罗尼故。无有非人能触恼者。我时</a><a name="0584c12" id="0584c12">当与释梵四天王。往诣是人所住之处。安慰</a><a name="0584c13" id="0584c13">其心令其所修日日增广</a><a name="0584c14" id="0584c14"><p>我得大势菩萨欲说大陀罗尼。名乌苏波置</a><a name="0584c15" id="0584c15">楼。晋言救诸病苦。拔济群生出于三界。令诸</a><a name="0584c16" id="0584c16">行人得从万行</a><a name="0584c17" id="0584c17"><p>阿那耆置楼　波罗帝那耆置楼　若摩陀罗</a><a name="0584c18" id="0584c18">置耆置楼　阿输陀罗尼耆置楼　乌苏波置</a><a name="0584c19" id="0584c19">那耆置楼　胡卢波置那波置楼　遮波副波</a><a name="0584c20" id="0584c20">置楼　若无梨置波置楼　耆浮呼梨那波置</a><a name="0584c21" id="0584c21">楼　若无阿遮不梨帝那　莎呵</a><a name="0584c22" id="0584c22"><p>诵咒五遍。缕三色结作三结系项</a><a name="0584c23" id="0584c23"><p>此陀罗尼句。乃是过去四十亿恒河沙等诸</a><a name="0584c24" id="0584c24">佛所说。我今已说此陀罗尼力。能令十佛世</a><a name="0584c25" id="0584c25">界六种震动。其中所有一切众生。以此陀罗</a><a name="0584c26" id="0584c26">尼法音光明入其毛孔。尘劳垢集一切消除。</a><a name="0584c27" id="0584c27">以我得大势威神力故。及此陀罗尼威神力</a><a name="0584c28" id="0584c28">故。此诸众生命终已后。悉得往生兜率天上</a><a name="0584c29" id="0584c29">面睹弥勒。若诸行人欲求解脱。而为业障之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210584b.htm'><img src='up.gif' border=0></a>
<a href='T210585a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>