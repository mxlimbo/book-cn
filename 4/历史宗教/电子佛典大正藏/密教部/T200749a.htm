<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1177A 大乘瑜伽金刚性海曼殊室利千臂千钵大教王经 0749a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1177A 大乘瑜伽金刚性海曼殊室利千臂千钵大教王经</font> <font face='Arial'>(卷5)</font> 二者后演一切贤圣入法见道显教修持第四品 <font face='Arial'>T20, p0749a</h2></font><hr>
<span class='old'>
</a><a name="0748c28" id="0748c28">及大士曼殊室利菩萨前。登时发誓广弘大</a><a name="0748c29" id="0748c29">愿。一依大士曼殊室利菩萨教旨。回向大乘</span><a name="0749a01" id="0749a01">志学瑜伽三密法门三摩地圣性之观。大迦</a><a name="0749a02" id="0749a02">叶众等。尔时则于如来前。头面着地顶礼如</a><a name="0749a03" id="0749a03">来足。复愿世尊纳受我意。与我等小乘之人。</a><a name="0749a04" id="0749a04">愿与发露忏悔疑过大乘授记。则于众会之</a><a name="0749a05" id="0749a05">中。其时释迦如来。则与大迦叶众等。忏悔</a><a name="0749a06" id="0749a06">授记令发大乘。迦叶等其时发愿后已。如来</a><a name="0749a07" id="0749a07">告言汝于来世。遇值无量无数诸佛如来。渐</a><a name="0749a08" id="0749a08">次修学瑜伽三密金刚菩提圣性解脱。当成</a><a name="0749a09" id="0749a09">佛果得阿耨多罗三藐三菩提。故是时一切</a><a name="0749a10" id="0749a10">菩萨声闻四部及诸。大众总皆睹见大士曼</a><a name="0749a11" id="0749a11">殊神力自在圣性无碍。断迦叶等一切大疑。</a><a name="0749a12" id="0749a12">当学大乘令速超佛地。是故迦叶众等同发</a><a name="0749a13" id="0749a13">大愿。复愿我等世世值遇诸佛世尊。修行大</a><a name="0749a14" id="0749a14">乘瑜伽三密渐渐习学。当得成佛无上正等</a><a name="0749a15" id="0749a15">阿耨菩提。则是时释迦如来。为大迦叶声闻</a><a name="0749a16" id="0749a16">徒众。说修大乘十种无犯解脱性戒超出三</a><a name="0749a17" id="0749a17">有圣力自在。欲界无定不染欲界。在上二界</a><a name="0749a18" id="0749a18">不住四禅亦不依四空。修此如来秘密三摩</a><a name="0749a19" id="0749a19">地者在三有界及阎浮提。是故菩萨修学之</a><a name="0749a20" id="0749a20">地能持梵行。若学金刚秘密三摩地者。则得</a><a name="0749a21" id="0749a21">迅疾玄通佛心超出三世。于三摩地。不染欲</a><a name="0749a22" id="0749a22">界不住四禅不证四空。是名不着三有名为</a><a name="0749a23" id="0749a23">出世。是故大迦叶声闻诸众。同共稽首释迦</a><a name="0749a24" id="0749a24">如来。唯愿世尊今为我等。说大乘三密不犯</a><a name="0749a25" id="0749a25">十重如来持戒教法。我等声闻尽皆回向。修</a><a name="0749a26" id="0749a26">入大乘瑜伽三密金刚菩提如来秘密。是时</a><a name="0749a27" id="0749a27">世尊则为大迦叶众。演说不犯十重大戒。汝</a><a name="0749a28" id="0749a28">当谛听谛听吾今为汝分别解说。佛告迦叶</a><a name="0749a29" id="0749a29">如小乘之人。持于声闻十重大戒之者若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200748c.htm'><img src='up.gif' border=0></a>
<a href='T200749b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>