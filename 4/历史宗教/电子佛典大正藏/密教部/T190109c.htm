<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0109c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷1)</font> 大佛顶如来万行首楞严经序 <font face='Arial'>T19, p0109c</h2></font><hr>
<span class='old'>
</a><a name="0109b28" id="0109b28"><p>阿难虽复得闻是言。与诸大众口已默然心</a><a name="0109b29" id="0109b29">未开悟。犹冀如来慈音宣示。合掌清心伫佛</span><a name="0109c01" id="0109c01">悲诲</a><a name="0109c02" id="0109c02"><p>尔时世尊舒兜罗绵网相光手开五轮指。诲</a><a name="0109c03" id="0109c03">敕阿难及诸大众。我初成道于鹿园中。为阿</a><a name="0109c04" id="0109c04">若多五比丘等及汝四众言。一切众生不成</a><a name="0109c05" id="0109c05">菩提及阿罗汉。皆由客尘烦恼所误。汝等当</a><a name="0109c06" id="0109c06">时因何开悟今成圣果</a><a name="0109c07" id="0109c07"><p>时x陈那起立白佛。我今长老于大众中独</a><a name="0109c08" id="0109c08">得解名。因悟客尘二字成果。世尊譬如行客</a><a name="0109c09" id="0109c09">投寄旅亭。或宿或食食宿事毕。m装前途</a><a name="0109c10" id="0109c10">不遑安住。若实主人自无攸往。如是思惟不</a><a name="0109c11" id="0109c11">住名客住名主人。以不住者名为客义。又如</a><a name="0109c12" id="0109c12">新霁清D升天光入隙中。发明空中诸有尘</a><a name="0109c13" id="0109c13">相。尘质摇动虚空寂然。如是思惟澄寂名空</a><a name="0109c14" id="0109c14">摇动名尘。以摇动者名为尘义。佛言如是</a><a name="0109c15" id="0109c15"><p>即时如来于大众中屈五轮指。屈已复开开</a><a name="0109c16" id="0109c16">已又屈。谓阿难言汝今何见。阿难言我见如</a><a name="0109c17" id="0109c17">来百宝轮掌众中开合。佛告阿难。汝见我手</a><a name="0109c18" id="0109c18">众中开合。为是我手有开有合。为复汝见有</a><a name="0109c19" id="0109c19">开有合。阿难言世尊。宝手众中开合。我见如</a><a name="0109c20" id="0109c20">来手自开合。非我见性自开自合。佛言谁</a><a name="0109c21" id="0109c21">动谁静。阿难。言佛手不住而我见性。尚无有</a><a name="0109c22" id="0109c22">静谁为无住。佛言如是。如来于是从轮掌中。</a><a name="0109c23" id="0109c23">飞一宝光在阿难右。即时阿难回首右[<a href='javascript:showpic("images/023375.gif")'>办-力+目</a>]。又</a><a name="0109c24" id="0109c24">放一光在阿难左。阿难又则回首左[<a href='javascript:showpic("images/023375.gif")'>办-力+目</a>]。佛告</a><a name="0109c25" id="0109c25">阿难。汝头今日何因摇动。阿难言我见如来</a><a name="0109c26" id="0109c26">出妙宝光来我左右。故左右观头自摇动。阿</a><a name="0109c27" id="0109c27">难汝[<a href='javascript:showpic("images/023375.gif")'>办-力+目</a>]佛光左右动头。为汝头动为复见动。</a><a name="0109c28" id="0109c28">世尊我头自动而我见性。尚无有止谁为摇</a><a name="0109c29" id="0109c29">动。佛言如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190109b.htm'><img src='up.gif' border=0></a>
<a href='T190110a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>