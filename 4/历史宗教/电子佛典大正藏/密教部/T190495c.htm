<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0991 大云轮请雨经 0495c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 991 大云轮请雨经</font> <font face='Arial'>(卷1)</font> <font face='Arial'>T19, p0495c</h2></font><hr>
<span class='old'>
</a><a name="0495b28" id="0495b28">龙王闻佛语已。各各还依次第而坐</a><a name="0495b29" id="0495b29"><p>尔时众中有一龙王。名曰无边庄严海云威</span><a name="0495c01" id="0495c01">德轮盖。于此三千大千世界龙王之中。最为</a><a name="0495c02" id="0495c02">胜大得不退转。本愿力故受此龙身。为欲供</a><a name="0495c03" id="0495c03">养恭敬礼拜于如来故。听受正法来生至此</a><a name="0495c04" id="0495c04">阎浮提内。时彼龙王从坐而起。整理衣服偏</a><a name="0495c05" id="0495c05">袒右臂。右膝着地合掌向佛。而作是言世尊</a><a name="0495c06" id="0495c06">我今有疑。欲问如来至真等正觉。若佛听许</a><a name="0495c07" id="0495c07">我乃敢问。作是语已默然而住</a><a name="0495c08" id="0495c08"><p>尔时世尊告无边庄严海云威德轮盖龙王作</a><a name="0495c09" id="0495c09">如是言。汝大龙王若有疑者恣听汝问。吾当</a><a name="0495c10" id="0495c10">为汝分别解说令汝欢喜。作是语已。时无边</a><a name="0495c11" id="0495c11">庄严海云威德轮盖龙王。即白佛言唯然世</a><a name="0495c12" id="0495c12">尊。云何能使诸龙王等。灭一切苦得受安乐。</a><a name="0495c13" id="0495c13">受安乐已又令于此阎浮提内。时降甘雨生</a><a name="0495c14" id="0495c14">长一切树木丛林药草苗稼皆生滋味。使阎</a><a name="0495c15" id="0495c15">浮提一切人等悉受快乐</a><a name="0495c16" id="0495c16"><p>尔时世尊闻是语已。即告无边庄严海云威</a><a name="0495c17" id="0495c17">德轮盖大龙王言。善哉善哉。汝今为彼诸众</a><a name="0495c18" id="0495c18">生等作利益故。能问如来如是等事。汝大龙</a><a name="0495c19" id="0495c19">王谛听谛听善思念之。我当为汝分别解说。</a><a name="0495c20" id="0495c20">轮盖龙王我有一法。汝等若能具足行者。令</a><a name="0495c21" id="0495c21">一切龙除灭诸苦具足安乐何者一法。谓行</a><a name="0495c22" id="0495c22">大慈。汝大龙王若有天人行大慈者。火不能</a><a name="0495c23" id="0495c23">烧水不能溺。毒不能害刃不能伤。内外怨贼</a><a name="0495c24" id="0495c24">不能侵掠。若睡若寤皆得安隐。行大慈力有</a><a name="0495c25" id="0495c25">大威德。诸天世等不能扰乱。形貌端严众</a><a name="0495c26" id="0495c26">所爱敬。所行之处一切无碍。诸苦灭除心得</a><a name="0495c27" id="0495c27">欢喜。诸乐具足大慈力故。命终之后得生梵</a><a name="0495c28" id="0495c28">天。汝大龙王若有天人行大慈者。获如是等</a><a name="0495c29" id="0495c29">无量无边利益之事。是故龙王身口意业常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190495b.htm'><img src='up.gif' border=0></a>
<a href='T190496a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>