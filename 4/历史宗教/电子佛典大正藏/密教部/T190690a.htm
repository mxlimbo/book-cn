<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1014 无量门破魔陀罗尼经 0690a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1014 无量门破魔陀罗尼经</font> <font face='Arial'>(卷1)</font> <font face='Arial'>T19, p0690a</h2></font><hr>
<span class='old'>
</a><br><a name="0689c28" id="0689c28">　　譬如入大海　　　更不求他宝</a><br><a name="0689c29" id="0689c29">　　得此陀罗尼　　　终不愿乐余</span><br><a name="0690a01" id="0690a01">　　所以精此经　　　欲近深菩提</a><br><a name="0690a02" id="0690a02">　　当得无上道　　　到于寂灭处　</p></a><a name="0690a03" id="0690a03"><p>佛告舍利弗。菩萨行者具足四法得陀罗尼。</a><a name="0690a04" id="0690a04">何谓为四。不着秽欲。于诸众生不起嫉妒。施</a><a name="0690a05" id="0690a05">诸财物心无悔吝。昼夜常乐修习善法。又舍</a><a name="0690a06" id="0690a06">利弗菩萨具足如是四法。得陀罗尼。尔时世</a><a name="0690a07" id="0690a07">尊即说偈言</a><a name="0690a08" id="0690a08"><p class='lg'>　　弃彼污秽欲　　　及舍鄙魔行</a><br><a name="0690a09" id="0690a09">　　如此欲因缘　　　即是地狱趣</a><br><a name="0690a10" id="0690a10">　　于他亲名利　　　不生嫉妒心</a><br><a name="0690a11" id="0690a11">　　慈眼观众生　　　得大威妙形</a><br><a name="0690a12" id="0690a12">　　众生若诤讼　　　皆由此身起</a><br><a name="0690a13" id="0690a13">　　是故应弃爱　　　必得陀罗尼</a><br><a name="0690a14" id="0690a14">　　昼夜常求法　　　一心乐菩提</a><br><a name="0690a15" id="0690a15">　　行者即能得　　　如此陀罗尼</a><br><a name="0690a16" id="0690a16">　　常应现前修　　　如是等四法　</p></a><a name="0690a17" id="0690a17"><p>尔时如来告舍利弗。如此四法常应修学。又</a><a name="0690a18" id="0690a18">舍利弗复有四法。行者具此得陀罗尼。何谓</a><a name="0690a19" id="0690a19">为四。一者常当精勤修习阿兰若行。二者于</a><a name="0690a20" id="0690a20">彼甚深法忍堪任奉持。三者不着利养名誉。</a><a name="0690a21" id="0690a21">四者弃于一切所爱染着之处悉皆能舍。乃</a><a name="0690a22" id="0690a22">至身命况余财物。舍利弗菩萨具足如此四</a><a name="0690a23" id="0690a23">法。得陀罗尼。尔时世尊即说偈言</a><a name="0690a24" id="0690a24"><p class='lg'>　　常修阿兰若　　　住于不放逸</a><br><a name="0690a25" id="0690a25">　　勤行深忍心　　　当如救头然</a><br><a name="0690a26" id="0690a26">　　斯行最殊胜　　　诸佛之所赞</a><br><a name="0690a27" id="0690a27">　　不于他眷属　　　名誉利养等</a><br><a name="0690a28" id="0690a28">　　及以诸财物　　　而生贪爱心</a><br><a name="0690a29" id="0690a29">　　少欲及知足　　　如鸟无储积<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190689c.htm'><img src='up.gif' border=0></a>
<a href='T190690b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>