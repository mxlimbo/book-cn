<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0885 佛说一切如来金刚三业最上秘密大教王经 0478a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 885 佛说一切如来金刚三业最上秘密大教王经</font> <font face='Arial'>(卷2)</font> 最上清净真实三昧分第九 <font face='Arial'>T18, p0478a</h2></font><hr>
<span class='old'>
</a><a name="0477c28" id="0477c28"><p>尔时会中有菩萨。名诸佛三昧金刚幢。与不</a><a name="0477c29" id="0477c29">可数不可计须弥山量等尘数诸菩萨摩诃</span><a name="0478a01" id="0478a01">萨。闻诸如来说是法已。怪未曾有。即于会中</a><a name="0478a02" id="0478a02">出大音声。咸作是言。诸佛如来大秘密主。出</a><a name="0478a03" id="0478a03">过三界通达世间一切诸法。云何是中言非</a><a name="0478a04" id="0478a04">法语得成净智</a><a name="0478a05" id="0478a05"><p>是时世尊大毗卢遮那金刚如来。即告诸菩</a><a name="0478a06" id="0478a06">萨言。止善男子莫作是说。何以故。汝等当知</a><a name="0478a07" id="0478a07">彼最上秘密行即菩萨行。彼菩萨行即如来</a><a name="0478a08" id="0478a08">行。彼如来行即真言行。诸善男子。譬如虚空</a><a name="0478a09" id="0478a09">于一切处无所住相。虚空无住诸法亦然。诸</a><a name="0478a10" id="0478a10">法如是当何所住。不住欲界不住色界。不住</a><a name="0478a11" id="0478a11">无色界不住四大等。诸善男子一切法无住。</a><a name="0478a12" id="0478a12">此义寂静当如是知。诸佛如来知诸众生心</a><a name="0478a13" id="0478a13">所乐欲。随顺宣说一切法门。彼所说法犹如</a><a name="0478a14" id="0478a14">虚空离诸有相。如来三昧亦复无住。诸善男</a><a name="0478a15" id="0478a15">子。譬如有人持以箭茎钻木出火。勤加其力</a><a name="0478a16" id="0478a16">烟即渐生。而后非久火方得出。出已即灭彼</a><a name="0478a17" id="0478a17">所出火不住箭茎。不住其木不住人手。诸善</a><a name="0478a18" id="0478a18">男子。诸佛如来所有三昧亦复如是。一切无</a><a name="0478a19" id="0478a19">住非来非去。诸法亦然</a><a name="0478a20" id="0478a20"><p>是时诸菩萨摩诃萨。闻佛世尊说是法已。心</a><a name="0478a21" id="0478a21">生信解叹未曾有。皆大欢喜作是赞言</a><a name="0478a22" id="0478a22"><p class='lg'>　　广大希有最上法　　　离相寂静如虚空</a><br><a name="0478a23" id="0478a23">　　破诸疑网清净门　　　是故称赞真实说　</p></a><a name="0478a24" id="0478a24"><p><b>　　<A NAME="n281"></A>一切如来金刚三业最上甚深秘密中秘密</a><a name="0478a25" id="0478a25">诸佛大集会观察一切如来心分第十</b></a><a name="0478a26" id="0478a26"><p>尔时世尊大毗卢遮那金刚如来。而复召集</a><a name="0478a27" id="0478a27">诸佛如来。普令安住大三昧耶金刚真实现</a><a name="0478a28" id="0478a28">证菩提坚固三业诸佛如来秘密法门。如是</a><a name="0478a29" id="0478a29">安住已。毗卢遮那即作是言。当说诸佛本部<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180477c.htm'><img src='up.gif' border=0></a>
<a href='T180478b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>