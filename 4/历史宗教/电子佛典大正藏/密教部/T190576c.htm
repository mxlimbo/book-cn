<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0576c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷10)</font> 如来嘱累品第十一 <font face='Arial'>T19, p0576c</h2></font><hr>
<span class='old'>
</a><a name="0576b28" id="0576b28"><p>尔时世尊称赞释提桓因四大天王大梵天王</a><a name="0576b29" id="0576b29">兜率天子商主天子及魔波旬菩萨声闻诸护</span><a name="0576c01" id="0576c01">经者。作如是言善哉善哉。汝等真是勇猛丈</a><a name="0576c02" id="0576c02">夫。为令妙法得久住故。能作如是大狮子吼。</a><a name="0576c03" id="0576c03">诸善男子当听我说。若诸众生修行大乘未</a><a name="0576c04" id="0576c04">得法忍。以佛神力受持此经精勤修习。次后</a><a name="0576c05" id="0576c05">佛所即得授记。如是或二或三。不过七佛必</a><a name="0576c06" id="0576c06">定当得阿耨多罗三藐三菩提记。若声闻乘种</a><a name="0576c07" id="0576c07">姓众生得闻此经。于慈氏佛龙华第一声闻</a><a name="0576c08" id="0576c08">会中。当为最上第一声闻。若缘觉乘种性众</a><a name="0576c09" id="0576c09">生。得闻此经受持修习。我涅后更不闻法。</a><a name="0576c10" id="0576c10">必当得成独觉菩提。佛说此守护国界主陀</a><a name="0576c11" id="0576c11">罗尼经时。无量无数种种众生。发阿耨多罗</a><a name="0576c12" id="0576c12">三藐三菩提心。无数菩萨住不退地。无数世</a><a name="0576c13" id="0576c13">界六种震动。日月光明所不能照。幽之处</a><a name="0576c14" id="0576c14">而皆大明。雨众天花缤纷乱坠。十方国土诸</a><a name="0576c15" id="0576c15">来菩萨在此会者。为供养佛及此经故。于菩</a><a name="0576c16" id="0576c16">提树道场四面各四由旬。以种种宝众妙杂</a><a name="0576c17" id="0576c17">花庄严其地。异口同音而白佛言。世尊我等</a><a name="0576c18" id="0576c18">今日得大利益不空而还。得闻于此决定最</a><a name="0576c19" id="0576c19">胜微妙经典。唯愿世尊释迦牟尼长延寿命。</a><a name="0576c20" id="0576c20">愿令此经久住不灭。于阎浮提一切国土作</a><a name="0576c21" id="0576c21">大利益。世尊若比丘比丘尼优婆塞优婆夷。</a><a name="0576c22" id="0576c22">国王大臣一切人民受持此经。除诸病苦寿</a><a name="0576c23" id="0576c23">命长远。普能利乐一切众生</a><a name="0576c24" id="0576c24"><p>尔时文殊师利菩萨白佛言。希有世尊希有世</a><a name="0576c25" id="0576c25">尊。如是决定最胜经典。言词微妙文字句义</a><a name="0576c26" id="0576c26">庄严圆满。能令一切菩萨大众生欢喜心。摧</a><a name="0576c27" id="0576c27">伏一切诸魔外道。善能任持一切法门。能令</a><a name="0576c28" id="0576c28">一切众生欢喜。是能出生一切乘道。随顺趣</a><a name="0576c29" id="0576c29">入一切如来功德大海。若有能于如是经典。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190576b.htm'><img src='up.gif' border=0></a>
<a href='T190577a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>