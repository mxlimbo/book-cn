<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1180 六字神咒经 0780a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1180 六字神咒经</font> <font face='Arial'>(卷1)</font> <font face='Arial'>T20, p0780a</h2></font><hr>
<span class='old'>
</a><a name="0779c28" id="0779c28">利益众生故。于诸功能中略说少许</a><a name="0779c29" id="0779c29"><p class='juan'>
六字神咒经</p>
</span><a name="0780a01" id="0780a01"><blockquote class='FuWen'>宋藏此函更有六字神咒王经菩提流志译</a><a name="0780a02" id="0780a02">者。丹藏则无。按开元录才函中。有六字神</a><a name="0780a03" id="0780a03">咒经菩提流志译者。云与陀罗尼集经第</a><a name="0780a04" id="0780a04">六卷文殊师利菩萨咒法及咒五首经六字</a><a name="0780a05" id="0780a05">陀罗尼等同本异译。捡之此经即是。更无</a><a name="0780a06" id="0780a06">六字神咒王经说咒十首菩提流志译者。</a><a name="0780a07" id="0780a07">今捡彼经。即是知函中失译人名今付梁</a><a name="0780a08" id="0780a08">录者耳。宋藏见彼题中有六字神咒之名。</a><a name="0780a09" id="0780a09">遂滥同焉重编于此才函之中。是一错也。</a><a name="0780a10" id="0780a10">而又妄安流志之名何耶。故今除之云</blockquote>
<p><p><p><a name="0780a11" id="0780a11"></a><a name="0780a12" id="0780a12"></a><a name="0780a13" id="0780a13"><p><b>　　<A NAME="n907"></A>No. 1181 [No. 1182, cf. No. 1191]</b></a><a name="0780a14" id="0780a14"><p class='juan'>
大方广菩萨藏经中文殊师利根</a><a name="0780a15" id="0780a15">本一字陀罗尼经</p>
</a><a name="0780a16" id="0780a16"></a><a name="0780a17" id="0780a17"><p><span class='byline'>　　　　大唐北印度迦湿弥罗国</a><a name="0780a18" id="0780a18">三藏宝思惟译</span><br></a><a name="0780a19" id="0780a19"><p>如是我闻。一时佛住净居天宝庄严道场中。</a><a name="0780a20" id="0780a20">与大菩萨及净居诸天众俱。尔时世尊大慈</a><a name="0780a21" id="0780a21">大悲。于此会中普告一切诸天众言。汝等善</a><a name="0780a22" id="0780a22">听文殊师利童子行轮咒法。为欲守护诸众</a><a name="0780a23" id="0780a23">生故。一切如来所有秘密心大神咒王。我</a><a name="0780a24" id="0780a24">今当为汝等开示显说。若有诵者。我记此人</a><a name="0780a25" id="0780a25">则为已持一切诸咒悉皆圆满。一切所作皆</a><a name="0780a26" id="0780a26">得成就。更无过者。汝等应知此陀罗尼。于</a><a name="0780a27" id="0780a27">诸咒中是大神咒王有大神力。若善男子善</a><a name="0780a28" id="0780a28">女人能受持者。文殊师利童子菩萨常来拥</a><a name="0780a29" id="0780a29">护。或于觉时或于梦中。为现身相及诸善事。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200779c.htm'><img src='up.gif' border=0></a>
<a href='T200780b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>