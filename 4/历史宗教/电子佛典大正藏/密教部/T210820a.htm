<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0820a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷16)</font> <font face='Arial'>T21, p0820a</h2></font><hr>
<span class='old'>
</a><a name="0819c28" id="0819c28">但彼和上阿^梨等作如是言。我等今者久</a><a name="0819c29" id="0819c29">行梵行。我等未曾闻此。彼从闻已还作是说。</span><a name="0820a01" id="0820a01">复次阿难。比丘不以多闻故住于我慢。亦不</a><a name="0820a02" id="0820a02">随和上阿^梨意故住于我慢。但彼朋友</a><a name="0820a03" id="0820a03">所共事者。彼有多闻。或彼朋友和上阿^</a><a name="0820a04" id="0820a04">梨。亦复当有多闻。久行梵行多人所赞亦有</a><a name="0820a05" id="0820a05">多人赞彼名闻。然彼等作如是言。此非教师</a><a name="0820a06" id="0820a06">所说。于彼之中我等不信。彼不信乐故不生</a><a name="0820a07" id="0820a07">希有。作如是言。我等当作如是如尊者教。于</a><a name="0820a08" id="0820a08">彼时间当所尊重者。彼命终已生驴胎中。于</a><a name="0820a09" id="0820a09">彼之中。魔王波旬作勤方便愿作助护。愿诸</a><a name="0820a10" id="0820a10">婆罗门长者居士。为彼沙门造立寺舍。彼造</a><a name="0820a11" id="0820a11">立已。彼等当得供养饮食。阿难。彼中所有和</a><a name="0820a12" id="0820a12">上阿^梨尊重之者命终生驴胎者。令彼</a><a name="0820a13" id="0820a13">负重鞭杖捶打。背负世间种种财具造立寺</a><a name="0820a14" id="0820a14">舍。阿难。有是因缘。于彼时间受驴报者。遍满</a><a name="0820a15" id="0820a15">寺舍。阿难。于彼时间诸俗人辈作如是念。我</a><a name="0820a16" id="0820a16">已造寺。我今已与世间果报。我今已与世间</a><a name="0820a17" id="0820a17">负乘财物果报。今复应与守护之者。即于彼</a><a name="0820a18" id="0820a18">寺境界之中不远之处。于一界中。于一寺内。</a><a name="0820a19" id="0820a19">施与女人及诸丈夫。供养僧故。阿难。于彼之</a><a name="0820a20" id="0820a20">时有诸痴人。秽浊污染沙门法者。当作是念</a><a name="0820a21" id="0820a21">今日檀主已与我等寺舍。供给供养众僧已</a><a name="0820a22" id="0820a22">与奴婢。今者彼等皆悉由我。我于今者应取</a><a name="0820a23" id="0820a23">此已。随我所用行非梵行。遂向彼边作如是</a><a name="0820a24" id="0820a24">语。我已得汝。汝是我物。我所语者随我意</a><a name="0820a25" id="0820a25">不。时彼妇人而作是言。如尊者意当作如是。</a><a name="0820a26" id="0820a26">如汝所言我不敢违随尔心想。阿难。如是次</a><a name="0820a27" id="0820a27">第。彼等痴人于彼时中。当有随顺滑利而行</a><a name="0820a28" id="0820a28">违背禁戒。于下贱中随顺而行。是等即于彼</a><a name="0820a29" id="0820a29">处而作僧奴。或有即住彼中作比丘身供养<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210819c.htm'><img src='up.gif' border=0></a>
<a href='T210820b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>