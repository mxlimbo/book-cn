<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0554b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷7)</font> 入如来不思议甚深事业品第五之一 <font face='Arial'>T19, p0554b</h2></font><hr>
<span class='old'>
</a><a name="0554a28" id="0554a28"><p class='lg'>　　两足尊心不可量　　　净智因缘世中胜</a><br><a name="0554a29" id="0554a29">　　佛智等同于法界　　　随顺普入众生心</span><br><a name="0554b01" id="0554b01">　　禅定解脱悉皆圆　　　心意分别无摇动</a><br><a name="0554b02" id="0554b02">　　超过魔境及魔业　　　无垢无变如虚空　</p></a><a name="0554b03" id="0554b03"><p>复次善男子。如来正觉见过去世无著无碍</a><a name="0554b04" id="0554b04">智慧随转。智云何转。所谓过去种种佛刹。显</a><a name="0554b05" id="0554b05">现成坏无量无数如来悉知。彼诸刹中卉木</a><a name="0554b06" id="0554b06">丛林藤萝药草如来悉知。彼刹所有众生之</a><a name="0554b07" id="0554b07">类。卵生胎生湿生化生。有色无色有想无想</a><a name="0554b08" id="0554b08">非有想非无想。如是一切如来悉知。彼诸刹</a><a name="0554b09" id="0554b09">中有情非情种种音声如来悉知。彼刹所有</a><a name="0554b10" id="0554b10">如来出现说种种法。种种众会比丘比丘尼</a><a name="0554b11" id="0554b11">优婆塞优婆夷一切众生。于三乘中各得调</a><a name="0554b12" id="0554b12">伏。种种寿量种种法住如来悉知。彼诸众生</a><a name="0554b13" id="0554b13">出息入息。种种饮食种种资具。种种相貌种</a><a name="0554b14" id="0554b14">种根器。种种行解种种心性。死此生彼刹那</a><a name="0554b15" id="0554b15">流注。生灭相续如来悉知。如是一切现量所</a><a name="0554b16" id="0554b16">得非比量知。云何现量。谓不动念如实而知。</a><a name="0554b17" id="0554b17">非流注心入于过去。如是如时智慧具足。随</a><a name="0554b18" id="0554b18">众生心种种说法。是名如来第三十正觉事</a><a name="0554b19" id="0554b19">业。尔时世尊欲重宣此义。而说偈言</a><a name="0554b20" id="0554b20"><p class='lg'>　　佛智无量无所著　　　知过去刹佛众生</a><br><a name="0554b21" id="0554b21">　　说法大会名相殊　　　心行根欲多差别</a><br><a name="0554b22" id="0554b22">　　各依三乘得调伏　　　究竟同归解脱源</a><br><a name="0554b23" id="0554b23">　　及知生灭流注心　　　一切见者真实觉　</p></a><a name="0554b24" id="0554b24"><p>复次善男子。如来智慧见未来世。无著无碍</a><a name="0554b25" id="0554b25">如见现在。此云何见。谓所有未来种种众生</a><a name="0554b26" id="0554b26">种种诸法种种刹土。当生当灭曾住当住如</a><a name="0554b27" id="0554b27">是一切如来悉知。所有刹劫当烧当尽当成</a><a name="0554b28" id="0554b28">当住。刹中当成所有诸地。树木丛林百卉药</a><a name="0554b29" id="0554b29">草。粗色细色日月星宿。乃至微尘皆如实知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190554a.htm'><img src='up.gif' border=0></a>
<a href='T190554c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>