<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0111c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷2)</font> 大佛顶如来万行首楞严经序 <font face='Arial'>T19, p0111c</h2></font><hr>
<span class='old'>
</a><a name="0111b28" id="0111b28">差别见性无殊。此精妙明诚汝见性。若见是</a><a name="0111b29" id="0111b29">物则汝亦可见吾之见。若同见者名为见吾。</span><a name="0111c01" id="0111c01">吾不见时何不见吾不见之处。若见不见自</a><a name="0111c02" id="0111c02">然非彼不见之相。若不见吾不见之地。自然</a><a name="0111c03" id="0111c03">非物云何非汝。又则汝今见物之时。汝既见</a><a name="0111c04" id="0111c04">物物亦见汝。体性纷杂则汝与我。并诸世间</a><a name="0111c05" id="0111c05">不成安立。阿难若汝见时是汝非我。见性周</a><a name="0111c06" id="0111c06">遍非汝而谁。云何自疑汝之真性。性汝不真</a><a name="0111c07" id="0111c07">取我求实</a><a name="0111c08" id="0111c08"><p>阿难白佛言世尊。若此见性必我非余。我与</a><a name="0111c09" id="0111c09">如来观四天王胜藏宝殿居日月宫。此见周</a><a name="0111c10" id="0111c10">圆遍娑婆国。退归精舍只见伽蓝。清心户堂</a><a name="0111c11" id="0111c11">但瞻檐庑。世尊此见如是。其体本来周遍一</a><a name="0111c12" id="0111c12">界。今在室中唯满一室。为复此见缩大为小。</a><a name="0111c13" id="0111c13">为当墙宇夹令断绝。我今不知斯义所在。愿</a><a name="0111c14" id="0111c14">垂弘慈为我敷演</a><a name="0111c15" id="0111c15"><p>佛告阿难一切世间大小内外。诸所事业各</a><a name="0111c16" id="0111c16">属前尘。不应说言见有舒缩。譬如方器中见</a><a name="0111c17" id="0111c17">方空。吾复问汝此方器中所见方空。为复定</a><a name="0111c18" id="0111c18">方为不定方。若定方者别安圆器空应不圆。</a><a name="0111c19" id="0111c19">若不定者在方器中应无方空。汝言不知斯</a><a name="0111c20" id="0111c20">义所在。义性如是云何为在。阿难若复欲令</a><a name="0111c21" id="0111c21">入无方圆。但除器方空体无方。不应说言更</a><a name="0111c22" id="0111c22">除虚空方相所在。若如汝问入室之时。缩见</a><a name="0111c23" id="0111c23">令小仰观日时。汝岂挽见齐于日面。若筑墙</a><a name="0111c24" id="0111c24">宇能夹见断。穿为小窦宁无窦迹。是义不</a><a name="0111c25" id="0111c25">然。一切众生从无始来迷己为物。失于本心</a><a name="0111c26" id="0111c26">为物所转。故于是中观大观小。若能转物则</a><a name="0111c27" id="0111c27">同如来。身心圆明不动道场。于一毛端遍能</a><a name="0111c28" id="0111c28">含受十方国土</a><a name="0111c29" id="0111c29"><p>阿难白佛言世尊。若此见精必我妙性。令此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190111b.htm'><img src='up.gif' border=0></a>
<a href='T190112a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>