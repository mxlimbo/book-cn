<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1191 大方广菩萨藏文殊师利根本仪轨经 0893c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1191 大方广菩萨藏文殊师利根本仪轨经</font> <font face='Arial'>(卷16)</font> 一字根本心真言仪则品第二十一 <font face='Arial'>T20, p0893c</h2></font><hr>
<span class='old'>
</a><a name="0893b28" id="0893b28">复捻灰掷彼恶心怨家安居方所。又掷灰时</a><a name="0893b29" id="0893b29">结佛顶大轮一字王印。更用优钵罗印得怨</span><a name="0893c01" id="0893c01">家退坏。或别有大灾难及有心苦恼事。以此</a><a name="0893c02" id="0893c02">得回。如是更有别事随意作法。如有病人与</a><a name="0893c03" id="0893c03">加持衣令着得身安乐。若加持眼药点眼。得</a><a name="0893c04" id="0893c04">一切人爱重。若面南加持七遍。一切怒面观</a><a name="0893c05" id="0893c05">察。皆悉善心爱重。或以华果及彼妙香。加持</a><a name="0893c06" id="0893c06">七遍奉与他人。彼人嗅之心自降重。或更有</a><a name="0893c07" id="0893c07">他人见者亦皆降重。一切病者及身疼痛。加</a><a name="0893c08" id="0893c08">持温水洗浴当得安乐。此调伏法于苦恼众</a><a name="0893c09" id="0893c09">生皆不得作。或无主无依之人。持诵者亦须</a><a name="0893c10" id="0893c10">悲愍。于女人愚人病人贫者苦恼者。乃至贱</a><a name="0893c11" id="0893c11">人及二根人皆不得作。若于上人有勇猛精</a><a name="0893c12" id="0893c12">进者。大悭贪者大财大力者极我慢者。如是</a><a name="0893c13" id="0893c13">人处可得为作。复有恶人毁谤贤善。坏乱正</a><a name="0893c14" id="0893c14">法偷盗他财。作诸恶事者亦可为作。复有不</a><a name="0893c15" id="0893c15">信一切真言。及相应法等恶心邪见。如是等</a><a name="0893c16" id="0893c16">处当可为作。若有归命三宝具正见。有道心</a><a name="0893c17" id="0893c17">处不得用作。复有法若有远离佛僧常作嗔</a><a name="0893c18" id="0893c18">怒。当于彼处掷灰加持自然回向。若是大力</a><a name="0893c19" id="0893c19">怨家亦可破坏。若有大灾难不得作此法。当</a><a name="0893c20" id="0893c20">作三七日内得成就法。可破逆一切怨家。初</a><a name="0893c21" id="0893c21">一七日彼得心烦。二七日已彼自受病。若至</a><a name="0893c22" id="0893c22">三七日彼自破坏远离。及去他处不相遇会。</a><a name="0893c23" id="0893c23">若有能作此法。如是一向为化众生。不为他</a><a name="0893c24" id="0893c24">故可得为作。若违佛意害于有情。作一切事</a><a name="0893c25" id="0893c25">佛所不许。诸佛所说种种大业黑白二果。若</a><a name="0893c26" id="0893c26">作黑不善丛杂之业。定得不善丛杂之报。持</a><a name="0893c27" id="0893c27">诵之人宜应远离丛杂黑业。当修清净善白</a><a name="0893c28" id="0893c28">之业。得成善白清净果报。若害众生当感地</a><a name="0893c29" id="0893c29">狱。彼持诵人当勤忆念断如是法。持诵之人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200893b.htm'><img src='up.gif' border=0></a>
<a href='T200894a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>