<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0893a 苏悉地羯罗经 0630c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 893a 苏悉地羯罗经</font> <font face='Arial'>(卷3)</font> 补阙少法品第三十六 <font face='Arial'>T18, p0630c</h2></font><hr>
<span class='old'>
</a><a name="0630b28" id="0630b28">供养。便成光显。此三种法。次第应作不得废</a><a name="0630b29" id="0630b29">阙。于本尊前置成就物。于中不得余炕枪。</span><a name="0630c01" id="0630c01">成就之物。用两种法为作护。一谓手印。二白</a><a name="0630c02" id="0630c02">芥子。令成就物速有验故。数献阏伽。花香</a><a name="0630c03" id="0630c03">等具及酪。数应供养。其助成就之人。护其物</a><a name="0630c04" id="0630c04">故。常在其处。如是安置供养物已。然后以手</a><a name="0630c05" id="0630c05">按之。或以眼观。以其不散心。徐徐持诵。中间</a><a name="0630c06" id="0630c06">数数光显其物。如是相续。竟夜持诵。勿令间</a><a name="0630c07" id="0630c07">断。其夜三时。以阏伽等次第供养。若须出外</a><a name="0630c08" id="0630c08">漱口。令助人替坐物前。续次念诵。其持诵人</a><a name="0630c09" id="0630c09">有所废念。其所助人皆须补阙。持诵之时。若</a><a name="0630c10" id="0630c10">大难至。助成之人应拒其难。如不能禁。行者</a><a name="0630c11" id="0630c11">应自散白芥子。以辟其难。助成之人持诵其</a><a name="0630c12" id="0630c12">物。于时东方有是难现。谓大雨电。应知帝释</a><a name="0630c13" id="0630c13">之难。于东南方有是难现。谓火色大人。或如</a><a name="0630c14" id="0630c14">昼日。应知即是火天之难。于其南方有是难</a><a name="0630c15" id="0630c15">现。谓死尸形甚可怖畏。高声叫唤。手执大刀。</a><a name="0630c16" id="0630c16">皆悉劓鼻。手执髑髅。盛人血领。头上火燃。应</a><a name="0630c17" id="0630c17">知即是焰摩之难。于西南方有是难现。谓雨</a><a name="0630c18" id="0630c18">其屎。屎秽曼荼罗。及种种形甚可怖畏。应</a><a name="0630c19" id="0630c19">知即是泥利羝难。于其西方有是难现。谓雨</a><a name="0630c20" id="0630c20">雷电霹雳雹等。应知即是龙王之难。于西北</a><a name="0630c21" id="0630c21">方有是难现。谓有大黑风起。应知即是风神</a><a name="0630c22" id="0630c22">之难。于其北方有是难现。谓大药叉及女药</a><a name="0630c23" id="0630c23">叉恼乱行者。应知即是多闻天王难。于东北</a><a name="0630c24" id="0630c24">方有是难现。为象头猪头狗头异形各持大</a><a name="0630c25" id="0630c25">山。应知即是伊舍那难。于其上方有诸天现</a><a name="0630c26" id="0630c26">具大威德。应知即是上方天难。下方之难。地</a><a name="0630c27" id="0630c27">动及裂。应知即是阿修罗难。作上成就。方现</a><a name="0630c28" id="0630c28">斯难。如是等难于中夜现。凡上成就难相还</a><a name="0630c29" id="0630c29">大。中及下成准此应知。于夜三时。是其上中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180630b.htm'><img src='up.gif' border=0></a>
<a href='T180631a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>