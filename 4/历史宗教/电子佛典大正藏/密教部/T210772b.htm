<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0772b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷4)</font> <font face='Arial'>T21, p0772b</h2></font><hr>
<span class='old'>
</a><a name="0772a28" id="0772a28">我言。汝来仁者。五欲功德游戏快乐。而彼</a><a name="0772a29" id="0772a29">宫殿悬缯杂彩。及敷宝座庄严一切果报具</span><a name="0772b01" id="0772b01">足快乐。汝过百年。后当得证阿耨多罗三藐</a><a name="0772b02" id="0772b02">三菩提。于诸佛法中得到彼岸。我今不用受</a><a name="0772b03" id="0772b03">是快乐。我今宁为大利益故。受诸苦楚刀杖</a><a name="0772b04" id="0772b04">打捶及余多种极大苦恼。我能忍受。我终不</a><a name="0772b05" id="0772b05">舍阿耨多罗三藐三菩提。速成正觉。污魔。若</a><a name="0772b06" id="0772b06">汝示我大热铁镬。如是恐怖以恐吓我。假使</a><a name="0772b07" id="0772b07">随为一事因缘。此三千大千世界为一铁镬。</a><a name="0772b08" id="0772b08">而彼炎合成一火。我能为诸众生等。在铁镬</a><a name="0772b09" id="0772b09">中受其烧煮等苦。而能荷担。不舍阿耨多</a><a name="0772b10" id="0772b10">罗三藐三菩提。阿难。尔时利益童子。语污魔</a><a name="0772b11" id="0772b11">言。行矣污魔。共诣佛所。而彼如来教示我等</a><a name="0772b12" id="0772b12">当如是住。阿难。尔时污魔随利益菩萨。往诣</a><a name="0772b13" id="0772b13">然灯如来应正遍知所。阿难。尔时利益菩萨</a><a name="0772b14" id="0772b14">顶礼佛足。却住一面。住一面已白佛言。世尊。</a><a name="0772b15" id="0772b15">我欲得阿耨多罗三藐三菩提。以是因缘。唯</a><a name="0772b16" id="0772b16">愿如来教示我等。令我速成阿耨多罗三藐</a><a name="0772b17" id="0772b17">三菩提。尔时利益童子作是语已。然灯如来</a><a name="0772b18" id="0772b18">告利益童子言。童子。汝观此法何者法。是</a><a name="0772b19" id="0772b19">汝所问而言我当成阿耨多罗三藐三菩提</a><a name="0772b20" id="0772b20">耶。彼法不可得。若成阿耨多罗三藐三菩提。</a><a name="0772b21" id="0772b21">于中谁当成阿耨多罗三藐三菩提。譬如有</a><a name="0772b22" id="0772b22">人作如是言。我今在虚空之中。当令满迹。若</a><a name="0772b23" id="0772b23">象足迹若马足迹若骆驼足迹。若牛足迹。若</a><a name="0772b24" id="0772b24">诸鸟足迹。童子。于汝意云何。此人能得上虚</a><a name="0772b25" id="0772b25">空中或象足迹乃至诸鸟足迹。得满已不。利</a><a name="0772b26" id="0772b26">益言。不也世尊。佛告言。如是如是。童子。若</a><a name="0772b27" id="0772b27">汝言我当成阿耨多罗三藐三菩提。彼法不</a><a name="0772b28" id="0772b28">可见。当成阿耨多罗三藐三菩提者。此等诸</a><a name="0772b29" id="0772b29">法离觉观相。此等诸法自性远离犹如虚空。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210772a.htm'><img src='up.gif' border=0></a>
<a href='T210772c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>