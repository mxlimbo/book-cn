<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0681b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷5)</font> 忍校量品第十 <font face='Arial'>T21, p0681b</h2></font><hr>
<span class='old'>
</a><a name="0681a28" id="0681a28">诸阿罗汉。亦不能知一辟支佛心智境行。梵</a><a name="0681a29" id="0681a29">天。是为第三第四第五宝喻差别。复次梵天。</span><a name="0681b01" id="0681b01">置阿罗汉。假使满四天下皆辟支佛。共尽智</a><a name="0681b02" id="0681b02">力。若欲思量一生菩萨入母胎时心智境界</a><a name="0681b03" id="0681b03">证入次第大愿深忍问答演说及诸威仪。终</a><a name="0681b04" id="0681b04">不能知。不能思量。不能分别。不能听说。乃至</a><a name="0681b05" id="0681b05">不得彼法少分。唯除如来应供正遍觉乃能</a><a name="0681b06" id="0681b06">知耳。梵天。是为菩萨第六胜宝譬喻差别。复</a><a name="0681b07" id="0681b07">次梵天。此阎浮提满中天宝如上喻说。乃至</a><a name="0681b08" id="0681b08">须弥顶宝。名曰威花。我今为说此宝威光及</a><a name="0681b09" id="0681b09">以德用。更引诸喻显其少分。此言难信。唯除</a><a name="0681b10" id="0681b10">证者。梵天。若取威花胜宝。置于须弥山顶。是</a><a name="0681b11" id="0681b11">大海水深八万四千由旬。其下乃有诸龙宫</a><a name="0681b12" id="0681b12">殿住所及阿修罗迦楼罗等宫殿住处。所有</a><a name="0681b13" id="0681b13">众宝及大海中种种宝珠。彼大德龙神通力</a><a name="0681b14" id="0681b14">故。珍宝璎珞皆有光明。诸阿修罗虽多谄诈。</a><a name="0681b15" id="0681b15">神通璎珞亦有胜光。如是一切光明。若遇威</a><a name="0681b16" id="0681b16">花。众宝光明皆灭不现。梵天犹如日轮现时。</a><a name="0681b17" id="0681b17">悉能映蔽诸萤火光丧没不现。其事若此。梵</a><a name="0681b18" id="0681b18">天当知此日轮光绕须弥山。余方现时。彼山</a><a name="0681b19" id="0681b19">顶宝。于阎浮提作大照明</a><a name="0681b20" id="0681b20"><p>尔时梵天白佛言。世尊。是威花宝从何而来。</a><a name="0681b21" id="0681b21">谁德所感。佛告梵天。大海最下有金刚际。于</a><a name="0681b22" id="0681b22">彼际下有一火聚。名为多日。光明炽盛。此即</a><a name="0681b23" id="0681b23">大铁围山根本出处。彼有金地名曰解脱。是</a><a name="0681b24" id="0681b24">威花宝从此而生。梵天复言。世尊。彼威花宝</a><a name="0681b25" id="0681b25">云何无价。佛告梵天。此四天下一切所有小</a><a name="0681b26" id="0681b26">大诸山树木丛林及诸药草皆悉炽然。遍烧</a><a name="0681b27" id="0681b27">欲界犹如劫尽。彼火盛时。若于梵宫取一威</a><a name="0681b28" id="0681b28">华宝。投置火内。如一念顷大火即灭。犹如</a><a name="0681b29" id="0681b29">大雨能灭小火。此宝威神亦复如是。梵天。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210681a.htm'><img src='up.gif' border=0></a>
<a href='T210681c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>