<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0869a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷9)</font> 乌枢沙摩金刚法印咒品一卷 画五药叉像法 <font face='Arial'>T18, p0869a</h2></font><hr>
<span class='old'>
</a><a name="0868c28" id="0868c28">髑髅。头发耸竖如火焰色。项缠大蛇。两膊</a><a name="0868c29" id="0868c29">各有倒垂一龙。龙头相向。其像腰缠二大赤</span><a name="0869a01" id="0869a01">蛇。两脚腕上亦缠大赤蛇。两膊各倒垂一</a><a name="0869a02" id="0869a02">龙。龙头相向。腰缠大赤蛇。所把棒上亦缠大</a><a name="0869a03" id="0869a03">蛇。虎皮缦胯。髑髅璎珞。像两脚下各安一</a><a name="0869a04" id="0869a04">鬼。其像左右两边各当作一青衣童子。发髻</a><a name="0869a05" id="0869a05">两角。手执香炉。其像右边作二药叉。一赤一</a><a name="0869a06" id="0869a06">黄。执刀执索。其像左边作二药叉。一白一黑。</a><a name="0869a07" id="0869a07">执槊执叉。形状并皆甚可怖畏。手足并作药</a><a name="0869a08" id="0869a08">叉手足。其爪长利。画作像已。日月蚀时急作</a><a name="0869a09" id="0869a09">一坛。随力多少办食果子。供养诵咒乃至日</a><a name="0869a10" id="0869a10">月平复即休。受法不食五辛酒肉。若其食者</a><a name="0869a11" id="0869a11">无有神验。神性急恶恐损害人。宜须慎之</a><a name="0869a12" id="0869a12"><p>欲诵咒时安像坛中。从西南着。手执香炉人</a><a name="0869a13" id="0869a13">门上立。至心奉请一切诸佛诸大菩萨一切</a><a name="0869a14" id="0869a14">贤圣。天龙八部诸天童子大力药叉。愿以大</a><a name="0869a15" id="0869a15">悲天眼天耳及他心智。悉皆证知弟子今日。</a><a name="0869a16" id="0869a16">诵五药叉大威神咒。使得成就无有障碍。作</a><a name="0869a17" id="0869a17">此语已。发大声诵咒一七遍。即当闭目存思</a><a name="0869a18" id="0869a18">作想。此咒音声遍至十方无边法界一切金</a><a name="0869a19" id="0869a19">刚药叉等前。以为召信。专想作念。五方药叉</a><a name="0869a20" id="0869a20">及诸眷属皆作来意。然后安坐更当诵咒满</a><a name="0869a21" id="0869a21">三七遍。若能诵至七七遍者最为第一。若咒</a><a name="0869a22" id="0869a22">神来时。咒师自身坐不安隐。身毛皆竖。复</a><a name="0869a23" id="0869a23">欲倾倒绕身四畔。欲似有人忽来相逼。若有</a><a name="0869a24" id="0869a24">如是相者。即知咒神将及诸眷属一切皆来。</a><a name="0869a25" id="0869a25">咒师须作一金刚杵长二尺许。以右手把杵</a><a name="0869a26" id="0869a26">杀打地上。连续诵咒。左手叉腰。如此咒者。</a><a name="0869a27" id="0869a27">其咒神不过三遍五遍即来。若无大要不宜</a><a name="0869a28" id="0869a28">急唤。若不要急辄而急咒。恐畏神嗔必有损</a><a name="0869a29" id="0869a29">伤。若有怨家数相恼乱。当立一坛。坛上作彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180868c.htm'><img src='up.gif' border=0></a>
<a href='T180869b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>