<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0785a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷1)</font> <font face='Arial'>T18, p0785a</h2></font><hr>
<span class='old'>
<p><p></span><a name="0785a01" id="0785a01"></a><a name="0785a02" id="0785a02"><p><b>　　<A NAME="n583"></A>No. 901</b></a><a name="0785a03" id="0785a03"><p><b>　　<A NAME="n584"></A>佛说陀罗尼集经翻译序</b></a><a name="0785a04" id="0785a04"></a><a name="0785a05" id="0785a05"><p>若夫陀罗尼印坛法门者。斯乃众经之心髓。</a><a name="0785a06" id="0785a06">引万行之导首。宗深秘密。非浅识之所知。</a><a name="0785a07" id="0785a07">义趣冲玄。匪思虑之能测。密中更密。无得</a><a name="0785a08" id="0785a08">称焉。有高德沙门厥号阿地瞿多(唐言无极高也)是</a><a name="0785a09" id="0785a09">中天竺人也。法师聪慧超群。德迈过人。弱冠</a><a name="0785a10" id="0785a10">慕道。历五竺而寻友。低心跃步而咨法要。故</a><a name="0785a11" id="0785a11">能精练五明。妙通诸部。意欲运西域之法水。</a><a name="0785a12" id="0785a12">润东夏之渴仰。判身许于险难。务存弘道</a><a name="0785a13" id="0785a13">之心。跋山岩而不疲。涉沙流而无倦。顶</a><a name="0785a14" id="0785a14">戴尊经。向斯汉地。永徽二年正月。屈于长</a><a name="0785a15" id="0785a15">安奉</a><a name="0785a16" id="0785a16"><p>敕住慈门寺。但法师含珠未吐。人莫别于怀</a><a name="0785a17" id="0785a17">珍。雅辩既宣方知有宝(云云)。故能决众疑言皆</a><a name="0785a18" id="0785a18">当理。然则经律论业传者非一。唯此法门未</a><a name="0785a19" id="0785a19">兴斯土。所以丁宁三请方许坛法。三月上旬</a><a name="0785a20" id="0785a20">赴慧日寺浮图院内。法师自作普集会坛。大</a><a name="0785a21" id="0785a21">乘琮等一十六人。爰及英公鄂公等一十二</a><a name="0785a22" id="0785a22">人。助成坛供。同愿</a><a name="0785a23" id="0785a23"><p>皇基永固。常临万国。庶类同沾。皆成大益。其</a><a name="0785a24" id="0785a24">中灵瑞。恐繁不述(别在传记)余庆逢此法。不胜</a><a name="0785a25" id="0785a25">忻跃。躬诣翻经所翻广本。屡值事闹。不</a><a name="0785a26" id="0785a26">及陈请。恐幻质迁谢。失于大利。便请法师于</a><a name="0785a27" id="0785a27">慧日寺。宣译梵本且翻要抄。一十二卷。竖</a><a name="0785a28" id="0785a28">兴国之洪基。存隆民之秘宝欤。从四年三月</a><a name="0785a29" id="0785a29">十四日起首。至永徽五年岁次甲寅四月十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180783c.htm'><img src='up.gif' border=0></a>
<a href='T180785b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>