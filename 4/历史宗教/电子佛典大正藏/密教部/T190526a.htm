<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0526a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷1)</font> 序品第一 <font face='Arial'>T19, p0526a</h2></font><hr>
<span class='old'>
</a><a name="0525c28" id="0525c28"><p>尔时诸天为供养佛雨天妙花。所谓瞻博迦</a><a name="0525c29" id="0525c29">花阿提目多伽花婆利师迦花。曼陀罗花摩</span><a name="0526a01" id="0526a01">诃曼陀罗花曼殊沙花摩诃曼殊沙花。以如</a><a name="0526a02" id="0526a02">是等种种天花。而散佛上及诸大众遍覆其</a><a name="0526a03" id="0526a03">地。微风吹动出殊妙香飘涤诸秽。忽于其地</a><a name="0526a04" id="0526a04">涌出无数百宝莲华。大如车轮真金为叶。各</a><a name="0526a05" id="0526a05">百千万以吠琉璃而为其茎。帝青摩尼以为</a><a name="0526a06" id="0526a06">其台。阿湿摩竭磨宝以为其须。发众妙香出</a><a name="0526a07" id="0526a07">过诸天。其花柔软光净细滑。众生见者情无</a><a name="0526a08" id="0526a08">厌足。若有触者能除热恼身心清凉。如是皆</a><a name="0526a09" id="0526a09">为供养如来故现斯瑞。当尔之时去金刚座。</a><a name="0526a10" id="0526a10">于其四隅不近不远。各有宝树从地涌出。其</a><a name="0526a11" id="0526a11">树各以七宝所成。树身高耸二由旬半枝叶。</a><a name="0526a12" id="0526a12">周布覆一由旬</a><a name="0526a13" id="0526a13"><p>尔时文殊师利法王子菩萨摩诃萨。于众会</a><a name="0526a14" id="0526a14">中瞻仰如来处金刚座。威德特尊光明炳着。</a><a name="0526a15" id="0526a15">蔽于大众逾百千日。映余光辉一切众会。观</a><a name="0526a16" id="0526a16">无厌足发清净心。即从座起胡跪合掌。以妙</a><a name="0526a17" id="0526a17">伽他而赞佛言</a><a name="0526a18" id="0526a18"><p class='lg'>　　如来威容不可量　　　超出人天及众圣</a><br><a name="0526a19" id="0526a19">　　譬如满月澄空界　　　一切星宿夺光晖</a><br><a name="0526a20" id="0526a20">　　佛处慈悲大海中　　　放百千光而照耀</a><br><a name="0526a21" id="0526a21">　　譬如须弥出巨海　　　诸天依住放光明</a><br><a name="0526a22" id="0526a22">　　当住解脱禅定中　　　自在光明照一切</a><br><a name="0526a23" id="0526a23">　　譬如三千大梵主　　　寂静光超诸梵天</a><br><a name="0526a24" id="0526a24">　　功德智慧以严心　　　宝相严身光普照</a><br><a name="0526a25" id="0526a25">　　如帝释光及智慧　　　超过一切忉利天</a><br><a name="0526a26" id="0526a26">　　大慈悲意自庄严　　　安立众生于圣道</a><br><a name="0526a27" id="0526a27">　　如四天王能护世　　　慰喻教化诸众生</a><br><a name="0526a28" id="0526a28">　　佛日恒放法光明　　　普照众生灭邪见</a><br><a name="0526a29" id="0526a29">　　譬如千日光明照　　　映夺摩尼火等光<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190525c.htm'><img src='up.gif' border=0></a>
<a href='T190526b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>