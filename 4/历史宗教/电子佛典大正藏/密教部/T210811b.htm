<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0811b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷13)</font> <font face='Arial'>T21, p0811b</h2></font><hr>
<span class='old'>
</a><a name="0811a28" id="0811a28">以法为食。有四种食染著者。说十二缘生为</a><a name="0811a29" id="0811a29">食。勤求禅定者。以寂灭欢喜为食。空相者以</span><a name="0811b01" id="0811b01">寂灭为食。无所念者以空为食。若于是身无</a><a name="0811b02" id="0811b02">彼物者。所有彼食何者为食。四正念处。四正</a><a name="0811b03" id="0811b03">断。四如意足。四禅定。五根。五力。七菩提分。</a><a name="0811b04" id="0811b04">八圣道分。善逝明解脱。乃至略说。解脱想者</a><a name="0811b05" id="0811b05">解脱为食。复次乃至随有彼想。若所随想者。</a><a name="0811b06" id="0811b06">杀生者。不与取者。妄语者。乃至略说。邪见</a><a name="0811b07" id="0811b07">者邪见为食。于色渴爱。于声香味触法渴爱。</a><a name="0811b08" id="0811b08">以法渴爱为食。所有无明。以无明为食。所有</a><a name="0811b09" id="0811b09">不正念。以不正念为食。以有食故。生于三</a><a name="0811b10" id="0811b10">界求觅有者。复次如是等食如来所说。以有</a><a name="0811b11" id="0811b11">所爱以爱为食。有眼着处是为烦恼。非无</a><a name="0811b12" id="0811b12">烦恼处为烦恼所浊者。如来失念者。非不失</a><a name="0811b13" id="0811b13">念者。普失念者。非不普失念者。有取者。非不</a><a name="0811b14" id="0811b14">取者。何者是取。有四种取。欲取见取戒取我</a><a name="0811b15" id="0811b15">取。有何缘故取说我取。以欲因缘故说我取。</a><a name="0811b16" id="0811b16">何者是欲。若于欲缚着。何者欲体。事为欲体。</a><a name="0811b17" id="0811b17">及诸烦恼为欲体。于中所有若非事者。谓诸</a><a name="0811b18" id="0811b18">烦恼欲。何以故。所有烦恼事不可得故。于中</a><a name="0811b19" id="0811b19">所有烦恼欲体。彼非事欲。是故正有一欲无</a><a name="0811b20" id="0811b20">有二种。有事欲者彼即颠倒。若有颠倒彼即</a><a name="0811b21" id="0811b21">无实。若无实者彼是意法。复次若有彼意意</a><a name="0811b22" id="0811b22">之所生。彼即分别。一切分别悉为非善。以</a><a name="0811b23" id="0811b23">不正念故生。欲无住处何有事也。譬如有一</a><a name="0811b24" id="0811b24">丈夫作如是言。我作屋宅覆上虚空出入无</a><a name="0811b25" id="0811b25">碍。阿难。于汝意云何。彼丈夫所言之处可信</a><a name="0811b26" id="0811b26">以不。未安基址。于上空中能着覆不。阿难</a><a name="0811b27" id="0811b27">言。不也世尊。如是如是。阿难。无分别住处。</a><a name="0811b28" id="0811b28">岂可能生不正念分别也。不也世尊。阿难。其</a><a name="0811b29" id="0811b29">分别者诸圣声闻知其不实。彼则不为分别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210811a.htm'><img src='up.gif' border=0></a>
<a href='T210811c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>