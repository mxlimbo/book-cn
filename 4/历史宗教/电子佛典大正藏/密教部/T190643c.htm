<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1006 广大宝楼阁善住秘密陀罗尼经 0643c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1006 广大宝楼阁善住秘密陀罗尼经</font> <font face='Arial'>(卷2)</font> 结坛场法品第七 <font face='Arial'>T19, p0643c</h2></font><hr>
<span class='old'>
</a><a name="0643b27" id="0643b27"><p><b>　　<A NAME="n586"></A>结坛场法品第七</b></a><a name="0643b28" id="0643b28"><p>尔时世尊说坛场法。先择胜地然后作坛。其</span><a name="0643c01" id="0643c01">坛场作四门。以五色彩画。其彩于新器中和</a><a name="0643c02" id="0643c02">香。然后用之。其坛中心作一小坛。方圆二肘。</a><a name="0643c03" id="0643c03">以白檀香郁金香而涂饰之。其大坛四肘。以</a><a name="0643c04" id="0643c04">牛粪涂饰。其小坛中画一佛像。其佛前作一</a><a name="0643c05" id="0643c05">莲华。七宝庄严。于莲华台中画作一轮。轮有</a><a name="0643c06" id="0643c06">百辐。有辋有齐以金饰轮。轮外画焰光。其莲</a><a name="0643c07" id="0643c07">华茎如毗琉琉色。左边画执金刚菩萨。而作</a><a name="0643c08" id="0643c08">嗔相手执白拂(一本云左手把杵右手把钺斧)右边画宝光金刚</a><a name="0643c09" id="0643c09">菩萨。种种璎珞以为严饰。一手擎宝珠。一手</a><a name="0643c10" id="0643c10">执白拂(一本云把数珠)四角各画四大天王。身着衣甲</a><a name="0643c11" id="0643c11">手执器仗。种种璎珞而严饰之。作嗔怒相。其</a><a name="0643c12" id="0643c12">小坛中画七珍阶道。于其坛上悬缯幡盖。其</a><a name="0643c13" id="0643c13">坛大门向东而开。四角各置一金银瓶。或无</a><a name="0643c14" id="0643c14">金瓶。瓦瓶金涂。中盛满香水。及安妙花。银瓶</a><a name="0643c15" id="0643c15">无者。亦应如是满中盛乳。于小坛东门内南</a><a name="0643c16" id="0643c16">边。画吉祥天女。种种璎珞而以庄严。北边画</a><a name="0643c17" id="0643c17">饷弃尼天女。坛中门应画金刚使女神形。安</a><a name="0643c18" id="0643c18">八臂。种种璎珞以为严饰。手执刀杖。于小坛</a><a name="0643c19" id="0643c19">上悬种种幡盖。然三十二灯。种种花果散其</a><a name="0643c20" id="0643c20">坛上。于佛像前。置金香炉烧苏合香。于小坛</a><a name="0643c21" id="0643c21">外。置银香炉烧安悉香。于摩尼药叉前烧苏</a><a name="0643c22" id="0643c22">合香。于四天王前烧薰陆香及萨^罗娑香(白胶</a><a name="0643c23" id="0643c23">香也)于吉祥天女前烧白檀香。于饷弃尼天女前</a><a name="0643c24" id="0643c24">烧安悉香。于金刚使女前烧萨罗计香(青胶香也)其</a><a name="0643c25" id="0643c25">诸天神各各别以饮食而供养之。其小坛四门</a><a name="0643c26" id="0643c26">外各立吉祥标。于其东门外画鬼子母神。有</a><a name="0643c27" id="0643c27">七鬼子围绕。于南门外画大自在天神。于西</a><a name="0643c28" id="0643c28">门外画花齿罗刹女。于北门外画毗摩天女。</a><a name="0643c29" id="0643c29">有七榕围绕。于坛四边上插画三十二箭。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190643b.htm'><img src='up.gif' border=0></a>
<a href='T190644a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>