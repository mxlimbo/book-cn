<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0733a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷16)</font> 放光佛本事品第四十 <font face='Arial'>T21, p0733a</h2></font><hr>
<span class='old'>
</a><a name="0732c28" id="0732c28">失八善根及乐行法。堕于地狱深远苦中。终</a><a name="0732c29" id="0732c29">不觉知何者是佛。何者是法。何者是僧。亦复</span><a name="0733a01" id="0733a01">不识一切善根。如是劫时。有一菩萨。名曰香</a><a name="0733a02" id="0733a02">上。示现生在婆罗门家。其生未几父母并终。</a><a name="0733a03" id="0733a03">如是菩萨身渐长大。成就诸根具精进力。善</a><a name="0733a04" id="0733a04">根纯熟舍家出家。既出家已苦行精勤。依一</a><a name="0733a05" id="0733a05">林树四十年中。食果饮水更无余食。其所食</a><a name="0733a06" id="0733a06">果在树虽熟终不先取。要因鸲鹆鹦鹉猿猴</a><a name="0733a07" id="0733a07">诸禽兽等啄食之余。虽无虫食有时熟已。风</a><a name="0733a08" id="0733a08">吹自落然后乃取。其食时节。要经七日然始</a><a name="0733a09" id="0733a09">一食。七日之内终无二食。如是菩萨食时虽</a><a name="0733a10" id="0733a10">至。地无余果便尔空过亦无所食。四十二年</a><a name="0733a11" id="0733a11">或食不食。长夜精苦修习禅定。以修定故获</a><a name="0733a12" id="0733a12">五神通。然是菩萨经四十七年。因神通力即</a><a name="0733a13" id="0733a13">以天眼过于人眼。观视世界所有众生。不持</a><a name="0733a14" id="0733a14">禁戒全无福德。专造恶业嫉妒毁谤。不事父</a><a name="0733a15" id="0733a15">母不敬沙门。长夜炽然增长众恶。更相恐害</a><a name="0733a16" id="0733a16">甚于怨仇。尔时菩萨见如是等恶众生已生</a><a name="0733a17" id="0733a17">大忧悲。如是叹曰。呜呼哀哉。呜呼哀哉。此等</a><a name="0733a18" id="0733a18">众生极成大失。宁能于此宽大刹中。无一众</a><a name="0733a19" id="0733a19">生有片善根。况具足者。复如是念。我于今日</a><a name="0733a20" id="0733a20">应以天眼观此三千大千世界求一众生具足</a><a name="0733a21" id="0733a21">善根。我若见者应大欢喜。何以故。我于彼所</a><a name="0733a22" id="0733a22">得斯大利。若不知处即宜因此。更相教告生</a><a name="0733a23" id="0733a23">长善根。时彼菩萨如是念已。即于林中宴坐</a><a name="0733a24" id="0733a24">入定思惟观察。见其南方过二十世界。有一</a><a name="0733a25" id="0733a25">佛土名曰善光。彼土有佛号曰宝幢如来应</a><a name="0733a26" id="0733a26">供正遍觉。摩那婆。彼佛何故名曰宝幢。以其</a><a name="0733a27" id="0733a27">生时即于顶上放大光明。大光出时其世界</a><a name="0733a28" id="0733a28">中。无一众生能知彼光从佛顶出。亦复不能</a><a name="0733a29" id="0733a29">分别彼光相貌形色。为青为黄为赤为白为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210732c.htm'><img src='up.gif' border=0></a>
<a href='T210733b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>