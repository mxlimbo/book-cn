<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0898 佛说毗奈耶经 0773c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 898 佛说毗奈耶经</font> <font face='Arial'>(卷1)</font> <font face='Arial'>T18, p0773c</h2></font><hr>
<span class='old'>
</a><a name="0773b28" id="0773b28">蓝内。皆悉得住。若有贼难淫女寡妇旃陀罗</a><a name="0773b29" id="0773b29">恶兽毒蛇之处。及作皮靴家。屠儿魁脍家。</span><a name="0773c01" id="0773c01">养驼驴猪狗鸡鹰游猎之家。亦不近冢间</a><a name="0773c02" id="0773c02">医师外道家。如是等处。诵持咒者悉不应住。</a><a name="0773c03" id="0773c03">复应须观所住之处。水无虫蚁。飘落尸粪秽</a><a name="0773c04" id="0773c04">等物。青崖恶气。亦不堪住。应须远离方求胜</a><a name="0773c05" id="0773c05">处。沙石流泉涧池滋茂。方可停居而作诵持。</a><a name="0773c06" id="0773c06">外既清净内亦贞明忍贪欲意深须舍离。于</a><a name="0773c07" id="0773c07">诸嗔恚翻习慈忍。一切烦恼皆令降伏。每日</a><a name="0773c08" id="0773c08">三时入于塔中。或于空野作法之处。发露忏</a><a name="0773c09" id="0773c09">悔。于诸功德发生随喜。回向无上正等菩提。</a><a name="0773c10" id="0773c10">愿成佛心常不离口。前夜后夜精进思惟。读</a><a name="0773c11" id="0773c11">诵大乘微妙经典。受持咒坛法则。令不废忘。</a><a name="0773c12" id="0773c12">念大怒金刚王等诵咒。发大欢跃观尊形像</a><a name="0773c13" id="0773c13">如对目前。心乐修学。至心观照诵咒文字。令</a><a name="0773c14" id="0773c14">心眼见无常苦空无有坚实。不随五欲境界。</a><a name="0773c15" id="0773c15">气息调柔勿令倾侧。审作轨仪。若欲行起。详</a><a name="0773c16" id="0773c16">定举足。诵咒文句字音体相。皆令分明。若正</a><a name="0773c17" id="0773c17">诵咒时。有謦者须忍。到头到半或多或</a><a name="0773c18" id="0773c18">少。若其謦皆须从头覆诵。世尊若咒师等。</a><a name="0773c19" id="0773c19">能依是法修行。不久即得大威灵验。所有一</a><a name="0773c20" id="0773c20">切毗那夜迦等。不能作障。皆悉远避。若咒</a><a name="0773c21" id="0773c21">师等诵咒之时。言音不正字体遗漏。口干生</a><a name="0773c22" id="0773c22">涩常足謦。使其中间断续咒音。身不清</a><a name="0773c23" id="0773c23">洁。当尔之时即被毗那夜迦得便。诸天善神</a><a name="0773c24" id="0773c24">不为卫护。或复遇大患疾灾难。法不成验。如</a><a name="0773c25" id="0773c25">此非法。其咒师等不应作之。唯以一心应茅</a><a name="0773c26" id="0773c26">草上。结跏趺坐至诚诵咒。内怀慈悲。志心</a><a name="0773c27" id="0773c27">不令想念。我为一切众生作此法事。一坐诵</a><a name="0773c28" id="0773c28">至身不疲困。任起行道供养读经。赞礼世</a><a name="0773c29" id="0773c29">尊。如上所说一切时中。应皆悉如是。尔时世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180773b.htm'><img src='up.gif' border=0></a>
<a href='T180774a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>