<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0893c 苏悉地羯罗经 0678b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 893c 苏悉地羯罗经</font> <font face='Arial'>(卷2)</font> 补阙少法品第十五 <font face='Arial'>T18, p0678b</h2></font><hr>
<span class='old'>
</a><a name="0678a28" id="0678a28">王之难。于西北方有是难现。谓有大黑风起。</a><a name="0678a29" id="0678a29">应知即是风神之难。于其北方有是难现。谓</span><a name="0678b01" id="0678b01">大药叉及女药叉。恼乱行者。应知即是多闻</a><a name="0678b02" id="0678b02">天王难。于东北方有是难现。谓象头猪头狗</a><a name="0678b03" id="0678b03">头异形。各持火山。应知即是伊舍那难。于其</a><a name="0678b04" id="0678b04">上方有诸天现具大威德。应知即是上方天</a><a name="0678b05" id="0678b05">难。下方之难地动及裂。应知即是阿修罗难。</a><a name="0678b06" id="0678b06">作上成就。方现斯难。如是等难于中夜现。凡</a><a name="0678b07" id="0678b07">上成就难相还大。中下成就准此应知。于夜</a><a name="0678b08" id="0678b08">三时。是其上中下相。与时相应即是成就。时</a><a name="0678b09" id="0678b09">不相应即非成就其三种相。谓暖气烟光。如</a><a name="0678b10" id="0678b10">是三相应次第现。若上成就即具三相。若中</a><a name="0678b11" id="0678b11">成就具前二相。若下成就唯现初相。或若持</a><a name="0678b12" id="0678b12">诵虔诚。于初夜时。三相次第现者。即以部母</a><a name="0678b13" id="0678b13">明。禁住其光。或以明王心。禁住其相。及以持</a><a name="0678b14" id="0678b14">诵牛黄。涂洒。或以手按。或用苏洒。或以散</a><a name="0678b15" id="0678b15">花。或散白芥子。或但洒水禁住其相。便即受</a><a name="0678b16" id="0678b16">用亦果其愿。或若初夜。或即便禁住但作念</a><a name="0678b17" id="0678b17">诵。至其本时。方可受用。其中成就准此应知。</a><a name="0678b18" id="0678b18">于其初夜。下悉地成。于其中夜获中成就。于</a><a name="0678b19" id="0678b19">明相动时获上成就。其中成就中夜成者。如</a><a name="0678b20" id="0678b20">法禁已。纵至明晓。受用亦得。其下成就准此</a><a name="0678b21" id="0678b21">应知。各于本时。其助成者。若不受用。亦不为</a><a name="0678b22" id="0678b22">吉。其物纵成不即受用。又不禁住。至其平晓</a><a name="0678b23" id="0678b23">亦不受用。其物犹若萎花。亦如秽食。无所</a><a name="0678b24" id="0678b24">堪用。以念诵故。启请真言入其物中。时既过</a><a name="0678b25" id="0678b25">已其验亦失。又成就物虽初相现。然不成就。</a><a name="0678b26" id="0678b26">当时若禁其相。以后还作光显等法。及诸节</a><a name="0678b27" id="0678b27">日。供养灌顶便作成就。经于三年若不成者。</a><a name="0678b28" id="0678b28">当知此物不可得成。上成就法限至三年。若</a><a name="0678b29" id="0678b29">中成就至第六月。若下成就不限其时。损成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180678a.htm'><img src='up.gif' border=0></a>
<a href='T180678c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>