<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0974C 加句灵验佛顶尊胜陀罗尼记 0386b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 974C 加句灵验佛顶尊胜陀罗尼记</font> <font face='Arial'>(卷1)</font> <font face='Arial'>T19, p0386b</h2></font><hr>
<span class='old'>
</a><a name="0386a28" id="0386a28">士惊起视之。见天人数十辈。共围绕一天仙。</a><a name="0386a29" id="0386a29">前谓之曰。汝识吾否。居士答曰不知。天仙曰。</span><a name="0386b01" id="0386b01">我是汝父。比年诵持尊胜陀罗尼。吾得尔之</a><a name="0386b02" id="0386b02">福力。然后数月已来。福倍于积岁。不知汝</a><a name="0386b03" id="0386b03">更得何本。以至于斯。吾今以汝之力故。获为</a><a name="0386b04" id="0386b04">天仙之王。则知汝所持念。功效不可量也。言</a><a name="0386b05" id="0386b05">讫上升。居士欢跃拜送。自尔尤加精进。后日</a><a name="0386b06" id="0386b06">至东京。有一专修学人王少府者。亦波利尊</a><a name="0386b07" id="0386b07">胜之本。诵持积数数万。忽于夜中。梦见一梵</a><a name="0386b08" id="0386b08">僧来。谓小府曰。贤者念诵。殊谓精诚。所叹本</a><a name="0386b09" id="0386b09">误文少。而功薄也。王少府稽首恳请真文。梵</a><a name="0386b10" id="0386b10">僧乃授之以广本文句。句口授讫。送僧出门。</a><a name="0386b11" id="0386b11">光景如昼回至床前。视室中僮仆犹卧。忽觉</a><a name="0386b12" id="0386b12">呼而责之。以明矣。僮仆云。今才夜半。忽然光</a><a name="0386b13" id="0386b13">灭及夕。王少府自异所见。闭目诵之。历历清</a><a name="0386b14" id="0386b14">畅。转益精勤。天宝初五台山人王居士。及王</a><a name="0386b15" id="0386b15">少府。咸在东都。俱不相识。忽然王少府暴亡。</a><a name="0386b16" id="0386b16">经七日而苏。城中好事者。尽问其故。居士乃</a><a name="0386b17" id="0386b17">王开士亦同诣问得再生之由。王少府云。吾</a><a name="0386b18" id="0386b18">初卧。忽见二使来云。追逐相随。行数十里。至</a><a name="0386b19" id="0386b19">一大树下。二使者憩。吾亦憩之。忽忆尊胜。遂</a><a name="0386b20" id="0386b20">即闭目。诵三七遍。举目回视。二使者已不知</a><a name="0386b21" id="0386b21">所之。须臾四人又至。跪而言曰。仁者奚为</a><a name="0386b22" id="0386b22">修行。有此利益。向来追者二使并得生天。王</a><a name="0386b23" id="0386b23">少府曰。吾但诵尊胜陀罗尼。四人曰。唯此功</a><a name="0386b24" id="0386b24">力之故也。请与弟子诵之。救拔苦难。王少府</a><a name="0386b25" id="0386b25">又冥目诵三七遍。开目又不见四人矣。顷刻</a><a name="0386b26" id="0386b26">之际。空中闻戈甲声。有一神人。紫服被戈甲。</a><a name="0386b27" id="0386b27">仪卫侍从甚盛。前跪而言曰。吾是五道冥司。</a><a name="0386b28" id="0386b28">颇称贵位。然终为神道所摄。愿得生天。彼六</a><a name="0386b29" id="0386b29">人者。以师法力之故。各得生天。今请迂(于音曲[这-言+丸])<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190386a.htm'><img src='up.gif' border=0></a>
<a href='T190386c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>