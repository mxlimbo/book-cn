<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1071 十一面神咒心经 0154b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1071 十一面神咒心经</font> <font face='Arial'>(卷1)</font> <font face='Arial'>T20, p0154b</h2></font><hr>
<span class='old'>
</a><a name="0154a28" id="0154a28">受持斋戒。经一日一夜不饮不食。取苏末那</a><a name="0154a29" id="0154a29">花一千八枚。每取一花咒之一遍。掷置像上</span><a name="0154b01" id="0154b01">乃至皆尽。尔时其像当前一面。口中出声犹</a><a name="0154b02" id="0154b02">如雷吼。由此便令大地震动。行者尔时应自</a><a name="0154b03" id="0154b03">安心。勿生恐怖但念神咒。乞所期愿作如是</a><a name="0154b04" id="0154b04">言。敬礼圣观自在菩萨摩诃萨大悲者。我于</a><a name="0154b05" id="0154b05">何时能与一切有情作大依怙。能满一切有</a><a name="0154b06" id="0154b06">情心之所愿。时观自在便与其愿。当与愿时</a><a name="0154b07" id="0154b07">诸天龙等。无有能与作障碍者。复次行者于</a><a name="0154b08" id="0154b08">月蚀时。取稣一两银器盛之。置此像前念</a><a name="0154b09" id="0154b09">诵此咒。乃至是月还生如故。便取食之身中</a><a name="0154b10" id="0154b10">诸病无不除愈</a><a name="0154b11" id="0154b11"><p>复次行者。应等分取雄黄牛黄。置此像前念</a><a name="0154b12" id="0154b12">诵此咒一千八遍。以水和之点置眉间。三事</a><a name="0154b13" id="0154b13">成就如前所说。若和暖水洗浴其身。则一切</a><a name="0154b14" id="0154b14">障碍一切恶梦一切疫病。皆得除愈</a><a name="0154b15" id="0154b15"><p>复次若他方怨贼欲来侵境。应取燕脂一</a><a name="0154b16" id="0154b16">颗。诵此咒咒之一百八遍庄点此像。左边嗔</a><a name="0154b17" id="0154b17">面正向彼方。令怨贼军不得前进</a><a name="0154b18" id="0154b18"><p>复次若国土中人畜疫起。于此像前然住婆</a><a name="0154b19" id="0154b19">木火。复别取彼木。寸截以为一千八段。每取</a><a name="0154b20" id="0154b20">一段涂芥子油。咒之一遍掷置火中乃至皆</a><a name="0154b21" id="0154b21">尽。复取绯缕作七咒结。一咒一结系置最</a><a name="0154b22" id="0154b22">上佛面顶上。能令疫病一切消除。疾疫除已</a><a name="0154b23" id="0154b23">解去咒索</a><a name="0154b24" id="0154b24"><p>复次若有卒为茶耆(上声呼)尼部多鬼等魅着成</a><a name="0154b25" id="0154b25">病。应取白缕作二十一咒结。一咒一结。系着</a><a name="0154b26" id="0154b26">当前慈悲面顶上。经一宿已解取。以系病人</a><a name="0154b27" id="0154b27">颈上病即除愈。若业障重不除愈者。应取此</a><a name="0154b28" id="0154b28">索更咒一百八遍。系前所系像顶上。经一宿</a><a name="0154b29" id="0154b29">已解取。以系病人颈上必得除愈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200154a.htm'><img src='up.gif' border=0></a>
<a href='T200154c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>