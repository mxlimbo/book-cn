<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1017 佛说一向出生菩萨经 0700a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1017 佛说一向出生菩萨经</font> <font face='Arial'>(卷1)</font> <font face='Arial'>T19, p0700a</h2></font><hr>
<span class='old'>
</a><a name="0699c24" id="0699c24">戒。非定非非定。非慧非非慧。非解脱非不解</a><a name="0699c25" id="0699c25">脱。非解脱知见非不解脱知见。亦无出生非</span><a name="0700a01" id="0700a01">家非姓。亦无眷属。非行非非行。非得亦非证。</a><a name="0700a02" id="0700a02">无有烦恼阴界诸入。然于烦恼阴界诸入亦</a><a name="0700a03" id="0700a03">无有尽。非智非识无法无说。非自净非他净</a><a name="0700a04" id="0700a04">非众生净。非自利非他利非法非毗尼非行</a><a name="0700a05" id="0700a05">净。非身净非口净非意净。非前际净非后际</a><a name="0700a06" id="0700a06">净。非自作非他作。如是舍利弗是名菩萨摩</a><a name="0700a07" id="0700a07">诃萨。摄一切诸法皆入念佛三昧中。知一切</a><a name="0700a08" id="0700a08">诸法平等一味得无所畏心。名为真实修行</a><a name="0700a09" id="0700a09">陀罗尼者。一切诸愿皆得满足。决定直趣佛</a><a name="0700a10" id="0700a10">菩提故。一切善根无能伏者。以此陀罗尼力</a><a name="0700a11" id="0700a11">故。一切法藏诸行相好。种姓资粮善巧方便。</a><a name="0700a12" id="0700a12">速得成办。超过一切魔业境界。如是舍利弗。</a><a name="0700a13" id="0700a13">若菩萨真实得入此无边陀罗尼门者。毕当</a><a name="0700a14" id="0700a14">得至不退转地。速到无上正真等觉。何以故</a><a name="0700a15" id="0700a15">当知此中。即是决定一切诸佛。一切法诸功</a><a name="0700a16" id="0700a16">德藏故。复能出生一切众生分别之行。虽复</a><a name="0700a17" id="0700a17">决定出生如是功德。然此陀罗尼穷其体相</a><a name="0700a18" id="0700a18">无得实者。尔时世尊即为诸菩萨一切大众。</a><a name="0700a19" id="0700a19">而说偈言</a><a name="0700a20" id="0700a20"><p class='lg'>　　莫疑于空法　　　于佛莫作异</a><br><a name="0700a21" id="0700a21">　　复不动法界　　　速获陀罗尼</a><br><a name="0700a22" id="0700a22">　　应听如是经　　　决定陀罗尼</a><br><a name="0700a23" id="0700a23">　　彼得智具足　　　成就佛菩提</a><br><a name="0700a24" id="0700a24">　　诵此陀罗尼　　　菩萨无所畏</a><br><a name="0700a25" id="0700a25">　　十方一切佛　　　说法能听闻</a><br><a name="0700a26" id="0700a26">　　彼人证法理　　　等于日光明</a><br><a name="0700a27" id="0700a27">　　达解无上法　　　谛理辞庄严</a><br><a name="0700a28" id="0700a28">　　诵持此经故　　　复得胜上法</a><br><a name="0700a29" id="0700a29">　　微妙陀罗尼　　　一切现心门<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190699c.htm'><img src='up.gif' border=0></a>
<a href='T190700b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>