<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0537a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷3)</font> 大悲胎藏出生品第三 <font face='Arial'>T19, p0537a</h2></font><hr>
<span class='old'>
</a><a name="0536c28" id="0536c28"><p><b>　　<A NAME="n524"></A>守护国界主陀罗尼经大悲胎藏出生品</a><a name="0536c29" id="0536c29">第三</b></span><a name="0537a01" id="0537a01"><p>尔时文殊师利菩萨摩诃萨。即从座起偏袒</a><a name="0537a02" id="0537a02">右肩。右膝着地为佛作礼。合掌恭敬而白佛</a><a name="0537a03" id="0537a03">言。世尊如佛所说心及虚空陀罗尼菩提无</a><a name="0537a04" id="0537a04">二无别。皆以大悲为其根者。而此大悲复以</a><a name="0537a05" id="0537a05">何法而为根本</a><a name="0537a06" id="0537a06"><p>佛告文殊师利菩萨言。善哉善哉善男子快</a><a name="0537a07" id="0537a07">发斯问。为欲利乐多众生故。谛听谛听善思</a><a name="0537a08" id="0537a08">念之。吾当为汝分别解说。善男子此大悲根。</a><a name="0537a09" id="0537a09">复以众生受苦为本</a><a name="0537a10" id="0537a10"><p>文殊师利复白佛言。世尊众生受苦复以何</a><a name="0537a11" id="0537a11">法而为其本。佛言从烦恼生。又问烦恼以何</a><a name="0537a12" id="0537a12">为本。佛言从于种种颠倒邪见而生。又问种</a><a name="0537a13" id="0537a13">种颠倒邪见以何为本。佛言从虚妄分别生。</a><a name="0537a14" id="0537a14">又问虚妄分别以何为本。佛言此妄分别无</a><a name="0537a15" id="0537a15">有根本。无有色相难知难断。善男子以是义</a><a name="0537a16" id="0537a16">故。菩萨摩诃萨为诸众生。起大悲心劳谦忘</a><a name="0537a17" id="0537a17">倦。譬如甘蔗及以胡麻。以物压之浆油便现。</a><a name="0537a18" id="0537a18">菩萨亦尔。大悲深重复起十六大悲之心作</a><a name="0537a19" id="0537a19">是念言。伤哉众生。常为身见之所系缚。种</a><a name="0537a20" id="0537a20">种邪见以为窟宅。我当为彼演说妙法悉令</a><a name="0537a21" id="0537a21">除断。伤哉众生。于断于常执着建立。文殊</a><a name="0537a22" id="0537a22">师利白佛言。世尊云何名为断见常见。佛言</a><a name="0537a23" id="0537a23">善男子。言断见者布施供养皆无果报。善行</a><a name="0537a24" id="0537a24">恶行此世后世皆无有果。父母变化皆悉断</a><a name="0537a25" id="0537a25">无。何以故譬知烧木已成其灰终无生理。是</a><a name="0537a26" id="0537a26">名断见。言常见者王常为王贵常为贵。贫富</a><a name="0537a27" id="0537a27">男女端正丑陋。象马等类常无改易。何以故</a><a name="0537a28" id="0537a28">譬如种子随其本类。各别生芽终无杂乱。善</a><a name="0537a29" id="0537a29">男子此等众生作如是见皆无果报。菩萨为彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190536c.htm'><img src='up.gif' border=0></a>
<a href='T190537b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>