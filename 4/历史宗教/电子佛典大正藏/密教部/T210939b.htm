<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1419 佛说造像量度经解 0939b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1419 佛说造像量度经解</font> <font face='Arial'>(卷1)</font> 佛像量度经序 <font face='Arial'>T21, p0939b</h2></font><hr>
<span class='old'>
</a><a name="0939a27" id="0939a27">辅治。大圣。至德。普觉。真知。佑国如意。大宝法主。西天佛子。大元帝师。因叔侄传系为吐番国总主。按本传。世</a><a name="0939a28" id="0939a28">祖初。命取明堂针炙铜像。示之于阿尼哥曰。此安抚王[袖-由+戢]使宋时所进。岁久阙坏。无能修完者。汝能新之乎。对曰。</span><a name="0939b01" id="0939b01">请试之。至元二年新像成。关鬲脉洛皆备。金工叹其天巧。莫不愧服。刘正奉者。姓刘名元。字秉元。蓟之宝坻</a><a name="0939b02" id="0939b02">人。其精艺非一。而独长于塑。又从阿尼哥国公学西天梵相。神思妙合。遂为绝艺。凡两都名刹。有塑土范金。抟换</a><a name="0939b03" id="0939b03">佛相。皆出元之手。天下无与比。官至昭文馆大学士。正奉大夫。秘书监卿)然迄今历代。</a><a name="0939b04" id="0939b04">竟未译出其经传。若有离宗失迷口授尺度</a><a name="0939b05" id="0939b05">久讹不归者。固无可评正矣。夫贵着贵相。贱</a><a name="0939b06" id="0939b06">露贱貌。里存外现。分毫不差。昔如来以宿因</a><a name="0939b07" id="0939b07">三十二种大功德圆满。具足三十二种妙相。</a><a name="0939b08" id="0939b08">而净息凡夫八十种妄想。因全备八十种随</a><a name="0939b09" id="0939b09">形好。示应化一切润严者也(八十种妄想者。贪属妄想四十种。嗔</a><a name="0939b10" id="0939b10">属三十三。痴属七种。出秘密集会大教王经疏)此其妙胜庄严。岂可以无</a><a name="0939b11" id="0939b11">师之学。谬为增损者哉。盖具几分之准量。则</a><a name="0939b12" id="0939b12">凝注几分之神气。有神气之力。以能引彼众</a><a name="0939b13" id="0939b13">生之爱敬心。因以其爱敬心之轻重之分。而</a><a name="0939b14" id="0939b14">因获其摄受利益之大小。此乃天理之自然</a><a name="0939b15" id="0939b15">也。经云。量度不准之像。则正神不寓焉。此岂</a><a name="0939b16" id="0939b16">工人之所易任者乎。然则尺寸量度之为要</a><a name="0939b17" id="0939b17">务也明矣。予平素留意于斯。然非用佛说经</a><a name="0939b18" id="0939b18">义。莫能证鉴。故每为之迟迟。适西洮州</a><a name="0939b19" id="0939b19">　敕赐禅定寺崇梵静觉国师喇嘛来朝。晤于</a><a name="0939b20" id="0939b20">公署。偶谈及此。训余曰。舍利弗问造像量度</a><a name="0939b21" id="0939b21">经者最先详且该。子盍译而行之。予闻之喜。</a><a name="0939b22" id="0939b22">敬诺焉。于是月余。而国师赠经之模本。并图</a><a name="0939b23" id="0939b23">像五篇。俱择日而程其功。其中复有当资旁</a><a name="0939b24" id="0939b24">搜者。亦各遍揽采取。纳于经间空处述之。或</a><a name="0939b25" id="0939b25">别录类附于后。仰赖佛力。已获垂成。凡我</a><a name="0939b26" id="0939b26">同好。永远供为资粮矣。因效番王佛陀阿布</a><a name="0939b27" id="0939b27">提(二合)所作五明传略引。而书于经首。时</a><a name="0939b28" id="0939b28"><p>乾隆七年佛从忉利天下还日(依番九月二十二)</a><a name="0939b29" id="0939b29"><p>　　番学总管漠北工布查布谨识<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210939a.htm'><img src='up.gif' border=0></a>
<a href='T210939c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>