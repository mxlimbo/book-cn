<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1153 普遍光明清净炽盛如意宝印心无能胜大明王大随求陀罗尼经 0623a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1153 普遍光明清净炽盛如意宝印心无能胜大明王大随求陀罗尼经</font> <font face='Arial'>(卷2)</font> <font face='Arial'>T20, p0623a</h2></font><hr>
<span class='old'>
</a><a name="0622c28" id="0622c28">书写受持读诵听闻大乘经典者。又能满足</a><a name="0622c29" id="0622c29">修佛菩提者。大梵持此大随求无能胜明王。</span><a name="0623a01" id="0623a01">不被沮坏。于一切处获大供养。如佛大师两</a><a name="0623a02" id="0623a02">足之尊。云何得知。此明王能摧一切诸魔。大</a><a name="0623a03" id="0623a03">梵过去有佛。号广博微笑面摩尼金宝光焰</a><a name="0623a04" id="0623a04">照曜高勇王如来应正觉。初成道时。往诣菩</a><a name="0623a05" id="0623a05">提场欲转法轮。一切如来称赞。尔时一切魔</a><a name="0623a06" id="0623a06">并无量俱胝那庾多眷属围绕。现种种形作</a><a name="0623a07" id="0623a07">可畏声。示种种魔境现作神通。雨种种器仗</a><a name="0623a08" id="0623a08">来往四方而作障难</a><a name="0623a09" id="0623a09"><p>尔时广博微笑面摩尼金宝光焰照曜高勇王</a><a name="0623a10" id="0623a10">如来。于须臾顷寂然而住。意诵此大随求大</a><a name="0623a11" id="0623a11">明王无能胜大陀罗尼七遍。才诵此陀罗尼</a><a name="0623a12" id="0623a12">已。于刹那顷一切魔波旬。见彼如来一一毛</a><a name="0623a13" id="0623a13">孔。出无量俱胝百千那庾多金刚使者。身彼</a><a name="0623a14" id="0623a14">甲胄放大光明。各持刀剑钺斧I索杖棒三</a><a name="0623a15" id="0623a15">戟叉。各出如是言。捉缚恶魔摧恶心者。斩断</a><a name="0623a16" id="0623a16">其命粉粹诸魔作如来障碍者。即彼一切难</a><a name="0623a17" id="0623a17">调恶魔。以如来大威力。于毛孔中出大丈夫。</a><a name="0623a18" id="0623a18">是诸魔众闷绝擗地。皆失自性神通辩才四</a><a name="0623a19" id="0623a19">散驰走。如来以大慈剑。得胜魔境。成无上菩</a><a name="0623a20" id="0623a20">提。即转一切如来法轮。如一切佛一切障者</a><a name="0623a21" id="0623a21">毗那夜迦。诸恶魔等。悉皆摧坏如来即转法</a><a name="0623a22" id="0623a22">轮。超越生死大海得到彼岸。如是大梵此陀</a><a name="0623a23" id="0623a23">罗尼。有大势力能获神通到于彼岸。若才忆</a><a name="0623a24" id="0623a24">念。于危险处皆得解脱。意乐清净恶心有情</a><a name="0623a25" id="0623a25">起大慈心。是故大梵常当忆念。如理作意依</a><a name="0623a26" id="0623a26">法书写而常带持</a><a name="0623a27" id="0623a27"><p>复次大梵乌禅那城有王。名曰梵施。彼有一</a><a name="0623a28" id="0623a28">人犯王重罪。王敕杀者一人领彼罪人将往</a><a name="0623a29" id="0623a29">山中令断其命。杀者受教领彼罪人。至于山<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200622c.htm'><img src='up.gif' border=0></a>
<a href='T200623b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>