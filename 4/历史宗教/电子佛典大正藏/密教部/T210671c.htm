<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0671c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷3)</font> 相好品第七之一 <font face='Arial'>T21, p0671c</h2></font><hr>
<span class='old'>
</a><a name="0671b28" id="0671b28">无边。执持密致牢固深入故。无畏复问。世尊</a><a name="0671b29" id="0671b29">所言缚者。是复云何。佛言。摩那婆。复有六缚</span><a name="0671c01" id="0671c01">处能缚众生。故名为缚。何等为六。谓如眼色</a><a name="0671c02" id="0671c02">为缚。是诸凡夫着此处已难得解脱。诸欲因</a><a name="0671c03" id="0671c03">缘堕于恶道。生死相续。故名为缚。如是乃至</a><a name="0671c04" id="0671c04">意法为缚。以意思念故即愿求称意之所。故</a><a name="0671c05" id="0671c05">名为缚。摩那婆。如是菩萨摩诃萨等。以诸善</a><a name="0671c06" id="0671c06">根清净故。则得成就三十二种大人之相。而</a><a name="0671c07" id="0671c07">我今者。更为汝等说清净善根成就相法。若</a><a name="0671c08" id="0671c08">诸菩萨摩诃萨唯修一善根。便能成就一大</a><a name="0671c09" id="0671c09">人相。若更具足清净一善根。然后成就三十</a><a name="0671c10" id="0671c10">二相。无畏复问。诸菩萨等修一善根。云何当</a><a name="0671c11" id="0671c11">能成就三十二大人相</a><a name="0671c12" id="0671c12"><p>时放光佛告无畏菩萨言。摩那婆。汝今不应</a><a name="0671c13" id="0671c13">取彼诸相为如来也。何以故。汝宁不闻转轮</a><a name="0671c14" id="0671c14">圣王成就众相乎。无畏答曰。我闻世尊。佛言。</a><a name="0671c15" id="0671c15">摩那婆。而彼轮王实具众相。而不能证无上</a><a name="0671c16" id="0671c16">菩提。亦不名佛是故汝等莫谓众相为如来</a><a name="0671c17" id="0671c17">也。摩那婆。若菩萨摩诃萨取彼众相着彼众</a><a name="0671c18" id="0671c18">相者。当知是人未离我相及众生相也。摩那</a><a name="0671c19" id="0671c19">婆。是故菩萨不以成就诸相成就色等为不</a><a name="0671c20" id="0671c20">着也。摩那婆。夫佛菩提者。无有着处。无有想</a><a name="0671c21" id="0671c21">处。无有说处。无有合处。非如世间诸凡夫人</a><a name="0671c22" id="0671c22">于相法中欢喜执着。摩那婆。以是义故。汝当</a><a name="0671c23" id="0671c23">谛听。吾为汝说修诸相法。摩那婆。若有成就</a><a name="0671c24" id="0671c24">一善根已更立誓愿。必当具足三十二相。无</a><a name="0671c25" id="0671c25">畏复问。何谓一善根也。佛言。摩那婆。若有菩</a><a name="0671c26" id="0671c26">萨摩诃萨。舍家出家于修行处。忽见世尊舍</a><a name="0671c27" id="0671c27">利塔庙将欲破坏。即作是念。今此尊塔。我若</a><a name="0671c28" id="0671c28">不治便成毁坏。如是念已遂行乞食。既得食</a><a name="0671c29" id="0671c29">已。然后求人以己供施请令治塔。告彼人曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210671b.htm'><img src='up.gif' border=0></a>
<a href='T210672a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>