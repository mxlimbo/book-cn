<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1185B 文殊师利宝藏陀罗尼经 0804b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1185B 文殊师利宝藏陀罗尼经</font> <font face='Arial'>(卷1)</font> <font face='Arial'>T20, p0804b</h2></font><hr>
<span class='old'>
</a><br><a name="0804a28" id="0804a28">　　真秘之要门　　　具受斯苦报</a><br><a name="0804a29" id="0804a29">　　诸天八部众　　　一切咸应知</span><br><a name="0804b01" id="0804b01">　　勿生一念谤　　　于此陀罗尼</a><br><a name="0804b02" id="0804b02">　　若生少分疑　　　一念不信者</a><br><a name="0804b03" id="0804b03">　　同获如前罪　　　必定无有疑　</p></a><a name="0804b04" id="0804b04"><p>尔时释迦牟尼佛。复告金刚菩萨言。汝当受</a><a name="0804b05" id="0804b05">持八字陀罗尼并契印法。嘱付传受出家在</a><a name="0804b06" id="0804b06">家大悲淳厚。行菩萨行具四无量。慈愍一切</a><a name="0804b07" id="0804b07">不舍众生心者。如是大士乃可嘱受与之。声</a><a name="0804b08" id="0804b08">闻凡夫未发大意。不能堪受此法门故。亦不</a><a name="0804b09" id="0804b09">胜菩萨慈悲重担。小器之类岂能饶益有情。</a><a name="0804b10" id="0804b10">唯有大人能建大事。堪可受持此陀罗尼秘</a><a name="0804b11" id="0804b11">密之藏印信法门。能持佛法久久不绝。宣流</a><a name="0804b12" id="0804b12">遍布一切有情。令使受持证法实性彼自不</a><a name="0804b13" id="0804b13">退。善男子汝之神力。魔官外道幻惑之人无</a><a name="0804b14" id="0804b14">能与汝杂者。假汝威力令法久住。盲聋凡众</a><a name="0804b15" id="0804b15">闻法见道。令渐修学至三乘路。善男子此八</a><a name="0804b16" id="0804b16">字法中。有印名曰精进。能满一切持诵人愿。</a><a name="0804b17" id="0804b17">作法之时先结此印。其事速成一切吉祥日</a><a name="0804b18" id="0804b18">夜增长。与心规者皆得就手。恣情快乐受</a><a name="0804b19" id="0804b19">用无穷。金刚菩萨白佛言。世尊结印之法轨</a><a name="0804b20" id="0804b20">则云何。佛为我说我今乐闻秘要之法。乃至</a><a name="0804b21" id="0804b21">证佛菩提。以将此法宣布教化一切有情。令</a><a name="0804b22" id="0804b22">使速悟佛秘藏门。得大威力如我无异。还以</a><a name="0804b23" id="0804b23">神通折伏天魔外道徒辈。使入大乘佛正法</a><a name="0804b24" id="0804b24">门。令见道迹升超彼岸。尔时世尊告金刚菩</a><a name="0804b25" id="0804b25">萨言。善男子凡欲念诵此八字陀罗尼。欲作</a><a name="0804b26" id="0804b26">结印法时。净洗其两手。取白檀郁金龙脑沈</a><a name="0804b27" id="0804b27">水等上妙好香。石上和水磨之。于后以用香</a><a name="0804b28" id="0804b28">泥涂于两手。熟揩使遣香气入肉。即于佛前</a><a name="0804b29" id="0804b29">胡跪合掌。广发大愿顶礼诸佛。而作是言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200804a.htm'><img src='up.gif' border=0></a>
<a href='T200804c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>