<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1419 佛说造像量度经解 0956a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1419 佛说造像量度经解</font> <font face='Arial'>(卷1)</font> 造像量度经续补 九造像福 <font face='Arial'>T21, p0956a</h2></font><hr>
<span class='old'>
</a><a name="0955c28" id="0955c28">形。四者悭惜所有资财。当受贫穷衣食乏少。</a><a name="0955c29" id="0955c29">五者悭惜所知之法。当有顽钝畜生等报。若</span><a name="0956a01" id="0956a01">悔已先业。造佛尊仪。则永离悭心。无前所受。</a><a name="0956a02" id="0956a02">弥勒。复有五缘。令诸众生生边夷之处。及无</a><a name="0956a03" id="0956a03">佛法时。何者为五。一者于三宝良田。不生净</a><a name="0956a04" id="0956a04">信。二者背实亏理。妄行教诫。三者不如理实。</a><a name="0956a05" id="0956a05">而有教授。四者破和合僧令成二部。五者极</a><a name="0956a06" id="0956a06">少乃至破二比丘令不和合。若永断斯业。造</a><a name="0956a07" id="0956a07">佛形像。则常遇佛兴。恒闻法要。弥勒。众生</a><a name="0956a08" id="0956a08">复有五种因缘。常被于人之所厌逐。乃至至</a><a name="0956a09" id="0956a09">亲亦不喜见。云何为五。一者两舌。二者恶口。</a><a name="0956a10" id="0956a10">三者多诤。四者多嗔。五者巧说相似之言。以</a><a name="0956a11" id="0956a11">行诽谤。后若发心造佛形像。悔先恶业。誓不</a><a name="0956a12" id="0956a12">重作。其所作罪。并得除灭。为一切人之所爱</a><a name="0956a13" id="0956a13">敬。何以故。诸佛有无量无边胜福德故。无量</a><a name="0956a14" id="0956a14">无边大智慧故。无量无边三昧解脱等种种</a><a name="0956a15" id="0956a15">希有功德法故。善男子。假使有人。以三千大</a><a name="0956a16" id="0956a16">千国土抹为微尘。复碎彼尘。一一尘分。等彼</a><a name="0956a17" id="0956a17">三千大千国土微尘之数。有如是等碎微尘</a><a name="0956a18" id="0956a18">数三千大千国土。设复有人。取一碎尘。以神</a><a name="0956a19" id="0956a19">通力。往于东方。一刹那顷。过彼所碎微尘数</a><a name="0956a20" id="0956a20">三千大千国土。第二第三后后刹那。皆亦如</a><a name="0956a21" id="0956a21">是。乃至终彼碎尘数劫。彼诸劫中所有刹那。</a><a name="0956a22" id="0956a22">一一刹那各为一劫。经尔许劫。刹那刹那。皆</a><a name="0956a23" id="0956a23">度如前碎微尘数三千大千国土。如是毕已。</a><a name="0956a24" id="0956a24">乃下此尘。是人还来更取一尘。复往东方。过</a><a name="0956a25" id="0956a25">前一倍。下尘而返。至第三尘。倍于第二。如是</a><a name="0956a26" id="0956a26">次第转倍于前。乃至尽此碎微尘数。如说东</a><a name="0956a27" id="0956a27">方。南西北方皆亦如是。是人四方所经之处。</a><a name="0956a28" id="0956a28">一切国土尽抹为尘。此诸微尘。一切众生共</a><a name="0956a29" id="0956a29">校计筹量。容可知数。于如来身一毛孔分所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210955c.htm'><img src='up.gif' border=0></a>
<a href='T210956b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>