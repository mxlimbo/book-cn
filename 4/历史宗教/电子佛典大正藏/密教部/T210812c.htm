<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0812c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷14)</font> <font face='Arial'>T21, p0812c</h2></font><hr>
<span class='old'>
</a><a name="0812b28" id="0812b28">已。能入四禅。阿难。其上座舍利弗。若不值</a><a name="0812b29" id="0812b29">佛。即应当得成辟支佛因阿难问言。世尊。何</span><a name="0812c01" id="0812c01">故如来所说。上座须菩提。最上第一具足福</a><a name="0812c02" id="0812c02">田。佛告阿难。有三昧名无有上。尊者须菩提</a><a name="0812c03" id="0812c03">具是三昧。以是故。如来说为第一福田。阿难</a><a name="0812c04" id="0812c04">复问言。世尊。其上座舍利弗。岂不具足彼三</a><a name="0812c05" id="0812c05">昧耶。佛告阿难。其上座舍利弗。亦不具足彼</a><a name="0812c06" id="0812c06">之三昧。阿难复问言。世尊。自余声闻颇有具</a><a name="0812c07" id="0812c07">足彼之三昧如上座须菩提不。世尊曾说上</a><a name="0812c08" id="0812c08">座大云得是三昧。如是三昧甚难可得。无有</a><a name="0812c09" id="0812c09">三昧力。上座大云不具足耶。佛告阿难。其上</a><a name="0812c10" id="0812c10">座大云有如是念念须菩提想。其须菩提无</a><a name="0812c11" id="0812c11">有上座大云之想。其上座须菩提。于此想</a><a name="0812c12" id="0812c12">中无有名字不说名字。其上座须菩提。入三</a><a name="0812c13" id="0812c13">昧时不作是念。我入三昧亦不作念。我于今</a><a name="0812c14" id="0812c14">者已入三昧。于三昧中无著无缚。其须菩提。</a><a name="0812c15" id="0812c15">于一切法中不缚不着。其上座舍利弗不能</a><a name="0812c16" id="0812c16">量度。上座须菩提亦不能思如是等想。得禅</a><a name="0812c17" id="0812c17">比丘有是果报。离一切思想如来所说出入</a><a name="0812c18" id="0812c18">息念。言入者是常。言出者是断。以何义故。以</a><a name="0812c19" id="0812c19">取着故。故言出入息念。言出者无明。言入者</a><a name="0812c20" id="0812c20">是欲。其随眠者彼三世方便。念者触三世平</a><a name="0812c21" id="0812c21">等。是名出入息念。言入者是意。言出者名诸</a><a name="0812c22" id="0812c22">相。彼所念处是名出入息念。言入者是意。言</a><a name="0812c23" id="0812c23">出者是意。若于中所有思念处是名邪见。着</a><a name="0812c24" id="0812c24">出入念想者。于诸行中无有尽想。言入息者</a><a name="0812c25" id="0812c25">随眠也。言出息者诸有渴爱令堕三界中。故</a><a name="0812c26" id="0812c26">言出入息也。言入息者谓怯弱。言出息者是</a><a name="0812c27" id="0812c27">懈怠。若于此等无有得处。是名精进三昧言</a><a name="0812c28" id="0812c28">精进三昧者此是证道。又言入息者名为少</a><a name="0812c29" id="0812c29">食。言出息者名为多食。若于是中平等平等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210812b.htm'><img src='up.gif' border=0></a>
<a href='T210813a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>