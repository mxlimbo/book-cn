<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0773c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷4)</font> <font face='Arial'>T21, p0773c</h2></font><hr>
<span class='old'>
</a><a name="0773b28" id="0773b28">言。咄哉人辈。汝等看我在池中死。时彼大众</a><a name="0773b29" id="0773b29">告彼人言。咄哉丈夫。汝今颠倒迷惑所致。汝</span><a name="0773c01" id="0773c01">今在陆。此是汝影显现在池。汝观我辈所有</a><a name="0773c02" id="0773c02">形影。亦现池中。尔时丈夫告大众言。咄哉</a><a name="0773c03" id="0773c03">人辈。我今不独忧自己身。汝等今者皆在池</a><a name="0773c04" id="0773c04">死。时彼丈夫捶胸唱叫。速疾走至村。见多人</a><a name="0773c05" id="0773c05">众。即复告言彼村人众等言。人辈今我自身</a><a name="0773c06" id="0773c06">及诸人众。皆在池中倒悬将死。咄哉人辈。汝</a><a name="0773c07" id="0773c07">等可来诣彼池中拔出我身及诸大众。我等</a><a name="0773c08" id="0773c08">当知汝等恩德。彼村人言。丈夫我等唯见</a><a name="0773c09" id="0773c09">汝在陆地。不见在水而取命终。尔时丈夫告</a><a name="0773c10" id="0773c10">彼大众。咄哉人辈。汝来观看即知验实。童子。</a><a name="0773c11" id="0773c11">时彼人众作是思惟。此人成狂。我等可诣彼</a><a name="0773c12" id="0773c12">池所躬自观察。彼当云何教我验实。尔时人</a><a name="0773c13" id="0773c13">众诣向彼池。到已告彼人言。咄哉痴人。何</a><a name="0773c14" id="0773c14">者大众死于此池而取命终。尔时彼人见彼</a><a name="0773c15" id="0773c15">大众在池岸已。自身谛下审悉观察。告彼人</a><a name="0773c16" id="0773c16">众。复作是言。咄哉人辈。汝等皆悉在此池中</a><a name="0773c17" id="0773c17">而倒悬死。尔时村人告丈夫言。咄哉痴人。此</a><a name="0773c18" id="0773c18">是形影非真实身。何故如是迷惑。尔时彼人</a><a name="0773c19" id="0773c19">不思成狂因遂命终。童子。如是如是。彼法无</a><a name="0773c20" id="0773c20">有二相不得作二。童子。以有二故当有疑悔。</a><a name="0773c21" id="0773c21">既有疑悔即生二想。童子。若取诸法犹如形</a><a name="0773c22" id="0773c22">影。如实知者。彼等不作起我分别。于上虚空</a><a name="0773c23" id="0773c23">非烟可死。不可以声安置箧中。亦不可以影</a><a name="0773c24" id="0773c24">现池中而言我死。亦复不可作如是分别名</a><a name="0773c25" id="0773c25">菩提也。若我当觉也。童子。若有菩萨能知是</a><a name="0773c26" id="0773c26">事者。若有菩萨。以三千大千世界所有众宝</a><a name="0773c27" id="0773c27">满已布施。而此福业倍不及彼。摩那婆。应如</a><a name="0773c28" id="0773c28">是学。岂可地界当成阿耨多罗三藐三菩提</a><a name="0773c29" id="0773c29">乎。岂可水界火界风界当成阿耨多罗三藐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210773b.htm'><img src='up.gif' border=0></a>
<a href='T210774a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>