<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1092 不空I索神变真言经 0227a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1092 不空I索神变真言经</font> <font face='Arial'>(卷1)</font> <font face='Arial'>T20, p0227a</h2></font><hr>
<span class='old'>
<p><p></span><a name="0227a01" id="0227a01"></a><a name="0227a02" id="0227a02"><p><b>　　<A NAME="n343"></A>No. 1092 [cf. Nos. 1093-1099, 901(Fasc. 5)]</b></a><a name="0227a03" id="0227a03"><p class='juan'>
不空I索神变真言经卷第一</p>
</a><a name="0227a04" id="0227a04"></a><a name="0227a05" id="0227a05"><p><span class='byline'>　　　　大唐天竺三藏菩提流志译</span><br></a><a name="0227a06" id="0227a06"><p><b>　　<A NAME="n345"></A>母陀罗尼真言序品第一</b></a><a name="0227a07" id="0227a07"><p>如是我闻。一时薄伽梵。住补陀洛山观世音</a><a name="0227a08" id="0227a08">菩萨摩诃萨大宫殿中。其殿纯以无量大宝</a><a name="0227a09" id="0227a09">上妙珍奇。间杂成饰。众宝交彻出大光焰。半</a><a name="0227a10" id="0227a10">月满月宝铎金铃。宝珠璎珞处处悬列。微风</a><a name="0227a11" id="0227a11">吹动皆演法音。宝盖幢幡奇花杂拂。真珠网</a><a name="0227a12" id="0227a12">缦种种弥布。而为庄严。绕殿多有宝楼宝阁。</a><a name="0227a13" id="0227a13">杂沓宝帐。诸宝树花重重行列。所谓宝娑罗</a><a name="0227a14" id="0227a14">树花宝多罗树花。宝多摩罗树华宝瞻卜迦</a><a name="0227a15" id="0227a15">树花。宝阿戍迦树花宝阿底穆多迦树花。及</a><a name="0227a16" id="0227a16">余无量亿千万种诸宝香树。气交芬馥围绕</a><a name="0227a17" id="0227a17">庄严。复有无量宝池泉沼。八功德水弥满其</a><a name="0227a18" id="0227a18">中。香花软草处处皆有。众华映饰甚可爱乐。</a><a name="0227a19" id="0227a19">其山多有种种异类一切禽兽。形貌姝妙皆</a><a name="0227a20" id="0227a20">具慈心。出众妙声和鸣游乐。一切菩萨真言</a><a name="0227a21" id="0227a21">明仙。三十三天共所娱乐。如来所居与大</a><a name="0227a22" id="0227a22">刍众八千人俱。皆阿罗汉。住于大智究尽明</a><a name="0227a23" id="0227a23">了。u于世间名称高远。有大神通自在无碍。</a><a name="0227a24" id="0227a24">顶礼佛足右绕三匝会座而坐</a><a name="0227a25" id="0227a25"><p>复与九十九亿俱胝那庾多百千大菩萨俱。</a><a name="0227a26" id="0227a26">悉已梵行清白。洞达无量无边陀罗尼真言</a><a name="0227a27" id="0227a27">三摩地门。亦具一切甚深妙智。此诸菩萨各</a><a name="0227a28" id="0227a28">备无量殊胜功德。设于亿劫赞不能尽。礼</a><a name="0227a29" id="0227a29">佛双足右绕三匝会座而坐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200225b.htm'><img src='up.gif' border=0></a>
<a href='T200227b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>