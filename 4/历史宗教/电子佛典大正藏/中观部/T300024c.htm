<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0024c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷3)</font> 观法品第十八 <font face='Arial'>T30, p0024c</h2></font><hr>
<span class='old'>
</a><a name="0024b28" id="0024b28">因缘故。得无我无我所决定智慧</a><a name="0024b29" id="0024b29"><p>又无我无我所者。于第一义中亦不可得。无</span><a name="0024c01" id="0024c01">我无我所者。能真见诸法。凡夫人以我我</a><a name="0024c02" id="0024c02">所障慧眼故。不能见实。今圣人无我我</a><a name="0024c03" id="0024c03">所故。诸烦恼亦灭。诸烦恼灭故。能见诸法</a><a name="0024c04" id="0024c04">实相。内外我我所灭故诸受亦灭。诸受灭故</a><a name="0024c05" id="0024c05">无量后身皆亦灭。是名说无余涅。问曰。</a><a name="0024c06" id="0024c06">有余涅云何。答曰。诸烦恼及业灭故。名心</a><a name="0024c07" id="0024c07">得解脱。是诸烦恼业。皆从忆想分别生无</a><a name="0024c08" id="0024c08">有实。诸忆想分别皆从戏论生。得诸法实</a><a name="0024c09" id="0024c09">相毕竟空。诸戏论则灭。是名说有余涅。</a><a name="0024c10" id="0024c10">实相法如是。诸佛以一切智观众生故。种</a><a name="0024c11" id="0024c11">种为说。亦说有我亦说无我。若心未熟者。</a><a name="0024c12" id="0024c12">未有涅分。不知畏罪。为是等故说有</a><a name="0024c13" id="0024c13">我。又有得道者。知诸法空但假名有我。</a><a name="0024c14" id="0024c14">为是等故说我无咎。又有布施持戒等福</a><a name="0024c15" id="0024c15">德。厌离生死苦恼畏涅永灭。是故佛为</a><a name="0024c16" id="0024c16">是等说无我。诸法但因缘和合。生时空生。</a><a name="0024c17" id="0024c17">灭时空灭。是故说无我。但假名说有我。又</a><a name="0024c18" id="0024c18">得道者。知无我不堕断灭故说无我无</a><a name="0024c19" id="0024c19">咎。是故偈中说。诸佛说有我亦说于无我。</a><a name="0024c20" id="0024c20">若于真实中不说我非我。问曰。若无我是</a><a name="0024c21" id="0024c21">实。但以世俗故说有我。有何咎。答曰。因</a><a name="0024c22" id="0024c22">破我法有无我。我决定不可得。何有无</a><a name="0024c23" id="0024c23">我。若决定有无我。则是断灭生于贪着。如</a><a name="0024c24" id="0024c24">般若中说菩萨有我亦非行。无我亦非行。</a><a name="0024c25" id="0024c25">问曰。若不说我非我空不空。佛法为何所</a><a name="0024c26" id="0024c26">说。答曰。佛说诸法实相。实相中无语言道。</a><a name="0024c27" id="0024c27">灭诸心行。心以取相缘。生以先世业果报</a><a name="0024c28" id="0024c28">故有。不能实见诸法。是故说心行灭。问曰。</a><a name="0024c29" id="0024c29">若诸凡夫心不能见实。圣人心应能见实。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300024b.htm'><img src='up.gif' border=0></a>
<a href='T300025a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>