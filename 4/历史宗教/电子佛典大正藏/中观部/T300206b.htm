<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0206b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷4)</font> 破时品第三之一 <font face='Arial'>T30, p0206b</h2></font><hr>
<span class='old'>
</a><a name="0206a28" id="0206a28">空等。是故三世但世俗有。于中都无一法真</a><a name="0206a29" id="0206a29">实。然于如是世俗法中。现在诸行所有生灭。</span><a name="0206b01" id="0206b01">由与身俱世间现见。是故现在无常义胜。依</a><a name="0206b02" id="0206b02">之假立去来无常。以彼去来无别有体。但依</a><a name="0206b03" id="0206b03">现在曾当假立。故依现在现见无常。假立去</a><a name="0206b04" id="0206b04">来曾当生灭。去来无常依现在故。现在无常</a><a name="0206b05" id="0206b05">胜去来世。欲使有情知去来世。不现见法尚</a><a name="0206b06" id="0206b06">是无常。何况现在。现与身俱。现见生灭而非</a><a name="0206b07" id="0206b07">无常。由是契经。作如是说。现在世法现有无</a><a name="0206b08" id="0206b08">常。过去未来曾当生灭。是故有情于三世事。</a><a name="0206b09" id="0206b09">当观无常应深厌离。为显诸行本无而生先</a><a name="0206b10" id="0206b10">无定体。故复颂曰</a><a name="0206b11" id="0206b11"><p class='lg'>　　若后生诸行　　　先已有定体</a><br><a name="0206b12" id="0206b12">　　说有定性人　　　应非是邪执　</p></a><a name="0206b13" id="0206b13"><p>论曰。如有外道起邪执言。诸行本来决定</a><a name="0206b14" id="0206b14">相属。转变时分不可改易。不由期愿及以人</a><a name="0206b15" id="0206b15">功。汝等亦应同彼所见。所以者何。由说因果</a><a name="0206b16" id="0206b16">安立差别。本来相属不可回转。未来诸法四</a><a name="0206b17" id="0206b17">事决定。所谓因果所依所缘。如本定相而后</a><a name="0206b18" id="0206b18">生故。若尔不应待因缘生。既因缘生。云何</a><a name="0206b19" id="0206b19">本有。为显未来诸行有体因缘无用。故次颂</a><a name="0206b20" id="0206b20">曰</a><a name="0206b21" id="0206b21"><p class='lg'>　　若法因缘生　　　即非先有体</a><br><a name="0206b22" id="0206b22">　　先有而生者　　　生已复应生　</p></a><a name="0206b23" id="0206b23"><p>论曰。诸行本有与生相违。如法已生不复生</a><a name="0206b24" id="0206b24">故。无常诸行若无生者。虽遇因缘亦无变易。</a><a name="0206b25" id="0206b25">则应退失无常行性。以无生故。譬如空花。若</a><a name="0206b26" id="0206b26">有生者。如取果用。于生位前应未有体。颂言</a><a name="0206b27" id="0206b27">生已复应生者。以说摔门显异法喻。谓有为</a><a name="0206b28" id="0206b28">行非先有性。从缘生故如取果用。诸先有者</a><a name="0206b29" id="0206b29">不从缘生。如已生法。若汝复言。我说诸行虽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300206a.htm'><img src='up.gif' border=0></a>
<a href='T300206c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>