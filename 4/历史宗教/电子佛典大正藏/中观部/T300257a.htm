<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1577 大丈夫论 0257a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1577 大丈夫论</font> <font face='Arial'>(卷1)</font> 施胜品第一 <font face='Arial'>T30, p0257a</h2></font><hr>
<span class='old'>
</a><br><a name="0256c28" id="0256c28">　　巨海涌众宝　　　慧云雨妙花</a><br><a name="0256c29" id="0256c29">　　无心犹如是　　　况有情识者</span><br><a name="0257a01" id="0257a01">　　菩萨施广大　　　犹如虚空界</a><br><a name="0257a02" id="0257a02">　　假使五通仙　　　充满十方刹</a><br><a name="0257a03" id="0257a03">　　听闻犹尚难　　　况复分别说</a><br><a name="0257a04" id="0257a04">　　无有地方所　　　而不以求施</a><br><a name="0257a05" id="0257a05">　　净水浸大地　　　无有不遍处</a><br><a name="0257a06" id="0257a06">　　无有一切物　　　菩萨所未施</a><br><a name="0257a07" id="0257a07">　　无有一众生　　　不曾受施者</a><br><a name="0257a08" id="0257a08">　　论者语大地　　　一切应礼汝</a><br><a name="0257a09" id="0257a09">　　何故礼大地　　　菩萨行施处</a><br><a name="0257a10" id="0257a10">　　菩萨一日施　　　种种众杂物</a><br><a name="0257a11" id="0257a11">　　辟支佛百劫　　　不能知边际</a><br><a name="0257a12" id="0257a12">　　所以不能知　　　大悲为施体</a><br><a name="0257a13" id="0257a13">　　能成种智果　　　施因为最大</a><br><a name="0257a14" id="0257a14">　　此是智者说　　　施能到彼岸</a><br><a name="0257a15" id="0257a15">　　若一到彼岸　　　诸度悉具足</a><br><a name="0257a16" id="0257a16">　　波罗蜜义者　　　名为和集声</a><br><a name="0257a17" id="0257a17">　　譬如多人处　　　名之为大众</a><br><a name="0257a18" id="0257a18">　　菩提之种子　　　能成大智果</a><br><a name="0257a19" id="0257a19">　　一切众事具　　　莫不由施成</a><br><a name="0257a20" id="0257a20">　　施是生天道　　　出世之胞胎</a><br><a name="0257a21" id="0257a21">　　无相施为妙　　　平等为最胜</a><br><a name="0257a22" id="0257a22">　　身及物皆施　　　无有所吝惜</a><br><a name="0257a23" id="0257a23">　　一切处皆施　　　无有方所者</a><br><a name="0257a24" id="0257a24">　　一切时皆施　　　无有不施时</a><br><a name="0257a25" id="0257a25">　　于此四施中　　　心智常不动</a><br><a name="0257a26" id="0257a26">　　如是行施者　　　名不思议施</a><br><a name="0257a27" id="0257a27">　　若施一众生　　　一切尽蒙乐</a><br><a name="0257a28" id="0257a28">　　若不如是施　　　是名为欺诳</a><br><a name="0257a29" id="0257a29">　　虽名施一人　　　是为施一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300256c.htm'><img src='up.gif' border=0></a>
<a href='T300257b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>