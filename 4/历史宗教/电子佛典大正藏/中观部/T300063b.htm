<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0063b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷3)</font> 观去来品第二 <font face='Arial'>T30, p0063b</h2></font><hr>
<span class='old'>
</a><a name="0063a28" id="0063a28">是已去未去去时。及彼去息。皆不成故。如是</a><a name="0063a29" id="0063a29">住者未住者。及异彼二住皆不然。住不然故。</span><a name="0063b01" id="0063b01">已住未住住时。及住初发。亦不可得。初发</a><a name="0063b02" id="0063b02">无故。已住未住住时住息。义皆不成。如上广</a><a name="0063b03" id="0063b03">说。以文烦故。今略显示。此义云何。彼住者不</a><a name="0063b04" id="0063b04">住。何以故。以去空故。如彼已住。住未谢者。</a><a name="0063b05" id="0063b05">久已住者。无住初发。何以故。彼已住故。譬如</a><a name="0063b06" id="0063b06">已久住者。又已住者。无住可除。何以故。去无</a><a name="0063b07" id="0063b07">体故。譬如住未谢者。如已住中。三句显示。未</a><a name="0063b08" id="0063b08">住住时。亦复如是。以前方便。应当验破。如是</a><a name="0063b09" id="0063b09">住义不成。有过失故。外人言。汝言无去。及无</a><a name="0063b10" id="0063b10">去者。是义不然。何以故。破坏世法故。世人咸</a><a name="0063b11" id="0063b11">谓。彼提婆达多去。或耶若达多去。汝言不尔。</a><a name="0063b12" id="0063b12">与世相违。如世皆知彼月是月。复有人云。是</a><a name="0063b13" id="0063b13">兔非月。汝亦如是。论者言。汝立此因。复有何</a><a name="0063b14" id="0063b14">义。为与世间所解相违。为与自论所解相违。</a><a name="0063b15" id="0063b15">若尔有何过。若世间所解相违者。因义不成。</a><a name="0063b16" id="0063b16">何以故。彼去去者。第一义中。不可得故。如是</a><a name="0063b17" id="0063b17">世间所解有去去者。于世谛中。我不遮故。若</a><a name="0063b18" id="0063b18">言与自论所解相违者。即所解破如是意耶。</a><a name="0063b19" id="0063b19">汝作此说。不解义理。应如是说。汝所受破。得</a><a name="0063b20" id="0063b20">此过失。是义不然。何以故。自论所解。我亦不</a><a name="0063b21" id="0063b21">着。以第一义中。去及去者。此二自体皆不受</a><a name="0063b22" id="0063b22">故。如先已遮。复次若第一义中。去及去者。此</a><a name="0063b23" id="0063b23">二定有。或一或异。求应可得。如是观察。二俱</a><a name="0063b24" id="0063b24">不然。如偈曰</a><a name="0063b25" id="0063b25"><p class='lg'>　　去法即去者　　　如是则不然</a><br><a name="0063b26" id="0063b26">　　去法异去者　　　是义亦不然　</p></a><a name="0063b27" id="0063b27"><p>此二种义。云何不然。偈曰</a><a name="0063b28" id="0063b28"><p class='lg'>　　若谓彼去法　　　即是于去者</a><br><a name="0063b29" id="0063b29">　　作者及作业　　　则为一体过　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300063a.htm'><img src='up.gif' border=0></a>
<a href='T300063c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>