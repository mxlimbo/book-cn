<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0208c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷4)</font> 破时品第三之一 <font face='Arial'>T30, p0208c</h2></font><hr>
<span class='old'>
</a><a name="0208b28" id="0208b28">不然。若体相异因果理隔。或相违损可不相</a><a name="0208b29" id="0208b29">生。若有诸行体相虽别。然相随顺现为因果。</span><a name="0208c01" id="0208c01">如何难言。因果若异。如香味别。应不相生。世</a><a name="0208c02" id="0208c02">间自宗皆许父子业果体异而得相生。是故</a><a name="0208c03" id="0208c03">因果非定不异。如是说者。此正为破定说</a><a name="0208c04" id="0208c04">因中无果者论。食米齐者。作如是言。种等</a><a name="0208c05" id="0208c05">不能亲生芽等。但由种等引彼芽等。同类极</a><a name="0208c06" id="0208c06">微令其聚集。如如所引同类极微。如是如是</a><a name="0208c07" id="0208c07">合生粗果。此义不然。彼诸极微与粗麦等。种</a><a name="0208c08" id="0208c08">类体相皆有差别。云何同类。又是常故。应无</a><a name="0208c09" id="0208c09">胜用。亦不应令常法有用。云何而言由种等</a><a name="0208c10" id="0208c10">力引彼芽等同类极微。令其和合生粗芽等。</a><a name="0208c11" id="0208c11">又彼外道计离色等别有实果衣瓶等物。此</a><a name="0208c12" id="0208c12">类先无。由何因造。为求此果。勤加功力造作</a><a name="0208c13" id="0208c13">缕等。皆应无用。以彼不许如是缕等。能作亲</a><a name="0208c14" id="0208c14">因。造同类果。若彼不许从异类因生异类果。</a><a name="0208c15" id="0208c15">是则粗果。定应不生。先无体故。又实极微应</a><a name="0208c16" id="0208c16">不能造粗同类果。汝计常故。如虚空等。所依</a><a name="0208c17" id="0208c17">实果既无所有。能依色等行等德业。皆不得</a><a name="0208c18" id="0208c18">成。是则都无诸根境界。便为损坏一切所立。</a><a name="0208c19" id="0208c19">是故不应定执异类因中无果。世间亦见从</a><a name="0208c20" id="0208c20">异类因能生种种异类果故。因果道理最为</a><a name="0208c21" id="0208c21">微细。非定一异非先有无。若于其中执一执</a><a name="0208c22" id="0208c22">异先有先无。皆失正理。所以者何。因果若一。</a><a name="0208c23" id="0208c23">因应如果。是果非因。果应如因。是因非果。如</a><a name="0208c24" id="0208c24">是因果便成杂乱。又若因果定是一者。即无</a><a name="0208c25" id="0208c25">能生所生差别。无能生故不名为因。因既是</a><a name="0208c26" id="0208c26">无。果亦非有。无所生故不名为果。果既是无。</a><a name="0208c27" id="0208c27">因亦非有。因果二种相待立故。因果若无。说</a><a name="0208c28" id="0208c28">谁为一。故知因果非定是一。因果若异。应从</a><a name="0208c29" id="0208c29">自因生于他果。与彼异故。犹如自果。亦应自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300208b.htm'><img src='up.gif' border=0></a>
<a href='T300209a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>