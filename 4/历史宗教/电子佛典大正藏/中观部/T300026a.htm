<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0026a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷3)</font> 观时品第十九 <font face='Arial'>T30, p0026a</h2></font><hr>
<span class='old'>
</a><a name="0025c28" id="0025c28">相。不应相因待成。如瓶衣等物各自别成</a><a name="0025c29" id="0025c29">不相因待。而今不因过去时。则未来现在</span><a name="0026a01" id="0026a01">时不成。不因现在时。则过去未来时不成。</a><a name="0026a02" id="0026a02">不因未来时。则过去现在时不成。汝先说</a><a name="0026a03" id="0026a03">过去时中。虽无未来现在时。而因过去时。</a><a name="0026a04" id="0026a04">成未来现在时者。是事不然。问曰。若不因</a><a name="0026a05" id="0026a05">过去时。成未来现在时。而有何咎。答曰</a><a name="0026a06" id="0026a06"><p class='lg'>　　不因过去时　　　则无未来时</a><br><a name="0026a07" id="0026a07">　　亦无现在时　　　是故无二时　</p></a><a name="0026a08" id="0026a08"><p>不因过去时。则不成未来现在时。何以故。</a><a name="0026a09" id="0026a09">若不因过去时。有现在时者。于何处有</a><a name="0026a10" id="0026a10">现在时。未来亦如是。于何处有未来时。是</a><a name="0026a11" id="0026a11">故不因过去时。则无未来现在时。如是相</a><a name="0026a12" id="0026a12">待有故。实无有时</a><a name="0026a13" id="0026a13"><p class='lg'>　　以如是义故　　　则知余二时</a><br><a name="0026a14" id="0026a14">　　上中下一异　　　是等法皆无　</p></a><a name="0026a15" id="0026a15"><p>以如是义故。当知余未来现在亦应无。及</a><a name="0026a16" id="0026a16">上中下一异等诸法亦应皆无。如因上有</a><a name="0026a17" id="0026a17">中下。离上则无中下。若离上有中下。则</a><a name="0026a18" id="0026a18">不应相因待。因一故有异。因异故有一。</a><a name="0026a19" id="0026a19">若一实有不应因异而有。若异实有。不应</a><a name="0026a20" id="0026a20">因一而有。如是等诸法。亦应如是破。问曰。</a><a name="0026a21" id="0026a21">如有岁月日须臾等差别故知有时。答曰</a><a name="0026a22" id="0026a22"><p class='lg'>　　时住不可得　　　时去亦叵得</a><br><a name="0026a23" id="0026a23">　　时若不可得　　　云何说时相</a><br><a name="0026a24" id="0026a24">　　因物故有时　　　离物何有时</a><br><a name="0026a25" id="0026a25">　　物尚无所有　　　何况当有时　</p></a><a name="0026a26" id="0026a26"><p>时若不住不应可得。时住亦无。若时不可</a><a name="0026a27" id="0026a27">得。云何说时相。若无时相则无时。因物生</a><a name="0026a28" id="0026a28">故则名时。若离物则无时。上来种种因缘</a><a name="0026a29" id="0026a29">破诸物。物无故何有时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300025c.htm'><img src='up.gif' border=0></a>
<a href='T300026b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>