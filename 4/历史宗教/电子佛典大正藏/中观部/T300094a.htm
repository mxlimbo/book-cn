<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0094a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷9)</font> 观有无品第十五 <font face='Arial'>T30, p0094a</h2></font><hr>
<span class='old'>
</a><a name="0093c28" id="0093c28"><p class='lg'>　　若有自性者　　　云何当可作　</p></a><a name="0093c29" id="0093c29"><p>释曰。若是作法者。不离无自性。由所对治自</span><a name="0094a01" id="0094a01">体无故。是故出因非非一向。于世谛中虚空</a><a name="0094a02" id="0094a02">等者。亦是无生。犹如兔角。岂是有耶。诸有为</a><a name="0094a03" id="0094a03">法皆无自性。前已观察令他信解。今复立验。</a><a name="0094a04" id="0094a04">第一义中诸法无体。何以故。由作故。又是差</a><a name="0094a05" id="0094a05">别言说观故。如幻人等。若是一物有自性者。</a><a name="0094a06" id="0094a06">则与上相违。复次此中外人立验。第一义中</a><a name="0094a07" id="0094a07">彼内入等皆有自体。何以故。由起自他差别</a><a name="0094a08" id="0094a08">言说因故。譬如因长有短。长为短因。今言自</a><a name="0094a09" id="0094a09">者。与他差别言说为因论者言。诸法无体。先</a><a name="0094a10" id="0094a10">已立验。由汝执故。今当复说。如偈曰</a><a name="0094a11" id="0094a11"><p class='lg'>　　法既无自性　　　云何有他性　</p></a><a name="0094a12" id="0094a12"><p>释曰。若法有自性者。观自性故。得说他性。自</a><a name="0094a13" id="0094a13">性既无观何说他。汝言自性与他为因者。此</a><a name="0094a14" id="0094a14">因不成。及违义故。又第一义中短长无故。譬</a><a name="0094a15" id="0094a15">喻不成。外人言。第一义中眼等有体。何以故。</a><a name="0094a16" id="0094a16">由体故。譬如火暖。论者言。火无自体。如观</a><a name="0094a17" id="0094a17">阴品已破有及起灭。第一义中亦前已遮。火</a><a name="0094a18" id="0094a18">不成故。譬喻无体。又如偈曰</a><a name="0094a19" id="0094a19"><p class='lg'>　　自他性已遣　　　何处复有法　</p></a><a name="0094a20" id="0094a20"><p>释曰。体义已遮故诸法无性。由法无故因义</a><a name="0094a21" id="0094a21">不成。语意如是。外人偈曰</a><a name="0094a22" id="0094a22"><p class='lg'>　　若人见自他　　　及有体无体</a><br><a name="0094a23" id="0094a23">　　彼则不能见　　　如来真实法　</p></a><a name="0094a24" id="0094a24"><p>如汝所言自他性已遣。何处复有法。如偈所</a><a name="0094a25" id="0094a25">说。此语则违。复次有如是体。由相违故。如乌</a><a name="0094a26" id="0094a26">角鸱。论者言。第一义中已遮起故。如偈曰</a><a name="0094a27" id="0094a27"><p class='lg'>　　有体既不立　　　无法云何成　</p></a><a name="0094a28" id="0094a28"><p>释曰。为遮有执。是故言无。无更无体。虽不言</a><a name="0094a29" id="0094a29">无。无非我欲。何以故。以无别法可执取故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300093c.htm'><img src='up.gif' border=0></a>
<a href='T300094b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>