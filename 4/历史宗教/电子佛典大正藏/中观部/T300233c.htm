<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0233c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷8)</font> 破边执品第六 <font face='Arial'>T30, p0233c</h2></font><hr>
<span class='old'>
</a><a name="0233b28" id="0233b28">世下地所牵引故。亦名所烧。故非此因所引</a><a name="0233b29" id="0233b29">同喻。设为同喻。理亦不然。烧非烧名。唯有触</span><a name="0233c01" id="0233c01">物。世间共许。非余法故。此非烧名。虽通余法</a><a name="0233c02" id="0233c02">而局同类。如非实言。又小乘人不执实有所</a><a name="0233c03" id="0233c03">烧等法。何用破为。若言破彼世俗所烧。便违</a><a name="0233c04" id="0233c04">世间。何成比量</a><a name="0233c05" id="0233c05"><p>复次离系外道作如是言。地大极微及余果</a><a name="0233c06" id="0233c06">物。虽非是火而与火合。由杂火故。似暖相现。</a><a name="0233c07" id="0233c07">然彼地等真实非烧。异暖性故。亦非非烧。似</a><a name="0233c08" id="0233c08">暖相故。虽俱不可说而实是所烧。此亦不</a><a name="0233c09" id="0233c09">然。故次颂曰</a><a name="0233c10" id="0233c10"><p class='lg'>　　余暖杂故成　　　如何不成火</a><br><a name="0233c11" id="0233c11">　　若余不成暖　　　由火法应无　</p></a><a name="0233c12" id="0233c12"><p>论曰。若地大等由火杂故真成暖性。应令成</a><a name="0233c13" id="0233c13">火。暖触摄故。如实火大。若彼火杂不成暖性。</a><a name="0233c14" id="0233c14">由火为因所生熟变。异触诸法亦应无有。如</a><a name="0233c15" id="0233c15">火不能生余暖触。若无熟变色等诸法谁能</a><a name="0233c16" id="0233c16">烧煮烧煮于谁。故烧煮等皆非实。有火非实</a><a name="0233c17" id="0233c17">能烧。触所摄故。如地大等。地非实所烧。触所</a><a name="0233c18" id="0233c18">摄故。如火大等。能煮所煮准此应破。故彼所</a><a name="0233c19" id="0233c19">执。其理不成</a><a name="0233c20" id="0233c20"><p>复次应重审问。食米齐宗诸火极微为有薪</a><a name="0233c21" id="0233c21">不。无且非理。故次颂曰</a><a name="0233c22" id="0233c22"><p class='lg'>　　若火微无薪　　　应离薪有火　</p></a><a name="0233c23" id="0233c23"><p>论曰。若火极微离薪而有。粗火同彼应不托</a><a name="0233c24" id="0233c24">薪。若不托薪即应无有烧煮等用。如火极微。</a><a name="0233c25" id="0233c25">若尔即应失于火性。无烧煮用。如地水风。不</a><a name="0233c26" id="0233c26">见世间有如是火无烧煮用及离于薪。故火</a><a name="0233c27" id="0233c27">极微必依薪有。如现见火依附于薪。或应信</a><a name="0233c28" id="0233c28">知极微非火。无火用故。犹若龟毛。有亦不</a><a name="0233c29" id="0233c29">然。故次颂曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300233b.htm'><img src='up.gif' border=0></a>
<a href='T300234a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>