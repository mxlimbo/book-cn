<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0055a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷1)</font> 观缘品第一之一 <font face='Arial'>T30, p0055a</h2></font><hr>
<span class='old'>
</a><a name="0054c28" id="0054c28">所起心心数法。增上缘者。谓所作因。无第</a><a name="0054c29" id="0054c29">五者。若自宗他宗。若天上人间。若修多罗。若</span><a name="0055a01" id="0055a01">阿毗昙。及余诸论。佛未曾说有第五缘。复次</a><a name="0055a02" id="0055a02">如大众部。亦作是言。先生无有等诸缘。皆于</a><a name="0055a03" id="0055a03">四缘中摄。以是义故。此四种缘。能生诸法。汝</a><a name="0055a04" id="0055a04">言物体不从他起者。是义不然。论者偈曰</a><a name="0055a05" id="0055a05"><p class='lg'>　　所有诸物体　　　及以外众缘</a><br><a name="0055a06" id="0055a06">　　言说音声等　　　是皆无自性　</p></a><a name="0055a07" id="0055a07"><p>释曰。诸物体者。谓彼眼等。外众缘者。谓歌罗</a><a name="0055a08" id="0055a08">逻等。言说声者。谓和合时。无自性者遮彼</a><a name="0055a09" id="0055a09">自体。是义云何。彼诸体等。皆无自性。亦非异</a><a name="0055a10" id="0055a10">处。及自在等有也。是故说言。彼他无体。复次</a><a name="0055a11" id="0055a11">何等为自体而言众缘为他体彼有者。如先</a><a name="0055a12" id="0055a12">不起义中已说验破。以是故汝于此中。不能</a><a name="0055a13" id="0055a13">破我。复次或有自心虚妄分别者。作是说言。</a><a name="0055a14" id="0055a14">若有能起诸法体者。说为他起。非是自体。若</a><a name="0055a15" id="0055a15">无他缘。则不能生。有他缘故。诸法得起。缘决</a><a name="0055a16" id="0055a16">定故。我作是解者。是义不然。何以故。若作是</a><a name="0055a17" id="0055a17">语。遮自起者。助成我义。若诸体未起。他能令</a><a name="0055a18" id="0055a18">起。是语不善。同前遮故。复次若言体不从他</a><a name="0055a19" id="0055a19">起。遮彼体外有异起者。助成我喻。以是义故。</a><a name="0055a20" id="0055a20">赤白缘中。无有眼等。以众缘中眼法空故。所</a><a name="0055a21" id="0055a21">以者何。众缘无自体。以无他故。复次是中</a><a name="0055a22" id="0055a22">有二种语。第一义中。彼眼入等。不从赤白众</a><a name="0055a23" id="0055a23">缘而起。何以故。眼等无故。如瓶。第一义中。</a><a name="0055a24" id="0055a24">赤白众缘。无其功能。生眼入等。何以故。彼眼</a><a name="0055a25" id="0055a25">空故。譬如织刀。是故佛说。第一义中。因及众</a><a name="0055a26" id="0055a26">缘不能生眼。如是应知。佛为怜愍世间住于</a><a name="0055a27" id="0055a27">乱慧无因恶因诸诤论者。于世谛中。说有因</a><a name="0055a28" id="0055a28">缘。次第缘。缘缘增上缘。以是缘故。我义不</a><a name="0055a29" id="0055a29">破。应如是知。复有异分别者。言体从他起。论<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300054c.htm'><img src='up.gif' border=0></a>
<a href='T300055b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>