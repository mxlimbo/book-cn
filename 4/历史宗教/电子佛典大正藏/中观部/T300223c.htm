<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0223c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷7)</font> 破根境品第五 <font face='Arial'>T30, p0223c</h2></font><hr>
<span class='old'>
</a><a name="0223b28" id="0223b28">义岂成。或复云何取形色者。若形实有是眼</a><a name="0223b29" id="0223b29">所见。云何依触而取形耶。不见青等依触而</span><a name="0223c01" id="0223c01">取。形既依触而可了知。应如涩等非眼所见。</a><a name="0223c02" id="0223c02">此因若言定依于触而了形者。依于显色。应</a><a name="0223c03" id="0223c03">不了形。若言依触定了形者。触风水等应亦</a><a name="0223c04" id="0223c04">了形。此难非理。我意但言。形可依触而了知</a><a name="0223c05" id="0223c05">故。非眼所见。不言形了依触决然。若尔显色</a><a name="0223c06" id="0223c06">亦依触了。应不可见。如依触故。知火色等。此</a><a name="0223c07" id="0223c07">必长等差别所隔。方可了知。故所立因无不</a><a name="0223c08" id="0223c08">定失。所以者何。若依于触了别青等。定是比</a><a name="0223c09" id="0223c09">知。非眼所见。青等共相此必长等差别所隔。</a><a name="0223c10" id="0223c10">非亲依触。不可难言。形亦应尔。以形于触无</a><a name="0223c11" id="0223c11">决定故。显有决定。故不相类。如是已破离显</a><a name="0223c12" id="0223c12">有形。即显亦非。故次颂曰</a><a name="0223c13" id="0223c13"><p class='lg'>　　即显取显色　　　何故不由身　</p></a><a name="0223c14" id="0223c14"><p>论曰。形若即是青等显色。显色如形应由身</a><a name="0223c15" id="0223c15">取。是则显色身触应知。即是形故。犹如形色。</a><a name="0223c16" id="0223c16">身触知形不知其显。故知显色非即是形。此</a><a name="0223c17" id="0223c17">意说形非即显色。不同知故。犹如乐音。形</a><a name="0223c18" id="0223c18">若与显非即非离。应如车等其体非真。形体</a><a name="0223c19" id="0223c19">若实。如青色等。应与显色或即或离。又诸形</a><a name="0223c20" id="0223c20">类无别极微。一一极微无长等故。离显极微</a><a name="0223c21" id="0223c21">别有长等。极微自性难可了知。形显极微。量</a><a name="0223c22" id="0223c22">既无别。云何离显别有实形。亦不可说。一一</a><a name="0223c23" id="0223c23">极微有长等相。长等如粗体可分析。何谓极</a><a name="0223c24" id="0223c24">微。又诸极微量无差别。彼此共许。今说极微</a><a name="0223c25" id="0223c25">有长等相便违自宗。汝所学宗许极微量。无</a><a name="0223c26" id="0223c26">差别故。亦应信受。离显无形。若言极微虽无</a><a name="0223c27" id="0223c27">长等而由积集成长等形。即显极微集成长</a><a name="0223c28" id="0223c28">等。何须别执有形极微。又长等形非如青等。</a><a name="0223c29" id="0223c29">极细分析本相犹存。故长等形非色根境。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300223b.htm'><img src='up.gif' border=0></a>
<a href='T300224a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>