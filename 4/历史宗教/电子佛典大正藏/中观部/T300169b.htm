<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1569 百论 0169b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1569 百论</font> <font face='Arial'>(卷1)</font> 舍罪福品第一 <font face='Arial'>T30, p0169b</h2></font><hr>
<span class='old'>
</a><a name="0169a28" id="0169a28">初吉故中后亦吉。外曰。恶止止妙。何不在</a><a name="0169a29" id="0169a29">初。内曰。行者要先知恶。然后能止。是故先</span><a name="0169b01" id="0169b01">恶后止。外曰。善行应在初。有妙果故(修妒路)。</a><a name="0169b02" id="0169b02">诸善法有妙果。行者欲得妙果故止恶。如</a><a name="0169b03" id="0169b03">是应先说善行。后说恶止。内曰。次第法故。</a><a name="0169b04" id="0169b04">先除粗垢。次除细垢。若行者不止恶。不能</a><a name="0169b05" id="0169b05">修善。是故先除粗垢。后染善法。譬如浣</a><a name="0169b06" id="0169b06">衣。先去垢然后可染。外曰。已说恶止。不</a><a name="0169b07" id="0169b07">应复言善行。内曰。布施等善行故(修妒路)。布</a><a name="0169b08" id="0169b08">施是善行。非是恶止。复次如大菩萨。恶已</a><a name="0169b09" id="0169b09">先止。行四无量心。怜愍众生。守护他命。是</a><a name="0169b10" id="0169b10">则善行非止恶。外曰。布施是止悭法。是故布</a><a name="0169b11" id="0169b11">施应是止恶。内曰。不然。若不布施便是恶</a><a name="0169b12" id="0169b12">者。诸不布施悉应有罪。复次诸漏尽人悭贪</a><a name="0169b13" id="0169b13">已尽。布施时止何恶。或有人虽行布施。悭</a><a name="0169b14" id="0169b14">心不止。纵复能止。然以善行为本。是故布</a><a name="0169b15" id="0169b15">施是善行。外曰。已说善行。不应说恶止。</a><a name="0169b16" id="0169b16">何以故。恶止即是善行故。内曰。止相息。行相</a><a name="0169b17" id="0169b17">作。性相违故。是故说善行。不摄恶止。外曰。</a><a name="0169b18" id="0169b18">是事实尔。我不言恶止善行是一相。但恶止</a><a name="0169b19" id="0169b19">则是善法。是故若言善行。不应复言恶止。</a><a name="0169b20" id="0169b20">内曰。应说恶止善行。何以故。恶止名受戒</a><a name="0169b21" id="0169b21">时息诸恶。善行名修习善法。若但说善行</a><a name="0169b22" id="0169b22">福。不说恶止者。有人受戒恶止。若心不善。</a><a name="0169b23" id="0169b23">若心无记。是时不行善故。不应有福。是时</a><a name="0169b24" id="0169b24">恶止故亦有福。是故应说恶止。亦应说善</a><a name="0169b25" id="0169b25">行。是恶止善行法。随众生意故。佛三种分</a><a name="0169b26" id="0169b26">别。下中上人施戒智(修妒路)。行者有三种。下智</a><a name="0169b27" id="0169b27">人教布施。中智人教持戒。上智人教智慧。</a><a name="0169b28" id="0169b28">布施名利益他舍财相应思。及起身口业持</a><a name="0169b29" id="0169b29">戒名若口语。若心生。若受戒。从今日不复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300169a.htm'><img src='up.gif' border=0></a>
<a href='T300169c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>