<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0026b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷3)</font> 观时品第十九 <font face='Arial'>T30, p0026b</h2></font><hr>
<span class='old'>
</a><a name="0026a28" id="0026a28">故则名时。若离物则无时。上来种种因缘</a><a name="0026a29" id="0026a29">破诸物。物无故何有时</span><a name="0026b01" id="0026b01"><p><b>　　<A NAME="n25"></A>中论观因果品第二十(二十四偈)</b></a><a name="0026b02" id="0026b02"><p>问曰。众因缘和合现有果生故。当知是果</a><a name="0026b03" id="0026b03">从众缘和合有。答曰</a><a name="0026b04" id="0026b04"><p class='lg'>　　若众缘和合　　　而有果生者</a><br><a name="0026b05" id="0026b05">　　和合中已有　　　何须和合生　</p></a><a name="0026b06" id="0026b06"><p>若谓众因缘和合有果生。是果则和合中</a><a name="0026b07" id="0026b07">已有。而从和合生者。是事不然。何以故。果</a><a name="0026b08" id="0026b08">若先有定体。则不应从和合生。问曰。众缘</a><a name="0026b09" id="0026b09">和合中虽无果。而果从众缘生者。有何咎。</a><a name="0026b10" id="0026b10">答曰</a><a name="0026b11" id="0026b11"><p class='lg'>　　若众缘和合　　　是中无果者</a><br><a name="0026b12" id="0026b12">　　云何从众缘　　　和合而果生　</p></a><a name="0026b13" id="0026b13"><p>若从众缘和合则果生者。是和合中无果。</a><a name="0026b14" id="0026b14">而从和合生。是事不然。何以故。若物无自</a><a name="0026b15" id="0026b15">性。是物终不生复次</a><a name="0026b16" id="0026b16"><p class='lg'>　　若众缘和合　　　是中有果者</a><br><a name="0026b17" id="0026b17">　　和合中应有　　　而实不可得　</p></a><a name="0026b18" id="0026b18"><p>若从众缘和合中有果者。若色应可眼见。</a><a name="0026b19" id="0026b19">若非色应可意知。而实和合中果不可得。是</a><a name="0026b20" id="0026b20">故和合中有果。是事不然。复次</a><a name="0026b21" id="0026b21"><p class='lg'>　　若众缘和合　　　是中无果者</a><br><a name="0026b22" id="0026b22">　　是则众因缘　　　与非因缘同　</p></a><a name="0026b23" id="0026b23"><p>若众缘和合中无果者。则众因缘即同非因</a><a name="0026b24" id="0026b24">缘。如乳是酪因缘。若乳中无酪。水中亦无</a><a name="0026b25" id="0026b25">酪。若乳中无酪则与水同。不应言但从</a><a name="0026b26" id="0026b26">乳出。是故众缘和合中无果者。是事不然。</a><a name="0026b27" id="0026b27">问曰。因为果作因已灭。而有因果。无如</a><a name="0026b28" id="0026b28">是咎。答曰</a><a name="0026b29" id="0026b29"><p class='lg'>　　若因与果因　　　作因已而灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300026a.htm'><img src='up.gif' border=0></a>
<a href='T300026c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>