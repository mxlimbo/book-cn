<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1569 百论 0178b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1569 百论</font> <font face='Arial'>(卷2)</font> 破因中无果品第八 <font face='Arial'>T30, p0178b</h2></font><hr>
<span class='old'>
</a><a name="0178a28" id="0178a28">瓶时瓶生者。是亦不然。何以故。未有故。若</a><a name="0178a29" id="0178a29">瓶无初中后。是则无瓶。若无瓶云何有瓶</span><a name="0178b01" id="0178b01">生。复次若有瓶生。若泥团后瓶时应有。若</a><a name="0178b02" id="0178b02">瓶初泥团时应有。泥团后瓶时无瓶生。何以</a><a name="0178b03" id="0178b03">故。已有故亦非瓶初泥团时有瓶生。何以</a><a name="0178b04" id="0178b04">故。未有故。外曰。生时生故无咎(修妒路)。我不</a><a name="0178b05" id="0178b05">言若已生。若未生有瓶生。第二法生时是</a><a name="0178b06" id="0178b06">生。内曰。生时亦如是(修妒路)。生时如先说。若生</a><a name="0178b07" id="0178b07">是则生已若未生。云何有生。生时名半生半</a><a name="0178b08" id="0178b08">未生。二俱过。亦如前破。是故无生。外曰。</a><a name="0178b09" id="0178b09">生成一义故(修妒路)。我不言瓶生已有生。亦不</a><a name="0178b10" id="0178b10">言未生有生。今瓶现成。是即瓶生。内曰。</a><a name="0178b11" id="0178b11">若尔生后(修妒路)。成名生已。若无生无初无</a><a name="0178b12" id="0178b12">中。若无初亦无中无成。是故不应以成</a><a name="0178b13" id="0178b13">为生。生在后故。外曰。初中后次第生故无</a><a name="0178b14" id="0178b14">咎(修妒路)。泥团次第生瓶底腹咽口等。初中后</a><a name="0178b15" id="0178b15">次第生。非泥团次有成瓶。是故非泥团时</a><a name="0178b16" id="0178b16">有瓶生。亦非瓶时有瓶生。亦非无瓶生。内</a><a name="0178b17" id="0178b17">曰。初中后非次第生(修妒路)。初名无前有后。</a><a name="0178b18" id="0178b18">中名有前有后。后名有前无后。如是初中</a><a name="0178b19" id="0178b19">后共相因待。若离云何有。是故初中后不应</a><a name="0178b20" id="0178b20">次第生。一时生亦不然(修妒路)。若一时生。不应</a><a name="0178b21" id="0178b21">言是初是中是后。亦不相因待。是故不然。</a><a name="0178b22" id="0178b22">外曰。如生住坏(修妒路)。如有为相。生住坏次</a><a name="0178b23" id="0178b23">第有。初中后亦如是。内曰。生住坏亦如是</a><a name="0178b24" id="0178b24">(修妒路)。若次第有。若一时有。是二不然。何以故。</a><a name="0178b25" id="0178b25">无住则无生。若无住有生者。亦应无生有</a><a name="0178b26" id="0178b26">住坏亦如是。若一时。不应分别是生是住</a><a name="0178b27" id="0178b27">是坏。复次一切处有一切(修妒路)。一切处名三</a><a name="0178b28" id="0178b28">有为相。若生住坏亦有为相者。今生中应有</a><a name="0178b29" id="0178b29">三相。是有为法故。一一中复有三相。然则无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300178a.htm'><img src='up.gif' border=0></a>
<a href='T300178c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>