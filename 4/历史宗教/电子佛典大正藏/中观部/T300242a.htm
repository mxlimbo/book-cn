<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0242a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷9)</font> 破有为相品第七 <font face='Arial'>T30, p0242a</h2></font><hr>
<span class='old'>
</a><a name="0241c28" id="0241c28">不可灭无不可生。大等亦应无生灭义。即自</a><a name="0241c29" id="0241c29">性故。如乐苦痴。又大不应从自性起。自能</span><a name="0242a01" id="0242a01">起自。世现相违。是则世间现见因果。生灭作</a><a name="0242a02" id="0242a02">用一切皆无。世现所知。汝尚诽毁。况能信受</a><a name="0242a03" id="0242a03">深隐义耶。如是观生都非实有。生无实故。</a><a name="0242a04" id="0242a04">灭亦实无。但随世间说有生灭。随世所说是</a><a name="0242a05" id="0242a05">俗非真。胜义理中无生无灭。一切法性非断</a><a name="0242a06" id="0242a06">非常生灭既无。法应常住如前广破。常性实</a><a name="0242a07" id="0242a07">无。若尔应无一切法性。不尔我说俗法非无。</a><a name="0242a08" id="0242a08">岂不我宗说一自性。转变力故无所不为。虽</a><a name="0242a09" id="0242a09">有所为而无生灭断常等过。所以者何。果起</a><a name="0242a10" id="0242a10">不生性变成故。果谢不灭归本性故。果性非</a><a name="0242a11" id="0242a11">常前变灭故。果性非断后变生故。转变非恒。</a><a name="0242a12" id="0242a12">故非定有。自性不易。故非定无。此亦不然。</a><a name="0242a13" id="0242a13">诸法生灭理既不立。汝宗所执转变岂存。又</a><a name="0242a14" id="0242a14">转变言及自性等。前已广破。无宜重执。故汝</a><a name="0242a15" id="0242a15">所说理必不然。有作是言。我经部等。因缘和</a><a name="0242a16" id="0242a16">合无间果生。果起酬因复能生后如是展转。</a><a name="0242a17" id="0242a17">无始时来。因果连绵相续不绝。无有生灭断</a><a name="0242a18" id="0242a18">常等过。所以者何。相续无始。故无有生。未得</a><a name="0242a19" id="0242a19">对治相续不尽。故无有灭。相续改转。所以非</a><a name="0242a20" id="0242a20">常。相续连绵。所以非断。非一性故亦非转变。</a><a name="0242a21" id="0242a21">此亦不然。若有生灭可有相续。生灭既无。相</a><a name="0242a22" id="0242a22">续何有。无生灭义。前已广论。相续有终。是</a><a name="0242a23" id="0242a23">则为断。相续无始。是则为常。相续体一。即有</a><a name="0242a24" id="0242a24">转变。故立相续。过失弥多。有作是言。我说诸</a><a name="0242a25" id="0242a25">法常有部等。一切有为。从本以来性相实</a><a name="0242a26" id="0242a26">有。酬前起后三世迁流。无有断常生灭等过。</a><a name="0242a27" id="0242a27">所以者何。体恒有故。无生无灭。有为相合。所</a><a name="0242a28" id="0242a28">以非常。果起酬因。所以非断。念念别故。非变</a><a name="0242a29" id="0242a29">非续。此亦不然。说常有宗先已破故。色等诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300241c.htm'><img src='up.gif' border=0></a>
<a href='T300242b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>