<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1567 大乘中观释论 0154b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1567 大乘中观释论</font> <font face='Arial'>(卷8)</font> 观先分位品第九 <font face='Arial'>T30, p0154b</h2></font><hr>
<span class='old'>
</a><a name="0154a28" id="0154a28"><p>释曰。若眼等一一根。先各有异。即见闻各</a><a name="0154a29" id="0154a29">异。受者亦异。若或见等次第所成。如是若有</span><a name="0154b01" id="0154b01">见即能闻者。此乃因见有闻。此复云何。以各</a><a name="0154b02" id="0154b02">别相续成多我体。若言别有取者。此应观察。</a><a name="0154b03" id="0154b03">彼宗引云。如佛所言。名色缘六处。而彼色者</a><a name="0154b04" id="0154b04">四大所成。即有能取所取。是故实有取者分</a><a name="0154b05" id="0154b05">位。由眼等根与六处和合次第。乃有受法生</a><a name="0154b06" id="0154b06">起</a><a name="0154b07" id="0154b07"><p>复次颂言</a><a name="0154b08" id="0154b08"><p class='lg'>　　眼耳等诸根　　　受等心所法</a><br><a name="0154b09" id="0154b09">　　彼从诸大生　　　彼大无先住　</p></a><a name="0154b10" id="0154b10"><p>释曰。彼能取性毕竟说者。云何离彼所取先</a><a name="0154b11" id="0154b11">有大种所成。若尔即非所取。以能取非所取</a><a name="0154b12" id="0154b12">成故。若所取如是决定有彼所取性者。如秤</a><a name="0154b13" id="0154b13">低昂。即因果生灭离所取法。彼同时性如是</a><a name="0154b14" id="0154b14">决定。能取差别即有多性可得。非无差别一</a><a name="0154b15" id="0154b15">性同生。以离所取有所成故。若或大种所取</a><a name="0154b16" id="0154b16">随生。即无法先住。若彼大种无先住者。云何</a><a name="0154b17" id="0154b17">大种所成眼等诸根有其所取。亦非能取所</a><a name="0154b18" id="0154b18">取中间决定有法可得</a><a name="0154b19" id="0154b19"><p>复次颂言</a><a name="0154b20" id="0154b20"><p class='lg'>　　眼耳等诸根　　　受等心所法</a><br><a name="0154b21" id="0154b21">　　若无先住者　　　眼等亦应无　</p></a><a name="0154b22" id="0154b22"><p>释曰。若眼等诸根无法先住者。即无有法能</a><a name="0154b23" id="0154b23">取所取。即何有眼等能取相待因性</a><a name="0154b24" id="0154b24"><p>有人言。应知能取无性可得。此即是为发生</a><a name="0154b25" id="0154b25">正见舍离邪见。如佛所言。若法有性皆如幻</a><a name="0154b26" id="0154b26">化。此即正见。若法无性如幻化者。此即邪见。</a><a name="0154b27" id="0154b27">此中颂言</a><a name="0154b28" id="0154b28"><p class='lg'>　　彼眼等先无　　　今后亦复无</a><br><a name="0154b29" id="0154b29">　　以三时无故　　　有性皆息灭　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300154a.htm'><img src='up.gif' border=0></a>
<a href='T300154c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>