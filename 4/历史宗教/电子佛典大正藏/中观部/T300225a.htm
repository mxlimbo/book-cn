<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0225a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷7)</font> 破根境品第五 <font face='Arial'>T30, p0225a</h2></font><hr>
<span class='old'>
</a><a name="0224c28" id="0224c28">别意识所知。世俗谛收假而非实</a><a name="0224c29" id="0224c29"><p>复次外道余乘。各别所执粗显境相。我已略</span><a name="0225a01" id="0225a01">遮。今当总破外道余乘遍计所执一切境相。</a><a name="0225a02" id="0225a02">谓彼境相略有二种。一有质碍。二无质碍。有</a><a name="0225a03" id="0225a03">质碍境皆可分析。有质碍故。如舍如林。析即</a><a name="0225a04" id="0225a04">归空。或无穷过。是故不可执为实有。无质碍</a><a name="0225a05" id="0225a05">境亦非实有。无质碍故。犹若空花。又所执境</a><a name="0225a06" id="0225a06">略有二种。一者有为。二者无为。诸有无法从</a><a name="0225a07" id="0225a07">缘生故。犹如幻事非实有体。诸无为法亦非</a><a name="0225a08" id="0225a08">实有。以无生故。譬似龟毛。又所执境一一</a><a name="0225a09" id="0225a09">法上。随诸义门有众多性。若是实有。应互相</a><a name="0225a10" id="0225a10">违。复析归空或无穷过。又所执色应非实色。</a><a name="0225a11" id="0225a11">是所知故。犹如声等。广说乃至。所执诸法应</a><a name="0225a12" id="0225a12">非实法。是所知故。犹如色等。由此道理。一切</a><a name="0225a13" id="0225a13">所执若有若无皆非真实。诸有智者应正了</a><a name="0225a14" id="0225a14">知。有无等境皆依世俗。假立名相。非真胜</a><a name="0225a15" id="0225a15">义。复次已破其境。复为破根。先破余乘。故说</a><a name="0225a16" id="0225a16">颂曰</a><a name="0225a17" id="0225a17"><p class='lg'>　　眼等皆大造　　　何眼见非余　</p></a><a name="0225a18" id="0225a18"><p>论曰。眼等五根皆四大种。所造净色为其自</a><a name="0225a19" id="0225a19">性。故契经言。谓四大种所造净色。名眼等根。</a><a name="0225a20" id="0225a20">此世俗言非胜义说。若执为实其义不成。所</a><a name="0225a21" id="0225a21">以者何。同是造色。何缘见用。唯眼非余。未见</a><a name="0225a22" id="0225a22">世间二法相似。所起作用更互不同。岂不诸</a><a name="0225a23" id="0225a23">根其相有异。谓各能作自识所依。此果有异</a><a name="0225a24" id="0225a24">非相差别。相既无别。果如何异。用有异故。其</a><a name="0225a25" id="0225a25">果不同。现见世间用殊相一。如诸药草。损益</a><a name="0225a26" id="0225a26">用别。坚等相同。相既是同。用应非异。又应</a><a name="0225a27" id="0225a27">诸根即是大种。生识用别名眼等根。如即坚</a><a name="0225a28" id="0225a28">等作用不同。得药草名种种差别。此不应然。</a><a name="0225a29" id="0225a29">相用体一。名有异故。由见等用有差别故。即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300224c.htm'><img src='up.gif' border=0></a>
<a href='T300225b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>