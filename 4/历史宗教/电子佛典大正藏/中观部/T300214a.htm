<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0214a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷5)</font> 破时品第三之一 <font face='Arial'>T30, p0214a</h2></font><hr>
<span class='old'>
</a><a name="0213c28" id="0213c28">露圣教。为欲方便除倒见执。施设二事。俱无</a><a name="0213c29" id="0213c29">有过。既言一切所见能见皆无所有。云何无</span><a name="0214a01" id="0214a01">过。虽无真实所见能见。而诸愚夫颠倒谓有。</a><a name="0214a02" id="0214a02">为欲除彼增上慢见。随顺世间施设无过。若</a><a name="0214a03" id="0214a03">能随此圣教修行。随俗说为真佛弟子。世俗</a><a name="0214a04" id="0214a04">愚夫随自心变颠倒境相而起见心。佛非其</a><a name="0214a05" id="0214a05">境于彼无用。云何说为如来弟子。由佛愿行</a><a name="0214a06" id="0214a06">为增上缘。起彼见心。故亦无失。谓佛世尊在</a><a name="0214a07" id="0214a07">昔因位。为欲利乐一切有情。发起无边功用</a><a name="0214a08" id="0214a08">愿行。由此证得无分别慧。因此慧力发起无</a><a name="0214a09" id="0214a09">量利乐有情作用无尽。诸有情类用佛愿行。</a><a name="0214a10" id="0214a10">所得妙慧为增上缘。自心变现能顺世间。最</a><a name="0214a11" id="0214a11">胜生道及顺出世。决定胜道诸佛形相。及所</a><a name="0214a12" id="0214a12">说法。缘自心相起增上慢。谓我见佛闻说法</a><a name="0214a13" id="0214a13">音。信顺修行世出世行。是故说为如来弟子。</a><a name="0214a14" id="0214a14">若尔应从颠倒愿行。生无分别无倒见慧。以</a><a name="0214a15" id="0214a15">本愿行见有利乐一切有情而生起故。设许</a><a name="0214a16" id="0214a16">如是有何相违。因果异类岂不相违。又一一</a><a name="0214a17" id="0214a17">因应生一切。随因势用生异类果。彼此俱</a><a name="0214a18" id="0214a18">许有何相违。如从有漏发生无漏。非根生根。</a><a name="0214a19" id="0214a19">非识生识。不可见此能生异类。即令一一皆</a><a name="0214a20" id="0214a20">生一切。同见同知。不应为难。彼此俱有非爱</a><a name="0214a21" id="0214a21">过故。又世俗法力用难思。不可一一难令齐</a><a name="0214a22" id="0214a22">等。现见世间末达那果。及余能发风病等物。</a><a name="0214a23" id="0214a23">若有如量如时服者。除风病等为无病因。羯</a><a name="0214a24" id="0214a24">罗那等则不如是。是故异类虽得相生。而非</a><a name="0214a25" id="0214a25">一因生一切果。又本愿行亦非颠倒。以能了</a><a name="0214a26" id="0214a26">知诸法实义。于一切法无所执着。能为无上</a><a name="0214a27" id="0214a27">妙果生因。虽复发心起诸胜行。求无上果利</a><a name="0214a28" id="0214a28">乐有情。然似幻师起诸幻事。都无所执。故非</a><a name="0214a29" id="0214a29">颠倒。复次如前应问。云何定知诸法有体而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300213c.htm'><img src='up.gif' border=0></a>
<a href='T300214b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>