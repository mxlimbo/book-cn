<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1567 大乘中观释论 0145c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1567 大乘中观释论</font> <font face='Arial'>(卷4)</font> 观六界品第五 <font face='Arial'>T30, p0145c</h2></font><hr>
<span class='old'>
</a><a name="0145b28" id="0145b28"><p>此中应知。于二种见悉当遮遣。都无所得。诸</a><a name="0145b29" id="0145b29">界处等。若有所成。皆是世俗谛摄。彼彼所有</span><a name="0145c01" id="0145c01">别别自体。善不善法已生未生彼法常在。虽</a><a name="0145c02" id="0145c02">复勤作虚无果利。设使先有所生后即无性。</a><a name="0145c03" id="0145c03">若如是知。如是所成。此无过失。以是因故。性</a><a name="0145c04" id="0145c04">无性二有所诠表无所诠表互有相违。计有</a><a name="0145c05" id="0145c05">性可生。即非道理。是故亦非有性亦非无性。</a><a name="0145c06" id="0145c06">二法可成。何以故。从缘有故。先有性可生。所</a><a name="0145c07" id="0145c07">生即无性。性无所生故。有性非道理。如是无</a><a name="0145c08" id="0145c08">实所生。此说有者即是相违。若或一切有所</a><a name="0145c09" id="0145c09">生者。一切有生非一切故。若一切生有力能</a><a name="0145c10" id="0145c10">者。何名力能。因差别生。何能差别果有所生。</a><a name="0145c11" id="0145c11">彼等力能。此复云何。为有异耶。为无异耶。何</a><a name="0145c12" id="0145c12">以故。若有异者。即无分位可立能令果起。此</a><a name="0145c13" id="0145c13">即分别相违。若无异者。即彼如是一切皆有。</a><a name="0145c14" id="0145c14">是中一切生法可立。若离相者。即一切处应</a><a name="0145c15" id="0145c15">无差别。云何有性可生。彼决定因岂得和合。</a><a name="0145c16" id="0145c16">是故若一性若异性。此不可说。如是亦然。物</a><a name="0145c17" id="0145c17">体差别力能和合无能生因表了有性。若于</a><a name="0145c18" id="0145c18">无实自性法中。诸界处等如是决定。有所见</a><a name="0145c19" id="0145c19">者。此即相违。所有世出世间善不善法已生</a><a name="0145c20" id="0145c20">未生诸有所作。若欲不虚果利。应当断除世</a><a name="0145c21" id="0145c21">俗谛法。此所断者。谓即二种决定所见。此中</a><a name="0145c22" id="0145c22">颂言</a><a name="0145c23" id="0145c23"><p class='lg'>　　见有性无性　　　彼即少智慧</a><br><a name="0145c24" id="0145c24">　　无真实微妙　　　圣慧眼开生</a><br><a name="0145c25" id="0145c25">　　虽观于诸性　　　当寂止诸见</a><br><a name="0145c26" id="0145c26">　　此即胜义谛　　　远离一切见　</p></a><a name="0145c27" id="0145c27"><p>释曰。若于诸见能止息者。即当远离诸娆恼</a><a name="0145c28" id="0145c28">性。于一切法而得寂静</a><a name="0145c29" id="0145c29"><p class='juan'>
大乘中观释论卷第四</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300145b.htm'><img src='up.gif' border=0></a>
<a href='T300146a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>