<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0131c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷15)</font> 释观世谛缘起品第二十六 <font face='Arial'>T30, p0131c</h2></font><hr>
<span class='old'>
</a><a name="0131b28" id="0131b28">非福不动等。复有三种。谓身语意。无明者非</a><a name="0131b29" id="0131b29">独为诸行缘。亦能与识等后支展转为缘。体</span><a name="0131c01" id="0131c01">亦非独无明覆障众生。更有诸余烦恼行者。</a><a name="0131c02" id="0131c02">谓造作有为法故。名之为行。如论偈说</a><a name="0131c03" id="0131c03"><p class='lg'>　　以诸行因缘　　　识托于诸趣</a><br><a name="0131c04" id="0131c04">　　识相续托已　　　尔时名色起　</p></a><a name="0131c05" id="0131c05"><p>释曰。云何为识。于一一物分别取境界故名</a><a name="0131c06" id="0131c06">识。托者言生。行缘者。谓行与识为缘故名行</a><a name="0131c07" id="0131c07">缘。亦非独诸行与识为缘。彼识生时亦有</a><a name="0131c08" id="0131c08">诸心数法共生。以是故亦以诸心数法为缘。</a><a name="0131c09" id="0131c09">复次行缘识者。如阿罗汉。亦有诸行。何故不</a><a name="0131c10" id="0131c10">与托后有识为缘。以彼爱绳断故。不与托后</a><a name="0131c11" id="0131c11">有识为缘。是故爱等诸烦恼。亦与受后世识</a><a name="0131c12" id="0131c12">作缘。何故独言诸行耶。为诸行有胜力故。譬</a><a name="0131c13" id="0131c13">如王者斗战得胜。非独王胜。一切兵众亦名</a><a name="0131c14" id="0131c14">为胜。由王为主故言王胜。复次或有人起如</a><a name="0131c15" id="0131c15">是意言。无明为不善诸行因可然。但愚痴者</a><a name="0131c16" id="0131c16">是不善故。云何得与善法诸行为因耶。此谓</a><a name="0131c17" id="0131c17">未断无明者。为欲受天女眷属乐故。而造诸</a><a name="0131c18" id="0131c18">福德行。以是故无明亦与福德行为展转因。</a><a name="0131c19" id="0131c19">复次生死者。是第一义不善所有福德诸行。</a><a name="0131c20" id="0131c20">系属生死者皆名不善。以是故无明能总与</a><a name="0131c21" id="0131c21">诸行为缘。复次善趣不善趣不动趣三种业</a><a name="0131c22" id="0131c22">者。各有上中下差别。是等诸行名为往诸趣</a><a name="0131c23" id="0131c23">业。往诸趣者。诸师各执不同。如萨婆多人说</a><a name="0131c24" id="0131c24">言。有彼中阴。以有名色相续。往托生处故。正</a><a name="0131c25" id="0131c25">量部人昙无鞠多部人等说言。无彼中阴。但</a><a name="0131c26" id="0131c26">以行为缘。而识得起。尔时名为托生。复次计</a><a name="0131c27" id="0131c27">有中阴者言。有色诸众生等。于一处灭。是有</a><a name="0131c28" id="0131c28">色众生。还相续生。无间前后起至彼异趣。名</a><a name="0131c29" id="0131c29">为托生。相续随生故。譬如灯。以是故名色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300131b.htm'><img src='up.gif' border=0></a>
<a href='T300132a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>