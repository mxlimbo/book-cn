<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0033b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷4)</font> 观四谛品第二十四 <font face='Arial'>T30, p0033b</h2></font><hr>
<span class='old'>
</a><a name="0033a28" id="0033a28"><p>汝于有法中有过不能自觉。而于空中见</a><a name="0033a29" id="0033a29">过。如人乘马而忘其所乘。可以故</span><a name="0033b01" id="0033b01"><p class='lg'>　　若汝见诸法　　　决定有性者</a><br><a name="0033b02" id="0033b02">　　即为见诸法　　　无因亦无缘　</p></a><a name="0033b03" id="0033b03"><p>汝说诸法有定性。若尔者。则见诸法无因</a><a name="0033b04" id="0033b04">无缘。何以故。若法决定有性。则应不生</a><a name="0033b05" id="0033b05">不灭。如是法何用因缘。若诸法从因缘生</a><a name="0033b06" id="0033b06">则无有性。是故诸法决定有性。则无因缘。</a><a name="0033b07" id="0033b07">若谓诸法决定住自性。是则不然。何以故</a><a name="0033b08" id="0033b08"><p class='lg'>　　即为破因果　　　作作者作法</a><br><a name="0033b09" id="0033b09">　　亦复坏一切　　　万物之生灭　</p></a><a name="0033b10" id="0033b10"><p>诸法有定性。则无因果等诸事。如偈说</a><a name="0033b11" id="0033b11"><p class='lg'>　　众因缘生法　　　我说即是无</a><br><a name="0033b12" id="0033b12">　　亦为是假名　　　亦是中道义</a><br><a name="0033b13" id="0033b13">　　未曾有一法　　　不从因缘生</a><br><a name="0033b14" id="0033b14">　　是故一切法　　　无不是空者　</p></a><a name="0033b15" id="0033b15"><p>众因缘生法。我说即是空。何以故。众缘具足</a><a name="0033b16" id="0033b16">和合而物生。是物属众因缘故无自性。无</a><a name="0033b17" id="0033b17">自性故空。空亦复空。但为引导众生故。</a><a name="0033b18" id="0033b18">以假名说。离有无二边故名为中道。是法</a><a name="0033b19" id="0033b19">无性故不得言有。亦无空故不得言无。</a><a name="0033b20" id="0033b20">若法有性相。则不待众缘而有。若不待</a><a name="0033b21" id="0033b21">众缘则无法。是故无有不空法。汝上所说</a><a name="0033b22" id="0033b22">空法有过者。此过今还在汝。何以故</a><a name="0033b23" id="0033b23"><p class='lg'>　　若一切不空　　　则无有生灭</a><br><a name="0033b24" id="0033b24">　　如是则无有　　　四圣谛之法　</p></a><a name="0033b25" id="0033b25"><p>若一切法各各有性不空者。则无有生灭。</a><a name="0033b26" id="0033b26">无生灭故。则无四圣谛法。何以故</a><a name="0033b27" id="0033b27"><p class='lg'>　　苦不从缘生　　　云何当有苦</a><br><a name="0033b28" id="0033b28">　　无常是苦义　　　定性无无常　</p></a><a name="0033b29" id="0033b29"><p>苦不从缘生故则无苦。何以故。经说无常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300033a.htm'><img src='up.gif' border=0></a>
<a href='T300033c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>