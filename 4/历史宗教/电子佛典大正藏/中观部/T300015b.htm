<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0015b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷2)</font> 观燃可燃品第十 <font face='Arial'>T30, p0015b</h2></font><hr>
<span class='old'>
</a><a name="0015a28" id="0015a28">有燃。则因燃可燃成。今若因可燃而燃成</a><a name="0015a29" id="0015a29">者。则先有可燃而后有燃。不应待燃而</span><a name="0015b01" id="0015b01">有可燃。何以故可燃在先燃在后故。若燃</a><a name="0015b02" id="0015b02">不燃可燃。是则可燃不成。又可燃不在余</a><a name="0015b03" id="0015b03">处离于燃故。若可燃不成。燃亦不成。若先</a><a name="0015b04" id="0015b04">燃后有可燃。燃亦有如是过。是故燃可燃。</a><a name="0015b05" id="0015b05">二俱不成。复次</a><a name="0015b06" id="0015b06"><p class='lg'>　　若因可燃燃　　　则燃成复成</a><br><a name="0015b07" id="0015b07">　　是为可燃中　　　则为无有燃　</p></a><a name="0015b08" id="0015b08"><p>若欲因可燃而成燃。则燃成已复成。何以</a><a name="0015b09" id="0015b09">故。燃自住于燃中。若燃不自住其体。从可</a><a name="0015b10" id="0015b10">燃成者。无有是事。是故有是燃从可燃</a><a name="0015b11" id="0015b11">成。今则燃成复成。有如是过。复有可燃</a><a name="0015b12" id="0015b12">无燃过。何以故。可燃离燃自住其体故。是</a><a name="0015b13" id="0015b13">故燃可燃相因待。无有是事。复次</a><a name="0015b14" id="0015b14"><p class='lg'>　　若法因待成　　　是法还成待</a><br><a name="0015b15" id="0015b15">　　今则无因待　　　亦无所成法　</p></a><a name="0015b16" id="0015b16"><p>若法因待成。是法还成本因待。如是决定则</a><a name="0015b17" id="0015b17">无二事。如因可燃而成燃。还因于燃而</a><a name="0015b18" id="0015b18">成可燃。是则二俱无定。无定故不可得。何</a><a name="0015b19" id="0015b19">以故</a><a name="0015b20" id="0015b20"><p class='lg'>　　若法有待成　　　未成云何待</a><br><a name="0015b21" id="0015b21">　　若成已有待　　　成已何用待　</p></a><a name="0015b22" id="0015b22"><p>若法因待成。是法先未成。未成则无。无则</a><a name="0015b23" id="0015b23">云何有因待。若是法先已成已成。何用因</a><a name="0015b24" id="0015b24">待。是二俱不相因待。是故汝先说燃可燃</a><a name="0015b25" id="0015b25">相因待成。无有是事。是故</a><a name="0015b26" id="0015b26"><p class='lg'>　　因可燃无燃　　　不因亦无燃</a><br><a name="0015b27" id="0015b27">　　因燃无可燃　　　不因无可燃　</p></a><a name="0015b28" id="0015b28"><p>今因待可燃燃不成。不因待可燃燃亦不</a><a name="0015b29" id="0015b29">成。可燃亦如是。因燃不因燃。二俱不成。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300015a.htm'><img src='up.gif' border=0></a>
<a href='T300015c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>