<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0132b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷15)</font> 释观世谛缘起品第二十六 <font face='Arial'>T30, p0132b</h2></font><hr>
<span class='old'>
</a><a name="0132a28" id="0132a28">色是眼识所依止处故。名清净色。以为眼入。</a><a name="0132a29" id="0132a29">如是以声等为境界。彼清净色。是耳等识所</span><a name="0132b01" id="0132b01">依止处故。名清净色。为耳等入。意入者。以无</a><a name="0132b02" id="0132b02">间次第灭为彼意入。云何为入。谓识及心心</a><a name="0132b03" id="0132b03">数法等。从清净色中起故。名之为入。何故名</a><a name="0132b04" id="0132b04">触。谓与苦受乐受不苦不乐受等。各和合故</a><a name="0132b05" id="0132b05">名触。如论偈说</a><a name="0132b06" id="0132b06"><p class='lg'>　　因彼眼与色　　　及作意三种</a><br><a name="0132b07" id="0132b07">　　与名色为缘　　　尔乃识得生　</p></a><a name="0132b08" id="0132b08"><p>释曰。识得生者。如眼以色为缘。识缘色故而</a><a name="0132b09" id="0132b09">识得生。如是耳以声为缘。耳识得生。乃至意</a><a name="0132b10" id="0132b10">以法为缘。意识得生。云何名触。如论偈说</a><a name="0132b11" id="0132b11"><p class='lg'>　　彼色识眼等　　　三种共和合</a><br><a name="0132b12" id="0132b12">　　如是名为触　　　从触起于受　</p></a><a name="0132b13" id="0132b13"><p>释曰。境界与根意等三种为一体故。而名为</a><a name="0132b14" id="0132b14">触。触为缘故起三种受。如论偈说</a><a name="0132b15" id="0132b15"><p class='lg'>　　受为起爱缘　　　为受故起爱</a><br><a name="0132b16" id="0132b16">　　爱又为取缘　　　取者有四种　</p></a><a name="0132b17" id="0132b17"><p>释曰。此谓求欲之相而名为爱。无闻凡夫为</a><a name="0132b18" id="0132b18">乐受故起贪求心。如舐刀蜜。不觉后时伤舌</a><a name="0132b19" id="0132b19">过患。若为乐受起贪者可尔。云何于苦受不</a><a name="0132b20" id="0132b20">苦不乐受而起贪耶。谓以苦受不苦不乐受</a><a name="0132b21" id="0132b21">亦为爱缘故。受苦受时亦有求离心生。亦是</a><a name="0132b22" id="0132b22">爱也。是故无过。四取者。谓欲取见取戒取我</a><a name="0132b23" id="0132b23">语取。云何为取。谓积集义。复次爱增长故。亦</a><a name="0132b24" id="0132b24">即是取。为得五欲乐故。起追求心。亦名为取。</a><a name="0132b25" id="0132b25">如论偈说</a><a name="0132b26" id="0132b26"><p class='lg'>　　由取诸有故　　　取者起于有</a><br><a name="0132b27" id="0132b27">　　以无取者故　　　脱苦断诸有　</p></a><a name="0132b28" id="0132b28"><p>释曰。有者是业相。复次有者。是生异名。而生</a><a name="0132b29" id="0132b29">之因法亦名为有。若尔者云何即因是果耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300132a.htm'><img src='up.gif' border=0></a>
<a href='T300132c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>