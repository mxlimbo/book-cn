<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0022a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷3)</font> 观业品第十七 <font face='Arial'>T30, p0022a</h2></font><hr>
<span class='old'>
</a><a name="0021c22" id="0021c22">二种福。一从施生。二从用生。如人以箭射</a><a name="0021c23" id="0021c23">人。若箭杀人有二种罪。一者从射生。二</span><a name="0022a01" id="0022a01">者从杀生。若射不杀。射者但得射罪。无杀</a><a name="0022a02" id="0022a02">罪。是故偈中说罪福从用生。如是名为六</a><a name="0022a03" id="0022a03">种业。第七名思。是七种即是分别业相。是</a><a name="0022a04" id="0022a04">业有今世后世果报。是故决定有业有果</a><a name="0022a05" id="0022a05">报故。诸法不应空。答曰</a><a name="0022a06" id="0022a06"><p class='lg'>　　业住至受报　　　是业即为常</a><br><a name="0022a07" id="0022a07">　　若灭即无业　　　云何生果报　</p></a><a name="0022a08" id="0022a08"><p>业若住至受果报。即为是常。是事不然。何</a><a name="0022a09" id="0022a09">以故。业是生灭相。一念尚不住。何况至果</a><a name="0022a10" id="0022a10">报。若谓业灭。灭则无。云何能生果报。问曰</a><a name="0022a11" id="0022a11"><p class='lg'>　　如芽等相续　　　皆从种子生</a><br><a name="0022a12" id="0022a12">　　从是而生果　　　离种无相续</a><br><a name="0022a13" id="0022a13">　　从种有相续　　　从相续有果</a><br><a name="0022a14" id="0022a14">　　先种后有果　　　不断亦不常</a><br><a name="0022a15" id="0022a15">　　如是从初心　　　心法相续生</a><br><a name="0022a16" id="0022a16">　　从是而有果　　　离心无相续</a><br><a name="0022a17" id="0022a17">　　从心有相续　　　从相续有果</a><br><a name="0022a18" id="0022a18">　　先业后有果　　　不断亦不常　</p></a><a name="0022a19" id="0022a19"><p>如从谷有芽。从芽有茎叶等相续。从是相</a><a name="0022a20" id="0022a20">续而有果生。离种无相续生。是故从谷子</a><a name="0022a21" id="0022a21">有相续。从相续有果。先种后有果。故不</a><a name="0022a22" id="0022a22">断亦不常。如谷种喻。业果亦如是。初心起</a><a name="0022a23" id="0022a23">罪福。犹如谷种。因是心余心心数法相续</a><a name="0022a24" id="0022a24">生。乃至果报。先业后果故不断亦不常。若</a><a name="0022a25" id="0022a25">离业有果报。则有断常。是善业因缘果报</a><a name="0022a26" id="0022a26">者。所谓</a><a name="0022a27" id="0022a27"><p class='lg'>　　能成福德者　　　是十白业道</a><br><a name="0022a28" id="0022a28">　　二世五欲乐　　　即是白业报　</p></a><a name="0022a29" id="0022a29"><p>白名善净。成福德因缘者。从是十白业道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300021c.htm'><img src='up.gif' border=0></a>
<a href='T300022b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>