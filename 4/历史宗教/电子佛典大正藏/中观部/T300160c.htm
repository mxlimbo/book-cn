<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1568 十二门论 0160c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1568 十二门论</font> <font face='Arial'>(卷1)</font> 观有果无果门第二 <font face='Arial'>T30, p0160c</h2></font><hr>
<span class='old'>
</a><a name="0160b28" id="0160b28">一生一不生。无有是处。复次若未生定有</a><a name="0160b29" id="0160b29">者。生已则应无。何以故。生未生共相违故。</span><a name="0160c01" id="0160c01">生未生相违故。是二作相亦相违。复次有</a><a name="0160c02" id="0160c02">与无相违。无与有相违。若生已亦有。未生</a><a name="0160c03" id="0160c03">时亦有者。则生未生不应有异。何以故。</a><a name="0160c04" id="0160c04">若有生。生已亦有。未生亦有。如是生未生</a><a name="0160c05" id="0160c05">有何差别。生未生无差别。是事不然。是故</a><a name="0160c06" id="0160c06">有不生。复次有已先成。何用更生。如作已</a><a name="0160c07" id="0160c07">不应作。成已不应成。是故有法不应生。</a><a name="0160c08" id="0160c08">复次若有生因中未生时。果应可见而实</a><a name="0160c09" id="0160c09">不可见。如泥中瓶蒲中席。应可见而实</a><a name="0160c10" id="0160c10">不可见。是故有不生。问曰。果虽先有。</a><a name="0160c11" id="0160c11">以未变故不见。答曰。若瓶未生时。瓶体</a><a name="0160c12" id="0160c12">未变故不见者。以何相知。言泥中先有</a><a name="0160c13" id="0160c13">瓶。为以瓶相有瓶。为以牛相马相故有</a><a name="0160c14" id="0160c14">瓶耶。若泥中无瓶相者。亦无牛相马相。是</a><a name="0160c15" id="0160c15">岂不名无耶。是故汝说因中先有果而生</a><a name="0160c16" id="0160c16">者。是事不然。复次变法即是果者。即应因中</a><a name="0160c17" id="0160c17">先有变。何以故。汝法因中先有果故。若瓶</a><a name="0160c18" id="0160c18">等先有变亦先有。应当可见而实不可得。是</a><a name="0160c19" id="0160c19">故汝言未变故不见。是事不然。若谓未变</a><a name="0160c20" id="0160c20">不名为果。则果毕竟不可得。何以故。是变</a><a name="0160c21" id="0160c21">先无后亦应无。故瓶等果毕竟不可得。若</a><a name="0160c22" id="0160c22">谓变已是果者。则因中先无。如是则不定。</a><a name="0160c23" id="0160c23">或因中先有果。或先无果。问曰。先有变但</a><a name="0160c24" id="0160c24">不可得见。凡物自有。有而不可得者。如</a><a name="0160c25" id="0160c25">物或有近而不可知。或有远而不可知。</a><a name="0160c26" id="0160c26">或根坏故不可知。或心不住故不可知。障</a><a name="0160c27" id="0160c27">故不可知。同故不可知。胜故不可知。微</a><a name="0160c28" id="0160c28">细故不可知。近而不可知者。如眼中药。远</a><a name="0160c29" id="0160c29">而不可知者。如鸟飞虚空高翔远逝。根坏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300160b.htm'><img src='up.gif' border=0></a>
<a href='T300161a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>