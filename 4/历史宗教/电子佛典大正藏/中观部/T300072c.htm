<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0072c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷4)</font> 释观六界品第五 <font face='Arial'>T30, p0072c</h2></font><hr>
<span class='old'>
</a><a name="0072b28" id="0072b28"><p class='lg'>　　有无俱是边　　　乃至心所行</a><br><a name="0072b29" id="0072b29">　　彼心行灭已　　　名为正心灭　</p></span><a name="0072c01" id="0072c01"><p>释曰。如是不著有体。不着无体。若法无体。则</a><a name="0072c02" id="0072c02">无一可作故。又如偈曰</a><a name="0072c03" id="0072c03"><p class='lg'>　　遮有言非有　　　不取非有故</a><br><a name="0072c04" id="0072c04">　　如遮青非青　　　不欲说为白　</p></a><a name="0072c05" id="0072c05"><p>释曰。此二种见名为不善。是故有智慧者。欲</a><a name="0072c06" id="0072c06">息戏论得无余乐者。应须遮此二种恶见。此</a><a name="0072c07" id="0072c07">复云何。若三界所摄。若出世间。若善不善及</a><a name="0072c08" id="0072c08">无记等。如世谛种诸所营作。彼于第一义中。</a><a name="0072c09" id="0072c09">若有自体者。起勤方便作善不善此诸作业</a><a name="0072c10" id="0072c10">应空无果。何以故。以先有故。譬如先有。若</a><a name="0072c11" id="0072c11">瓶衣等如是乐者常乐。苦者常苦。如壁上彩</a><a name="0072c12" id="0072c12">画形量威仪相貌不变。一切众生亦应如是。</a><a name="0072c13" id="0072c13">复次若无自体者。彼三界所摄。若出世间善</a><a name="0072c14" id="0072c14">不善法起勤方便则空无果以无有故。如是</a><a name="0072c15" id="0072c15">世间则堕断灭。譬如磨莹兔角。令其利终</a><a name="0072c16" id="0072c16">不可得。是故偈曰</a><a name="0072c17" id="0072c17"><p class='lg'>　　少慧见诸法　　　若有若无等</a><br><a name="0072c18" id="0072c18">　　彼人则不见　　　灭见第一义　</p></a><a name="0072c19" id="0072c19"><p>复次如宝聚经中。佛告迦叶。有者是一边。</a><a name="0072c20" id="0072c20">无者是一边。如是等。彼内地界及外地界皆</a><a name="0072c21" id="0072c21">无二义。诸佛如来实慧证知得成正觉无二</a><a name="0072c22" id="0072c22">一相。所谓无相。又如上金光明女经。文殊师</a><a name="0072c23" id="0072c23">利问善女人言。姊云何观界。女人答言。文殊</a><a name="0072c24" id="0072c24">师利如劫烧时世界空虚无一可见。又如偈</a><a name="0072c25" id="0072c25">曰</a><a name="0072c26" id="0072c26"><p class='lg'>　　世间如空相　　　虚空亦无相</a><br><a name="0072c27" id="0072c27">　　若能如是知　　　于世得解脱　</p></a><a name="0072c28" id="0072c28"><p>如是等诸修多罗此中应广说</a><a name="0072c29" id="0072c29"><p>释观六界品竟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300072b.htm'><img src='up.gif' border=0></a>
<a href='T300073a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>