<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0269 佛说法华三昧经 0289a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 269 佛说法华三昧经</font> <font face='Arial'>(卷1)</font> <font face='Arial'>T09, p0289a</h2></font><hr>
<span class='old'>
</a><a name="0288c28" id="0288c28">说智慧意甚愿乐。国付太子。身归三尊给侍</a><a name="0288c29" id="0288c29">左右。并受法教。欲作沙门求道如佛。佛即放</span><a name="0289a01" id="0289a01">光若干种色。其明照十方。地为六反震动。诸</a><a name="0289a02" id="0289a02">天作乐覆满于虚空。散华名宝覆三千大千</a><a name="0289a03" id="0289a03">刹土天下丘墟皆平。其有大山。化为黄金。枯</a><a name="0289a04" id="0289a04">木更生。中有不端正者。皆得愿。树木枯者。皆</a><a name="0289a05" id="0289a05">生条叶。自然风吹。皆歌叹佛功德。生华者即</a><a name="0289a06" id="0289a06">自堕落。各气到佛所。罗住空中。各说偈赞佛</a><a name="0289a07" id="0289a07">功德<p class='lg'></a><br><a name="0289a08" id="0289a08">　　今蒙圣神力　　　得救死复生</a><br><a name="0289a09" id="0289a09">　　光色还本然　　　复实滋道成</a><br><a name="0289a10" id="0289a10">　　生死淫乱色　　　譬于枯木时</a><br><a name="0289a11" id="0289a11">　　值佛说音声　　　还来合本并</a><br><a name="0289a12" id="0289a12">　　六色沉着瞑　　　四色合五欲</a><br><a name="0289a13" id="0289a13">　　分别法空然　　　解道成法行</a><br><a name="0289a14" id="0289a14">　　为得真定智　　　快乐得安宁</a><br><a name="0289a15" id="0289a15">　　一切皆欢喜　　　稽首礼佛足　</p></a><a name="0289a16" id="0289a16"><p>尔时诸六通及罗汉。见华有是说。女利行即</a><a name="0289a17" id="0289a17">化为男子。复为菩萨一女子。作是二化变。众</a><a name="0289a18" id="0289a18">坐莫不欢喜。时一佛刹中无有女人。诸六通</a><a name="0289a19" id="0289a19">道者十万五千人。三万须陀洹。皆得阿惟越</a><a name="0289a20" id="0289a20">致。八万六千人及阿那含皆得柔顺法忍。不</a><a name="0289a21" id="0289a21">可计罗汉。更发无上正真道意。其有辟支佛</a><a name="0289a22" id="0289a22">行。即如弥勒辈。王即以国付太子。太子名辩</a><a name="0289a23" id="0289a23">积。拜跪白大王。王为欲施子孙之殃。与色身</a><a name="0289a24" id="0289a24">之福。施子孙。当以法财之利。持诛灭之怨大</a><a name="0289a25" id="0289a25">罪。与子孙。大国之治世世漏没。人根不知大</a><a name="0289a26" id="0289a26">慧。灭善之路。与子孙。当奈何。父王有教。不</a><a name="0289a27" id="0289a27">得不从。辄便礼拜。辞王而去。还国宫殿。坐领</a><a name="0289a28" id="0289a28">国。普告。若不到佛所求无为道作善孝者。罪</a><a name="0289a29" id="0289a29">与三逆等。太子于殿上。精进勇慧。广开大道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090288c.htm'><img src='up.gif' border=0></a>
<a href='T090289b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>