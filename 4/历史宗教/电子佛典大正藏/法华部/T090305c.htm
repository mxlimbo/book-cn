<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0271 佛说菩萨行方便境界神通变化经 0305c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 271 佛说菩萨行方便境界神通变化经</font> <font face='Arial'>(卷1)</font> <font face='Arial'>T09, p0305c</h2></font><hr>
<span class='old'>
</a><a name="0305b28" id="0305b28">常无怨敌</a><a name="0305b29" id="0305b29"><p class='juan'>
佛说菩萨行方便经卷上</p>
</span><a name="0305c01" id="0305c01"></a><a name="0305c02" id="0305c02"><p class='juan'>
佛说菩萨行方便境界神通变</a><a name="0305c03" id="0305c03">化经卷中</p>
</a><a name="0305c04" id="0305c04"></a><a name="0305c05" id="0305c05"><p><span class='byline'>　　　　宋天竺三藏法师求那跋陀罗译</span><br></a><a name="0305c06" id="0305c06"><p>文殊师利。如转轮王小功德成有尽德聚。有</a><a name="0305c07" id="0305c07">贪有嗔有痴有取有结有使。是转轮王。一切</a><a name="0305c08" id="0305c08">无有作怨敌者。所以者何。文殊师利。是转轮</a><a name="0305c09" id="0305c09">王无有诤恼。文殊师利。岂况如来转大法轮。</a><a name="0305c10" id="0305c10">无量大智。功德庄严具足成就。得无断大悲。</a><a name="0305c11" id="0305c11">游行无漏法虚空中。七助菩提法宝成就。</a><a name="0305c12" id="0305c12">以不忘法。转大法轮。外有诤讼诸怨敌怖。无</a><a name="0305c13" id="0305c13">有是处。文殊师利当知。若见此佛刹土外道</a><a name="0305c14" id="0305c14">出家。汝善男子当知。一切安住一道。所谓佛</a><a name="0305c15" id="0305c15">道。文殊师利。喻诸禽兽无力能住师子王前。</a><a name="0305c16" id="0305c16">如是文殊师利。诸外道出家无能便入如</a><a name="0305c17" id="0305c17">来境界。亦不能与如来诤论。大人师子。持</a><a name="0305c18" id="0305c18">于十力。得四无畏。在其前吼。无有是处。惟除</a><a name="0305c19" id="0305c19">如来之所加持。文殊师利。喻日宫出放光明</a><a name="0305c20" id="0305c20">网。一切萤火皆悉隐蔽。一切珍宝火光星宿</a><a name="0305c21" id="0305c21">悉无照明。如是文殊师利。无上如来大日宫</a><a name="0305c22" id="0305c22">出时。放大智光明。诸外道出家皆悉隐蔽。无</a><a name="0305c23" id="0305c23">有照明。文殊师利。喻胜铁王随其地分所出</a><a name="0305c24" id="0305c24">之处。一切诸铁无有住者。以诸铁聚不共相</a><a name="0305c25" id="0305c25">故。如是文殊师利。若有佛土有佛出世。当知</a><a name="0305c26" id="0305c26">一切诸外道等无出家行。何以故。不共相佛</a><a name="0305c27" id="0305c27">出于世故。文殊师利。喻如意宝王随所出处。</a><a name="0305c28" id="0305c28">不生一切伪摩尼宝。如是文殊师利。如来大</a><a name="0305c29" id="0305c29">智宝所出处。当知是处不出外道。文殊师利。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090305b.htm'><img src='up.gif' border=0></a>
<a href='T090306a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>