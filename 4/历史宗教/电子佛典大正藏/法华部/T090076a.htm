<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0263 正法华经 0076a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 263 正法华经</font> <font face='Arial'>(卷2)</font> 应时品第三 <font face='Arial'>T09, p0076a</h2></font><hr>
<span class='old'>
</a><a name="0075c28" id="0075c28">足。善权方便化现佛慧。闻使佛力无所</a><a name="0075c29" id="0075c29">畏。众生难寤不肯寻受。因缘所缚。未脱</span><a name="0076a01" id="0076a01">生老病死忧患。未始得度三界烧炙。不了所</a><a name="0076a02" id="0076a02">归。何谓解佛慧者。譬如长者。立强勇猛多</a><a name="0076a03" id="0076a03">力诸士。救彼诸子使离火患。方便诱之适出</a><a name="0076a04" id="0076a04">在外。然后乃赐微妙奇特众宝车乘。如是舍</a><a name="0076a05" id="0076a05">利弗。如来正觉以力无畏建立众德。善权方</a><a name="0076a06" id="0076a06">便修勇猛慧。睹见三界然炽之宅。欲以救济</a><a name="0076a07" id="0076a07">众生诸难。故现声闻缘觉菩萨之道。以是三</a><a name="0076a08" id="0076a08">乘开化驱驰使弃爱欲。教诸萌类灭三界火</a><a name="0076a09" id="0076a09">淫怒痴缚。色声香味细滑之法。三处五欲五</a><a name="0076a10" id="0076a10">欲烧人。不猗三界便得三乘。勤精三乘</a><a name="0076a11" id="0076a11">则超三界。进三乘者诸佛所训也。黎庶则至</a><a name="0076a12" id="0076a12">无央数集。世尊现戏行为娱乐。修此根力</a><a name="0076a13" id="0076a13">觉意禅定脱门三昧正受。然于后世致大法</a><a name="0076a14" id="0076a14">乐。安隐欣豫无所挂碍。又舍利弗。其有众生</a><a name="0076a15" id="0076a15">未兴起者。如来出世有信乐者。乐佛法教精</a><a name="0076a16" id="0076a16">进奉行。最后竟时欲取灭度。谓声闻乘。遵</a><a name="0076a17" id="0076a17">求罗汉孚出三界。譬如长者免济子难许以</a><a name="0076a18" id="0076a18">羊车。若复有人无有师法。自从意出求至寂</a><a name="0076a19" id="0076a19">然。欲独灭度觉诸因缘。于如来法而行精进。</a><a name="0076a20" id="0076a20">谓缘觉乘。出之火宅许以马车。假使有人。求</a><a name="0076a21" id="0076a21">诸通慧诸佛道慧。自在圣慧自从心出。无师</a><a name="0076a22" id="0076a22">主慧多所哀念。多所安隐诸天人民。欲利天</a><a name="0076a23" id="0076a23">上世间人民。灭度黎庶于如来法。奉修精进</a><a name="0076a24" id="0076a24">欲求大圣。普见之慧力无所畏。谓如来道。</a><a name="0076a25" id="0076a25">菩萨大士所履乘也。譬如长者劝诱其子免</a><a name="0076a26" id="0076a26">火患难。许以象车驱出火宅。父见子安济难</a><a name="0076a27" id="0076a27">无惧。自察家中财宝无量。等赐诸子高大殊</a><a name="0076a28" id="0076a28">妙七宝大乘。如来正觉亦复如是。睹无数众</a><a name="0076a29" id="0076a29">亿百千垓。使度三难勤苦怖惧。从其所愿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090075c.htm'><img src='up.gif' border=0></a>
<a href='T090076b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>