<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0273 金刚三昧经 0369b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 273 金刚三昧经</font> <font face='Arial'>(卷1)</font> 入实际品第五 <font face='Arial'>T09, p0369b</h2></font><hr>
<span class='old'>
</a><a name="0369a28" id="0369a28">蜜</a><a name="0369a29" id="0369a29"><p><b>　　<A NAME="n205"></A>金刚三昧经入实际品第五</b></span><a name="0369b01" id="0369b01"><p>于是如来作如是言。诸菩萨等本利深入可</a><a name="0369b02" id="0369b02">度众生。若后非时。应如说法时说利。不但</a><a name="0369b03" id="0369b03">顺不顺说。非同非异。相应如说。引诸情智。流</a><a name="0369b04" id="0369b04">入萨婆若海。无令可众挹彼虚风。悉令彼庶</a><a name="0369b05" id="0369b05">一味神乳。世间非世间。住非住处。五空出</a><a name="0369b06" id="0369b06">入无有取舍。何以故。诸法空相。性非有无。</a><a name="0369b07" id="0369b07">非无不无。不无不有。无决定性。不住有无。非</a><a name="0369b08" id="0369b08">彼有无。凡圣之智。而能测隐。诸菩萨等若</a><a name="0369b09" id="0369b09">知是利。即得菩提。尔时众中有一菩萨。名曰</a><a name="0369b10" id="0369b10">大力。即从座起。前白佛言。尊者。如佛所说。</a><a name="0369b11" id="0369b11">五空出入无有取舍。云何五空而不取舍。佛</a><a name="0369b12" id="0369b12">言。菩萨五空者。三有是空。六道影是空。法相</a><a name="0369b13" id="0369b13">是空。名相是空。心识义是空。菩萨如是等空。</a><a name="0369b14" id="0369b14">空不住空。空无空相。无相之法。有何取舍。</a><a name="0369b15" id="0369b15">入无取地。则入三空。大力菩萨言。云何三空。</a><a name="0369b16" id="0369b16">佛言。三空者。空相亦空。空空亦空。所空亦</a><a name="0369b17" id="0369b17">空。如是等空。不住三相。不无真实。文言道</a><a name="0369b18" id="0369b18">断。不可思议。大力菩萨言。不无真实。是相应</a><a name="0369b19" id="0369b19">有。佛言。无不住无。有不住有。不无不有。</a><a name="0369b20" id="0369b20">不有之法。不即住无。不无之相。不即住有。</a><a name="0369b21" id="0369b21">非以有无而诠得理菩萨。无名义相。不可思</a><a name="0369b22" id="0369b22">议。何以故。无名之名。不无于名。无义之义。</a><a name="0369b23" id="0369b23">不无于义。大力菩萨言。如是名义。真实如</a><a name="0369b24" id="0369b24">相。如来如相。如不住如。如无如相。相无如</a><a name="0369b25" id="0369b25">故。非不如来。众生心相。相亦如来。众生之</a><a name="0369b26" id="0369b26">心。应无别境。佛言。如是。众生之心。实无别</a><a name="0369b27" id="0369b27">境。何以故。心本净故。理无秽故。以染尘故。</a><a name="0369b28" id="0369b28">名为三界。三界之心。名为别境。是境虚妄。从</a><a name="0369b29" id="0369b29">心化生。心若无妄。即无别境。大力菩萨言。心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090369a.htm'><img src='up.gif' border=0></a>
<a href='T090369c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>