<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0140a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷1)</font> 方便品第二 <font face='Arial'>T09, p0140a</h2></font><hr>
<span class='old'>
</a><a name="0139c28" id="0139c28"><p>尔时世尊告舍利弗。汝已殷勤三请。岂得不</a><a name="0139c29" id="0139c29">说。汝今谛听。善思念之。吾当为汝分别解说。</span><a name="0140a01" id="0140a01">说此语时。会中有比丘比丘尼优婆塞优婆</a><a name="0140a02" id="0140a02">夷五千人等。即从座起礼佛而退。所以者何。</a><a name="0140a03" id="0140a03">此辈罪根深重。及增上慢。未得谓得。未证谓</a><a name="0140a04" id="0140a04">证。有如此失。是以不住。世尊默然而不制止。</a><a name="0140a05" id="0140a05">尔时佛告舍利弗。我今此众。无复枝叶。纯有</a><a name="0140a06" id="0140a06">贞实。舍利弗。如是增上慢人。退亦佳矣。</a><a name="0140a07" id="0140a07">汝今善听。当为汝说。舍利弗言。唯然世尊。愿</a><a name="0140a08" id="0140a08">乐欲闻。佛告舍利弗。如是妙法。诸佛如来时</a><a name="0140a09" id="0140a09">乃说之。如优昙钵华时一现耳。舍利弗。汝等</a><a name="0140a10" id="0140a10">当信。佛之所说言不虚妄。舍利弗。诸佛随宜</a><a name="0140a11" id="0140a11">说法意趣难解。所以者何。我以无数方便种</a><a name="0140a12" id="0140a12">种因缘譬喻言辞。演说诸法。是法非思量分</a><a name="0140a13" id="0140a13">别之所能解。惟有诸佛乃能知之。所以者</a><a name="0140a14" id="0140a14">何。诸佛世尊。惟以一大事因缘故出现于世。</a><a name="0140a15" id="0140a15">舍利弗。云何名诸佛世尊惟以一大事因缘</a><a name="0140a16" id="0140a16">故出现于世。诸佛世尊。欲令众生开佛知见</a><a name="0140a17" id="0140a17">使得清净故。出现于世。欲示众生佛知见</a><a name="0140a18" id="0140a18">故。出现于世。欲令众生悟佛知见故。出现于</a><a name="0140a19" id="0140a19">世。欲令众生入佛知见道故。出现于世。舍</a><a name="0140a20" id="0140a20">利弗。是为诸佛以一大事因缘故出现于世。</a><a name="0140a21" id="0140a21">佛告舍利弗。诸佛如来。但教化菩萨。诸有</a><a name="0140a22" id="0140a22">所作常为一事。惟以佛之知见示悟众生。舍</a><a name="0140a23" id="0140a23">利弗。如来但以一佛乘故。为众生说法。无有</a><a name="0140a24" id="0140a24">余乘若二若三。舍利弗。一切十方诸佛法亦</a><a name="0140a25" id="0140a25">如是。舍利弗。过去诸佛。以无量无数方便</a><a name="0140a26" id="0140a26">种种因缘譬喻言辞。而为众生演说诸法。是</a><a name="0140a27" id="0140a27">法皆为一佛乘故。是诸众生。从诸佛闻法究</a><a name="0140a28" id="0140a28">竟皆得一切种智。舍利弗。未来诸佛当出于</a><a name="0140a29" id="0140a29">世。亦以无量无数方便种种因缘譬喻言辞。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090139c.htm'><img src='up.gif' border=0></a>
<a href='T090140b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>