<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0268 佛说广博严净不退转轮经 0256a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 268 佛说广博严净不退转轮经</font> <font face='Arial'>(卷1)</font> <font face='Arial'>T09, p0256a</h2></font><hr>
<span class='old'>
</a><a name="0255c28" id="0255c28">乐。以供养佛以供养法。为令众生得解脱故。</a><a name="0255c29" id="0255c29">供养佛已。犹如壮士屈伸臂顷。于彼佛前忽</span><a name="0256a01" id="0256a01">然不现。在东方恒河沙佛前自然而现。皆悉</a><a name="0256a02" id="0256a02">如上说广博严净不退转轮法。彼佛世界无</a><a name="0256a03" id="0256a03">有女人。亦无声闻辟支佛乘世界庄严皆如</a><a name="0256a04" id="0256a04">莲华开敷遍身如来佛土。菩萨庄严充满其</a><a name="0256a05" id="0256a05">国亦复如是。彼国诸佛脐中皆出一大莲花。</a><a name="0256a06" id="0256a06">文殊师利而坐其上。恭敬供养现诸神变皆</a><a name="0256a07" id="0256a07">亦如上。南西北方四维上下亦复如是。一一</a><a name="0256a08" id="0256a08">方面恒河沙诸佛如来。文殊师利而现其前。</a><a name="0256a09" id="0256a09">彼诸世尊。皆说广博严净不退转轮法。亦遣</a><a name="0256a10" id="0256a10">侍者菩萨摩诃萨。此诸菩萨下莲花台。一心</a><a name="0256a11" id="0256a11">念佛合掌恭敬咨问彼佛。云何名三乘。亦欲</a><a name="0256a12" id="0256a12">因文殊师利威神力往娑婆世界见释迦牟尼</a><a name="0256a13" id="0256a13">佛听受法教。文殊师利皆悉安慰。十方世界</a><a name="0256a14" id="0256a14">诸菩萨摩诃萨。我当共汝至娑婆世界。见释</a><a name="0256a15" id="0256a15">迦牟尼佛。如是时间于此娑婆世界阎浮提</a><a name="0256a16" id="0256a16">中夜犹未晓</a><a name="0256a17" id="0256a17"><p>尔时尊者阿难。从房门孔有光来入。即从床</a><a name="0256a18" id="0256a18">起出自房时。见有光明照只陀林日犹未出。</a><a name="0256a19" id="0256a19">见只陀林大水盈满。其水澄清无诸扰浊。房</a><a name="0256a20" id="0256a20">舍园林悉皆不现便作是念。今日必说未曾</a><a name="0256a21" id="0256a21">有法故现斯瑞。尔时尊者阿难。举足入水不</a><a name="0256a22" id="0256a22">没不湿。心生欢喜诣佛精舍。见一万莲花回</a><a name="0256a23" id="0256a23">旋围绕世尊精舍。闻大音乐歌颂之声。彼诸</a><a name="0256a24" id="0256a24">莲花出大光明。照只陀林及舍卫国。乃至三</a><a name="0256a25" id="0256a25">千大千世界。佛威神故乃令阿难。心生欢</a><a name="0256a26" id="0256a26">喜。右膝着地一心合掌顶礼世尊。如是时间</a><a name="0256a27" id="0256a27">天已明了。尔时佛精舍边回旋莲华中有一</a><a name="0256a28" id="0256a28">莲华。忽然而来至只陀林处中而住。尊者阿</a><a name="0256a29" id="0256a29">难。见是事已便作此念。我今应往为佛世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090255c.htm'><img src='up.gif' border=0></a>
<a href='T090256b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>