<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0266 佛说阿惟越致遮经 0218c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 266 佛说阿惟越致遮经</font> <font face='Arial'>(卷2)</font> 降魔品第十二 <font face='Arial'>T09, p0218c</h2></font><hr>
<span class='old'>
</a><br><a name="0218b28" id="0218b28">　　觉意及思道　　　免去圣轨慕</a><br><a name="0218b29" id="0218b29">　　明智未尝动　　　不为诸想惑</span><br><a name="0218c01" id="0218c01">　　佛法之所求　　　如此众圣想</a><br><a name="0218c02" id="0218c02">　　无有若干念　　　言行之所动</a><br><a name="0218c03" id="0218c03">　　佛慧无挂碍　　　道想之所依</a><br><a name="0218c04" id="0218c04">　　则为远佛道　　　佛圣非思议　</p></a><a name="0218c05" id="0218c05"><p>佛分明说化魔品时。十亿之众坏除疑网。成</a><a name="0218c06" id="0218c06">就大明。逮不起法忍。得法忍已。一切同心。</a><a name="0218c07" id="0218c07">说此偈言<p class='lg'></a><br><a name="0218c08" id="0218c08">　　弘道之尊圣　　　佛轨忽无思</a><br><a name="0218c09" id="0218c09">　　为吾等大师　　　道勖断狐疑</a><br><a name="0218c10" id="0218c10">　　具一切光明　　　使住佛明道</a><br><a name="0218c11" id="0218c11">　　其耀照十方　　　目睹亿千佛</a><br><a name="0218c12" id="0218c12">　　普见众庶元　　　于色无所著</a><br><a name="0218c13" id="0218c13">　　蒙世尊之恩　　　吾等法眼净　</p></a><a name="0218c14" id="0218c14"><p>尔时百亿人众各脱身衣以覆佛上。供养大</a><a name="0218c15" id="0218c15">圣。则叹斯言。令一切人逮闻此法。光明具足</a><a name="0218c16" id="0218c16">所愿必获。阿难白佛。其有闻是开化魔经受</a><a name="0218c17" id="0218c17">持讽诵。为得何福。佛言。其福大浩。阿难复</a><a name="0218c18" id="0218c18">问。何谓为浩。佛言。若善男子善女人。则旦</a><a name="0218c19" id="0218c19">供养百佛。日中晡时。人定夜半。天晓肃肃。各</a><a name="0218c20" id="0218c20">各供养百佛世尊。一日一夜中合六百佛。一</a><a name="0218c21" id="0218c21">切所安随其所宜。如此比像具足千岁。其福</a><a name="0218c22" id="0218c22">多少。阿难言。福大多大多。天中天。不可为</a><a name="0218c23" id="0218c23">喻。佛言。假使是分别魔经受信不疑。德过于</a><a name="0218c24" id="0218c24">彼</a><a name="0218c25" id="0218c25"><p class='juan'>
佛说阿惟越致遮经卷中</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090218b.htm'><img src='up.gif' border=0></a>
<a href='T090219a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>