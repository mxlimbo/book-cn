<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0043a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷5)</font> 如来寿量品第十六 <font face='Arial'>T09, p0043a</h2></font><hr>
<span class='old'>
</a><a name="0042c28" id="0042c28">怠。不能生难遭之想恭敬之心。是故如</a><a name="0042c29" id="0042c29">来以方便说。比丘当知。诸佛出世难可值</span><a name="0043a01" id="0043a01">遇。所以者何。诸薄德人。过无量百千万亿</a><a name="0043a02" id="0043a02">劫。或有见佛或不见者。以此事故我作</a><a name="0043a03" id="0043a03">是言。诸比丘。如来难可得见。斯众生等</a><a name="0043a04" id="0043a04">闻如是语。必当生于难遭之想。心怀恋慕</a><a name="0043a05" id="0043a05">渴仰于佛。便种善根。是故如来。虽不实灭</a><a name="0043a06" id="0043a06">而言灭度</a><a name="0043a07" id="0043a07"><p>又善男子。诸佛如来法皆如是。为度众生</a><a name="0043a08" id="0043a08">皆实不虚。譬如良医智慧聪达。明练方药</a><a name="0043a09" id="0043a09">善治众病。其人多诸子息。若十二十乃至</a><a name="0043a10" id="0043a10">百数。以有事缘远至余国。诸子于后饮他</a><a name="0043a11" id="0043a11">毒药。药发闷乱宛转于地。是时其父还来归</a><a name="0043a12" id="0043a12">家。诸子饮毒。或失本心或不失者。遥见其</a><a name="0043a13" id="0043a13">父皆大欢喜。拜跪问讯善安隐归。我等愚痴</a><a name="0043a14" id="0043a14">误服毒药。愿见救疗更赐寿命。父见子</a><a name="0043a15" id="0043a15">等苦恼如是。依诸经方。求好药草色香美</a><a name="0043a16" id="0043a16">味皆悉具足。捣筛和合与子令服。而作是</a><a name="0043a17" id="0043a17">言。此大良药。色香美味皆悉具足。汝等可</a><a name="0043a18" id="0043a18">服。速除苦恼无复众患。其诸子中不失心</a><a name="0043a19" id="0043a19">者。见此良药色香俱好。即便服之病尽除</a><a name="0043a20" id="0043a20">愈。余失心者。见其父来。虽亦欢喜问讯求</a><a name="0043a21" id="0043a21">索治病。然与其药而不肯服。所以者何。毒</a><a name="0043a22" id="0043a22">气深入失本心故。于此好色香药而谓不</a><a name="0043a23" id="0043a23">美。父作是念。此子可愍。为毒所中心皆颠</a><a name="0043a24" id="0043a24">倒。虽见我喜求索救疗。如是好药而不肯</a><a name="0043a25" id="0043a25">服。我今当设方便令服此药。即作是言。</a><a name="0043a26" id="0043a26">汝等当知。我今衰老死时已至。是好良药今</a><a name="0043a27" id="0043a27">留在此。汝可取服勿忧不差。作是教</a><a name="0043a28" id="0043a28">已复至他国。遣使还告。汝父已死。是时诸</a><a name="0043a29" id="0043a29">子闻父背丧。心大忧恼而作是念。若父在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090042c.htm'><img src='up.gif' border=0></a>
<a href='T090043b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>