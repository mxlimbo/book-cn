<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0055c</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷7)</font> 妙音菩萨品第二十四 <font face='Arial'>T09, p0055c</h2></font><hr>
<span class='old'>
</a><a name="0055b28" id="0055b28">亦欲供养听法华经。文殊师利白佛言。世</a><a name="0055b29" id="0055b29">尊。是菩萨种何善本修何功德。而能有是</span><a name="0055c01" id="0055c01">大神通力。行何三昧。愿为我等说是三昧</a><a name="0055c02" id="0055c02">名字。我等亦欲勤修行之。行此三昧。乃能</a><a name="0055c03" id="0055c03">见是菩萨色相大小威仪进止。唯愿世尊。</a><a name="0055c04" id="0055c04">以神通力。彼菩萨来令我得见。尔时释迦</a><a name="0055c05" id="0055c05">牟尼佛告文殊师利。此久灭度多宝如来。</a><a name="0055c06" id="0055c06">当为汝等而现其相。时多宝佛告彼菩萨。</a><a name="0055c07" id="0055c07">善男子来。文殊师利法王子。欲见汝身。于</a><a name="0055c08" id="0055c08">时妙音菩萨。于彼国没。与八万四千菩萨</a><a name="0055c09" id="0055c09">俱共发来。所经诸国六种震动。皆悉雨于</a><a name="0055c10" id="0055c10">七宝莲华。百千天乐不鼓自鸣。是菩萨。目</a><a name="0055c11" id="0055c11">如广大青莲华叶。正使和合百千万月。其</a><a name="0055c12" id="0055c12">面貌端正复过于此。身真金色。无量百千功</a><a name="0055c13" id="0055c13">德庄严。威德炽盛光明照曜。诸相具足。如</a><a name="0055c14" id="0055c14">那罗延坚固之身。入七宝台上升虚空。</a><a name="0055c15" id="0055c15">去地七多罗树。诸菩萨众恭敬围绕。而来诣</a><a name="0055c16" id="0055c16">此娑婆世界耆^崛山。到已下七宝台。以价</a><a name="0055c17" id="0055c17">直百千璎珞。持至释迦牟尼佛所。头面礼足</a><a name="0055c18" id="0055c18">奉上璎珞。而白佛言。世尊。净华宿王智佛。</a><a name="0055c19" id="0055c19">问讯世尊。少病少恼起居轻利安乐行不。四</a><a name="0055c20" id="0055c20">大调和不。世事可忍不。众生易度不。无多</a><a name="0055c21" id="0055c21">贪欲嗔恚愚痴嫉妒悭慢不。无不孝父母</a><a name="0055c22" id="0055c22">不敬沙门邪见不善心不摄五情不。世</a><a name="0055c23" id="0055c23">尊。众生能降伏诸魔怨不。久灭度多宝如来。</a><a name="0055c24" id="0055c24">在七宝塔中来听法不。又问讯多宝如来。</a><a name="0055c25" id="0055c25">安隐少恼堪忍久住不。世尊。我今欲见多</a><a name="0055c26" id="0055c26">宝佛身。唯愿世尊。示我令见。尔时释迦</a><a name="0055c27" id="0055c27">牟尼佛语多宝佛。是妙音菩萨欲得相见。</a><a name="0055c28" id="0055c28">时多宝佛告妙音言。善哉善哉。汝能为供</a><a name="0055c29" id="0055c29">养释迦牟尼佛。及听法华经。并见文殊师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090055b.htm'><img src='up.gif' border=0></a>
<a href='T090056a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>