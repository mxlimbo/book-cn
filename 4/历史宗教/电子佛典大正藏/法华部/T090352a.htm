<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0352a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷7)</font> 如来无过功德品第八之一 <font face='Arial'>T09, p0352a</h2></font><hr>
<span class='old'>
</a><a name="0351c28" id="0351c28"><p>大王当知。沙门瞿昙所有天耳。尽十方界。其</a><a name="0351c29" id="0351c29">中所有一切诸声。天龙鬼神乾闼婆阿修罗</span><a name="0352a01" id="0352a01">迦楼罗紧那罗摩[<a href='javascript:showpic("images/023523.gif")'>目*侯</a>]罗伽人非人声。悉能分</a><a name="0352a02" id="0352a02">别。及知诸佛说法之声。菩萨声闻缘觉之</a><a name="0352a03" id="0352a03">声。一切耳根所能对声。乃至地狱畜生饿鬼</a><a name="0352a04" id="0352a04">蚊虻蝇蚤所有诸声。悉皆能闻。若诸众生心</a><a name="0352a05" id="0352a05">有所缘。善恶无记所出音声。一切解了。悉闻</a><a name="0352a06" id="0352a06">过去未来诸声。皆尽本际。何以故。沙门瞿昙。</a><a name="0352a07" id="0352a07">安住大悲。能闻诸声无有障碍。断诸烦恼习</a><a name="0352a08" id="0352a08">气灭故。是名天耳神通智行</a><a name="0352a09" id="0352a09"><p>大王当知。沙门瞿昙所有他心神通智行。所</a><a name="0352a10" id="0352a10">有众生。众生所摄。如其心念。所谓善心。不</a><a name="0352a11" id="0352a11">善心。无记心。顺烦恼心。背烦恼心。声闻心。</a><a name="0352a12" id="0352a12">辟支佛心。菩萨心。佛心。天心。龙心。夜叉心。</a><a name="0352a13" id="0352a13">乾闼婆心。阿修罗心。迦楼罗心。紧那罗心。摩</a><a name="0352a14" id="0352a14">[<a href='javascript:showpic("images/023523.gif")'>目*侯</a>]罗伽心。人非人心。地狱心。畜生心。饿鬼</a><a name="0352a15" id="0352a15">心。阎罗处众生心。过去心。未来心。悉分别</a><a name="0352a16" id="0352a16">知。何以故。沙门瞿昙安住大悲。能知他心无</a><a name="0352a17" id="0352a17">碍无障。无诸烦恼故。断诸习气故。照一切法</a><a name="0352a18" id="0352a18">故。能如是解。是名他心神通智行</a><a name="0352a19" id="0352a19"><p>大王当知。沙门瞿昙所有宿命神通智行念</a><a name="0352a20" id="0352a20">知过去一生二生。乃至十生百生千生。无量</a><a name="0352a21" id="0352a21">百生。无量千生。无量百千生。及天地成坏。无</a><a name="0352a22" id="0352a22">量世界成。无量世界坏。无量成坏世界。无</a><a name="0352a23" id="0352a23">量成坏劫。知诸众生于是中生。如是种姓如</a><a name="0352a24" id="0352a24">是名字。如是色像如是寿命。如是受苦如是</a><a name="0352a25" id="0352a25">受乐。如是住处。如是衣服饮食。于是中死</a><a name="0352a26" id="0352a26">还是中生。于彼中死还彼中生。死此生彼。死</a><a name="0352a27" id="0352a27">彼生此。尽过去际悉知无余。又知过去尽过</a><a name="0352a28" id="0352a28">去际所有诸佛。如是眷属父母妻子兄弟姊</a><a name="0352a29" id="0352a29">妹。从初发心出家求道。修集愿行供养诸佛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090351c.htm'><img src='up.gif' border=0></a>
<a href='T090352b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>