<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0025a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷3)</font> 化城喻品第七 <font face='Arial'>T09, p0025a</h2></font><hr>
<span class='old'>
</a><br><a name="0024c28" id="0024c28">　　唯愿受我请　　　以大微妙音</a><br><a name="0024c29" id="0024c29">　　哀愍而敷演　　　无量劫习法</span></p><a name="0025a01" id="0025a01"><p>尔时大通智胜如来。受十方诸梵天王及</a><a name="0025a02" id="0025a02">十六王子请。即时三转十二行法轮。若沙门</a><a name="0025a03" id="0025a03">婆罗门。若天魔梵及余世间。所不能转。谓</a><a name="0025a04" id="0025a04">是苦。是苦集。是苦灭。是苦灭道。及广说十</a><a name="0025a05" id="0025a05">二因缘法。无明缘行。行缘识。识缘名色。</a><a name="0025a06" id="0025a06">名色缘六入。六入缘触。触缘受。受缘爱。爱</a><a name="0025a07" id="0025a07">缘取。取缘有。有缘生。生缘老死忧悲苦</a><a name="0025a08" id="0025a08">恼。无明灭则行灭。行灭则识灭。识灭则名色</a><a name="0025a09" id="0025a09">灭。名色灭则六入灭。六入灭则触灭。触灭</a><a name="0025a10" id="0025a10">则受灭。受灭则爱灭。爱灭则取灭。取灭则</a><a name="0025a11" id="0025a11">有灭。有灭则生灭。生灭则老死忧悲苦恼</a><a name="0025a12" id="0025a12">灭。佛于天人大众之中说是法时。六百万</a><a name="0025a13" id="0025a13">亿那由他人。以不受一切法故。而于诸漏</a><a name="0025a14" id="0025a14">心得解脱。皆得深妙禅定三明六通具八</a><a name="0025a15" id="0025a15">解脱。第二第三第四说法时。千万亿恒河沙</a><a name="0025a16" id="0025a16">那由他等众生。亦以不受一切法故。而于</a><a name="0025a17" id="0025a17">诸漏心得解脱。从是已后。诸声闻众。无量</a><a name="0025a18" id="0025a18">无边不可称数。尔时十六王子。皆以童</a><a name="0025a19" id="0025a19">子出家而为沙弥。诸根通利智慧明了。已</a><a name="0025a20" id="0025a20">曾供养百千万亿诸佛。净修梵行。求阿耨</a><a name="0025a21" id="0025a21">多罗三藐三菩提。俱白佛言。世尊。是诸无量</a><a name="0025a22" id="0025a22">千万亿大德声闻。皆已成就。世尊。亦当为</a><a name="0025a23" id="0025a23">我等说阿耨多罗三藐三菩提法。我等闻已</a><a name="0025a24" id="0025a24">皆共修学。世尊。我等志愿如来知见。深心所</a><a name="0025a25" id="0025a25">念佛自证知。尔时转轮圣王所将众中八万</a><a name="0025a26" id="0025a26">亿人。见十六王子出家。亦求出家王即听</a><a name="0025a27" id="0025a27">许。尔时彼佛受沙弥请。过二万劫已。乃于</a><a name="0025a28" id="0025a28">四众之中。说是大乘经。名妙法莲华教菩萨</a><a name="0025a29" id="0025a29">法佛所护念。说是经已。十六沙弥。为阿耨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090024c.htm'><img src='up.gif' border=0></a>
<a href='T090025b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>