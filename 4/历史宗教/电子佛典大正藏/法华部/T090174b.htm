<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0264 添品妙法莲华经 0174b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 264 添品妙法莲华经</font> <font face='Arial'>(卷5)</font> 从地踊出品第十四 <font face='Arial'>T09, p0174b</h2></font><hr>
<span class='old'>
</a><a name="0174a28" id="0174a28">等。能于我灭后护持读诵广说此经。佛说</a><a name="0174a29" id="0174a29">是时。娑婆世界三千大千国土。地皆震裂。</span><a name="0174b01" id="0174b01">而于其中。有无量千万亿菩萨摩诃萨。同时</a><a name="0174b02" id="0174b02">踊出。是诸菩萨身皆金色。三十二相无量光</a><a name="0174b03" id="0174b03">明。先尽在此娑婆世界之下此界虚空中住</a><a name="0174b04" id="0174b04">是。诸菩萨闻释迦牟尼佛所说音声。从下发</a><a name="0174b05" id="0174b05">来。一一菩萨。皆是大众唱导之首。各将六</a><a name="0174b06" id="0174b06">万恒河沙眷属。况将五万四万三万二万一</a><a name="0174b07" id="0174b07">万恒河沙等眷属者。况复乃至一恒河沙。</a><a name="0174b08" id="0174b08">半恒河沙。四分之一。乃至千万亿那由他分</a><a name="0174b09" id="0174b09">之一。况复千万亿那由他眷属。况复亿万眷</a><a name="0174b10" id="0174b10">属。况复千万百万乃至一万。况复一千一百</a><a name="0174b11" id="0174b11">乃至一十。况复将五四三二一弟子者。况</a><a name="0174b12" id="0174b12">复单己乐远离行。如是等比无量无边。算数</a><a name="0174b13" id="0174b13">譬喻所不能知。是诸菩萨从地出已。各诣虚</a><a name="0174b14" id="0174b14">空七宝妙塔多宝如来释迦牟尼佛所。到已</a><a name="0174b15" id="0174b15">向二世尊。头面礼足。及至诸宝树下师子座</a><a name="0174b16" id="0174b16">上佛所。亦皆作礼右绕三匝合掌恭敬。以诸</a><a name="0174b17" id="0174b17">菩萨种种赞法。而以赞叹。住在一面。欣乐</a><a name="0174b18" id="0174b18">瞻仰于二世尊。是诸菩萨摩诃萨。从初踊</a><a name="0174b19" id="0174b19">出。以诸菩萨种种赞法。而赞于佛。如是时</a><a name="0174b20" id="0174b20">间。经五十小劫。是时释迦牟尼佛默然而</a><a name="0174b21" id="0174b21">坐。及诸四众亦皆默然。五十小劫。佛神力</a><a name="0174b22" id="0174b22">故。令诸大众谓如半日。尔时四众。亦以佛神</a><a name="0174b23" id="0174b23">力故。见诸菩萨遍满无量百千万亿国土虚</a><a name="0174b24" id="0174b24">空。是菩萨众中。有四导师。一名上行。二名</a><a name="0174b25" id="0174b25">无边行。三名净行。四名安立行。是四菩萨。于</a><a name="0174b26" id="0174b26">其众中。最为上首唱导之师。在大众前各共</a><a name="0174b27" id="0174b27">合掌。观释迦牟尼佛。而问讯言。世尊。少病</a><a name="0174b28" id="0174b28">少恼安乐行不。所应度者受教易不。不令世</a><a name="0174b29" id="0174b29">尊生疲劳耶。尔时四大菩萨。而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090174a.htm'><img src='up.gif' border=0></a>
<a href='T090174c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>