<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0047b</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷6)</font> 随喜功德品第十八 <font face='Arial'>T09, p0047b</h2></font><hr>
<span class='old'>
</a><br><a name="0047a28" id="0047a28">　　如有大施主　　　供给无量众</a><br><a name="0047a29" id="0047a29">　　具满八十岁　　　随意之所欲</span><br><a name="0047b01" id="0047b01">　　见彼衰老相　　　发白而面皱</a><br><a name="0047b02" id="0047b02">　　齿疏形枯竭　　　念其死不久</a><br><a name="0047b03" id="0047b03">　　我今应当教　　　令得于道果</a><br><a name="0047b04" id="0047b04">　　即为方便说　　　涅真实法</a><br><a name="0047b05" id="0047b05">　　世皆不牢固　　　如水沫泡焰</a><br><a name="0047b06" id="0047b06">　　汝等咸应当　　　疾生厌离心</a><br><a name="0047b07" id="0047b07">　　诸人闻是法　　　皆得阿罗汉</a><br><a name="0047b08" id="0047b08">　　具足六神通　　　三明八解脱</a><br><a name="0047b09" id="0047b09">　　最后第五十　　　闻一偈随喜</a><br><a name="0047b10" id="0047b10">　　是人福胜彼　　　不可为譬喻</a><br><a name="0047b11" id="0047b11">　　如是展转闻　　　其福尚无量</a><br><a name="0047b12" id="0047b12">　　何况于法会　　　初闻随喜者</a><br><a name="0047b13" id="0047b13">　　若有劝一人　　　将引听法华</a><br><a name="0047b14" id="0047b14">　　言此经深妙　　　千万劫难遇</a><br><a name="0047b15" id="0047b15">　　即受教往听　　　乃至须臾闻</a><br><a name="0047b16" id="0047b16">　　斯人之福报　　　今当分别说</a><br><a name="0047b17" id="0047b17">　　世世无口患　　　齿不疏黄黑</a><br><a name="0047b18" id="0047b18">　　唇不厚褰缺　　　无有可恶相</a><br><a name="0047b19" id="0047b19">　　舌不干黑短　　　鼻高修且直</a><br><a name="0047b20" id="0047b20">　　额广而平正　　　面目悉端严</a><br><a name="0047b21" id="0047b21">　　为人所喜见　　　口气无臭秽</a><br><a name="0047b22" id="0047b22">　　优钵华之香　　　<span class='corr'>常</span>从其口出</a><br><a name="0047b23" id="0047b23">　　若故诣僧坊　　　欲听法华经</a><br><a name="0047b24" id="0047b24">　　须臾闻欢喜　　　今当说其福</a><br><a name="0047b25" id="0047b25">　　后生天人中　　　得妙象马车</a><br><a name="0047b26" id="0047b26">　　珍宝之辇舆　　　及乘天宫殿</a><br><a name="0047b27" id="0047b27">　　若于讲法处　　　劝人坐听经</a><br><a name="0047b28" id="0047b28">　　是福因缘得　　　释梵转轮座</a><br><a name="0047b29" id="0047b29">　　何况一心听　　　解说其义趣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090047a.htm'><img src='up.gif' border=0></a>
<a href='T090047c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>