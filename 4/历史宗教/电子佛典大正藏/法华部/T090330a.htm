<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0272 大萨遮尼干子所说经 0330a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 272 大萨遮尼干子所说经</font> <font face='Arial'>(卷3)</font> 王论品第五之一 <font face='Arial'>T09, p0330a</h2></font><hr>
<span class='old'>
</a><a name="0329c28" id="0329c28">因力故。生世间中。而知敬心尊重父母及家</a><a name="0329c29" id="0329c29">尊长。并诸沙门净行人等。以为福田。常行善</span><a name="0330a01" id="0330a01">行作所应作。畏于恶行。常受善持五戒八</a><a name="0330a02" id="0330a02">戒。而作布施集诸福德。此谓劫初第二时中</a><a name="0330a03" id="0330a03">善根众生。大王当知。尔时众生。善根满足不</a><a name="0330a04" id="0330a04">起诸恶。是故世间未立王法。如是名为自业</a><a name="0330a05" id="0330a05">果报能护众生</a><a name="0330a06" id="0330a06"><p>王言。大师。如是业护我已知竟。云何名为国</a><a name="0330a07" id="0330a07">主王力能护众生。答言。大王。诸王众生是众</a><a name="0330a08" id="0330a08">生主。而彼主力能护众生。王言。大师。彼诸</a><a name="0330a09" id="0330a09">王等何故名王。答言。大王。王者民之父母。以</a><a name="0330a10" id="0330a10">能依法摄护众生令安乐故。名之为王。大王</a><a name="0330a11" id="0330a11">当知。王之养民当如赤子。推干去湿不待</a><a name="0330a12" id="0330a12">其言何以故。大王当知。王者得立以民为国。</a><a name="0330a13" id="0330a13">民心不安国将危矣。是故王者。常当忧民如</a><a name="0330a14" id="0330a14">念赤子不离于心。当知国内人民苦乐。以时</a><a name="0330a15" id="0330a15">安行。知水知旱知风知雨。知熟不熟知丰知</a><a name="0330a16" id="0330a16">俭。知有知无。知忧知喜。知老知少。知病不</a><a name="0330a17" id="0330a17">病。知诸狱讼。知有罪知无罪。知轻知重。于</a><a name="0330a18" id="0330a18">诸王子大臣诸官。知有功者。知无功者。如是</a><a name="0330a19" id="0330a19">知者名不离心。大王当知。王于国内如是知</a><a name="0330a20" id="0330a20">已。以力将护。所应与者及时给与。所应取者</a><a name="0330a21" id="0330a21">念当筹量。役使知时不夺民利。禁肃贪暴民</a><a name="0330a22" id="0330a22">得安乐。是名摄护。名之为王</a><a name="0330a23" id="0330a23"><p>大王当知。王有四种。一者转轮王。二者少分</a><a name="0330a24" id="0330a24">王。三者次少分王。四者边地王。转轮王者。有</a><a name="0330a25" id="0330a25">一种转轮王。谓灌顶刹利统四边畔。独尊最</a><a name="0330a26" id="0330a26">胜护法法王。彼转轮王七宝具足。何等七宝。</a><a name="0330a27" id="0330a27">一者夫人宝。二者摩尼宝。三者轮宝。四者象</a><a name="0330a28" id="0330a28">宝。五者马宝。六者大臣宝。七者主藏宝。彼</a><a name="0330a29" id="0330a29">转轮王。如是七宝具足成就。遍行大地无有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090329c.htm'><img src='up.gif' border=0></a>
<a href='T090330b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>