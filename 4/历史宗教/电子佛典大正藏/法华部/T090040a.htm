<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0262 妙法莲华经 0040a</TITLE>
</head> 
<BODY id='T09' onbeforeprint='hide()' onafterprint='show()'>

<font face='Arial'><h2>No. 262 妙法莲华经</font> <font face='Arial'>(卷5)</font> 从地踊出品第十五 <font face='Arial'>T09, p0040a</h2></font><hr>
<span class='old'>
</a><a name="0039c28" id="0039c28">此经。佛说是时。娑婆世界三千大千国土地</a><a name="0039c29" id="0039c29">皆震裂。而于其中有无量千万亿菩萨摩</span><a name="0040a01" id="0040a01">诃萨同时踊出。是诸菩萨身皆金色。三十</a><a name="0040a02" id="0040a02">二相无量光明。先尽在此娑婆世界之下。此</a><a name="0040a03" id="0040a03">界虚空中住。是诸菩萨闻释迦牟尼佛所说</a><a name="0040a04" id="0040a04">音声从下发来。一一菩萨。皆是大众唱导之</a><a name="0040a05" id="0040a05">首。各将六万恒河沙眷属。况将五万四万</a><a name="0040a06" id="0040a06">三万二万一万恒河沙等眷属者。况复乃至</a><a name="0040a07" id="0040a07">一恒河沙半恒河沙四分之一。乃至千万亿</a><a name="0040a08" id="0040a08">那由他分之一。况复千万亿那由他眷属。况</a><a name="0040a09" id="0040a09">复亿万眷属。况复千万百万乃至一万。况复</a><a name="0040a10" id="0040a10">一千一百乃至一十。况复将五四三二一弟</a><a name="0040a11" id="0040a11">子者。况复单己乐远离行。如是等比。无量</a><a name="0040a12" id="0040a12">无边算数譬喻所不能知。是诸菩萨从地</a><a name="0040a13" id="0040a13">出已。各诣虚空七宝妙塔多宝如来释迦牟</a><a name="0040a14" id="0040a14">尼佛所。到已向二世尊头面礼足。及至诸</a><a name="0040a15" id="0040a15">宝树下师子座上佛所。亦皆作礼右绕三匝</a><a name="0040a16" id="0040a16">合掌恭敬。以诸菩萨种种赞法。而以赞叹住</a><a name="0040a17" id="0040a17">在一面。欣乐瞻仰于二世尊。是诸菩萨摩诃</a><a name="0040a18" id="0040a18">萨从初踊出。以诸菩萨种种赞法而赞于</a><a name="0040a19" id="0040a19">佛。如是时间经五十小劫。是时释迦牟尼</a><a name="0040a20" id="0040a20">佛默然而坐。及诸四众亦皆默然。五十小劫。</a><a name="0040a21" id="0040a21">佛神力故。令诸大众谓如半日。尔时四众</a><a name="0040a22" id="0040a22">亦以佛神力故。见诸菩萨遍满无量百千</a><a name="0040a23" id="0040a23">万亿国土虚空。是菩萨众中有四导师。一</a><a name="0040a24" id="0040a24">名上行。二名无边行。三名净行。四名安立</a><a name="0040a25" id="0040a25">行。是四菩萨于其众中。最为上首唱导之</a><a name="0040a26" id="0040a26">师。在大众前各共合掌。观释迦牟尼佛。而</a><a name="0040a27" id="0040a27">问讯言。世尊。少病少恼安乐行不。所应度</a><a name="0040a28" id="0040a28">者受教易不。不令世尊生疲劳耶。尔时四</a><a name="0040a29" id="0040a29">大菩萨。而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T090039c.htm'><img src='up.gif' border=0></a>
<a href='T090040b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>