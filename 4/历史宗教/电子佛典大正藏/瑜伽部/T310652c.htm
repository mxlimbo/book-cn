<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0652c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷12)</font> 功德品第二十二 <font face='Arial'>T31, p0652c</h2></font><hr>
<span class='old'>
</a><a name="0652b28" id="0652b28">长时学戒则戒度不得圆满。三者必应修悲。</a><a name="0652b29" id="0652b29">此为成就忍度。若不长时忍诸不饶益事则</span><a name="0652c01" id="0652c01">忍度不得圆满。四者必应勤善。此为成就进</a><a name="0652c02" id="0652c02">度。若心放逸不修诸善则进度不得圆满。五</a><a name="0652c03" id="0652c03">者必应离。此为成就禅度。若在聚落多诤</a><a name="0652c04" id="0652c04">扰心则禅度不得圆满。六者必应乐法。此为</a><a name="0652c05" id="0652c05">成就智度。若不遍历诸佛听法无厌。如海纳</a><a name="0652c06" id="0652c06">流无时盈溢。则智度不得圆满。已说菩萨六</a><a name="0652c07" id="0652c07">种必应作。次说菩萨六种必常作。偈曰</a><a name="0652c08" id="0652c08"><p class='lg'>　　厌尘及自省　　　耐苦修善法</a><br><a name="0652c09" id="0652c09">　　不味不分别　　　六行必常起　</p></a><a name="0652c10" id="0652c10"><p>释曰。诸菩萨为成就六度故。必应常作六事。</a><a name="0652c11" id="0652c11">一者厌尘。谓知五欲过失。譬如粪秽虽少亦</a><a name="0652c12" id="0652c12">臭。布施果报虽多亦苦。由不着故能行三施。</a><a name="0652c13" id="0652c13">此事常修则檀度圆满。二者自省。谓昼夜六</a><a name="0652c14" id="0652c14">时常自省察所作三业。知过则改。此事常修</a><a name="0652c15" id="0652c15">则戒度圆满。三者耐苦。若有他来作诸不饶</a><a name="0652c16" id="0652c16">益事。及自求法忍诸寒热等苦。此事常修则</a><a name="0652c17" id="0652c17">忍度圆满。四者修善。善谓六波罗蜜。于诸</a><a name="0652c18" id="0652c18">地中此事常修则进度圆满。五者不味。谓不</a><a name="0652c19" id="0652c19">啖禅中胜乐恒来欲界受生。此事常修则禅</a><a name="0652c20" id="0652c20">度圆满。六者不分别。谓于三轮异相不起分</a><a name="0652c21" id="0652c21">别。此事常修则智度圆满。已说菩萨六种必</a><a name="0652c22" id="0652c22">常作。次说菩萨六度胜类。偈曰</a><a name="0652c23" id="0652c23"><p class='lg'>　　法施及圣戒　　　无生起大乘</a><br><a name="0652c24" id="0652c24">　　定悲如实智　　　六行此为胜　</p></a><a name="0652c25" id="0652c25"><p>释曰。施有多种。以法施而为最上。戒有多种。</a><a name="0652c26" id="0652c26">以圣人所爱无流戒而为最上。忍有多种。以</a><a name="0652c27" id="0652c27">八地无生忍而为最上。精进有多种。以起大</a><a name="0652c28" id="0652c28">乘度脱众生而为最上。定有多种。以出世第</a><a name="0652c29" id="0652c29">四禅与大悲合者而为最上。智有多种。以如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310652b.htm'><img src='up.gif' border=0></a>
<a href='T310653a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>