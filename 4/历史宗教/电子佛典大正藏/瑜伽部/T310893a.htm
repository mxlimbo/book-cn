<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1626 大乘法界无差别论 0893a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1626 大乘法界无差别论</font> <font face='Arial'>(卷1)</font> <font face='Arial'>T31, p0893a</h2></font><hr>
<span class='old'>
</a><a name="0892c28" id="0892c28">故。无尽以无灭故。无染浊以自性清净故。性</a><a name="0892c29" id="0892c29">空智所知以一切法无我一味相故。无形相</span><a name="0893a01" id="0893a01">以无诸根故。圣所行以是佛大圣境界故。一</a><a name="0893a02" id="0893a02">切法所依以染净诸法所依止故。非常以是</a><a name="0893a03" id="0893a03">杂染非常法性故。非断以是清净非断法性</a><a name="0893a04" id="0893a04">故。云何分位。颂曰</a><a name="0893a05" id="0893a05"><p class='lg'>　　不净众生界　　　染中净菩萨</a><br><a name="0893a06" id="0893a06">　　最极清净者　　　是说为如来　</p></a><a name="0893a07" id="0893a07"><p>复次此菩提心。无差别相故。不净位中名众</a><a name="0893a08" id="0893a08">生界。于染净位名为菩萨。最清净位说名如</a><a name="0893a09" id="0893a09">来。如说。舍利弗。即此法身。为本际无边烦恼</a><a name="0893a10" id="0893a10">藏所缠。从无始来生死趣中生灭流转。说名</a><a name="0893a11" id="0893a11">众生界。复次舍利弗。即此法身。厌离生死漂</a><a name="0893a12" id="0893a12">流之苦。舍于一切诸欲境界。于十波罗蜜及</a><a name="0893a13" id="0893a13">八万四千法门中。为求菩提而修诸行。说名</a><a name="0893a14" id="0893a14">菩萨。复次舍利弗。即此法身。解脱一切烦恼</a><a name="0893a15" id="0893a15">藏。远离一切苦。永除一切烦恼随烦恼垢。清</a><a name="0893a16" id="0893a16">净极清净最极清净。住于法性。至一切众生</a><a name="0893a17" id="0893a17">所观察地。尽一切所知之地。升无二丈夫处。</a><a name="0893a18" id="0893a18">得无障碍无所著一切法自在力。说名如来</a><a name="0893a19" id="0893a19">应正等觉。是故舍利弗。众生界不异法身。法</a><a name="0893a20" id="0893a20">身不异众生界。众生界即是法身。法身即是</a><a name="0893a21" id="0893a21">众生界。此但名异非义有别。云何无染。颂曰</a><a name="0893a22" id="0893a22"><p class='lg'>　　譬如明净日　　　为云之所翳</a><br><a name="0893a23" id="0893a23">　　烦恼云若除　　　法身日明显　</p></a><a name="0893a24" id="0893a24"><p>此复云何。于不净位中。现有无量诸烦恼。而</a><a name="0893a25" id="0893a25">不为染。譬如日轮为云所覆而性常清净。此</a><a name="0893a26" id="0893a26">心亦尔。彼杂烦恼但为客故。云何常恒。颂</a><a name="0893a27" id="0893a27">曰</a><a name="0893a28" id="0893a28"><p class='lg'>　　譬如劫尽火　　　不能烧虚空</a><br><a name="0893a29" id="0893a29">　　如是老病死　　　不能烧法界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310892c.htm'><img src='up.gif' border=0></a>
<a href='T310893b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>