<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0438a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷28)</font> 13声闻地 <font face='Arial'>T30, p0438a</h2></font><hr>
<span class='old'>
</a><a name="0437c28" id="0437c28">伽不欲开示。若诸在家出家弟子。于此瑜</a><a name="0437c29" id="0437c29">伽私窃教示不令彰显。所以者何。恐有</span><a name="0438a01" id="0438a01">善持三藏教者。闻彼如是瑜伽处已。以经</a><a name="0438a02" id="0438a02">捡验不顺契经。以律显照不现戒律。以法</a><a name="0438a03" id="0438a03">观察违逆法性。由是因缘便不信受。以不</a><a name="0438a04" id="0438a04">信言诘难于我诤竞举发。由是国王大臣</a><a name="0438a05" id="0438a05">居士乃至饶财长者商主不复恭敬尊重于</a><a name="0438a06" id="0438a06">我。更不获得衣食卧具病缘医药资身什物。</a><a name="0438a07" id="0438a07">彼由贪着利养恭敬增上力故。于非法中</a><a name="0438a08" id="0438a08">起于法想。起覆藏想。起恶欲乐显发开示</a><a name="0438a09" id="0438a09">非法为法。诸有忍许彼所见者。亦于非法</a><a name="0438a10" id="0438a10">起是法想。愚昧顽钝于非法中起法想故。</a><a name="0438a11" id="0438a11">虽如其教精进修行。当知一切皆是邪行。</a><a name="0438a12" id="0438a12">如是名为邪行所作瑜伽失坏。像似正法</a><a name="0438a13" id="0438a13">非真正法能障正法。诸有比丘勤修静虑。</a><a name="0438a14" id="0438a14">是瑜伽师于此四种瑜伽坏法。应正遍知当</a><a name="0438a15" id="0438a15">远舍离</b></b></a><a name="0438a16" id="0438a16"><p>云何瑜伽。谓四瑜伽。何等为四。一信。二欲。</a><a name="0438a17" id="0438a17">三精进。四方便。</b><p>当知其信有二行相及二依</a><a name="0438a18" id="0438a18">处。二行相者。一信顺行相。二清净行相。二依</a><a name="0438a19" id="0438a19">处者。一观察诸法道理依处。二信解补特伽</a><a name="0438a20" id="0438a20">罗神力依处。欲有四种。何等为四。一为证</a><a name="0438a21" id="0438a21">得欲。二为请问欲。三为修集资粮欲。四为</a><a name="0438a22" id="0438a22">随顺瑜伽欲。为证得欲者。谓如有一于上</a><a name="0438a23" id="0438a23">解脱发生希慕。如前广说。为请问欲者。谓</a><a name="0438a24" id="0438a24">如有一生希慕已往僧伽蓝。诣诸有识同</a><a name="0438a25" id="0438a25">修梵行成就瑜伽妙智者所。为听未闻为</a><a name="0438a26" id="0438a26">闻究竟。为修集资粮欲者。谓如有一为戒</a><a name="0438a27" id="0438a27">律仪清净。为根律仪清净故。于食知量减</a><a name="0438a28" id="0438a28">省睡眠。正知住中展转增胜发生希慕。为</a><a name="0438a29" id="0438a29">随顺瑜伽欲者。谓于无间加行殷重加行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300437c.htm'><img src='up.gif' border=0></a>
<a href='T300438b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>