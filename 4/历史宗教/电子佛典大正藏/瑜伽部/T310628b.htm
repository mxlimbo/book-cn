<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0628b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷7)</font> 度摄品第十七之一 <font face='Arial'>T31, p0628b</h2></font><hr>
<span class='old'>
</a><a name="0628a28" id="0628a28">而给与之。戒于求戒者随其所欲以身口意</a><a name="0628a29" id="0628a29">护而教授之。忍于悔过者与之欢喜。精进于</span><a name="0628b01" id="0628b01">作业者随欲助之。定于学定者随欲授法。智</a><a name="0628b02" id="0628b02">于有疑者随欲决断。成生者。先以施摄。后以</a><a name="0628b03" id="0628b03">三乘法随其所应而成熟之。先安立于戒等</a><a name="0628b04" id="0628b04">中。后以三乘成熟亦尔。已显六波罗蜜。相次</a><a name="0628b05" id="0628b05">说六波罗蜜次第。偈曰</a><a name="0628b06" id="0628b06"><p class='lg'>　　前后及下上　　　粗细次第起</a><br><a name="0628b07" id="0628b07">　　如是说六度　　　不乱有三因　</p></a><a name="0628b08" id="0628b08"><p>释曰。六波罗蜜次第有三因缘。一前后。二下</a><a name="0628b09" id="0628b09">上。三粗细。前后者。谓依前后得起。何以故。</a><a name="0628b10" id="0628b10">由不顾资财故受持戒。行持戒已能起忍辱。</a><a name="0628b11" id="0628b11">忍辱已能起精进。精进已能起禅定。禅定已</a><a name="0628b12" id="0628b12">能解真法。下上者。前者为下后者为上。下者</a><a name="0628b13" id="0628b13">施上者戒。乃至下者定上者智。粗细者。前者</a><a name="0628b14" id="0628b14">为粗后者为细。粗者施细者戒。乃至粗者定</a><a name="0628b15" id="0628b15">细者智。何故粗易入易作故。何故细难入难</a><a name="0628b16" id="0628b16">作故。已说六波罗蜜次第。次释六波罗蜜名。</a><a name="0628b17" id="0628b17">偈曰</a><a name="0628b18" id="0628b18"><p class='lg'>　　除贫亦令凉　　　破嗔与建善</a><br><a name="0628b19" id="0628b19">　　心持及真解　　　是说六行义　</p></a><a name="0628b20" id="0628b20"><p>释曰。能除贫穷故名施。能令清凉故名戒。由</a><a name="0628b21" id="0628b21">具戒者于境界相中烦恼热息故。能破嗔恚</a><a name="0628b22" id="0628b22">故名忍。忍破嗔恚能令尽故。能建善故名</a><a name="0628b23" id="0628b23">进。建立善法由此力故。能持心故名定。摄持</a><a name="0628b24" id="0628b24">内意故。能解真法故名慧。晓了第一义谛故。</a><a name="0628b25" id="0628b25">已释六波罗蜜名。次说修习六波罗蜜。偈曰</a><a name="0628b26" id="0628b26"><p class='lg'>　　物与思及心　　　方便并势力</a><br><a name="0628b27" id="0628b27">　　当知修六行　　　说有五依止　</p></a><a name="0628b28" id="0628b28"><p>释曰。诸菩萨修习诸波罗蜜有五依止。一者</a><a name="0628b29" id="0628b29">物依止。二者思惟依止。三者心依止。四者方<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310628a.htm'><img src='up.gif' border=0></a>
<a href='T310628c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>