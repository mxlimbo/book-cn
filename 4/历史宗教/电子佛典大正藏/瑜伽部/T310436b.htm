<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0436b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷9)</font> 彼果智分第十一之一 <font face='Arial'>T31, p0436b</h2></font><hr>
<span class='old'>
</a><a name="0436a28" id="0436a28">他起性故。转得解脱一切障于法自在转。现</a><a name="0436a29" id="0436a29">前清净分依他起性故</span><a name="0436b01" id="0436b01"><p>释曰。转灭一切障杂染分依他起性故者。谓</a><a name="0436b02" id="0436b02">转杂染分依他起性。似所取相及能取相。令</a><a name="0436b03" id="0436b03">永不生故。转得解脱一切障。于法自在转现</a><a name="0436b04" id="0436b04">前清净分依他起性故者。谓转得所取能取无</a><a name="0436b05" id="0436b05">性所显离垢真如圆成实性。及得于一切法</a><a name="0436b06" id="0436b06">自在而转。现在前因极清净分依他起性故</a><a name="0436b07" id="0436b07"><p>论曰。二白法所成为相。谓六波罗蜜多圆满</a><a name="0436b08" id="0436b08">得十自在故。此中寿自在心自在众具自在</a><a name="0436b09" id="0436b09">由施波罗蜜多圆满故。业自在生自在由戒</a><a name="0436b10" id="0436b10">波罗蜜多圆满故。胜解自在由忍波罗蜜多</a><a name="0436b11" id="0436b11">圆满故。愿自在由精进波罗蜜多圆满故。神</a><a name="0436b12" id="0436b12">力自在五通所摄。由静虑波罗蜜多圆满故。</a><a name="0436b13" id="0436b13">智自在法自在由般若波罗蜜多圆满故<p>释</a><a name="0436b14" id="0436b14">曰。白法所成为相等者。谓诸声闻所得转依。</a><a name="0436b15" id="0436b15">唯是烦恼永断所显。无有白法所成为相。若</a><a name="0436b16" id="0436b16">诸菩萨所得转依修习六种波罗蜜多极圆满</a><a name="0436b17" id="0436b17">故。白法自性十种自在以为其相。于此时中</a><a name="0436b18" id="0436b18">无有一念是无记分。况染污分。此中已下释</a><a name="0436b19" id="0436b19">十自在寿自在者。谓随所欲能舍命故。心自</a><a name="0436b20" id="0436b20">在者。谓于生死无染污故。又随意乐能正为</a><a name="0436b21" id="0436b21">他引摄众具。于中自在运转其心名心自在。</a><a name="0436b22" id="0436b22">众具自在者。谓饮食等诸资生具。随意所乐</a><a name="0436b23" id="0436b23">能积集故。众具资财其义是一。由施波罗蜜</a><a name="0436b24" id="0436b24">多圆满故者。谓由法施无畏施财施圆满。如</a><a name="0436b25" id="0436b25">其所应得此果故。业自在者。谓于诸业得大</a><a name="0436b26" id="0436b26">自在。唯作善业非恶无记。及于其中劝他作</a><a name="0436b27" id="0436b27">故。生自在者。谓于一切应所生处。如其所</a><a name="0436b28" id="0436b28">欲现受生故。由戒波罗蜜多圆满故者。谓二</a><a name="0436b29" id="0436b29">自在是尸罗果。由具戒者唯造善业故。又具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310436a.htm'><img src='up.gif' border=0></a>
<a href='T310436c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>