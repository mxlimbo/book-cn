<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1600 辩中边论 0475c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1600 辩中边论</font> <font face='Arial'>(卷3)</font> 辩无上乘品第七 <font face='Arial'>T31, p0475c</h2></font><hr>
<span class='old'>
</a><a name="0475b28" id="0475b28">者。颂曰</a><a name="0475b29" id="0475b29"><p class='lg'>　　有情法无故　　　染净性俱无</span><br><a name="0475c01" id="0475c01">　　知此无怖高　　　是于二无倒　</p></a><a name="0475c02" id="0475c02"><p>论曰。有情及法俱非有故。彼染净性亦俱非</a><a name="0475c03" id="0475c03">有。以染净义俱不可得。故染净品无减无增。</a><a name="0475c04" id="0475c04">由此于中无怖无慢。如实知见无怖高者。应</a><a name="0475c05" id="0475c05">知是名于二无倒</a><a name="0475c06" id="0475c06"><p>无倒行总义者。谓由文无倒。能正通达止观</a><a name="0475c07" id="0475c07">二相。由义无倒。能正通达诸颠倒相。由作意</a><a name="0475c08" id="0475c08">无倒。于倒因缘能正远离。由不动无倒。善取</a><a name="0475c09" id="0475c09">彼相。由自相无倒。修彼对治无分别道。由共</a><a name="0475c10" id="0475c10">相无倒能正通达本性清净。由染净无倒。了</a><a name="0475c11" id="0475c11">知未断及已断障。由客无倒。如实了知染净</a><a name="0475c12" id="0475c12">二相。由无怖无高二种无倒。诸障断灭得永</a><a name="0475c13" id="0475c13">出离。此十无倒如次安立。于彼十种金刚句</a><a name="0475c14" id="0475c14">中。何等名为十金刚句。谓有非有无颠倒。所</a><a name="0475c15" id="0475c15">依幻等喻无分别。本性清净杂染清净。虚空</a><a name="0475c16" id="0475c16">喻无减无增。为摄如是十金刚句有二。颂言</a><a name="0475c17" id="0475c17"><p class='lg'>　　应知有非有　　　无颠倒所依</a><br><a name="0475c18" id="0475c18">　　幻等无分别　　　本性常清净</a><br><a name="0475c19" id="0475c19">　　及杂染清净　　　性净喻虚空</a><br><a name="0475c20" id="0475c20">　　无减亦无增　　　是十金刚句　</p></a><a name="0475c21" id="0475c21"><p>且初安立十金刚句。自性者。谓自性故。所缘</a><a name="0475c22" id="0475c22">故。无分别故。释难故。自性故者。谓三自性。</a><a name="0475c23" id="0475c23">即圆成实遍计所执及依他起。是初三句如</a><a name="0475c24" id="0475c24">次应知。所缘故者即三自性。无分别故者。谓</a><a name="0475c25" id="0475c25">由此无分别即无分别智。及于此无分别即</a><a name="0475c26" id="0475c26">本性清净。如次应知安立境智。谓三自性及</a><a name="0475c27" id="0475c27">无分别。释难故者。谓所余句。且有难言。遍计</a><a name="0475c28" id="0475c28">所执依他起相。若实是无云何可得。若实是</a><a name="0475c29" id="0475c29">有不应诸法本性清净。为释此难说幻等喻。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310475b.htm'><img src='up.gif' border=0></a>
<a href='T310476a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>