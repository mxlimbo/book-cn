<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0436a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷28)</font> 13声闻地 <font face='Arial'>T30, p0436a</h2></font><hr>
<span class='old'>
</a><a name="0435c28" id="0435c28">等。如前广说。是名增上戒学。云何增上心</a><a name="0435c29" id="0435c29">学。谓离欲恶不善法。有寻有伺离生喜乐。</span><a name="0436a01" id="0436a01">入初静虑具足安住乃至能入第四静虑具</a><a name="0436a02" id="0436a02">足安住。是名增上心学。又诸无色及余所有</a><a name="0436a03" id="0436a03">等持等至。亦皆名为增上心学。然依静虑</a><a name="0436a04" id="0436a04">能最初入圣谛现观正性离生。非全远离</a><a name="0436a05" id="0436a05">一切静虑能成此事。是故静虑最为殊胜。</a><a name="0436a06" id="0436a06">故偏说为增上心学。云何增上慧学。谓于</a><a name="0436a07" id="0436a07">四圣谛等所有如实智见。是名增上慧学。问</a><a name="0436a08" id="0436a08">何缘唯有三学非少非多。答建立定义故。</a><a name="0436a09" id="0436a09">智所依义故。辨所作义故。建立定义者。</a><a name="0436a10" id="0436a10">谓增上戒学。所以者何。由戒建立心一境性。</a><a name="0436a11" id="0436a11">能令其心触三摩地。智所依义者。谓增上心</a><a name="0436a12" id="0436a12">学。所以者何。由正定心念一境性。于所知</a><a name="0436a13" id="0436a13">事有如实智如实见转。辨所作义者。谓</a><a name="0436a14" id="0436a14">增上慧学。所以者何。由善清净若智若见。</a><a name="0436a15" id="0436a15">能证究竟诸烦恼断。以烦恼断。是自义利</a><a name="0436a16" id="0436a16">是胜所作。过此更无胜所作故。由是因缘</a><a name="0436a17" id="0436a17">唯有三学。问何缘三学如是次第。答先于</a><a name="0436a18" id="0436a18">尸罗善清净故便无忧悔。无忧悔故欢喜</a><a name="0436a19" id="0436a19">安乐。由有乐故心得正定。心得定故能如</a><a name="0436a20" id="0436a20">实知能如实见。如实知见故能起厌。厌故</a><a name="0436a21" id="0436a21">离染。由离染故便得解脱。得解脱故证</a><a name="0436a22" id="0436a22">无所作究竟涅。如是最初修习净戒。渐</a><a name="0436a23" id="0436a23">次进趣后证无作究竟涅。是故三学如</a><a name="0436a24" id="0436a24">是次第。问何缘三学名为增上戒心慧耶。</a><a name="0436a25" id="0436a25">答所趣义故最胜义故名为增上。云何所趣</a><a name="0436a26" id="0436a26">义。谓为趣增上心而修净戒。名增上戒学。</a><a name="0436a27" id="0436a27">为趣增上慧而修定心。名增上心学。为</a><a name="0436a28" id="0436a28">趣烦恼断而修智见。名增上慧学。如是名</a><a name="0436a29" id="0436a29">为所趣义故名为增上。云何最胜义。谓若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300435c.htm'><img src='up.gif' border=0></a>
<a href='T300436b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>