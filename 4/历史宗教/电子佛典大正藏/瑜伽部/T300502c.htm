<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0502c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷38)</font> 15菩萨地 <font face='Arial'>T30, p0502c</h2></font><hr>
<span class='old'>
</a><a name="0502b28" id="0502b28">焰炽然大热铁地。无余方便可得闻是善</a><a name="0502b29" id="0502b29">说法者。即便发起猛利爱重欢喜而入。何</span><a name="0502c01" id="0502c01">况欲闻多善言义。又诸菩萨于自身分。及</a><a name="0502c02" id="0502c02">于一切资身众具饮食等事所有爱重。于欲</a><a name="0502c03" id="0502c03">听闻诸善说法所有爱重。以前爱重方后</a><a name="0502c04" id="0502c04">爱重。于百分中不及其一。于千分中亦不</a><a name="0502c05" id="0502c05">及一。于数分中亦不及一。于算分中亦</a><a name="0502c06" id="0502c06">不及一。乃至邬波尼杀昙分亦不及一。菩</a><a name="0502c07" id="0502c07">萨如是于善说法深生敬重。常乐听闻诸</a><a name="0502c08" id="0502c08">善说法。无有劳倦亦无厌足。净信淳厚其</a><a name="0502c09" id="0502c09">性柔和心直见直。爱敬德故爱敬法故。往</a><a name="0502c10" id="0502c10">法师所无难诘心。有敬重心无高慢心。专</a><a name="0502c11" id="0502c11">为求善非显己德。为欲安立自他善根。</a><a name="0502c12" id="0502c12">不为利养恭敬因缘。菩萨具足如是功德。</a><a name="0502c13" id="0502c13">往法师所无杂染心无散乱心听闻正法。</a><a name="0502c14" id="0502c14">云何菩萨无杂染心听闻正法。谓听法时</a><a name="0502c15" id="0502c15">其心远离贡高杂染其心。远离轻慢杂染</a><a name="0502c16" id="0502c16">其心。远离怯弱杂染。由六种相其心远离</a><a name="0502c17" id="0502c17">贡高杂染。由四种相其心远离轻慢杂染。</a><a name="0502c18" id="0502c18">由一种相其心远离怯弱杂染。谓听法时。</a><a name="0502c19" id="0502c19">应时而听殷重而听恭敬而听。不为损害</a><a name="0502c20" id="0502c20">不为随顺不求过失。由此六相其心远</a><a name="0502c21" id="0502c21">离贡高杂染。又听法时。恭敬正法恭敬说</a><a name="0502c22" id="0502c22">法补特伽罗。不轻正法不轻说法补特</a><a name="0502c23" id="0502c23">伽罗。由此四相其心远离轻慢杂染。又听</a><a name="0502c24" id="0502c24">法时。不自轻蔑。由此一相其心远离怯弱</a><a name="0502c25" id="0502c25">杂染。菩萨如是无杂染心听闻正法。云何</a><a name="0502c26" id="0502c26">菩萨无散乱心听闻正法。谓由五相。一者</a><a name="0502c27" id="0502c27">求悟解心听闻正法。二者专一趣心听闻正</a><a name="0502c28" id="0502c28">法。三者<span class='corr'>聆</span>音属耳听闻正法。四者扫涤其</a><a name="0502c29" id="0502c29">心听闻正法。五者摄一切心听闻正法。菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300502b.htm'><img src='up.gif' border=0></a>
<a href='T300503a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>