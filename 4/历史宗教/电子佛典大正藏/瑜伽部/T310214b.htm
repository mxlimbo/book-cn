<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0214b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷9)</font> 释入因果胜相第四 因果位章第一 <font face='Arial'>T31, p0214b</h2></font><hr>
<span class='old'>
</a><a name="0214a28" id="0214a28">此义故说第三句偈</a><a name="0214a29" id="0214a29"><p>论曰。是乐信清净<p>释曰。乐信即是无分别</span><a name="0214b01" id="0214b01">智体。不爱七有故名乐。于三种佛性。心决</a><a name="0214b02" id="0214b02">无疑故名信。离七爱故乐清净。离虚妄故信</a><a name="0214b03" id="0214b03">清净</a><a name="0214b04" id="0214b04"><p>论曰。名清净意地<p>释曰。由乐信清净故。此</a><a name="0214b05" id="0214b05">位得清净名。又此位是菩萨见位。无分别智</a><a name="0214b06" id="0214b06">境清净处。此智以乐信为体故。说此位名清</a><a name="0214b07" id="0214b07">净意地。清净乐信其相云何</a><a name="0214b08" id="0214b08"><p>论曰</a><a name="0214b09" id="0214b09"><p class='lg'>　　菩萨在法流　　　前后见诸佛</a><br><a name="0214b10" id="0214b10">　　已知菩提近　　　无难易得故　</p></a><a name="0214b11" id="0214b11"><p>论曰。菩萨在法流前后见诸佛<p>释曰。清净</a><a name="0214b12" id="0214b12">乐信有二种相。一恒在寂静为相。二恒明了</a><a name="0214b13" id="0214b13">见佛为相。由乐舍七爱故。恒入观修道故。</a><a name="0214b14" id="0214b14">说恒在法流。若菩萨在法流为何所见。由</a><a name="0214b15" id="0214b15">信三种佛性故。先思惟法身。后证法身。先以</a><a name="0214b16" id="0214b16">比智见法身。后以证智见法身。此乐信有何</a><a name="0214b17" id="0214b17">功德</a><a name="0214b18" id="0214b18"><p>论曰。已知菩提近无难易得故<p>释曰。若人</a><a name="0214b19" id="0214b19">在清净乐信位中。明了见无上菩提已近。己</a><a name="0214b20" id="0214b20">身过四十心。是故无难入正方便。所以易</a><a name="0214b21" id="0214b21">得。由此三偈成就资粮忍境界。思惟体性相</a><a name="0214b22" id="0214b22">貌皆得显现</a><a name="0214b23" id="0214b23"><p><b>　　<A NAME="n130"></A>成立六数章第二</b></a><a name="0214b24" id="0214b24"><p>论曰。何故波罗蜜唯有六数<p>释曰。此问波</a><a name="0214b25" id="0214b25">罗蜜何故定立六数不增不减</a><a name="0214b26" id="0214b26"><p>论曰。为安立能对治六种惑障故。为一切佛</a><a name="0214b27" id="0214b27">法生起依处故。为随顺成熟一切众生依止</a><a name="0214b28" id="0214b28">故<p>释曰。立波罗蜜其数有六。凡为此三义。</a><a name="0214b29" id="0214b29">一为除惑。二为生起佛法。三为成熟众生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310214a.htm'><img src='up.gif' border=0></a>
<a href='T310214c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>