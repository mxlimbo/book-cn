<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0799c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷88)</font> 摄事分 1契经事 <font face='Arial'>T30, p0799c</h2></font><hr>
<span class='old'>
</a><a name="0799b28" id="0799b28">苦。谓彼展转见欲相违。互兴诤论。发起种</a><a name="0799b29" id="0799b29">种心忧恼苦。深爱藏苦。互胜劣苦。坚执着</span><a name="0799c01" id="0799c01">苦。当知此中若他所胜便生愁恼。是名初</a><a name="0799c02" id="0799c02">苦。若胜于他遂作方便。令自见品转复增</a><a name="0799c03" id="0799c03">盛。令他见品渐更隐昧。唯我见净非余所</a><a name="0799c04" id="0799c04">见。执着邪见深起爱藏。由此因缘发生种</a><a name="0799c05" id="0799c05">种不正寻思。及起种种不寂静意。损害其</a><a name="0799c06" id="0799c06">心。名第二苦。爱藏邪见增上力故。以他量</a><a name="0799c07" id="0799c07">己。谓已为胜或等或劣。因自高举凌蔑于</a><a name="0799c08" id="0799c08">他。是名第三互胜劣苦。彼依此故追求利</a><a name="0799c09" id="0799c09">养。即为追求苦之所触。凡有所作皆为恼</a><a name="0799c10" id="0799c10">乱。诘责他论。及为自论免脱他难。是名第</a><a name="0799c11" id="0799c11">四坚执着苦。如是四种名见违诤所生众</a><a name="0799c12" id="0799c12">苦。内法异生安住上品无我胜解。当知已</a><a name="0799c13" id="0799c13">断如是众苦。所以者何。彼于当来由意乐</a><a name="0799c14" id="0799c14">故。于如是等诸恶见趣堪能除遣。是故若</a><a name="0799c15" id="0799c15">住初见圆满能超初苦又即依此初见圆</a><a name="0799c16" id="0799c16">满。亲近修习极多修习。于内诸行发生法</a><a name="0799c17" id="0799c17">智。于不现见发生类智。总摄为一聚。以</a><a name="0799c18" id="0799c18">不缘他智而入现观。谓以无常行。或随余</a><a name="0799c19" id="0799c19">一行。彼于尔时能随证得第二见圆满。及</a><a name="0799c20" id="0799c20">能超第二苦。彼住此已。如先所得七觉分</a><a name="0799c21" id="0799c21">法。亲近修习极多修习。能断如前所说四</a><a name="0799c22" id="0799c22">种业等杂染。能随证得后见圆满。超后有</a><a name="0799c23" id="0799c23">苦。此中第一补特伽罗。犹残二苦。及残现</a><a name="0799c24" id="0799c24">在所依身苦。第二补特伽罗。唯残一苦及</a><a name="0799c25" id="0799c25">依身苦。第三补特伽罗。一切苦断。但依身</a><a name="0799c26" id="0799c26">苦暂时余在。譬如幻化。又依分别萨迦耶</a><a name="0799c27" id="0799c27">见立二十句。不依俱生。又内法者无如是</a><a name="0799c28" id="0799c28">行。依遍处定。谓地为我。我即是地。乃至广</a><a name="0799c29" id="0799c29">说。一切应知</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300799b.htm'><img src='up.gif' border=0></a>
<a href='T300800a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>