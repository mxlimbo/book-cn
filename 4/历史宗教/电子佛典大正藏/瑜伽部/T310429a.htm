<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0429a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷8)</font> 增上心学分第八 <font face='Arial'>T31, p0429a</h2></font><hr>
<span class='old'>
</a><a name="0428c28" id="0428c28">邪性皆如实见者。谓见一切虚妄分别邪乱</a><a name="0428c29" id="0428c29">为性</span><a name="0429a01" id="0429a01"><p>论曰。甚深佛法者。云何名为甚深佛法。此中</a><a name="0429a02" id="0429a02">应释。谓常住法是诸佛法。以其法身是常住</a><a name="0429a03" id="0429a03">故。又断灭法是诸佛法。以一切障永断灭故。</a><a name="0429a04" id="0429a04">又生起法是诸佛法。以变化身现生起故。又</a><a name="0429a05" id="0429a05">有所得法是诸佛法。八万四千诸有情行及</a><a name="0429a06" id="0429a06">彼对治皆可得故。又有贪法是诸佛法。自誓</a><a name="0429a07" id="0429a07">摄受。有贪有情为己体故。又有嗔法是诸佛</a><a name="0429a08" id="0429a08">法。又有痴法是诸佛法。又异生法是诸佛法。</a><a name="0429a09" id="0429a09">应知亦尔。又无染法是诸佛法。成满真如。一</a><a name="0429a10" id="0429a10">切障垢不能染故。又无污法是诸佛法。生在</a><a name="0429a11" id="0429a11">世间。诸世间法不能污故。是故说名甚深佛</a><a name="0429a12" id="0429a12">法<p>释曰。甚深佛法契经所说其义云何。谓</a><a name="0429a13" id="0429a13">余经说。若常住法是诸佛法。广说乃至。又无</a><a name="0429a14" id="0429a14">污法是诸佛法。此中密意今当显示。以其法</a><a name="0429a15" id="0429a15">身是常住者。法身即是转依为相。离一切障。</a><a name="0429a16" id="0429a16">常住真如无变易故。或无垢秽无有挂碍无</a><a name="0429a17" id="0429a17">上妙智。如无色界而非异熟。是无漏故。此</a><a name="0429a18" id="0429a18">亦常住法身所摄。无差别故。非业烦恼所</a><a name="0429a19" id="0429a19">能为故。八万四千诸有情行及彼对治皆可</a><a name="0429a20" id="0429a20">得者。八万四千法蕴能治有贪有嗔有痴等</a><a name="0429a21" id="0429a21">分有情行故。四种各有二万一千。又无染法</a><a name="0429a22" id="0429a22">是诸佛法者。善净真如。一切障垢不能染故。</a><a name="0429a23" id="0429a23">余义易了不须重释。佛说如是秘密言词。复</a><a name="0429a24" id="0429a24">有何果。谓令说者易可安立。总括义故易为</a><a name="0429a25" id="0429a25">他说。即此因故。能令闻者易可受持。资粮易</a><a name="0429a26" id="0429a26">满。受持教故。易达法性。资粮满故。得佛证</a><a name="0429a27" id="0429a27">净。得大我故。法僧亦尔。并最胜故。由此证</a><a name="0429a28" id="0429a28">得现法乐住。觉知彼故于智者前论义决择</a><a name="0429a29" id="0429a29">入聪敏数。为斯十利说秘密言。声闻乘中亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310428c.htm'><img src='up.gif' border=0></a>
<a href='T310429b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>