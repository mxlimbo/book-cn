<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0596a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷54)</font> 摄决择分 1-2五识身相应地意地 <font face='Arial'>T30, p0596a</h2></font><hr>
<span class='old'>
</a><a name="0595c28" id="0595c28">一切有情略有三品。一未发趣定品。二虽已</a><a name="0595c29" id="0595c29">发趣未得定品。三已得定品。此复二种。一</span><a name="0596a01" id="0596a01">不清净。二极清净。于初品中或时起染污</a><a name="0596a02" id="0596a02">心。由贪等缠绕彼心故。或时起善无记心。</a><a name="0596a03" id="0596a03">由贪等缠暂远离故。第二品中或时令心于</a><a name="0596a04" id="0596a04">内静息。或时失念于五妙欲其心驰散。或</a><a name="0596a05" id="0596a05">时极静息故。便为赋了眠缠覆其心。或</a><a name="0596a06" id="0596a06">时为断彼故。于净妙境安处其心。或时于</a><a name="0596a07" id="0596a07">彼不正安处心便掉举。若正安处便不掉</a><a name="0596a08" id="0596a08">举。由沉掉盖未断灭故。于彼二品俱不寂</a><a name="0596a09" id="0596a09">静。由断灭故心得寂静。若由如理作意。已</a><a name="0596a10" id="0596a10">得根本静虑。名定心。若未得者名不定心。</a><a name="0596a11" id="0596a11">道究竟故。名善修心。断究竟故。名极解脱</a><a name="0596a12" id="0596a12">心。与此相违。名不善修心及不解脱心。从</a><a name="0596a13" id="0596a13">定心已来当知是第三品。是名识蕴异相差</a><a name="0596a14" id="0596a14">别。复次云何诸蕴次第。谓说差别此复五种</a><a name="0596a15" id="0596a15">应知。一生起所作。二对治所作。三流转所</a><a name="0596a16" id="0596a16">作。四住所作。五安立所作。生起所作者。谓眼</a><a name="0596a17" id="0596a17">色为缘能生眼识。乃至意法为缘能生意</a><a name="0596a18" id="0596a18">识。此中先说色蕴次说识蕴。此则是诸心</a><a name="0596a19" id="0596a19">所所依。由依彼故受等心所生故次。经言</a><a name="0596a20" id="0596a20">三和故触。触缘受等。是名诸蕴生起所作</a><a name="0596a21" id="0596a21">宣说次第。对治所作者。为欲对治四颠倒</a><a name="0596a22" id="0596a22">故说四念住。谓于不净计净颠倒。于苦计</a><a name="0596a23" id="0596a23">乐颠倒。于无我计我颠倒。于无常计常颠</a><a name="0596a24" id="0596a24">倒。此中先说色蕴。次说受蕴。次说识蕴。后</a><a name="0596a25" id="0596a25">说想行二蕴。是名对治所作宣说次第。流</a><a name="0596a26" id="0596a26">转所作者。根及境界为依止故。于现法中</a><a name="0596a27" id="0596a27">由二种蕴受用境界起诸杂染。谓领纳境</a><a name="0596a28" id="0596a28">界及彩画境界。由一种蕴造作一切善不</a><a name="0596a29" id="0596a29">善业。于后法中起生老等一切杂染。一是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300595c.htm'><img src='up.gif' border=0></a>
<a href='T300596b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>