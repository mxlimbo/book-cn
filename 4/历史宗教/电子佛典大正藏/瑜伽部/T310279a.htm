<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1596 摄大乘论释论 0279a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1596 摄大乘论释论</font> <font face='Arial'>(卷2)</font> 应知依止胜相胜语第一 烦恼染章第十一 <font face='Arial'>T31, p0279a</h2></font><hr>
<span class='old'>
</a><a name="0278c28" id="0278c28">同时生起。以过去故为因不成。如已谢之</a><a name="0278c29" id="0278c29">业。果报更生不得成就。此亦如是不可成就。</span><a name="0279a01" id="0279a01">复有毗婆沙师作此执。欲令过去为有。然彼</a><a name="0279a02" id="0279a02">过去者但有名。所目义不可得。何以故。若</a><a name="0279a03" id="0279a03">法是有云何过去。是故彼执果不成以无熏</a><a name="0279a04" id="0279a04">习故。又彼眼识与欲俱生。熏习不成者。谓即</a><a name="0279a05" id="0279a05">此与欲俱生。眼识自熏习尚不得成。以此眼</a><a name="0279a06" id="0279a06">识持熏习生欲等。云何可成。亦不在欲中者。</a><a name="0279a07" id="0279a07">谓眼识熏习在于欲中无有成义。何以故。以</a><a name="0279a08" id="0279a08">欲依止眼识故。又不坚住故。亦不在余识中</a><a name="0279a09" id="0279a09">者。谓耳识等由依止别异故。正以依止别异</a><a name="0279a10" id="0279a10">故。则不得有同生灭眼识自依眼。耳识自依</a><a name="0279a11" id="0279a11">耳。如是乃至意识自依止意。以各各别处。别</a><a name="0279a12" id="0279a12">识熏习别识不成。亦不在自体中者。谓眼识</a><a name="0279a13" id="0279a13">不得即熏彼眼识。无二眼识俱生故。既无二</a><a name="0279a14" id="0279a14">识同生。则无同生同灭。以如是道理故。眼</a><a name="0279a15" id="0279a15">识中欲等烦恼随烦恼熏习不成。乃至眼识</a><a name="0279a16" id="0279a16">熏习眼识亦不得成</a><a name="0279a17" id="0279a17"><p>论曰。复次从无想天以上。彼地退此间生。烦</a><a name="0279a18" id="0279a18">恼随烦恼所染。初识生时此无种子而生。以</a><a name="0279a19" id="0279a19">熏习及依止并已过去无有故<p>释曰。初者</a><a name="0279a20" id="0279a20">谓最先起识。无种子而生者。谓无因生故。熏</a><a name="0279a21" id="0279a21">习及依止者。谓心及烦恼习气</a><a name="0279a22" id="0279a22"><p>论曰。复次对治烦恼识生时。一切世间识皆</a><a name="0279a23" id="0279a23">灭。若无阿梨耶识。烦恼随烦恼种子。在对</a><a name="0279a24" id="0279a24">治识中不成自体。解脱不得与烦恼同生同</a><a name="0279a25" id="0279a25">灭。若于后时世间识生。离欲心。不有彼依</a><a name="0279a26" id="0279a26">止及习气久已谢灭。若离阿梨耶识应无种</a><a name="0279a27" id="0279a27">子而生。是故离阿梨耶识。烦恼随烦恼皆不</a><a name="0279a28" id="0279a28">成故<p>释曰。对治烦恼识生时。一切世间识</a><a name="0279a29" id="0279a29">皆灭者。谓六识皆灭故。烦恼随烦恼种子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310278c.htm'><img src='up.gif' border=0></a>
<a href='T310279b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>