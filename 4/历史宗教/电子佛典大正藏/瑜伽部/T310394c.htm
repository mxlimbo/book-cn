<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0394c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷3)</font> 所知依分第二之一 <font face='Arial'>T31, p0394c</h2></font><hr>
<span class='old'>
</a><a name="0394b28" id="0394b28">清净乃至种子所生者。此显净心有别种子。</a><a name="0394b29" id="0394b29">决定不从阿赖耶识种子而生。云何别种谓</span><a name="0394c01" id="0394c01">最清净法界等流正闻熏习。最清净法界者。</a><a name="0394c02" id="0394c02">诸佛法界永离一切客尘障故。言等流者。谓</a><a name="0394c03" id="0394c03">从法界所起教法。无倒听闻如是教法故。名</a><a name="0394c04" id="0394c04">正闻依此正闻所起熏习。是名熏习。即此熏</a><a name="0394c05" id="0394c05">习能生出世无漏之心名为种子。如是种子</a><a name="0394c06" id="0394c06">非阿赖耶识是未曾得故</a><a name="0394c07" id="0394c07"><p>论曰。此闻熏习为是阿赖耶识自性。为非阿</a><a name="0394c08" id="0394c08">赖耶识自性。若是阿赖耶识自性。云何是彼</a><a name="0394c09" id="0394c09">对治种子。若非阿赖耶识自性。此闻熏习种</a><a name="0394c10" id="0394c10">子所依云何可见。乃至证得诸佛菩提。此闻</a><a name="0394c11" id="0394c11">熏习随在一种。所依转处寄在异熟识中。与</a><a name="0394c12" id="0394c12">彼和合俱转犹如水乳。然非阿赖耶识是彼</a><a name="0394c13" id="0394c13">对治种子性故<p>释曰。此闻熏习乃至所依</a><a name="0394c14" id="0394c14">云何可见者。翻覆征难责。别所依乃至证得</a><a name="0394c15" id="0394c15">诸佛菩提者。谓乃至得无垢无碍智所依趣。</a><a name="0394c16" id="0394c16">此闻熏习者。无倒听闻经等教法所引熏习。</a><a name="0394c17" id="0394c17">随在一种所依转处者。谓随一种相续转处寄</a><a name="0394c18" id="0394c18">在异熟识中。与彼和合俱转犹如水乳者。此</a><a name="0394c19" id="0394c19">闻熏习虽非彼识。而寄识中与识俱转。然非</a><a name="0394c20" id="0394c20">阿赖耶识者。谓此闻熏习是出世心种子。非</a><a name="0394c21" id="0394c21">阿赖耶识自性。亦非彼种子。但就俱转不相</a><a name="0394c22" id="0394c22">离性。许是唯识。是彼对治种子性故者。是阿</a><a name="0394c23" id="0394c23">赖耶识对治。无分别智因性故。义如种种物</a><a name="0394c24" id="0394c24">和杂库藏。如种种毒所杂仙药。如有众病服</a><a name="0394c25" id="0394c25">阿伽陀。虽与秽毒多时俱转。然此良药非彼</a><a name="0394c26" id="0394c26">毒自性。亦非毒种子。此闻熏习种子亦尔</a><a name="0394c27" id="0394c27"><p>论曰。此中依下品熏习。成中品熏习。依中品</a><a name="0394c28" id="0394c28">熏习成上品熏习。依闻思修多。分修作得相</a><a name="0394c29" id="0394c29">应故<p>释曰。下中上品熏习等言。分明易了<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310394b.htm'><img src='up.gif' border=0></a>
<a href='T310395a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>