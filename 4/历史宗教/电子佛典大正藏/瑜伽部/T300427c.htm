<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0427c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷26)</font> 13声闻地 <font face='Arial'>T30, p0427c</h2></font><hr>
<span class='old'>
</a><a name="0427b28" id="0427b28">影像诸名差别。云何事边际性。谓若所缘尽</a><a name="0427b29" id="0427b29">所有性如所有性。云何名为尽所有性。谓</span><a name="0427c01" id="0427c01">色蕴外更无余色。受想行识蕴外更无有</a><a name="0427c02" id="0427c02">余受想行识。一切有为事皆五法所摄。一切</a><a name="0427c03" id="0427c03">诸法界处所摄。一切所知事四圣谛摄。如是</a><a name="0427c04" id="0427c04">名为尽所有性。云何名为如所有性。谓若所</a><a name="0427c05" id="0427c05">缘是真实性是真如性。由四道理具道理</a><a name="0427c06" id="0427c06">性。谓观待道理。作用道理。证成道理。法尔道</a><a name="0427c07" id="0427c07">理。如是若所缘境尽所有性如所有性。总</a><a name="0427c08" id="0427c08">说为一事边际性。云何所作成办。谓修观</a><a name="0427c09" id="0427c09">行者。于奢摩他毗钵舍那。若修若习若多</a><a name="0427c10" id="0427c10">修习为因缘故。诸缘影像所有作意皆得</a><a name="0427c11" id="0427c11">圆满。此圆满故便得转依。一切粗重悉皆息</a><a name="0427c12" id="0427c12">灭。得转依故超过影像。即于所知事有无</a><a name="0427c13" id="0427c13">分别。现量智见生。入初静虑者得初静</a><a name="0427c14" id="0427c14">虑时。于初静虑所行境界。入第二第三第</a><a name="0427c15" id="0427c15">四静虑者。得第二第三第四静虑时。于</a><a name="0427c16" id="0427c16">第二第三第四静虑所行境界。入空无边处。</a><a name="0427c17" id="0427c17">识无边处。无所有处。非想非非想处者。</a><a name="0427c18" id="0427c18">得彼定时。即于彼定所行境界。如是名</a><a name="0427c19" id="0427c19">为所作成办。如是四种所缘境事。遍行一</a><a name="0427c20" id="0427c20">切。随入一切所缘境中。去来今世正等觉</a><a name="0427c21" id="0427c21">者共所宣说。是故说名遍满所缘。又此所</a><a name="0427c22" id="0427c22">缘遍毗钵舍那品。遍奢摩他品。遍一切</a><a name="0427c23" id="0427c23">事。遍真实事。遍因果相属事。故名遍满。</a><a name="0427c24" id="0427c24">谓若说有分别影像。即是此中毗钵舍那品。</a><a name="0427c25" id="0427c25">若说无分别影像。即是此中奢摩他品。若</a><a name="0427c26" id="0427c26">说事边际性。即是此中一切事真实事。若</a><a name="0427c27" id="0427c27">说所作成办。即是此中因果相属事。如佛</a><a name="0427c28" id="0427c28">世尊曾为长老颉隶伐多说如是义。曾闻</a><a name="0427c29" id="0427c29">长老颉隶伐多问世尊言。大德。诸有比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300427b.htm'><img src='up.gif' border=0></a>
<a href='T300428a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>