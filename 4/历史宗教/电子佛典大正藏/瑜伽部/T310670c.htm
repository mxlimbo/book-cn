<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1605 大乘阿毗达磨集论 0670c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1605 大乘阿毗达磨集论</font> <font face='Arial'>(卷2)</font> 本事分中三法品第一 <font face='Arial'>T31, p0670c</h2></font><hr>
<span class='old'>
</a><a name="0670b28" id="0670b28"><p>云何见所断。几是见所断。为何义故观见所</a><a name="0670b29" id="0670b29">断耶。谓分别所起染污见疑见处疑处。及于</span><a name="0670c01" id="0670c01">见等所起邪行烦恼随烦恼及由见等所发身</a><a name="0670c02" id="0670c02">语意业。并一切恶趣等蕴界处。是见所断义。</a><a name="0670c03" id="0670c03">一切一分是见所断。为舍执着见圆满我故。</a><a name="0670c04" id="0670c04">观察见所断</a><a name="0670c05" id="0670c05"><p>云何修所断。几是修所断。为何义故观修所</a><a name="0670c06" id="0670c06">断耶。谓得见道后见所断相违诸有漏法。是</a><a name="0670c07" id="0670c07">修所断义。一切一分是修所断。为舍执着修</a><a name="0670c08" id="0670c08">圆满我故。观察修所断</a><a name="0670c09" id="0670c09"><p>云何非所断。几是非所断。为何义故观非所</a><a name="0670c10" id="0670c10">断耶。谓诸无漏法除顺决择分。是非所断。十</a><a name="0670c11" id="0670c11">界四处诸蕴一分。是非所断。为舍执着成满</a><a name="0670c12" id="0670c12">我故观察非所断</a><a name="0670c13" id="0670c13"><p>云何缘生。几是缘生。为何义故观缘生耶。谓</a><a name="0670c14" id="0670c14">相故分别支故略摄支故建立支缘故建立支</a><a name="0670c15" id="0670c15">业故支杂染摄故义故甚深故差别故顺逆故。</a><a name="0670c16" id="0670c16">是缘生义。一切皆是缘生。唯除法界法处一</a><a name="0670c17" id="0670c17">分诸无为法。为舍执着无因不平等因我法</a><a name="0670c18" id="0670c18">故观察缘生</a><a name="0670c19" id="0670c19"><p>何等相故。谓无作缘生故。无常缘生故。势用</a><a name="0670c20" id="0670c20">缘生故。是缘生相</a><a name="0670c21" id="0670c21"><p>何等分别支故。谓分别缘生为十二分。何等</a><a name="0670c22" id="0670c22">十二。谓无明行识名色六处触受爱取有生</a><a name="0670c23" id="0670c23">及老死</a><a name="0670c24" id="0670c24"><p>何等略摄支故。谓能引支所引支。能生支所</a><a name="0670c25" id="0670c25">生支。能引支者。谓无明行识。所引支者。谓</a><a name="0670c26" id="0670c26">名色六处触受。能生支者。谓爱取有。所生支</a><a name="0670c27" id="0670c27">者谓生老死</a><a name="0670c28" id="0670c28"><p>何等建立支缘故。谓习气故引发故思惟故</a><a name="0670c29" id="0670c29">俱有故。建立支缘随其所应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310670b.htm'><img src='up.gif' border=0></a>
<a href='T310671a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>