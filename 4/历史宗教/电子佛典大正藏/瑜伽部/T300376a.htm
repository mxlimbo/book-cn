<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0376a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷18)</font> 11思所成地 <font face='Arial'>T30, p0376a</h2></font><hr>
<span class='old'>
</a><br><a name="0375c28" id="0375c28">　　谁能舍众苦　　　谁能得清净</a><br><a name="0375c29" id="0375c29">　　正信越暴流　　　无逸超大海</span><br><a name="0376a01" id="0376a01">　　精进舍众苦　　　智慧得清净　</p></a><a name="0376a02" id="0376a02"><p>今此颂中。云何正信能越暴流。谓如有一</a><a name="0376a03" id="0376a03">为欲了知诸欲过患。听佛所说若弟子说</a><a name="0376a04" id="0376a04">所有正法。闻是法已获得正信便生欲乐。</a><a name="0376a05" id="0376a05">为断事欲及烦恼欲。遂能弃舍居家事欲。</a><a name="0376a06" id="0376a06">正信出家往趣非家。既出家已为欲断除</a><a name="0376a07" id="0376a07">烦恼诸欲。远离而住。彼由炽燃勤精进故。</a><a name="0376a08" id="0376a08">乃至修习正思惟故。断烦恼诸欲。得离欲</a><a name="0376a09" id="0376a09">定地如是正信为依为导。便能越度诸欲</a><a name="0376a10" id="0376a10">暴流。云何无逸能超大海。谓于彼定终不</a><a name="0376a11" id="0376a11">爱味。乃至亦无坚着安住。唯除为证诸漏</a><a name="0376a12" id="0376a12">尽智专注其心。由此定心清净鲜白正直调</a><a name="0376a13" id="0376a13">柔。于四圣谛能入现观。乃至证得诸漏永</a><a name="0376a14" id="0376a14">尽。如是由不放逸为依为导。能断色无色</a><a name="0376a15" id="0376a15">系二有暴流及断一切无明与见二种暴流。</a><a name="0376a16" id="0376a16">是故名为超渡大海。云何精进能舍众苦。</a><a name="0376a17" id="0376a17">谓如有一有学见迹作是思惟。我应当证</a><a name="0376a18" id="0376a18">三界离欲。诸结永尽。便臻远离于彼勇猛</a><a name="0376a19" id="0376a19">精勤而住。不多安止贪欲缠心。又能如实</a><a name="0376a20" id="0376a20">了知现在诸欲贪缠所有出离。于贪欲盖</a><a name="0376a21" id="0376a21">净修其心。遂能断灭诸贪欲缠及贪欲缠为</a><a name="0376a22" id="0376a22">缘所生心诸忧苦。如贪欲盖乃至疑盖当</a><a name="0376a23" id="0376a23">知亦尔。如是精进为依为导能舍众苦。云</a><a name="0376a24" id="0376a24">何智慧能得清净。谓彼除灭能染污心乃</a><a name="0376a25" id="0376a25">至能障究竟涅五种盖已。即依未至安</a><a name="0376a26" id="0376a26">住未至。如先所得苦集灭道诸无漏智。于</a><a name="0376a27" id="0376a27">诸苦中思惟真苦。乃至于道思惟真道。便</a><a name="0376a28" id="0376a28">得无余三界离欲诸漏永尽。如是由先所</a><a name="0376a29" id="0376a29">得智慧为依为导。能证清净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300375c.htm'><img src='up.gif' border=0></a>
<a href='T300376b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>