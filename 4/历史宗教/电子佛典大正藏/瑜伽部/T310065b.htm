<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1588 唯识论 0065b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1588 唯识论</font> <font face='Arial'>(卷1)</font> <font face='Arial'>T31, p0065b</h2></font><hr>
<span class='old'>
</a><a name="0065a28" id="0065a28">向言若无色等外诸境界。云何有时处等见不</a><a name="0065a29" id="0065a29">见者。此义不成。是虚妄说。何以故。以应离</span><a name="0065b01" id="0065b01">色等外诸境界。时处等事皆悉成故。又汝言。</a><a name="0065b02" id="0065b02">以何义故。多人共集同处同时。于有色处则</a><a name="0065b03" id="0065b03">同见色。于无色处则同不见。又汝言。眼翳</a><a name="0065b04" id="0065b04">之人妄见日月毛轮蝇等。净眼之人不妄见</a><a name="0065b05" id="0065b05">者。此义不然。何以故。如饿鬼等离色香等外</a><a name="0065b06" id="0065b06">诸境界。处时人等一切皆成。此义云何。如饿</a><a name="0065b07" id="0065b07">鬼等。或百同业。或千同业。同见河中皆悉是</a><a name="0065b08" id="0065b08">脓。或皆见血。或见小便。或见大便。或见流</a><a name="0065b09" id="0065b09">铁。或见流水。而两岸边多有众人。执持刀杖</a><a name="0065b10" id="0065b10">守掌防护不令得饮。此则远离色声香等外诸</a><a name="0065b11" id="0065b11">境界而虚妄见。是故偈言。人梦及饿鬼依业</a><a name="0065b12" id="0065b12">虚妄见故。又汝言。以何义故。眼翳之人所</a><a name="0065b13" id="0065b13">见日月毛轮蝇等皆悉无用。净眼之人皆悉</a><a name="0065b14" id="0065b14">有用。梦中所见饮食饥饱刀杖毒药。如是等</a><a name="0065b15" id="0065b15">事皆悉无用。寤时所见饮食饥饱刀杖毒药。</a><a name="0065b16" id="0065b16">如是等皆悉有用。又汝言。以何义故。乾闼</a><a name="0065b17" id="0065b17">婆城实无有城而无城用。自余城者皆实有</a><a name="0065b18" id="0065b18">城而有城用者。此义不然。何以故。又偈言</a><a name="0065b19" id="0065b19"><p class='lg'>　　如梦中无女　　　动身失不净</a><br><a name="0065b20" id="0065b20">　　狱中种种主　　　为彼所逼恼　</p></a><a name="0065b21" id="0065b21"><p>此偈明何义。如人梦中实无女人而见女人</a><a name="0065b22" id="0065b22">与身交会漏失不净。众生如是。无始世来。虚</a><a name="0065b23" id="0065b23">妄受用色香味等外诸境界。皆亦如是实无</a><a name="0065b24" id="0065b24">而成。以如是等种种譬喻。离色香等外诸境</a><a name="0065b25" id="0065b25">界。有处时人所作业等四种事成。又复更有</a><a name="0065b26" id="0065b26">一种譬喻。离色香等外诸境界四种事成。皆</a><a name="0065b27" id="0065b27">虚妄不实。是故偈言。狱中种种主为彼所逼</a><a name="0065b28" id="0065b28">恼故。此明何义。彼四种事离色香等外诸境</a><a name="0065b29" id="0065b29">界。一切皆成。云何皆成。如地狱中无地狱主。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310065a.htm'><img src='up.gif' border=0></a>
<a href='T310065c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>