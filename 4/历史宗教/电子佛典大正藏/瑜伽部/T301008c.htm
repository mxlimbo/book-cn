<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 1008c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷9)</font> 毕竟地毕竟品第三 <font face='Arial'>T30, p1008c</h2></font><hr>
<span class='old'>
</a><a name="1008b28" id="1008b28">修净禅已即得解地。庄严菩提修集一百一</a><a name="1008b29" id="1008b29">十种悲。以修悲故于众生中即得悲心。得悲</span><a name="1008c01" id="1008c01">心故乐三恶道如己舍宅。菩萨自观住三恶道。</a><a name="1008c02" id="1008c02">庄严菩提时为众生故受大苦恼。若我净心</a><a name="1008c03" id="1008c03">有势力者。愿令众生所有苦恼悉集我身。善</a><a name="1008c04" id="1008c04">立大愿。以善愿力世净禅故。远离身心烦恼</a><a name="1008c05" id="1008c05">习气。离习气故转四大身。四大既转。因世净</a><a name="1008c06" id="1008c06">禅故不到三恶。是故菩萨断三恶道苦。过解地</a><a name="1008c07" id="1008c07">已入于净地。余功德如行品中十净心说。此</a><a name="1008c08" id="1008c08">十净法有十对治。不作心。不发心。不受菩萨</a><a name="1008c09" id="1008c09">戒。不信心。恶心。不修集悲。嗔心。忧悔心。不</a><a name="1008c10" id="1008c10">慈心。放逸心。所言粗犷贪惜身命不随世间。</a><a name="1008c11" id="1008c11">懒堕懈怠无渐无愧。苦恼逼身疑网怯弱。不</a><a name="1008c12" id="1008c12">能供养佛法僧宝。如是等对治不净。是十净</a><a name="1008c13" id="1008c13">中。初三法者清净其心。后七法者净于庄严。</a><a name="1008c14" id="1008c14">菩萨摩诃萨信于菩提及菩提道。信菩提道</a><a name="1008c15" id="1008c15">故。见苦众生生大慈心。生慈心故即作是愿。</a><a name="1008c16" id="1008c16">愿我救济如是等苦。以怜愍故舍身惠施无</a><a name="1008c17" id="1008c17">所贪惜。为利众生心无忧悔。心不悔故知世</a><a name="1008c18" id="1008c18">方术。知世方术故善知时节随众生心。以知</a><a name="1008c19" id="1008c19">时故名知世间。以智力故客烦恼来深生惭</a><a name="1008c20" id="1008c20">愧。以惭愧故令彼烦恼不得自在。是名勇健。</a><a name="1008c21" id="1008c21">以勇健故无有放逸。不放逸故修集善法。</a><a name="1008c22" id="1008c22">集善法故受菩萨戒。受菩萨戒故供养三宝。</a><a name="1008c23" id="1008c23">供养三宝故其心清净是名净地</a><a name="1008c24" id="1008c24"><p><b>　　<A NAME="n535"></A>毕竟地行品第四</b></a><a name="1008c25" id="1008c25"><p>菩萨摩诃萨住于解地乃至菩萨地有四行。</a><a name="1008c26" id="1008c26">一者波罗蜜行。二者菩提行。三者神通行。四</a><a name="1008c27" id="1008c27">者熟众生行。波罗蜜行者。六波罗蜜如先说。</a><a name="1008c28" id="1008c28">方便波罗蜜愿波罗蜜力波罗蜜智波罗蜜。</a><a name="1008c29" id="1008c29">是十波罗蜜是名波罗蜜行。善方便有十二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301008b.htm'><img src='up.gif' border=0></a>
<a href='T301009a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>