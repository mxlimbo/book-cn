<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1584 决定藏论 1026c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1584 决定藏论</font> <font face='Arial'>(卷2)</font> 心地品第一之一 <font face='Arial'>T30, p1026c</h2></font><hr>
<span class='old'>
</a><a name="1026b28" id="1026b28">邪见。是名十种。自受善戒更劝他受。此更十</a><a name="1026b29" id="1026b29">种。以善言辞赞叹禁戒。此复十种。已受不</span><a name="1026c01" id="1026c01">杀乃至邪见自生欢喜。是名十种。此十十种</a><a name="1026c02" id="1026c02">受戒相貌合成一百。所生功德随戒多少。以</a><a name="1026c03" id="1026c03">此覆护复有八种。一者能生覆护。二者摄受</a><a name="1026c04" id="1026c04">覆护。三者守持覆护。四者治犯覆护。五者软</a><a name="1026c05" id="1026c05">覆护。六者中覆护。七者上覆护。八者清净覆</a><a name="1026c06" id="1026c06">护。未受先思我今欲受离恶禁戒。是名能生</a><a name="1026c07" id="1026c07">正受之时。是名摄受。已受戒竟思离诸恶乃</a><a name="1026c08" id="1026c08">增上缘五根所摄。时共种本间间善持。如所</a><a name="1026c09" id="1026c09">受戒守护思惟。近恶友故若烦恼故生起恶</a><a name="1026c10" id="1026c10">作。即自羞惭则不缺犯。莫令有失应堕恶趣。</a><a name="1026c11" id="1026c11">是名守持。若喜忘失造作诸恶速疾生念。以</a><a name="1026c12" id="1026c12">此过失发露忏悔惭愧自改。后不更犯名治</a><a name="1026c13" id="1026c13">犯相。若复善道少分之中少时受持。唯自守</a><a name="1026c14" id="1026c14">护不劝于他。善说言辞不为赞叹。见同善行</a><a name="1026c15" id="1026c15">不生随喜亦不喜乐。是名为下。若复多分善</a><a name="1026c16" id="1026c16">持禁戒不至寿尽。己自持戒又劝于他。巧说</a><a name="1026c17" id="1026c17">言辞不为赞叹。见同行善不生爱乐。是中覆</a><a name="1026c18" id="1026c18">护。若复具足受持禁戒。乃至小罪皆悉不犯。</a><a name="1026c19" id="1026c19">是名为上。若以依此清净禁戒无恨心故。乃</a><a name="1026c20" id="1026c20">至初禅破戒根本即永断除依舍摩他故。是</a><a name="1026c21" id="1026c21">定覆护。如初禅中第二第三乃至第四亦复</a><a name="1026c22" id="1026c22">如是。复别有异此破戒本远离对治所摄定</a><a name="1026c23" id="1026c23">道甚深断除。此是第一清净持戒。依此净戒</a><a name="1026c24" id="1026c24">依定覆护。得见真谛即证阿那含果。于是时</a><a name="1026c25" id="1026c25">中诸破戒本悉永断除。依未来禅若得初果。</a><a name="1026c26" id="1026c26">于是时中恶道生本皆悉断除。此又有戒皆</a><a name="1026c27" id="1026c27">悉清净圣人所乐。以此第二清净禁戒。是名</a><a name="1026c28" id="1026c28">无漏持戒覆护。此无漏戒得罗汉时。对治净</a><a name="1026c29" id="1026c29">异于灭惑果。此八种戒已合为一。更分为三。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301026b.htm'><img src='up.gif' border=0></a>
<a href='T301027a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>