<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0984b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷4)</font> 菩萨地戒品第十一 <font face='Arial'>T30, p0984b</h2></font><hr>
<span class='old'>
</a><a name="0984a28" id="0984a28">贪者以贪受苦能为说法令除贪苦。嗔恚痴</a><a name="0984a29" id="0984a29">疑亦复如是。行路疲乏代其担负。施以水浆</span><a name="0984b01" id="0984b01">床褥所须调身按摩。复有众生乐为罪业</a><a name="0984b02" id="0984b02">菩萨见已应善说法。善辞善义。辞合句合。辞</a><a name="0984b03" id="0984b03">义次第增长善法说义圆足。为欲庄严菩提</a><a name="0984b04" id="0984b04">道故。以善方便教破恶业。为悭贪者说破悭</a><a name="0984b05" id="0984b05">法。增长善法及诸财物。若有众生不信佛法。</a><a name="0984b06" id="0984b06">善为说法令生信心。为破众生烦恼恶业。得</a><a name="0984b07" id="0984b07">八正道故而为说法。复次菩萨学菩萨戒发</a><a name="0984b08" id="0984b08">大誓愿。为破众生诸恶邪见。知恩报恩。忍语</a><a name="0984b09" id="0984b09">软语先意问讯。供养师长耆旧有德。能破愁</a><a name="0984b10" id="0984b10">怖。所谓师子虎狼水火王难怨贼。若有众生</a><a name="0984b11" id="0984b11">丧失父母兄弟眷属妻子僮仆。捐弃财物亲</a><a name="0984b12" id="0984b12">爱别离。能以方便如应说法除其苦恼。常施</a><a name="0984b13" id="0984b13">众生所须之物。所谓衣服食饮房舍卧具病</a><a name="0984b14" id="0984b14">瘦医药。香华璎珞灯烛等物。若菩萨受持菩</a><a name="0984b15" id="0984b15">萨戒者。畜养弟子不能善教说法示导令其</a><a name="0984b16" id="0984b16">调伏贪嗔痴等。不能供给衣服饮食房舍医</a><a name="0984b17" id="0984b17">药。不能为求善厚檀越。若为檀越善说法要。</a><a name="0984b18" id="0984b18">所得财物不能等分。当知是人为名誉故。畜</a><a name="0984b19" id="0984b19">养弟子不名为法。若能随时说法教告。为性</a><a name="0984b20" id="0984b20">为力为菩萨藏。为欲具足菩萨禁戒。修八正</a><a name="0984b21" id="0984b21">道。得阿耨多罗三藐三菩提。是名菩萨真畜</a><a name="0984b22" id="0984b22">弟子不为名誉。菩萨受学菩萨戒者。先当观</a><a name="0984b23" id="0984b23">知众生性界。然后共住为转性界。如应说法</a><a name="0984b24" id="0984b24">随意共行。令其调伏不造诸恶。能破恶法增</a><a name="0984b25" id="0984b25">长善法。所须之物能以惠施。见作恶者深生</a><a name="0984b26" id="0984b26">怜愍。不受语者深生悲恼。于己所作诸恶业</a><a name="0984b27" id="0984b27">等心不生愁。见他造作特生悲愍。何以故。菩</a><a name="0984b28" id="0984b28">萨自于身口意恶。能疾调伏开心忏悔。以有</a><a name="0984b29" id="0984b29">大智因缘力故。菩萨为他亦复造作身口恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300984a.htm'><img src='up.gif' border=0></a>
<a href='T300984c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>