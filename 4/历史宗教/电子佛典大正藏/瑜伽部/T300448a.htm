<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0448a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷29)</font> 13声闻地 <font face='Arial'>T30, p0448a</h2></font><hr>
<span class='old'>
</a><a name="0447c28" id="0447c28">有情类命根尽灭夭丧殒殁。是死自性。勤</a><a name="0447c29" id="0447c29">修善者为超死故正加行时。彼天子魔得</span><a name="0448a01" id="0448a01">大自在能为障碍。由障碍故或于死法</a><a name="0448a02" id="0448a02">令不能出。或经多时极大艰难方能超</a><a name="0448a03" id="0448a03">越。又魔于彼或有暂时不得自在。谓世间</a><a name="0448a04" id="0448a04">道离欲异生。或在此间或生于彼。或魔于</a><a name="0448a05" id="0448a05">彼得大自在。谓未离欲。若未离欲在魔手</a><a name="0448a06" id="0448a06">中随欲所作。若世间惯而离欲者。魔缚所</a><a name="0448a07" id="0448a07">缚未脱魔I。由必还来生此界故。云何</a><a name="0448a08" id="0448a08">魔事。谓诸所有能引出离善法欲生耽着诸</a><a name="0448a09" id="0448a09">欲增上力故。寻还退舍。当知此即是为魔</a><a name="0448a10" id="0448a10">事。若正安住密护根门。于诸所有可爱色声</a><a name="0448a11" id="0448a11">香味触法。由执取相执取随好。心乐趣入。</a><a name="0448a12" id="0448a12">当知此即是为魔事。若正安住于食知量。</a><a name="0448a13" id="0448a13">于诸美味不平等食。由贪爱欲心乐趣入。</a><a name="0448a14" id="0448a14">当知此即是为魔事。若正安住精勤修习。初</a><a name="0448a15" id="0448a15">夜后夜觉寤瑜伽。于睡眠乐于偃卧乐于</a><a name="0448a16" id="0448a16">胁卧乐。由懈怠力心乐趣入。当知此即是</a><a name="0448a17" id="0448a17">为魔事。若正安住正知而住。于往来等诸事</a><a name="0448a18" id="0448a18">业时。若见幼少盛年美色诸母邑等。由不如</a><a name="0448a19" id="0448a19">理执取相好心乐趣入。或见世间诸妙好事</a><a name="0448a20" id="0448a20">心乐趣入。或于多事多所作中心乐趣入。或</a><a name="0448a21" id="0448a21">见在家及出家众欢娱杂处。或见恶友共相</a><a name="0448a22" id="0448a22">杂住。便生随喜心乐趣入。当知一切皆是</a><a name="0448a23" id="0448a23">魔事。于佛法僧苦集灭道此世他世若生</a><a name="0448a24" id="0448a24">疑惑。当知一切皆是魔事。住阿练若树下</a><a name="0448a25" id="0448a25">冢间空闲静室。若见广大可怖畏事惊恐</a><a name="0448a26" id="0448a26">毛竖。或见沙门婆罗门像人非人像H尔而</a><a name="0448a27" id="0448a27">来。不如正理劝舍白品劝取黑品。当知</a><a name="0448a28" id="0448a28">一切皆是魔事。若于利养恭敬称誉心乐</a><a name="0448a29" id="0448a29">趣入。或于悭吝广大希欲不知喜足。忿恨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300447c.htm'><img src='up.gif' border=0></a>
<a href='T300448b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>