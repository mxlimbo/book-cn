<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0982c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷4)</font> 菩萨地戒品第十一 <font face='Arial'>T30, p0982c</h2></font><hr>
<span class='old'>
</a><a name="0982b28" id="0982b28">戒呵责破戒说毁禁者所得过罪。若能如是</a><a name="0982b29" id="0982b29">虽名毁犯罪过轻微。亦能毕竟得阿耨多罗</span><a name="0982c01" id="0982c01">三藐三菩提。是名自性戒。一切戒者。在家出</a><a name="0982c02" id="0982c02">家所受持者名一切戒。在家出家戒有三种。</a><a name="0982c03" id="0982c03">一者戒。二者受善法戒。三者为利众生故行</a><a name="0982c04" id="0982c04">戒。云何名戒。所谓七种戒。比丘比丘尼。式</a><a name="0982c05" id="0982c05">叉摩那。沙弥沙弥尼。优婆塞优婆夷。菩萨</a><a name="0982c06" id="0982c06">摩诃萨若欲受持菩萨戒者。先当净心受七</a><a name="0982c07" id="0982c07">种戒。七种戒者。即是净心趣菩萨戒。如世间</a><a name="0982c08" id="0982c08">人欲请大王。先当净持所居屋宅。是七种戒</a><a name="0982c09" id="0982c09">俱是在家出家所受。菩萨戒者亦复如是。俱</a><a name="0982c10" id="0982c10">是出家在家所受。是名为戒。云何名受善法</a><a name="0982c11" id="0982c11">戒。善法戒者。菩萨摩诃萨离七种戒。为菩提</a><a name="0982c12" id="0982c12">故修身口意十种善法。是名受善法戒。身口</a><a name="0982c13" id="0982c13">意者。若菩萨摩诃萨住戒地已。读诵书写分</a><a name="0982c14" id="0982c14">别解说。思惟修集舍摩他毗婆舍那。恭敬供</a><a name="0982c15" id="0982c15">养尊重赞叹师长和上耆旧有德。时时供给</a><a name="0982c16" id="0982c16">瞻视走使。若病若老。或道路疲顿代担衣钵。</a><a name="0982c17" id="0982c17">若见说法及经呗者称叹善哉。见持戒者尽</a><a name="0982c18" id="0982c18">力拥护赞叹于戒。愿诸众生悉持净戒。见破</a><a name="0982c19" id="0982c19">戒者深生怜愍。善语呵责教令忏悔。身口意</a><a name="0982c20" id="0982c20">业所作诸善。悉发誓愿回向阿耨多罗三藐</a><a name="0982c21" id="0982c21">三菩提。随身口意有气力时。勤心供养佛法</a><a name="0982c22" id="0982c22">僧宝。为增善法勤修精进。为得一切诸善法</a><a name="0982c23" id="0982c23">故修不放逸。常当至心念戒护戒调伏诸根。</a><a name="0982c24" id="0982c24">饮食知足不乐眠卧。初夜后夜读诵经典。忆</a><a name="0982c25" id="0982c25">念三宝亲近善友。乐闻其说自省已过。知已</a><a name="0982c26" id="0982c26">忏悔深生惭愧。至心忆念更不毁犯。向佛法</a><a name="0982c27" id="0982c27">僧同师同法同戒同学发露忏悔。是名受善</a><a name="0982c28" id="0982c28">法戒。为利众生行戒者。有十一种。若有众生</a><a name="0982c29" id="0982c29">欲修善者。即往<span class='corr'>劝</span>喻共为伴侣共作善业。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300982b.htm'><img src='up.gif' border=0></a>
<a href='T300983a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>