<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0557c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷48)</font> 15菩萨地 <font face='Arial'>T30, p0557c</h2></font><hr>
<span class='old'>
</a><a name="0557b28" id="0557b28">踊跃。答言我能。我若得闻如前所说一句</a><a name="0557b29" id="0557b29">法义。正使火坑量等三千大千世界满中炽</span><a name="0557c01" id="0557c01">火。我从梵天尚投身入。况小火坑。为求佛</a><a name="0557c02" id="0557c02">法尚应久处大那落迦受大苦恼。况余小</a><a name="0557c03" id="0557c03">苦而不应受。菩萨发起如是精进。求正法</a><a name="0557c04" id="0557c04">已复能如实如理思惟。要正修行法随法行。</a><a name="0557c05" id="0557c05">方得名为随顺佛法。非但听闻文字音声</a><a name="0557c06" id="0557c06">而得清净。如是知已即依所闻正缘法相。</a><a name="0557c07" id="0557c07">远离诸欲恶不善法。广说乃至能得世俗四</a><a name="0557c08" id="0557c08">种静虑四无色定。及四无量五种神通。具足</a><a name="0557c09" id="0557c09">安住。既多住已复还弃舍诸静虑等等持等</a><a name="0557c10" id="0557c10">至。愿自在力还来欲界观彼彼处。若为有</a><a name="0557c11" id="0557c11">情能作义利。若能圆满菩提分法。即便往</a><a name="0557c12" id="0557c12">生。非但自在而生彼处。如是菩萨离欲贪</a><a name="0557c13" id="0557c13">故名断欲缚。弃舍静虑等持等至故名断</a><a name="0557c14" id="0557c14">有缚。菩萨先从胜解行地。于法真如修胜</a><a name="0557c15" id="0557c15">解故。已断见缚。邪贪恚痴毕竟不转。广见</a><a name="0557c16" id="0557c16">诸佛善根清净。如前应知。此差别者。谓如</a><a name="0557c17" id="0557c17">世间善巧工匠先所烧炼手中真金垢秽斯</a><a name="0557c18" id="0557c18">尽称量等住。如是菩萨善根清净当知亦</a><a name="0557c19" id="0557c19">尔。受生多分作释天帝。善化有情令离欲</a><a name="0557c20" id="0557c20">贪。所有威力于前住中已说千数。当知此</a><a name="0557c21" id="0557c21">中有百千数。当知是名略说菩萨增上心</a><a name="0557c22" id="0557c22">住。谓心意乐作意思惟成满趣入故。于一切</a><a name="0557c23" id="0557c23">行诸有情界及大菩提。能正通达故。于诸有</a><a name="0557c24" id="0557c24">情脱苦方便。能正推求故。于正法中起大</a><a name="0557c25" id="0557c25">恭敬访求无倦故。能正修行法随法行。于</a><a name="0557c26" id="0557c26">其世俗诸静虑等等持等至无量神通。能引</a><a name="0557c27" id="0557c27">能住故。弃舍于彼愿自在力随乐受生故。</a><a name="0557c28" id="0557c28">善根清净故。受生故。神力故。若广宣说如十</a><a name="0557c29" id="0557c29">地经发光地说。由发闻行。正法光明等持光<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300557b.htm'><img src='up.gif' border=0></a>
<a href='T300558a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>