<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0638b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷9)</font> 梵住品第二十 <font face='Arial'>T31, p0638b</h2></font><hr>
<span class='old'>
</a><a name="0638a28" id="0638a28"><p>释曰。舍苦者。谓诸菩萨以大悲故欲舍他苦。</a><a name="0638a29" id="0638a29">而起苦者。由舍他苦则起自苦。彼初起苦怖</span><a name="0638b01" id="0638b01">者。彼初谓信行地菩萨。彼于起苦中而生怯</a><a name="0638b02" id="0638b02">怖。由自他平等未见故。由苦如实未触故。证</a><a name="0638b03" id="0638b03">时欣乐甚者。证时谓净心地菩萨。彼于起苦</a><a name="0638b04" id="0638b04">中生极欣乐。由见自他平等故。由苦如实已</a><a name="0638b05" id="0638b05">触故。已说大悲无厌。次说大悲苦胜。偈曰</a><a name="0638b06" id="0638b06"><p class='lg'>　　悲苦最希有　　　苦胜一切乐</a><br><a name="0638b07" id="0638b07">　　更乐悲生故　　　办非有况余　</p></a><a name="0638b08" id="0638b08"><p>释曰。悲苦最希有者。谓从他苦而生大悲。从</a><a name="0638b09" id="0638b09">大悲而生自苦。如是悲苦有何希有。而得过</a><a name="0638b10" id="0638b10">此故为最希有。苦胜一切乐者。即此悲苦。胜</a><a name="0638b11" id="0638b11">于一切世间之乐。问何故。答更乐悲生故。此</a><a name="0638b12" id="0638b12">诸菩萨更以悲苦为乐。由此苦从大悲生故。</a><a name="0638b13" id="0638b13">办非有况余者。彼乐所作已办者尚无。况余</a><a name="0638b14" id="0638b14">世间而得有也。已说大悲苦胜。次说大悲施</a><a name="0638b15" id="0638b15">胜。偈曰</a><a name="0638b16" id="0638b16"><p class='lg'>　　施与悲共起　　　能令菩萨乐</a><br><a name="0638b17" id="0638b17">　　三界中乐受　　　比此无一分　</p></a><a name="0638b18" id="0638b18"><p>释曰。若布施与大悲俱生。则能起菩萨胜乐。</a><a name="0638b19" id="0638b19">于三界中所作诸乐。欲比大悲施所作乐。无</a><a name="0638b20" id="0638b20">有一分而得相似。已说大悲施胜。次说大悲</a><a name="0638b21" id="0638b21">忍苦。偈曰</a><a name="0638b22" id="0638b22"><p class='lg'>　　生死苦自性　　　不舍由悲故</a><br><a name="0638b23" id="0638b23">　　起苦利他因　　　云何舍不习　</p></a><a name="0638b24" id="0638b24"><p>释曰。一切苦悉入生死苦中。诸菩萨不舍生</a><a name="0638b25" id="0638b25">死由大悲故。菩萨起苦是利他因。菩萨不舍</a><a name="0638b26" id="0638b26">生死时即是不舍一切苦。已说大悲忍苦。次</a><a name="0638b27" id="0638b27">说大悲施果。偈曰</a><a name="0638b28" id="0638b28"><p class='lg'>　　悲施财三果　　　悲者恒增长</a><br><a name="0638b29" id="0638b29">　　爱生及摄生　　　资生复三乐　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310638a.htm'><img src='up.gif' border=0></a>
<a href='T310638c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>