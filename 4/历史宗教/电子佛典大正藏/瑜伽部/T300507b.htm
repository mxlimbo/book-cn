<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0507b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷39)</font> 15菩萨地 <font face='Arial'>T30, p0507b</h2></font><hr>
<span class='old'>
</a><a name="0507a28" id="0507a28">劣而行惠施。谓财虽少尚广心施。何况财</a><a name="0507a29" id="0507a29">多。又不诳他而行惠施。谓先于彼少行惠</span><a name="0507b01" id="0507b01">施。令起爱著令亲附己。然后倾灭。又复</a><a name="0507b02" id="0507b02">不为乖离于他而行惠施。谓我以施乖离</a><a name="0507b03" id="0507b03">村邑。村邑一分乖离国土。国土一分令背</a><a name="0507b04" id="0507b04">其主而来属我。又诸菩萨翘勤无惰。起策</a><a name="0507b05" id="0507b05">具足勇锐自严。先自行施后劝他施。非自</a><a name="0507b06" id="0507b06">懈怠策他勤施。又无量众问集来乞。如实</a><a name="0507b07" id="0507b07">了知持戒犯戒。随其长幼以次而坐。从上</a><a name="0507b08" id="0507b08">至下周旋往返。穷诸施物分布与之。又诸</a><a name="0507b09" id="0507b09">菩萨现有无量广多财物。终不行于有量之</a><a name="0507b10" id="0507b10">施。又诸菩萨不损恼他而行惠施。谓不诃</a><a name="0507b11" id="0507b11">骂捶打恐怖毁辱。缚害拘禁。斫刺驱摈于此</a><a name="0507b12" id="0507b12">而施于彼。又诸菩萨施前意悦施时心净施</a><a name="0507b13" id="0507b13">后无悔。又诸菩萨不以谄诡而行惠施。谓</a><a name="0507b14" id="0507b14">终不以非实末尼真珠。琉璃珂贝。璧玉珊</a><a name="0507b15" id="0507b15">瑚等宝。而施希望真实宝者。又诸菩萨所</a><a name="0507b16" id="0507b16">有财物若少若多无不运心。先施一切后</a><a name="0507b17" id="0507b17">来求者如取自财。菩萨与时如还彼物。又</a><a name="0507b18" id="0507b18">诸菩萨应时而施不以非时。自他净施非</a><a name="0507b19" id="0507b19">不清净。合仪而施不以非仪。无乱心施不</a><a name="0507b20" id="0507b20">以散乱。又诸菩萨见来求者终不嗤笑亦</a><a name="0507b21" id="0507b21">不轻弄。亦不令其而生赧愧。亦不颦蹙。</a><a name="0507b22" id="0507b22">舒颜平视前笑先言。终不稽留疾疾而施。又</a><a name="0507b23" id="0507b23">诸菩萨他虽不求自恣求者。必有所求称</a><a name="0507b24" id="0507b24">须而与。常开求者欢情自取</a><a name="0507b25" id="0507b25"><p>又诸菩萨不以恶慧而行布施。常以巧慧</a><a name="0507b26" id="0507b26">而行布施。云何菩萨巧慧布施。谓诸菩萨现</a><a name="0507b27" id="0507b27">有种种可施财物。求者未至先发是心。设</a><a name="0507b28" id="0507b28">二求者俱来我所。一是安乐。非贫非贱有</a><a name="0507b29" id="0507b29">依有怙。二是危苦。是贫是贱无依无怙。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300507a.htm'><img src='up.gif' border=0></a>
<a href='T300507c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>