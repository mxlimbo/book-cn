<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1581 菩萨地持经 0920c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1581 菩萨地持经</font> <font face='Arial'>(卷6)</font> 菩萨地持方便处精进品第十二 <font face='Arial'>T30, p0920c</h2></font><hr>
<span class='old'>
</a><a name="0920b28" id="0920b28">动。一切妄想烦恼异论。无量众苦不倾动故。</a><a name="0920b29" id="0920b29">二者坚固。顿方便故。三者得无量明处。安住</span><a name="0920c01" id="0920c01">正念故。四者方便具足。所当得义。不颠倒道。</a><a name="0920c02" id="0920c02">随顺得故。五者正精进义饶益。所当得义成</a><a name="0920c03" id="0920c03">就愿故。六者炽然。常勤方便故。七者离慢。精</a><a name="0920c04" id="0920c04">进方便心不自举故。菩萨修此七种摄诸善</a><a name="0920c05" id="0920c05">法。精进方便疾满足诸波罗蜜。得阿耨多罗</a><a name="0920c06" id="0920c06">三藐三菩提。一切菩提行善法。皆此精进之</a><a name="0920c07" id="0920c07">所成就。是故此精进为最上最胜因无余无</a><a name="0920c08" id="0920c08">上。是故世尊修多罗中。种种称叹精进。为</a><a name="0920c09" id="0920c09">阿耨多罗三藐三菩提因。菩萨利众生精</a><a name="0920c10" id="0920c10">进有十一种。如戒品说。彼说戒。此说精进</a><a name="0920c11" id="0920c11"><p>云何菩萨难精进。略说三种。是菩萨精</a><a name="0920c12" id="0920c12">进无间。无衣食想床卧具想己身想。常修善</a><a name="0920c13" id="0920c13">法。是名第一难精进。菩萨如是精进。乃至</a><a name="0920c14" id="0920c14">舍身受身。常修善法不舍精进。是名第二难</a><a name="0920c15" id="0920c15">精进。是菩萨平等分别功德具足。不缓不急</a><a name="0920c16" id="0920c16">心不颠倒。以义饶益精进成就。是名第三难</a><a name="0920c17" id="0920c17">精进。又此菩萨难精进力。当知是摄取大悲</a><a name="0920c18" id="0920c18">及智慧因</a><a name="0920c19" id="0920c19"><p>云何菩萨一切门精进。略说四种。一者</a><a name="0920c20" id="0920c20">舍离染污法。二者生白净法。三者净除三业。</a><a name="0920c21" id="0920c21">四者增益智慧。舍染污法者。菩萨精进离诸</a><a name="0920c22" id="0920c22">烦恼。未起不起。已起令灭。生白净法者。未生</a><a name="0920c23" id="0920c23">善法方便令生。已生善法方便增广。净除三</a><a name="0920c24" id="0920c24">业者。菩萨精进三业清净。悉能摄取善身口<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300920b.htm'><img src='up.gif' border=0></a>
<a href='T300921a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>