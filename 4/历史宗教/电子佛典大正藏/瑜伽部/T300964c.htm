<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0964c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷1)</font> 菩萨地发菩提心品第三 <font face='Arial'>T30, p0964c</h2></font><hr>
<span class='old'>
</a><a name="0964b28" id="0964b28">人。若见若闻诸佛菩萨不可思议。尔时则生</a><a name="0964b29" id="0964b29">信敬之心。作是念言。佛菩萨事不可思议。若</span><a name="0964c01" id="0964c01">佛菩萨不思议事是可得者。我亦当发阿耨</a><a name="0964c02" id="0964c02">多罗三藐三菩提心。是故至心念于菩提发</a><a name="0964c03" id="0964c03">菩提心。二者复有不见诸佛菩萨不思议事。</a><a name="0964c04" id="0964c04">唯闻诸佛菩萨秘藏。闻已即生敬信之心。得</a><a name="0964c05" id="0964c05">信心故为阿耨多罗三藐三菩提。及大智故</a><a name="0964c06" id="0964c06">发菩提心。三者复有不见诸佛菩萨不思议</a><a name="0964c07" id="0964c07">事。亦不闻法见法灭时。便作是念。无上佛法</a><a name="0964c08" id="0964c08">能灭众生无量苦恼作大利益。唯诸菩萨能</a><a name="0964c09" id="0964c09">令佛法久住不灭。我今亦当发菩提心。令诸</a><a name="0964c10" id="0964c10">众生远离烦恼诸大苦事。护持佛法久住于</a><a name="0964c11" id="0964c11">世。为住世故发菩提心。四者复有不见佛法</a><a name="0964c12" id="0964c12">灭时。唯见恶世诸众生等。具重烦恼贪恚痴</a><a name="0964c13" id="0964c13">等。无惭无愧悭吝嫉妒。愁忧苦恼不信懒惰。</a><a name="0964c14" id="0964c14">见是事已寻作是念。大恶世时众生大恶不</a><a name="0964c15" id="0964c15">能修善。如是恶时尚不能发二乘之心。况阿</a><a name="0964c16" id="0964c16">耨多罗三藐三菩提心。我今当发菩提之心。</a><a name="0964c17" id="0964c17">发是心已乃当教化一切众生令发阿耨多罗</a><a name="0964c18" id="0964c18">三藐三菩提心。是故菩萨于此恶世恶众生</a><a name="0964c19" id="0964c19">中发菩提心。复有四因发菩提心。何等为四。</a><a name="0964c20" id="0964c20">一者性具足。二者善友具足。三者慈心具足。</a><a name="0964c21" id="0964c21">四者观生死苦具足圣行。不畏菩提难行苦</a><a name="0964c22" id="0964c22">行。性具足者。菩萨性自具足善友具足有四</a><a name="0964c23" id="0964c23">事。何等为四。一者善友诸根完具具大智慧。</a><a name="0964c24" id="0964c24">能示善恶不行邪道。是名善友具足。二者心</a><a name="0964c25" id="0964c25">不放逸能破放逸能闭恶道。三者自能具足</a><a name="0964c26" id="0964c26">菩萨禁戒转以教他。四者不以下道转他上</a><a name="0964c27" id="0964c27">道。不以小乘转他大乘。不以修福转他定慧。</a><a name="0964c28" id="0964c28">具足慧心复有四事。何等为四。一者或有</a><a name="0964c29" id="0964c29">世界有苦恼处。或有世界无有苦恼苦恼之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300964b.htm'><img src='up.gif' border=0></a>
<a href='T300965a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>