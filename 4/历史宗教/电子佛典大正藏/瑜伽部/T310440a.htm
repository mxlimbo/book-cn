<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0440a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷9)</font> 彼果智分第十一之一 <font face='Arial'>T31, p0440a</h2></font><hr>
<span class='old'>
</a><a name="0439c28" id="0439c28">母邑不依正理而作语言。或于林野舍弃好</a><a name="0439c29" id="0439c29">道而行恶路。或与怨贼师子猛兽及他妻等</span><a name="0440a01" id="0440a01">同共游止。如是等类诸阿罗汉所有误失诸</a><a name="0440a02" id="0440a02">佛皆无。又诸如来无卒暴音如阿罗汉。或于</a><a name="0440a03" id="0440a03">一时游行林野迷失道路。或入空宅扬声叫</a><a name="0440a04" id="0440a04">唤发大暴音。或因不染习气过失。聚唇露齿</a><a name="0440a05" id="0440a05">而现大笑。如是等类。诸阿罗汉卒暴音声诸</a><a name="0440a06" id="0440a06">佛皆无。又诸如来无忘失念。如阿罗汉有不</a><a name="0440a07" id="0440a07">染污久远所作。久远所说诸忘失念诸佛皆</a><a name="0440a08" id="0440a08">无。又诸如来无种种想。如阿罗汉于有余生</a><a name="0440a09" id="0440a09">死。一向起极厌逆想。于无余涅。一向起极</a><a name="0440a10" id="0440a10">寂静想。如来于彼有余生死无余涅。无差</a><a name="0440a11" id="0440a11">别想住最胜舍。又诸如来无不定心。如阿罗</a><a name="0440a12" id="0440a12">汉敛心方定出即不定。如来于彼一切分位</a><a name="0440a13" id="0440a13">无不定心。又诸如来无不择舍。如阿罗汉不</a><a name="0440a14" id="0440a14">以智慧简择有情诸利乐事。而便弃舍。如来</a><a name="0440a15" id="0440a15">无有如是等类不择而舍。又诸如来无有欲</a><a name="0440a16" id="0440a16">等六种退失。如阿罗汉于能永净所知障中。</a><a name="0440a17" id="0440a17">有未得退。谓志欲退精进退念退定。退慧退</a><a name="0440a18" id="0440a18">解脱退。如是六退诸佛皆无。又诸如来身语</a><a name="0440a19" id="0440a19">意业智为前导。随智而转。如阿罗汉或于一</a><a name="0440a20" id="0440a20">时善身业转。或于一时无记业转。语业意业</a><a name="0440a21" id="0440a21">当知亦尔。如来三业智前导故。随智转故</a><a name="0440a22" id="0440a22">无有无记。智等起故名智前导。智俱行故名</a><a name="0440a23" id="0440a23">随智转。又诸如来于三世境若知若见无著</a><a name="0440a24" id="0440a24">无碍。如阿罗汉于三世事非暂起心即能解</a><a name="0440a25" id="0440a25">故。知见有着不能一切悉了知故。知见有</a><a name="0440a26" id="0440a26">碍。如来于彼三世事中。暂起心时即遍解知</a><a name="0440a27" id="0440a27">一切境界。是故知见无著无碍。由是因缘此</a><a name="0440a28" id="0440a28">十八种。一一皆名不共佛法。一切相妙智者。</a><a name="0440a29" id="0440a29">谓于一切蕴界处中善能了知。一切行相等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310439c.htm'><img src='up.gif' border=0></a>
<a href='T310440b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>