<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 1005c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷8)</font> 如法住生菩提地品第四 <font face='Arial'>T30, p1005c</h2></font><hr>
<span class='old'>
</a><a name="1005b28" id="1005b28">第七地忍。修助菩提共有为行。不乐永灭有</a><a name="1005b29" id="1005b29">为之法。虽不永灭亦不染着。菩萨尔时修是</span><a name="1005c01" id="1005c01">方便。即得万空三昧门。如万空门无相无愿</a><a name="1005c02" id="1005c02">亦复如是。以修三万三昧门故。一切邪见外</a><a name="1005c03" id="1005c03">道声闻缘觉诸魔眷属。不能移转倾动沮坏。</a><a name="1005c04" id="1005c04">余如上说。犹如帝释转轮圣王。所著金冠杂</a><a name="1005c05" id="1005c05">宝厕填。诸天世人之所乐见。菩萨智慧亦复</a><a name="1005c06" id="1005c06">如是。亦为诸佛及诸菩萨之所乐见。如日月</a><a name="1005c07" id="1005c07">光诸明中胜。菩萨智慧亦复如是。菩萨摩诃</a><a name="1005c08" id="1005c08">萨住十二因缘行为令众生见法平等。为知</a><a name="1005c09" id="1005c09">十二因缘得解脱故。得三解脱门故。破坏一</a><a name="1005c10" id="1005c10">切诸邪相故。方便教化转生死故。得无碍智</a><a name="1005c11" id="1005c11">慧故。得无碍智慧行故。得无量三昧门故。不</a><a name="1005c12" id="1005c12">破不动故。增长善法故。清净诸有故。余如十</a><a name="1005c13" id="1005c13">住现前地说。十住中说此之所说等无差别。</a><a name="1005c14" id="1005c14">行行菩萨有何等相。菩萨得助菩提行时。具</a><a name="1005c15" id="1005c15">足能得无量三昧。有共世间不共世间。以</a><a name="1005c16" id="1005c16">具足故入第七行。菩萨尔时于世法中。得大</a><a name="1005c17" id="1005c17">自在至心念慈。功德庄严菩提庄严悉得增</a><a name="1005c18" id="1005c18">长菩萨所得助菩提法。不与声闻辟支佛共。</a><a name="1005c19" id="1005c19">知法界众生界世界界。知佛身心。尔时具足</a><a name="1005c20" id="1005c20">如是功德。知佛境界。无相无业无有觉知。见</a><a name="1005c21" id="1005c21">无量佛土。若行若住若坐若卧。于一切行不</a><a name="1005c22" id="1005c22">失道心。菩萨尔时一一念中增长一切十波</a><a name="1005c23" id="1005c23">罗蜜。具足成就助菩提法。菩萨住喜行时发</a><a name="1005c24" id="1005c24">愿因缘。住第二行远离一切毁戒因缘。住第</a><a name="1005c25" id="1005c25">三行善愿增长得法光明。住第四行离一切</a><a name="1005c26" id="1005c26">障道因缘。住第五行离世学障。住第六行得</a><a name="1005c27" id="1005c27">入深义。令此七法增长趣向一切佛法。具足</a><a name="1005c28" id="1005c28">增长助菩提法。是故菩萨次第当得第八净</a><a name="1005c29" id="1005c29">行。毕竟净故名为净行。七行杂故不名净行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T301005b.htm'><img src='up.gif' border=0></a>
<a href='T301006a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>