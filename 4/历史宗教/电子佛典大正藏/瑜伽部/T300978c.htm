<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0978c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷3)</font> 菩萨地菩提力性品第九 <font face='Arial'>T30, p0978c</h2></font><hr>
<span class='old'>
</a><a name="0978b28" id="0978b28">说三昧。次说受持十二部经思惟其义如法</a><a name="0978b29" id="0978b29">而住。是名次第说。清净说者。人在高处己身</span><a name="0978c01" id="0978c01">处下不应说法。除为病患。心不信者不应为</a><a name="0978c02" id="0978c02">说。不厌生死者不应为说。人在已前不应</a><a name="0978c03" id="0978c03">为说。人覆头者不应为说。求过失者不应为</a><a name="0978c04" id="0978c04">说。其余皆如波罗提木叉修多罗中说。何以</a><a name="0978c05" id="0978c05">故。诸佛菩萨恭敬法故。若说法者尊重于法。</a><a name="0978c06" id="0978c06">听法之人亦生宗敬。至心听受不生轻慢。是</a><a name="0978c07" id="0978c07">名清净说。次第说者。一切说一切说一切</a><a name="0978c08" id="0978c08">说。坏吝法心无有x慢若一句一偈乃至半</a><a name="0978c09" id="0978c09">偈。若辞若义。若法说义说及法义说。示教利</a><a name="0978c10" id="0978c10">喜。或时呵责。或时直说。或时喻说随所应说。</a><a name="0978c11" id="0978c11">或浅近说。为易入说。随所乐说。是名菩萨次</a><a name="0978c12" id="0978c12">第说也。清净说者。菩萨摩诃萨于怨憎中修</a><a name="0978c13" id="0978c13">集慈心。得慈心已于恶众生及放逸人。以诸</a><a name="0978c14" id="0978c14">方便而为说法。乃至受乐其心x恣及<span class='corr'>贫</span>穷</a><a name="0978c15" id="0978c15">人。方便开示而为说法。不为赞己毁辱他人</a><a name="0978c16" id="0978c16">饮食利养名誉故说。是名菩萨清净说法。如</a><a name="0978c17" id="0978c17">法住者。身口意业修集善法正思惟义。是名</a><a name="0978c18" id="0978c18">如法而住。云何菩萨思惟于义。菩萨调伏身</a><a name="0978c19" id="0978c19">口意业乐处闲静。若自受持若从他闻。思惟</a><a name="0978c20" id="0978c20">正义不思非义。至心思惟真实之义。为菩提</a><a name="0978c21" id="0978c21">道系心思惟依于实义。不依文字思惟分别</a><a name="0978c22" id="0978c22">此是佛语此非佛语。舍非思惟惧心乱故随</a><a name="0978c23" id="0978c23">所闻声。随声思义不随他语。虽不解义终不</a><a name="0978c24" id="0978c24">言非。何以故。此是诸佛之境界故。菩萨摩诃</a><a name="0978c25" id="0978c25">萨依义不依字。能知如来甚深之义。知法</a><a name="0978c26" id="0978c26">非法无能动转。如是菩萨未得忍者今已得</a><a name="0978c27" id="0978c27">忍。未得三昧今得三昧。是名菩萨如法而住。</a><a name="0978c28" id="0978c28">云何名修集。修集有四。一者舍摩他。二者</a><a name="0978c29" id="0978c29">毗婆舍那。三者爱乐修集。四者随所修集<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300978b.htm'><img src='up.gif' border=0></a>
<a href='T300979a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>