<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0377b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷10)</font> 彼果智分第十一之一 <font face='Arial'>T31, p0377b</h2></font><hr>
<span class='old'>
</a><a name="0377a28" id="0377a28">无相无愿解脱为所入门。次有一句显依持</a><a name="0377a29" id="0377a29">圆满。如大地等依风轮住。此净佛土何所</span><a name="0377b01" id="0377b01">依持。无量功德众所庄严。大红莲华之所建</a><a name="0377b02" id="0377b02">立。受用如是清净佛土一向清净妙者。谓</a><a name="0377b03" id="0377b03">净土中无有不净粪秽等事。一向安乐者。谓</a><a name="0377b04" id="0377b04">净土中唯有乐受。无有苦受无无记受。一</a><a name="0377b05" id="0377b05">向无罪者。谓净土中无有不善亦无无记</a><a name="0377b06" id="0377b06">一向自在者。谓净土中不待外缘。一切所欲</a><a name="0377b07" id="0377b07">随自心故</a><a name="0377b08" id="0377b08"><p>论曰。复次应知。如是诸佛法界。于一切时</a><a name="0377b09" id="0377b09">能作五业。一者救济一切有情灾横为业。</a><a name="0377b10" id="0377b10">于暂见时便能救济盲聋狂等诸灾横故。</a><a name="0377b11" id="0377b11">二者救济恶趣为业。拔诸有情出不善处</a><a name="0377b12" id="0377b12">置善处故。三者救济非方便为业。令诸外</a><a name="0377b13" id="0377b13">道舍非方便求解脱行。置于如来圣教中</a><a name="0377b14" id="0377b14">故。四者救济萨迦耶为业。授与能超三界</a><a name="0377b15" id="0377b15">道故。五者救济乘为业。拯拔欲趣余乘菩</a><a name="0377b16" id="0377b16">萨。及不定种性诸声闻等。安处令修大乘</a><a name="0377b17" id="0377b17">行故。于此五业应知诸佛业用平等。此中</a><a name="0377b18" id="0377b18">有颂</a><a name="0377b19" id="0377b19"><p class='lg'>　　因依事性行　　　别故许业异</a><br><a name="0377b20" id="0377b20">　　世间此力别　　　无故非导师　</p></a><a name="0377b21" id="0377b21"><p>释曰。应知如是诸佛法界于一切时能作</a><a name="0377b22" id="0377b22">五业者。谓佛法身恒作五业。救济一切有情</a><a name="0377b23" id="0377b23">灾横为业等者。谓盲聋等暂见佛时便得眼</a><a name="0377b24" id="0377b24">等。救济恶趣为业等者谓拔恶处置于善</a><a name="0377b25" id="0377b25">处。名救恶趣。救济萨迦耶为业等者。谓为</a><a name="0377b26" id="0377b26">世间说能超出三界圣道。即说三界为萨</a><a name="0377b27" id="0377b27">迦耶。所余二句其义可知。于此五业应知</a><a name="0377b28" id="0377b28">诸佛诸业平等。于此义中复说一颂。谓因</a><a name="0377b29" id="0377b29">依等。由是因缘一切如来诸业平等。一切世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310377a.htm'><img src='up.gif' border=0></a>
<a href='T310377c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>