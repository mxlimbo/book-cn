<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0199b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷7)</font> 释应知入胜相第三之一 正入相章第一 <font face='Arial'>T31, p0199b</h2></font><hr>
<span class='old'>
</a><a name="0199a28" id="0199a28"><p>论曰。似所取种类<p>释曰。此觉观若起。似此</a><a name="0199a29" id="0199a29">所取以为体相。此二句同显识相分</span><a name="0199b01" id="0199b01"><p>论曰。有见<p>释曰。此觉观能了别。即是识</a><a name="0199b02" id="0199b02">见分。此义成立识二法。谓相识及见识</a><a name="0199b03" id="0199b03"><p>论曰。意言分别<p>释曰。意识觉观思惟。但缘</a><a name="0199b04" id="0199b04">言分别。无别有义可缘。又必依名分别诸法</a><a name="0199b05" id="0199b05">故。言意言分别。多闻熏习依止为此法因</a><a name="0199b06" id="0199b06"><p><b>　　<A NAME="n116"></A>能入人章第二</b></a><a name="0199b07" id="0199b07"><p>论曰。何人能入应知相<p>释曰。此问修何观</a><a name="0199b08" id="0199b08">行人。能入唯识观人。是菩萨观行有四种力。</a><a name="0199b09" id="0199b09">菩萨者何相。善得福德智慧二种资粮。此资</a><a name="0199b10" id="0199b10">粮以何次第修令得圆满。有四种力。一因力。</a><a name="0199b11" id="0199b11">二善知识力。三正思惟力。四依止力</a><a name="0199b12" id="0199b12"><p>论曰。大乘多闻熏习相续<p>释曰。为离小乘</a><a name="0199b13" id="0199b13">多闻故云大乘。显非一生于无穷生处。数习</a><a name="0199b14" id="0199b14">多闻熏习心相续。是名因力</a><a name="0199b15" id="0199b15"><p>论曰。已得承事无量出世诸佛<p>释曰。过数</a><a name="0199b16" id="0199b16">量诸如来出现于世。是人依佛听受正教。如</a><a name="0199b17" id="0199b17">教正修行故名承事。先已得如此承事故。名</a><a name="0199b18" id="0199b18">善知识力</a><a name="0199b19" id="0199b19"><p>论曰。已入决定信乐正位<p>释曰。若人于大</a><a name="0199b20" id="0199b20">乘中信乐。非恶知识等所能转坏。故名决定。</a><a name="0199b21" id="0199b21">信有三种。一信有。二信可得。三信有无穷功</a><a name="0199b22" id="0199b22">德。若已有信。求修行得因故名为乐。从十信</a><a name="0199b23" id="0199b23">至十回向。是信乐正位。今所明位。但取十回</a><a name="0199b24" id="0199b24">向决定信乐。名思惟力。大乘多闻熏习为此</a><a name="0199b25" id="0199b25">力因</a><a name="0199b26" id="0199b26"><p>论曰。由善成熟修习增长善根。是故善得福</a><a name="0199b27" id="0199b27">德智慧二种资粮<p>释曰。若人已一向决定</a><a name="0199b28" id="0199b28">信乐。为得所乐法殷勤恭敬。修观行法。若</a><a name="0199b29" id="0199b29">修观行法增长功德善根。如此由思惟力。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310199a.htm'><img src='up.gif' border=0></a>
<a href='T310199c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>