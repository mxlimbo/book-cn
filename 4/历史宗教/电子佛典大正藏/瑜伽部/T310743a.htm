<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0743a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷10)</font> 决择分中谛品第一之一 <font face='Arial'>T31, p0743a</h2></font><hr>
<span class='old'>
</a><a name="0742c28" id="0742c28"><p>又十无学法。当知依止无学戒蕴定蕴慧蕴</a><a name="0742c29" id="0742c29">解脱蕴解脱智见蕴说。何以故。无学正语正</span><a name="0743a01" id="0743a01">业正命。是无学戒蕴。无学正念正定。是无学</a><a name="0743a02" id="0743a02">定蕴。无学正见正思惟正精进。是无学慧蕴。</a><a name="0743a03" id="0743a03">无学正解脱。是无学解脱蕴。无学正智。是</a><a name="0743a04" id="0743a04">无学解脱智见蕴</a><a name="0743a05" id="0743a05"><p>复次道谛有四行相。谓道相如相行相出相。</a><a name="0743a06" id="0743a06">何故名道相。因此寻求真实义故。所以者何。</a><a name="0743a07" id="0743a07">由此圣道是诸圣者证真义路。是故名道。何</a><a name="0743a08" id="0743a08">故名如相。以能对治诸烦恼故。所以者何。一</a><a name="0743a09" id="0743a09">切烦恼皆不如理道能除此是故名如。何故</a><a name="0743a10" id="0743a10">名行相。善能成办心令不颠倒故。所以者何。</a><a name="0743a11" id="0743a11">心不觉悟真实道理。于无常等法起常等颠</a><a name="0743a12" id="0743a12">倒。善能修治此颠倒心。令离颠倒觉真实义。</a><a name="0743a13" id="0743a13">是故名行。何故名出相。趣真常迹故。所以</a><a name="0743a14" id="0743a14">者何。由此圣道能趣出离究竟常迹。是故名</a><a name="0743a15" id="0743a15">出。问于诸谛中有十六行。皆通世间及出世</a><a name="0743a16" id="0743a16">间。世出世行有何差别。答于所知境不善悟</a><a name="0743a17" id="0743a17">入善悟入性差别故。有障无障性差别故。有</a><a name="0743a18" id="0743a18">分别无分别性差别故。所以者何。于诸谛中</a><a name="0743a19" id="0743a19">无常苦等十六世间行于所知境界。不通达</a><a name="0743a20" id="0743a20">真如性故。烦恼所随眠故。依名言门起戏论</a><a name="0743a21" id="0743a21">故。如其次第。不善悟入有障碍有分别。出</a><a name="0743a22" id="0743a22">世间行与此相违。善悟入无障碍无分别。由</a><a name="0743a23" id="0743a23">此道理世出世行互有差别。云何出世行无</a><a name="0743a24" id="0743a24">有分别。而善悟入。所知境界由彼诸行现在</a><a name="0743a25" id="0743a25">前时。虽复现证见无常义然不依名言戏论</a><a name="0743a26" id="0743a26">门见此是无常义。如无常行于无常义。余行</a><a name="0743a27" id="0743a27">于余义。随其所应亦如是</a><a name="0743a28" id="0743a28"><p class='juan'>
大乘阿毗达磨杂集论卷第十</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310742c.htm'><img src='up.gif' border=0></a>
<a href='T310743b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>