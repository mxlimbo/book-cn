<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0503b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷38)</font> 15菩萨地 <font face='Arial'>T30, p0503b</h2></font><hr>
<span class='old'>
</a><a name="0503a28" id="0503a28">应居后为前行者而说正法。不为覆头</a><a name="0503a29" id="0503a29">而说正法。如别解脱经广说应知。何以故。</span><a name="0503b01" id="0503b01">诸佛菩萨敬重法故。又于正法生尊重时。</a><a name="0503b02" id="0503b02">令他于法起极珍贵恭敬听闻而不轻毁。</a><a name="0503b03" id="0503b03">又为一切说一切法无间而说。又于正法</a><a name="0503b04" id="0503b04">不生悭吝不作师拳。又于正法如其文</a><a name="0503b05" id="0503b05">句次第而标。如其文句次第而释。如其次</a><a name="0503b06" id="0503b06">第分别其义。又若引摄义利法义。应标应</a><a name="0503b07" id="0503b07">释应广分别。非不引摄义利法义。又应</a><a name="0503b08" id="0503b08">示现所应示现。又应教导所应教导。又</a><a name="0503b09" id="0503b09">应赞励所应赞励。又应庆慰所应庆慰。</a><a name="0503b10" id="0503b10">又依现比至教道理而说正法。非不依彼</a><a name="0503b11" id="0503b11">三量道理。又所宣说顺往善趣。又所宣说</a><a name="0503b12" id="0503b12">无乱易入而不隐密。又所宣说应四圣谛。</a><a name="0503b13" id="0503b13">又处一切众说正法时。随众所应而为宣</a><a name="0503b14" id="0503b14">说。菩萨依此十五种相。诸随顺说普为利</a><a name="0503b15" id="0503b15">他。应如是说。云何依清净说应为他说。谓</a><a name="0503b16" id="0503b16">诸菩萨于己有怨诸有情类。应住慈心为</a><a name="0503b17" id="0503b17">说正法。于行恶行诸有情类。住利益心</a><a name="0503b18" id="0503b18">应说正法。于诸有乐有苦放逸下劣有情。</a><a name="0503b19" id="0503b19">应当安住利益安乐哀愍之心为说正法。</a><a name="0503b20" id="0503b20">不以嫉缠增上力故自赞毁他。以无染心</a><a name="0503b21" id="0503b21">不希利益恭敬赞颂为他说法。菩萨依止</a><a name="0503b22" id="0503b22">此五种相。诸清净说普为利他。应如是说。</a><a name="0503b23" id="0503b23">如是菩萨说正法相。略有二十。一者以时。</a><a name="0503b24" id="0503b24">二者重法。三者次第。四者相续。五者随顺。六</a><a name="0503b25" id="0503b25">者欢喜。七者爱乐。八者悦豫。九者欣勇。十者</a><a name="0503b26" id="0503b26">不摈。十一者应理。十二者称顺。十三者无乱。</a><a name="0503b27" id="0503b27">十四者如法。十五者顺众。十六者慈心。十七</a><a name="0503b28" id="0503b28">者利益心。十八者哀愍心。十九者不自赞毁</a><a name="0503b29" id="0503b29">他。二十者不依利养恭敬赞颂。菩萨如是应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300503a.htm'><img src='up.gif' border=0></a>
<a href='T300503c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>