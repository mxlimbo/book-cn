<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0011c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷3)</font> <font face='Arial'>T31, p0011c</h2></font><hr>
<span class='old'>
</a><a name="0011b28" id="0011b28">故。由斯故说识触受等因二三四和合而</a><a name="0011b29" id="0011b29">生。瑜伽但说与受想思为所依者。思于行</span><a name="0011c01" id="0011c01">蕴为主胜故举此摄余。集论等说为受</a><a name="0011c02" id="0011c02">依者以触生受近而胜故。谓触所取可意</a><a name="0011c03" id="0011c03">等相与受所取顺益等相。极相邻近引发胜</a><a name="0011c04" id="0011c04">故。然触自性是实非假。六六法中心所性故。</a><a name="0011c05" id="0011c05">是食摄故。能为缘故。如受等性非即三和。</a><a name="0011c06" id="0011c06">作意谓能警心为性。于所缘境引心为业。</a><a name="0011c07" id="0011c07">谓此警觉应起心种引令趣境故名作意。</a><a name="0011c08" id="0011c08">虽此亦能引起心所。心是主故但说引心。</a><a name="0011c09" id="0011c09">有说令心回趣异境。或于一境持心令</a><a name="0011c10" id="0011c10">住故名作意。彼俱非理。应非遍行不异</a><a name="0011c11" id="0011c11">定故。受谓领纳顺违俱非境相为性。起爱</a><a name="0011c12" id="0011c12">为业。能起合离非二欲故。有作是说。受有</a><a name="0011c13" id="0011c13">二种。一境界受。谓领所缘。二自性受。谓领</a><a name="0011c14" id="0011c14">俱触。唯自性受是受自相。以境界受共余相</a><a name="0011c15" id="0011c15">故。彼说非理。受定不缘俱生触故。若似触</a><a name="0011c16" id="0011c16">生名领触者。似因之果应皆受性</a><a name="0011c17" id="0011c17"><p>又既受因应名因受。何名自性。若谓如王</a><a name="0011c18" id="0011c18">食诸国邑。受能领触所生受体名自性受。</a><a name="0011c19" id="0011c19">理亦不然。违自所执不自证故。若不舍</a><a name="0011c20" id="0011c20">自性名自性受。应一切法皆是受自性。故</a><a name="0011c21" id="0011c21">彼所说但诱婴儿。然境界受非共余相。领</a><a name="0011c22" id="0011c22">顺等相定属己者名境界受。不共余故。想</a><a name="0011c23" id="0011c23">谓于境取像为性。施设种种名言为业。谓</a><a name="0011c24" id="0011c24">要安立境分齐相方能随起种种名言。思谓</a><a name="0011c25" id="0011c25">令心造作为性。于善品等役心为业。谓</a><a name="0011c26" id="0011c26">能取境正因等相。驱役自心令造善等。此</a><a name="0011c27" id="0011c27">五既是遍行所摄。故与藏识决定相应。其</a><a name="0011c28" id="0011c28">遍行相后当广释。此触等五与异熟识行相</a><a name="0011c29" id="0011c29">虽异。而时依同所缘事等。故名相应。此识<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310011b.htm'><img src='up.gif' border=0></a>
<a href='T310012a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>