<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0760b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷83)</font> 摄异门分之上 2章  释摄异门分 <font face='Arial'>T30, p0760b</h2></font><hr>
<span class='old'>
</a><a name="0760a28" id="0760a28">遣故。名至导者。于诸疑惑能断除者。谓未</a><a name="0760a29" id="0760a29">显义能显发故。已显发义令明净故。甚深</span><a name="0760b01" id="0760b01">义句以慧通达广开示故。誓许为作轨范。尊</a><a name="0760b02" id="0760b02">重所依止故。名第二伴。随转伴故。名为善</a><a name="0760b03" id="0760b03">友。宿昔同处居家乐故。名为知识。父母宗</a><a name="0760b04" id="0760b04">亲互相系属。名怜愍者。若非眷属而施恩</a><a name="0760b05" id="0760b05">惠。名有恩者。言义利者。名所求事能引</a><a name="0760b06" id="0760b06">义利。乐为此故名乐义利。言利益者。名</a><a name="0760b07" id="0760b07">为善行。乐为此故名乐利益。言安乐者。</a><a name="0760b08" id="0760b08">名安隐住益身心义。乐为此故名乐安乐。</a><a name="0760b09" id="0760b09">依现法乐名乐安隐。依后法乐说名为乐</a><a name="0760b10" id="0760b10">相应安隐。于一切事现正随从。故名信顺。</a><a name="0760b11" id="0760b11">若即于彼补特伽罗处所而起故名为信。</a><a name="0760b12" id="0760b12">开彼功德及与威力殊胜慧已。即于彼法</a><a name="0760b13" id="0760b13">处所而起随顺理门故名净信。即由如是</a><a name="0760b14" id="0760b14">增上力故。身毛为竖悲泣堕泪。如是等事</a><a name="0760b15" id="0760b15">是净信相。闻彼功德威力等已。于行住等</a><a name="0760b16" id="0760b16">诸威仪中。恒常信彼实有功德故名信述。</a><a name="0760b17" id="0760b17">所言欲者。若于是处乐作乐得。言精进</a><a name="0760b18" id="0760b18">者。发起加行其心勇悍。言策励者。既勇悍</a><a name="0760b19" id="0760b19">已于彼加行正勤修习。言刚决者。发精进</a><a name="0760b20" id="0760b20">已终无懈废不坏不退。言超越者。殷重精</a><a name="0760b21" id="0760b21">进。言威势者。谓过夜分或前一更被服铠</a><a name="0760b22" id="0760b22">甲当发精进。言奋发者。如所被服发勤</a><a name="0760b23" id="0760b23">精进。或更升进威猛勇悍。发勤精进深见</a><a name="0760b24" id="0760b24">彼果所有胜利故名勇锐。于勤修时堪能</a><a name="0760b25" id="0760b25">忍受寒等淋沥故名勇悍。由善了知前后</a><a name="0760b26" id="0760b26">差别。于其胜上差别证中深生信顺所有精</a><a name="0760b27" id="0760b27">进。名难制伏。于少下劣差别所证进修善</a><a name="0760b28" id="0760b28">中无怯劣故名无喜足。言励心者。谓于精</a><a name="0760b29" id="0760b29">进所有障处一切烦恼及随烦恼诸魔事中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300760a.htm'><img src='up.gif' border=0></a>
<a href='T300760c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>