<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0024a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷5)</font> <font face='Arial'>T31, p0024a</h2></font><hr>
<span class='old'>
</a><a name="0023c28" id="0023c28">寂静故此亦非有。由未永断此种子故。从</a><a name="0023c29" id="0023c29">灭尽定圣道起已。此复现行乃至未灭。然此</span><a name="0024a01" id="0024a01">染意相应烦恼。是俱生故非见所断。是染污</a><a name="0024a02" id="0024a02">故非非所断。极微细故所有种子。与有顶</a><a name="0024a03" id="0024a03">地下下烦恼。一时顿断势力等故。金刚喻定</a><a name="0024a04" id="0024a04">现在前时。顿断此种成阿罗汉。故无学位</a><a name="0024a05" id="0024a05">永不复起。二乘无学回趣大乘。从初发心</a><a name="0024a06" id="0024a06">至未成佛。虽实是菩萨亦名阿罗汉。应义</a><a name="0024a07" id="0024a07">等故不别说之。此中有义末那唯有烦恼障</a><a name="0024a08" id="0024a08">俱。圣教皆言三位无故。又说四惑恒相应</a><a name="0024a09" id="0024a09">故。又说为识杂染依故。有义彼说教理相</a><a name="0024a10" id="0024a10">违。出世末那经说有故。无染意识如有染</a><a name="0024a11" id="0024a11">时定有俱生不共依故。论说藏识决定恒</a><a name="0024a12" id="0024a12">与一识俱转。所谓末那。意识起时则二俱转。</a><a name="0024a13" id="0024a13">所谓意识及与末那。若五识中随起一识</a><a name="0024a14" id="0024a14">则三俱转。乃至或时顿起五识则七俱转。若</a><a name="0024a15" id="0024a15">住灭定无第七识。尔时藏识应无识俱。便</a><a name="0024a16" id="0024a16">非恒定一识俱转。住圣道时若无第七。尔</a><a name="0024a17" id="0024a17">时藏识应一识俱。如何可言若起意识。尔</a><a name="0024a18" id="0024a18">时藏识定二俱转。显扬论说。末那恒与四烦</a><a name="0024a19" id="0024a19">恼相应。或翻彼相应恃举为行。或平等行。</a><a name="0024a20" id="0024a20">故知此意通染不染。若由论说阿罗汉位</a><a name="0024a21" id="0024a21">无染意故便无第七。应由论说阿罗汉位</a><a name="0024a22" id="0024a22">舍赖耶故便无第八。彼既不尔。此云何</a><a name="0024a23" id="0024a23">然。又诸论言转第七识得平等智。彼如余</a><a name="0024a24" id="0024a24">智定有所依相应净识。此识无者彼智应</a><a name="0024a25" id="0024a25">无。非离所依有能依故。不可说彼依六</a><a name="0024a26" id="0024a26">转识。许佛恒行如镜智故。又无学位若无</a><a name="0024a27" id="0024a27">第七识。彼第八识应无俱有依。然必有此</a><a name="0024a28" id="0024a28">依。如余识性故。又如未证补特伽罗无我</a><a name="0024a29" id="0024a29">者彼我执恒行。亦应未证法无我者法我执<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310023c.htm'><img src='up.gif' border=0></a>
<a href='T310024b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>