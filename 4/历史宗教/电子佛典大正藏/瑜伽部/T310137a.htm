<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1594 摄大乘论本 0137a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1594 摄大乘论本</font> <font face='Arial'>(卷1)</font> 所知依分第二 <font face='Arial'>T31, p0137a</h2></font><hr>
<span class='old'>
</a><a name="0136c28" id="0136c28">耶识一切种增。譬如于水鹅所饮乳。又如</a><a name="0136c29" id="0136c29">世间得离欲时。非等引地熏习渐减。其等引</span><a name="0137a01" id="0137a01">地熏习渐增而得转依</a><a name="0137a02" id="0137a02"><p>又入灭定识不离身。圣所说故。此中异熟识</a><a name="0137a03" id="0137a03">应成不离身。非为治此灭定生故</a><a name="0137a04" id="0137a04"><p>又非出定此识复生。由异熟识既间断已离</a><a name="0137a05" id="0137a05">结相续无重生故</a><a name="0137a06" id="0137a06"><p>又若有执以意识故。灭定有心。此心不成</a><a name="0137a07" id="0137a07">定。不应成故。所缘行相不可得故。应有善根</a><a name="0137a08" id="0137a08">相应过故。不善无记不应理故。应有想受现</a><a name="0137a09" id="0137a09">行过故。触可得故。于三摩地有功能故。应有</a><a name="0137a10" id="0137a10">唯灭想过失故。应有其思信等善根现行过</a><a name="0137a11" id="0137a11">故。拔彼能依令离所依。不应理故。有譬喻故。</a><a name="0137a12" id="0137a12">如非遍行此不有故</a><a name="0137a13" id="0137a13"><p>又此定中由意识故。执有心者。此心是善不</a><a name="0137a14" id="0137a14">善无记。皆不得成故不应理。若复有执色心</a><a name="0137a15" id="0137a15">无间生。是诸法种子此不得成。如前已说。又</a><a name="0137a16" id="0137a16">从无色无想天没。灭定等出不应道理。又阿</a><a name="0137a17" id="0137a17">罗汉后心不成。唯可容有等无间缘</a><a name="0137a18" id="0137a18"><p>如是若离一切种子异熟果识。杂染清净皆</a><a name="0137a19" id="0137a19">不得成。是故成就如前所说相。阿赖耶识决</a><a name="0137a20" id="0137a20">定是有</a><a name="0137a21" id="0137a21"><p>此中三颂</a><a name="0137a22" id="0137a22"><p class='lg'>　　菩萨于净心　　　远离于五识</a><br><a name="0137a23" id="0137a23">　　无余心转依　　　云何汝当作</a><br><a name="0137a24" id="0137a24">　　若对治转依　　　非断故不成</a><br><a name="0137a25" id="0137a25">　　果因无差别　　　于永断成过</a><br><a name="0137a26" id="0137a26">　　无种或无体　　　若许为转依</a><br><a name="0137a27" id="0137a27">　　无彼二无故　　　转依不应理　</p></a><a name="0137a28" id="0137a28"><p>复次此阿赖耶识差别云何。略说应知。或三</a><a name="0137a29" id="0137a29">种或四种。此中三种者。谓三种熏习差别故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310136c.htm'><img src='up.gif' border=0></a>
<a href='T310137b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>