<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1596 摄大乘论释论 0311b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1596 摄大乘论释论</font> <font face='Arial'>(卷9)</font> 增上慧学胜相胜语第八之一 修时章第五 <font face='Arial'>T31, p0311b</h2></font><hr>
<span class='old'>
</a><a name="0311a28" id="0311a28">别智等中。世出世果报者。谓色无色界是世</a><a name="0311a29" id="0311a29">间果报声闻等是出世果报</span><a name="0311b01" id="0311b01"><p>论曰。若菩萨如是增上戒增上心增上慧等</a><a name="0311b02" id="0311b02">功德果报具足。已于一切义利中得自在者。</a><a name="0311b03" id="0311b03">何故现见有诸众生。受诸贫苦。由见是诸众</a><a name="0311b04" id="0311b04">生于彼义利业障故。由见若与其乐果报。于</a><a name="0311b05" id="0311b05">诸善法中碍其起善故。由见其无有义利。则</a><a name="0311b06" id="0311b06">厌恶现前故。由见其若得果报。为聚集不善</a><a name="0311b07" id="0311b07">法因故。由见其若得果报。与余无量众生作</a><a name="0311b08" id="0311b08">逼恼因故。以是义故现见众生受诸苦恼。此</a><a name="0311b09" id="0311b09">中有偈</a><a name="0311b10" id="0311b10"><p class='lg'>　　见业碍现前　　　集恶逼恼他</a><br><a name="0311b11" id="0311b11">　　当知是众生　　　不得菩萨施　</p></a><a name="0311b12" id="0311b12"><p>释曰。得自在菩萨。以此因缘虽有大悲而不</a><a name="0311b13" id="0311b13">与众生富乐。今显示此意。于中见诸众生业</a><a name="0311b14" id="0311b14">障故者。是诸众生于菩萨威力中有业障碍</a><a name="0311b15" id="0311b15">故。由彼等于菩萨智有障碍所碍。菩萨虽有</a><a name="0311b16" id="0311b16">堪能。见此事故于其贫苦即生舍心。此中显</a><a name="0311b17" id="0311b17">饿鬼见河水为譬。如河有水若欲饮时无人</a><a name="0311b18" id="0311b18">障碍。然饿鬼由自罪业故。不能得饮。此亦</a><a name="0311b19" id="0311b19">如是河喻菩萨。财物喻水。饿鬼喻众生。犹</a><a name="0311b20" id="0311b20">如彼水。是诸众生。于彼财物不能得受用。</a><a name="0311b21" id="0311b21">其义亦尔。由见与乐碍其起善者。复有余人</a><a name="0311b22" id="0311b22">虽无业障。然此人得见菩萨时。于相续中生</a><a name="0311b23" id="0311b23">起善法。若与此人果报以受富乐故。于起善</a><a name="0311b24" id="0311b24">则断绝。菩萨作是思量。宁令贫苦随顺起善。</a><a name="0311b25" id="0311b25">以此道理不与富乐。由见其厌恶现前故者。</a><a name="0311b26" id="0311b26">或复有人厌恶现前。菩萨见其贫苦。而于善</a><a name="0311b27" id="0311b27">不善中胜上厌恶现前思量。是已于彼众生</a><a name="0311b28" id="0311b28">不与富乐。由见其苦受果报。增长不善因者。</a><a name="0311b29" id="0311b29">又复有人于贫穷时。不得聚集不善法。菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310311a.htm'><img src='up.gif' border=0></a>
<a href='T310311c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>