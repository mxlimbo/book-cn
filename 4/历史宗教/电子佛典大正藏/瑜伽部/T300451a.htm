<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0451a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷30)</font> 13声闻地 <font face='Arial'>T30, p0451a</h2></font><hr>
<span class='old'>
</a><a name="0450c28" id="0450c28">住。然由失念于外散乱。复还摄录安置内</a><a name="0450c29" id="0450c29">境。故名安住。云何近住。谓彼先应如是</span><a name="0451a01" id="0451a01">如是亲近念住。由此念故数数作意内住</a><a name="0451a02" id="0451a02">其心。不令此心远住于外。故名近住。云何</a><a name="0451a03" id="0451a03">调顺。谓种种相令心散乱。所谓色声香味触</a><a name="0451a04" id="0451a04">相。及贪嗔痴男女等相故。彼先应取彼诸</a><a name="0451a05" id="0451a05">相为过患想。由如是想增上力故。于彼诸</a><a name="0451a06" id="0451a06">相折挫其心不令流散。故名调顺。云何寂</a><a name="0451a07" id="0451a07">静。谓有种种欲恚害等诸恶寻思贪欲盖等</a><a name="0451a08" id="0451a08">诸随烦恼。令心扰动。故彼先应取彼诸法</a><a name="0451a09" id="0451a09">为过患想。由如是想增上力故。于诸寻思</a><a name="0451a10" id="0451a10">及随烦恼。止息其心不令流散。故名寂静。</a><a name="0451a11" id="0451a11">云何名为最极寂静。谓失念故即彼二种暂</a><a name="0451a12" id="0451a12">现行时。随所生起诸恶寻思及随烦恼能</a><a name="0451a13" id="0451a13">不忍受。寻即断灭除遣变吐。是故名为最极</a><a name="0451a14" id="0451a14">寂静。云何名为专注一趣。谓有加行有功</a><a name="0451a15" id="0451a15">用。无缺无间三摩地相续而住。是故名为</a><a name="0451a16" id="0451a16">专注一趣。云何等持。谓数修数习数多修习</a><a name="0451a17" id="0451a17">为因缘故。得无加行无功用任运转道。</a><a name="0451a18" id="0451a18">由是因缘不由加行不由功用。心三摩地</a><a name="0451a19" id="0451a19">任运相续无散乱转。故名等持。当知此中</a><a name="0451a20" id="0451a20">由六种力。方能成办九种心住。一听闻力。</a><a name="0451a21" id="0451a21">二思惟力。三忆念力。四正知力。五精进力。</a><a name="0451a22" id="0451a22">六串习力。初由听闻思惟二力。数闻数思增</a><a name="0451a23" id="0451a23">上力故。最初令心于内境住。及即于此相</a><a name="0451a24" id="0451a24">续方便澄净方便等遍安住。如是于内系缚</a><a name="0451a25" id="0451a25">心已。由忆念力数数作意。摄录其心令</a><a name="0451a26" id="0451a26">不散乱安住近住。从此已后由正知力调</a><a name="0451a27" id="0451a27">息其心。于其诸相诸恶寻思诸随烦恼不</a><a name="0451a28" id="0451a28">令流散调顺寂静。由精进力设彼二种暂</a><a name="0451a29" id="0451a29">现行时能不忍受。寻即断灭除遣变吐。最极<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300450c.htm'><img src='up.gif' border=0></a>
<a href='T300451b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>