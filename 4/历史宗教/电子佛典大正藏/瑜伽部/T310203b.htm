<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0203b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷7)</font> 释应知入胜相第三之一 入资粮章第六 <font face='Arial'>T31, p0203b</h2></font><hr>
<span class='old'>
</a><a name="0203a28" id="0203a28">已寻思唯有言说。于色等类中菩萨见差别</a><a name="0203a29" id="0203a29">言说。无有二义。此类非有非非有。由可言体</span><a name="0203b01" id="0203b01">不成就故。非有非非有由不可言体成就故。</a><a name="0203b02" id="0203b02">如此非色由真谛故非非色。由俗谛故于中</a><a name="0203b03" id="0203b03">有色言说故。如有非有及色非色。如此有见</a><a name="0203b04" id="0203b04">无见等差别言说别类。由此道理应知皆尔。</a><a name="0203b05" id="0203b05">若菩萨如实知差别言说无有二义。是名差</a><a name="0203b06" id="0203b06">别寻思所引。第四如实智。先已说名及义。</a><a name="0203b07" id="0203b07">后说自性及差别。此四中皆假立言说欲何</a><a name="0203b08" id="0203b08">所显。为显义不可得。由义不可得名亦无自</a><a name="0203b09" id="0203b09">性及差别。是故菩萨寻思此名。唯假立。自性</a><a name="0203b10" id="0203b10">差别。如此度疑决了等说名寻思。因此寻思</a><a name="0203b11" id="0203b11">菩萨观名义等二无所有。是名如实智</a><a name="0203b12" id="0203b12"><p>论曰。若菩萨已入已解如此等义<p>释曰。已</a><a name="0203b13" id="0203b13">入谓已得四种寻思。已解谓已得四种如实</a><a name="0203b14" id="0203b14">智</a><a name="0203b15" id="0203b15"><p>论曰。则修加行为入唯识观<p>释曰。地前六</a><a name="0203b16" id="0203b16">度及四种通达分善根名加行。从愿乐位乃</a><a name="0203b17" id="0203b17">至究竟位。通名唯识观。若欲入唯识观。修加</a><a name="0203b18" id="0203b18">行缘何境界</a><a name="0203b19" id="0203b19"><p>论曰。于此观中意言分别。似字言及义显现</a><a name="0203b20" id="0203b20"><p>释曰。从愿乐位乃至究竟位名观中。缘意</a><a name="0203b21" id="0203b21">言分别为境。离此无别外境。何以故。此意言</a><a name="0203b22" id="0203b22">分别。似文字言说及义显现故</a><a name="0203b23" id="0203b23"><p>论曰。此中是字言相。但意言分别得如此通</a><a name="0203b24" id="0203b24">达<p>释曰。唯有意言分别无别有名。菩萨能</a><a name="0203b25" id="0203b25">通达名无所有。则离外尘邪执</a><a name="0203b26" id="0203b26"><p>论曰。此义依于名言。唯意言分别亦如此</a><a name="0203b27" id="0203b27">通达<p>释曰。前已遣名。此下依名以遣义。义</a><a name="0203b28" id="0203b28">者即六识所缘境。离名无别此境。是故依名</a><a name="0203b29" id="0203b29">以遣义。名言既唯意分别故。义亦无别体。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310203a.htm'><img src='up.gif' border=0></a>
<a href='T310203c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>