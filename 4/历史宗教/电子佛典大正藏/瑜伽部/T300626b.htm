<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0626b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷58)</font> 摄决择分 3-5有寻有伺等三地 <font face='Arial'>T30, p0626b</h2></font><hr>
<span class='old'>
</a><a name="0626a28" id="0626a28">事中一切烦恼皆可避脱。非一切事。又由</a><a name="0626a29" id="0626a29">修习不净观等诸世俗道。虽厌其事入离</span><a name="0626b01" id="0626b01">欲地。然离欲地烦恼随逐。烦恼于心未得离</a><a name="0626b02" id="0626b02">欲。由此道理唯离烦恼。心善离欲非离其</a><a name="0626b03" id="0626b03">事。于此处所余决择文更不复现。问何因</a><a name="0626b04" id="0626b04">缘故于诸经中。从余烦恼简取我我所见</a><a name="0626b05" id="0626b05">我慢执着随眠。说为染污烦恼品耶。答由</a><a name="0626b06" id="0626b06">三因故。一向邪行故。谓我我所见二种故。</a><a name="0626b07" id="0626b07">所以者何。依止身见以为根本。便能生起</a><a name="0626b08" id="0626b08">六十二见。依托此故于非解脱计为解脱</a><a name="0626b09" id="0626b09">而起邪行。二背正行故。谓我慢执着二种。</a><a name="0626b10" id="0626b10">所以者何。依止我慢执着故。于此正法毗</a><a name="0626b11" id="0626b11">柰耶中所有善友。所谓诸佛及佛弟子真善</a><a name="0626b12" id="0626b12">丈夫。不往请问云何为善云何不善。设彼来</a><a name="0626b13" id="0626b13">问亦不如实显发自己。三退胜位故。谓随</a><a name="0626b14" id="0626b14">眠一种。所以者何。虽到有顶。下地随眠所</a><a name="0626b15" id="0626b15">随逐故复还退堕。复有差别。谓通达所知</a><a name="0626b16" id="0626b16">于灭作证。有二种法极为障碍。一邪行因</a><a name="0626b17" id="0626b17">缘。二苦生因缘。邪行因缘者。谓六十二见。</a><a name="0626b18" id="0626b18">因此执故于诸有情由身语意起诸邪行。</a><a name="0626b19" id="0626b19">苦生因缘者。谓不断随眠故。又此二业有</a><a name="0626b20" id="0626b20">二因缘。邪行因缘因缘者。谓计我我所萨迦</a><a name="0626b21" id="0626b21">耶见。苦生因缘因缘者。谓初后两位不起正</a><a name="0626b22" id="0626b22">行。由我慢故初不闻正法。由增上慢故后</a><a name="0626b23" id="0626b23">不修正行。复有差别。谓于善说法毗柰耶</a><a name="0626b24" id="0626b24">中。有四种法为最为上。胜极胜妙不共外</a><a name="0626b25" id="0626b25">道。何等为四。一者于谛简择。二者于己同梵</a><a name="0626b26" id="0626b26">行所修可乐法。三者于异论所不生憎嫉。四</a><a name="0626b27" id="0626b27">于清净品能不退失。于恶说法毗柰耶中有</a><a name="0626b28" id="0626b28">四种法。于此四法极为障碍。一计我我所</a><a name="0626b29" id="0626b29">萨迦耶见。二我慢。三妄执谛取。四不断随眠。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300626a.htm'><img src='up.gif' border=0></a>
<a href='T300626c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>