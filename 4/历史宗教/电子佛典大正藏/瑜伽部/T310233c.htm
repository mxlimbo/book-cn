<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0233c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷11)</font> 释依戒学胜相第六 修时章第五 <font face='Arial'>T31, p0233c</h2></font><hr>
<span class='old'>
</a><a name="0233b28" id="0233b28">戒为如来智德因。摄众生戒为如来恩德因。</a><a name="0233b29" id="0233b29">九品戒为如来九德因。此如前说。由果广大</span><a name="0233c01" id="0233c01">故因广大。果广大有三义。一从广大因生。谓</a><a name="0233c02" id="0233c02">三十三大劫阿僧o。修行十度十地等为因。</a><a name="0233c03" id="0233c03">二所得广大。谓一切智一切种智所摄。如来</a><a name="0233c04" id="0233c04">恒伽沙数功德。三利益广大。谓利益凡夫及</a><a name="0233c05" id="0233c05">三乘。乃至穷生死后际。此四种广大戒。并是</a><a name="0233c06" id="0233c06">无上菩提依止。但菩萨能修。二乘悉无此事。</a><a name="0233c07" id="0233c07">故称差别</a><a name="0233c08" id="0233c08"><p>论曰。甚深差别者。若菩萨由如此方便胜智。</a><a name="0233c09" id="0233c09">行杀生等十事。无染浊过失生无量福德。</a><a name="0233c10" id="0233c10">速得无上菩提胜果<p>释曰。如菩萨能行如</a><a name="0233c11" id="0233c11">所堪行方便胜智。今显此二义。若菩萨能</a><a name="0233c12" id="0233c12">知如此事。有人必应作无间等恶业。菩萨了</a><a name="0233c13" id="0233c13">知其心。无别方便可令离此恶行。唯有断命</a><a name="0233c14" id="0233c14">为方便。能使不作此恶。又知此人舍命必</a><a name="0233c15" id="0233c15">生善道。若不舍命决行此业。堕剧难处长时</a><a name="0233c16" id="0233c16">受苦。菩萨知此事已作如是念。若我行此杀</a><a name="0233c17" id="0233c17">业必堕地狱。愿我为彼受此苦报。当令彼人</a><a name="0233c18" id="0233c18">于现在世受少轻苦。于未来世久受大乐。譬</a><a name="0233c19" id="0233c19">如良医治有病者。先加轻苦后除重疾。菩萨</a><a name="0233c20" id="0233c20">所行亦复如是。于菩萨道无非福德故。离染</a><a name="0233c21" id="0233c21">浊过失。因此生长无量福德故。能疾证无上</a><a name="0233c22" id="0233c22">菩提。如此方便最为甚深。行益等行亦复如</a><a name="0233c23" id="0233c23">是</a><a name="0233c24" id="0233c24"><p>论曰。复次有变化所作身口业。应知是菩萨</a><a name="0233c25" id="0233c25">甚深戒<p>释曰。前明实事非显通慧。此下明</a><a name="0233c26" id="0233c26">通慧不论实事。菩萨戒有三品。即身口意业。</a><a name="0233c27" id="0233c27">除意业以无变化故。身口二业有时变化所</a><a name="0233c28" id="0233c28">作。亦是菩萨戒。此身口戒或现为善。或现</a><a name="0233c29" id="0233c29">为恶。或生怖畏。或生欢喜。皆令众生远离<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310233b.htm'><img src='up.gif' border=0></a>
<a href='T310234a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>