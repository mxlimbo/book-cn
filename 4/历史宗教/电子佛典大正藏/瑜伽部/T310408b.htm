<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0408b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷5)</font> 所知相分第三之一 <font face='Arial'>T31, p0408b</h2></font><hr>
<span class='old'>
</a><a name="0408a28" id="0408a28">缘故名自然无。前生刹那已故非新。名自体</a><a name="0408a29" id="0408a29">无自性。不坚住者。一刹那后性灭坏故。此无</span><a name="0408b01" id="0408b01">自性理共声闻。如执取不有故许无自性者。</a><a name="0408b02" id="0408b02">此是不共无自性理。如有颠倒执有我等。如</a><a name="0408b03" id="0408b03">是愚夫所执诸法都无所有故。大乘中许一</a><a name="0408b04" id="0408b04">切法皆无自性。由无性故成者。由无自性无</a><a name="0408b05" id="0408b05">生灭等道理成立。后后所依止者。由无自性</a><a name="0408b06" id="0408b06">故无有生。由无生故即无有灭。无生灭故本</a><a name="0408b07" id="0408b07">来寂静。本寂静故自性涅。应知此中后后</a><a name="0408b08" id="0408b08">诸句。依前前句而得解释。如是四种方便胜</a><a name="0408b09" id="0408b09">行随顺。能入菩萨现观。譬如声闻无常等行</a><a name="0408b10" id="0408b10"><p>论曰。复有四种意趣四种秘密。一切佛言应</a><a name="0408b11" id="0408b11">随决了。四意趣者。一平等意趣。谓如说言我</a><a name="0408b12" id="0408b12">昔曾于彼时彼分。即名胜观正等觉者。二别</a><a name="0408b13" id="0408b13">时意趣。谓如说言。若诵多宝如来名者。便于</a><a name="0408b14" id="0408b14">无上正等菩提已得决定。又如说言。由唯发</a><a name="0408b15" id="0408b15">愿便得往生极乐世界。三别义意趣。谓如说</a><a name="0408b16" id="0408b16">言。若已逢事尔所伽河沙等佛。于大乘法</a><a name="0408b17" id="0408b17">方能解义。四补特伽罗意乐意趣。谓如为一</a><a name="0408b18" id="0408b18">补特伽罗。先赞布施后还毁訾。如于布施。如</a><a name="0408b19" id="0408b19">是尸罗及一分修当知亦尔。如是名为四种</a><a name="0408b20" id="0408b20">意趣。四秘密者。一令入秘密。谓声闻乘中。</a><a name="0408b21" id="0408b21">或大乘中。依世俗谛理。说有补特伽罗。及有</a><a name="0408b22" id="0408b22">诸法自性差别。二相秘密。谓于是处说诸法</a><a name="0408b23" id="0408b23">相显三自性。三对治秘密。谓于是处说行对</a><a name="0408b24" id="0408b24">治八万四千。四转变秘密。谓于是处以其别</a><a name="0408b25" id="0408b25">义。诸言诸字即显别义。如有颂言</a><a name="0408b26" id="0408b26"><p class='lg'>　　觉不坚为坚　　　善住于颠倒</a><br><a name="0408b27" id="0408b27">　　极烦恼所恼　　　得最上菩提　</p></a><a name="0408b28" id="0408b28"><p>释曰。远观于他欲作摄受。名为意趣。近观于</a><a name="0408b29" id="0408b29">他欲令悟入。说名秘密。平等意趣者。谓一论<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310408a.htm'><img src='up.gif' border=0></a>
<a href='T310408c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>