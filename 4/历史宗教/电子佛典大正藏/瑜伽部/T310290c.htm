<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1596 摄大乘论释论 0290c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1596 摄大乘论释论</font> <font face='Arial'>(卷5)</font> 应知胜相胜语第二之一 分别章第三之余 <font face='Arial'>T31, p0290c</h2></font><hr>
<span class='old'>
</a><a name="0290b28" id="0290b28">说镜像譬。若实无有义种种识云何得生。为</a><a name="0290b29" id="0290b29">除此疑故说光影譬。若实无有义种种流布</span><a name="0290c01" id="0290c01">言说。云何得生。为除此疑故说向譬。若实</a><a name="0290c02" id="0290c02">无有义。取实三摩提中境界云何得成。为除</a><a name="0290c03" id="0290c03">此疑故说水月譬。若实无有义得自在菩萨</a><a name="0290c04" id="0290c04">以不颠倒心。为作众生利益事故生云何得</a><a name="0290c05" id="0290c05">成为除此疑故说变化譬<p>释曰。为显示依</a><a name="0290c06" id="0290c06">他性故。说幻等譬。于中虚妄疑者。于虚妄体</a><a name="0290c07" id="0290c07">中生疑故。于依他性中以幻等譬喻。显示如</a><a name="0290c08" id="0290c08">幻像实无有义而成境界。诸法亦尔。为除彼</a><a name="0290c09" id="0290c09">疑故作幻譬。若无义则无所攀缘。心及心法</a><a name="0290c10" id="0290c10">云何得生。为对治他人此疑故说焰譬。于中</a><a name="0290c11" id="0290c11">焰譬心及心法。水喻于义如焰动故。水义识</a><a name="0290c12" id="0290c12">生实无有水。如是心及心法亦尔。由动故实</a><a name="0290c13" id="0290c13">无有义而生于识。诸小凡夫又复有疑。若无</a><a name="0290c14" id="0290c14">有义。云何爱非爱受用得成。为除此疑故以</a><a name="0290c15" id="0290c15">梦譬。依他性如梦中。实无有义而爱非爱受</a><a name="0290c16" id="0290c16">用得成。此中亦尔受用得成。又复有疑若善</a><a name="0290c17" id="0290c17">不善业无义。云何爱不爱果义得成。为除此</a><a name="0290c18" id="0290c18">疑故以镜像譬喻。依他性如镜像。实无有义</a><a name="0290c19" id="0290c19">即于自面有像智生。实无有像义可得。此亦</a><a name="0290c20" id="0290c20">如是爱非爱果义实无所有。然亦可见应知。</a><a name="0290c21" id="0290c21">又复有疑若无有义。云何得有种种识生。为</a><a name="0290c22" id="0290c22">对治此故以光影譬。依他性如人弄影。随种</a><a name="0290c23" id="0290c23">种相貌则有多种影现。然无实影义可得。识</a><a name="0290c24" id="0290c24">亦如是实无种种义然有种种义可见。又复</a><a name="0290c25" id="0290c25">有疑若无有义云何无量种流布言说得生。</a><a name="0290c26" id="0290c26">为除此疑故以向譬。依他性如向实无有</a><a name="0290c27" id="0290c27">义而亦可闻。如是流央粽无有义而亦</a><a name="0290c28" id="0290c28">可得。又复有疑若无有义云何得定者。心</a><a name="0290c29" id="0290c29">及心法得见于义。由经说得定心者如实知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310290b.htm'><img src='up.gif' border=0></a>
<a href='T310291a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>