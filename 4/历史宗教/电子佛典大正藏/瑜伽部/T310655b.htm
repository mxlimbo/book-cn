<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0655b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷12)</font> 功德品第二十二 <font face='Arial'>T31, p0655b</h2></font><hr>
<span class='old'>
</a><a name="0655a28" id="0655a28">不起恼害见故。耐损者是忍。他来违逆不怀</a><a name="0655a29" id="0655a29">加报意故。勇力者是进。在苦度众生无有退</span><a name="0655b01" id="0655b01">屈心故。不放逸者是定。不着禅味来就下处</a><a name="0655b02" id="0655b02">生故。多闻者是智能断一切众生疑故。如是</a><a name="0655b03" id="0655b03">勤行利他是菩萨相。偈曰</a><a name="0655b04" id="0655b04"><p class='lg'>　　厌财及舍欲　　　忘怨亦勤善</a><br><a name="0655b05" id="0655b05">　　巧相无恶见　　　内住名菩萨　</p></a><a name="0655b06" id="0655b06"><p>释曰。此偈以住功德门说菩萨相。厌财者住</a><a name="0655b07" id="0655b07">施功德。知悭财过堕于恶道来贫穷故。舍欲</a><a name="0655b08" id="0655b08">者住戒功德。若着五欲不能出家受持戒故。</a><a name="0655b09" id="0655b09">忘怨者住忍功德。他来损己不怀不报故。怀</a><a name="0655b10" id="0655b10">报者如似画石。不怀报者如似画水。一堕恶</a><a name="0655b11" id="0655b11">道。一生善趣。勤善者住进功德。为自他二利</a><a name="0655b12" id="0655b12">恒行六波罗蜜故。巧相者住定功德。善能分</a><a name="0655b13" id="0655b13">别止举舍三相故。无恶见者住智功德。一切</a><a name="0655b14" id="0655b14">诸相不可得故。内住者住愿功德。内谓大乘</a><a name="0655b15" id="0655b15">论住不动故。偈曰</a><a name="0655b16" id="0655b16"><p class='lg'>　　具悲亦起惭　　　耐苦及舍乐</a><br><a name="0655b17" id="0655b17">　　持念并善定　　　不舍名菩萨　</p></a><a name="0655b18" id="0655b18"><p>释曰。此偈以不退门说菩萨相。具悲者是施</a><a name="0655b19" id="0655b19">不退。愍他苦人能行施故。起惭者是戒不退。</a><a name="0655b20" id="0655b20">观此世他世及法人不造诸非故。耐苦者是</a><a name="0655b21" id="0655b21">忍不退。风雨寒热等及他违损事一切皆忍</a><a name="0655b22" id="0655b22">故。舍乐者是进不退。能行正勤人不着自乐</a><a name="0655b23" id="0655b23">故。持念者是定不退。能善摄心人由念力故。</a><a name="0655b24" id="0655b24">善定者是慧不退。无分别智具足故。不舍者</a><a name="0655b25" id="0655b25">是愿不退。不舍大乘故。偈曰</a><a name="0655b26" id="0655b26"><p class='lg'>　　除苦不作苦　　　容苦不畏苦</a><br><a name="0655b27" id="0655b27">　　脱苦不思苦　　　欲苦名菩萨　</p></a><a name="0655b28" id="0655b28"><p>释曰。此偈以离苦门说菩萨相。除苦者是施。</a><a name="0655b29" id="0655b29">施他物时除他贫穷故。不作苦者是戒。戒自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310655a.htm'><img src='up.gif' border=0></a>
<a href='T310655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>