<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0007b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷2)</font> <font face='Arial'>T31, p0007b</h2></font><hr>
<span class='old'>
</a><a name="0007a28" id="0007a28">立。如有真火有似火人有猛赤法乃可</a><a name="0007a29" id="0007a29">假说此人为火。假说牛等应知亦然。我法</span><a name="0007b01" id="0007b01">若无依何假说。无假说故。似亦不成。如何</a><a name="0007b02" id="0007b02">说心似外境转。彼难非理。离识我法前已</a><a name="0007b03" id="0007b03">破故。依类依实假说火等。俱不成故。依类</a><a name="0007b04" id="0007b04">假说理且不成。猛赤等德非类有故。若无</a><a name="0007b05" id="0007b05">共德而假说彼应亦于水等假说火等名。</a><a name="0007b06" id="0007b06">若谓猛等虽非类德而不相离故可假说。</a><a name="0007b07" id="0007b07">此亦不然。人类猛等现见亦有互相离故。</a><a name="0007b08" id="0007b08">类既无德又互相离。然有于人假说火等。</a><a name="0007b09" id="0007b09">故知假说不依类成。依实假说理亦不成。</a><a name="0007b10" id="0007b10">猛赤等德非共有故。谓猛赤等在火在人。</a><a name="0007b11" id="0007b11">其体各别。所依异故。无共假说有过同前。</a><a name="0007b12" id="0007b12">若谓人火德相似故可假说者。理亦不然。</a><a name="0007b13" id="0007b13">说火在人非在德故。由此假说不依实</a><a name="0007b14" id="0007b14">成。又假必依真事立者。亦不应理。真谓自</a><a name="0007b15" id="0007b15">相。假智及诠俱非境故。谓假智诠不得自</a><a name="0007b16" id="0007b16">相。唯于诸法共相而转。亦非离此有别方</a><a name="0007b17" id="0007b17">便施设自相为假所依。然假智诠必依声</a><a name="0007b18" id="0007b18">起。声不及处此便不转。能诠所诠俱非自</a><a name="0007b19" id="0007b19">相。故知假说不依真事。由此但依似事而</a><a name="0007b20" id="0007b20">转。似谓增益非实有相。声依增益似相而</a><a name="0007b21" id="0007b21">转。故不可说假必依真。是故彼难不应正</a><a name="0007b22" id="0007b22">理。然依识变对遣妄执真实我法说假似</a><a name="0007b23" id="0007b23">言。由此契经伽他中说</a><a name="0007b24" id="0007b24"><p class='lg'>　　为对遣愚夫　　　所执实我法</a><br><a name="0007b25" id="0007b25">　　故于识所变　　　假说我法名　</p></a><a name="0007b26" id="0007b26"><p>识所变相虽无量种。而能变识类别唯三。</a><a name="0007b27" id="0007b27">一谓异熟。即第八识多异熟性故。二谓思量。</a><a name="0007b28" id="0007b28">即第七识恒审思量故。三谓了境。即前六识</a><a name="0007b29" id="0007b29">了境相粗故。及言显六合为一种。此三皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310007a.htm'><img src='up.gif' border=0></a>
<a href='T310007c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>