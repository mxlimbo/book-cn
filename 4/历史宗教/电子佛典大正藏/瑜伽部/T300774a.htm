<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0774a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷85)</font> 摄事分 1契经事 <font face='Arial'>T30, p0774a</h2></font><hr>
<span class='old'>
</a><a name="0773c28" id="0773c28">如是了知爱味染着多诸过患共相。应已</a><a name="0773c29" id="0773c29">于所爱味一切行中。随所生起欲贪烦恼。</span><a name="0774a01" id="0774a01">即能除遣制伏断舍。于此欲贪不现行故。</a><a name="0774a02" id="0774a02">说名为断非永离欲故名为断。又于彼事</a><a name="0774a03" id="0774a03">心未解脱。若于随眠究竟超越。乃永离欲</a><a name="0774a04" id="0774a04">心得解脱。是名一门观察差别。又修行者</a><a name="0774a05" id="0774a05">于彼诸行正观察时。先以闻所成慧如阿</a><a name="0774a06" id="0774a06">笈摩。了知诸行体是无常。无常故苦。苦故空</a><a name="0774a07" id="0774a07">及无我。彼随圣教如是胜解如是通达。既</a><a name="0774a08" id="0774a08">通达已复以推度相应思惟所成微细作意。</a><a name="0774a09" id="0774a09">即于彼境如实了知。即由如是通达了知</a><a name="0774a10" id="0774a10">增上力故。于彼相应烦恼现行现法。当来</a><a name="0774a11" id="0774a11">所有过患如实观察。由思择力为依止故。</a><a name="0774a12" id="0774a12">设复生起而不实着。即能舍离。彼由如是</a><a name="0774a13" id="0774a13">通达了知及思择力多修习故。能入正性离</a><a name="0774a14" id="0774a14">生。既入正性离生已。由修道力渐离诸欲。</a><a name="0774a15" id="0774a15">彼由思择见道二种力故。随其所应断诸</a><a name="0774a16" id="0774a16">烦恼。谓不现行断故。及一分断故。由修道</a><a name="0774a17" id="0774a17">力究竟离欲。如是由前二种渐离欲贪。由</a><a name="0774a18" id="0774a18">修道力心得解脱</b></a><a name="0774a19" id="0774a19"><p>复次有二种烦恼断果及苦灭果。一者见所</a><a name="0774a20" id="0774a20">断果。由证彼故。能自了知我已永尽捺落</a><a name="0774a21" id="0774a21">迦傍生饿鬼。我今证得预流无退堕法。乃</a><a name="0774a22" id="0774a22">至广说。二者修所断果。由证彼故。能自了</a><a name="0774a23" id="0774a23">知。我最后身暂时支持。第二有等永不复转。</a><a name="0774a24" id="0774a24">复有二种苦灭。一者现在为因未来苦灭。二</a><a name="0774a25" id="0774a25">者过去为因现在苦灭。复有二种苦灭。一者</a><a name="0774a26" id="0774a26">心苦灭。二者身苦灭。复有二种苦灭。一者坏</a><a name="0774a27" id="0774a27">苦苦苦苦灭。二者行苦苦灭。复有二种苦灭。</a><a name="0774a28" id="0774a28">一者非爱业果苦灭。二者可爱业果苦灭。复</a><a name="0774a29" id="0774a29">有少分已见谛迹诸圣弟子。虽已超过诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300773c.htm'><img src='up.gif' border=0></a>
<a href='T300774b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>