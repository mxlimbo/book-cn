<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0203c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷7)</font> 释应知入胜相第三之一 入资粮章第六 <font face='Arial'>T31, p0203c</h2></font><hr>
<span class='old'>
</a><a name="0203b28" id="0203b28">者即六识所缘境。离名无别此境。是故依名</a><a name="0203b29" id="0203b29">以遣义。名言既唯意分别故。义亦无别体。</span><a name="0203c01" id="0203c01">菩萨能通达义无所有。亦离外尘邪执</a><a name="0203c02" id="0203c02"><p>论曰。此名义自性差别。唯假说为量。亦如</a><a name="0203c03" id="0203c03">此通达<p>释曰。前已遣名义。名义既无名义</a><a name="0203c04" id="0203c04">自性及差别。云何可立。若离假说无别名义</a><a name="0203c05" id="0203c05">自性及名义差别。由证见此二法不可得故。</a><a name="0203c06" id="0203c06">名为通达</a><a name="0203c07" id="0203c07"><p>论曰。次于此位中。但证得唯意言分别<p>释</a><a name="0203c08" id="0203c08">曰。是观行人已遣外尘。于此观中复缘何境。</a><a name="0203c09" id="0203c09">观一切境唯是意言分别故。此观行人缘意</a><a name="0203c10" id="0203c10">言分别为境。未能遣于此境。若未能遣唯识</a><a name="0203c11" id="0203c11">境。在此位中已遣何境。皆尽无余。此位但</a><a name="0203c12" id="0203c12">不见四境。何者为四</a><a name="0203c13" id="0203c13"><p>论曰。是观行人不见名及义。不见自性差别</a><a name="0203c14" id="0203c14">假说。由实相不得有自性差别义已<p>释曰。</a><a name="0203c15" id="0203c15">名义是本。名义各有自性及差别假说。即是</a><a name="0203c16" id="0203c16">名不见自性差别假说。即是不见自性差别</a><a name="0203c17" id="0203c17">名。遣此四法永尽无余。由心缘意言分别为</a><a name="0203c18" id="0203c18">境。决定坚住是故不复分别余境。由四种寻</a><a name="0203c19" id="0203c19">思及四种如实智。已了别此四法决定无所</a><a name="0203c20" id="0203c20">有故。心不缘此相。不缘此相故不得此四种</a><a name="0203c21" id="0203c21">分别。若由二种方便遣外尘分别。复有何别</a><a name="0203c22" id="0203c22">方便及别境界。得入真观</a><a name="0203c23" id="0203c23"><p>论曰。由四种寻思及四种如实智<p>释曰。先</a><a name="0203c24" id="0203c24">答前问无别方便。由以四种寻思及四种如</a><a name="0203c25" id="0203c25">实智。四种三摩提所摄为入方便</a><a name="0203c26" id="0203c26"><p>论曰。于意言分别。显现似名及义<p>释曰。次</a><a name="0203c27" id="0203c27">答后问无别境界。凡夫从本来。意言分别有</a><a name="0203c28" id="0203c28">二种。一似名二似义。名义摄一切法皆尽。</a><a name="0203c29" id="0203c29">此名义但是意言分别所作。离此无别余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310203b.htm'><img src='up.gif' border=0></a>
<a href='T310204a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>