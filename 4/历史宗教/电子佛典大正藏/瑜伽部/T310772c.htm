<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0772c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷16)</font> 决择分中论品第四之一 <font face='Arial'>T31, p0772c</h2></font><hr>
<span class='old'>
</a><a name="0772b28" id="0772b28">安置善处。时众无德者。谓不淳质乐僻执有</a><a name="0772b29" id="0772b29">偏党等。自无善巧者。谓于论体乃至论庄严</span><a name="0772c01" id="0772c01">中不善通达。与此相违名敌论者是法器等</a><a name="0772c02" id="0772c02"><p>论多所作法者。谓略有三种。将兴论端定所</a><a name="0772c03" id="0772c03">须法。何等为三。一善达自他宗。由此堪能</a><a name="0772c04" id="0772c04">遍兴谈论遍于言事而兴论故。二无畏。由此</a><a name="0772c05" id="0772c05">堪能处一切众而兴论端。三辩才。由此堪能</a><a name="0772c06" id="0772c06">于诸问难皆善辩答</a><a name="0772c07" id="0772c07"><p>复次若欲自求利益安乐。于诸论轨应善通</a><a name="0772c08" id="0772c08">达。不应与他而兴诤论。如薄伽梵于大乘阿</a><a name="0772c09" id="0772c09">毗达磨经中说如是言。若诸菩萨欲勤精进</a><a name="0772c10" id="0772c10">修诸善品。欲行贞实法随法行。欲善摄益一</a><a name="0772c11" id="0772c11">切有情。欲得速证阿耨多罗三藐三菩提者。</a><a name="0772c12" id="0772c12">当正观察十二处法。不应与他共兴诤论。何</a><a name="0772c13" id="0772c13">等十二。一者宣说证无上义微妙法时。其信</a><a name="0772c14" id="0772c14">解者甚为难得。二者作受教心而请问者甚</a><a name="0772c15" id="0772c15">为难得。三者时众贤善观察德失甚为难得。</a><a name="0772c16" id="0772c16">四者凡所兴论能离六失甚为难得。何等为</a><a name="0772c17" id="0772c17">六。谓执着邪宗失。矫乱语失。所作语言不应</a><a name="0772c18" id="0772c18">时失。言退屈失。粗恶语失。心恚怒失。五者</a><a name="0772c19" id="0772c19">凡兴论时不怀犷毒甚为难得。六者凡兴论</a><a name="0772c20" id="0772c20">时善护他心甚为难得。七者凡兴论时善护</a><a name="0772c21" id="0772c21">定心甚为难得。八者凡兴论时欲令己劣他</a><a name="0772c22" id="0772c22">得胜心甚为难得。九者己劣他胜心不烦恼</a><a name="0772c23" id="0772c23">甚为难得。十者心已烦恼得安隐住甚为难</a><a name="0772c24" id="0772c24">得。十一者既不安住常修善法甚为难得。十</a><a name="0772c25" id="0772c25">二者于诸善法既不恒修。心未得定能速得</a><a name="0772c26" id="0772c26">定。心已得定能速解脱。甚为难得。于此经中</a><a name="0772c27" id="0772c27">已说欲勤精进修诸善品。何故复言欲行贞</a><a name="0772c28" id="0772c28">实法随法行。为显意乐清净故。所以者何。不</a><a name="0772c29" id="0772c29">为利养恭敬等事修闻思等诸善品故。欲善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310772b.htm'><img src='up.gif' border=0></a>
<a href='T310773a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>