<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0995a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷6)</font> 菩萨地三十七助道品第十八 <font face='Arial'>T30, p0995a</h2></font><hr>
<span class='old'>
</a><a name="0994c27" id="0994c27">苦集灭道。是名第一义修集三十七品。为流</a><a name="0994c28" id="0994c28">布故说苦集灭道。菩萨若知不以觉观观三</span><a name="0995a01" id="0995a01">十七品。是名舍摩他。菩萨若知法界真实不</a><a name="0995a02" id="0995a02">可宣说。是名毗婆舍那。菩萨舍摩他有四种。</a><a name="0995a03" id="0995a03">一者第一义舍摩他。二者期舍摩他。三者真</a><a name="0995a04" id="0995a04">实舍摩他。四者离烦恼怨舍摩他。菩萨具足</a><a name="0995a05" id="0995a05">四舍摩他知一切法界。为阿耨多罗三藐三</a><a name="0995a06" id="0995a06">菩提故。菩萨毗婆舍那有四种。一者共四种</a><a name="0995a07" id="0995a07">舍摩他行。二者远离颠倒。三者分别无量法</a><a name="0995a08" id="0995a08">界。四者知法界无碍。菩萨修集是四种毗婆</a><a name="0995a09" id="0995a09">舍那。为阿耨多罗三藐三菩提故。云何名为</a><a name="0995a10" id="0995a10">菩萨摩诃萨善方便。善方便者有十二种。内</a><a name="0995a11" id="0995a11">六种外六种。内六种者。菩萨常于一切众生</a><a name="0995a12" id="0995a12">起大悲心。真实了知一切诸行。常乐系念阿</a><a name="0995a13" id="0995a13">耨多罗三藐三菩提。乐为众生转于生死。真</a><a name="0995a14" id="0995a14">知烦恼不坏烦恼。为阿耨多罗三藐三菩提</a><a name="0995a15" id="0995a15">勤修精进。是名内方便。外六种者。能令少施</a><a name="0995a16" id="0995a16">得无量福。有功德者能令增长。坏佛法者能</a><a name="0995a17" id="0995a17">令生信。已有信者能令增长。未淳熟者能令</a><a name="0995a18" id="0995a18">淳熟。已淳熟者能令解脱。是名外方便。云</a><a name="0995a19" id="0995a19">何少施得无量福。若有众生于菩萨所闻说</a><a name="0995a20" id="0995a20">法已。以一把食施于饿狗。施物既少福田又</a><a name="0995a21" id="0995a21">薄。以能回向菩提道故。所得福报不可称量。</a><a name="0995a22" id="0995a22">有德增长者。若有众生先受八斋。菩萨复为</a><a name="0995a23" id="0995a23">分别解说。教令回向无上菩提。若有众生深</a><a name="0995a24" id="0995a24">着邪见。一月不食昼断夜食。菩萨即为讲宣</a><a name="0995a25" id="0995a25">正法破其邪心。教令受持八戒斋法。菩萨为</a><a name="0995a26" id="0995a26">破苦不善斋。教令受持善法斋戒。若有众生</a><a name="0995a27" id="0995a27">欲求解脱不知方便。菩萨为说中道实义离</a><a name="0995a28" id="0995a28">于二边。若有众生欲得天身投渊赴火。菩萨</a><a name="0995a29" id="0995a29">为破如是现苦。为说持戒现世受乐后受天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300994c.htm'><img src='up.gif' border=0></a>
<a href='T300995b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>