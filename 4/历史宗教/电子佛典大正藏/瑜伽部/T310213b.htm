<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0213b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷9)</font> 释入因果胜相第四 因果位章第一 <font face='Arial'>T31, p0213b</h2></font><hr>
<span class='old'>
</a><a name="0213a28" id="0213a28">识。智慧能除此障故。智慧是入唯识因</a><a name="0213a29" id="0213a29"><p>论曰。此正法内有诸菩萨<p>释曰。唯依正法</span><a name="0213b01" id="0213b01">内修行。能成立入唯识因。若依正法外二乘</a><a name="0213b02" id="0213b02">教及外道世间教。无有得立此因义。故先明</a><a name="0213b03" id="0213b03">正法内为立因之所。能立因人非二乘等所</a><a name="0213b04" id="0213b04">能。故言菩萨。菩萨行何法能入唯识</a><a name="0213b05" id="0213b05"><p>论曰。不着富乐心。乃至云如理简择诸法。得</a><a name="0213b06" id="0213b06">入唯识观<p>释曰。此明离布施障。乃至离智</a><a name="0213b07" id="0213b07">慧障。具如前释。故以六度为入因</a><a name="0213b08" id="0213b08"><p>论曰。由依止六波罗蜜。菩萨已入唯识地。次</a><a name="0213b09" id="0213b09">得清净信乐意所摄六波罗蜜<p>释曰。若菩</a><a name="0213b10" id="0213b10">萨由依六度除六障。已入唯识。是时菩萨更</a><a name="0213b11" id="0213b11">得清净信乐意所摄六波罗蜜。于六度正教</a><a name="0213b12" id="0213b12">中心决无疑。故名为信。如所信法求欲修</a><a name="0213b13" id="0213b13">行。故名为乐。此信乐意有五因缘。故称清净。</a><a name="0213b14" id="0213b14">一无著清净。谓不起与波罗蜜相违法。二不</a><a name="0213b15" id="0213b15">观清净。谓于自身及波罗蜜果报报恩中。心</a><a name="0213b16" id="0213b16">常不观。三无失清净。谓离与波罗蜜相杂染</a><a name="0213b17" id="0213b17">污法。及离非方便行。四无分别清净。谓离如</a><a name="0213b18" id="0213b18">言执波罗蜜相。五回向清净。谓于六度已生</a><a name="0213b19" id="0213b19">长及未生长中。常求得大菩提。一一波罗蜜。</a><a name="0213b20" id="0213b20">皆具此五种清净信乐所摄。复有清净信乐</a><a name="0213b21" id="0213b21">意。谓已过愿乐地。入见地等。得圣人信乐。</a><a name="0213b22" id="0213b22">异地前信乐故名清净。复有清净信乐意。谓</a><a name="0213b23" id="0213b23">由奢摩他毗钵舍那入真如观。得无分别智</a><a name="0213b24" id="0213b24">及无分别后智所摄信乐意。故名清净</a><a name="0213b25" id="0213b25"><p>论曰。此正法内有诸菩萨。不着富乐心。于戒</a><a name="0213b26" id="0213b26">无犯过心。于苦无坏心。于善修无懒惰心。</a><a name="0213b27" id="0213b27">于此散乱因中不住着故。常行一心如理简</a><a name="0213b28" id="0213b28">择诸法。得入唯识观。由依止六波罗蜜。菩</a><a name="0213b29" id="0213b29">萨已入唯识地。次得清净信乐意所摄六波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310213a.htm'><img src='up.gif' border=0></a>
<a href='T310213c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>