<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0543a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷45)</font> 15菩萨地 <font face='Arial'>T30, p0543a</h2></font><hr>
<span class='old'>
</a><a name="0542c28" id="0542c28">能除有情灾患。诸咒章句。令彼章句悉皆神</a><a name="0542c29" id="0542c29">验。第一神验无所唐捐。能除非一种种灾</span><a name="0543a01" id="0543a01">患。是名菩萨咒陀罗尼。云何菩萨能得菩萨</a><a name="0543a02" id="0543a02">忍陀罗尼。谓诸菩萨成就自然坚固因行。具</a><a name="0543a03" id="0543a03">足妙慧。独处空闲寂无言说。曾无有物见</a><a name="0543a04" id="0543a04">路而行。知量而食不杂秽食一类而食。常</a><a name="0543a05" id="0543a05">极静虑于夜分中少眠多寤。于佛所说得</a><a name="0543a06" id="0543a06">菩萨忍诸咒章句。能谛思惟。其咒词曰</a><a name="0543a07" id="0543a07"><p>壹胝　蜜胝　吉胝　毗羼底(丁里反)　钵陀</a><a name="0543a08" id="0543a08">腻　莎诃</a><a name="0543a09" id="0543a09"><p>即于如是咒章句义。审谛思惟筹量观察。彼</a><a name="0543a10" id="0543a10">于如是咒章句义。如是正行。不从他闻自</a><a name="0543a11" id="0543a11">然通达。了知如是诸咒章句都无有义是</a><a name="0543a12" id="0543a12">圆成实。但唯无义。如实了知此章句义。所</a><a name="0543a13" id="0543a13">谓无义。是故过此不求余义。齐此名为妙</a><a name="0543a14" id="0543a14">善通达咒章句义。彼于如是咒章句义正</a><a name="0543a15" id="0543a15">通达已。即随此义不从他闻。自正通达一</a><a name="0543a16" id="0543a16">切法义。谓于此义如是通达。一切言说所</a><a name="0543a17" id="0543a17">说诸法自性之义皆不成实。唯有诸法离言</a><a name="0543a18" id="0543a18">自性。是自性义彼于诸法此自性义正通达</a><a name="0543a19" id="0543a19">已。过此更无余义可求。由于此义善通达</a><a name="0543a20" id="0543a20">故。获得最胜广大欢喜。由是菩萨得陀罗</a><a name="0543a21" id="0543a21">尼。当言已得此陀罗尼章句所立菩萨胜</a><a name="0543a22" id="0543a22">忍。得此忍故。是诸菩萨不久当得净胜意</a><a name="0543a23" id="0543a23">乐已依上品胜解行地胜忍而转。当知是</a><a name="0543a24" id="0543a24">名菩萨所有能得菩萨忍陀罗尼。此中菩萨</a><a name="0543a25" id="0543a25">法陀罗尼义陀罗尼。若过第一无数大劫。已</a><a name="0543a26" id="0543a26">入清净胜意乐地。所得决定坚住广大。从</a><a name="0543a27" id="0543a27">此以下或以愿力或依静虑。虽有获得而</a><a name="0543a28" id="0543a28">不决定。亦不坚住亦不广大。如说法义二</a><a name="0543a29" id="0543a29">陀罗尼。咒陀罗尼当知亦尔。能得菩萨忍陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300542c.htm'><img src='up.gif' border=0></a>
<a href='T300543b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>