<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0425b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷26)</font> 13声闻地 <font face='Arial'>T30, p0425b</h2></font><hr>
<span class='old'>
</a><a name="0425a28" id="0425a28">已发起加行作大功用。由极劳倦道现在</a><a name="0425a29" id="0425a29">前而般涅。是名有行般涅补特伽罗。云</span><a name="0425b01" id="0425b01">何上流补特伽罗。谓有不还补特伽罗。从此</a><a name="0425b02" id="0425b02">上生初静虑已。住于彼处不般涅。从彼</a><a name="0425b03" id="0425b03">没已展转上生诸所生处。乃至或到色究竟</a><a name="0425b04" id="0425b04">天。或到非想非非想处。是名上流补特伽</a><a name="0425b05" id="0425b05">罗。云何时解脱补特伽罗。谓有补特伽罗。</a><a name="0425b06" id="0425b06">钝根种姓于诸世间现法乐住容有退失。</a><a name="0425b07" id="0425b07">或思自害或守解脱。励力勤修不放逸行。</a><a name="0425b08" id="0425b08">谓防退失增上力故。或唯安住自分善品。</a><a name="0425b09" id="0425b09">或经彼彼日夜刹那i息须臾励力胜进。</a><a name="0425b10" id="0425b10">乃至未证最极猛利。是名时解脱补特伽</a><a name="0425b11" id="0425b11">罗。云何不动法补特伽罗。谓有补特伽罗。与</a><a name="0425b12" id="0425b12">上相违。当知是名不动法补特伽罗。云何</a><a name="0425b13" id="0425b13">慧解脱补特伽罗。谓有补特伽罗。已能证得</a><a name="0425b14" id="0425b14">诸漏永尽。于八解脱未能身证具足安住。</a><a name="0425b15" id="0425b15">是名慧解脱补特伽罗。云何俱分解脱补特</a><a name="0425b16" id="0425b16">伽罗。谓有补特伽罗。已能证得诸漏永尽。</a><a name="0425b17" id="0425b17">于八解脱身已作证具足安住。于烦恼障</a><a name="0425b18" id="0425b18">分及解脱障分。心俱解脱。是名俱分解脱补</a><a name="0425b19" id="0425b19">特伽罗</b></b></a><a name="0425b20" id="0425b20"><p>云何建立补特伽罗。谓由十一差别道理。应</a><a name="0425b21" id="0425b21">知建立补特伽罗。云何十一差别道理。一根</a><a name="0425b22" id="0425b22">差别故。二众差别故。三行差别故。四愿差别</a><a name="0425b23" id="0425b23">故。五行迹差别故。六道果差别故。七加行差</a><a name="0425b24" id="0425b24">别故。八定差别故。九生差别故。十退不退差</a><a name="0425b25" id="0425b25">别故。十一障差别故。</b><p>云何由根差别建立</a><a name="0425b26" id="0425b26">补特伽罗。谓根差别故建立二种补特伽罗。</a><a name="0425b27" id="0425b27">一者钝根。二者利根。云何由众差别建立</a><a name="0425b28" id="0425b28">补特伽罗。谓众差别故建立七种补特伽罗。</a><a name="0425b29" id="0425b29">谓比丘比丘尼式叉摩那。劳策男劳策女。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300425a.htm'><img src='up.gif' border=0></a>
<a href='T300425c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>