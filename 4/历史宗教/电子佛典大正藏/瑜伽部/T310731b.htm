<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1606 大乘阿毗达磨杂集论 0731b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1606 大乘阿毗达磨杂集论</font> <font face='Arial'>(卷8)</font> 决择分中谛品第一之一 <font face='Arial'>T31, p0731b</h2></font><hr>
<span class='old'>
</a><a name="0731a28" id="0731a28">顺体性。如其次第建立曲秽浊等诸染污业。</a><a name="0731a29" id="0731a29">净牟尼等诸清净业。曲业者。若身语意业能</span><a name="0731b01" id="0731b01">障正直八圣道支令不生长。秽业者。若身等</a><a name="0731b02" id="0731b02">业能污相续。依此发生如是障业。浊业者。若</a><a name="0731b03" id="0731b03">身等业依止外道颠倒见生。一切如来清净</a><a name="0731b04" id="0731b04">圣教之所对治不信。混浊之所摄故。复有差</a><a name="0731b05" id="0731b05">别堕在断常。边违处中行义名曲。损减见所</a><a name="0731b06" id="0731b06">摄增恶清净所立法义名秽。萨迦耶见所摄。</a><a name="0731b07" id="0731b07">障真无我见义名浊。净业者。与如是等诸杂</a><a name="0731b08" id="0731b08">染业相违类解。三净业者。谓善净尸罗。正直</a><a name="0731b09" id="0731b09">见所摄。身语意业远离毁犯戒见垢故。三牟</a><a name="0731b10" id="0731b10">尼业者。谓学无学所有无漏身语意业。唯诸</a><a name="0731b11" id="0731b11">牟尼有此业故。又有施等诸清净业。施业云</a><a name="0731b12" id="0731b12">何。谓因缘故等起故处所故自体故。分别施</a><a name="0731b13" id="0731b13">业因缘者。谓无贪无嗔无痴善根。等起者。</a><a name="0731b14" id="0731b14">谓彼俱行思。处所者。谓所施物。自体者。谓</a><a name="0731b15" id="0731b15">正行施时身语意业。云何施圆满。谓数数施</a><a name="0731b16" id="0731b16">故无偏党施故。随其所欲圆满施故。施得圆</a><a name="0731b17" id="0731b17">满。依此义故经作是说。为大施主者。此显数</a><a name="0731b18" id="0731b18">数施义。由彼串习成性数数能施故。一切沙</a><a name="0731b19" id="0731b19">门婆罗门等者。此显无偏党施义。无有差别</a><a name="0731b20" id="0731b20">一切施故。若食若饮等者。此显随其所欲圆</a><a name="0731b21" id="0731b21">满施义如所意愿一切资财皆施与故复次无</a><a name="0731b22" id="0731b22">所依施故。广清净施故极欢喜施故。数数施</a><a name="0731b23" id="0731b23">故。田器施故。善分布新旧施故施。得圆满。依</a><a name="0731b24" id="0731b24">此义故经作是说。解脱舍舒手施乐。远离常</a><a name="0731b25" id="0731b25">祠祀舍具足。于正施时乐等分布。如是诸句</a><a name="0731b26" id="0731b26">随其次第。显示无所依施等。无所依施者。谓</a><a name="0731b27" id="0731b27">不回向有及资财而行惠施。田器者。谓贫苦</a><a name="0731b28" id="0731b28">田功德田。舒手者。广行惠施手不潜缩故。常</a><a name="0731b29" id="0731b29">祠祀者。串习祠祀以成性故。舍具足者。慧为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310731a.htm'><img src='up.gif' border=0></a>
<a href='T310731c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>