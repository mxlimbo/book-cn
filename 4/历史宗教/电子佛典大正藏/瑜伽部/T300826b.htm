<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0826b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷92)</font> 摄事分 1契经事 <font face='Arial'>T30, p0826b</h2></font><hr>
<span class='old'>
</a><a name="0826a28" id="0826a28">得明触而生世间如理作意相应诸受。调</a><a name="0826a29" id="0826a29">伏欲界贪嗔痴等。造修所成善有漏业。由</span><a name="0826b01" id="0826b01">于此间造彼业故。当得生彼。不由于彼</a><a name="0826b02" id="0826b02">染污性爱。然即此爱于所造业。异熟生时。</a><a name="0826b03" id="0826b03">能为助伴。是故但说诸有情类随业而行。</a><a name="0826b04" id="0826b04">不言随爱</b></a><a name="0826b05" id="0826b05"><p>复次于外事中。世间假名增上力故。亦说有</a><a name="0826b06" id="0826b06">果及有受者。彼或时空世现可得。或时不</a><a name="0826b07" id="0826b07">空。如果受者。因与作者。当知亦尔。如是</a><a name="0826b08" id="0826b08">名为世俗谛空。非胜义空。若说恒时一切</a><a name="0826b09" id="0826b09">诸行唯有因果。都无受者及与作者。当知</a><a name="0826b10" id="0826b10">是名胜义谛空。应知此空复有七种。一后</a><a name="0826b11" id="0826b11">际空。二前际空。三中际空。四常空。五我空。</a><a name="0826b12" id="0826b12">六受者空。七作者空。当知此中无有诸行</a><a name="0826b13" id="0826b13">于未来世。实有行聚自性安立诸行生时从</a><a name="0826b14" id="0826b14">彼而来。若有是事彼不应生。于未来世</a><a name="0826b15" id="0826b15">诸行自性已实有故。又不应有无常可得。</a><a name="0826b16" id="0826b16">既有可得。是故当知。诸行生时。无所从</a><a name="0826b17" id="0826b17">来。本无今有。是名后际空。又无诸行于过</a><a name="0826b18" id="0826b18">去世。有实行聚自性。安立。已生已灭。诸行</a><a name="0826b19" id="0826b19">往彼积集而住。若有是事。不应施设诸行</a><a name="0826b20" id="0826b20">有灭。过去行聚自性俨然常安住故。若无</a><a name="0826b21" id="0826b21">有灭。彼无常性应不可知。既有可知。是</a><a name="0826b22" id="0826b22">故诸行于正灭时。都无所往积集而住。有已</a><a name="0826b23" id="0826b23">散灭不待余因。自然灭坏。是名前际空。又</a><a name="0826b24" id="0826b24">于刹那生灭行中。唯有诸行暂时可得。其</a><a name="0826b25" id="0826b25">中都无余行可得。亦无别物。是名中际空。</a><a name="0826b26" id="0826b26">当知亦是常空我空。以无我故。果性诸行</a><a name="0826b27" id="0826b27">空无受者。因性业行空无作者。如是名为</a><a name="0826b28" id="0826b28">受者作者二种皆空。作者受者无所有故。唯</a><a name="0826b29" id="0826b29">有诸行。于前生灭。唯有诸行。于后生生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300826a.htm'><img src='up.gif' border=0></a>
<a href='T300826c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>