<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0696a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷72)</font> 摄决择分 15菩萨地 <font face='Arial'>T30, p0696a</h2></font><hr>
<span class='old'>
</a><a name="0695c28" id="0695c28"><p class='lg'>　　总举别分别　　　有实世俗事</a><br><a name="0695c29" id="0695c29">　　若生若异等　　　相行等色等　</p></span><a name="0696a01" id="0696a01"><p>云何五事。一相。二名。三分别。四真如。五正</a><a name="0696a02" id="0696a02">智。何等为相。谓若略说所有言谈安足处事。</a><a name="0696a03" id="0696a03">何等为名。谓即于相所有增语。何等为分</a><a name="0696a04" id="0696a04">别。谓三界行中所有心心所。何等为真如。谓</a><a name="0696a05" id="0696a05">法无我所显圣智所行非一切言谈安足处</a><a name="0696a06" id="0696a06">事。何等为正智。谓略有二种。一唯出世间正</a><a name="0696a07" id="0696a07">智。二世间出世间正智。何等名为唯出世</a><a name="0696a08" id="0696a08">间正智。谓由此故声闻独觉诸菩萨等通达</a><a name="0696a09" id="0696a09">真如。又由此故彼诸菩萨于五明处善修</a><a name="0696a10" id="0696a10">方便。多住如是一切遍行真如智故。速证</a><a name="0696a11" id="0696a11">圆满所知障净。何等名为世间出世间正智。</a><a name="0696a12" id="0696a12">谓声闻独觉以初正智通达真如已。由此</a><a name="0696a13" id="0696a13">后所得世间出世间正智。于诸安立谛中。令</a><a name="0696a14" id="0696a14">心厌怖三界过患爱味三界寂静。又由多</a><a name="0696a15" id="0696a15">分安住此故。速证圆满烦恼障净。又即此智</a><a name="0696a16" id="0696a16">未曾得义名出世间。缘言说相为境界义</a><a name="0696a17" id="0696a17">亦名世间。是故说为世间出世间。世尊依</a><a name="0696a18" id="0696a18">此密意说如是言。我说有世间智。有出世</a><a name="0696a19" id="0696a19">间智。有世间出世间智。若分别所摄智。唯名</a><a name="0696a20" id="0696a20">为世间。初正智所摄智。唯名出世间。第二</a><a name="0696a21" id="0696a21">正智所摄智。通名世间出世间</a><a name="0696a22" id="0696a22"><p>问相当言有耶。当言无耶。答当言是有。</a><a name="0696a23" id="0696a23">问为如自性差别假立故立如是当言有</a><a name="0696a24" id="0696a24">耶。答如是当言无。问为如分别所行境如</a><a name="0696a25" id="0696a25">是当言有耶。答如是当言有。如是菩萨</a><a name="0696a26" id="0696a26">于相有性得善巧故。于诸相中善记为</a><a name="0696a27" id="0696a27">有善记为无。善记为亦有亦无。善记为非</a><a name="0696a28" id="0696a28">有非无。彼由如是善记别故。远离增益损</a><a name="0696a29" id="0696a29">减二边。行于中道善说法界。问此相为以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300695c.htm'><img src='up.gif' border=0></a>
<a href='T300696b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>