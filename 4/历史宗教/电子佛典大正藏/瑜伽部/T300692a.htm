<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0692a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷71)</font> 摄决择分 摄决择分中声闻地之一 <font face='Arial'>T30, p0692a</h2></font><hr>
<span class='old'>
</a><a name="0691c28" id="0691c28">现观由意乐故。于三宝中能生不动胜解</a><a name="0691c29" id="0691c29">为业。正行清净为业。一分能往善趣为业。</span><a name="0692a01" id="0692a01">戒现观解脱恶趣众苦为业。现观智谛现</a><a name="0692a02" id="0692a02">观。能得一切沙门果为业。能引发一切功</a><a name="0692a03" id="0692a03">德清净为业。能引所余现观为业。能于善</a><a name="0692a04" id="0692a04">趣助感光净果及异熟为业。现观边智谛</a><a name="0692a05" id="0692a05">现观。能于一切安立谛中。问答善巧为业。</a><a name="0692a06" id="0692a06">速疾通慧为业。能引此后现观为业。究竟</a><a name="0692a07" id="0692a07">现观。能引第一现法乐住为业。解脱一切</a><a name="0692a08" id="0692a08">生死大苦为业。住持最后身为业。</b><p>问思</a><a name="0692a09" id="0692a09">现观有几种。乃至究竟现观有几种。答思现</a><a name="0692a10" id="0692a10">观当知有无量种。谓契经思。应诵思。记别</a><a name="0692a11" id="0692a11">思。乃至方广未曾有法论议思。苦思。集灭道</a><a name="0692a12" id="0692a12">思。真如实际法界思。蕴界处等思。声闻乘等</a><a name="0692a13" id="0692a13">思。大乘思。如是等类当知差别有无量思。</a><a name="0692a14" id="0692a14">信现观亦无量种。谓正忆念过去无量三藐</a><a name="0692a15" id="0692a15">三佛陀及彼法彼僧。如于过去未来现在亦</a><a name="0692a16" id="0692a16">尔。又正忆念此世界中及余十方无量世界</a><a name="0692a17" id="0692a17">所有如来及彼法彼僧随正忆念有尔所量。</a><a name="0692a18" id="0692a18">亦有尔所信现观体品数差别。戒现观亦无</a><a name="0692a19" id="0692a19">量种。谓随远离十种不善性罪业道差别多</a><a name="0692a20" id="0692a20">种。又随相续亦有多种。谓预流身乃至阿罗</a><a name="0692a21" id="0692a21">汉身。独觉菩萨如来身等无量差别。现观智</a><a name="0692a22" id="0692a22">谛现观亦无量种。谓念住正断神足根力觉</a><a name="0692a23" id="0692a23">支道支等菩提分法无量差别。如现观智谛</a><a name="0692a24" id="0692a24">现观。当知现观边智谛现观究竟现观亦尔。</b></a><a name="0692a25" id="0692a25"><p>问此诸现观。由如是名由如是言所安</a><a name="0692a26" id="0692a26">立故。当言是彼自性。当言非彼自性耶。</a><a name="0692a27" id="0692a27">答世俗说故当言是彼自性。第一义故当言</a><a name="0692a28" id="0692a28">非彼自性。何以故。一切法义法尔不可说</a><a name="0692a29" id="0692a29">故</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300691c.htm'><img src='up.gif' border=0></a>
<a href='T300692b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>