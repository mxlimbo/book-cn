<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0609a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷56)</font> 摄决择分 1-2五识身相应地意地 <font face='Arial'>T30, p0609a</h2></font><hr>
<span class='old'>
</a><a name="0608c28" id="0608c28">性所摄非他性。为遍了知种种自类。是故</a><a name="0608c29" id="0608c29">建立。问诸法谁相应。为何义故建立相应。</span><a name="0609a01" id="0609a01">答他性相应非自性。为遍了知依自性清</a><a name="0609a02" id="0609a02">净心有染不染法若增若减是故建立</a><a name="0609a03" id="0609a03"><p>有一沙门若婆罗门。欲令名中唯心实有</a><a name="0609a04" id="0609a04">非诸心所。此不应理。何以故。且说诸蕴</a><a name="0609a05" id="0609a05">有五种性不成就故。又若彼计分位别故</a><a name="0609a06" id="0609a06">有五性者。分位别计亦有过失。何以故。</a><a name="0609a07" id="0609a07">是诸分位展转相望作用差别。若有若无皆</a><a name="0609a08" id="0609a08">成失故。若言有者。由相异故便应有异实</a><a name="0609a09" id="0609a09">物体性。若言无者。计分位别则为唐捐。又</a><a name="0609a10" id="0609a10">不应谓如六识身分位差别。何以故。由六</a><a name="0609a11" id="0609a11">识身所依所缘有差别故。是诸分位一处可</a><a name="0609a12" id="0609a12">得故不应理。若谓转变亦不应理。何以</a><a name="0609a13" id="0609a13">故。于有色物可转变故。得有分位前后差</a><a name="0609a14" id="0609a14">别。非于无色有如乳酪生酥等异。又心</a><a name="0609a15" id="0609a15">因缘无差别故。行别分位不应道理。于一</a><a name="0609a16" id="0609a16">刹那必不可得差别因缘令彼分位而有</a><a name="0609a17" id="0609a17">差别。是故汝计分位差别不应道理。又违</a><a name="0609a18" id="0609a18">教故。唯心实有不应道理。违何等教。谓</a><a name="0609a19" id="0609a19">如经言贪嗔痴等恼染其心令不解脱。问</a><a name="0609a20" id="0609a20">此中何所相违。答若唯有心二不俱有。是</a><a name="0609a21" id="0609a21">即贪等应不依识。若汝复谓以识为先亦</a><a name="0609a22" id="0609a22">不应理。无差别过前已说故。又复经言</a><a name="0609a23" id="0609a23">与触俱生受想思等。又余经说如是诸法</a><a name="0609a24" id="0609a24">恒共和合非不和合。不可说言如是诸法</a><a name="0609a25" id="0609a25">而可分析令别殊异。又佛世尊为欲成立</a><a name="0609a26" id="0609a26">此和合义说灯明喻。是故不可离彼俱生</a><a name="0609a27" id="0609a27">而说和合。虽复经言如是六界说名士夫。</a><a name="0609a28" id="0609a28">然密意说故无过失。问此中有何密意。答唯</a><a name="0609a29" id="0609a29">欲显说色动心所最胜所依。当知是名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300608c.htm'><img src='up.gif' border=0></a>
<a href='T300609b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>