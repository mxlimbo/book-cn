<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0431b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷27)</font> 13声闻地 <font face='Arial'>T30, p0431b</h2></font><hr>
<span class='old'>
</a><a name="0431a28" id="0431a28">为一算数。云何以二为一算数。谓若入息</a><a name="0431a29" id="0431a29">入而已灭。出息生而已出。尔时总合数以为</span><a name="0431b01" id="0431b01">一。即由如是算数道理。数至其十。是名以</a><a name="0431b02" id="0431b02">二为一算数。入息出息说名为二。总合二</a><a name="0431b03" id="0431b03">种数之为一。故名以二为一算数。云何顺</a><a name="0431b04" id="0431b04">算数。谓或由以一为一算数。或由以二为</a><a name="0431b05" id="0431b05">一算数。顺次展转数至其十。名顺算数。</a><a name="0431b06" id="0431b06">云何逆算数。谓即由前二种算数。逆次展</a><a name="0431b07" id="0431b07">转从第十数。次九次八次七次六次五次四</a><a name="0431b08" id="0431b08">次三次二。次数其一名逆算数。若时行者。</a><a name="0431b09" id="0431b09">或以一为一算数为依。或以二为一算数</a><a name="0431b10" id="0431b10">为依。于顺算数及逆算数已串修习。于其</a><a name="0431b11" id="0431b11">中间心无散乱。无散乱心善算数已。复应</a><a name="0431b12" id="0431b12">为说胜进算数。云何名为胜进算数。谓或</a><a name="0431b13" id="0431b13">依以一为一算数。或依以二为一算数。合</a><a name="0431b14" id="0431b14">二为一而算数之。若依以一为一而算数</a><a name="0431b15" id="0431b15">者。即入息出息二合为一。若依以二为一</a><a name="0431b16" id="0431b16">而算数者。即入息出息四合为一。如是展转</a><a name="0431b17" id="0431b17">数乃至十。如是后后渐增乃至以百为一</a><a name="0431b18" id="0431b18">而算数之。由此以百为一算数。渐次数之</a><a name="0431b19" id="0431b19">乃至其十。如是勤修数息念者。乃至十十</a><a name="0431b20" id="0431b20">数以为一。渐次数之乃至满十。由此以十</a><a name="0431b21" id="0431b21">为一算数。于其中间心无散乱。齐此名</a><a name="0431b22" id="0431b22">为已串修习。又此勤修数息念者。若于中</a><a name="0431b23" id="0431b23">间其心散乱。复应退还从初数起或顺或</a><a name="0431b24" id="0431b24">逆。若时算数极串习故。其心自然乘任运</a><a name="0431b25" id="0431b25">道。安住入息出息所缘。无断无间相续而</a><a name="0431b26" id="0431b26">转。先于入息有能取转。入息灭已于息空</a><a name="0431b27" id="0431b27">位有能取转。次于出息有能取转。出息</a><a name="0431b28" id="0431b28">灭已于息空位有能取转。如是展转相续</a><a name="0431b29" id="0431b29">流注。无动无摇。无散乱行。有爱乐转。齐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300431a.htm'><img src='up.gif' border=0></a>
<a href='T300431c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>