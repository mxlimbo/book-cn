<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0167a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷2)</font> 释依止胜相中 <font face='Arial'>T31, p0167a</h2></font><hr>
<span class='old'>
</a><a name="0166c28" id="0166c28">得成因。复次云何谷麦等无熏习得成种子。</a><a name="0166c29" id="0166c29">由内外得成是故内有熏者。外若成种子不</span><a name="0167a01" id="0167a01">由自能。必由内熏习感外故成种子。何以故。</a><a name="0167a02" id="0167a02">一切外法离内则不成。是故于外不成熏习。</a><a name="0167a03" id="0167a03">一由内有熏习得成种子。二若内无种子未</a><a name="0167a04" id="0167a04">作应得已作应失。无如此义。三外种子由内</a><a name="0167a05" id="0167a05">得成故内异外。必有熏习。前已说分别自</a><a name="0167a06" id="0167a06">性缘生。爱非爱缘生。今当更说受用缘生。其</a><a name="0167a07" id="0167a07">相云何</a><a name="0167a08" id="0167a08"><p>论曰。所余识异阿黎耶识。谓生起识一切生</a><a name="0167a09" id="0167a09">处及道。应知是名受用识<p>释曰。此六识云</a><a name="0167a10" id="0167a10">何说名生起识。自有二义本识中种子。由此</a><a name="0167a11" id="0167a11">识生起故。此六识是烦恼业缘起故。一能熏</a><a name="0167a12" id="0167a12">习本识令成种子。种子自有二能。一能生。</a><a name="0167a13" id="0167a13">二能引。由此二能六识名生起。由果有二能</a><a name="0167a14" id="0167a14">故。因得二名。二者本识中因熟时。六识随因</a><a name="0167a15" id="0167a15">生起。为受用爱憎等报故。此识名生起识。</a><a name="0167a16" id="0167a16">亦名受用识。由宿因所生起。令受用果报故。</a><a name="0167a17" id="0167a17">得生起受用二名。此生起识一切受身。四生</a><a name="0167a18" id="0167a18">六道处。能受果报故。应知此名受用识。此受</a><a name="0167a19" id="0167a19">用识相貌云何</a><a name="0167a20" id="0167a20"><p>论曰。如中边论偈说</a><a name="0167a21" id="0167a21"><p class='lg'>　　一说名缘识　　　二说名受识</a><br><a name="0167a22" id="0167a22">　　了受名分别　　　起行等心法　</p></a><a name="0167a23" id="0167a23"><p>释曰。一说名缘识者。阿黎耶识是生起识因</a><a name="0167a24" id="0167a24">缘故。说名缘识。二说名受识者。其余诸识前</a><a name="0167a25" id="0167a25">说名生起识。今说名受识。能缘尘起。于一一</a><a name="0167a26" id="0167a26">尘中能受用苦乐等故名受识。即是受阴。了</a><a name="0167a27" id="0167a27">受名分别者。此三受若有别心能了别。谓此</a><a name="0167a28" id="0167a28">受苦。此受乐。此受不苦不乐。此识名分别识。</a><a name="0167a29" id="0167a29">即是想识。起行等心法者。作意等名起行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310166c.htm'><img src='up.gif' border=0></a>
<a href='T310167b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>