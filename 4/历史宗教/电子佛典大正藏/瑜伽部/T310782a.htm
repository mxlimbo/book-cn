<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1609 大乘成业论 0782a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1609 大乘成业论</font> <font face='Arial'>(卷1)</font> <font face='Arial'>T31, p0782a</h2></font><hr>
<span class='old'>
</a><a name="0781c28" id="0781c28">形量照明焰热差别。是故不应以差别相不</a><a name="0781c29" id="0781c29">可知故。便谓即此转至余方。应审了知彼差</span><a name="0782a01" id="0782a01">别相。若谓灭因不可得故知即此法转至余</a><a name="0782a02" id="0782a02">方。此亦非理。如心心所声灯焰等。有何灭</a><a name="0782a03" id="0782a03">因而念念灭。余亦应尔。灭不待因若言心等</a><a name="0782a04" id="0782a04">亦有灭因。谓唯各别自无常相。若尔何故余</a><a name="0782a05" id="0782a05">不许然。余既不然。此云何尔。故知心等灭不</a><a name="0782a06" id="0782a06">待因。心等既然余亦应尔。若余法灭不待因</a><a name="0782a07" id="0782a07">者。薪等未与火等合前。彼色等性应不可取。</a><a name="0782a08" id="0782a08">如合后位后亦应如前位。可取如何。风手未</a><a name="0782a09" id="0782a09">触未执灯铃已前。灯焰铃声分明可取。非于</a><a name="0782a10" id="0782a10">后位然焰声灭不待风手。薪等亦然不应为</a><a name="0782a11" id="0782a11">难。又若薪等由火等灭。彼色等性不可取者。</a><a name="0782a12" id="0782a12">才触无间应不可取。彼才触时有差别故。又</a><a name="0782a13" id="0782a13">彼外缘无差别故。诸熟变物下中上品。诸熟</a><a name="0782a14" id="0782a14">变相差别生时。由彼为因。后后生起前前灭</a><a name="0782a15" id="0782a15">坏。谁复为因。不应此法由彼故生。即此复由</a><a name="0782a16" id="0782a16">彼法故灭。二相违法非共一因。世极成立故</a><a name="0782a17" id="0782a17">有为法不待灭因。任运自灭如前可取。不可</a><a name="0782a18" id="0782a18">取者。应知相续随转灭坏差别之相。有微增</a><a name="0782a19" id="0782a19">故。又若灭法亦有因者。是则应无无因灭</a><a name="0782a20" id="0782a20">法。心心所等如待因生。灭亦应尔。非离心</a><a name="0782a21" id="0782a21">等别有无常世共成立。又因异故灭应差别。</a><a name="0782a22" id="0782a22">如火光雪酢等异故熟变差别。又已灭法应</a><a name="0782a23" id="0782a23">更可灭许有因故。犹如色等。是故灭法决定</a><a name="0782a24" id="0782a24">无因。灭无因故才生即灭。故知无有转至余</a><a name="0782a25" id="0782a25">方。若谓生因不可得故。知即此法转至余方。</a><a name="0782a26" id="0782a26">此亦非理有生因故。谓前与后而作生因。如</a><a name="0782a27" id="0782a27">前念心与后念心。前念熟变与后熟变。乳与</a><a name="0782a28" id="0782a28">其酪。葡萄汁与酒。酒复与酢等故。无少法</a><a name="0782a29" id="0782a29">转至余方。转相既无何有行动。又若有住则<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310781c.htm'><img src='up.gif' border=0></a>
<a href='T310782b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>