<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1597 摄大乘论释 0352c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1597 摄大乘论释</font> <font face='Arial'>(卷6)</font> 入所知相分第四 <font face='Arial'>T31, p0352c</h2></font><hr>
<span class='old'>
</a><a name="0352b28" id="0352b28">切障证得佛法。此后得智复何所用。无分</a><a name="0352b29" id="0352b29">别智不能宣说诸因果法。无分别故。由是</span><a name="0352c01" id="0352c01">因缘须后得智。宣说所有诸因果法常无颠</a><a name="0352c02" id="0352c02">倒。譬如幻师于所幻事。于一切阿赖耶识</a><a name="0352c03" id="0352c03">所生者。谓阿赖耶识为因。一切了别相中</a><a name="0352c04" id="0352c04">者。谓识为因见相分中。由后得智见如幻</a><a name="0352c05" id="0352c05">等。及宣说时皆无颠倒</a><a name="0352c06" id="0352c06"><p>论曰。于此悟入唯识性时。有四种三摩地。</a><a name="0352c07" id="0352c07">是四种顺决择分依止。云何应知。应知由</a><a name="0352c08" id="0352c08">四寻思。于下品无义忍中。有明得三摩地。</a><a name="0352c09" id="0352c09">是暖顺决择分依止。于上品无义忍中。有明</a><a name="0352c10" id="0352c10">增三摩地。是顶顺决择分依止。复由四种如</a><a name="0352c11" id="0352c11">实遍智已入唯识。于无义中已得决定。</a><a name="0352c12" id="0352c12">有入真义一分三摩地。是谛顺忍依止。从此</a><a name="0352c13" id="0352c13">无间伏唯识想。有无间三摩地。是世第一法</a><a name="0352c14" id="0352c14">依止。应知如是诸三摩地。是现观边</a><a name="0352c15" id="0352c15"><p>释曰。于一切处入真观时。皆有四种顺决</a><a name="0352c16" id="0352c16">择分。故于此中亦应显示。是顺决择分依</a><a name="0352c17" id="0352c17">止者。谓决择分因所依止义。于下品无义忍</a><a name="0352c18" id="0352c18">中有明得三摩地者。谓于无义中起下品</a><a name="0352c19" id="0352c19">爱乐。以其明名。显下品无义智三摩地名。</a><a name="0352c20" id="0352c20">显此无义智所依止定。于上品无义忍中</a><a name="0352c21" id="0352c21">者。谓于无义中起上品爱乐。有明增三摩</a><a name="0352c22" id="0352c22">地者。谓以明名。显上品无义智三摩地名。</a><a name="0352c23" id="0352c23">显此无义智所依止定。谛顺忍依止者。法无</a><a name="0352c24" id="0352c24">我理名谛。此忍顺彼名谛顺忍。此云何成。</a><a name="0352c25" id="0352c25">谓于外无中已决定者。于无能取亦深爱</a><a name="0352c26" id="0352c26">乐。应知于利顺忍转时。是现观边者。谓现</a><a name="0352c27" id="0352c27">观时义</a><a name="0352c28" id="0352c28"><p>论曰。如是菩萨已入于地。已得见道。已入</a><a name="0352c29" id="0352c29">唯识。于修道中云何修行。于如所说安立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310352b.htm'><img src='up.gif' border=0></a>
<a href='T310353a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>