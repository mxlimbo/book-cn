<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0508a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷39)</font> 15菩萨地 <font face='Arial'>T30, p0508a</h2></font><hr>
<span class='old'>
</a><a name="0507c28" id="0507c28">树修布施福业事时。舍所施物与彼令</a><a name="0507c29" id="0507c29">作已自不为。菩萨如是巧慧方便。自所生</span><a name="0508a01" id="0508a01">福弥更弘多。复令一类同梵行者调伏所有</a><a name="0508a02" id="0508a02">悭贪烦恼。亦令一类乐善法者所愿满足。摄</a><a name="0508a03" id="0508a03">受有情成熟有情。又诸菩萨现有众多可</a><a name="0508a04" id="0508a04">施财物。见诸来者有希求相。知其心已随</a><a name="0508a05" id="0508a05">彼所乐悉皆施与。复有商人为性矫诈欲</a><a name="0508a06" id="0508a06">行欺诳。菩萨知已尚掩其过不令他知。况</a><a name="0508a07" id="0508a07">触于彼。称满其愿令无羞愧。踊跃无畏</a><a name="0508a08" id="0508a08">欢喜而去。复有矫诈欺诳。菩萨初不觉知</a><a name="0508a09" id="0508a09">后时乃觉。虽复觉知不以此事举发彼人。</a><a name="0508a10" id="0508a10">亦不诃责。为作忆念但生悲愍。彼于我所</a><a name="0508a11" id="0508a11">误行如是不与取事。我今随喜令彼无罪。</a><a name="0508a12" id="0508a12">如是等类。当知名为菩萨现有可施财物</a><a name="0508a13" id="0508a13">巧慧而施。又诸菩萨若现无有可施财物。先</a><a name="0508a14" id="0508a14">所串习彼彼世间工巧业处作意现前。少用</a><a name="0508a15" id="0508a15">功力多集财宝施诸众生。是诸菩萨或复</a><a name="0508a16" id="0508a16">为他种种美妙善巧言词。宣说正法。令贫苦</a><a name="0508a17" id="0508a17">者尚乐行施。况富乐者。令悭贪者犹能惠施。</a><a name="0508a18" id="0508a18">况习施者。或有净信多饶财宝常乐施家。</a><a name="0508a19" id="0508a19">数教乞者往彼求索令其布施。或彼惠舍</a><a name="0508a20" id="0508a20">修福业时。躬诣其所翘勤无惰。起策具足</a><a name="0508a21" id="0508a21">深心欢喜。随力随能身助语助。令施求者</a><a name="0508a22" id="0508a22">得善满足。以彼施时事力阙鲜。或恶供瞻。</a><a name="0508a23" id="0508a23">或堕朋党。或不恭敬。或念忘失。由善助故。</a><a name="0508a24" id="0508a24">斯过皆无。如是菩萨现无财宝。巧慧方便而</a><a name="0508a25" id="0508a25">行布施。此说乃至未证增上清净意乐。若</a><a name="0508a26" id="0508a26">诸菩萨已证增上清净意乐。如已获得超诸</a><a name="0508a27" id="0508a27">恶趣。如是生生必定获得无尽财宝。又诸菩</a><a name="0508a28" id="0508a28">萨终不口授求过外道。所有正法亦不施</a><a name="0508a29" id="0508a29">彼。所写经典知性多贪求欲炫卖经卷等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300507c.htm'><img src='up.gif' border=0></a>
<a href='T300508b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>