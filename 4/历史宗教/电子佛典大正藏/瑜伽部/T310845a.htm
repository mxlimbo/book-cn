<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0845a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷4)</font> 如来功德品第九 <font face='Arial'>T31, p0845a</h2></font><hr>
<span class='old'>
</a><a name="0844c28" id="0844c28">偈。略说偈言</a><a name="0844c29" id="0844c29"><p class='lg'>　　冲过无慈心　　　不共他无心</span><br><a name="0845a01" id="0845a01">　　故说杵师子　　　空水中月喻　</p></a><a name="0845a02" id="0845a02"><p>又依十力金刚杵喻故。说二偈</a><a name="0845a03" id="0845a03"><p class='lg'>　　处非处果性　　　众生诸信根</a><br><a name="0845a04" id="0845a04">　　种种道修地　　　过宿命差别</a><br><a name="0845a05" id="0845a05">　　天眼漏尽等　　　佛力金刚杵</a><br><a name="0845a06" id="0845a06">　　能刺碎散斫　　　痴铠山墙树　</p></a><a name="0845a07" id="0845a07"><p>此偈示现何义。略说偈言</a><a name="0845a08" id="0845a08"><p class='lg'>　　诸如来六力　　　次第三及一</a><br><a name="0845a09" id="0845a09">　　所知境界中　　　离三昧诸障</a><br><a name="0845a10" id="0845a10">　　及离余垢障　　　譬如破散截</a><br><a name="0845a11" id="0845a11">　　铠墙及树等　　　亦重亦坚固</a><br><a name="0845a12" id="0845a12">　　亦不可破坏　　　如来十种力</a><br><a name="0845a13" id="0845a13">　　犹如彼金刚　　　故说金刚杵　</p></a><a name="0845a14" id="0845a14"><p>又依四无畏师子王喻故。说二偈</a><a name="0845a15" id="0845a15"><p class='lg'>　　譬如师子王　　　诸兽中自在</a><br><a name="0845a16" id="0845a16">　　常处于山林　　　不怖畏诸兽</a><br><a name="0845a17" id="0845a17">　　佛人王亦尔　　　处于诸群众</a><br><a name="0845a18" id="0845a18">　　不畏及善住　　　坚固奋迅等　</p></a><a name="0845a19" id="0845a19"><p>此偈示现何义。略说偈言</a><a name="0845a20" id="0845a20"><p class='lg'>　　知病苦知因　　　远离彼苦因</a><br><a name="0845a21" id="0845a21">　　说圣道妙药　　　为离病证灭</a><br><a name="0845a22" id="0845a22">　　远离诸怖畏　　　善住奋迅城</a><br><a name="0845a23" id="0845a23">　　佛王在大众　　　无畏如师子</a><br><a name="0845a24" id="0845a24">　　以知一切法　　　是故能善住</a><br><a name="0845a25" id="0845a25">　　一切处不畏　　　离愚痴凡夫</a><br><a name="0845a26" id="0845a26">　　二乘及清净　　　以见我无等</a><br><a name="0845a27" id="0845a27">　　于一切法中　　　心常定坚固</a><br><a name="0845a28" id="0845a28">　　何故名奋迅　　　过无明住地</a><br><a name="0845a29" id="0845a29">　　自在无阂处　　　是故名奋迅　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310844c.htm'><img src='up.gif' border=0></a>
<a href='T310845b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>