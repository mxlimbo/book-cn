<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1590 唯识二十论 0076b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1590 唯识二十论</font> <font face='Arial'>(卷1)</font> <font face='Arial'>T31, p0076b</h2></font><hr>
<span class='old'>
</a><a name="0076a28" id="0076a28">此复何相。谓眼等境亦是青等实色等性。应</a><a name="0076a29" id="0076a29">共审思。此眼等境青等实性。为一为多。设尔</span><a name="0076b01" id="0076b01">何失。二俱有过。多过如前。一亦非理。颂曰</a><a name="0076b02" id="0076b02"><p class='lg'>　　一应无次行　　　俱时至未至</a><br><a name="0076b03" id="0076b03">　　及多有间事　　　并难见细物　</p></a><a name="0076b04" id="0076b04"><p>论曰。若无隔别所有青等。眼所行境执为一</a><a name="0076b05" id="0076b05">物。应无渐次行大地理。若下一足至一切故。</a><a name="0076b06" id="0076b06">又应俱时于此于彼无至未至。一物一时。理</a><a name="0076b07" id="0076b07">不应有得未得故。又一方处。应不得有多象</a><a name="0076b08" id="0076b08">马等有间隙事。若处有一亦即有余。云何此</a><a name="0076b09" id="0076b09">彼可辩差别。或二如何可于一处有至不至</a><a name="0076b10" id="0076b10">中间见空。又亦应无小水虫等难见细物。彼</a><a name="0076b11" id="0076b11">与粗物同一处所量应等故。若谓由相此彼</a><a name="0076b12" id="0076b12">差别即成别物不由余义。则定应许此差别</a><a name="0076b13" id="0076b13">物。展转分析成多极微。已辩极微非一实物。</a><a name="0076b14" id="0076b14">是则离识眼等色等。若根若境皆不得成。由</a><a name="0076b15" id="0076b15">此善成唯有识义。诸法由量刊定有无。一切</a><a name="0076b16" id="0076b16">量中现量为胜。若无外境宁有此觉。我今现</a><a name="0076b17" id="0076b17">证如是境耶。此证不成。颂曰</a><a name="0076b18" id="0076b18"><p class='lg'>　　现觉如梦等　　　已起现觉时</a><br><a name="0076b19" id="0076b19">　　见及境已无　　　宁许有现量　</p></a><a name="0076b20" id="0076b20"><p>论曰。如梦等时虽无外境。而亦得有如是现</a><a name="0076b21" id="0076b21">觉。余时现觉应知亦尔。故彼引此为证不成。</a><a name="0076b22" id="0076b22">又若尔时有此现觉。我今现证如是色等。尔</a><a name="0076b23" id="0076b23">时于境能见已无。要在意识能分别故。时眼</a><a name="0076b24" id="0076b24">等识必已谢故。刹那论者有此觉时。色等现</a><a name="0076b25" id="0076b25">境亦皆已灭。如何此时许有现量。要曾现受</a><a name="0076b26" id="0076b26">意识能忆。是故决定有曾受境。见此境者许</a><a name="0076b27" id="0076b27">为现量。由斯外境实有义成。如是要由先受</a><a name="0076b28" id="0076b28">后忆。证有外境理亦不成。何以故。颂曰</a><a name="0076b29" id="0076b29"><p class='lg'>　　如说似境识　　　从此生忆念　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310076a.htm'><img src='up.gif' border=0></a>
<a href='T310076c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>