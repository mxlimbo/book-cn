<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0661b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷13)</font> 敬佛品第二十四 <font face='Arial'>T31, p0661b</h2></font><hr>
<span class='old'>
</a><a name="0661a28" id="0661a28">时而实一切时恒转法轮。由大悲具足故。此</a><a name="0661a29" id="0661a29">即大悲业。于一切众生常起利益意。此是大</span><a name="0661b01" id="0661b01">悲自性。偈曰</a><a name="0661b02" id="0661b02"><p class='lg'>　　由行及由得　　　由智及由业</a><br><a name="0661b03" id="0661b03">　　于一切二乘　　　最上我顶礼　</p></a><a name="0661b04" id="0661b04"><p>释曰。此偈礼如来不共胜功德。如来有十八</a><a name="0661b05" id="0661b05">不共法。一身无失。二口无失。三念无失。四无</a><a name="0661b06" id="0661b06">异想。五无不定心。六无不知已舍。七欲无减。</a><a name="0661b07" id="0661b07">八精进无减。九念无减。十慧无减。十一解脱</a><a name="0661b08" id="0661b08">无减。十二解脱知见无灭。十三智知过去无</a><a name="0661b09" id="0661b09">着无碍。十四智知未来无著无碍。十五智知</a><a name="0661b10" id="0661b10">现在无著无碍。十六身业随智慧行。十七口</a><a name="0661b11" id="0661b11">业随智慧行。十八意业随智慧行。此中由行</a><a name="0661b12" id="0661b12">者。摄初节六不共。由得者。摄第二节六不共。</a><a name="0661b13" id="0661b13">由智者。摄第三节三不共。由业者。摄第四节</a><a name="0661b14" id="0661b14">三不共。一切声闻缘觉于余一切众生为上。</a><a name="0661b15" id="0661b15">如来由此四事不共故。于彼上复上。故名最</a><a name="0661b16" id="0661b16">上。偈曰</a><a name="0661b17" id="0661b17"><p class='lg'>　　三身大菩提　　　一切种得故</a><br><a name="0661b18" id="0661b18">　　众生诸处疑　　　能除我顶礼　</p></a><a name="0661b19" id="0661b19"><p>释曰。此偈礼如来种智胜功德。三身者。一</a><a name="0661b20" id="0661b20">自性身。二受用身。三化身。此说种智自</a><a name="0661b21" id="0661b21">性。问此智于一切境知一切种复云何。答一</a><a name="0661b22" id="0661b22">切众生于一切处生疑。此智能断。此说种智</a><a name="0661b23" id="0661b23">业。偈曰</a><a name="0661b24" id="0661b24"><p class='lg'>　　无著及无过　　　无秽亦无息</a><br><a name="0661b25" id="0661b25">　　无动无戏论　　　清净我顶礼　</p></a><a name="0661b26" id="0661b26"><p>释曰。此偈礼如来度满胜功德。无著者。于</a><a name="0661b27" id="0661b27">诸资财无所染故。无过者。于身等业永无垢</a><a name="0661b28" id="0661b28">故。无秽者。世法诸苦不浊心故。无息者。少</a><a name="0661b29" id="0661b29">有所得不即住故。无动者。心恒寂静不散乱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310661a.htm'><img src='up.gif' border=0></a>
<a href='T310661c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>