<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1590 唯识二十论 0075c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1590 唯识二十论</font> <font face='Arial'>(卷1)</font> <font face='Arial'>T31, p0075c</h2></font><hr>
<span class='old'>
</a><a name="0075b28" id="0075b28">趣无我。谓若了知从六二法有六识转。都无</a><a name="0075b29" id="0075b29">见者乃至知者。应受有情无我教者。便能悟</span><a name="0075c01" id="0075c01">入有情无我。复依此余说唯识教。受化者</a><a name="0075c02" id="0075c02">能入所执法无我。谓若了知唯识现似色等</a><a name="0075c03" id="0075c03">法起。此中都无色等相法。应受诸法无我教</a><a name="0075c04" id="0075c04">者。便能悟入诸法无我。若知诸法一切种无。</a><a name="0075c05" id="0075c05">入法无我。是则唯识亦毕竟无何所安立。非</a><a name="0075c06" id="0075c06">知诸法一切种无乃得名为入法无我。然达</a><a name="0075c07" id="0075c07">愚夫遍计所执自性差别诸法无我。如是乃</a><a name="0075c08" id="0075c08">名入法无我。非诸佛境离言法性亦都无故</a><a name="0075c09" id="0075c09">名法无我。余识所执此唯识性其体亦无。名</a><a name="0075c10" id="0075c10">法无我。不尔余识所执境有。则唯识理应不</a><a name="0075c11" id="0075c11">得成。许诸余识有实境故。由此道理。说立唯</a><a name="0075c12" id="0075c12">识教。普令悟入一切法无我。非一切种拨有</a><a name="0075c13" id="0075c13">性故。复云何知佛依如是密意趣说有色等</a><a name="0075c14" id="0075c14">处。非别实有色等外法为色等识各别境耶。</a><a name="0075c15" id="0075c15">颂曰</a><a name="0075c16" id="0075c16"><p class='lg'>　　以彼境非一　　　亦非多极微</a><br><a name="0075c17" id="0075c17">　　又非和合等　　　极微不成故　</p></a><a name="0075c18" id="0075c18"><p>论曰。此何所说。谓若实有外色等处。与色等</a><a name="0075c19" id="0075c19">识各别为境。如是外境或应是一。如胜论者</a><a name="0075c20" id="0075c20">执有分色。或应是多。如执实有众多极微各</a><a name="0075c21" id="0075c21">别为境。或应多极微和合及和集。如执实有</a><a name="0075c22" id="0075c22">众多极微皆共和合和集为境。且彼外境理</a><a name="0075c23" id="0075c23">应非一。有分色体异诸分色不可取故。理亦</a><a name="0075c24" id="0075c24">非多。极微各别不可取故。又理非和合或和</a><a name="0075c25" id="0075c25">集为境。一实极微理不成故。云何不成。颂</a><a name="0075c26" id="0075c26">曰</a><a name="0075c27" id="0075c27"><p class='lg'>　　极微与六合　　　一应成六分</a><br><a name="0075c28" id="0075c28">　　若与六同处　　　聚应如极微　</p></a><a name="0075c29" id="0075c29"><p>论曰。若一极微六方各与一极微合。应成六<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310075b.htm'><img src='up.gif' border=0></a>
<a href='T310076a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>