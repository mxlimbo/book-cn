<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0488c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷36)</font> 15菩萨地 <font face='Arial'>T30, p0488c</h2></font><hr>
<span class='old'>
</a><a name="0488b28" id="0488b28">如有一类闻说难解大乘相应空性相应</a><a name="0488b29" id="0488b29">未极显了密意趣义甚深经典。不能如实</span><a name="0488c01" id="0488c01">解所说义。起不如理虚妄分别。由不巧便</a><a name="0488c02" id="0488c02">所引寻思。起如是见立如是论。一切唯假</a><a name="0488c03" id="0488c03">是为真实。若作是观名为正观。彼于虚假</a><a name="0488c04" id="0488c04">所依处所实有唯事。拨为非有。是则一切虚</a><a name="0488c05" id="0488c05">假皆无。何当得有一切唯假是为真实。由</a><a name="0488c06" id="0488c06">此道理彼于真实及以虚假二种俱谤都</a><a name="0488c07" id="0488c07">无所有。由谤真实及虚假故。当知是名最</a><a name="0488c08" id="0488c08">极无者。如是无者一切有智同梵行者不</a><a name="0488c09" id="0488c09">应共语不应共住。如是无者能自败坏。亦</a><a name="0488c10" id="0488c10">坏世间随彼见者。世尊依彼密意说言。宁</a><a name="0488c11" id="0488c11">如一类起我见者。不如一类恶取空者。何</a><a name="0488c12" id="0488c12">以故。起我见者。唯于所知境界迷惑。不</a><a name="0488c13" id="0488c13">谤一切所知境界。不由此因堕诸恶趣。于</a><a name="0488c14" id="0488c14">他求法求苦解脱。不为虚诳不作稽留。</a><a name="0488c15" id="0488c15">于法于谛亦能建立。于诸学处不生慢缓。</a><a name="0488c16" id="0488c16">恶取空者亦于所知境界迷惑。亦谤一切</a><a name="0488c17" id="0488c17">所知境界。由此因故堕诸恶越。于他求法</a><a name="0488c18" id="0488c18">求苦解脱。能为虚诳亦作稽留。于法于谛</a><a name="0488c19" id="0488c19">不能建立。于诸学处极生慢缓。如是损</a><a name="0488c20" id="0488c20">减实有事者。于佛所说法毗奈耶甚为失</a><a name="0488c21" id="0488c21">坏</a><a name="0488c22" id="0488c22"><p>云何名为恶取空者。谓有沙门或婆罗门。由</a><a name="0488c23" id="0488c23">彼故空亦不信受。于此而空亦不信受。如</a><a name="0488c24" id="0488c24">是名为恶取空者。何以故。由彼故空彼实是</a><a name="0488c25" id="0488c25">无。于此而空此实是有。由此道理可说为</a><a name="0488c26" id="0488c26">空。若说一切都无所有。何处何者何故名</a><a name="0488c27" id="0488c27">空。亦不应言由此于此即说为空。是故</a><a name="0488c28" id="0488c28">名为恶取空者。云何复名善取空者。谓由</a><a name="0488c29" id="0488c29">于此彼无所有。即由彼故正观为空。复由<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300488b.htm'><img src='up.gif' border=0></a>
<a href='T300489a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>