<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1598 摄大乘论释 0424a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1598 摄大乘论释</font> <font face='Arial'>(卷7)</font> 彼修差别分第六 <font face='Arial'>T31, p0424a</h2></font><hr>
<span class='old'>
</a><a name="0423c28" id="0423c28">故。入初地时已得通达一切法界。何故复立</a><a name="0423c29" id="0423c29">后后差别。为欲显示诸住现行故立后后诸</span><a name="0424a01" id="0424a01">地差别。谓为安住如其所得法界胜住品别</a><a name="0424a02" id="0424a02">现行。非唯证得便生喜足坦然而住</a><a name="0424a03" id="0424a03"><p>论曰。复次何故初地说名极喜。由此最初得</a><a name="0424a04" id="0424a04">能成办自他义利胜功德故。何故二地说名</a><a name="0424a05" id="0424a05">离垢。由极远离犯戒垢故。何故三地说名发</a><a name="0424a06" id="0424a06">光。由无退转等持等至所依止故。大法光明</a><a name="0424a07" id="0424a07">所依止故。何故四地说名焰慧。由诸菩提分</a><a name="0424a08" id="0424a08">法焚灭一切障故。何故五地名极难胜。由真</a><a name="0424a09" id="0424a09">谛智与世间智更互相违。合此难合令相应</a><a name="0424a10" id="0424a10">故。何故六地说名现前。由缘起智为所依止。</a><a name="0424a11" id="0424a11">能令般若波罗蜜多现在前故。何故七地说</a><a name="0424a12" id="0424a12">名远行。至功用行最后边故。何故八地说</a><a name="0424a13" id="0424a13">名不动。由一切相有功用行不能动故。何故</a><a name="0424a14" id="0424a14">九地说名善慧。由得最胜无碍智故。何故十</a><a name="0424a15" id="0424a15">地说名法云。由得总缘一切法智。含藏一切</a><a name="0424a16" id="0424a16">陀罗尼门三摩地门。譬如大云能覆如空广</a><a name="0424a17" id="0424a17">大障故。又于法身能圆满故<p>释曰。依声转</a><a name="0424a18" id="0424a18">因故作是说。由此最初得能成办自他义利</a><a name="0424a19" id="0424a19">胜功能故谓如菩萨入现观时。得能成办自</a><a name="0424a20" id="0424a20">他义利。最胜功能生极欢喜。非声闻等入现</a><a name="0424a21" id="0424a21">观时唯得成办自利功能。生如是喜故不说</a><a name="0424a22" id="0424a22">彼名极喜地。若初地中不相应者。自后诸地</a><a name="0424a23" id="0424a23">亦不相应。此为先故由极远离犯戒垢者。谓</a><a name="0424a24" id="0424a24">此地中性戒成故。远离一切毁戒秽垢。由无</a><a name="0424a25" id="0424a25">退转等持等至所依止者。谓此地中证希有</a><a name="0424a26" id="0424a26">定。能发智光照了诸法故名发光。得已不失</a><a name="0424a27" id="0424a27">名无退转诸静虑定说名等持。诸无色定说</a><a name="0424a28" id="0424a28">名等至。或等持者心一境相。言等至者正受</a><a name="0424a29" id="0424a29">现前。大法光明所依止者。谓此地中与定相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310423c.htm'><img src='up.gif' border=0></a>
<a href='T310424b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>