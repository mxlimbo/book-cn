<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1591 成唯识宝生论 0095c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1591 成唯识宝生论</font> <font face='Arial'>(卷5)</font> <font face='Arial'>T31, p0095c</h2></font><hr>
<span class='old'>
</a><a name="0095b28" id="0095b28">昧。便观彼彼差异形仪。识于众像而领纳之。</a><a name="0095b29" id="0095b29">言命根者。谓是随应。顺彼趣业力所招引。异</span><a name="0095c01" id="0095c01">熟识流注时限齐如所摄引事。便转变令彼</a><a name="0095c02" id="0095c02">一业所招连续同分之报。断绝相违。非谓一</a><a name="0095c03" id="0095c03">切流皆断绝。如他所许。于其六处据同分断。</a><a name="0095c04" id="0095c04">说名为绝。识与命离假言其断。但由自他两</a><a name="0095c05" id="0095c05">识为缘。所有作用命根断灭</a><a name="0095c06" id="0095c06"><p>犹如于隐者获得胜上定。及由作用力差别</a><a name="0095c07" id="0095c07">功能成者令生变异。但是内心差别性故。如</a><a name="0095c08" id="0095c08">是虽无身语二业。杀盗等事理得善成。于彼</a><a name="0095c09" id="0095c09">经中定说隐者。意发嗔火缘斯力故。随便杀</a><a name="0095c10" id="0095c10">彼无量有情。此亦由心令彼断故。必如前理。</a><a name="0095c11" id="0095c11">应可推征。决定须许成就隐者。意乐害力令</a><a name="0095c12" id="0095c12">无量生咸致命断。若异此者。乐欲是其意害</a><a name="0095c13" id="0095c13">大罪。事乃不成。故知引证成意罪大。若也非</a><a name="0095c14" id="0095c14">人知彼意趣。当时为作杀害事者。此亦便成。</a><a name="0095c15" id="0095c15">明显身业罪中最大。有时不假余相续识。便</a><a name="0095c16" id="0095c16">遭石坠烟炭雨等。损害有情。谁增上力令躯</a><a name="0095c17" id="0095c17">命断。固非此识现如是相。还为杀害。便有自</a><a name="0095c18" id="0095c18">缚相违过故。此难非理。即由斯识相续无能</a><a name="0095c19" id="0095c19">与斯命断随顺性故。犹如疑毒令心闷乱。但</a><a name="0095c20" id="0095c20">是随顺自内相续。识无力用更为连住。由此</a><a name="0095c21" id="0095c21">名为寿命断也。然而许有石等相现。亦匪成</a><a name="0095c22" id="0095c22">违。但由增上识故令他命终者。邻次之后。</a><a name="0095c23" id="0095c23">何不寿终。及其死时彼便非有。既不现前。如</a><a name="0095c24" id="0095c24">何成罪。及于断命为因性耶。虽呈雅难应返</a><a name="0095c25" id="0095c25">问之。彼行杀时所招业道。若于当时结业道</a><a name="0095c26" id="0095c26">者。何不于时遂便卒命。若于缘时彼死方结。</a><a name="0095c27" id="0095c27">如何此得杀生过耶。若言相合得杀罪者。此</a><a name="0095c28" id="0095c28">二别时有无体异。如何能作共合事耶。然则</a><a name="0095c29" id="0095c29">此事作论尊者。已详定断于能害者。自相续<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310095b.htm'><img src='up.gif' border=0></a>
<a href='T310096a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>