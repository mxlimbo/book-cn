<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1600 辩中边论 0472a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1600 辩中边论</font> <font face='Arial'>(卷2)</font> 辩修对治品第四 <font face='Arial'>T31, p0472a</h2></font><hr>
<span class='old'>
</a><a name="0471c28" id="0471c28">修五根云何安立。颂曰</a><a name="0471c29" id="0471c29"><p class='lg'>　　已种顺解脱　　　复修五增上</span><br><a name="0472a01" id="0472a01">　　谓欲行不忘　　　不散乱思择　</p></a><a name="0472a02" id="0472a02"><p>论曰。由四神足心有堪能。顺解脱分善根满</a><a name="0472a03" id="0472a03">已。复应修习五种增上。一欲增上。二加行增</a><a name="0472a04" id="0472a04">上。三不忘境增上。四不散乱增上。五思择增</a><a name="0472a05" id="0472a05">上。此五如次第即信等五根。已说修五根。当</a><a name="0472a06" id="0472a06">说修五力。何者五力次第云何。颂曰</a><a name="0472a07" id="0472a07"><p class='lg'>　　即损障名力　　　因果立次第　</p></a><a name="0472a08" id="0472a08"><p>论曰。即前所说信等五根。有胜势用复说为</a><a name="0472a09" id="0472a09">力。谓能伏灭不信障等。亦不为彼所陵杂</a><a name="0472a10" id="0472a10">故。此五次第依因果立。以依前因引后果故。</a><a name="0472a11" id="0472a11">谓若决定信有因果。为得此果发勤精进。勤</a><a name="0472a12" id="0472a12">精进已便住正念。住正念已心则得定。心得</a><a name="0472a13" id="0472a13">定已能如实知。既如实知无事不办。故此次</a><a name="0472a14" id="0472a14">第依因果立。如前所说。顺解脱分既圆满已</a><a name="0472a15" id="0472a15">复修五根。何位修习顺决择分。为五根位五</a><a name="0472a16" id="0472a16">力位耶。颂曰</a><a name="0472a17" id="0472a17"><p class='lg'>　　顺决择二二　　　在五根五力　</p></a><a name="0472a18" id="0472a18"><p>论曰。顺决择分中暖顶二种在五根位。忍世</a><a name="0472a19" id="0472a19">第一法在五力位。已说修五力。当说修觉支。</a><a name="0472a20" id="0472a20">所修觉支云何安立。颂曰</a><a name="0472a21" id="0472a21"><p class='lg'>　　觉支略有五　　　谓所依自性</a><br><a name="0472a22" id="0472a22">　　出离并利益　　　及三无染支　</p></a><a name="0472a23" id="0472a23"><p>论曰。此支助觉故名觉支。由此觉支位在见</a><a name="0472a24" id="0472a24">道。广有七种。略为五支。一觉所依支。谓念。</a><a name="0472a25" id="0472a25">二觉自性支。谓择法。三觉出离支。谓精进。四</a><a name="0472a26" id="0472a26">觉利益支。谓喜。五觉无染支。此复三种。谓安</a><a name="0472a27" id="0472a27">定舍。何故复说无染为三。颂曰</a><a name="0472a28" id="0472a28"><p class='lg'>　　由因缘所依　　　自性义差别</a><br><a name="0472a29" id="0472a29">　　故轻安定舍　　　说为无染支　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310471c.htm'><img src='up.gif' border=0></a>
<a href='T310472b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>