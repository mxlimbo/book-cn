<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0009b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷2)</font> <font face='Arial'>T31, p0009b</h2></font><hr>
<span class='old'>
</a><a name="0009a28" id="0009a28">断不可断义。然无漏种微隐难知故约彼</a><a name="0009a29" id="0009a29">障显性差别。不尔彼障有何别因而有</span><a name="0009b01" id="0009b01">可害不可害者。若谓法尔有此障别无漏</a><a name="0009b02" id="0009b02">法种宁不许然。若本全无无漏法种则诸</a><a name="0009b03" id="0009b03">圣道永不得生。谁当能害二障种子而说</a><a name="0009b04" id="0009b04">依障立种姓别。既彼圣道必无生义说当</a><a name="0009b05" id="0009b05">可生亦定非理。然诸圣教处处说有本有</a><a name="0009b06" id="0009b06">种子皆违彼义。故唯始起理教相违。由此</a><a name="0009b07" id="0009b07">应知。诸法种子各有本有始起二类。然种子</a><a name="0009b08" id="0009b08">义略有六种。一刹那灭。谓体才生无间必灭</a><a name="0009b09" id="0009b09">有胜功力方成种子。此遮常法常无转变</a><a name="0009b10" id="0009b10">不可说有能生用故。二果俱有。谓与所生</a><a name="0009b11" id="0009b11">现行果法俱现和合方成种子。此遮前后及</a><a name="0009b12" id="0009b12">定相离现种异类互不相违。一身俱时有能</a><a name="0009b13" id="0009b13">生用。非如种子自类相生前后相违必不俱</a><a name="0009b14" id="0009b14">有。虽因与果有俱不俱。而现在时可有因</a><a name="0009b15" id="0009b15">用。未生已灭无自体故。依生现果立种子</a><a name="0009b16" id="0009b16">名不依引生自类名种。故但应说与果</a><a name="0009b17" id="0009b17">俱有。三恒随转。谓要长时一类相续至究竟</a><a name="0009b18" id="0009b18">位方成种子。此遮转识。转易间断与种子</a><a name="0009b19" id="0009b19">法不相应故。此显种子自类相生。四性决</a><a name="0009b20" id="0009b20">定。谓随因力生善恶等功能决定方成种</a><a name="0009b21" id="0009b21">子。此遮余部执异性因生异性果有因缘</a><a name="0009b22" id="0009b22">义。五待众缘。谓此要待自众缘合功能殊胜</a><a name="0009b23" id="0009b23">方成种子。此遮外道执自然因不待众缘</a><a name="0009b24" id="0009b24">恒顿生果。或遮余部缘恒非无。显所待缘</a><a name="0009b25" id="0009b25">非恒有性。故种于果非恒顿生。六引自果。</a><a name="0009b26" id="0009b26">谓于别别色心等果各各引生方成种子。此</a><a name="0009b27" id="0009b27">遮外道执唯一因生一切果。或遮余部执</a><a name="0009b28" id="0009b28">色心等互为因缘。唯本识中功能差别具斯</a><a name="0009b29" id="0009b29">六义成种非余。外谷麦等识所变故。假立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310009a.htm'><img src='up.gif' border=0></a>
<a href='T310009c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>