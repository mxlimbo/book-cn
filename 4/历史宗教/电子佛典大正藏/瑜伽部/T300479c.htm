<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0479c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷35)</font> 15菩萨地 <font face='Arial'>T30, p0479c</h2></font><hr>
<span class='old'>
</a><a name="0479b28" id="0479b28">心害心不久相续。随生随舍起贤善心。尊</a><a name="0479b29" id="0479b29">重实语不诳惑他。不离他亲。亦不好乐</span><a name="0479c01" id="0479c01">不轻尔说无义无利不相应语言。常柔软无</a><a name="0479c02" id="0479c02">有粗犷。于己僮仆尚无苦言。况于他所</a><a name="0479c03" id="0479c03">敬爱有德。如实赞彼。如是等类当知名为</a><a name="0479c04" id="0479c04">菩萨戒波罗蜜多种姓相。云何菩萨忍波罗</a><a name="0479c05" id="0479c05">蜜多种姓相。谓诸菩萨性。于他所遭不饶</a><a name="0479c06" id="0479c06">益。无恚害心亦不反报。若他谏谢速能纳</a><a name="0479c07" id="0479c07">受。终不结恨不久怀怨。如是等类当知名</a><a name="0479c08" id="0479c08">为菩萨忍波罗蜜多种姓相。云何菩萨精进</a><a name="0479c09" id="0479c09">波罗蜜多种姓相。谓诸菩萨性。自翘勤夙</a><a name="0479c10" id="0479c10">兴晚寐不深耽乐睡眠倚乐。于所作事勇决</a><a name="0479c11" id="0479c11">乐为不生懈怠。思择方便要令究竟。凡所</a><a name="0479c12" id="0479c12">施为一切事业坚固决定。若未皆作未皆</a><a name="0479c13" id="0479c13">究竟。终不中间懈废退屈。于诸广大第一义</a><a name="0479c14" id="0479c14">中心无怯弱。不自轻蔑发勇猛心。我今有</a><a name="0479c15" id="0479c15">力能证于彼。或入大众或与他人共相击</a><a name="0479c16" id="0479c16">论。或余种种难行事业皆无畏惮能引义</a><a name="0479c17" id="0479c17">利。大事务中尚无深倦。何况小事。如是等</a><a name="0479c18" id="0479c18">类当知名为菩萨精进波罗蜜多种姓相。</a><a name="0479c19" id="0479c19">云何菩萨静虑波罗蜜多种姓相。谓诸菩萨</a><a name="0479c20" id="0479c20">性。于法义能审思惟无多散乱。若见若闻</a><a name="0479c21" id="0479c21">阿练若处山岩林薮边际。卧具人不狎习离</a><a name="0479c22" id="0479c22">恶众生。随顺宴默。便生是念。是处安乐出离</a><a name="0479c23" id="0479c23">远离。常于出离及远离所深生爱慕。性薄</a><a name="0479c24" id="0479c24">烦恼诸盖轻微粗重羸弱至远离处思量自</a><a name="0479c25" id="0479c25">义。心不极为诸恶寻思之所缠扰。于其怨</a><a name="0479c26" id="0479c26">品尚能速疾安住慈心。况于亲品及中庸品。</a><a name="0479c27" id="0479c27">若见若闻有苦众生为种种苦之所逼恼。</a><a name="0479c28" id="0479c28">起大悲心。于彼众生随能随力。方便拔济</a><a name="0479c29" id="0479c29">令离众苦。于诸众生性自乐施利益安乐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300479b.htm'><img src='up.gif' border=0></a>
<a href='T300480a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>