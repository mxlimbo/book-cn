<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0754b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷81)</font> 摄释分 2章  正解 <font face='Arial'>T30, p0754b</h2></font><hr>
<span class='old'>
</a><a name="0754a28" id="0754a28">法故。此言显示能成次第。又复经中略说</a><a name="0754a29" id="0754a29">诸法。如言三受乐受苦受不苦不乐受。如</span><a name="0754b01" id="0754b01">是等类。但显圆满次第。由所余句圆满此</a><a name="0754b02" id="0754b02">受故。名圆满。如受四谛亦尔。谓先说一句。</a><a name="0754b03" id="0754b03">后后随顺次第宣说。能成次第复有二种。</a><a name="0754b04" id="0754b04">谓或以前句成立后句。或以后句成立前</a><a name="0754b05" id="0754b05">句。解释次第当知亦尔</b></a><a name="0754b06" id="0754b06"><p>师者。谓成就十法。名说法师众相圆满。一</a><a name="0754b07" id="0754b07">者善于法义。谓于六种法十种义。善能解了</a><a name="0754b08" id="0754b08">故。二者能广宣说。谓多闻闻持其闻积集故。</a><a name="0754b09" id="0754b09">三者具足无畏。谓于刹帝利等胜大众中。宣</a><a name="0754b10" id="0754b10">说正法无所怯惧故。又因此故声不嘶掉。</a><a name="0754b11" id="0754b11">腋不流汗。念无忘失故。四者言词善巧。谓</a><a name="0754b12" id="0754b12">语工圆满。八支成就。言词具足。处众说法</a><a name="0754b13" id="0754b13">故。语工圆满者。谓文句相应助伴等。乃至广</a><a name="0754b14" id="0754b14">说。八支成就者。谓此语言先首美妙等。乃</a><a name="0754b15" id="0754b15">至广说。五者善方便说。谓二十种善巧方便</a><a name="0754b16" id="0754b16">宣说正法故。如以时殷重等。六者具足成</a><a name="0754b17" id="0754b17">就法随法行。谓不唯听闻以为究竟。如其</a><a name="0754b18" id="0754b18">所说即如是行故。七者威仪具足。谓说法时</a><a name="0754b19" id="0754b19">手足不乱。头不动摇。面无变易。鼻不改异。</a><a name="0754b20" id="0754b20">进止往来威仪庠序故。八者勇猛精进。谓</a><a name="0754b21" id="0754b21">常乐听闻所未闻法。于已闻法转令明</a><a name="0754b22" id="0754b22">净。不舍瑜伽。不舍作意心。不舍离内奢</a><a name="0754b23" id="0754b23">摩他故。九者无有厌倦。谓为四众广宣妙</a><a name="0754b24" id="0754b24">法。身心无倦故。十者具足忍力。谓骂弄诃</a><a name="0754b25" id="0754b25">责终不反报。若被轻蔑不生忿戚。乃至广</a><a name="0754b26" id="0754b26">说</b></a><a name="0754b27" id="0754b27"><p>说众者。谓处五众宣八种言。何等为八。一</a><a name="0754b28" id="0754b28">者可喜乐言。二者善开发言。三者善释难</a><a name="0754b29" id="0754b29">言。四者善分析言。五者善顺入言。六者引<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300754a.htm'><img src='up.gif' border=0></a>
<a href='T300754c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>