<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0580c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷51)</font> 摄决择分 1-2五识身相应地意地 <font face='Arial'>T30, p0580c</h2></font><hr>
<span class='old'>
</a><a name="0580b28" id="0580b28">故。应知建立阿赖耶识与诸转识互为缘</a><a name="0580b29" id="0580b29">性转相。云何建立阿赖耶识与转识等俱</span><a name="0580c01" id="0580c01">转转相。谓阿赖耶识。或于一时唯与一种</a><a name="0580c02" id="0580c02">转识俱转。所谓末那。何以故。由此末那。我</a><a name="0580c03" id="0580c03">见慢等恒共相应思量行相。若有心位若无</a><a name="0580c04" id="0580c04">心位。常与阿赖耶识一时俱转。缘阿赖耶</a><a name="0580c05" id="0580c05">识以为境界。执我起慢思量行相。或于一</a><a name="0580c06" id="0580c06">时与二俱转。谓末那及意识。或于一时与</a><a name="0580c07" id="0580c07">三俱转。谓五识身随一转时。或于一时与</a><a name="0580c08" id="0580c08">四俱转。谓五识身随二转时。或时乃至与七</a><a name="0580c09" id="0580c09">俱转。谓五识身和合转时。又复意识染污末</a><a name="0580c10" id="0580c10">那以为依止。彼未灭时相了别缚不得解</a><a name="0580c11" id="0580c11">脱。末那灭已相缚解脱。又复意识能缘他境</a><a name="0580c12" id="0580c12">及缘自境。缘他境者。谓缘五识身所缘境</a><a name="0580c13" id="0580c13">界或顿不顿缘自境者。谓缘法境</a><a name="0580c14" id="0580c14"><p>复次阿赖耶识。或于一时与苦受乐受不苦</a><a name="0580c15" id="0580c15">不乐受俱时而转。此受与转识相应依彼</a><a name="0580c16" id="0580c16">而起。谓于人中若欲界天。若于一分鬼傍</a><a name="0580c17" id="0580c17">生中。俱生不苦不乐受与转识相应。苦受</a><a name="0580c18" id="0580c18">乐受不苦不乐受相杂俱转。若那落迦等中</a><a name="0580c19" id="0580c19">他所映夺。不苦不乐受与纯苦。无杂受俱</a><a name="0580c20" id="0580c20">时而转。当知此受被映夺故难可了知。如</a><a name="0580c21" id="0580c21">那落迦等中一向苦受俱转。如是于下三静</a><a name="0580c22" id="0580c22">虑地。一向乐受俱转。于第四静虑地乃至有</a><a name="0580c23" id="0580c23">顶。一向不苦不乐受俱转</a><a name="0580c24" id="0580c24"><p>复次阿赖耶识。或于一时与转识相应善不</a><a name="0580c25" id="0580c25">善无记诸心所俱时而转</a><a name="0580c26" id="0580c26"><p>如是阿赖耶识。虽与转识俱时而转。亦与</a><a name="0580c27" id="0580c27">客受客善不善无记心所俱时而转。然不</a><a name="0580c28" id="0580c28">应说与彼相应。何以故。由不与彼同缘</a><a name="0580c29" id="0580c29">转故。如眼识虽与眼根俱转然不相应。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300580b.htm'><img src='up.gif' border=0></a>
<a href='T300581a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>