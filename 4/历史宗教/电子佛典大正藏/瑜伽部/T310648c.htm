<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0648c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷11)</font> 觉分品第二十一之一 <font face='Arial'>T31, p0648c</h2></font><hr>
<span class='old'>
</a><a name="0648b28" id="0648b28"><p>释曰。人假非实有者。可说人是假名有非实</a><a name="0648b29" id="0648b29">体有。若如此则不堕一向执。离有无故。问</span><a name="0648c01" id="0648c01">人是实有云何知无。答言。实不可得。由彼人</a><a name="0648c02" id="0648c02">不如色等有实可得非觉智证故。问人非觉</a><a name="0648c03" id="0648c03">智不证。佛又说我者现在可得。汝言不可得</a><a name="0648c04" id="0648c04">者不然。答此言可得非实可得。由颠倒故。佛</a><a name="0648c05" id="0648c05">说无我计我。是名颠倒问云何知是颠倒。答</a><a name="0648c06" id="0648c06">由染污故。身见是染污。所谓我我所执。若不</a><a name="0648c07" id="0648c07">颠倒则非染污。问云何知我执是染污。答染</a><a name="0648c08" id="0648c08">污因故。由我执为因贪等染污得起。是故知</a><a name="0648c09" id="0648c09">是染污。问如汝所许于色等五阴说人假有。</a><a name="0648c10" id="0648c10">此人与阴为一为异。偈曰</a><a name="0648c11" id="0648c11"><p class='lg'>　　假人与实阴　　　不可说一异</a><br><a name="0648c12" id="0648c12">　　若说一异者　　　则有二过生　</p></a><a name="0648c13" id="0648c13"><p>释曰。假人与阴不可说一不可说异。若说一</a><a name="0648c14" id="0648c14">异二过则生。二过者。若说人与阴一。阴即是</a><a name="0648c15" id="0648c15">人及人是实。若说人与阴异。阴虽非人人亦</a><a name="0648c16" id="0648c16">是实。以是故。人是施设有。一异不可说。是故</a><a name="0648c17" id="0648c17">如来止记论成。偈曰</a><a name="0648c18" id="0648c18"><p class='lg'>　　若执人是实　　　一异应可说</a><br><a name="0648c19" id="0648c19">　　一异不可说　　　此说则无理　</p></a><a name="0648c20" id="0648c20"><p>释曰。若人违大师教执有实人。是实人与阴</a><a name="0648c21" id="0648c21">一异则应可说。而执与阴一异不可说。此说</a><a name="0648c22" id="0648c22">则无道理。若汝言人不可说如火与薪非异</a><a name="0648c23" id="0648c23">非不异者不然。偈曰</a><a name="0648c24" id="0648c24"><p class='lg'>　　异相及世见　　　圣说亦不然</a><br><a name="0648c25" id="0648c25">　　火薪非不说　　　有二可得故　</p></a><a name="0648c26" id="0648c26"><p>释曰。异相者。火谓火大。薪谓余大。各有别</a><a name="0648c27" id="0648c27">相。是故火与薪异。世见者。世人离火见薪。谓</a><a name="0648c28" id="0648c28">可烧木等。亦离薪见火。如风吹焰去。是故火</a><a name="0648c29" id="0648c29">与薪异。圣说亦不然者。佛世尊无处说。火之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310648b.htm'><img src='up.gif' border=0></a>
<a href='T310649a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>