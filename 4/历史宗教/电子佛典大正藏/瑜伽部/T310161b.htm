<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0161b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷2)</font> 释依止胜相中 众名品第一之一 <font face='Arial'>T31, p0161b</h2></font><hr>
<span class='old'>
</a><a name="0161a28" id="0161a28"><p>论曰。若有人不迷阿梨耶识。约小乘名成立</a><a name="0161a29" id="0161a29">此识。其义最胜<p>释曰。不迷人是菩萨。由阿</span><a name="0161b01" id="0161b01">含及行诸佛观人根性依根性立阿含。于下</a><a name="0161b02" id="0161b02">品者有秘密说。于上品者无秘密说。是故具</a><a name="0161b03" id="0161b03">明诸识。由此阿含菩萨不迷此识。由行者若</a><a name="0161b04" id="0161b04">人修行能破欲界惑。则见自身为色惑所缚。</a><a name="0161b05" id="0161b05">乃至无色界亦尔。若修行出无色界。见身被</a><a name="0161b06" id="0161b06">缚在阿梨耶识中。为灭此缚故修十地。诸</a><a name="0161b07" id="0161b07">菩萨由甚深行故。不迷此识。若人能了别此</a><a name="0161b08" id="0161b08">识。以小乘名目此识。名义相称故。成立名义</a><a name="0161b09" id="0161b09">则为最胜</a><a name="0161b10" id="0161b10"><p>论曰。云何最胜<p>释曰。显示小乘义过失于</a><a name="0161b11" id="0161b11">大乘义中则无过失。是故大乘安立最胜。小</a><a name="0161b12" id="0161b12">乘过失者</a><a name="0161b13" id="0161b13"><p>论曰。若执取阴名阿梨耶。于恶趣随一道</a><a name="0161b14" id="0161b14">中。一向苦受处于彼受生<p>释曰。恶趣即四</a><a name="0161b15" id="0161b15">恶趣。于四恶趣中随入一道。此道定是纯恶</a><a name="0161b16" id="0161b16">业果报。无余受相杂故。名一向苦受处。于彼</a><a name="0161b17" id="0161b17">中有时生乐受。此乐受于恶趣非果报果。但</a><a name="0161b18" id="0161b18">名相似果。唯以苦受为果报果。是罪人处恶</a><a name="0161b19" id="0161b19">趣受苦报故。言于彼受生</a><a name="0161b20" id="0161b20"><p>论曰。此取阴最可恶逆<p>释曰。生时住时不</a><a name="0161b21" id="0161b21">可忍故言可恶。于此苦中恒起灭离贪欲意。</a><a name="0161b22" id="0161b22">谓我何时当死。何时当舍离此阴。故名为逆</a><a name="0161b23" id="0161b23"><p>论曰。是取阴中一向非可爱。众生喜乐不应</a><a name="0161b24" id="0161b24">道理<p>释曰。此恶道阴一向是苦恼资粮。于</a><a name="0161b25" id="0161b25">中云何生爱故喜乐乖理。若说取阴名阿梨</a><a name="0161b26" id="0161b26">耶。此义不成</a><a name="0161b27" id="0161b27"><p>论曰。何以故。彼中众生恒愿取阴断绝不生</a><a name="0161b28" id="0161b28"><p>释曰。彼中众生因此苦苦。愿乐灭现在阴。</a><a name="0161b29" id="0161b29">愿乐令后阴不更生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310161a.htm'><img src='up.gif' border=0></a>
<a href='T310161c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>