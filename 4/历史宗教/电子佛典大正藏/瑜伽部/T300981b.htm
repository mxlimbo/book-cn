<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0981b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷4)</font> 菩萨地施品第十 <font face='Arial'>T30, p0981b</h2></font><hr>
<span class='old'>
</a><a name="0981a28" id="0981a28">弟僮仆。舍因缘故。是名菩萨因智慧施。复次</a><a name="0981a29" id="0981a29">菩萨知害施心。害施心者有四种。一者无量</span><a name="0981b01" id="0981b01">世来不习施故。二者财物少故。三者贪着好</a><a name="0981b02" id="0981b02">物故。四者不求后世善果报故。菩萨摩诃萨</a><a name="0981b03" id="0981b03">见来求者。富有财物不即发施心。是则菩萨</a><a name="0981b04" id="0981b04">无量世来不习施心。菩萨尔时应以智力而</a><a name="0981b05" id="0981b05">自思惟。以我从昔无量世来不习施故不即</a><a name="0981b06" id="0981b06">发心。我于今者多有财物兼有求者。若不惠</a><a name="0981b07" id="0981b07">施于未来世。复当增长悭吝之心。终不随顺</a><a name="0981b08" id="0981b08">不修施心。复次菩萨见来求者。财物少故不</a><a name="0981b09" id="0981b09">即发施心。菩萨复应以智慧力而自思惟。我</a><a name="0981b10" id="0981b10">以无量恶业因缘。无量世中身属于他。受大</a><a name="0981b11" id="0981b11">苦恼饥渴寒热。不能利益无量众生。以是业</a><a name="0981b12" id="0981b12">缘令身少财。今若不施复增来世贫穷困苦。</a><a name="0981b13" id="0981b13">我今以是少物施人。虽当贫苦终不至于三</a><a name="0981b14" id="0981b14">恶道苦。作是思惟。能坏少物悭吝之心。复次</a><a name="0981b15" id="0981b15">菩萨见有求者。于好物中心生贪着不即发</a><a name="0981b16" id="0981b16">施心。菩萨尔时应以智慧而自思惟。我于无</a><a name="0981b17" id="0981b17">常而作常想。无我所中作我所想。我若不施</a><a name="0981b18" id="0981b18">则长贪着。是我颠倒。是故菩萨能坏贪着好</a><a name="0981b19" id="0981b19">物之心。复次菩萨不求果报故不行布施。菩</a><a name="0981b20" id="0981b20">萨尔时应思惟言。一切诸法无常无定。若常</a><a name="0981b21" id="0981b21">定者则不须施。何以故。无因果故。以无常故</a><a name="0981b22" id="0981b22">则有因果。今若不施云何当得菩提道果。是</a><a name="0981b23" id="0981b23">故菩萨则能破坏不求果心而行惠施。菩萨</a><a name="0981b24" id="0981b24">摩诃萨知四颠倒。法无决定无有常相。是故</a><a name="0981b25" id="0981b25">能坏四怨恶心。复次菩萨内身寂静。至心思</a><a name="0981b26" id="0981b26">惟常作是念。我设有财当以供养诸佛菩萨。</a><a name="0981b27" id="0981b27">若施法僧。是名菩萨智慧布施。有财无财常</a><a name="0981b28" id="0981b28">作如是系心思惟。法施亦尔。是名一切施。云</a><a name="0981b29" id="0981b29">何菩萨难施能施。菩萨摩诃萨若有少物常以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300981a.htm'><img src='up.gif' border=0></a>
<a href='T300981c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>