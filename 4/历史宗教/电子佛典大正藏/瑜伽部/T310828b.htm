<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0828b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷3)</font> 一切众生有如来藏品第五 <font face='Arial'>T31, p0828b</h2></font><hr>
<span class='old'>
</a><a name="0828a28" id="0828a28"><p class='lg'>　　佛法身遍满　　　真如无差别</a><br><a name="0828a29" id="0828a29">　　皆实有佛性　　　是故说常有　</p></span><a name="0828b01" id="0828b01"><p>此偈明何义。有三种义。是故如来说一切时</a><a name="0828b02" id="0828b02">一切众生有如来藏。何等为三。一者如来法</a><a name="0828b03" id="0828b03">身遍在一切诸众生身。偈言佛法身遍满</a><a name="0828b04" id="0828b04">故。二者如来真如无差别。偈言真如无差</a><a name="0828b05" id="0828b05">别故。三者一切众生皆悉实有真如佛性。偈</a><a name="0828b06" id="0828b06">言皆实有佛性故。此三句义。自此下论依如</a><a name="0828b07" id="0828b07">来藏修多罗。我后时说应知。如偈本言</a><a name="0828b08" id="0828b08"><p class='lg'>　　一切众生界　　　不离诸佛智</a><br><a name="0828b09" id="0828b09">　　以彼净无垢　　　性体不二故</a><br><a name="0828b10" id="0828b10">　　依一切诸佛　　　平等法性身</a><br><a name="0828b11" id="0828b11">　　知一切众生　　　皆有如来藏</a><br><a name="0828b12" id="0828b12">　　体及因果业　　　相应及以行</a><br><a name="0828b13" id="0828b13">　　时差别遍处　　　不变无差别</a><br><a name="0828b14" id="0828b14">　　彼妙义次第　　　第一真法性</a><br><a name="0828b15" id="0828b15">　　我如是略说　　　汝今应善知　</p></a><a name="0828b16" id="0828b16"><p>此偈示现何义。略说此偈有十种义。依此十</a><a name="0828b17" id="0828b17">种说第一义实智境界佛性差别应知。何等</a><a name="0828b18" id="0828b18">为十。一者体。二者因。三者果。四者业。五者</a><a name="0828b19" id="0828b19">相应。六者行。七者时差别。八者遍一切处。</a><a name="0828b20" id="0828b20">九者不变。十者无差别。初依体因故。说一偈</a><a name="0828b21" id="0828b21"><p class='lg'>　　自性常不染　　　如宝空净水</a><br><a name="0828b22" id="0828b22">　　信法及般若　　　三昧大悲等　</p></a><a name="0828b23" id="0828b23"><p>此初半偈示现何义。偈言</a><a name="0828b24" id="0828b24"><p class='lg'>　　自在力不变　　　思实体柔软</a><br><a name="0828b25" id="0828b25">　　宝空水功德　　　相似相对法　</p></a><a name="0828b26" id="0828b26"><p>此偈明何义。向说三种义。彼三种义。次第依</a><a name="0828b27" id="0828b27">于自相同相。如来法身三种清净功德。如如</a><a name="0828b28" id="0828b28">意宝珠虚空净水。相似相对法应知。此明何</a><a name="0828b29" id="0828b29">义。思者依如来法身。所思所修皆悉成就故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310828a.htm'><img src='up.gif' border=0></a>
<a href='T310828c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>