<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1611 究竟一乘宝性论 0842a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1611 究竟一乘宝性论</font> <font face='Arial'>(卷4)</font> 身转清净成菩提品第八 <font face='Arial'>T31, p0842a</h2></font><hr>
<span class='old'>
</a><a name="0841c28" id="0841c28">身利益。又何者是成就他利益。既得成就自</a><a name="0841c29" id="0841c29">身利已。无始世来自然依彼二种佛身。示现</span><a name="0842a01" id="0842a01">世间自在力行。是名成就他身利益。又依自</a><a name="0842a02" id="0842a02">利利他。成就业义故。说四偈</a><a name="0842a03" id="0842a03"><p class='lg'>　　无漏及遍至　　　不灭法与恒</a><br><a name="0842a04" id="0842a04">　　清凉不变异　　　不退寂净处</a><br><a name="0842a05" id="0842a05">　　诸佛如来身　　　如虚空无相</a><br><a name="0842a06" id="0842a06">　　为诸胜智者　　　作六根境界</a><br><a name="0842a07" id="0842a07">　　示现微妙色　　　出于妙音声</a><br><a name="0842a08" id="0842a08">　　令嗅佛戒香　　　与佛妙法味</a><br><a name="0842a09" id="0842a09">　　使觉三昧触　　　令知深妙法</a><br><a name="0842a10" id="0842a10">　　细思惟稠林　　　佛离虚空相　</p></a><a name="0842a11" id="0842a11"><p>此四行偈以八行偈略释应知。偈言</a><a name="0842a12" id="0842a12"><p class='lg'>　　略说二种法　　　业智应当知</a><br><a name="0842a13" id="0842a13">　　满足解脱身　　　清净真法身</a><br><a name="0842a14" id="0842a14">　　解脱身法身　　　二及一应知</a><br><a name="0842a15" id="0842a15">　　谓无漏遍至　　　及究竟无为</a><br><a name="0842a16" id="0842a16">　　烦恼尽无漏　　　及习气灭故</a><br><a name="0842a17" id="0842a17">　　无阂及无障　　　智遍至应知</a><br><a name="0842a18" id="0842a18">　　无为以不灭　　　实体不失故</a><br><a name="0842a19" id="0842a19">　　不失名为本　　　恒等句解释</a><br><a name="0842a20" id="0842a20">　　对于恒等句　　　有四失应知</a><br><a name="0842a21" id="0842a21">　　死无常及转　　　不可思议退</a><br><a name="0842a22" id="0842a22">　　以无死故恒　　　以常故清凉</a><br><a name="0842a23" id="0842a23">　　不转故不变　　　寂静故不退</a><br><a name="0842a24" id="0842a24">　　彼究竟足迹　　　净智白法体</a><br><a name="0842a25" id="0842a25">　　具足色声等　　　示现于诸根</a><br><a name="0842a26" id="0842a26">　　如虚空无相　　　而现色等相</a><br><a name="0842a27" id="0842a27">　　法身亦如是　　　具六根境界　</p></a><a name="0842a28" id="0842a28"><p>此偈明何义。经中说言。如虚空相诸佛亦尔</a><a name="0842a29" id="0842a29">者。此依第一义。诸佛如来清净法身自体相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310841c.htm'><img src='up.gif' border=0></a>
<a href='T310842b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>