<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0468b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷33)</font> 13声闻地 <font face='Arial'>T30, p0468b</h2></font><hr>
<span class='old'>
</a><a name="0468a28" id="0468a28">对治。所谓舍念及以正知。由即于此数修</a><a name="0468a29" id="0468a29">习故。便能弃舍令不出离第三静虑。第三</span><a name="0468b01" id="0468b01">静虑地中胜乐。是故说言由乐断故。修静</a><a name="0468b02" id="0468b02">虑者即于尔时所有苦乐皆得超越。由是</a><a name="0468b03" id="0468b03">因缘若先所断若今所断。总集说言乐断</a><a name="0468b04" id="0468b04">苦断。先喜忧没。谓入第四静虑定时乐受断</a><a name="0468b05" id="0468b05">故。入第二静虑定时苦受断故。入第三静</a><a name="0468b06" id="0468b06">虑定时喜受没故。入初静虑定时忧受没</a><a name="0468b07" id="0468b07">故。今于此中且约苦乐二受断故。说有所</a><a name="0468b08" id="0468b08">余非苦乐受。是故说言彼于尔时不苦不</a><a name="0468b09" id="0468b09">乐。从初静虑一切下地灾患已断。谓寻伺</a><a name="0468b10" id="0468b10">喜乐入息出息。由彼断故此中舍念清净鲜</a><a name="0468b11" id="0468b11">白。由是因缘正入第四静虑定时心住无</a><a name="0468b12" id="0468b12">动。一切动乱皆悉远离。是故说言舍念清净。</a><a name="0468b13" id="0468b13">第四等言如前所说初静虑等。应知其相。</a><a name="0468b14" id="0468b14">复次以于虚空起胜解故。所有青黄赤白</a><a name="0468b15" id="0468b15">等。相应显色想。由不显现故。及厌离欲</a><a name="0468b16" id="0468b16">故。皆能超越。是故说言色想出过故。由不</a><a name="0468b17" id="0468b17">显现超越彼想以为因故。所有种种众多</a><a name="0468b18" id="0468b18">品类。因诸显色和合积集。有障碍想皆得</a><a name="0468b19" id="0468b19">除遣。是故说言有对想灭没故。由远离彼</a><a name="0468b20" id="0468b20">想以为因故。所有于彼种种聚中差别想</a><a name="0468b21" id="0468b21">转。谓饮食瓶衣乘庄严具城舍军园山林等</a><a name="0468b22" id="0468b22">想。于是一切不作意转。是故说言种种想</a><a name="0468b23" id="0468b23">不作意故。除遣如是有色有对种种想已。</a><a name="0468b24" id="0468b24">起无边相虚空胜解。是故说言入无边空。</a><a name="0468b25" id="0468b25">由已超过近分加行究竟作意。入上根本加</a><a name="0468b26" id="0468b26">行究竟果作意定。是故说言空无边处具足</a><a name="0468b27" id="0468b27">安住。当知此中依于近分乃至未入上</a><a name="0468b28" id="0468b28">根本定。唯缘虚空。若已得入上根本定。亦</a><a name="0468b29" id="0468b29">缘虚空。亦缘自地所有诸蕴。又近分中亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300468a.htm'><img src='up.gif' border=0></a>
<a href='T300468c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>