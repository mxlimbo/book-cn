<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0054b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷10)</font> <font face='Arial'>T31, p0054b</h2></font><hr>
<span class='old'>
</a><a name="0054a28" id="0054a28">渐次九品别断。一类二乘三界九地合为一</a><a name="0054a29" id="0054a29">聚九品别断。菩萨要起金刚喻定一刹那中</span><a name="0054b01" id="0054b01">三界顿断。所知障种初地初心顿断一切见</a><a name="0054b02" id="0054b02">所断者。修所断者后于十地修道位中渐次</a><a name="0054b03" id="0054b03">而断。乃至正起金刚喻定一刹那中方皆断</a><a name="0054b04" id="0054b04">尽。通缘内外粗细境生品类差别有众多</a><a name="0054b05" id="0054b05">故。二乘根钝渐断障时必各别起无间解</a><a name="0054b06" id="0054b06">脱。加行胜进或别或总。菩萨利根渐断障位。</a><a name="0054b07" id="0054b07">非要别起无间解脱刹那刹那能断证故。加</a><a name="0054b08" id="0054b08">行等四刹那刹那前后相望皆容具有</a><a name="0054b09" id="0054b09"><p>十真如者。一遍行真如。谓此真如二空所显</a><a name="0054b10" id="0054b10">无有一法而不在故。二最胜真如。谓此真</a><a name="0054b11" id="0054b11">如具无边德于一切法最为胜故。三胜流</a><a name="0054b12" id="0054b12">真如。谓此真如所流教法于余教法极为</a><a name="0054b13" id="0054b13">胜故。四无摄受真如。谓此真如无所系属。</a><a name="0054b14" id="0054b14">非我执等所依取故。五类无别真如。谓此真</a><a name="0054b15" id="0054b15">如类无差别。非如眼等类有异故。六无染</a><a name="0054b16" id="0054b16">净真如。谓此真如本性无染亦不可说后</a><a name="0054b17" id="0054b17">方净故。七法无别真如。谓此真如虽多教法</a><a name="0054b18" id="0054b18">种种安立而无异故。八不增减真如。谓此真</a><a name="0054b19" id="0054b19">如离增减执。不随净染有增减故。即此</a><a name="0054b20" id="0054b20">亦名相土自在所依真如。谓若证得此真如</a><a name="0054b21" id="0054b21">已现相现土俱自在故。九智自在所依真</a><a name="0054b22" id="0054b22">如。谓若证得此真如已于无碍解得自在</a><a name="0054b23" id="0054b23">故。十业自在等所依真如。谓若证得此真如</a><a name="0054b24" id="0054b24">已普于一切神通作业总持定门皆自在故。</a><a name="0054b25" id="0054b25">虽真如性实无差别而随胜德假立十种。</a><a name="0054b26" id="0054b26">虽初地中已达一切而能证行犹未圆满。</a><a name="0054b27" id="0054b27">为令圆满后后建立</a><a name="0054b28" id="0054b28"><p>如是菩萨于十地中勇猛修行十种胜行</a><a name="0054b29" id="0054b29">断十重障证十真如于二转依便能证得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310054a.htm'><img src='up.gif' border=0></a>
<a href='T310054c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>