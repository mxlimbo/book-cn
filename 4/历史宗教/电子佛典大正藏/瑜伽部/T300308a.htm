<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0308a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷6)</font> 3-5有寻有伺等三地 <font face='Arial'>T30, p0308a</h2></font><hr>
<span class='old'>
</a><a name="0307c28" id="0307c28">今问汝。随汝意答。宿住之念。为取诸蕴</a><a name="0307c29" id="0307c29">为取我耶。若取蕴者。执我及世间是常。不</span><a name="0308a01" id="0308a01">应道理。若取我者。忆念过去如是名等诸</a><a name="0308a02" id="0308a02">有情类。我曾于彼如是名如是姓。乃至广</a><a name="0308a03" id="0308a03">说。不应道理。又汝意云何。缘彼现前和合</a><a name="0308a04" id="0308a04">色境眼识起时。于余不现不和合境所余诸</a><a name="0308a05" id="0308a05">识。为灭为转。若言灭者。灭坏之识而计为</a><a name="0308a06" id="0308a06">常。不应道理。若言转者。由一境界。依一</a><a name="0308a07" id="0308a07">切时。一切识起。不应道理。又汝何所欲。所</a><a name="0308a08" id="0308a08">执之我。由想所作及受所作。为有变异为</a><a name="0308a09" id="0308a09">无变异。若言有者。计彼世间及我常住。不</a><a name="0308a10" id="0308a10">应道理。若言无者。有一想已复种种想。复</a><a name="0308a11" id="0308a11">有小想及无量想。不应道理。又纯有乐已</a><a name="0308a12" id="0308a12">复纯有苦。复有苦有乐有不苦不乐。不应</a><a name="0308a13" id="0308a13">道理。又若计命即是身者。彼计我是色。若</a><a name="0308a14" id="0308a14">计命异于身者。彼计我非色。若计我俱遍。</a><a name="0308a15" id="0308a15">无二无缺者。彼计我亦是色亦非色。若为</a><a name="0308a16" id="0308a16">对治此故。即于此义中。由异句异文。而起</a><a name="0308a17" id="0308a17">执者。彼计我非色非非色。又若见少色少</a><a name="0308a18" id="0308a18">非色者。彼计有边。若见彼无量者。彼计有</a><a name="0308a19" id="0308a19">无边。若复遍见而色分少非色分无量。或色</a><a name="0308a20" id="0308a20">分无量。非色分少者。彼计亦有边亦无边</a><a name="0308a21" id="0308a21">若为对治此故。但由文异不由义异。而</a><a name="0308a22" id="0308a22">起执者。彼计非有边非无边。或计解脱之</a><a name="0308a23" id="0308a23">我远离二种。又计极微常住论者。我今问</a><a name="0308a24" id="0308a24">汝。随汝意答。汝为观察计极微常。为不</a><a name="0308a25" id="0308a25">观察计彼常耶。若不观察者。离慧观察</a><a name="0308a26" id="0308a26">而定计常。不应道理。若言已观察者。违</a><a name="0308a27" id="0308a27">诸量故不应道理。又汝何所欲。诸微尘性。</a><a name="0308a28" id="0308a28">为由细故计彼是常。为由与粗果物其相</a><a name="0308a29" id="0308a29">异故计彼常耶。若由细者。离散损减转复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300307c.htm'><img src='up.gif' border=0></a>
<a href='T300308b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>