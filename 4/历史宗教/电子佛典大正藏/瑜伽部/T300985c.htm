<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0985c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷5)</font> 菩萨地忍品第十二 <font face='Arial'>T30, p0985c</h2></font><hr>
<span class='old'>
</a><a name="0985b28" id="0985b28">常想。四者苦想。五者无我我所想。菩萨</a><a name="0985b29" id="0985b29">为彼恶人所打。云何而能作亲友想。菩萨谛</span><a name="0985c01" id="0985c01">观。过去世时流转生死。无有众生非我父母</a><a name="0985c02" id="0985c02">师长和上眷属亲族所可恭敬供养之者。作</a><a name="0985c03" id="0985c03">是观时怨憎想灭亲友想生。亲想生故能</a><a name="0985c04" id="0985c04">修于忍。是时成就众生之想。法想者。菩萨</a><a name="0985c05" id="0985c05">谛观。众生者名为法界。名有为法。名有漏法。</a><a name="0985c06" id="0985c06">若是法界还对法界谁打谁嗔。无我无我所</a><a name="0985c07" id="0985c07">寿命士夫。以智慧力作是观时。灭众生想</a><a name="0985c08" id="0985c08">成就法想。无常想者。菩萨思惟。一切众生</a><a name="0985c09" id="0985c09">一切有为有漏之法皆悉无常。以无常故谁</a><a name="0985c10" id="0985c10">有骂者谁有受者。若使骂者及以受者暂时</a><a name="0985c11" id="0985c11">停住。则不得言诸法无常。若使常者谁骂谁</a><a name="0985c12" id="0985c12">受。常无常中俱无是二。俱无作受尚不应生</a><a name="0985c13" id="0985c13">微恶之心。何有打骂。是故菩萨破于常想修</a><a name="0985c14" id="0985c14">无常想。以能修集无常想故成就忍心。成</a><a name="0985c15" id="0985c15">忍心故修菩提道。乃至得阿耨多罗三藐三</a><a name="0985c16" id="0985c16">菩提。云何菩萨修集苦想。菩萨摩诃萨作</a><a name="0985c17" id="0985c17">是观察。若欲界众生得大自在。饶财巨富如</a><a name="0985c18" id="0985c18">转轮王尚有三苦。况复余人。三苦者。谓复变</a><a name="0985c19" id="0985c19">苦生死苦苦苦。作是观时。若使众生有此三</a><a name="0985c20" id="0985c20">苦我不应嗔。我若嗔者云何当能救彼众生</a><a name="0985c21" id="0985c21">是三苦耶。我若嗔者则为增长众生三苦。作</a><a name="0985c22" id="0985c22">是观时。乐想灭苦想生。以能修集苦想因</a><a name="0985c23" id="0985c23">缘故。修八正道得阿耨多罗三藐三菩提。云</a><a name="0985c24" id="0985c24">何菩萨修无我无我所想。菩萨谛观。有诸外</a><a name="0985c25" id="0985c25">道说我是常。我若常者众生无我。何以故。众</a><a name="0985c26" id="0985c26">生者即是五阴。五阴无常。若无我者何有我</a><a name="0985c27" id="0985c27">所。是故无我无我所。菩萨复作是观我者即</a><a name="0985c28" id="0985c28">是菩提之心。菩萨初发菩提心时。于众生</a><a name="0985c29" id="0985c29">中得一子心。是名我所。若我于彼有嗔心者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300985b.htm'><img src='up.gif' border=0></a>
<a href='T300986a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>