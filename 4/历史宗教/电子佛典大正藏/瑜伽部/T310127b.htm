<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1593 摄大乘论 0127b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1593 摄大乘论</font> <font face='Arial'>(卷3)</font> 依心学胜相第七 <font face='Arial'>T31, p0127b</h2></font><hr>
<span class='old'>
</a><a name="0127a28" id="0127a28">摩提等。摄种种三摩提品类故。对治差别者。</a><a name="0127a29" id="0127a29">由缘一切法为通境智慧。如以楔出楔方便</span><a name="0127b01" id="0127b01">故。于本识中拔出一切粗重障故。随用差别</a><a name="0127b02" id="0127b02">者。于现世久安住三摩提乐中。如意能于胜</a><a name="0127b03" id="0127b03">处受生。随引差别者。能引无碍神通于一切</a><a name="0127b04" id="0127b04">世界。由事差别者。令动放光遍满显示转变</a><a name="0127b05" id="0127b05">往还。促远为近转粗为细变细为粗。令一切</a><a name="0127b06" id="0127b06">色皆入身中。似彼同类入大集中。或显或隐。</a><a name="0127b07" id="0127b07">具八自在伏障他神力。或施他辩才及忆念</a><a name="0127b08" id="0127b08">喜乐。或放光明能引具相大神通。能引一切</a><a name="0127b09" id="0127b09">难行正行。以能摄十种难修正行故。何者为</a><a name="0127b10" id="0127b10">十。一自受难修。自受菩提善愿故。二不可</a><a name="0127b11" id="0127b11">回难修。由生死众苦不令退转故。三不背难</a><a name="0127b12" id="0127b12">修。由众生作恶一向对彼故。四现前难修。于</a><a name="0127b13" id="0127b13">有怨众生现前为行一切利益事故。五无染</a><a name="0127b14" id="0127b14">难修。菩萨生于世间不为世法之所染故。六</a><a name="0127b15" id="0127b15">信乐难修。行于无底大乘。能信乐广大甚深</a><a name="0127b16" id="0127b16">义故。七通达难修。能通达人法二无我故。</a><a name="0127b17" id="0127b17">八随觉难修。诸佛如来甚深不了义经能如</a><a name="0127b18" id="0127b18">理判故。九不离不染难修。不舍生死不为生</a><a name="0127b19" id="0127b19">死染污故。十加行难修。诸佛如来于一切障</a><a name="0127b20" id="0127b20">解脱中住不作功用。能行一切众生利益事。</a><a name="0127b21" id="0127b21">乃至穷生死后际乐修如此加行故。于随觉</a><a name="0127b22" id="0127b22">难修诸佛如来说不了义经。其义云何。菩萨</a><a name="0127b23" id="0127b23">应随理觉察。如经言。云何菩萨不损一物不</a><a name="0127b24" id="0127b24">施一人。若菩萨善能行施无量无数。于十方</a><a name="0127b25" id="0127b25">世界修布施行相续生起。云何菩萨乐行布</a><a name="0127b26" id="0127b26">施。若菩萨不乐行一切施。云何菩萨行信施</a><a name="0127b27" id="0127b27">心。若菩萨不行诸佛如来信心。云何菩萨发</a><a name="0127b28" id="0127b28">行布施。若菩萨于布施中不策自身。云何菩</a><a name="0127b29" id="0127b29">萨恒游戏布施。若菩萨无布施时。云何菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310127a.htm'><img src='up.gif' border=0></a>
<a href='T310127c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>