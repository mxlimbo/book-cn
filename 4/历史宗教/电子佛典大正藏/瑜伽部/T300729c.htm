<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0729c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷78)</font> 摄决择分 15菩萨地 <font face='Arial'>T30, p0729c</h2></font><hr>
<span class='old'>
</a><a name="0729b28" id="0729b28">因缘此分圆满。而未能于无相住中舍离</a><a name="0729b29" id="0729b29">功用。又未能得于相自在。由是因缘于</span><a name="0729c01" id="0729c01">此分中犹未圆满。为令此分得圆满故。</a><a name="0729c02" id="0729c02">精勤修习便能证得。彼诸菩萨由是因缘此</a><a name="0729c03" id="0729c03">分圆满。而未能于异名众相训词差别一切</a><a name="0729c04" id="0729c04">品类宣说法中得大自在。由是因缘于此</a><a name="0729c05" id="0729c05">分中犹未圆满。为令此分得圆满故。精勤</a><a name="0729c06" id="0729c06">修习便能证得。彼诸菩萨由是因缘此分</a><a name="0729c07" id="0729c07">圆满。而未能得圆满法身现前证受。由</a><a name="0729c08" id="0729c08">是因缘于此分中犹未圆满。为令此分得</a><a name="0729c09" id="0729c09">圆满故。精勤修习便能证得。彼诸菩萨由</a><a name="0729c10" id="0729c10">是因缘此分圆满。而未能得遍于一切所</a><a name="0729c11" id="0729c11">知境界无著无碍妙智妙见。由是因缘于</a><a name="0729c12" id="0729c12">此分中犹未圆满。为令此分得圆满故。</a><a name="0729c13" id="0729c13">精勤修习便能证得。由是因缘此分圆满此</a><a name="0729c14" id="0729c14">分满故。于一切分皆得圆满。善男子。当知</a><a name="0729c15" id="0729c15">如是十一种分普摄诸地</a><a name="0729c16" id="0729c16"><p>世尊。何缘最初名极喜地。乃至何缘说名佛</a><a name="0729c17" id="0729c17">地。善男子。成就大义得未曾得出世间心</a><a name="0729c18" id="0729c18">生大欢喜。是故最初名极喜地。远离一切</a><a name="0729c19" id="0729c19">微细犯戒。是故第二名离垢地。由彼所得三</a><a name="0729c20" id="0729c20">摩地及闻持陀罗尼能为无量智光依止。是</a><a name="0729c21" id="0729c21">故第三名发光地。由彼所得菩提分法。烧诸</a><a name="0729c22" id="0729c22">烦恼智如火焰。是故第四名焰慧地。由即</a><a name="0729c23" id="0729c23">于彼菩提分法方便修习最极艰难方得自</a><a name="0729c24" id="0729c24">在。是故第五名极难胜地。现前观察诸行流</a><a name="0729c25" id="0729c25">转。又于无相多修作意方现在前。是故第</a><a name="0729c26" id="0729c26">六名现前地。能远证入无缺无间无相作意。</a><a name="0729c27" id="0729c27">与清净地共相邻接。是故第七名远行地。</a><a name="0729c28" id="0729c28">由于无相得无功用。于诸相中不为现</a><a name="0729c29" id="0729c29">行烦恼所动。是故第八名不动地。于一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300729b.htm'><img src='up.gif' border=0></a>
<a href='T300730a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>