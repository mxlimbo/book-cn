<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1588 唯识论 0064a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1588 唯识论</font> <font face='Arial'>(卷1)</font> <font face='Arial'>T31, p0064a</h2></font><hr>
<span class='old'>
</a><br><a name="0063c28" id="0063c28">　　如人目有翳　　　见毛月等事</a><br><a name="0063c29" id="0063c29">　　若但心无尘　　　离外境妄见</span><br><a name="0064a01" id="0064a01">　　处时定不定　　　人及所作事</a><br><a name="0064a02" id="0064a02">　　处时等诸事　　　无色等外法</a><br><a name="0064a03" id="0064a03">　　人梦及饿鬼　　　依业虚妄见</a><br><a name="0064a04" id="0064a04">　　如梦中无女　　　动身失不净</a><br><a name="0064a05" id="0064a05">　　狱中种种主　　　为彼所逼恼</a><br><a name="0064a06" id="0064a06">　　畜生生天中　　　地狱不如是</a><br><a name="0064a07" id="0064a07">　　以在于天上　　　不受畜生苦</a><br><a name="0064a08" id="0064a08">　　若依众生业　　　四大如是变</a><br><a name="0064a09" id="0064a09">　　何故不依业　　　心如是转变</a><br><a name="0064a10" id="0064a10">　　业熏于异法　　　果云何异处</a><br><a name="0064a11" id="0064a11">　　善恶熏于心　　　何故离心说</a><br><a name="0064a12" id="0064a12">　　说色等诸入　　　为可化众生</a><br><a name="0064a13" id="0064a13">　　依前人受法　　　说言有化生</a><br><a name="0064a14" id="0064a14">　　依彼本心智　　　识妄取外境</a><br><a name="0064a15" id="0064a15">　　是故如来说　　　有内外诸入</a><br><a name="0064a16" id="0064a16">　　观虚妄无实　　　如是入我空</a><br><a name="0064a17" id="0064a17">　　观于诸异法　　　入诸法无我</a><br><a name="0064a18" id="0064a18">　　彼一非可见　　　多亦不可见</a><br><a name="0064a19" id="0064a19">　　和合不可见　　　是故无尘法</a><br><a name="0064a20" id="0064a20">　　六尘同时合　　　尘则有六厢</a><br><a name="0064a21" id="0064a21">　　若六唯一处　　　诸大是一尘</a><br><a name="0064a22" id="0064a22">　　若微尘不合　　　彼合何所成</a><br><a name="0064a23" id="0064a23">　　言微尘无厢　　　能成则有厢</a><br><a name="0064a24" id="0064a24">　　有法方所别　　　彼不得言一</a><br><a name="0064a25" id="0064a25">　　影障若非大　　　则彼二非彼</a><br><a name="0064a26" id="0064a26">　　若一行不次　　　取舍亦不同</a><br><a name="0064a27" id="0064a27">　　差别无量处　　　微细亦应见</a><br><a name="0064a28" id="0064a28">　　现见如梦中　　　见所见不俱</a><br><a name="0064a29" id="0064a29">　　见时不分别　　　云何言现见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310063c.htm'><img src='up.gif' border=0></a>
<a href='T310064b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>