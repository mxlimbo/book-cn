<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0027b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷5)</font> <font face='Arial'>T31, p0027b</h2></font><hr>
<span class='old'>
</a><a name="0027a28" id="0027a28">故。尤重轻微有差别故。不苦不乐不分二</a><a name="0027a29" id="0027a29">者。非逼非悦相无异故。无分别故。平等转</span><a name="0027b01" id="0027b01">故。诸适悦受五识相应恒名为乐。意识相应。</a><a name="0027b02" id="0027b02">若在欲界初二静虑近分名喜。但悦心故。</a><a name="0027b03" id="0027b03">若在初二静虑根本名乐名喜。悦身心故。</a><a name="0027b04" id="0027b04">若在第三静虑近分根本名乐。安静尤重无</a><a name="0027b05" id="0027b05">分别故。诸逼迫受五识相应恒名为苦。意识</a><a name="0027b06" id="0027b06">俱者有义唯忧。逼迫心故。诸圣教说意地</a><a name="0027b07" id="0027b07">戚受名忧根故。瑜伽论说。生地狱中诸有</a><a name="0027b08" id="0027b08">情类。异熟无间有异熟生苦忧相续。又说地</a><a name="0027b09" id="0027b09">狱寻伺忧俱。一分鬼趣傍生亦尔。故知意地</a><a name="0027b10" id="0027b10">尤重戚受尚名为忧。况余轻者。有义通二。</a><a name="0027b11" id="0027b11">人天中者恒名为忧。非尤重故。傍生鬼界</a><a name="0027b12" id="0027b12">名忧名苦。杂受纯受有轻重故。奈落迦中</a><a name="0027b13" id="0027b13">唯名为苦。纯受尤重无分别故</a><a name="0027b14" id="0027b14"><p>瑜伽论说。若任运生一切烦恼皆于三受现</a><a name="0027b15" id="0027b15">行可得。广说如前。又说俱生萨迦耶见唯无</a><a name="0027b16" id="0027b16">记性。彼边执见应知亦尔。此俱苦受非忧根</a><a name="0027b17" id="0027b17">摄。论说忧根非无记故。又瑜伽说。地狱诸</a><a name="0027b18" id="0027b18">根余三现行定不成就。纯苦鬼界傍生亦尔。</a><a name="0027b19" id="0027b19">余三定是乐喜忧根。以彼必成现行舍故。</a><a name="0027b20" id="0027b20">岂不客舍彼定不成。宁知彼文唯说客</a><a name="0027b21" id="0027b21">受。应不说彼定成意根。彼六客识有时无</a><a name="0027b22" id="0027b22">故。不应彼论唯说客受通说意根。无异</a><a name="0027b23" id="0027b23">因故。又若彼论依客受说。如何说彼定</a><a name="0027b24" id="0027b24">成八根。若谓五识不相续故定说忧根为</a><a name="0027b25" id="0027b25">第八者。死生闷绝宁有忧根。有执苦根为</a><a name="0027b26" id="0027b26">第八者。亦同此破。设执一形为第八者理</a><a name="0027b27" id="0027b27">亦不然。形不定故。彼恶业招容无形故。彼</a><a name="0027b28" id="0027b28">由恶业令五根门恒受苦故。定成眼等。必</a><a name="0027b29" id="0027b29">有一形于彼何用。非于无间大地狱中可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310027a.htm'><img src='up.gif' border=0></a>
<a href='T310027c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>