<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1595 摄大乘论释 0242c</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1595 摄大乘论释</font> <font face='Arial'>(卷12)</font> 释依慧学差别胜相第八 修时章第五 <font face='Arial'>T31, p0242c</h2></font><hr>
<span class='old'>
</a><a name="0242b28" id="0242b28">无分别智亦尔。未识真如。但学见真如方</a><a name="0242b29" id="0242b29">便。此显未解。譬如人已识文字。未了文字</span><a name="0242c01" id="0242c01">义。正读文字。但能受法。未能受义。根本无</a><a name="0242c02" id="0242c02">分别智亦尔。自利功用已成。未有利他功用。</a><a name="0242c03" id="0242c03">此显已解。譬如人已识文字。又已了义。正在</a><a name="0242c04" id="0242c04">思中。是人具有二能。能识文字。又能了义。</a><a name="0242c05" id="0242c05">以功用究竟故。无分别后智亦尔。已通达真</a><a name="0242c06" id="0242c06">如。又已出观。如前所见解说无倒。此显解已</a><a name="0242c07" id="0242c07">究竟。此偈显学功有异故有差别。前已明三</a><a name="0242c08" id="0242c08">种次第。谓未解己解及解究竟。前一无境。</a><a name="0242c09" id="0242c09">后二有境。谓法及义。后二有境。异相云何</a><a name="0242c10" id="0242c10"><p>论曰</a><a name="0242c11" id="0242c11"><p class='lg'>　　如人正闭目　　　无分别亦尔</a><br><a name="0242c12" id="0242c12">　　如人正开目　　　后得智亦尔　</p></a><a name="0242c13" id="0242c13"><p>释曰。此偈但显根本智及后得智。由依止不</a><a name="0242c14" id="0242c14">同故有差别。根本智依止非心非非心。后得</a><a name="0242c15" id="0242c15">智则依止心故。二智于境有异。根本智不取</a><a name="0242c16" id="0242c16">境。以境智无异故。后得智取境。以境智有</a><a name="0242c17" id="0242c17">异故。根本智不缘境。如闭目。后得智缘境。</a><a name="0242c18" id="0242c18">如开目。此偈显不取境取境有异故有差别。</a><a name="0242c19" id="0242c19">此二智威德差别云何</a><a name="0242c20" id="0242c20"><p>论曰</a><a name="0242c21" id="0242c21"><p class='lg'>　　如空无分别　　　无染碍异边</a><br><a name="0242c22" id="0242c22">　　如空中色现　　　后得智亦尔　</p></a><a name="0242c23" id="0242c23"><p>释曰。譬如虚空有四种德。一无染。二无碍。</a><a name="0242c24" id="0242c24">三无分别。四无边。根本智亦尔。一切世间八</a><a name="0242c25" id="0242c25">法七流等所不能染。由是彼对治故。故说无</a><a name="0242c26" id="0242c26">染。于一切境。如理如量无障无著故说无碍。</a><a name="0242c27" id="0242c27">于一切法。一味真如空遍满故。故说无分别。</a><a name="0242c28" id="0242c28">离一切诸边。中道不可量故。故说无边。譬</a><a name="0242c29" id="0242c29">如色于空中显现。空不可分别。色可分别。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310242b.htm'><img src='up.gif' border=0></a>
<a href='T310243a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>