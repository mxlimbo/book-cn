<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1585 成唯识论 0039b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1585 成唯识论</font> <font face='Arial'>(卷7)</font> <font face='Arial'>T31, p0039b</h2></font><hr>
<span class='old'>
</a><a name="0039a28" id="0039a28">此。二随一故如彼能缘。所缘法故如相应</a><a name="0039a29" id="0039a29">法。决定不离心及心所。此等正理诚证非</span><a name="0039b01" id="0039b01">一。故于唯识应深信受。我法非有空识非</a><a name="0039b02" id="0039b02">无。离有离无故契中道。慈尊依此说二</a><a name="0039b03" id="0039b03">颂言</a><a name="0039b04" id="0039b04"><p class='lg'>　　虚妄分别有　　　于此二都无</a><br><a name="0039b05" id="0039b05">　　此中唯有空　　　于彼亦有此</a><br><a name="0039b06" id="0039b06">　　故说一切法　　　非空非不空</a><br><a name="0039b07" id="0039b07">　　有无及有故　　　是则契中道　</p></a><a name="0039b08" id="0039b08"><p>此颂且依染依他说。理实亦有净分依他。</a><a name="0039b09" id="0039b09">若唯内识似外境起。宁见世间情非情物</a><a name="0039b10" id="0039b10">处时身用定不定转如梦境等。应释此疑。</a><a name="0039b11" id="0039b11">何缘世尊说十二处。依识所变非别实有。</a><a name="0039b12" id="0039b12">为入我空说六二法。如遮断见说续有</a><a name="0039b13" id="0039b13">情。为入法空复说唯识。令知外法亦非</a><a name="0039b14" id="0039b14">有故。此唯识性岂不亦空。不尔。如何。非所</a><a name="0039b15" id="0039b15">执故。谓依识变妄执实法理不可得说为</a><a name="0039b16" id="0039b16">法空。非无离言正智所证唯识性故说为法</a><a name="0039b17" id="0039b17">空。此识若无便无俗谛。俗谛无故真谛亦无。</a><a name="0039b18" id="0039b18">真俗相依而建立故。拨无二谛是恶取空。诸</a><a name="0039b19" id="0039b19">佛说为不可治者。应知诸法有空不空。由</a><a name="0039b20" id="0039b20">此慈尊说前二颂。若诸色处亦识为体。何</a><a name="0039b21" id="0039b21">缘乃似色相显现。一类坚住相续而转。名</a><a name="0039b22" id="0039b22">言熏习势力起故。与染净法为依处故。谓</a><a name="0039b23" id="0039b23">此若无应无颠倒。便无杂染亦无净法。是</a><a name="0039b24" id="0039b24">故诸识亦似色现。如有颂言</a><a name="0039b25" id="0039b25"><p class='lg'>　　乱相及乱体　　　应许为色识</a><br><a name="0039b26" id="0039b26">　　及与非色识　　　若无余亦无　</p></a><a name="0039b27" id="0039b27"><p>色等外境分明现证。现量所得。宁拨为无。</a><a name="0039b28" id="0039b28">现量证时不执为外。后意分别妄生外想。</a><a name="0039b29" id="0039b29">故现量境是自相分。识所变故亦说为有。意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310039a.htm'><img src='up.gif' border=0></a>
<a href='T310039c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>