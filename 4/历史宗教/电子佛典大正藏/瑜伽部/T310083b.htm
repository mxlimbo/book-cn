<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1591 成唯识宝生论 0083b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1591 成唯识宝生论</font> <font face='Arial'>(卷2)</font> <font face='Arial'>T31, p0083b</h2></font><hr>
<span class='old'>
</a><a name="0083a28" id="0083a28">识无彼相故。方知不缘水等为境犹如军觉</a><a name="0083a29" id="0083a29">亦非为因成所缘性有大过失。前已申述。然</span><a name="0083b01" id="0083b01">此外境。于所缘心曾无恩益。若但为因亦大</a><a name="0083b02" id="0083b02">过失。前已说故。又如所言。由共相业之所感</a><a name="0083b03" id="0083b03">故必须见者。此亦不然。未生失眼及以远方</a><a name="0083b04" id="0083b04">不能观故。生无色者亦应得见。若言非彼业</a><a name="0083b05" id="0083b05">力生者。转向余生亦应不见。若言后时是所</a><a name="0083b06" id="0083b06">须者。我亦同然如无色界趣余生时。非无益</a><a name="0083b07" id="0083b07">故。然于饿鬼理亦同然。又复缘我所生邪见。</a><a name="0083b08" id="0083b08">即如次前所引道理。不缘色等有为之事。不</a><a name="0083b09" id="0083b09">缘彼相故如无为觉。是故定知自不晓了。必</a><a name="0083b10" id="0083b10">不令他能为解悟。然诸论文极分明故。如有</a><a name="0083b11" id="0083b11">颂云</a><a name="0083b12" id="0083b12"><p class='lg'>　　纵使河流鬼不见　　　设有所见别为形</a><br><a name="0083b13" id="0083b13">　　明知彼皆由故业　　　业障瞳人坏明睛　</p></a><a name="0083b14" id="0083b14"><p>境虽非有。由业过故而令眼见体。是现有。而</a><a name="0083b15" id="0083b15">不能见斯即自许。故所见物便有别形。由此</a><a name="0083b16" id="0083b16">应知。实无脓血便有妄见。有余复言。然诸饿</a><a name="0083b17" id="0083b17">鬼由其非爱恶业力故。遂令其眼见如是相。</a><a name="0083b18" id="0083b18">虽同一时。余有福类所不见物。此遂谛观可</a><a name="0083b19" id="0083b19">厌之境。由此故知。诸饿鬼心缘其实境。今应</a><a name="0083b20" id="0083b20">问彼。为由眼根作斯妄见。虽无前境见非爱</a><a name="0083b21" id="0083b21">事。为当前境实有斯事。眼识依此生了别耶</a><a name="0083b22" id="0083b22">初且非理。许不爱境无妄心成故。若言此见</a><a name="0083b23" id="0083b23">由想差别实不相违前境空无。是所许故。其</a><a name="0083b24" id="0083b24">第二计如何彼境能现此形。若言由其恶业</a><a name="0083b25" id="0083b25">生者。如何一处众多同类得共居耶。不许碍</a><a name="0083b26" id="0083b26">物此得共余同一处故。如石与瓦许有同居。</a><a name="0083b27" id="0083b27">故知脓水体是别。方令同处见。是其应理。质</a><a name="0083b28" id="0083b28">碍性故。犹如乐等成非碍性。若言脓等是质</a><a name="0083b29" id="0083b29">碍性。不应一处可见如石。由此故知。一处见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310083a.htm'><img src='up.gif' border=0></a>
<a href='T310083c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>