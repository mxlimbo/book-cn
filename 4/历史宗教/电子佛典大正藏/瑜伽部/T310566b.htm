<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1602 显扬圣教论 0566b</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1602 显扬圣教论</font> <font face='Arial'>(卷17)</font> 摄胜决择品第十一之一 <font face='Arial'>T31, p0566b</h2></font><hr>
<span class='old'>
</a><a name="0566a28" id="0566a28">此识相应受一向不苦不乐无记性摄。当知</a><a name="0566a29" id="0566a29">余心所法行相亦尔。如是遍行心法相应故。</span><a name="0566b01" id="0566b01">一类异熟相应故。最极微细相应故。恒常</a><a name="0566b02" id="0566b02">一类缘境而起相应故。不苦不乐相应故。一</a><a name="0566b03" id="0566b03">向无记相应故。是名建立阿赖耶识相应转</a><a name="0566b04" id="0566b04">相</a><a name="0566b05" id="0566b05"><p>问互为因相建立云何。答阿赖耶识与彼转</a><a name="0566b06" id="0566b06">识为二种因。一为种子生因。二为所依止因。</a><a name="0566b07" id="0566b07">种子生因者。谓诸所有善不善无记转识生</a><a name="0566b08" id="0566b08">时。一切皆因阿赖耶识种子而生。所依止因</a><a name="0566b09" id="0566b09">者。谓由阿赖耶识所执色根为依止故。五识</a><a name="0566b10" id="0566b10">身转非无执受又由有此识故得有意根。由</a><a name="0566b11" id="0566b11">此意根为依止故意识得生。譬如依止眼等</a><a name="0566b12" id="0566b12">五种色根五识身转非无五根意识亦尔。非</a><a name="0566b13" id="0566b13">无意根。复次转识与阿赖耶识为二种因。一</a><a name="0566b14" id="0566b14">于现法中长养彼种子故。二于后法中为彼</a><a name="0566b15" id="0566b15">得生摄殖彼种子故。于现法中长养彼种子</a><a name="0566b16" id="0566b16">者。谓随依止阿赖耶识。如是如是善不善无</a><a name="0566b17" id="0566b17">记转识生时。于一依止同生同灭。如是如是</a><a name="0566b18" id="0566b18">熏习此识。由是为因缘故后后转识善不善</a><a name="0566b19" id="0566b19">无记性转。复增上转复炽然转。复明了而得</a><a name="0566b20" id="0566b20">生起。于后法中摄殖彼种子者。谓彼熏习种</a><a name="0566b21" id="0566b21">类能引摄未来即此异熟阿赖耶识。如是种</a><a name="0566b22" id="0566b22">子因故。依止因故。长养种子故。摄殖种子</a><a name="0566b23" id="0566b23">故。是名建立阿赖耶识转识互为因相</a><a name="0566b24" id="0566b24"><p>问诸识俱转相建立云何。答阿赖耶识或于</a><a name="0566b25" id="0566b25">一时唯与一转识俱起谓与意根。所以者何。</a><a name="0566b26" id="0566b26">由此意根恒与我见我慢等相应。高举行相。</a><a name="0566b27" id="0566b27">若有心位若无心位。恒与此识俱时生起。又</a><a name="0566b28" id="0566b28">此意根恒缘阿赖耶识为其境界。执我及慢</a><a name="0566b29" id="0566b29">高举行相而起。又即此识于一时间或与二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310566a.htm'><img src='up.gif' border=0></a>
<a href='T310566c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>