<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1582 菩萨善戒经 0961b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1582 菩萨善戒经</font> <font face='Arial'>(卷1)</font> 菩萨地序品第一 <font face='Arial'>T30, p0961b</h2></font><hr>
<span class='old'>
</a><a name="0961a28" id="0961a28">物。若自取已若见他取心生随喜。若自造作</a><a name="0961a29" id="0961a29">五逆之罪。见他造作心生欢喜。若自造作十</span><a name="0961b01" id="0961b01">不善业。若见他作心生欢喜。以是不善业因</a><a name="0961b02" id="0961b02">缘故。当生畜生饿鬼地狱。若边地人身长寿</a><a name="0961b03" id="0961b03">天身诸根不具。亲近邪见不值佛世。如是等</a><a name="0961b04" id="0961b04">罪今悉诚心求哀忏悔。如于现在释迦佛前。</a><a name="0961b05" id="0961b05">如来世尊真实知见。其智无碍净眼无障。常</a><a name="0961b06" id="0961b06">为一切众生证人。唯愿观我诚心忏悔。我</a><a name="0961b07" id="0961b07">从今日更不敢作。复次十方诸佛及诸菩萨</a><a name="0961b08" id="0961b08">至心谛听。若我过去无量世中。及现在世所</a><a name="0961b09" id="0961b09">修惠施乃至施于畜生一把。若我持戒乃至</a><a name="0961b10" id="0961b10">一念如是功德。悉以回向无上菩提。如过去</a><a name="0961b11" id="0961b11">佛及诸菩萨发愿回向。如未来佛及诸菩萨</a><a name="0961b12" id="0961b12">发愿回向。亦如十方现在诸佛诸菩萨等发</a><a name="0961b13" id="0961b13">愿回向。舍利弗。菩萨如是至心礼拜恭敬诸</a><a name="0961b14" id="0961b14">佛过六月已。若去若立若行若坐。十方诸佛</a><a name="0961b15" id="0961b15">示其身面。具足三十二相八十种好。虽示菩</a><a name="0961b16" id="0961b16">萨如是相好。而于法界初无动转。何以故。如</a><a name="0961b17" id="0961b17">来真实知其心故。十方诸佛定知是人堪任</a><a name="0961b18" id="0961b18">受持菩萨禁戒修集慈悲。能坏魔众转正法</a><a name="0961b19" id="0961b19">轮。能调众生宣说法界。以是义故。十方诸佛</a><a name="0961b20" id="0961b20">为是菩萨示现其身。舍利弗。如师子吼猫狸</a><a name="0961b21" id="0961b21">能不。不也世尊。若有不于无量世中无量佛</a><a name="0961b22" id="0961b22">所殖诸德本能得受持菩萨戒不不也世尊。</a><a name="0961b23" id="0961b23">舍利弗。如香象王之所负担驴能胜不。不也</a><a name="0961b24" id="0961b24">世尊。舍利弗。如日月光萤火及不。不也世尊。</a><a name="0961b25" id="0961b25">舍利弗。如毗沙门所有财宝贫者等不。不也</a><a name="0961b26" id="0961b26">世尊。舍利弗金翅鸟飞乌能及不。不也世尊。</a><a name="0961b27" id="0961b27">舍利弗。若有能于无量世中无量佛所深殖</a><a name="0961b28" id="0961b28">德本。是人乃能受菩萨戒。了了见于十方诸</a><a name="0961b29" id="0961b29">佛。舍利弗。受菩萨戒已。若有客尘烦恼因缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300961a.htm'><img src='up.gif' border=0></a>
<a href='T300961c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>