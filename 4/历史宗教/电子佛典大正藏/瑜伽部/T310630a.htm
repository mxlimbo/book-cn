<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1604 大乘庄严经论 0630a</TITLE>
</head> 
<BODY id='T31' onbeforeprint='hide()' onafterprint='show()'>

<font face='Arial'><h2>No. 1604 大乘庄严经论</font> <font face='Arial'>(卷8)</font> 度摄品第十七之一 <font face='Arial'>T31, p0630a</h2></font><hr>
<span class='old'>
</a><a name="0629c28" id="0629c28">勇者。是精进自性。遮余业中勇猛故言善。除</a><a name="0629c29" id="0629c29">外道解脱中勇猛故言正。有信有欲故者。是</span><a name="0630a01" id="0630a01">精进因。由信及求精进得起故。念增者。是精</a><a name="0630a02" id="0630a02">进果。念定等功德复由精进起故。对治者。是</a><a name="0630a03" id="0630a03">精进业。如经中说。起精进者能得乐住。不</a><a name="0630a04" id="0630a04">杂诸恶不善法故。具德者。是精进相应。由具</a><a name="0630a05" id="0630a05">无贪等功德故。彼七种者。是精进品类。彼人</a><a name="0630a06" id="0630a06">有七品精进。一学戒精进。二学定精进。三学</a><a name="0630a07" id="0630a07">慧精进四身精进。五心精进。六无间精进。七</a><a name="0630a08" id="0630a08">尊重精进。偈曰</a><a name="0630a09" id="0630a09"><p class='lg'>　　心住及念进　　　乐生亦通住</a><br><a name="0630a10" id="0630a10">　　诸法之上首　　　彼种三复三　</p></a><a name="0630a11" id="0630a11"><p>释曰。此偈明禅波罗蜜六义。心住者。是定自</a><a name="0630a12" id="0630a12">性。由心住内故。念进者。是定因。有念故于缘</a><a name="0630a13" id="0630a13">不忘。依进故禅定得起。乐生者是定果。离退</a><a name="0630a14" id="0630a14">方便离果不虚故。通住者。是定业。通谓五</a><a name="0630a15" id="0630a15">通。住谓三住。圣住天住梵住。禅定能令五通</a><a name="0630a16" id="0630a16">及三住皆得自在住故。诸法之上首者。是定</a><a name="0630a17" id="0630a17">相应。如经中说。三摩提者诸法上首故。彼种</a><a name="0630a18" id="0630a18">三复三者。是定品类。彼人有二种三品。一者</a><a name="0630a19" id="0630a19">有觉有观无觉有观无觉无观三品故。二者</a><a name="0630a20" id="0630a20">喜俱乐俱舍俱三品故。偈曰</a><a name="0630a21" id="0630a21"><p class='lg'>　　正择与定持　　　善脱及命说</a><br><a name="0630a22" id="0630a22">　　诸法之上首　　　彼亦有三种　</p></a><a name="0630a23" id="0630a23"><p>释曰。此偈明般若波罗蜜六义。正择者。是慧</a><a name="0630a24" id="0630a24">自性。由离邪业及世间所识业。正择出世间</a><a name="0630a25" id="0630a25">法故。定持者。是慧因。由定持慧如实解法</a><a name="0630a26" id="0630a26">故。善脱者。是慧果。谓于染污得善解脱。何以</a><a name="0630a27" id="0630a27">故。由世间出世间大出世间正择故。命说者。</a><a name="0630a28" id="0630a28">是慧业。由慧命及善说慧命者以彼无上正</a><a name="0630a29" id="0630a29">择为命故。善说者。正说正法故。诸法之上首<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T310629c.htm'><img src='up.gif' border=0></a>
<a href='T310630b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>