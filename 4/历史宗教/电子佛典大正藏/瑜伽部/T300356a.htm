<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1579 瑜伽师地论 0356a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1579 瑜伽师地论</font> <font face='Arial'>(卷15)</font> 本地分中闻所成地第十之一 <font face='Arial'>T30, p0356a</h2></font><hr>
<span class='old'>
</a><a name="0355c28" id="0355c28">受生有情。于彼彼处同所居止。谓三界中。</a><a name="0355c29" id="0355c29">除诸恶趣可厌处故。如前已说</b></span><a name="0356a01" id="0356a01"><p>已说九种佛教所应知处。次说十种。谓十遍</a><a name="0356a02" id="0356a02">处。当知即诸解脱所作成就。余解脱。胜处。</a><a name="0356a03" id="0356a03">遍处。如摄事分。当广分别。又有十无学支。</a><a name="0356a04" id="0356a04">当知无学五蕴所摄。谓戒蕴。定蕴。慧蕴。解</a><a name="0356a05" id="0356a05">脱蕴。解脱知见蕴。如是已说十种佛教所应</a><a name="0356a06" id="0356a06">知处。及前所说佛教所应知处等。当知皆是</a><a name="0356a07" id="0356a07">内明处摄</b></a><a name="0356a08" id="0356a08"><p>云何医方明处。当知此明略有四种。谓于</a><a name="0356a09" id="0356a09">病相善巧。于病因善巧。于已生病断灭善</a><a name="0356a10" id="0356a10">巧。于已断病后更不生方便善巧。如是善</a><a name="0356a11" id="0356a11">巧广分别义。如经应知。已说医方明处。</b><p>云</a><a name="0356a12" id="0356a12">何因明处。谓于观察义中。诸所有事。此复云</a><a name="0356a13" id="0356a13">何。焱夏显</b></a><a name="0356a14" id="0356a14"><p class='lg'>　　论体论处所　　　论据论庄严</a><br><a name="0356a15" id="0356a15">　　论负论出离　　　论多所作法　</p></a><a name="0356a16" id="0356a16"><p>当知此中略有七种。一论体性。二论处所。</a><a name="0356a17" id="0356a17">三论所依。四论庄严。五论堕负。六论出离。七</a><a name="0356a18" id="0356a18">论多所作法</b></a><a name="0356a19" id="0356a19"><p>云何论体性。谓有六种。一言论。二尚论。三</a><a name="0356a20" id="0356a20">诤论。四毁谤论。五顺正论。六教导论</b></a><a name="0356a21" id="0356a21"><p>言论者。谓一切言说。言音。言词。是名言论。</b></a><a name="0356a22" id="0356a22"><p>尚论者。谓诸世间随所应闻。所有言论</b></a><a name="0356a23" id="0356a23"><p>诤论者。谓或依诸欲所起。若自所摄诸欲</a><a name="0356a24" id="0356a24">他所侵夺。若他所摄诸欲自行侵夺。若所爱</a><a name="0356a25" id="0356a25">有情所摄诸欲。更相侵夺。或欲侵夺。若无</a><a name="0356a26" id="0356a26">摄受诸欲。谓歌舞戏笑等所摄。若倡女仆从</a><a name="0356a27" id="0356a27">等所摄。或为观看。或为受用。于如是等诸</a><a name="0356a28" id="0356a28">欲事中。未离欲者。为欲界贪所染污者。</a><a name="0356a29" id="0356a29">因坚执故。因缚着故。因耽嗜故。因贪爱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300355c.htm'><img src='up.gif' border=0></a>
<a href='T300356b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>