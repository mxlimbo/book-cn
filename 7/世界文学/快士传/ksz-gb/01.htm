<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>快士传</title>
<!--这一部份就是CSS语法-->
<link rel=stylesheet type="text/css" href="mycss.css">
</head>

<body  ONCONTEXTMENU="window.event.returnValue=false" bgcolor="#FFDDFF" >

<table border="0" width="100%"  CELLPADDING=6>
<tr>
<td rowspan="2" valign="top">
      <p align="center"><img border="0" src="top1.jpg" width="60" height="120"><p align="center">
      <font color="#FFFFFF" face="标楷体" size="4"><a href="menu.htm">
      上一页</a><br>
      <a href="02.htm">
      下一页</a><br>
      <a href="menu.htm">
      回目录</a><br>
      <a href="index.htm">
      回首页</a></font></p>
      　
<td bgcolor="#808000">
<font color="#FFFFFF"><b>徐述夔　快士传</b></font>
<td rowspan="2" valign="top">
      <p align="center"><img border="0" src="icon.gif" width="45" height="45"></p>
      　
 <tr>
    <td width="70%" valign="top" bgcolor="#D9B686">
      <p align="center"><font face="标楷体" size="4" color="#0000FF">序</font>
      <hr color="#808000">
      <p style="line-height: 150%">　　古今之载籍繁矣。求其快人心者，历数代止一二人。就此一二人之身，求其快人心者，终一生止一二事。甚哉，快心之人与快心之事不可多得，有如此也。盖必我快我心，而後可以快人心。我生平有所郁郁不得志於初，深望异日之云蒸龙变，得大伸其志。而或遭时不偶，赉志以没，则不快即稍稍得一伸而不尽伸，则终不快。且我将有所报於人，而不克报；人或有所托於我，而不克如其托，则又不快。以我自揣，不快我心之事凡几，而及身不能快，至待之後人；今生不能快，至需之来世，则长逝者魂魄私恨无穷。此志士所为仰天推心而泣血者也。予尝缅想古今以来，策如苏秦，而不获雪敝裘之耻者何限；智如张仪，而不获报盗壁之冤者何限；膑脚如孙子而不获制庞涓之命者何限；折肋如范睢，而不获取魏齐之头者何限。韩信无萧何之荐，则一饭之德曷酬；季布无朱家之藏，则千金之诺莫显；长卿不逢汉帝，则题桥适见笑於王孙；班超不勒燕然，则投笔只受嗤於俗辈；使孤儿早殒於屠氏，则程婴存赵之念空怀；使高祖见杀於鸿门，则张良为韩之情徒结。彼偶邀天幸，而得送厥衷，声施後世，亦极难耳。其他嗟命途之多舛，悲遂命之无时，不可胜数。虽怀瑾握瑜，含诟忍辱，而其人既厄，则名亦弗传。呜呼！天实为之，谓之何哉？假当挽世，而有人焉，有愿必成，有忿必泄，矢己必表之日星，救人必出之汤火，慷慨淋漓，不留遗憾，斯其快我心而并快人心为何如者！余爱之慕之，乐得而称述之，因目之日快士，而为之传云。&nbsp;<p align="right">
      五色石主人题</p>
    <hr color="#808000">  
    </td>
  </tr>
  <tr>
    <td width="100%"  colspan="3">　<center><font color="#FFFFFF"><a href="menu.htm">上一页</a>　<a href="02.htm">下一页</a>　<a href="menu.htm">回目录</a>　<a href="index.htm">回首页</a><br>
      <br>
      </font>
      <font size="2">本电子书由 『<a href="http://bookcool.idv.to">书林书库</a>』免费制作，如果您觉得有参考价值，欢迎免费下载使用。</font></center></td> 
  </tr>
</table>

</body>

</html>
