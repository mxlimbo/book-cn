<html>
<head>
<title>搜神记卷十二</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td><img src="top1.gif" width="776" height="60" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="410"><img src="top2.gif" width="410" height="21" border="0"></td>
    <td width="58"><a href="content.htm"><img src="return.gif" width="58" height="21" border="0"></a></td>
    <td width="22"></td>
    <td width="58"><a href="13.htm"><img src="last.gif" width="58" height="21" border="0"></a></td>
    <td width="22"></td>
    <td width="58"><a href="15.htm"><img src="next.gif" width="58" height="21" border="0"></a></td>
    <td width="148"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top" align="center"> 
    <td background="mainbg.gif"> 
      <table width="500" cellspacing="0" cellpadding="0" align="center" border="0">
        <tr> 
          <td> 
            <p align="center" class="h">&nbsp;</p>
            <p align="center" class="h">搜神记卷十二 </p>
          </td>
        </tr>
      </table>
      <br>
      <table width="600" border="0" cellspacing="0" cellpadding="0" align="center">
        <tr> 
          <td> 
            <p>　　天有五气，万物化成：木清则仁，火清则礼，金清则义，水清则智，土清则思：五气尽纯，圣德备也。木浊则弱，火浊则淫，金浊则暴，水浊则贪，土浊则顽：五气尽浊，民之下也。中土多圣人，和气所交也。绝域多怪物，异气所产也。苟禀此气，必有此形；苟有此形，必生此性。故食谷者智能而文，食草者多力而愚，食桑者有丝而蛾，食肉者勇橄而悍，食土者无心而不息，食气者神明而长寿，不食者不死而神。大腰无雄，细腰无雌；无雄外接，无雌外育。三化之虫，先孕后交；兼爱之兽，自为牝牡；寄生因夫高木，女萝托乎茯苓，木株于土，萍植于水，鸟排虚而飞，兽跖实而走，虫土闭而蛰，鱼渊潜而处。本乎天者亲上，本乎地者亲下，本乎时者亲旁：各从其类也。千岁之雉，入海为蜃；百年之雀，入海为蛤；千岁龟鼋，能与人语；千岁之狐，起为美女；千岁之蛇，断而复续；百年之鼠，而能相卜：数之至也。春分之日，鹰变为鸠；秋分之日，鸠变为鹰：时之化也。故腐草之为萤也，朽苇之为也，稻之为●也，麦之为蝴蝶也；羽翼生焉，眼目成焉，心智在焉：此自无知化为有知，而气易也。雀之为獐也，之为虾也：不失其血气，而形性变也。若此之类，不可胜论。应变而动，是为顺常；苟错其方，则为妖眚。故下体生于上，上体生于下：气之反者也。人生兽，兽生人：气之乱者也。男化为女，女化为男：气之贸者也。鲁，牛哀，得疾，七日化而为虎，形体变易，爪牙施张。其兄启户而入，搏而食之。方其为人，不知其将为虎也；方有为虎，不知其常为人也。故晋，太康中，陈留阮士r，伤于虺，不忍其痛，数嗅其疮，已而双虺成于鼻中。元康中，历阳纪元载客食道龟，已而成瘕，医以药攻之，下龟子数升，大如小钱，头足壳备，文甲皆具，惟中药已死。夫妻非化育之气，鼻非胎孕之所，享道非下物之具：从此观之，万物之生死也，与其变化也，非通神之思，虽求诸已，恶识所自来。然朽草之为萤，由乎腐也；麦之为蝴蝶，由乎湿也。尔则万物之变，皆有由也。农夫止麦之化者，沤之以灰；圣人理万物之化者，济之以道：其然与；不然乎？</p>
            <p>　　季桓子穿井，获如土缶，其中有羊焉，使问之仲尼，曰：&quot;吾穿井其获狗，何耶？&quot;仲尼曰：&quot;以丘所闻，羊也。丘闻之：木石之怪，夔，'魍魉。'水中之怪，龙，'罔象。'土中之怪曰'贲羊。'&quot;夏鼎志曰：&quot;'罔象'如三岁儿，赤目，黑色，大耳，长臂，赤爪。索缚，则可得食。&quot;王子曰：&quot;木精为'游光，'金精为'清明'&quot;也。</p>
            <p>　　晋惠帝元康中，吴郡娄县怀瑶家忽闻地中有犬声隐隐。视声发处，上有小窍，大如P穴。瑶以杖刺之，入数尺，觉有物。乃掘视之，得犬子，雌雄各一，目犹未开，形大于常犬。哺之，而食。左右咸往观焉。长老或云：&quot;此名'犀犬，'得之者，令家富昌，宜当养之。&quot;以目未开，还置窍中，覆以磨砻，宿昔发视，左右无孔，遂失所在。瑶家积年无他祸幅。至太兴中，吴郡太守张懋，闻斋内床下犬声。求而不得。既而地坼，有二犬子，取而养之，皆死。其后懋为吴兴兵沈充所杀。尸子曰：&quot;地中有犬，名曰'地狼；'有人，名曰'无伤。'夏鼎志曰：&quot;掘地而得狗，名曰'贾；'掘地而得豚，名曰'邪；'掘地而得人；名曰'聚：''聚'无伤也。&quot;此物之自然，无谓鬼神而怪之。然则'贾'与'地狼'名异，其实一物也。淮南毕万曰：&quot;千岁羊肝，化为'地宰；'蟾蜍得'(上艹下瓜)，'卒时为'鹑。'&quot;此皆因气化以相感而成也。</p>
            <p>　　吴诸葛恪为丹阳太守，尝出猎，两山之间，有物如小儿，伸手欲引人。恪令伸之，乃引去故地。去故地，即死。既而参佐问其故，以为神明。恪曰：&quot;此事在白泽图内；曰：'两山之间，其精如小儿，见人，则伸手欲引人，名曰&quot;菽遥&quot;引去故地，则死。'无谓神明而异之。诸君偶未见耳。&quot;</p>
            <p>　　王莽建国四年，池阳有小人景，长一尺余，或乘车，或步行，操持万物，大小各自相称，三日乃止。莽甚恶之。自后盗贼日甚，莽竟被杀。管子曰：&quot;涸泽数百岁，谷之不徙，水之不绝者，生'庆忌。''庆忌'者，其状若人，其长四寸，衣黄衣，冠黄冠，戴黄盖，乘小马，好疾驰，以其名呼之，可使千里外一日反报。&quot;然池阳之景者，或&quot;庆忌&quot;也乎。又曰：&quot;涸小水精，生'h。'&quot;'h'者，一头而两身，其状若蛇，长八尺，以其名呼之，可使取鱼鳖。</p>
            <p>　　晋，扶风杨道和，夏于田中，值雨，至桑树下，霹雳下击之，道和以锄格折其股，遂落地，不得去。唇如丹，目如镜，毛角长三寸，余状似六畜，头似A猴。</p>
            <p>　　秦时，南方有&quot;落头民，&quot;其头能飞。其种人部有祭祀，号曰&quot;虫落，&quot;故因取名焉，吴时，将军朱桓，得一婢，每夜卧后，头辄飞去。或从狗窦，或从天窗中出入，以耳为翼，将晓，复还。数数如此，傍人怪之，夜中照视，唯有身无头，其体微冷，气息裁属。乃蒙之以被。至晓，头还，碍被不得安，两三度，堕地。噫咤甚愁，体气甚急，状若将死。乃去被，头复起，傅颈。有顷，和平。桓以为大怪，畏不敢畜，乃放遣之。既而详之，乃知天性也。时南征大将，亦往往得之。又尝有覆以铜盘者，头不得进：遂死。</p>
            <p>　　江，汉之域，有&quot;人，&quot;其先，廪君之苗裔也，能化为虎。长沙所属蛮县东高居民，曾作槛捕虎，槛发，明日众人共往格之，见一亭长，赤帻，大冠，在槛中坐。因问&quot;君何以入此中？&quot;亨长大怒曰：&quot;昨忽被县召，夜避雨，遂误入此中。急出我。&quot;曰：&quot;君见召，不当有文书耶？&quot;即出怀中召文书。于是即出之。寻视，乃化为虎，上山走。或云：&quot;，虎化为人，如着紫葛衣，其足无踵，虎，有五指者，皆是。&quot;</p>
            <p>　　蜀中西南高山之上，有物，与猴相类，长七尺，能作人行，善走逐人，名曰&quot;o国，&quot;一名&quot;马化，&quot;或曰&quot;P猿。&quot;伺道行妇女有美者，辄盗取，将去，人不得知。若有行人经过其旁，皆以长绳相引，犹故不免。此物能别男女气臭，故取女，男不取也。若取得人女，则为家室。其无子者，终身不得还。十年之后，形皆类之。意亦迷惑，不复思归。若有子者，辄抱送还其家，产子，皆如人形。有不养者，其母辄死；故惧怕之，无敢不养。及长，与人不异。皆以杨为姓。故今蜀中西南多诸杨，率皆是&quot;●国&quot;&quot;马化&quot;之子孙也。</p>
            <p>　　临川间诸山有妖物，来常因大风雨，有声如啸，能射人，其所着者，有顷，便肿，大毒。有雌雄：雄急，而雌缓；急者不过半日间，缓者经宿。其旁人常有以救之，救之少迟，则死。俗名曰&quot;刀劳鬼。&quot;故外书云：&quot;鬼神者，其祸福发扬之验于世者也。&quot;老子曰：&quot;昔之得一者：天得一以清，地得一以宁，神得一以灵，谷得一以盈，侯王得一以为天下贞。&quot;然则天地鬼神，与我并生者也；气分则性异，域别则形殊，莫能相兼也。生者主阳，死者主阴，性之所托，各安其生，太阴之中，怪物存焉。</p>
            <p>　　越地深山中有鸟，大如鸠，青色，名曰&quot;冶鸟，&quot;穿大树，作巢，如五六升器，户口径数寸：周饰以土垭，赤白相分，状如射侯。伐木者见此树，即避之去；或夜冥不见鸟，鸟亦知人不见，便鸣唤曰：&quot;咄咄上去！&quot;明日便宜急上；&quot;咄咄下去！&quot;明日便宜急下；若不使去，但言笑而不已者，人可止伐也。若有秽恶及其所止者，则有虎通夕来守，人不去，便伤害人。此鸟，白日见其形，是鸟也；夜听其鸣，亦鸟也；时有观乐者，便作人形，长三尺，至涧中取石蟹；就人炙之，人不可犯也。越人谓此鸟是&quot;越祝&quot;之祖也。</p>
            <p>　　南海之外，有&quot;鲛人，&quot;水居，如鱼，不废织绩。其眼，泣，则能出珠。</p>
            <p>　　庐江耽，枞阳二县境，上有大青小青黑居山野之中，时闻哭声多者至数十人，男女大小，如始丧者。邻人惊骇，至彼奔赴，常不见人。然于哭地，必有死丧。率声若多，则为大家；声若小，则为小家。</p>
            <p>　　庐江大山之间，有&quot;山都，&quot;似人，裸身，见人便走。有男，女，可长四五丈，能●相唤，常在幽昧之中，似魑魅鬼物。</p>
            <p>　　汉光武中平中，(编者按：中平当为中元，因光武无中平年号。或光武为灵帝之误。)有物处于江水，其名曰&quot;蜮，&quot;一曰&quot;短狐。&quot;能含沙射人。所中者，则身体筋急，头痛，发热。剧者至死。江人以术方抑之，则得沙石于肉中。诗所谓&quot;为鬼，为蜮，&quot;则不可测也。今俗谓之&quot;溪毒。&quot;先儒以为男女同川而浴，淫女，为主乱气所生也。</p>
            <p>　　汉，永昌郡不违县，有禁水；水有毒气，唯十一月，十三月差可渡涉，自正月至十月不可渡；渡辄病杀人，其气中有恶物，不见其形，其似有声。如有所投击内中木，则折；中人，则害。士俗号为&quot;鬼弹。&quot;故郡有罪人，徙之禁防，不过十日，皆死。</p>
            <p>　　余外妇姊夫蒋士，有佣客，得疾，下血；医以中蛊，乃密以Z荷根布席下，不使知，乃狂言曰：&quot;食我虫者，乃张小小也。&quot;乃呼&quot;小小亡&quot;云，今世攻蛊，多用Z荷根，往往验。Z荷，或谓嘉草。</p>
            <p>　　鄱阳赵寿，有犬，蛊，时陈岑诣寿，忽有大黄犬六七群，出吠岑，后余相伯归与寿妇食，吐血，几死。乃屑桔梗以饮之而愈。蛊有怪物，若鬼，其妖形变化杂类殊种：或为狗豕，或为虫蛇。其人不自知其形状，行之于百姓，所中皆死。</p>
            <p>　　荥阳郡有一家，姓廖，累世为蛊，以此致富。后取新妇，不以此语之。遇家人咸出，唯此妇守舍，忽见屋中有大缸，妇试发之，见有大蛇，妇乃作汤灌杀之。及家人归，妇具白其事，举家惊惋。未几，其家疾疫，死亡略尽。</p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='13.htm'>上一卷</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='15.htm'>下一卷</a></div>
                </td>
              </tr>
            </table>
            <p align=center>□ 作者：干宝
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

