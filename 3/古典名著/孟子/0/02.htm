<html>
<head>
<title>卷一 梁惠王章句上</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.jpg" topmargin="0" marginwidth="0" marginheight="0">
<table width="776" border="0" cellspacing="0" cellpadding="0" align="center" background="topbg.gif">
  <tr> 
    <td width="165"><img width="165" height="46" border="0" src="top1.gif"></td>
    <td align="right"><img src="top2.gif" width="38" height="46" border="0"></td>
  </tr>
</table>
<table border="0" cellpadding="0" cellspacing="0" width="776" align="center" background="tablebg.gif">
  <tr valign="middle"> 
    <td height="104" width="78"> 
      <p align="center" class="h"><img src="top3.gif" width="78" height="104"></p>
    </td>
    <td align="center" height="104" background="top3bg.gif" class="h"> 
      <p><b>卷一　梁惠王章句上</b></p>
      </td>
  </tr>
</table>
<table border="0" cellpadding="0" cellspacing="0" width="776" align="center" background="tablebg.gif">
  <tr valign="top"> 
    <td width="80"> 
      <p>&nbsp;</p>
      <table border="0" cellpadding="0" cellspacing="0" width="80">
        <tr valign="top"> 
          <td width="6"></td>
          <td width="24"><a href="content.htm"><img src="return.gif" width="24" height="71" border="0"></a></td>
          <td width="24"><a href="01.htm"><img src="last.gif" width="24" height="71" border="0"></a></td>
          <td width="24"><a href="03.htm"><img src="next.gif" width="24" height="71" border="0"></a></td>
        </tr>
      </table>
    </td>
    <td align="center" colspan="2"> 
      <table width="580" border="0" cellspacing="0" cellpadding="0" align="center">
        <tr> 
          <td>
            <div align="center"></div>
            <p>　　孟子见梁惠王。<font style="FONT-SIZE: 9pt"><font color="#551A8B">梁惠王，魏侯也。都大梁，僭称王，溢曰惠。史记：“惠王三十五年，卑礼厚币以招贤者，而孟轲至梁。”</font></font>王曰：“叟不远千里而来，亦将有以利吾国乎？”<font style="FONT-SIZE: 9pt"><font color="#551A8B">叟，长老之称。王所谓利，盖富国强兵之类。</font></font>孟子对曰：“王何必曰利？亦有仁义而已矣。<font style="FONT-SIZE: 9pt"><font color="#551A8B">仁者，心之德、爱之理。义者，心之制、事之宜也。此二句乃一章之大指，下文乃详言之。后多放此。</font></font>王曰‘何以利吾国’？大夫曰‘何以利吾家’？士庶人曰‘何以利吾身’？上下交征利而国危矣。万乘之国s其君者，必千乘之家；千乘之国s其君者，必百乘之家。万取千焉，千取百焉，不为不多矣。苟为后义而先利，不夺不餍。<font style="FONT-SIZE: 9pt"><font color="#551A8B">乘，去声。餍，于艳反。此言求利之害，以明上文何必曰利之意也。征，取也。上取乎下，下取乎上，故曰交征。国危，谓将有s夺之祸。乘，车数也。万乘之国者，天子畿内地方千里，出车万乘。千乘之家者，天子之公卿采地方百里，出车千乘也。千乘之国，诸侯之国。百乘之家，诸侯之大夫也。s，下杀上也。餍，足也。言臣之于君，每十分而取其一分，亦已多矣。若又以义为后而以利为先，则不s其君而尽夺之，其心未肯以为足也。</font></font>未有仁而遗其亲者也，未有义而后其君者也。<font style="FONT-SIZE: 9pt"><font color="#551A8B">此言仁义未尝不利，以明上文亦有仁义而已之意也。遗，犹弃也。后，不急也。言仁者必爱其亲，义者必急其君。故人君躬行仁义而无求利之心，则其下化之，自亲戴于己也。</font></font>王亦曰仁义而已矣，何必曰利？”<font style="FONT-SIZE: 9pt"><font color="#551A8B">重言之，以结上文两节之意。此章言仁义根于人心之固有，天理之公也。利心生于物我之相形，人欲之私也。循天理，则不求利而自无不利；殉人欲，则求利未得而害已随之。所谓毫厘之差，千里之缪。此孟子之书所以造端托始之深意，学者所宜精察而明辨也。太史公曰：“余读孟子书至梁惠王问何以利吾国，未尝不废书而叹也。曰嗟乎！利诚乱之始也。夫子罕言利，常防其源也。故曰‘放于利而行，多怨’。自天子以至于庶人，好利之弊，何以异哉？”程子曰“君子未尝不欲利，但专以利为心则有害。惟仁义则不求利而未尝不利也。当是之时，天下之人惟利是求，而不复知有仁义。故孟子言仁义而不言利，所以拔本塞源而救其弊，此圣贤之心也。”</font></font></p>
            <p>　　孟子见梁惠王，王立于沼上，顾鸿e麋鹿，曰：“贤者亦乐此乎？”<font style="FONT-SIZE: 9pt"><font color="#551A8B">乐，音洛，篇内同。沼，池也。鸿，e之大者。麋，鹿之大者。</font></font>孟子对曰：“贤者而后乐此，不贤者虽有此，不乐也。<font style="FONT-SIZE: 9pt"><font color="#551A8B">此一章之大指。</font></font>诗云：‘经始灵台，经之营之，庶民攻之，不日成之。经始勿亟，庶民子来。王在灵囿，~鹿攸伏，~鹿濯濯，白鸟鹤鹤。王在灵沼，于鱼跃。’文王以民力为台为沼。而民欢乐之，谓其台曰灵台，谓其沼曰灵沼，乐其有麋鹿鱼鳖。古之人与民偕乐，故能乐也。<font style="FONT-SIZE: 9pt"><font color="#551A8B">亟，音棘。~，音忧。鹤，诗作G，户角反。于，音乌。此引诗而释之，以明贤者而后乐此之意。诗大雅灵台之篇，经，量度也。灵台，文王台名也。营，谋为也。攻，治也。不日，不终日也。亟，速也，言文王戒以勿亟也。子来，如子来趋父事也。灵囿、灵沼，台下有囿，囿中有沼也。~，牝鹿也。伏，安其所，不惊动也。濯濯，肥泽貌。鹤鹤，洁白貌。于，叹美辞。，满也。孟子言文王虽用民力，而民反欢乐之，既加以美名，而又乐其所有。盖由文王能爱其民，故民乐其乐，而文王亦得以享其乐也。</font></font>汤誓曰：‘时日害丧？予及女偕亡。’民欲与之偕亡，虽有台池鸟兽，岂能独乐哉？”害，音曷。丧，去声。女，音汝。此引书而释之，以明不贤者虽有此不乐之意也。汤誓，商书篇名。时，是也。日，指夏桀。害，何也。桀尝自言，吾有天下，如天之有日，日亡吾乃亡耳。民怨其虐，故因其自言而目之曰，此日何时亡乎？若亡则我宁与之俱亡，盖欲其亡之甚也。孟子引此，以明君独乐而不恤其民，则民怨之而不能保其乐也。</p>
            <p>　　梁惠王曰：“寡人之于国也，尽心焉耳矣。河内凶，则移其民于河东，移其粟于河内。河东凶亦然。察邻国之政，无如寡人之用心者。邻国之民不加少，寡人之民不加多，何也？”<font style="FONT-SIZE: 9pt"><font color="#551A8B">寡人，诸侯自称，言寡德之人也。河内河东皆魏地。凶，岁不熟也。移民以就食，移粟以给其老稚之不能移者。</font></font>孟子对曰：“王好战，请以战喻。填然鼓之，兵刃既接，弃甲曳兵而走。或百步而后止，或五十步而后止。以五十步笑百步，则何如？”曰：“不可，直不百步耳，是亦走也。”曰：“王如知此，则无望民之多于邻国也。<font style="FONT-SIZE: 9pt"><font color="#551A8B">好，去声。填，音田。填，鼓音也。兵以鼓进，以金退。直，犹但也。言此以譬邻国不恤其民，惠王能行小惠，然皆不能行王道以养其民，不可以此而笑彼也。杨氏曰：“移民移粟，荒政之所不废也。然不能行先王之道，而徒以是为尽心焉，则末矣。”</font></font>不违农时，谷不可胜食也；数罟不入闯兀鱼鳖不可胜食也；斧斤以时入山林，材木不可胜用也。谷与鱼鳖不可胜食，材木不可胜用，是使民养生丧死无憾也。养生丧死无憾，王道之始也。<font style="FONT-SIZE: 9pt"><font color="#551A8B">胜，音升。数，音促。罟，音古。矗音乌。农时，谓春耕夏耘秋收之时。凡有兴作，不违此时，至冬乃役之也。不可胜食，言多也。数，密也。罟，网也。矗下之地，水所聚也。古者网罟必用四寸之目，鱼不满尺，市不得粥，人不得食。山林川泽，与民共之，而有厉禁。草木零落，然后斧斤入焉。此皆为治之初，法制未备，且因天地自然之利，而撙节爱养之事也。然饮食宫室所以养生，祭祀棺椁所以送死，皆民所急而不可无者。今皆有以资之，则人无所恨矣。王道以得民心为本，故以此为王道之始。</font></font>五亩之宅，树之以桑，五十者可以衣帛矣；鸡豚狗彘之畜，无失其时，七十者可以食肉矣；百亩之田，勿夺其时，数口之家可以无饥矣；谨庠序之教，申之以孝悌之养，颁白者不负戴于道路矣。七十者衣帛食肉，黎民不饥不寒，然而不王者，未之有也。<font style="FONT-SIZE: 9pt"><font color="#551A8B">衣，去声。畜，敕六反。数，去声。王，去声。凡有天下者人称之曰王，则平声；据其身临天下而言曰王，则去声。后皆放此。五亩之宅，一夫所受，二亩半在田，二亩半在邑。田中不得有木，恐妨五谷，故于墙下植桑以供蚕事。五十始衰，非帛不暖，未五十者不得衣也。畜，养也。时，谓孕子之时，如孟春牺性毋用牝之类也。七十非肉不饱，未七十者不得食也。百亩之田，亦一夫所受。至此则经界正，井地均，无不受田之家矣。庠序，皆学名也。申，重也，丁宁反复之意。善事父母为孝，善事兄长为悌。颁，与斑同，老人头半白黑者也。负，任在背。戴，任在首。夫民衣食不足，则不暇治礼义；而饱暖无教，则又近于禽兽。故既富而教以孝悌，则人知爱亲敬长而代其劳，不使之负戴于道路矣。衣帛食肉但言七十，举重以见轻也。黎，黑也。黎民，黑发之人，犹秦言黔首也。少壮之人，虽不得衣帛食肉，然亦不至于饥寒也。此言尽法制品节之详，极财成辅相之道，以左右民，是王道之成也。</font></font>狗彘食人食而不知检，涂有饿莩而不知发；人死，则曰：‘非我也，岁也。’是何异于刺人而杀之，曰：‘非我也，兵也。’王无罪岁，斯天下之民至焉。”<font style="FONT-SIZE: 9pt"><font color="#551A8B">莩，平表反。刺，七亦反。检，制也。莩，饿死人也。发，发仓廪以赈贷也。岁，谓岁之丰凶也。惠王不能制民之产，又使狗彘得以食人之食，则与先王制度品节之意异矣。至于民饥而死，犹不知发，则其所移特民间之粟而已。乃以民不加多，归罪于岁凶，是知刃之杀人，而不知操刃者之杀人也。不罪岁，则必能自反而益修其政。天下之民至焉，则不但多于邻国而已。程子曰：“孟子之论王道，不过如此，可谓实矣。”又曰：“孔子之时，周室虽微，天下犹知尊周之为义，故春秋以尊周为本。至孟子时，七国争雄，天下不复知有周，而生民之涂炭已极。当是时，诸侯能行王道，则可以王矣。此孟子所以劝齐梁之君也。盖王者，天下之义主也。圣贤亦何心哉？视天命之改与未改耳。”</font></font></p>
            <p>　　梁惠王曰：“寡人愿安承教。”<font style="FONT-SIZE: 9pt"><font color="#551A8B">承上章言愿安意以受教。</font></font>孟子对曰：“杀人以梃与刃，有以异乎？”曰：“无以异也。”<font style="FONT-SIZE: 9pt"><font color="#551A8B">梃，徒顶反。梃，杖也。</font></font>“以刃与政，有以异乎？”曰：“无以异也。”<font style="FONT-SIZE: 9pt"><font color="#551A8B">孟子又问而王答也。</font></font>曰：“庖有肥肉，厩有肥马，民有饥色，野有饿莩，此率兽而食人也。<font style="FONT-SIZE: 9pt"><font color="#551A8B">厚敛于民以养禽兽，而使民饥以死，则无异于驱兽以食人矣。</font></font>兽相食，且人恶之。为民父母，行政不免于率兽而食人。恶在其为民父母也？<font style="FONT-SIZE: 9pt"><font color="#551A8B">恶之之恶，去声。恶在之恶，平声。君者，民之父母也。恶在，犹言何在也。</font></font>仲尼曰：‘始作俑者，其无后乎！’为其象人而用之也。如之何其使斯民饥而死也？”<font style="FONT-SIZE: 9pt"><font color="#551A8B">俑，音勇。为，去声。俑，从葬木偶人也。古之葬者，束草为人以为从卫，谓之刍灵，略似人形而已。中古易之以俑，则有面目机发，而大似人矣。故孔子恶其不仁，而言其必无后也。孟子言此作俑者，但用象人以葬，孔子犹恶之，况实使民饥而死乎？李氏曰：“为人君者，固未尝有率兽食人之心。然殉一己之欲，而不恤其民，则其流必至于此。故以为民父母告之。夫父母之于子，为之就利避害，未尝顷刻而忘于怀，何至视之不如犬马乎？”</font></font></p>
            <p>　　梁惠王曰：“晋国，天下莫强焉，叟之所知也。及寡人之身，东败于齐，长子死焉；西丧地于秦七百里；南辱于楚。寡人耻之，愿比死者一洒之，如之何则可？”<font style="FONT-SIZE: 9pt"><font color="#551A8B">长，上声。丧，去声。比，必二反。洒与洗同。魏本晋大夫魏斯，与韩氏赵氏共分晋地，号曰三晋。故惠王犹自谓晋国。惠王三十年，齐击魏，破其军，虏太子申。十七年，秦取魏少梁，后魏又数献地于秦。又与楚将昭阳战败，亡其七邑。比，犹为也。言欲为死者雪其耻也。</font></font>孟子对曰：“地方百里而可以王。<font style="FONT-SIZE: 9pt"><font color="#551A8B">百里，小国也。然能行仁政，则天下之民归之矣。</font></font>王如施仁政于民，省刑罚，薄税敛，深耕易耨。壮者以暇日修其孝悌忠信，入以事其父兄，出以事其长上，可使制梃以挞秦楚之坚甲利兵矣。<font style="FONT-SIZE: 9pt"><font color="#551A8B">省，所梗反。敛、易皆去声。耨，奴豆反。长，上声。省刑罚，薄税敛，此二者仁政之大目也。易，治也。耨，耘也。尽己之谓忠，以实之谓信。君行仁政，则民得尽力于农亩，而又有暇日以修礼义，是以尊君亲上而乐于效死也。</font></font>彼夺其民时，使不得耕耨以养其父母，父母冻饿，兄弟妻子离散。<font style="FONT-SIZE: 9pt"><font color="#551A8B">养，去声。彼，谓敌国也。</font></font>彼陷溺其民，王往而征之，夫谁与王敌？<font style="FONT-SIZE: 9pt"><font color="#551A8B">夫，音扶。陷，陷于阱。溺，溺于水。暴虐之意。征，正也。以彼暴虐其民，而率吾尊君亲上之民往正其罪。彼民方怨其上而乐归于我，则谁与我为敌哉？</font></font>故曰：‘仁者无敌。’王请勿疑！”<font style="FONT-SIZE: 9pt"><font color="#551A8B">“仁者无敌”，盖古语也。百里可王，以此而已。恐王疑其迂阔，故勉使勿疑也。孔氏曰：“惠王之志在于报怨，孟子以论在于救民。所谓惟天吏则可以伐之，盖孟子之本意。”</font></font></p>
            <p>　　孟子见梁襄王。<font style="FONT-SIZE: 9pt"><font color="#551A8B">襄王，惠王子，名赫。</font></font>出，语人曰：“望之不似人君，就之而不见所畏焉。卒然问曰：‘天下恶乎定？’吾对曰：‘定于一。’<font style="FONT-SIZE: 9pt"><font color="#551A8B">语，去声。卒，七没反。恶，平声。语，告也。不似人君，不见所畏，言其无威仪也。卒然，急遽之貌。盖容貌辞气，乃德之符。其外如此，则其中之所存者可知。王问列国分争，天下当何所定。孟子对以必合于一，然后定也。</font></font>‘孰能一之？’<font style="FONT-SIZE: 9pt"><font color="#551A8B">王问也。</font></font>对曰：‘不嗜杀人者能一之。’<font style="FONT-SIZE: 9pt"><font color="#551A8B">嗜，甘也。</font></font>‘孰能与之？’<font style="FONT-SIZE: 9pt"><font color="#551A8B">王复问也。与，犹归也。</font></font>对曰：‘天下莫不与也。王知夫苗乎？七八月之间旱，则苗槁矣。天油然作云，沛然下雨，则苗氯恍酥矣。其如是，孰能御之？今夫天下之人牧，未有不嗜杀人者也，如有不嗜杀人者，则天下之民皆引领而望之矣。诚如是也，民归之，由水之就下，沛然谁能御之？’”<font style="FONT-SIZE: 9pt"><font color="#551A8B">夫，音扶。拢音勃。由当作犹，古字借用。后多放此。周七八月，夏五六月也。油然，云盛貌。沛然，雨盛貌。氯唬兴起貌。御，禁止也。人牧，谓牧民之君也。领，颈也。盖好生恶死，人心所同。故人君不嗜杀人，则天下悦而归之。苏氏曰：“孟子之言，非苟为大而已。然不深原其意而详究其实，未有不以为迂者矣。予观孟子以来，自汉高祖及光武及唐太宗及我太祖皇帝，能一天下者四君，皆以不嗜杀人致之。其余杀人愈多而天下愈乱。秦晋及隋，力能合之，而好杀不已，故或合而复分，或遂以亡国。孟子之言，岂偶然而已哉？”</font></font></p>
            <p>　　齐宣王问曰：“齐桓、晋文之事可得闻乎？”<font style="FONT-SIZE: 9pt"><font color="#551A8B">齐宣王，姓田氏，名辟强，诸侯僭称王也。齐桓公、晋文公，皆霸诸侯者。</font></font>孟子对曰：“仲尼之徒无道桓、文之事者，是以后世无传焉。臣未之闻也。无以，则王乎？”<font style="FONT-SIZE: 9pt"><font color="#551A8B">道，言也。董子曰：“仲尼之门，五尺童子羞称五霸。为其先诈力而后仁义也，亦此意也。”以、已通用。无已，必欲言之而不止也。王，谓王天下之道。</font></font>曰：“德何如，则可以王矣？”曰：“保民而王，莫之能御也。”<font style="FONT-SIZE: 9pt"><font color="#551A8B">保，爱护也。</font></font>曰：“若寡人者，可以保民乎哉？”曰：“可。”曰：“何由知吾可也？”曰：“臣闻之胡曰，王坐于堂上，有牵牛而过堂下者，王见之，曰：‘牛何之？’对曰：‘将以衅钟。’王曰：‘舍之！吾不忍其觳觫，若无罪而就死地。’对曰：‘然则废衅钟与？’曰：‘何可废也？以羊易之！’不识有诸？”<font style="FONT-SIZE: 9pt"><font color="#551A8B">，音核。舍，上声。觳，音斛。觫，音速。与，平声。胡，齐臣也。衅钟，新铸钟成，而杀牲取血以涂其衅郄也。觳觫，恐惧貌。孟子述所闻胡之语而问王，不知果有此事否？</font></font>曰：“有之。”曰：“是心足以王矣。百姓皆以王为爱也，臣固知王之不忍也。”<font style="FONT-SIZE: 9pt"><font color="#551A8B">王见牛之觳觫而不忍杀，即所谓恻隐之心，仁之端也。扩而充之，则可以保四海矣。故孟子指而言之，欲王察识于此而扩充之也。爱，犹吝也。</font></font>王曰：“然。诚有百姓者。齐国虽褊小，吾何爱一牛？即不忍其觳觫，若无罪而就死地，故以羊易之也。”<font style="FONT-SIZE: 9pt"><font color="#551A8B">言以羊易牛，其迹似吝，实有如百姓所讥者。然我之心不如是也。</font></font>曰：“王无异于百姓之以王为爱也。以小易大，彼恶知之？王若隐其无罪而就死地，则牛羊何择焉？”王笑曰：“是诚何心哉？我非爱其财。而易之以羊也，宜乎百姓之谓我爱也。”<font style="FONT-SIZE: 9pt"><font color="#551A8B">恶，平声。异，怪也。隐，痛也。择，犹分也。言牛羊皆无罪而死，何所分别而以羊易牛乎？孟子故设此难，欲王反求而得其本心。王不能然，故卒无以自解于百姓之言也</font></font>曰：“无伤也，是乃仁术也，见牛未见羊也。君子之于禽兽也，见其生，不忍见其死；闻其声，不忍食其肉。是以君子远庖厨也。”<font style="FONT-SIZE: 9pt"><font color="#551A8B">远，去声。无伤，言虽有百姓之言，不为害也。术，谓法之巧者。盖杀牛既所不忍，衅钟又不可废。于此无以处之，则此心虽发而终不得施矣。然见牛则此心已发而不可遏，未见羊则其理未形而无所妨。故以羊易牛，则二者得以两全而无害，此所以为仁之术也。声，谓将死而哀鸣也。盖人之于禽兽，同生而异类。故用之以礼，而不忍之心施于见闻之所及。其所以必远庖厨者，亦以预养是心，而广为仁之术也</font></font>王说曰：“诗云：‘他人有心，予忖度之。’夫子之谓也。夫我乃行之，反而求之，不得吾心。夫子言之，于我心有戚戚焉。此心之所以合于王者，何也？”<font style="FONT-SIZE: 9pt"><font color="#551A8B">说，音悦。忖，七本反。度，待洛反。夫我之夫，音扶。诗小雅巧言之篇。戚戚，心动貌。王因孟子之言，而前日之心复萌，乃知此心不从外得，然犹未知所以反其本而推之也。</font></font>曰：“有复于王者曰：‘吾力足以举百钧’，而不足以举一羽；‘明足以察秋毫之末’，而不见舆薪，则王许之乎？”曰：“否。”“今恩足以及禽兽，而功不至于百姓者，独何与？然则一羽之不举，为不用力焉；舆薪之不见，为不用明焉，百姓之不见保，为不用恩焉。故王之不王，不为也，非不能也。”<font style="FONT-SIZE: 9pt"><font color="#551A8B">与，平声。为不之为，去声。复，白也。钧，三十斤。百钧，至重难举也。羽，鸟羽。一羽，至轻易举也。秋毫之末，毛至秋而末锐，小而难见也。舆薪，以车载薪，大而易见也。许，犹可也。今恩以下，又孟子之言也。盖天地之性，人为贵。故人之与人，又为同类而相亲。是以恻隐之发，则于民切而于物缓；推广仁术，则仁民易而爱物难。今王此心能及物矣，则其保民而王，非不能也，但自不肯为耳。</font></font>曰：“不为者与不能者之形何以异？”曰：“挟太山以超北海，语人曰‘我不能’，是诚不能也。为长者折枝，语人曰‘我不能’，是不为也，非不能也。故王之不王，非挟太山以超北海之类也；王之不王，是折枝之类也。<font style="FONT-SIZE: 9pt"><font color="#551A8B">语，去声。为长之为，去声。长，上声。折，之舌反。形，状也。挟，以腋持物也。超，跃而过也。为长者折枝，以长者之命，折草木之枝，言不难也。是心固有，不待外求，扩而充之，在我而已。何难之有？</font></font>老吾老，以及人之老；幼吾幼，以及人之幼。天下可运于掌。诗云：‘刑于寡妻，至于兄弟，以御于家邦。’言举斯心加诸彼而已。故推恩足以保四海，不推恩无以保妻子。古之人所以大过人者无他焉，善推其所为而已矣。今恩足以及禽兽，而功不至于百姓者，独何与？<font style="FONT-SIZE: 9pt"><font color="#551A8B">与，平声。老，以老事之也。吾老，谓我之父兄。人之老，谓人之父兄。幼，以幼畜之也。吾幼，谓我之子弟。人之幼，谓人之子弟。运于掌，言易也。诗大雅思齐之篇。刑，法也。寡妻，寡德之妻，谦辞也。御，治也。不能推恩，则众叛亲离，故无以保妻子。盖骨肉之亲，本同一气，又非但若人之同类而已。故古人必由亲亲推之，然后及于仁民；又推其余，然后及于爱物，皆由近以及远，自易以及难。今王反之，则必有故矣。故复推本而再问之。</font></font>权，然后知轻重；度，然后知长短。物皆然，心为甚。王请度之！<font style="FONT-SIZE: 9pt"><font color="#551A8B">度之之度，待洛反。权，称锤也。度，丈尺也。度之，谓称量之也。言物之轻重长短，人所难齐，必以权度度之而后可见。若心之应物，则其轻重长短之难齐，而不可不度以本然之权度，又有甚于物者。今王恩及禽兽，而功不至于百姓。是其爱物之心重且长，而仁民之心轻且短，失其当然之序而不自知也。故上文既发其端，而于此请王度之也。</font></font>抑王兴甲兵，危士臣，构怨于诸侯，然后快于心与？”<font style="FONT-SIZE: 9pt"><font color="#551A8B">与，平声。抑，发语辞。士，战士也。构，结也。孟子以王爱民之心所以轻且短者，必其以是三者为快也。然三事实非人心之所快，有甚于杀觳觫之牛者。故指以问王，欲其以此而度之也。</font></font>王曰：“否。吾何快于是？将以求吾所大欲也。”<font style="FONT-SIZE: 9pt"><font color="#551A8B">不快于此者，心之正也；而必为此者，欲诱之也。欲之所诱者独在于是，是以其心尚明于他而独暗于此。此其爱民之心所以轻短，而功不至于百姓也。</font></font>曰：“王之所大欲可得闻与？”王笑而不言。曰：“为肥甘不足于口与？轻暖不足于体与？抑为采色不足视于目与？声音不足听于耳与？便嬖不足使令于前与？王之诸臣皆足以供之，而王岂为是哉？”曰：“否。吾不为是也。”曰：“然则王之所大欲可知已。欲辟土地，朝秦楚，莅中国而抚四夷也。以若所为求若所欲，犹缘木而求鱼也。”<font style="FONT-SIZE: 9pt"><font color="#551A8B">与，平声。为肥、抑为、岂为，不为之为，皆去声。便、令皆平声。辟，与辟同。朝，音潮。便嬖，近习嬖幸之人也。已，语助辞。辟，开广也。朝，致其来朝也。秦楚，皆大国。莅，临也。若，如此也。所为，指兴兵结怨之事。缘木求鱼，言必不可得。</font></font>王曰：“若是其甚与？”曰：“殆有甚焉。缘木求鱼，虽不得鱼，无后灾。以若所为，求若所欲，尽心力而为之，后必有灾。”曰：“可得闻与？”曰：“邹人与楚人战，则王以为孰胜？”曰：“楚人胜。”曰：“然则小固不可以敌大，寡固不可以敌众，弱固不可以敌强。海内之地方千里者九，齐集有其一。以一服八，何以异于邹敌楚哉？盖亦反其本矣。<font style="FONT-SIZE: 9pt"><font color="#551A8B">甚与、闻与之与，平声。殆、盖，皆发语辞。邹，小国。楚，大国。齐集有其一，言集合齐地，其方千里，是有天下九分之一也。以一服八，必不能胜，所谓后灾也。反本，说见下文。</font></font>今王发政施仁，使天下仕者皆欲立于王之朝，耕者皆欲耕于王之野，商贾皆欲藏于王之市，行旅皆欲出于王之涂，天下之欲疾其君者皆欲赴逵谕酢Ｆ淙羰牵孰能御之？”<font style="FONT-SIZE: 9pt"><font color="#551A8B">朝，音潮。贾，音古。澹与诉同。行货曰商，居货曰贾。发政施仁，所以王天下之本也。近者悦，远者来，则大小强弱非所论矣。盖力求所欲，则所欲者反不可得；能反其本，则所欲者不求而至。与首章意同。</font></font>王曰：“吾?，不能进于是矣。愿夫子辅吾志，明以教我。我虽不敏，请尝试之。”<font style="FONT-SIZE: 9pt"><font color="#551A8B">?，与昏同。</font></font>曰：“无恒产而有恒心者，惟士为能。若民，则无恒产，因无恒心。苟无恒心，放辟，邪侈，无不为已。及陷于罪，然后从而刑之，是罔民也。焉有仁人在位，罔民而可为也？<font style="FONT-SIZE: 9pt"><font color="#551A8B">恒，胡登反。辟，与僻同。焉，于虔反。恒，常也。产，生业也。恒产，可常生之业也。恒心，人所常有之善心也。士尝学问，知义理，故虽无常产而有常心。民则不能然矣。罔，犹罗网，欺其不见而取之也。</font></font>是故明君制民之产，必使仰足以事父母，俯足以畜妻子，乐岁终身饱，凶年免于死亡。然后驱而之善，故民之从之也轻。<font style="FONT-SIZE: 9pt"><font color="#551A8B">畜，许六反，下同。轻，犹易也。此言民有常产而有常心也。</font></font>今也制民之产，仰不足以事父母，俯不足以畜妻子，乐岁终身苦，凶年不免于死亡。此惟救死而恐不赡，奚暇治礼义哉？<font style="FONT-SIZE: 9pt"><font color="#551A8B">治，平声。凡治字为理物之义者，平声；为己理之义者，去声。后皆放此。赡，足也。此所谓无常产而无常心者也。</font></font>王欲行之，则盍反其本矣。<font style="FONT-SIZE: 9pt"><font color="#551A8B">盍，何不也。使民有常产者，又发政施仁之本也。说具下文。</font></font>五亩之宅，树之以桑，五十者可以衣帛矣；鸡豚狗彘之畜，无失其时，七十者可以食肉矣；百亩之田，勿夺其时，八口之家可以无饥矣；谨庠序之教，申之以孝悌之义，颁白者不负戴于道路矣。老者衣帛食肉，黎民不饥不寒，然而不王者，未之有也。”<font style="FONT-SIZE: 9pt"><font color="#551A8B">音见前章。此言制民之产之法也。赵氏曰：“八口之家，次上农夫也。此王政之本，常生之道，故孟子为齐梁之君各陈之也。”杨氏曰：“为天下者，举斯心加诸彼而已。然虽有仁心仁闻，而民不被其泽者，不行先王之道故也。故以制民之产告之。”此章言人君当黜霸功，行王道。而王道之要，不过推其不忍之心，以行不忍之政而已。齐王非无此心，而夺于功利之私，不能扩充以行仁政。虽以孟子反复晓告，精切如此，而蔽固已深，终不能悟，是可叹也。</font></font></p>
            </td>
        </tr>
      </table>
      <br>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='01.htm'>上一卷</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='03.htm'>下一卷</a></div>
                </td>
              </tr>
            </table>
            <p align=center>□ 作者：孟子及其弟子 
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

