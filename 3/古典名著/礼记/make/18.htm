<html>
<head>
<title>杂记</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td background="top1bg.gif"><img src="top1.gif" width="68" height="44" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="68"><img src="top2.gif" width="68" height="21" border="0"></td>
    <td width="73"><a href="content.htm"><img src="return.gif" width="73" height="21" border="0"></a></td>
    <td width="15"></td>
    <td width="73"><a href="17.htm"><img src="last.gif" width="73" height="21" border="0"></a></td>
    <td width="14"></td>
    <td width="73"><a href="19.htm"><img src="next.gif" width="73" height="21" border="0"></a></td>
    <td width="460"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="316" background="top4bg.gif"><img src="top3.gif" width="68" height="51" border="0"></td>
    <td><img name="main_r3_c10" src="top5.gif" width="6" height="51" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="38" background="leftbg.gif">&nbsp;</td>
    <td align="center">
      <table width="600" cellspacing="0" cellpadding="0" border="0">
        <tr> 
          <td> 
            <p align="center" class="h">杂记 </p>
            </td>
        </tr>
      </table>
      <br>
      <table width="600" border="0" cellspacing="0" cellpadding="0">
        <tr> 
          <td> 
            <p>　　诸侯行而死于馆．则其复如于其国．如于道．则升其乘车之左毂．以其绥复．其有g．缁布裳帷．素锦以为屋而行．至于庙门．不毁墙遂入．适所殡．唯为说．于庙门外．</p>
            <p>　　大夫士死于道．则升其乘车之左毂．以其绥复．如于馆死．则其复如于家．大夫以布为而行．至于家而说．载以车．入自门．至于阼阶下而说车．举自阼阶．升适所殡．士．苇席以为屋．蒲席以为裳帷．</p>
            <p>　　凡讣于其君．曰．君之臣某死．父母妻长子．曰．君之臣某之某死．君讣于他国之君．曰．寡君不禄．敢告于执事．夫人．曰．寡小君不禄．大子之丧．曰寡君之适子某死．大夫讣于同国．适者曰．某不禄．讣于士．亦曰．某不禄．讣于他国之君．曰．君之外臣寡大夫某死．讣于适者．曰．吾子之外私寡大夫．某不禄．使某实．讣于士．亦曰．吾子之外私寡大夫某不禄．使某实．士讣于同国大夫．曰．某死．讣于士．亦曰．某死．讣于他国之君．曰．君之外臣某死．讣于大夫．曰．吾子之外私某死．讣于士．亦曰．吾子之外私某死．</p>
            <p>　　大夫次于公馆以终丧．士练而归．士次于公馆．大夫居庐．士居垩室．</p>
            <p>　　大夫为其父母兄弟之未为大夫者之丧服如士服．士为其父母兄弟之为大夫者之丧服如士服．</p>
            <p>　　大夫之适子．服大夫之服．</p>
            <p>　　大夫之庶子为大夫．则为其父母服大夫服．其位与未为大夫者齿．</p>
            <p>　　士之子为大夫．则其父母弗能主也．使其子主之．无子则为之置后．</p>
            <p>　　大夫卜宅与葬日．有司麻衣．布衰．布带．因丧屦．缁布冠不蕤．占者皮弁．如筮．则史练冠长衣以筮．占者朝服．</p>
            <p>　　大夫之丧．既荐马．荐马者哭踊．出乃包奠．而读书．</p>
            <p>　　大夫之丧．大宗人相．小宗人命龟．卜人作龟．</p>
            <p>　　内子以鞠衣．褒衣．素沙．下大夫以f衣．其余如士．复．诸侯以褒衣．冕服．爵弁服．夫人税衣揄狄．狄税素沙．复西上．</p>
            <p>　　大夫不揄绞．属于池下．</p>
            <p>　　大夫附于士．士不附于大夫．附于大夫之昆弟．无昆弟则从其昭穆虽王父母在亦然．妇附于其夫之所附之妃．无妃则亦从其昭穆之妃．妾附于妾祖姑．无妾祖姑．则亦从其昭穆之妾．男子附于王父则配．女子附于王母则不配．公子附于公子．</p>
            <p>　　君薨．大子号称子．待犹君也．</p>
            <p>　　有三年之练冠．则以大功之麻易之．唯杖屦不易．</p>
            <p>　　有父母之丧．尚功衰．而附兄弟之殇．则练冠附于殇．称阳童某甫．不名神也．</p>
            <p>　　凡异居．始闻兄弟之丧．唯以哭对可也．其始麻．散带．未服麻而奔丧．及主人之未成也．疏者与主人皆成之．亲者终其麻带之日数．</p>
            <p>　　主妾之丧．则自y．至于练祥．皆使其子主之．其殡．祭．不于正室．</p>
            <p>　　君不抚仆妾．</p>
            <p>　　女君死．则妾为女君之党服．摄女君．则不为先女君之党服．</p>
            <p>　　闻兄弟之丧．大功以上．见丧者之乡而哭．</p>
            <p>　　适兄弟之送丧者弗及．遇主人于道．则遂之于墓．</p>
            <p>　　凡主兄弟之丧．虽疏亦虞之．</p>
            <p>　　凡哭服未毕．有吊者则为位而哭．拜．踊．</p>
            <p>　　大夫之哭大夫弁．大夫与殡亦弁．</p>
            <p>　　大夫有私丧之葛．则于其兄弟之轻丧则弁．</p>
            <p>　　为长子杖．则其子不以杖即位．</p>
            <p>　　为妻．父母在．不杖不稽颡．母在．不稽颡．稽颡者．其赠也拜．</p>
            <p>　　违诸侯．之大夫．不反服．违大夫．之诸侯．不反服．</p>
            <p>　　丧冠条属．以别吉凶．三年之练冠．亦条属右缝．小功以下．左．缌冠缲缨．</p>
            <p>　　大功以上散带．</p>
            <p>　　朝服十五升去其半而缌．加灰锡也．</p>
            <p>　　诸侯相`．以后路与冕服．先路与褒衣不以`．</p>
            <p>　　遣车视牢具．疏布．四面有章．置于四隅．</p>
            <p>　　载．有子曰．非礼也．丧奠．脯醢而已．</p>
            <p>　　祭称孝子孝孙．丧称哀子哀孙．</p>
            <p>　　端衰．丧车．皆无等．</p>
            <p>　　大白冠．缁布之冠．皆不蕤．委武玄缟而后蕤．</p>
            <p>　　大夫冕而祭于公．弁而祭于已．士弁而祭于公．冠而祭于已．士弁而亲迎．然则士弁而祭于已可也．</p>
            <p>　　畅．臼以唬杵以梧．枇以桑．长三尺．或曰五尺．毕用桑．长三尺．刊其柄与末．</p>
            <p>　　率带．诸侯大夫皆五采．士二采．</p>
            <p>　　醴者稻醴也．瓮．W．筲．衡．实见间．而后折入．</p>
            <p>　　重既虞而埋之．</p>
            <p>　　凡妇人．从其夫之爵位．</p>
            <p>　　小敛．大敛．启．皆辩拜．</p>
            <p>　　朝夕哭不帷．无柩者不帷．</p>
            <p>　　君若载而后吊之．则主人东面而拜．门右北面而踊．出待．反而后奠．</p>
            <p>　　子羔之袭也．茧衣裳．与税衣．c为一．素端一．皮弁一．爵弁一．玄冕一．曾子曰．不袭妇服．</p>
            <p>　　为君使而死．公馆复．私馆不复．公馆者．公宫与公所为也．私馆者．自卿大夫以下之家也．</p>
            <p>　　公七踊．大夫五踊．妇人居间．士三踊．妇人皆居间．</p>
            <p>　　公袭卷衣一．玄端一．朝服一．素积一．c裳一．爵弁二．玄冕一．褒衣一．朱绿带．申加大带于上．</p>
            <p>　　小敛．环．公大夫士一也．</p>
            <p>　　公视大敛．公升商祝铺席乃敛．</p>
            <p>　　鲁人之赠也．三玄二c．广尺．长终幅．</p>
            <p>　　吊者即位于门西．东面．其介在其东南．北面西上．西于门．主孤西面．相者受命曰．孤某使某请事．客曰．寡君使某．如何不淑．相者入告．出曰．孤某须矣．吊者入．主人升堂西面．吊者升自西阶．东面致命曰．寡君闻君之丧．寡君使某．如何不淑．子拜稽颡．吊者降反位．</p>
            <p>　　含者执璧．将命曰．寡君使某含．相者入告．出曰．孤某须矣．含者入．升堂致命．再拜稽颡．含者坐委于殡东南．有苇席．既葬．蒲席．降出反位．宰夫朝服即丧屦．升自西阶．西面坐取璧．降自西阶以东．`者曰寡君使某`．相者入告．出曰．孤某须矣．`者执冕服．左执领．右执要．入．升堂致命曰．寡君使某`．子拜稽颡．委衣于殡东．`者降．受爵弁服于门内溜．将命．子拜稽颡如初．受皮弁服于中庭．自西阶受朝服．自堂受玄端．将命．子拜稽颡皆如初．`者降出反位．宰夫五人．举以东．降自西阶．其举亦西面．上介R．执圭将命曰．寡君使某R．相者入告．反命曰．孤某须矣．陈乘黄大路于中庭．北b．执圭将命．客使自下由路西．子拜稽颡．坐委于殡东南隅．宰举以东．凡将命．乡殡将命．子拜稽颡．西面而坐委之．宰举璧与圭．宰夫举`．升自西阶．西面坐取之．降自西阶．R者出．反位于门外．</p>
            <p>　　上客临曰．寡君有宗庙之事．不得承事．使一介老某相执．相者反命曰．孤某须矣．临者入门右．介者皆从之．立于其左．东上．宗人纳宾．升．受命于君．降曰．孤敢辞吾子之辱．请吾子之复位．客对曰．寡君命某．毋敢视宾客．敢辞．宗人反命曰．孤敢固辞．吾子之辱．请吾子之复位．客对曰．寡君命某．毋敢视宾客．敢固辞．宗人反命曰．孤敢固辞．吾子之辱．请吾子之复位．客对曰．寡君命使臣某．毋敢视宾客．是以敢固辞．固辞不获命．敢不敬从．客立于门西．介立于其左．东上．孤降自阼阶拜之．升哭．与客拾踊三．客出．送于门外．拜稽颡．</p>
            <p>　　其国有君丧．不敢受吊．</p>
            <p>　　外宗房中南面．小臣铺席．商祝铺绞衾．士盥于盘北．举迁尸于敛上．卒敛．宰告．子冯之踊．夫人东面坐冯之．兴踊．</p>
            <p>　　士丧有与天子同者三．其终夜燎．及乘人．专道而行．</p>
            <p>　　有父之丧．如未没丧而母死．其除父之丧也．服其除服．卒事．反丧服．</p>
            <p>　　虽诸父昆弟之丧．如当父母之丧．其除诸父昆弟之丧也．皆服其除服之服．卒事．反丧服．如三年之丧．则既y其练祥皆行．王父死．未练祥而孙又死．犹是附于王父也．</p>
            <p>　　有殡．闻外丧．哭之他室．入奠．卒奠出．改服即位．如始即位之礼．</p>
            <p>　　大夫士将与祭于公．既视濯而父母死．则犹是与祭也．次于异宫．既祭．释服出公门外．哭而归其它如奔丧之礼．如未视濯．则使人告．告者反而后哭．如诸父昆弟姑姊妹之丧．则既宿则与祭．卒事．出公门．释服而后归．其它如奔丧之礼．如同宫．则次于异宫．</p>
            <p>　　曾子问曰．卿大夫将为尸于公．受宿矣．而有齐衰内丧．则如之何．孔子曰．出舍乎公宫以待事．礼也．孔子曰．尸弁冕而出．卿大夫士皆下之．尸必式．必有前驱．</p>
            <p>　　父母之丧．将祭．而昆弟死．既殡而祭．如同宫．则虽臣妾．葬而后祭．祭主人之升降散等．执事者亦散等．虽虞附亦然．</p>
            <p>　　自诸侯达诸士．小祥之祭．主人之酢也．哜之．众宾兄弟．则皆啐之．大祥．主人啐之．众宾兄弟．皆饮之可也．</p>
            <p>　　凡侍祭丧者．告宾祭荐而不食．</p>
            <p>　　子贡问丧．子曰．敬为上．哀次之．瘠为下．颜色称其情．戚容称其服．请问兄弟之丧．子曰．兄弟之丧．则存乎书策矣．</p>
            <p>　　君子不夺人之丧．亦不可夺丧也．</p>
            <p>　　孔子曰．少连．大连．善居丧．三日不怠．三月不解．期悲哀．三年忧．东夷之子也．</p>
            <p>　　三年之丧．言而不语．对而不问．庐垩室之中．不与人坐焉．在垩室之中非时见乎母也．不入门．疏衰皆居垩室．不庐．庐严者也．</p>
            <p>　　妻视叔父母．姑姊妹视兄弟．长中下殇视成人．</p>
            <p>　　亲丧外除．兄弟之丧内除．</p>
            <p>　　视君之母与妻．比之兄弟．发诸颜色者．亦不饮食也．</p>
            <p>　　免丧之外．行于道路．见似目瞿．闻名心瞿．吊死而问疾．颜色戚容．必有以异于人也．如此而后可以服三年之丧．其余则直道而行之是也．</p>
            <p>　　祥主人之除也．于夕为期．朝服．祥因其故服．</p>
            <p>　　子游曰．既祥．虽不当缟者必缟．然后反服．</p>
            <p>　　当袒．大夫至．虽当踊．绝踊而拜之．反改成踊．乃袭．于士．既事成踊．袭而后拜之．不改成踊．</p>
            <p>　　上大夫之虞也少牢．卒哭成事．附．皆大牢下大夫之虞也．蒙．卒哭成事．附．皆少牢．</p>
            <p>　　祝称卜葬虞．子孙曰哀．夫曰乃．兄弟曰某．卜葬其兄弟曰伯子某．</p>
            <p>　　古者贵贱皆杖．叔孙武叔朝．见轮人以其杖关毂而{轮者．于是有爵而后杖也．</p>
            <p>　　凿巾以饭．公羊贾为之也．</p>
            <p>　　冒者何也．所以R形也．自袭以至小敛．不设冒则形．是以袭而后设冒也．</p>
            <p>　　或问于曾子曰．夫既遣而包其余．犹既食而裹其余与．君子既食则裹其余乎．曾子曰．吾子不见大飨乎．夫大飨既飨．卷三牲之俎．归于宾馆．父母而宾客之．所以为哀也．子不见大飨乎．</p>
            <p>　　非为人丧．问与．赐与．</p>
            <p>　　三年之丧．以其丧拜．非三年之丧．以吉拜．三年之丧．如或遗之酒肉．则受之．必三辞．主人衰而受之．如君命．则不敢辞．受而荐之．丧者不遗人．人遗之．虽酒肉受也．从父昆弟以下．既卒哭．遗人可也．</p>
            <p>　　县子曰．三年之丧如斩．期之丧如剡．</p>
            <p>　　期之丧．十一月而练．十三月而祥．十五月而V．</p>
            <p>　　三年之丧．虽功衰不吊．自诸侯达诸士．如有服而将往哭之．则服其服而往．练则吊．既葬．大功吊．哭而退．不听事焉．期之丧未葬．吊于乡人．哭而退．不听事焉．功衰吊．待事不执事．小功缌执事不与于礼．</p>
            <p>　　相趋也．出宫而退．相揖也．哀次而退．相问也．既封而退．相见也．反哭而退．朋友．虞附而退．</p>
            <p>　　吊非从主人也．四十者执．乡人．五十者从反哭．四十者待盈坎．</p>
            <p>　　丧食虽恶．必充饥．饥而废事．非礼也．饱而忘哀．亦非礼也．视不明．听不聪．行不正．不知哀．君子病之．故有疾饮酒食肉．五十不致毁．六十不毁．七十饮酒食肉．皆为疑死．</p>
            <p>　　有服．人召之食．不往．大功以下．既葬适人．人食之．其党也食之．非其党弗食也．功衰食菜果．饮水浆．无盐酪．不能食食．盐酪可也．孔子曰．身有疡则浴．首有创则沐．病则饮酒食肉．毁瘠为病．君子弗为也．毁而死．君子谓之无子．</p>
            <p>　　非从柩与反哭．无免于恚</p>
            <p>　　凡丧．小功以上．非虞附练祥．无沐浴．</p>
            <p>　　疏衰之丧．既葬．人请见之则见．不请见人．小功请见人可也．大功不以执挚．唯父母之丧．不辟涕泣而见人．</p>
            <p>　　三年之丧．祥而从政．期之丧．卒哭而从政．九月之丧．既葬而从政．小功缌之丧．既殡而从政．</p>
            <p>　　曾申问于曾子曰．哭父母有常声乎．曰．中路婴儿失其母焉．何常声之有．</p>
            <p>　　卒哭而讳．王父母．兄弟．世父．叔父．姑．姊．妹．子与父同讳．母之讳．宫中讳．妻之讳．不举诸其侧．与从祖昆弟同名则讳．</p>
            <p>　　以丧冠者．虽三年之丧可也．既冠于次．入哭踊三者三．乃出．</p>
            <p>　　大功之末．可以冠子．可以嫁子．父小功之末．可以冠子．所以嫁子．可以取妇．已虽小功．既卒哭．可以冠取妻．下殇之小．功则不可．</p>
            <p>　　凡弁．其衰侈袂．</p>
            <p>　　父有服．宫中子不与于乐．母有服．声闻焉不举乐．妻有服．不举乐于其侧．大功将至．辟琴瑟．小功至．不绝乐．</p>
            <p>　　姑姊妹．其夫死．而夫党无兄弟．使夫之族人主丧．妻之党．虽亲弗主．夫若无族矣．则前后家．东西家．无有．则里尹主之．或曰．主之而附于夫之党．</p>
            <p>　　麻者不绅．执玉不麻．麻不加于采．</p>
            <p>　　国禁哭则止．朝夕之奠即位．自因也．</p>
            <p>　　童子哭不茫不踊．不杖．不菲不庐．</p>
            <p>　　孔子曰．伯母叔母疏衰．踊不绝地．姑姊妹之大功．踊绝于地．如知此者．由文矣哉．由文矣哉．</p>
            <p>　　世柳之母死．相者由左．世柳死．其徒由右相．由右相．世柳之徒为之也．</p>
            <p>　　天子饭九贝．诸侯七．大夫五．士三．士三月而葬．是月也卒哭．大夫三月而葬．五月而卒哭．诸侯五月而葬．七月而卒哭．士三虞．大夫五．诸侯七．</p>
            <p>　　诸侯使人吊．其次含`R临．皆同日而毕事者也．其次如此也．</p>
            <p>　　卿大夫疾．君问之无g．士壹问之．君于卿大夫．比葬不食肉．比卒哭不举乐．为士比殡不举乐．</p>
            <p>　　升正柩诸侯执五百人．四．皆衔枚．司马执铎．左八人．右八人．匠人执羽葆御柩．大夫之丧．其升正柩也．执引者三百人．执铎者左右各四人．御柩以茅．</p>
            <p>　　孔子曰．管仲镂簋而朱．旅树而反坫．山节而藻z．贤大夫也．而难为上也．晏平仲祀其先人．豚肩不R豆．贤大夫也．而难为下也．君子上不僭上．下不肯拢</p>
            <p>　　妇人非三年之丧．不u封而吊．如三年之丧．则君夫人归．夫人．其归也．以诸侯之吊礼．其待之也．若待诸侯然．夫人至．入自闱门．升自侧阶．君在阼．其它如奔丧礼然．</p>
            <p>　　嫂不抚叔．叔不抚嫂．</p>
            <p>　　君子有三患．未之闻．患弗得闻也．既闻之．患弗得学也．既学之．患弗能行也．君子有五耻．居其位．无其言．君子耻之．有其言．无其行．君子耻之．既得之而又失之．君子耻之．地有余而民不足．君子耻之．众寡均而倍焉．君子耻之．</p>
            <p>　　孔子曰．凶年则乘驽马．祀以下牲．</p>
            <p>　　恤由之丧．哀公使孺悲之孔子．学士丧礼．士丧礼．于是乎书．</p>
            <p>　　子贡观于蜡．孔子曰．赐也乐乎．对曰．一国之人皆若狂．赐未知其乐也．子曰．百日之蜡．一日之泽．非尔所知也．张而不弛．文武弗能也．弛而不张．文武弗为也．一张一弛．文武之道也．</p>
            <p>　　孟献之曰．正月日至．可以有事于上帝．七月日至．可以有事于祖．七月而E．献子为之也．</p>
            <p>　　夫人之不命于天子．自鲁昭公始也．</p>
            <p>　　外宗为君夫人．犹内宗也．</p>
            <p>　　厩焚．孔子拜乡人．为火来者．拜之．士壹．大夫再．亦相吊之道也．</p>
            <p>　　孔子曰．管仲遇盗．取二人焉．上以为公臣．曰．其所与游辟也．可人也．管仲死．桓公使为之服．官于大夫者之为之服也．自管仲始也．有君命焉尔也</p>
            <p>　　过而举君之讳则起．与君之讳同则称字．</p>
            <p>　　内乱不与焉．外患弗辟也．</p>
            <p>　　赞大行曰．圭．公九寸．侯．伯．七寸．子．男．五寸．博三寸．厚半寸．剡上左右各寸半．玉也．藻三采六等．</p>
            <p>　　哀公问子羔曰．子之食奚当．对曰．文公之下执事也．</p>
            <p>　　成庙则衅之．其礼．祝宗人．宰夫．雍人．皆爵弁纯衣．雍人拭羊．宗人视之．宰夫北面于碑南．东上．雍人举羊升屋．自中．中屋南面．l羊血流于前．乃降．门．夹室皆用鸡．先门而后夹室．其^皆于屋下．割鸡．门．当门．夹室．中室．有司皆乡室而立．门．则有司当门北面．既事．宗人告事毕．乃皆退．反命于君曰．衅某庙事毕．反命于寝．君南乡于门内．朝服．既反命．乃退．路寝成．则考之而不衅．衅屋者．交神明之道也．凡宗庙之器．其名者．成则衅之以j豚．</p>
            <p>　　诸侯出夫人．夫人比至于其国．以夫人之礼行．至以夫人入．使者将命曰．寡君不敏．不能从而事社稷宗庙．使使臣某敢告于执事．主人对曰．寡君固前辞不教矣．寡君敢不敬须以俟命．有司官陈器皿．主人有司亦官受之．妻出．夫使人致之曰．某不敏．不能从而共粢盛．使某也敢告于侍者．主人对曰．某之子不肖．不敢辟诛．敢不敬须以俟命．使者退．主人拜送之．如舅在则称舅．舅没则称兄．无兄则称夫．主人之辞曰．某之子不肖．如姑姊妹亦皆称之．</p>
            <p>　　孔子曰．吾食于少施氏而饱．少施氏食我以礼．吾祭．作而辞曰．疏食不足祭也．吾飧．作而辞曰．疏食也不敢以伤吾子．</p>
            <p>　　纳币一束．束五两．两五寻．</p>
            <p>　　妇见舅姑．兄弟姑姊妹皆立于堂下．西面北上．是见已．见诸父．各就其寝．</p>
            <p>　　女虽未许嫁．年二十而笄．礼之．妇人执其礼．燕则鬈首．</p>
            <p>　　o长三尺．下广二尺．上广一尺．会去上五寸．纰以爵韦六寸．不至下五寸．纯以素．r以五采．</p>
          </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='17.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='19.htm'>下一篇</a></div>
                </td>
              </tr>
            </table>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

