<html>
<head>
<title>曾子问</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td background="top1bg.gif"><img src="top1.gif" width="68" height="44" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="68"><img src="top2.gif" width="68" height="21" border="0"></td>
    <td width="73"><a href="content.htm"><img src="return.gif" width="73" height="21" border="0"></a></td>
    <td width="15"></td>
    <td width="73"><a href="04.htm"><img src="last.gif" width="73" height="21" border="0"></a></td>
    <td width="14"></td>
    <td width="73"><a href="06.htm"><img src="next.gif" width="73" height="21" border="0"></a></td>
    <td width="460"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="316" background="top4bg.gif"><img src="top3.gif" width="68" height="51" border="0"></td>
    <td><img name="main_r3_c10" src="top5.gif" width="6" height="51" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="38" background="leftbg.gif">&nbsp;</td>
    <td align="center">
      <table width="600" cellspacing="0" cellpadding="0" border="0">
        <tr> 
          <td> 
            <p align="center" class="h">曾子问 </p>
            </td>
        </tr>
      </table>
      <br>
      <table width="600" border="0" cellspacing="0" cellpadding="0">
        <tr> 
          <td> 
            <p>　　曾子问曰．君薨而世子生．如之何．孔子曰．卿大夫士．从摄主．北面于西阶南．大祝裨冕．执束帛．升自西阶．尽等．不升堂．命毋哭．祝声三．告曰．某之子生．敢告．升．奠币于殡东几上．哭降．众主人．卿．大夫．士．房中．皆哭．不踊．尽一哀．反位．遂朝奠．小宰升．举币．三日．众主人．卿．大夫．士．如初位．北面．大宰．大宗．大祝．皆裨冕．少师奉子以衰．祝先．子从．宰宗人从．入门．哭者止．子升自西阶．殡前北面．祝立于殡东南隅．祝声三．曰．某之子某．从执事敢见．子拜稽颡哭．祝．宰．宗人．众主人．卿．大夫．士．哭踊．三者三．降东反位．皆袒．子踊．房中亦踊．三者三．袭衰杖．奠出．大宰命祝史．以名遍告于五祀山川．</p>
            <p>　　曾子问曰．如已葬而世子生．则如之何．孔子曰．大宰．大宗．从大祝而告于祢．三月．乃名于祢．以名遍告．及社稷．宗庙．山川．</p>
            <p>　　孔子曰．诸侯适天子．必告于祖．奠于祢．冕而出视朝．命祝史告于社稷．宗庙山川．乃命国家五官而后行．道而出．告者五日而遍．过是非礼也．凡告用牲币．反亦如之．诸侯相见．必告于祢．朝服而出视朝．命祝史．告于五庙．所过山川．亦命国家五官．道而出．反必亲告于祖祢．乃命祝史．告至于前所告者．而后听朝而入．</p>
            <p>　　曾子问曰．并有丧．如之何．何先何后．孔子曰．葬．先轻而后重．其奠也．先重而后轻．礼也．自启及葬不奠．行葬不哀次．反葬奠．而后辞于殡．遂修葬事．其虞也．先重而后轻．礼也．</p>
            <p>　　孔子曰．宗子虽七十．无无主妇．非宗子．虽无主妇可也．</p>
            <p>　　曾子问曰．将冠子．冠者至．揖让而入．闻齐衰大功之丧．如之何．孔子曰．内丧则废．外丧则冠而不醴．彻馔而埽．即位而哭．如冠者未至．则废．如将冠子而未及期日．而有齐衰大功小功之丧．则因丧服而冠．除丧不改冠乎．孔子曰．天子赐诸侯大夫冕弁．服于大庙．归设奠．服赐服．于斯乎有冠醮．无冠醴．父没而冠．则已冠．埽地而祭于祢．已祭而见伯父叔父．而后飨冠者．</p>
            <p>　　曾子问曰．祭．如之何则不行旅酬之事矣．孔子曰．闻之小祥者．主人练祭而不旅．奠酬于宾．宾弗举．礼也．昔者鲁昭公练而举酬行旅．非礼也．孝公大祥．奠酬弗举．亦非礼也．</p>
            <p>　　曾子问曰．大功之丧．可以与于馈奠之事乎．孔子曰．岂大功耳．自斩衰以下．皆可礼也．曾子曰．不以轻服而重相为乎．孔子曰．非此之谓也．天子诸侯之丧斩衰者奠．大夫齐衰者奠士则朋友奠．不足则取于大功以下者．不足则反之．曾子问曰．小功可以与于祭乎．孔子曰．何必小功耳．自斩衰以下．与祭礼也．曾子曰．不以轻丧而重祭乎．孔子曰．天子诸侯之丧祭也．不斩衰者不与祭．大夫齐衰者与祭．士祭不足．则取于兄弟大功以下者．</p>
            <p>　　曾子问曰．相识有丧服．可以与于祭乎．孔子曰．缌不祭．又何助于人．</p>
            <p>　　曾子问曰．废丧服．可以与于馈奠之事乎．孔子曰．说衰与奠．非礼也．以摈相可也．</p>
            <p>　　曾子问曰．昏礼既纳币．有吉日．女之父母死．则如之何．孔子曰．婿使人吊．如婿之父母死．则女之家亦使人吊．父丧称父．母丧称母．父母不在．则称伯父世母．婿已葬．婿之伯父．致命女氏曰．某之子有父母之丧．不得嗣为兄弟．使某致命．女氏许诺而弗敢嫁．礼也．婿免丧．女之父母使人请．婿弗取而后嫁之．礼也．女之父母死．婿亦如之．</p>
            <p>　　曾子问曰．亲迎女在涂．而婿之父母死．如之何．孔子曰．女改服．布深衣．缟总．以趋丧．女在涂．而女之父母死．则女反．如婿亲迎．女未至．有齐衰大功之丧．则如之何．孔子曰．男不入．改服于外次．女入．改服于内次．然后即位而哭．曾子问曰．除丧则不复昏礼乎．孔子曰．祭．过时不祭．礼也．又何反于初．</p>
            <p>　　孔子曰．嫁女之家．三夜不息烛．思相离也．取妇之家．三日不举乐．思嗣亲也．三月而庙见．称来妇也．择日而祭于祢．成妇之义也．</p>
            <p>　　曾子问曰．女未庙见而死．则如之何．孔子曰．不迁于祖．不y于皇姑．婿不杖．不菲．不次．归葬于女氏之党．示未成妇也．</p>
            <p>　　曾子问曰．取女有吉日．而女死．如之何．孔子曰．婿齐衰而吊．既葬而除之．夫死亦如之．</p>
            <p>　　曾子问曰．丧有二孤．庙有二主．礼与．孔子曰．天无二日．土无二王．尝E郊社．尊无二上．未知其为礼也．昔者齐桓公亟举兵．作伪主以行．及反．藏诸祖庙．庙有二主．自桓公始也．丧之二孤．则昔者卫灵公适鲁．遭季桓子之丧．卫君请吊．哀公辞不得命．公为主．客入吊．康子立于门右．北面．公揖让．升自东阶．西乡．客升自西阶吊．公拜兴哭．康子拜稽颡于位．有司弗辩也．今之二孤．自季康子之过也．</p>
            <p>　　曾子问曰．古者师行．必以迁庙主行乎．孔子曰．天子巡守．以迁庙主行．载于齐车．言必有尊也．今也取七庙之主以行．则失之矣．当七庙五庙无虚主．虚主者．唯天子崩．诸侯薨．与去其国．与祭于祖．为无主耳．吾闻诸老聃曰．天子崩．国君薨．则祝取群庙之主而藏诸祖庙．礼也．卒哭成事．而后主各反其庙．君去其国．大宰取群庙之主以从．礼也．祭于祖．则祝迎四庙之主．主出庙入庙．必跸．老聃云．</p>
            <p>　　曾子问曰．古者师行无迁主．则何主．孔子曰．主命．问曰．何谓也．孔子曰．天子诸侯将出．必以币帛皮圭．告于祖祢．遂奉以出．载于齐车以行．每舍奠焉．而后就舍．反必告．设奠．卒．敛币玉．藏诸两阶之间．乃出．盖贵命也．</p>
            <p>　　子游问曰．丧慈母如母．礼与．孔子曰．非礼也．古者男子．外有傅．内有慈母．君命所使教子也．何服之有．昔者鲁昭公．少丧其母．有慈母良．及其死也．公弗忍也．欲丧之．有司以闻曰．古之礼．慈母无服．今也君为之服．是逆古之礼．而乱国法也．若终行之．则有司将书之．以遗后世．无乃不可乎．公曰．古者天子练冠以燕居．公弗忍也．遂练冠以丧慈母．丧慈母．自鲁昭公始也．</p>
            <p>　　曾子问曰．诸侯旅见天子．入门．不得终礼．废者几．孔子曰．四．请问之．曰．大庙火．日食．后之丧．雨沾服失容．则废．如诸侯皆在而日食．则从天子救日．各以其方色与其兵．大庙火．则从天子救火．不以方色与兵．</p>
            <p>　　曾子问曰．诸侯相见．揖让入门．不得终礼．废者几．孔子曰．六．请问之．曰．天子崩．大庙火．日食．后夫人之丧．雨沾服失容．则废．</p>
            <p>　　曾子问曰．天子尝E郊社五祀之祭．簋既陈．天子崩．后之丧．如之何．孔子曰．废．</p>
            <p>　　曾子问曰．当祭而日食．大庙火．其祭也如之何．孔子曰．接祭而已矣．如牲至未杀．则废．</p>
            <p>　　天子崩．未殡．五祀之祭不行．既殡而祭．其祭也．尸入．三饭不侑．S不酢而已矣．自启至于反哭．五祀之祭不行．已葬而祭．祝毕献而已．</p>
            <p>　　曾子问曰．诸侯之祭社稷．俎豆既陈．闻天子崩．后之丧．君薨．夫人之丧．如之何．孔子曰．废．自薨比至于殡．自启至于反哭．奉帅天子．</p>
            <p>　　曾子问曰．大夫之祭．鼎俎既陈．笾豆既设．不得成礼．废者几．孔子曰．九．请问之．曰．天子崩．后之丧．君薨．夫人之丧．君之大庙火．日食．三年之丧．齐衰．大功．皆废．外丧自齐衰以下．行也．其齐衰之祭也．尸入．三饭不侑．S不酢而已矣．大功．酢而已矣．小功．缌．室中之事而已矣．士之所以异者．缌不祭．所祭．于死者无服．则祭．</p>
            <p>　　曾子问曰．三年之丧．吊乎．孔子曰．三年之丧．练不群立．不旅行．君子礼以饰情．三年之丧．而吊哭．不亦虚乎．</p>
            <p>　　曾子问曰．大夫士有私丧．可以除之矣．而有君服焉．其除之也．如之何．孔子曰．有君丧．服于身．不敢私服．又何除焉．于是乎有过时而弗除也．君之丧服除．而后殷祭．礼也．</p>
            <p>　　曾子问曰．父母之丧．弗除可乎．孔子曰．先王制礼．过时弗举．礼也．非弗能勿除也．患其过于制也．故君子过时不祭．礼也．</p>
            <p>　　曾子问曰．君薨既殡．而臣有父母之丧．则如之何．孔子曰．归居于家．有殷事．则之君所．朝夕否．曰．君既启．而臣有父母之丧．则如之何．孔子曰．归哭而反送君．曰．君未殡．而臣有父母之丧．则如之何．孔子曰．归殡．反于君所．有殷事则归．朝夕否．大夫室老行事．士则子孙行事．大夫内子有殷事．亦之君所．朝夕否．</p>
            <p>　　贱不诔贵．幼不诔长．礼也．唯天子称天以诔之．诸侯相诔．非礼也．</p>
            <p>　　曾子问曰．君出疆．以三年之戒．以来樱君薨其入如之何．孔子曰．共殡服．则子麻弁．疏衰．菲．杖．入自阙．升自西阶．如小敛．则子免而从柩．入自门．升自阼阶．君大夫士一节也．</p>
            <p>　　曾子问曰．君之丧既引．闻父母之丧．如之何．孔子曰．遂既封而．归．不俟子．曾子问曰．父母之丧既引．及涂．闻君薨．如之何．孔子曰．遂既封．改服而往．</p>
            <p>　　曾子问曰．宗子为士．庶子为大夫．其祭也如之何．孔子曰．以上牲祭于宗子之家．祝曰．孝子某．为介子某．荐其常事．若宗子有罪．居于他国．庶子为大夫．其祭也．祝曰．孝子某．使介子某．执其常事．摄主不厌祭．不旅不假．不绥祭．不配．布奠于宾．宾奠而不举．不归肉．其辞于宾曰．宗兄．宗弟．宗子．在他国．使某辞．</p>
            <p>　　曾子问曰．宗子去在他国．庶子无爵而居者．可以祭乎．孔子曰．祭哉．请问其祭如之何．孔子曰．望墓而为坛．以时祭．若宗子死．告于墓．而后祭于家．宗子死．称名不言孝．身没而已．子游之徒．有庶子祭者．以此．若义也．今之祭者．不首其义．故诬于祭也．</p>
            <p>　　曾子问曰．祭必有尸乎．若厌祭亦可乎．孔子曰．祭成丧者必有尸．尸必以孙．孙幼则使人抱之．无孙则取于同姓可也．祭殇必厌．盖弗成也．祭成丧而无尸．是殇之也．孔子曰．有阴厌．有阳厌．曾子问曰．殇不y祭．何谓阴厌阳厌．孔子曰．宗子为殇而死．庶子弗为后也．其吉祭特牲．祭殇不举．无X俎．无玄酒．不告利成．是谓阴厌．凡殇与无后者．祭于宗子之家．当室之白．尊于东房．是谓阳厌．</p>
            <p>　　曾子问曰．葬引至于恚日有食之．则有变乎．且不乎．孔子曰．昔者吾从老聃．助葬于巷党．及恚日有食之．老聃曰．丘．止柩就道右．止哭以听变．既明反．而后行．曰．礼也．反葬而丘问之．曰．夫柩不可以反者也．日有食之．不知其已之迟数．则岂如行哉．老聃曰．诸侯朝天子．见日而行．逮日而舍奠．大夫使．见日而行．逮日而舍．夫柩不蚤出．不莫宿．见星而行者．唯罪人与奔父母之丧者乎．日有食之．安知其不见星也．且君子行礼．不以人之亲Z患．吾闻诸老聃云．</p>
            <p>　　曾子问曰．为君使而卒于舍．礼曰．公馆复．私馆不复．凡所使之国．有司所授舍．则公馆己．何谓私馆不复也．孔子曰．善乎问之也．自卿大夫之家曰私馆公馆与公所为曰公馆．公馆复．此之谓也．</p>
            <p>　　曾子问曰．下殇土周葬于园．遂舆机而往．涂迩故也．今墓远．则其葬也．如之何．孔子曰．吾闻诸老聃曰．昔者史佚有子而死．下殇也．墓远．召公谓之曰．何以不棺敛于宫中．史佚曰．吾敢乎哉．</p>
            <p>　　召公言于周公．周公曰．岂．不可．史佚行之．下殇用棺衣棺．自史佚始也．</p>
            <p>　　曾子问曰．卿大夫将为尸于公．受宿矣．而有齐衰内丧．则如之何．孔子曰．出舍于公馆以待事．礼也．孔子曰．尸弁冕而出．卿大夫士皆下之．尸必式．必有前驱．</p>
            <p>　　子夏问曰．三年之丧卒哭．金革之事无辟也者．礼与．初有司与．孔子曰．夏后氏三年之丧．既殡而致事．殷人既葬而致事．记曰．君子不夺人之亲．亦不可夺亲也．此之谓乎．子夏曰．金革之事无辟也者．非与．孔子曰．吾闻诸老聃曰．昔者鲁公伯禽．有为为之也．今以三年之丧．从其利者．吾弗知也．</p>
          </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='04.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='06.htm'>下一篇</a></div>
                </td>
              </tr>
            </table>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

