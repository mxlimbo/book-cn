<html>
<head>
<title>王制 </title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td background="top1bg.gif"><img src="top1.gif" width="68" height="44" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="68"><img src="top2.gif" width="68" height="21" border="0"></td>
    <td width="73"><a href="content.htm"><img src="return.gif" width="73" height="21" border="0"></a></td>
    <td width="15"></td>
    <td width="73"><a href="02.htm"><img src="last.gif" width="73" height="21" border="0"></a></td>
    <td width="14"></td>
    <td width="73"><a href="04.htm"><img src="next.gif" width="73" height="21" border="0"></a></td>
    <td width="460"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="316" background="top4bg.gif"><img src="top3.gif" width="68" height="51" border="0"></td>
    <td><img name="main_r3_c10" src="top5.gif" width="6" height="51" border="0"></td>
  </tr>
</table>
<table border="0" cellpadding="0" cellspacing="0" width="776">
  <tr valign="top">
    <td width="38" background="leftbg.gif">&nbsp;</td>
    <td align="center">
      <table width="600" cellspacing="0" cellpadding="0" border="0">
        <tr> 
          <td> 
            <p align="center" class="h">王制 </p>
            </td>
        </tr>
      </table>
      <br>
      <table width="600" border="0" cellspacing="0" cellpadding="0">
        <tr> 
          <td> 　　王者之制禄爵．公．侯．伯．子．男．凡五等．诸侯之上大夫卿．下大夫．上士．中士．下士．凡五等．天子之田方千里．公侯田方百里．伯七十里．子男五十里．不能五十里者．不合于天子．附于诸侯．曰附庸．天子之三公之田视公．侯．天子之卿视伯．天子之大夫视子男．天子之元士视附庸． 
            <p>　　制农田百亩．百亩之分．上农夫食九人．其次食八人．其次食七人．其次食六人．下农夫食五人．庶人在官者．其禄以是为差也．诸侯之下士．视上农夫．禄足以代其耕也．中士倍下士．上士倍中士．下大夫倍上士．卿四大夫禄．君十卿禄．次国之卿．三大夫禄．君十卿禄．小国之卿．倍大夫禄．君十卿禄．</p>
            <p>　　次国之上卿．位当大国之中．中当其下．下当其上大夫．小国之上卿．位当大国之下卿．中当其上大夫．下当其下大夫．其有中士下士者．数各居其上之三分．</p>
            <p>　　凡四海之内九州．州方千里．州建百里之国三十．七十里之国六十．五十里之国百有二十．凡二百一十国．名山大泽不以封．其余以为附庸间田．八州．州二百一十国．</p>
            <p>　　天子之县内．方百里之国九．七十里之国二十有一．五十里之国六十有三．凡九十三国．名山大泽不以D．其余以禄士．以为间田．</p>
            <p>　　凡九州．千七百七十三国．天子之元士．诸侯之附庸．不与．</p>
            <p>　　天子百里之内以共官．千里之内以为御．</p>
            <p>　　千里之外设方伯．五国以为属．属有长．十国以为连．连有帅．三十国以为卒．卒有正．二百一十国以为州．州有伯．八州．八伯．五十六正．百六十八帅．三百三十六长．八伯各以其属．属于天子之老二人．分天下以为左右．曰二伯．</p>
            <p>　　千里之内曰甸．千里之外曰采．曰流．</p>
            <p>　　天子三公．九卿．二十七大夫．八十一元士．</p>
            <p>　　大国三卿．皆命于天子．下大夫五人．土士二十七人．</p>
            <p>　　次国三卿．二卿命于天子．一卿命于其君．下大夫五人．上士二十七人．</p>
            <p>　　小国二卿．皆命于其君下大夫五人．上士二十七人．</p>
            <p>　　天子使其大夫为三监．监于方伯之国．国三人．</p>
            <p>　　天子之县内诸侯．禄也．○外诸侯．嗣也．</p>
            <p>　　制三公一命卷．若有加则赐也．不过九命．次国之君．不过七命．小国之君．不过五命．</p>
            <p>　　大国之卿．不过三命．下卿再命小国之卿．与下大夫一命．</p>
            <p>　　凡官民材．必先论之．论辨．然后使之．任事．然后爵之．位定．然后禄之．</p>
            <p>　　爵人于朝．与士共之．刑人于市．与众弃之．是故公家不畜刑人．大夫弗养．士遇之涂．弗与言也．屏之四方．唯其所之．不及以政．亦弗故生也．</p>
            <p>　　诸侯之于天子也．比年一小聘．三年一大聘．五年一朝．</p>
            <p>　　天子五年一巡守．</p>
            <p>　　岁二月东巡守．至于岱宗．柴而望祀山川．觐诸侯．问百年者就见之．命大师陈诗．以观民风．命市纳贾．以观民之所好恶．志淫好辟．命典礼．考时月定日．同．律．礼．乐．制度．衣服．正之．山川神只．有不举者为不敬．不敬者君削以地．宗庙有不顺者为不孝．不孝者君绌以爵．变礼易乐者为不从不从者君流．革制度衣服者为畔．畔者君讨．有功德于民者．加地进律．五月南巡守．至于南岳．如东巡守之礼．八月西巡守．至于西岳．如南巡守之礼．十有一月北巡守．至于北岳．如西巡守之礼．归假于祖祢．用特．</p>
            <p>　　天子将出．类乎上帝．宜乎社．造乎祢．诸侯将出．宜乎社．造乎祢．</p>
            <p>　　天子无事．与诸侯相见．曰朝．考礼正刑．一德以尊于天子．</p>
            <p>　　天子赐诸侯乐．则以墙之．赐伯子男乐．则以鼗将之．</p>
            <p>　　诸侯赐弓矢．然后征．赐a钺．然后杀．赐圭瓒．然后为鬯．未赐圭瓒．则资鬯于天子．</p>
            <p>　　天子命之教．然后为学．小学在公宫南之左．大学在郊．天子曰辟b．诸侯曰G宫．</p>
            <p>　　天子将出征．类乎上帝．宜乎社．造乎祢．M于所征之地．受命于祖．受成于学．出征执有罪．反释奠于学．以讯馘告．</p>
            <p>　　天子诸侯无事．则岁三田．一为干豆．二为宾客．三为充君之庖．无事而不田．曰不敬．田不以礼．曰暴天物．天子不合围．诸侯不掩群．天子杀则下大绥．诸侯杀则下小绥．大夫杀则止佐车．佐车止则百姓田猎．獭祭鱼．然后虞人入泽梁．豺祭兽．然后田猎．鸠化为鹰．然后设W罗．草木零落．然后入山林．昆虫未蛰．不以火田．不．不卵．不杀胎．不|夭．不覆巢．</p>
            <p>　　冢宰制国用．必于岁之杪．五谷皆入．然后制国用．用地小大．视年之丰耗．以三十年之通．制国用．量入以为出．祭用数之仂．丧三年不祭．唯祭天地社稷．为越绋而行事．丧用三年之仂．丧祭．用不足曰暴．有余曰浩．祭．丰年不奢．凶年不俭．国无九年之蓄．曰不足．无六年之蓄．曰急．无三年之蓄．曰国非其国也．三年耕．必有一年之食．九年耕．必有三年之食．以三十年之通．虽有凶旱水溢．民无菜色．然后天子食．日举以乐．</p>
            <p>　　天子七日而殡．七月而葬．诸侯五日而殡．五月而葬．大夫士庶人三日而殡．三月而葬．三年之丧．自天子达．庶人县封．葬不为雨止．不封不树．丧不贰事．自天子达于庶人．丧从死者．祭从生者．支子不祭．</p>
            <p>　　天子七庙．三昭三穆．与大祖之庙而七．诸侯五庙．二昭二穆．与大祖之庙而五．大夫三庙．一昭一穆．与大祖之庙而三．士一庙．庶人祭于寝．</p>
            <p>　　天子诸侯宗庙之祭．春曰j．夏曰E．秋曰尝．冬曰A．天子祭天地．诸侯祭社稷．大夫祭五祀．天子祭天下名山大川．五岳视三公．四渎视诸侯．诸侯祭名山大川之在其地者</p>
            <p>　　天子诸侯．祭因国之在其地而无主后者．</p>
            <p>　　天子玫j．E．尝．A．诸侯j则不E．E则不尝．尝则不A．A则不j．诸侯j茫E一．靡坏．尝．A．</p>
            <p>　　天子社稷皆大牢．诸侯社稷皆少牢．大夫士宗庙之祭．有田则祭．无田则荐．庶人春荐韭．夏荐麦．秋荐黍．冬荐稻．韭以卵．麦以鱼．黍以豚．稻以e．祭天地之牛角茧栗．宗庙之牛角握．宾客之牛角尺．诸侯无故不杀牛．大夫无故不杀羊．士无故不杀犬豕．庶人无故不食珍．</p>
            <p>　　庶羞不u牲．燕衣不u祭服．寝不u庙．</p>
            <p>　　古者公田借而不税．市廛而不税．关讥而不征．林麓川泽以时入而不禁．夫圭田无征．</p>
            <p>　　用民之力．岁不过三日．</p>
            <p>　　田里不粥．墓地不请．</p>
            <p>　　司空执度度地．居民山川沮泽．时四时．量地远近．兴事任力．凡使民．任老者之事．食壮者之食．</p>
            <p>　　凡居民材．必因天地寒暖燥湿．广谷大川异制．民生其间者异谷．刚柔轻重．迟速异齐．五味异和．器械异制．衣服异宜．修其教不易其俗．齐其政不易其宜．中国戎夷．五方之民．皆有性也．不可推移．东方曰夷．被发文身．有不火食者矣．南方曰蛮．雕题交趾．有不火食者矣．西方曰戎．被发衣皮．有不粒食者矣．北方曰狄．衣羽毛穴居．有不粒食者矣．中国．夷．蛮．戎．狄．皆有安居．和味．宜服．利用．备器．五方之民．言语不通．嗜欲不同．达其志．通其欲．东方曰寄．南方曰象．西方曰狄L．北方曰译．</p>
            <p>　　凡居民．量地以制邑．度地以居民．地邑民居．必参相得也．无旷土．无游民．食节事时．民咸安其居．乐事劝功．尊君亲上．然后兴学．</p>
            <p>　　司徒修六礼以节民性．明七教以兴民德．齐八政以防淫．一道德以同俗．养耆老以致孝．恤孤独以逮不足．上贤以崇德．简不肖以绌恶．命乡简不帅教者以告．耆老皆朝于庠．元日习射上功．习乡上齿．大司徒帅国之俊士与执事焉．不变．命国之右乡．简不帅教者移之左．命国之左乡．简不帅教者移之右．如初礼．不变．移之郊．如初礼．不变．移之遂．如初礼．不变．屏之远方．终身不齿．命乡论秀士．升之司徒．曰选士．司徒论选士之秀者．而升之学．曰俊士．升于司徒者不征于乡．升于学者不征于司徒．曰造士．乐正崇四术．立四教．顺先王诗书礼乐以造士．春秋教以礼乐．冬夏教以诗书．王大子．王子．群后之大子．卿大夫元士之适子．国之俊选．皆造焉．凡入学以齿．将出学．小胥．大胥．小乐正．简不帅教者．以告于大乐正．大乐正以告于王．王命三公．九卿．大夫．元士．皆入学．不变．王亲视学．不变．王三日不举．屏之远方．西方曰棘．东方曰寄．终身不齿．大乐正论造士之秀者．以告于王．而升诸司马．曰进士．</p>
            <p>　　司马辨论官材．论进士之贤者．以告于王．而定其论．论定．然后官之．任官．然后爵之．位定．然后禄之．大夫废其事．终身不仕．死以士礼葬之．有发．则命大司徒教士以车甲．凡执技．论力．适四方．I股肱．决射御．凡执技以事上者．祝．史．射．御．医．卜．及百工．凡执技以事上者．不贰事．不移官．出乡不与士齿．仕于家者．出乡不与士齿．</p>
            <p>　　司寇正刑明辟．以听狱讼．必三刺．有旨无简．不听．附从轻．赦从重．</p>
            <p>　　凡制五刑．必即天论．邮罚丽于事．凡听五刑之讼．必原父子之亲．立君臣之义．以权之意论轻重之序．慎测浅深之量．以别之．悉其聪明．致其忠爱．以尽之．疑狱．泛与众共之．众疑．赦之．必察小大之比以成之．成狱辞．史以狱成告于正．正听之．正以狱成告于大司寇．大司寇听之棘木之下．大司寇以狱之成告于王．王命三公参听之．三公以狱之成告于王．王三又．然后制刑．凡作刑罚．轻无赦．刑者橐玻檎叱梢玻一成而不可变．故君子尽心焉．析言破律．乱名改作．执左道以乱政．杀．作淫声．异服．奇技．奇器．以疑众．杀．行伪而坚．言伪而辩．学非而博．顺非而泽．以疑众．杀．假于鬼神．时日．卜筮．以疑众．杀．此四诛者．不以听．凡执禁以齐众．不赦过．有圭璧金璋．不粥于市．命服命车．不粥于市．宗庙之器．不粥于市．牺牲不粥于市．戎器不粥于市．用器不中度．不粥于市．兵车不中度．不粥于市．布．帛精不中数．幅广狭不中量．不粥于市．奸色乱正色．不粥于市．锦文珠玉成器．不粥于市．衣服饮食．不粥于市．五谷不时．果实未孰．不粥于市．木不中伐．不粥于市．禽兽鱼鳖不中杀．不粥于市．关执禁以讥．禁异服．识异言．</p>
            <p>　　大史典礼．执简记．奉讳恶．</p>
            <p>　　天子齐戒受谏．司会以岁之成．质于天子．冢宰齐戒受质．大乐正．大司寇．市．三官以其成．从质于天子．大司徒．大司马．大司空．齐戒受质．百官各以其成．质于三官．大司徒．大司马．大司空．以百官之成．质于天子．百官齐戒受质．然后休老劳农．成岁事．制国用．</p>
            <p>　　凡养老．有虞氏以燕礼．夏后氏以飨礼．殷人以食礼．周人修而兼用之．五十养于乡．六十养于国．七十养于学．达于诸侯．</p>
            <p>　　八十拜君命．一坐再至．瞽亦如之．九十使人受．五十异．六十宿肉．七十贰膳．八十常珍．九十饮食不离寝．膳饮从于游可也．六十岁制．七十时制．八十月制．九十日修．唯绞．．衾．冒．死而后制．五十始衰．六十非肉不饱．七十非帛不暖．八十非人不暖．九十虽得人不暖矣．五十杖于家．六十杖于乡．七十杖于国．八十杖于朝．九十者．天子欲有问焉．则就其室．以珍从．七十不俟朝．八十月告存．九十日有秩．五十不从力政．六十不与服戎．七十不与宾客之事．八十齐丧之事弗及也．五十而爵．六十不亲学．七十致政．唯衰麻为丧．</p>
            <p>　　有虞氏养国老于上庠．养庶老于下庠．夏后氏养国老于东序．养庶老于西序．殷人养国老于右学．养庶老于左学．周人养国老于东胶．养庶老于虞庠．虞庠在国之西郊．有虞氏皇而祭．深衣而养老．夏后氏收而祭．燕衣而养老．殷人鄱祭．缟衣而养老．周人冕而祭．玄衣而养老．凡三王养老皆引年．八十者．一子不从政．九十者．其家不从政．废疾非人不养者．一人不从政．父母之丧．三年不从政．齐衰大功之丧．三月不从政．将徙于诸侯．三月不从政．自诸侯来徙家．期不从政．</p>
            <p>　　少而无父者谓之孤．老而无子者谓之独．老而无妻者谓之矜．老而无夫者之谓寡．此四者．天民之穷而无告者也．皆有常饩．</p>
            <p>　　聋．跛．L．断者．侏儒．百工各以其器食之．</p>
            <p>　　道路．男子由右．妇人由左．车从中央．父之齿随行．兄之齿e行．朋友不相u．轻任眨重任分．班白者不提挈．君子耆老不徒行．庶人耆老不徒食．</p>
            <p>　　大夫祭器不假．祭器未成．不造燕器．</p>
            <p>　　方一里者．为田九百亩．方十里者．为方一里者百．为田九万亩．方百里者．为方十里者百．为田九十亿亩．方千里者．为方百里者百．为田九万亿亩．</p>
            <p>　　自恒山至于南河．千里而近．自南河至于江．千里而近．自江至于衡山．千里而遥．自东河至于东海．千里而遥．自东河至于西河．千里而近．自西河至于流沙．千里而遥．西不尽流沙．南不尽衡山．东不尽东海．北不尽恒山．凡四海之内．断长补短．方三千里．为田八十万亿一万亿亩．方百里者．为田九十亿亩．山陵．林麓．川泽．沟渎．城郭．宫室．涂巷．三分去一．其余六十亿亩．</p>
            <p>　　古者以周尺八尺为步．今以周尺六尺四寸为步．古者百亩．当今东田百四十六亩三十步．古者百里．当今百二十一里六十步四尺二寸二分．</p>
            <p>　　方千里者．为方百里者百．封方百里者三十国．其余方百里者七十．又封方七十里者六十．为方百里者二十九．方十里者四十．其余方百里者四十．方十里者六十．又封方五十里者百二十．为方百里者三十．其余方百里者十．方十里者六十．名山大泽不以封．其余以为附庸间田．诸侯之有功者．取于间田以禄之．其有削地者．归之间田．</p>
            <p>　　天子之县内．方千里者．为方百里者百．封方百里者九．其余方百里者九十一．又封方七十里者二十一．为方百里者十．方十里者二十九．其余方百里者八十．方十里者七十一．又封方五十里者六十三．为方百里者十五．方十里者七十五．其余方百里者六十四．方十里者九十六．</p>
            <p>　　诸侯之下士．禄食九人．中士食十八人．上士食三十六人．下大夫食七十二人．卿食二百八十八人．君食二千八百八十人．次国之卿．食二百一十六人．君食二千一百六十人．小国之卿．食百四十四人．君食千四百四十人．次国之卿．命于其君者．如小国之卿．天子之大夫为三监．监于诸侯之国者．其禄视诸侯之卿．其爵视次国之君．其禄取之于方伯之地．方伯为朝天子．皆有汤沐之邑于天子之县内．视元士．诸侯世子世国．大夫不世爵．使以德．爵以功．未赐爵．视天子之元士．以君其国．诸侯之大夫．不世爵禄．</p>
            <p>　　六礼．冠．昏．丧．祭．乡．相见．七教．父子．兄弟．夫妇．君臣．长幼．朋友．宾客．八政．饮食．衣服．事为．异别．度．量．数．制．</p>
          </td>
        </tr>
      </table>
      <p>&nbsp;</p>
      <table width="600" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='02.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='04.htm'>下一篇</a></div>
                </td>
              </tr>
            </table>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

