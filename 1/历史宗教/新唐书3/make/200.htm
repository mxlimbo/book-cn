<html>
<head>
<title>列传第一百一十二  二王诸葛李孟</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0">
  <tr> 
    <td rowspan="2" height="234" valign="top" width="139"><img src="left.gif" height="234" width="139"></td>
    <td rowspan="2" width="87" valign="top" align="right"><img src="middle.gif" width="87" height="234" usemap="#Map" border="0"><map name="Map"><area shape="rect" coords="4,7,83,27" href="199.htm"><area shape="rect" coords="3,87,83,107" href="content.htm"><area shape="rect" coords="5,166,80,189" href="201.htm"></map></td>
    <td rowspan="2" width="74" valign="top"><img src="right.gif" width="74" height="234"></td>
    <td rowspan="2" valign="top" width="476"> 
      <p><img src="up.gif" width="476" height="20"></p>
      <table width="460" cellspacing="0" cellpadding="0">
        <tr> 
          <td> 
            <p>&nbsp;</p>
            <p align="center" class="h">列传第一百一十二 二王诸葛李孟</p>
          </td>
        </tr>
      </table>
      <br>
      <table width="460" border="0" cellspacing="0" cellpadding="0">
        <tr>
          <td>　　王重荣，太原祁人。父纵，太和末为河中骑将，从石雄破回鹘，终盐州刺史。重荣以父任为列校，与兄重盈皆以毅武冠军，擢河中牙将，主伺察。时两军士干夜禁，捕而鞭之。士还，诉于中尉杨玄实，玄实怒，执重荣让曰：&quot;天子爪士，而O校辱之！&quot;答曰：&quot;夜半执者奸盗，孰知天子爪士？&quot;具言其状。玄实叹曰：&quot;非尔明辨，孰由知之？&quot;更诿于府，擢右署。重荣多权诡，众所严惮，虽主帅莫不下之。稍迁行军司马。
            <p>　　黄巢陷长安，分兵略蒲，节度使李都不能支，乃臣贼，然内惮重荣，表以自副。地迩京师，贼调取横数，使者至百辈，坐传舍，益发兵，吏不堪命。重荣胁说都曰：&quot;我所诡谋纾难，以外援未至。今贼裒责日急，又收吾兵以困我，则亡无日矣。请绝桥，婴城自守，不然，变生何以制之？&quot;都曰：&quot;吾兵寡，谋不足，绝之，祸且至，愿以节假公。&quot;遂奔行在。重荣乃悉驱出贼使斩之，因大掠居人以悦其下。天子使前京兆尹窦间道慰其军，因诏代都。重荣率官属奉迎。至，大飨士，倡言曰：&quot;天子以大臣守土，谁得逐之？为我疏首恶者。&quot;众无敢对。重荣佩刀历阶曰：&quot;首谋者，我也，尚谁索？&quot;目，吏趣具骑，即奔还。重荣遂主留后。</p>
            <p>　　贼使健将p温以舟师下冯翊，黄率众自华阴合攻重荣。重荣感励士众，大战，败之，贼弃粮仗四十余艘。即拜检校工部尚书，为节度使。会忠武监军杨复光率陈、蔡兵万人屯武功，重荣与连和，击贼将李详于华州，执以徇。贼使尚让来攻，而p温将劲兵居前，败重荣兵于西关门，于是出兵夏阳，掠河中漕米数十艘。重荣选兵三万攻温，温惧，悉凿舟沉于河，遂举同州降。复光欲斩之，重荣曰：&quot;今招贼，一切释罪。且温武锐可用，杀之不祥。&quot;表为同华节度使。有诏即副河中行营招讨，赐名全忠。</p>
            <p>　　巢丧二州，怒甚，自将精兵数万壁梁田。重荣军华阴，复光军渭北，掎角攻之，贼大败，执其将赵璋，巢中流矢走。重荣兵亦死耗相当。惧巢复振，忧之，与复光计，复光曰：&quot;我世与李克用共忧患，其人忠不顾难，死义如己。若乞师焉，事蔑不济。&quot;乃遣使者约连和。克用使陈景斯总兵自岚、石赴河中，亲率师从之，遂平巢，复京师。以功检校太尉、同中书门下平章事，封琅邪郡王。累加检校太傅。</p>
            <p>　　中人田令孜怒重荣据盐池之饶。于时巨盗甫定，国用大，诸军无所仰，而令孜为神策军使，建请二池领属盐铁，佐军食。重荣不许，奏言：&quot;故事，岁输盐三千乘于有司，则斥所余以赡军。&quot;天子遣使者谕旨，不听。令孜徙重荣己＝诙仁梗以王处存代之，诏克用将兵援河中。重荣上书劾令孜离间方镇。令孜遣宁p玫进讨，壁沙苑。重荣诒克用书，且言：&quot;奉密诏，须公到，使我图公。此令孜、p全忠、p玫之惑上也。&quot;因示伪诏。克用方与全忠有隙，信之，请讨全忠及玫。帝数诏和解。克用合河中兵战沙苑，玫大败，奔州。神策军溃还京师，遂大掠。克用乘胜西，天子走凤翔。</p>
            <p>　　俄嗣襄王辟晕唬重荣不受命，与克用谋定王室。杨复恭代令孜领神策，故与克用善，遣谏议大夫刘崇望赍诏谕天子意，两人听命，即献缣十万，愿讨玫自赎。崇望还，群臣皆贺。重荣遂斩保长安复平。然性悍酷，多杀戮，少纵舍。尝植大木河上，内设机轴，有忤意者，辄置其上，机发皆溺。尝辱部将常行儒，行儒怨之。光启三年，引兵夜攻府，重荣亡出外，诘旦杀之，推立重盈。</p>
            <p>　　重盈前此已历汾州刺史。黄巢度淮，擢陕虢观察使，重荣据河中，三迁检校尚书右仆射，即拜节度使。未几，同中书门下平章事。及代重荣，留长子珙领节度事，入杀行儒，军复安。昭宗立，进太傅、兼中书令，封琅邪郡王。父子兄弟相继帅守，而从子蕴亦为忠武节度使。</p>
            <p>　　乾宁二年，重盈死，军中以其兄重简子珂出继重荣，故推为留后。珙与弟绛州刺史瑶争河中，上言：&quot;珂本家苍头，请选大臣镇河中。&quot;又与p全忠书言之。珂急，乃遣使请婚于李克用。克用荐之天子，许嗣镇，然犹以崔胤为河中节度使。珙复构珂于王行瑜、李茂贞，曰：&quot;珂不受代，且晋亲也，将不利于公。&quot;行瑜等约韩建共荐珙。诏曰：&quot;吾重已授珂矣。重荣有大功，不可废。&quot;行瑜怒，使其弟行约攻珂，克用遣李嗣昭援之，败珙于猗氏，获其将李[。</p>
            <p>　　三镇衔帝之却其请也，连兵犯京师，谋废帝、诛执政而立吉王，固请授珙河中。克用闻之怒，以师讨三镇，瑶、珙兵引去。克用拔绛州，斩瑶而屯渭北，败行约朝邑。</p>
            <p>　　行约走京师。弟行实在左军，共说枢密使骆全，谋挟帝幸。右军李继鹏以告中尉刘景宣二人，茂贞党也。，欲以兵劫全等，请帝幸凤翔。两军合噪承天门街，帝登楼谕和之，继鹏怒，辄射帝，纵火焚门，帝率诸王及卫兵战，继鹏矢及帝胄，军乃退。帝出幸定州将李筠军，嗣延王戒丕、嗣丹王允以盐州六都兵从帝出启夏门，次于郊。两军惮盐州兵锐，各走其军。帝次莎城，百官继至，士民从者亦数万。帝欲入谷中自固，以谷有&quot;没唐石&quot;，恶之，徙石门。民匿保山谷间，帝每出，或献饴浆，帝驻马为尝，民皆流涕。既而遣嗣薛王知柔及刘光裕还京师。</p>
            <p>　　克用遣使者奔问行在，帝因诏克用、珂以兵趋新平，又诏泾州张x会克用军以扼岐阳。克用在河中未出也，帝惧茂贞之逼，复使嗣延王戒丕以御服玉器赐之，督其西，乃壁渭北，进营渭桥。于是行瑜壁兴平，茂贞壁。行瑜兵数却，茂贞惧，斩继鹏，传首以谢。继鹏姓阎名，左神策军拍张人，为茂贞养子云。诏削行瑜官爵，以克用为宁四面行营都招讨使，珂为粮料使。克用遣子存贞请天子还宫。诏以骑三千戍三桥。</p>
            <p>　　帝既还，加珂检校司空，为节度使。克用以女妻之，珂亲迎太原，以李嗣昭助守河中，因攻珙，珙战数北。珙任威虐，杀人断首置前，而颜色泰定，下恐，不敢叛，然稍弱，无斗志。光化二年，为部将李[所杀，自为留后，诏代珙节度。又失众，凡五月，为牙将p简所杀，挈其地入p全忠，表授节度使、同中书门下平章事，更名友谦。</p>
            <p>　　珙杀给事中王堑仁余人，幕府曹遭戮辱甚众，人有罪辄刳以逞。货者，故为常州刺史，避难江湖，帝闻刚鲠，以给事中召，道出陕。珙谓且柄任，厚礼之。货鄙其武暴，不降意。既宴，盛列珍器音乐，珙请于货曰：&quot;仆今日得在子弟列，大赐也。&quot;三请，货不答。珙勃然曰：&quot;天子召公，公不可留此。&quot;遂罢，遣吏就道杀之，族其家，投诸河，以溺死闻。帝不能诘。珙死，赠太师。诏陕州冤死者，有司吊祭，存问其家。</p>
            <p>　　始，全忠击杨行密不能克，讽荆、襄、青、徐等道请己为都统以讨行密，帝依违未报；而珂与太原、镇定等道亦请加行密都统，以讨全忠。繇是两罢之，全忠怨珂，不忘也。帝为刘季述所废，珂愤见言色，屡陈讨贼谋。既反正，首献方物，帝甚倚之。而全忠以克用方强，不敢加兵。及王F诎服，拔定州，而克用兵折，乃谓其将张存敬曰：&quot;珂恃太原侮慢我，尔持一绳缚之。&quot;存敬以兵数万度河，由含山袭，绛州刺史陶建钊、晋州刺史张汉瑜皆降，以何s戍之，进攻珂。全忠率师继进，即劾珂交构克用，为方镇生事，不可赦。珂乞师太原，为s所迮，不能进。珂急使妻遗克用书曰：&quot;贼攻我，朝夕见俘，乞食大梁矣。&quot;克用答曰：&quot;道且断，往救必俱亡，不如归朝廷。&quot;珂穷，遣使告李茂贞曰：&quot;上初反正，诏O镇无相侵。而p公不顾约，以攻敝邑。敝邑亡，则、岐非君所保，天子神器敛手付人矣。宜与华州韩公出精锐固潼关，以张兵势。仆不武，公其惠我西偏地，以为I守。蒲，请公自有之。关西安危，国祚长短，系公此举也。&quot;茂贞不答。</p>
            <p>　　珂益蹙，会桥毁，潜具舟将遁，夜谕守兵，无肯为用者。牙将刘训叩寝门，珂疑有变，叱之，训自袒其衣曰：&quot;苟有它，请断臂自明！&quot;珂出，问计所宜，答曰：&quot;若夜出，人将争舟，一夫鸱张，祸系其手。如旦日，以情谂军中，宜有乐从者，可则济，否则召诸将行成以缓敌，徐图所向，上策也。&quot;珂然之。明日，登城语存敬曰：&quot;吾于p公有父子欢，君姑退舍，须公至，吾自听命。&quot;乃执太原诸将并奉节印内存敬军，竖大幡城上，遣兄U与诸将樊洪等见存敬。存敬解围而戍以兵。</p>
            <p>　　全忠自洛至。全忠，王出也，始背贼事重荣，约为甥舅，德其全己，指日月曰：&quot;我得志，凡氏王者皆事之。&quot;至是，忘誓言，过重荣墓，伪哭而祭。次虞乡，珂欲面缚牵羊以见，全忠报曰：&quot;舅之恩，无日可忘。君若以亡国礼见，黄泉其谓我何？&quot;珂出迎，握手泣下，骈辔以入。居旬日，以存敬守河中，举珂室徙于汴。后令入觐，遣人贼之于华州。</p>
            <p>　　自重荣传珂，凡二十年。</p>
            <p>　　诸葛爽，青州博昌人。为县伍伯，令笞苦之，乃亡命，沈浮里中。庞勋反，入盗中为小校。勋势蹙，率百余人与泗州守将汤群自归，累迁汝州防御使。李琢讨沙陀于云州，表为北面招讨副使。徙夏绥银节度使，检校尚书右仆射。</p>
            <p>　　黄巢犯京师，诏率代北行营兵入卫，次同州，降贼，伪署河阳节度使，代罗元杲。元杲者，本神策将，状短陋，倚中官势，剽财输京师，凡钜万，人怨之。爽至，募州人战，众不从，相率迎爽，元杲奔行在。爽间道表僖宗以自明，诏拜节度使。李克用援陈许，道天井关。爽惧，不肯假道，出屯万善。克用自河中趋汝、洛。</p>
            <p>　　爽累授京师东南面招讨诸行营副都统、左先锋使，兼中书门下平章事。p温为贼守同州，爽率轻兵入之，温偃旗设伏以待，爽谓贼遁，士解甲就舍，伏发，爽悉弃铠马奔还。至修武，为魏博韩简击败之，不敢入。简留将赵文弁戍河阳，自攻郓，时中和二年也。河阳人诱爽，自金、商驰，复入之，厚礼文弁及戍人，还之魏。于是爽攻新乡，简自郓来，战获嘉西。简阴窥关中，其下不悦，裨将乐彦祯间众之隙，引其军先还，故简兵八万自溃，相藉溺清水至不流。明年，诏爽为东南面招讨使，伐秦宗权，表李罕之自副。</p>
            <p>　　爽虽兴庸厮，善吏治，法令澄壹，人无愁咨。擢累检校司空。光启二年卒。其将刘经与泽州刺史张言共立爽子仲方为留后，为蔡贼孙儒所攻，奔于汴，儒取孟州。</p>
            <p>　　李罕之，陈州项城人。少拳捷。初为浮屠，行丐市，穷日无得者，抵钵褫祗去，聚众攻剽五台下。先是，蒲、绛民壁摩云山避乱，群贼往攻不克，罕之以百人径拔之，众号&quot;李摩云&quot;。随黄巢度江，降于高骈，骈表知光州事。为秦宗权所迫，奔项城，收余众依诸葛爽，署怀州刺史。爽伐宗权，即表以自副。屯睢阳，无功。又表为河南尹、东都留守，使捍蔡。</p>
            <p>　　河东李克用脱上源之难，丧气还，罕之迎谒谨甚，劳饩加等，厚相结。罕之因府为屯，会孙儒来攻，罕之不出。数月，走保黾池。东都陷，儒焚宫阙，剽居民去。爽遣将收东都，罕之逐出之，爽不能制。俄而爽死，其将刘经、张言共立爽子仲方，欲去罕之。而罕之故与郭G有隙，擅杀G，军中不悦。经间众怒，袭其壁，罕之退保乾壕，经追击，反为所败，乘胜入屯洛阳苑中。经战不胜，还河阳。罕之屯巩，将度汜，经遣张言拒河上，反与罕之合，攻经不克，屯怀州。</p>
            <p>　　孙儒逐仲方，取河阳，自称节度使。俄而宗权败，弃河阳走，罕之、言进收其众，丐援河东，克用遣安金俊率兵助之，得河阳。克用表罕之为节度使、同中书门下平章事。有诏与属籍。又表言为河南尹、东都留守。</p>
            <p>　　罕之与言甚笃，然性猜暴。是时大乱后，野无遗秆，部卒日剽人以食。又攻绛州，下之，复击晋州，王重盈欲出汴兵救，罕之解围还。而言善积聚，劝民力耕，储X稍集。罕之食乏，士仰以给，求之无涯，言不能厌，罕之拘河南官吏笞督之；又东方贡输行在者，多为罕之邀颉。重盈反间于言，文德元年，罕之悉兵攻晋州，言夜袭河阳，俘罕之家。罕之穷，奔河东，克用复表为泽州刺史，领河阳节度使，遣李存孝、薛阿檀、安休休率师三万攻言。城中食尽，言纳孥于汴求救，全忠遣丁会、葛从周、牛存节来援，战沅河聚。休休不利，降全忠，存孝还。全忠更以丁会为河阳节度使，言归洛阳。</p>
            <p>　　罕之保泽州，数出钞怀、孟、晋、绛，无休岁，人匿保山谷，出为樵汲者，罕之俘斩略尽，数百里无舍烟。克用遣罕之、存孝攻孟方立，拔磁州，方立戍将马溉兵数万战琉璃陂，罕之禽溉，败其众。大顺初，汴将李谠、邓季筠攻罕之，罕之告急于克用，遣存孝以骑五千救之。汴士呼罕之曰：&quot;公倚沙陀，绝大国。今太原被围，葛司空入上党，不旬日，沙陀无穴处矣！&quot;存孝怒，引兵五百薄谠营，呼曰：&quot;我，沙陀求穴者，须尔肉以饱吾军，请肥者出斗！&quot;季筠引兵决战，存孝奋槊驰，直取季筠。谠夜走，追至马牢川，败之。克用讨王行瑜，表罕之副都统，检校侍中。行瑜诛，封陇西郡王，检校太尉、兼侍中。</p>
            <p>　　罕之恃功多，尝私克用爱将盖寓求一镇，寓为请，克用不许，曰：&quot;鹰r饱则去矣，我惧其翻覆也。&quot;光化初，昭义节度使薛志勤卒，罕之夜袭潞，入之，自称留后，报克用曰：&quot;志勤死，惧它盗至，不俟命辄屯于潞。&quot;克用遣李嗣昭先击泽州，拘罕之家属送太原。罕之攻沁州，执刺史、守将，送款于汴，全忠表罕之昭义节度使，命丁会援之；与嗣昭战含口，嗣昭不利，葛从周取泽州。嗣昭又攻罕之，罕之暴得病，不能事。会代戍，全忠更以罕之节度河阳三城，卒于行，年五十八。未几，嗣昭复取泽州，以李存璋为刺史，进收怀州，攻河阳。汴将阎宝引兵至，嗣昭还。</p>
            <p>　　始，儒去东都也，井\不满百室。言治数年，人安赖之，占籍至五六万，缮池垒，作第署，城阙复完。全忠惧言异己，乃徙节天平，以韦震为河南尹。爽诸将无传地者，言后嗣名全义。</p>
            <p>　　王敬武，青州人。隶平卢军为偏校，事节度使安师儒。中和中，盗发齐、棣间，遣敬武击定。已还，即逐师儒，自为留后。时王I方督诸道行营军复京师，因承制授敬武平卢节度使，趣其兵使西。及京师平，进检校太尉、同中书门下平章事。龙纪元年卒。</p>
            <p>　　子师范，年十六，自称留后，嗣领事。昭宗自以太子少师崔安潜领节度，师范拒命。时棣州刺史张蟾迎安潜，师范遣部将卢弘攻之，弘与蟾连和。师范以金啖之，曰：&quot;君若顾先人，使不绝其祀，君之惠也。不然，愿死坟墓。&quot;弘少之，不为备，师范伏兵迎于路，部将刘莘斩弘，遂攻棣州。蟾请救于p全忠，全忠驰使谕解，师范拔其城，斩蟾，而安潜不敢入。</p>
            <p>　　师范喜儒学，谨孝，于法无所私。舅醉杀人，其家诉之，师范厚赂谢，诉者不置，师范曰：&quot;法非我敢乱。&quot;乃抵舅罪。母恚之，师范立堂下，日三四至，不得见三年，拜省户外不敢懈。以青州父母所籍，每县令至，具威仪入谒，令固辞，师范遣使挟坐，拜廷中乃出。或谏不可，答曰：&quot;吾恭先世，且示子孙不忘本也。&quot;</p>
            <p>　　全忠已并郓州，遣兵攻师范，师范下之。会全忠围凤翔，昭宗诏方镇赴难，以师范附全忠，命杨行密部将p瑾攻青州，且欲代为平卢节度。师范闻之，哭曰：&quot;吾为国守O，君危不持，可乎？&quot;乃与行密连盟。遣将张居厚、李彦威以甲槊二百舆绐为献者，及华州，先内十舆，阍人觉，众擐甲噪，杀全忠守将娄敬思。是时崔胤方在华，闭门拒战，执居厚还全忠。</p>
            <p>　　刘袭贾荩入之。师范亦潜兵入河南，徐、沂、郓等十余州同日并发。全忠使从子友宁率军东讨。是时帝还长安，故全忠并魏博军屯齐州。王茂章方以兵二万合师范弟师诲攻密州，破之，以张训为刺史。进攻沂州，败其兵，还青州，半舍而屯。友宁方攻博昌，未下，全忠督战急，友宁驱民十万，负木石，筑山临城中，城陷，屠老少投尸清水，遂围登州。茂章欲啖友宁，不肯救。未几，城破，友宁负胜攻别屯。茂章度汴军怠，与师范合击友宁于石楼，斩其首，传于行密。</p>
            <p>　　全忠怒，悉军二十万倍道至。茂章闭营，伺军懈，毁壁出斗，还与诸将饮，讫，复战。全忠望见，叹曰：&quot;吾有将如是，天下不足平！&quot;于是退屯临淄。茂章畏全忠，乃敛军而南，使李虔裕以五百人后拒。茂章解衣寐，虔裕呼曰：&quot;追至，将军速去！&quot;茂章曰：&quot;吾共决死。&quot;虔裕固请，茂章乃去。已而追至，虔裕一军覆，茂章免。全忠见虔裕，欲释之，_目大骂而死。张训召诸将谋曰：&quot;汴人至，师少，何以待之？&quot;众请焚城而亡，训曰：&quot;不然。&quot;即封府藏，下县门，密引兵去。汴军见府库完，德之，不追。</p>
            <p>　　全忠留杨师厚围青州，败师范兵于临朐，执诸将，又获其弟师克。是时，师范众尚十余万，诸将请决战，而师范以弟故，乃请降。全忠归其弟，假师范知节度留后事，师范献钱二十万缗以谢军。汴将刘重霸执棣州刺史邵播，得其书八百纸，皆教师范战守，全忠惮而杀之。</p>
            <p>　　葛从周围贾荩刘不肯下，从周以师范命招之，乃尽出将士，开门降。从周为办装，使诣汴，但素服乘驴而往。全忠赐冠带，辞曰：&quot;囚请就絷。&quot;不许。既见，慰之，饮以酒，固辞。全忠笑曰：&quot;取贾荩量何大邪？&quot;擢署都押衙，在诸旧将上。诸将趋入，一无让，全忠奇之。</p>
            <p>　　岁余，徙师范于汴，亦缟素请罪。全忠见以礼，表为河阳节度使。既受唐禅，友宁妻诉仇人于朝，乃族师范于洛阳。先是，有司坎第左，告之故。师范乃与家人宴，少长列坐，语使者曰：&quot;死固不免，予惧坑之则昭穆失序，不可见先人地下。&quot;酒行，以次受戮者二百人。</p>
            <p>　　孟方立，邢州人。始为泽州天井戍将，稍迁游奕使。中和元年，昭义节度使高浔击黄巢，战石桥，不胜，保华州，为裨将成邻所杀，还据潞州。众怒，方立率兵攻邻，斩之，自称留后，擅裂邢、场⒋盼镇，治邢为府，号昭义军。潞人请监军使吴全勖知兵马留后。时王I领诸道行营都统，以潞未定，墨制假方立检校左散骑常侍、兼御史大夫，知邢州事，方立不受，囚全勖，以书请I，愿得儒臣守潞。I使参谋中书舍人郑昌图知昭义留事，欲遂为帅。僖宗自用旧宰相王徽领节度。时天子在西，河、关云扰，方立擅地而李克用窥潞州，徽度朝廷未能制，乃固让昌图。昌图治不三月，辄去。方立更表李殷锐为刺史。谓潞险而人悍，数贼大帅为乱，欲销懦之，乃徙治龙冈。州豪杰重迁，有怼言。会克用为河东节度使，昭义监军祁审诲乞师，求复昭义军。克用遣贺公雅、李筠、安金俊三部将击潞州，为方立所破。又使李克修攻取之，杀殷锐，遂并潞州，表克修为节度留后。初，昭义有潞、邢、场⒋潘闹荩至是，方立自以山东三州为昭义，而朝廷亦命克修，以潞州旧军畀之。昭义有两节，自此始。</p>
            <p>　　克修，字崇远，克用从父弟。精驰射，常从征伐，自左营军使擢留后，进检校司空。</p>
            <p>　　方立倚p全忠为助，故克用击邢、场⒋盼扌樗辏地为斗场，人不能稼。光启二年，克修击邢州取故镇，进攻武安。方立将吕臻、马爽战焦冈，为克修所破，斩首万级，执臻等，拔武安、临场⒑郸、沙河。克用以安金俊为邢州刺史，招抚之。方立丐兵于王F，F以兵三万赴之，克修还。后二年，方立督部将奚忠信兵三万攻辽州，以金啖赫连I与连和。会契丹攻I，师失期，忠信三分其兵，鼓而行，克用伏兵于险，忠信前军没。既战，大败，执忠信，余众走，脱归者才十二。龙纪元年，克用使李罕之、李存孝击邢，攻磁、常方立战琉璃陂，大败，禽其二将，被斧@，徇邢垒，呼曰：&quot;孟公速降，有能斩其首者，假三州节度使！&quot;方立力屈，又属州残堕，人心恐。性刚急，持下少恩，夜自行陴，兵皆倨，告劳。自顾不可复振，乃还，引G杀。</p>
            <p>　　从弟迁，素得士心，众推为节度留后，请援于全忠。全忠方攻时溥，不即至，命王虔裕以精甲数百赴之，假道罗弘信，不许，乃趋间入邢州。大顺元年，存孝复攻邢，迁挈邢、场⒋湃州降，执王虔裕三百人献之，遂迁太原。表安金俊为邢、场⒋磐帕肥梗以迁为汾州刺史。</p>
            <p>　　赞曰：以乱救乱，跋扈者能之；以乱不能救乱，险贼者能之。盖救乱似霸，然而似之耳，故不足与共功。观王重荣宁不信哉！破黄巢，佐李克用平京师，若有为当世者。俄而奋私隙，逼天子出奔，虽馘p玫，仆伪襄王，谓曰&quot;定王室&quot;，实卑之也。身死部将手，救乱而卒于乱，重荣两得之。不杀p全忠，而为全忠诛，绝其嗣，宜矣。余皆庸奴下材，无所訾责云。</p>
          </td>
        </tr>
      </table>
      <p>&nbsp;</p>
      <table width="460" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='199.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='201.htm'>下一页 </a></div>
                </td>
              </tr>
            </table>
            <p align=center>作者：[宋]欧阳修、宋祁 
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
      <p align="center" class="h">&nbsp; </p>
      </td>
  </tr>
  <tr> </tr>
</table>
<table width="776" border="0" cellspacing="0" cellpadding="0">
  <tr>
    <td>&nbsp;</td>
    <td width="476" height="20"><img src="bottom.gif" width="476" height="20"></td>
  </tr>
</table>
</body>
</html>
