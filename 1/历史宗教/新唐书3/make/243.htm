<html>
<head>
<title>列传第一百四十八下  奸臣下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0">
  <tr> 
    <td rowspan="2" height="234" valign="top" width="139"><img src="left.gif" height="234" width="139"></td>
    <td rowspan="2" width="87" valign="top" align="right"><img src="middle.gif" width="87" height="234" usemap="#Map" border="0"><map name="Map"><area shape="rect" coords="4,7,83,27" href="242.htm"><area shape="rect" coords="3,87,83,107" href="content.htm"><area shape="rect" coords="5,166,80,189" href="244.htm"></map></td>
    <td rowspan="2" width="74" valign="top"><img src="right.gif" width="74" height="234"></td>
    <td rowspan="2" valign="top" width="476"> 
      <p><img src="up.gif" width="476" height="20"></p>
      <table width="460" cellspacing="0" cellpadding="0">
        <tr> 
          <td> 
            <p>&nbsp;</p>
            <p align="center" class="h">列传第一百四十八下 奸臣下</p>
          </td>
        </tr>
      </table>
      <br>
      <table width="460" border="0" cellspacing="0" cellpadding="0">
        <tr>
          <td>　　卢杞，字子良。父弈，见《忠义传》。杞有口才，体陋甚，鬼貌蓝色，不耻恶衣菲食，人未悟其不情，咸谓有祖风节。藉J为清道率府兵曹参军，仆固怀恩辟朔方府掌书记，病免。补鸿胪丞，出为忠州刺史。上谒节度府卫伯玉，伯玉不喜，乃谢归。稍迁吏部郎中，为虢州刺史。奏言虢有官豕三千为民患。德宗曰：&quot;徙之沙苑。&quot;杞曰：&quot;同州亦陛下百姓，臣谓食之便。&quot;帝曰：&quot;守虢而忧它州，宰相材也。&quot;诏以豕赐贫民，遂有意柄任矣。俄召为御史中丞，论奏无不合。逾年迁大夫，不阅旬，擢门下侍郎、同中书门下平章事。
            <p>　　既得志，险贼浸露。贤者u，能者忌，小忤己，不傅死地不止。将大树威，胁众市权为自固者。杨炎与杞俱辅政，炎鄙杞才下，不悦，未半岁，谮罢炎。时大理卿严郢与炎有隙，即擢郢御史大夫以自助，炎卒逐死。张镒材裕忠懿，帝所倚爱，未有以间。会陇右用兵，杞乃见帝，伪请行，帝不可，即荐镒守凤翔。既又恶郢。时幽州p滔与有违言，诬其军司马蔡廷玉间阋，请杀之。俄而滔反，帝欲斥之以悦滔，下御史郑詹按状，贬柳州司户参军，敕吏护送。廷玉疑送滔所，因自沈于河。杞奏，恐疑为诏所杀，愿下詹三司杂治，并劾大夫郢。初，詹善张镒，每伺杞间，独诣镒，杞知之。它日伺詹来，即径至镒便坐。詹趋避，杞遽及机事，镒不得已，曰：&quot;郑侍御在。&quot;杞阳惊曰：&quot;向所言，非外所得闻。&quot;至是并按。有诏詹杖死，流郢费州。杜佑判度支，帝尤宠礼。杞短毁百绪，讫贬苏州刺史。李希烈反，杞素恶颜真卿挺正敢言，即令宣慰其军，卒为贼害。故宰相李揆有雅望，畏复用，遣为吐蕃会盟使，卒于行。李洧以徐州降，有所经略，使人误先白镒，杞怒，沮解之，不使有功。其狙害隐毒，天下无不痛愤，以杞得君，故不敢言。</p>
            <p>　　是时兵屯河南、北，不解，财用日急。于是度支条军所仰给，月费缗百馀万，而藏钱才支三月。杞乃以户部侍郎赵赞判度支，其党韦都宾等建言：&quot;商贾储钱千万，听自业；过千万者，其赢以济军。军罢，约取偿于官。&quot;帝许之。京兆暴责其期，校吏颈大搜廛里，疑占列不尽，则笞掠之，人不胜冤，自殒沟渎者相望，京师嚣然不阕日。然悉田宅奴婢之直，缗止八十万。又僦、质舍、居贸粟者，四其一，仅至二百万。而长安为闭肆，民皆邀宰相祈诉。杞无以谕，驱而去。帝知民愁忿，而所得不足给师，罢之。赞术穷，于是间架、除陌之暴纵矣。其法：屋二架为间，差税之，上者二千，中千，下五百，吏执筹入第室计之，隐不尽，率二架抵罪，告者以钱五万畀之。凡公私贸易，旧法率千钱算二十，请加五十，主侩注所售，入其算有司；其自相市，为私籍自言，隐不尽，率千钱没二万，告者以万钱畀之。由是主侩得操其私以为奸，公上所入常不得半，而恨诽之声满天下。及泾师乱，呼于市曰：&quot;不夺而商人僦质矣，不税而间架、除陌矣！&quot;其倡和造作以召怨绰遥皆杞为之。</p>
            <p>　　帝出奉天，杞与关播从。后数日，崔宁自贼中来，以播迁事指杞，杞即诬宁反，帝杀之。灵武杜希全率盐、夏二州士六千来赴，帝议所从道，杞请道漠谷。浑{曰：&quot;不然，彼多险，且为贼乘，不如道乾陵北，逾鸡子堆而屯，与为掎角，贼可破矣。&quot;帝从杞议，贼果拒隘，兵不得入，奔还州。</p>
            <p>　　李怀光自河北还，数破贼，解去。或谓王、赵赞曰：&quot;闻怀光尝斥宰相不能谋，度支赋敛重，而京兆刻损军赐，宜诛之以谢天下。方怀光有功，上必听用其言，公等殆矣！&quot;二人以白杞。杞惧，即谲帝曰：&quot;怀光勋在宗社，贼惮之破胆，今因其威，可一举而定。若许来朝，则犒赐留连，贼得裒整残馀为完守计，图之实难，不如席胜使平京师，破竹之势也。&quot;帝然之。诏怀光无朝，进屯便桥。怀光自以千里勤难，有大功，为奸臣沮间，不一见天子，内怏怏无所发，遂谋反，因暴言杞等罪恶。士议哗沸，皆指目杞，帝始寤，贬为新州司马。</p>
            <p>　　始，帝即位，以崔v甫为相，专以道德导主意，故建中初纲纪张设，赫然有贞观风。及杞相，乃讽帝以刑名绳天下，乱败踵及。其阴害矫谲，虽国屯主辱，犹然肆为之。后虽斥，然帝念之不衰。及兴元赦令，俄徙吉州长史。杞乃曰：&quot;上必复用我。&quot;贞元元年，诏拜饶州刺史。给事中袁高当行诏书，不肯草，白宰相曰：&quot;杞反易天常，使万乘播迁，幸赦不诛，又委大州，失天下望。&quot;宰相不悦，乃召它舍人作制，高固执不得下。于是谏臣赵需、裴佶、宇文炫、卢景亮、张荐等众对，极言杞罪四海共弃，今复用之，忠臣寒膺，良士痛骨，必且阶祸。其言恳到。帝语宰相曰：&quot;授杞小州可乎？&quot;李勉曰：&quot;陛下与大州亦无难，如四方之谤何？&quot;乃诏为澧州别驾。后散骑常侍李泌见，帝曰：&quot;高等论杞事，朕可之矣！&quot;泌顿首贺曰：&quot;比日外谓陛下汉之桓、灵，今乃知尧、舜主也。&quot;帝喜。杞遂死澧州。</p>
            <p>　　初，尚父郭子仪病甚，百官造省，不屏姬侍。及杞至，则屏之，隐几而待。家人怪问其故，子仪曰：&quot;彼外陋内险，左右见必笑，使后得权，吾族无类矣！&quot;</p>
            <p>　　崔胤，字垂休，宰相慎由子也。擢进士第，累迁中书舍人、御史中丞。喜阴计，附离权强，其外自处若简重，而中险谲可畏。崔昭纬屡荐之，由户部侍郎同中书门下平章事。方王珙兄弟争河中，以胤为节度使，不得赴，半岁，复以中书侍郎留辅政。及昭纬以罪诛，罢为武安节度使。陆当国，时王室不竞，南、北司各树党结O镇，内相凌胁。胤素厚p全忠，委心结之。全忠为言胤有功，不宜处外，故还相而逐。</p>
            <p>　　光化初，昭宗至自华，务安反侧，而胤阴为全忠地，俾擅兵四讨。帝丑其行，罢为吏部尚书，复倚以相。会清海无帅，因拜胤清海节度使。始，昭纬死，皆王抟等白发其奸，胤坐是赐罢，内衔憾。既与抟同宰相，胤议悉去中官，抟不助，请徐图之。及是不欲外除，即漏其语于全忠，令露劾抟交敕使共危国，罪当诛。胤次湖南，召还守司空、门下侍郎、平章事，兼领度支、盐铁、户部使，而赐抟死，并诛中尉宋道弼、景务修，繇是权震天下，虽宦官亦累息。至是，四拜宰相，世谓&quot;崔四入&quot;。</p>
            <p>　　刘季述幽帝东内，奉德王监国，畏全忠强，虽深怨胤，不敢杀，止罢政事。胤趣全忠以师西，问所以幽帝状。全忠乃使张存敬攻河中，掠晋、绛。神策军大将孙德昭常忿阉尹废辱天子，胤令判官石戬与游，乘间伺察。德昭饮酣必泣，胤揣得其情，乃使戬说曰：&quot;自季述废天子，天下之人未尝忘，武夫义臣搏手愤惋。今谋反者特季述、仲先耳，它人劫于威，无与也。君能乘此诛二竖，复天子，取功名乎？即不早计，将有无之者。&quot;德昭感寤，乃告以胤谋。德昭许诺，胤斩带为誓。俄而季述、仲先诛，以功进司徒，不就，复辅政，并还使领。帝德之，延见或不名，以字呼之，宠遇无比。</p>
            <p>　　天复元年，全忠已取河中，进逼同、华。中尉韩全诲以胤与全忠善，恐导之翦除君侧，乃白罢政事，未及免，仓卒挟帝幸凤翔。胤怨帝见废，不肯从，召全忠以兵迎天子，令太子太师卢渥率群臣迎全忠。始，全忠至华，遣幕府裴铸奏事。帝不得已，听来朝。至是胤为之谋，乃以兵迫行在。帝下诏趣还镇，因诏遣渥等俱西。全忠上表具言：&quot;向书诏皆出宰相，乃今知非陛下意，为所诖误。师业入关，请得与李茂贞约释憾以迎乘舆。&quot;茂贞劾奏：&quot;胤畜死士，用度支使榷利，令亲信陈班与京兆府募兵保所居坊。天子出次，遣使者五辈往召，安卧不动，一奉表陈谢。&quot;时帝见全忠表，亦大恚，因下诏显责之，以工部尚书罢知政事，胤出居华州。</p>
            <p>　　初，天复后宦官尤屈事胤，事无不咨。每议政禁中，至继以烛，请尽诛中官，以宫人掌内司事。韩全诲等密知之，共于帝前求哀。乃诏胤后当密封，无口陈。中官益恐，滋欲得其谋，乃求知书美人宗柔等内左右以刺阴事。胤计稍露，宦者或相泣无l，不自安，劫幸之谋固矣。</p>
            <p>　　居华时，为全忠数画丑计。全忠引兵还屯河中，胤迎谒渭桥，奉觞为全忠寿，自歌以箅酒。会茂贞杀全诲等，与全忠约和。帝急召之，墨诏者四、p札三，皆辞疾。及帝出凤翔，幸全忠军，乃迎谒于道，复拜平章事，进位司徒，兼判六军诸卫事，诏徙家舍右军，赐帷帐器用十车。胤遂奏：&quot;高祖、太宗无内侍典军，天宝后宦人浸盛，德宗分羽林卫为左右神策军，令宦者主之，以二千人为率。其后参掌机密，至内务百司悉归中人，共相弥缝为不法，朝廷微弱，祸始于此。请罢左右神策、内诸司使、诸道监军。&quot;于是中外宦官悉诛，天子传导诏命，只用宫人宠颜等。</p>
            <p>　　帝之在凤翔，以庐光启、苏检为相，胤皆逐杀之，分斥从幸近臣陆等三十余人，惟裴贽孤立可制，留与偕秉政。帝动静一决于胤，无敢言者。胤议以皇子为元帅，全忠副之，示褒崇其功。全忠内利辉王冲幼，故胤藉以请。帝曰：&quot;濮王长，若何？&quot;还禁中，召翰林学士韩以谋。阴佐胤，卒不能却。全忠还东，到长乐，群臣班辞，胤独至霸桥置酒，乙夜乃还。帝即召问：&quot;全忠安否？&quot;与饮，命宫人为舞剑曲，戊夜乃出，赐二宫人，固让乃许。是时天子孤危，威令尽去，胤之劫持类如此。进侍中、魏国公。</p>
            <p>　　自凤翔还，揣全忠将篡夺，顾己宰相，恐一日及祸，欲握兵自固，谬谓全忠曰：&quot;京师迫茂贞，不可无备，须募军以守。今左右龙武、羽林、神策，播幸之馀，无见兵。请军置四步将，将二百五十人；一骑将，将百人。使番休递侍。&quot;以京兆尹郑元规为六军诸卫副使，陈班为威远军使，募卒于市。全忠知其意，阳相然许。胤乃毁浮图，取铜铁为兵仗。全忠阴令汴人数百应募，以其子友伦入宿卫。会为球戏，坠马死，全忠疑胤阴计，大怒。时传胤将挟帝幸荆、襄，而全忠方谋胁乘舆都洛，惧其异议，密表胤专权乱国，请诛之。即罢为太子少傅。全忠令其子友谅以兵围开化坊第，杀胤，汴士皆突出，市人争投瓦砾击其尸，年五十一，元规、陈班等皆死，实天复四年正月。</p>
            <p>　　胤罢凡三日死，死十日，全忠胁帝迁洛，发长安居人悉东，彻屋木自渭循河下。老幼系路，啼号不绝，皆大骂曰：&quot;国贼崔胤导全忠卖社稷，使我及此！&quot;先是，全忠虽据河南，顾强诸侯相持，未敢决移国。及胤间内隙，与相结，得梯其祸，取朝权以成强大，终亡天下，胤身屠宗灭。世言慎由晚无子，遇异浮屠，以术求，乃生胤，字缁郎。及为相，其季父安潜曰：&quot;吾父兄刻苦以持门户，终为缁郎坏之！&quot;</p>
            <p>　　崔昭纬字蕴曜，其先清河人。及进士第。至昭宗时仕浸显，以户部侍郎同中书门下平章事，居位凡八年，累进尚书右仆射。性险刻，密结中人，外连强诸侯，内制天子以固其权。令族人a事王行瑜宁幕府。每它宰相建议，或诏令有不便于己，必使a密告行瑜，使上书訾讦，己则阴阿助之。方是时，帝室微，人主若赘迦弧Ｊ迹帝委杜让能调兵食以讨凤翔，昭纬方倚李茂贞、行瑜为重，阴得其计，则走告之，激使称兵向阙，遂杀让能。后又导三镇兵杀韦昭度等。帝性刚明，不堪忍，会诛行瑜，乃罢昭纬为右仆射。复请p全忠荐己，又厚赂诸王，为所奏，贬梧州司马，下诏条其五罪，赐死。行次江陵，使者至，斩之。a亦诛。</p>
            <p>　　柳璨字葜，公绰族孙也。为人鄙野，其家不以诸柳齿。少孤贫，好学，昼采薪给费，夜然叶照书，强记，多所通涉。讥诃刘子玄《史通》，著《析微》，时或称之。颜荛判史馆，引为直学士，由是益知名。迁左拾遗。昭宗好文，待李m最厚，m死，内常求似m者。或荐璨才高，试文，帝称善，擢翰林学士。</p>
            <p>　　崔胤死，昭宗密许璨宰相，外无知者。日暮自禁中出，驺士传呼宰相，人皆大惊。明日，帝谓学士承旨张文蔚曰：&quot;璨材可用，今擢为相，应授何官？&quot;对曰：&quot;用贤不计资。&quot;帝曰：&quot;谏议大夫可乎？&quot;曰：&quot;唯唯。&quot;遂以谏议大夫同中书门下平章事。起布衣，至是不四岁，其暴贵近世所未有。裴枢、独孤损、崔远皆宿望旧臣，与同位，颇轻之，璨内以为怨。p全忠图篡杀，宿卫士皆汴人，璨一厚结之，与蒋玄晖、张廷范尤相得。既挟全忠，故朝权皆归之。进中书侍郎、判户部，封河东县男。</p>
            <p>　　天v二年，长星出太微、文昌间，占者曰：&quot;君臣皆不利，宜多杀以塞天变。&quot;玄晖、廷范乃与璨谋杀大臣宿有望者。璨手疏所仇u若独孤损等三十余人，皆诛死，天下以为冤。全忠闻之，不善也。其后急于九锡，宣徽北院使王殷者构璨等，言其有贰，故礼不至。玄晖惧，自往辨解。全忠怒骂曰：&quot;尔与柳璨辈沮我，不由九锡，作天子不得邪？&quot;璨惧，即胁哀帝曰：&quot;人望归元帅矣，陛下宜揖让以授终。&quot;璨请自行，进拜司空，为册礼使，即日进道。及玄晖死，而全忠恚璨背己，贬登州刺史，俄除名为民，流崖州，寻斩之。临刑悔吒曰：&quot;负国贼柳璨，死宜矣！&quot;弟r、{皆榜死。</p>
            <p>　　玄晖者，少贱，不得其系著。事p全忠为腹心。昭宗东迁，玄晖为枢密使。帝驻陕州，术家言星纬不常，且有大变，宜须冬幸洛。帝度全忠必篡，命卫官高瑰持帛诏赐王建，告以胁迁，且言：&quot;全忠以兵二万治洛阳，将尽去我左右，君宜与茂贞、克用、行密同盟，传檄襄、魏、幽、镇，使各以军迎我还京师。&quot;又诏全忠：&quot;后方娠，须十月乃东。&quot;全忠知帝有谋，遣寇彦卿趣迫。天子不得已，遂行。抵谷水，全忠尽杀左右黄门、内园小儿五百人，悉以汴兵为卫。初，全忠至凤翔，侵州，节度使杨崇本降，质其家。崇本妻美，全忠与乱，故崇本怒。至是遣使者会克用、茂贞，南告赵匡凝及建，同举兵问劫迁状，全忠大惧。</p>
            <p>　　帝自出关，畏不测，常默坐流涕。玄晖与张廷范内讠眨必以告全忠。全忠恨帝无传禅意，乃谋弑以绝人望，因令其属李振谕玄晖。玄晖与龙武统军p友恭、氏叔琮夜选勇士百人叩行在，言有急奏，请见帝。宫门开，门留十士以守。至椒兰院中，夫人裴贞一启关，杀之，乃趋殿下。玄晖曰：&quot;上安在？&quot;昭仪季渐荣曰：&quot;院使毋伤宅家，宁杀我！&quot;士持剑入，帝闻，遽单衣走，环柱，遂弑之。渐荣以身蔽帝，亦死。复执后，后求哀。玄晖以全忠所弑者帝也，乃释后。明日，宰相请对，日晏不出。玄晖矫遗诏，言帝夜与昭仪博，为贞一、渐荣所弑，出二人首。全忠自河中来朝，振曰：&quot;晋文帝杀高贵乡公，归罪成济。今宜诛友恭等，解天下谤。&quot;全忠趋西内临，对嗣天子自言弑逆非本谋，皆友恭等罪，因泣下，请讨罪人。是时洛城旱，米斗直钱六百，军有掠籴者，都人怨，故因以悦众，执友恭、叔琮斩之。全忠邀九锡，玄晖自持诏趋汴言之。还洛不淹日，全忠矫诏收付有司车裂之，贬为凶逆百姓，焚尸都门外。</p>
            <p>　　廷范者，以优人为全忠所爱，扈东迁为御营使，进金吾卫将军、河南尹。全忠欲以为太常卿，宰相裴枢持不可，繇是枢罢去。柳璨希旨下诏，责中外不得妄言流品清浊，卒用廷范太常卿。会天子将郊，以为修乐县使，又与苏楷等驳昭宗谥。全忠恚九锡缓也，王殷谮其与璨等祀天祁延唐祚，及玄晖死、璨诛，即贬廷范莱州司户参军，轩于河南市。</p>
            <p>　　叔琮亦汴州人，中和末隶感化军，以骑士奋，性沈壮有胆力。从全忠击黄巢陈、许间，名右诸将，得为亲校。与时溥、p宣战，以多累表检校尚书右仆射，为宿州刺史。攻赵匡凝于襄阳，不克。又与李克用战洹水，迁曹州刺史。天复初，拔泽、潞，击太原，授晋慈观察使。全忠屯凤翔，克用袭绛州，攻临汾，叔琮以二壮士类沙陀者牧马于原，与克用军偕行，伺隙各禽一虏还。克用大惊，疑有伏，遂退屯蒲。会p友宁以兵三万来援，叔琮曰：&quot;贼遁矣，无以立功。&quot;乃潜师夜猎游骑，杀数百，进破其垒，俘斩万级，收马三千，遂长驱取汾州，转战薄太原而还。迁检校司空，再进为保大军节度使。</p>
            <p>　　全忠欲迁帝于洛，表为右龙武统军。与弑帝，故全忠请贬白州司户参军，斩之。叔琮将死，呼曰：&quot;p温卖我以取容天下，神理谓何？&quot;</p>
            <p>　　友恭者，本李彦威也。寿州人，客汴州。殖财任侠，全忠爱而子畜之。领长剑都，积功，表为检校尚书左仆射。乾宁中，授汝州刺史，检校司空。杨行密侵鄂州，友恭将兵万馀援杜洪，至江州，还攻黄州，入之，获行密将，俘斩万计。又袭安州，杀守将。迁颍州刺史、感化军节度留后。帝东迁，为左龙武统军，贬崖州司户参军。临刑曰：&quot;温杀我，当亦灭族！&quot;又语张廷范曰：&quot;公行及此&quot;云。</p>
            <p>　　赞曰：木将坏，虫实生之；国将亡，妖实产之。故三宰啸凶牝夺辰，林甫将蕃黄屋奔，鬼质败谋兴元蹙，崔、柳倒持李宗覆。呜呼，有国家者，可不戒哉！</p>
          </td>
        </tr>
      </table>
      <p>&nbsp;</p>
      <table width="460" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='242.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='244.htm'>下一页 </a></div>
                </td>
              </tr>
            </table>
            <p align=center>作者：[宋]欧阳修、宋祁 
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
      <p align="center" class="h">&nbsp; </p>
      </td>
  </tr>
  <tr> </tr>
</table>
<table width="776" border="0" cellspacing="0" cellpadding="0">
  <tr>
    <td>&nbsp;</td>
    <td width="476" height="20"><img src="bottom.gif" width="476" height="20"></td>
  </tr>
</table>
</body>
</html>
