<html>
<head>
<title>列传第九十一  贾杜令狐</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0">
  <tr> 
    <td rowspan="2" height="234" valign="top" width="139"><img src="left.gif" height="234" width="139"></td>
    <td rowspan="2" width="87" valign="top" align="right"><img src="middle.gif" width="87" height="234" usemap="#Map" border="0"><map name="Map"><area shape="rect" coords="4,7,83,27" href="178.htm"><area shape="rect" coords="3,87,83,107" href="content.htm"><area shape="rect" coords="5,166,80,189" href="180.htm"></map></td>
    <td rowspan="2" width="74" valign="top"><img src="right.gif" width="74" height="234"></td>
    <td rowspan="2" valign="top" width="476"> 
      <p><img src="up.gif" width="476" height="20"></p>
      <table width="460" cellspacing="0" cellpadding="0">
        <tr> 
          <td> 
            <p>&nbsp;</p>
            <p align="center" class="h">列传第九十一 贾杜令狐</p>
          </td>
        </tr>
      </table>
      <br>
      <table width="460" border="0" cellspacing="0" cellpadding="0">
        <tr>
          <td>　　贾耽，字敦诗，沧州南皮人。天宝中，举明经，补临清尉。上书论事，徙太平。河东节度使王思礼署为度支判官。累进汾州刺史，治凡七年，政有异绩。召授鸿胪卿，兼左右威远营使。俄为山南西道节度使。梁崇义反东道，耽进屯谷城，取均州。建中三年，徙东道。德宗在梁，耽使司马樊泽奏事。泽还，耽大置酒会诸将。俄有急诏至，以泽代耽，召为工部尚书。耽纳诏于怀，饮如故。既罢，召泽曰：&quot;诏以公见代，吾且治行。&quot;敕将吏谒泽。大将张献甫曰：&quot;天子播越，而行军以公命问行在，乃规旄钺，利公土地，可谓事人不忠矣。军中不平，请为公杀之。&quot;耽曰：&quot;是何谓邪？朝廷有命，即为帅矣。吾今趋觐，得以君俱。&quot;乃行，军中遂安。
            <p>　　俄为东都留守。故事，居守不出城，以耽善射，优诏许猎近郊。迁义成节度使。淄青李纳虽削伪号，而阴蓄奸谋，冀有以逞。其兵数千自行营还，道出滑，或谓馆于外。耽曰：&quot;与我邻道，奈何疑之，使暴于野？&quot;命馆城中，宴庑下，纳士皆心服。耽每畋，从数百骑，往往入纳境。纳大喜，然畏其德，不敢谋。</p>
            <p>　　贞元九年，以尚书右仆射同中书门下平章事，俄封魏国公。常以方镇帅缺，当自天子命之，若谋之军中，则下有背向，人固不安。帝然之，不用也。顺宗立，进检校司空、左仆射。时王叔文等干政，耽病之，屡移疾乞骸骨，不许。卒，年七十六，赠太傅，谥曰元靖。</p>
            <p>　　耽嗜观书，老益勤，尤悉地理。四方之人与使夷狄者见之，必从询索风俗，故天下地土区产、山川夷，必究知之。方吐蕃盛强，盗有陇西，异时州县远近，有司不复传。耽乃绘布陇右、山南九州，且载河所经受为图，又以洮湟甘凉屯镇P籍、道里广狭、山险水原为《别录》六篇、《河西戎之录》四篇，上之。诏赐币马珍器。又图《海内华夷》，广三丈，从三丈三尺，以寸为百里。并撰《古今郡国县道四夷述》，其中国本之《禹贡》，外夷本班固《汉书》，古郡国题以墨，今州县以p，刊落疏舛，多所厘正。帝善之，赐予加等。或指图问其邦人，咸得其真。又著《贞元十道录》，以贞观分天下隶十道，在景云为按察，开元为采访，废置升降备焉。至阴阳杂数罔不通。</p>
            <p>　　其器恢然，盖长者也，不喜臧否人物。为相十三年，虽安危大事亡所发明，而检身厉行，自其所长。每归第，对宾客无少倦，家人近习，不见其喜愠。世谓淳德有常者。</p>
            <p>　　杜佑，字君卿，京兆万年人。父希望，重然诺，所交游皆一时俊杰。为安陵令，都督宋庆礼表其异政。坐小累去官。开元中，交河公主嫁突骑施，诏希望为和亲判官。信安郡王漪表署灵州别驾、关内道度支判官。自代州都督召还京师，对边事，玄宗才之。属吐蕃攻勃律，勃律乞归，右相李林甫方领陇西节度，故拜希望鄯州都督，知留后。驰传度陇，破乌莽众，斩千余级，进拔新城，振旅而还。擢鸿胪卿。于是置镇西军，希望引师部分塞下，吐蕃惧，遗书求和。希望报曰：&quot;受和非臣下所得专。&quot;虏悉众争坛泉，希望大小战数十，俘其大酋，至莫门，焚积蓄，卒城而还。授二子官。时军屡兴，府库虚寡，希望居数岁，刍粟金帛丰余。宦者牛仙童行边，或劝希望结其O，答曰：&quot;以货O身，吾不忍。&quot;仙童还奏希望不职，下迁恒州刺史，徙西河。而仙童受诸将金事泄，抵死，畀金者皆得罪。希望爱重文学，门下所引如崔颢等皆名重当时。</p>
            <p>　　佑以J补济南参军事、剡县丞。尝过润州刺史韦元甫，元甫以故人子待之，不加礼。它日，元甫有疑狱不能决，试讯佑，佑为辨处，契要无不尽。元甫奇之，署司法参军，府徙浙西、淮南，表置幕府。入为工部郎中，充江淮青苗使，再迁容管经略使。杨炎辅政，历金部郎中，为水陆转运使，改度支兼和籴使。于是军兴馈漕，佑得决。以户部侍郎判度支。建中初，河朔兵战，民困，赋无所出。佑以为救敝莫若省用，省用则省官，乃上议曰：</p>
            <p>　　汉光武建武中废县四百，吏率十署一；魏太和时分遣使者省吏员，正始时并郡县；晋太元省官七百；隋开皇废郡五百；贞观初省内官六百员。设官之本，以治众庶，故古者计人置吏，不肯虚设。自汉至唐，因征战艰难以省吏员，诚救弊之切也。</p>
            <p>　　昔咎繇作士，今刑部尚书、大理卿，则二咎繇也。垂作共工，今工部尚书、将作监，则二垂也。契作司徒，今司徒、户部尚书，则二契也。伯夷为秩宗，今礼部尚书、礼仪使，则二伯夷也。伯益为虞，今虞部郎中、都水使司，则二伯益也。伯孜太仆，今太仆卿、驾部郎中、尚辇奉御、闲厩使，则四伯滓病９盘熳佑辛军，汉前后左右将军四人，今十二卫、神策八军，凡将军六十员。旧名不废，新资日加。且汉置别驾，随刺史巡察，犹今观察使之有副也。参军者，参其府军事，犹今节度判官也。官名职务，直迁易不同尔，讵有事实哉？诚宜斟酌繁省。欲致治者先正名。神龙中，官纪荡然，有司大集选者，既无阙员，则置员外官二千人，自是以为常。当开元、天宝中，四方无虞，编户九百余万，帑藏丰溢，虽有浮费，不足为忧。今黎苗凋瘵，天下户百三十万，陛下诏使者按比，才得三百万，比天宝三分之一，就中浮寄又五之二，出赋者已耗，而食之者如旧，安可不革？</p>
            <p>　　议者以天下尚有跋扈不廷，一省官吏，被罢者皆往托焉。此常情之说，类非至论。且才者荐用，不才者何患其亡，又况顾姻戚家产哉！建武时公孙述、隗嚣未灭，太和、正始、太元时吴、蜀鼎立，开皇时陈尚割据，皆罗取俊V，犹不虑失人以资敌。今田悦辈繁刑暴赋，惟军是恤，遇士人如奴，固无范睢业秦、贾季强狄之患。若以习久不可以遽改，且应权省别驾、参军、司马，州县额内官，约户置尉。当罢者，有行义，在所以闻；不如状，举者当坐；不为人举者，任参常调。亦何患哉？如魏置柱国，当时宿德盛业者居之，贵宠第一；周、隋间授受已多，国家以为勋级，才得地三十顷耳。又开府仪同三司、光禄大夫，亦官名，以其太多，回作阶级。随时立制，遇弊则变，何必因循惮改作耶？</p>
            <p>　　议入，不省。</p>
            <p>　　卢杞当国，恶之，出为苏州刺史。前刺史母丧解，佑母在，辞不行，改饶州。俄迁岭南节度使。佑为开大衢，疏析廛\，以息火灾。p黎民三世保险不宾，佑讨平之。召拜尚书右丞。俄出为淮南节度使，以母丧解，诏不许。</p>
            <p>　　徐州节度使张建封卒，军乱，立其子郑请于朝，帝不许，乃诏佑检校尚书左仆射、同中书门下平章事，节度徐泗讨定之。佑具s舰，遣属将孟准度淮击徐，不克，引还。佑于出师应变非所长，因固境不敢进，乃招授中熘萁诙仁梗析濠、泗二州隶淮南。初，佑决雷陂以广灌溉，斥海濒弃地为田，积米至五十万斛，列营三十区，士马整饬，四邻畏之；然宽假僚佐，故南宫V、李亚、郑元均至争权乱政，帝为佑斥去之。</p>
            <p>　　十九年，拜检校司空、同中书门下平章事。德宗崩，诏摄冢宰。进检校司徒，兼度支盐铁使。于是王叔文为副，佑既以宰相不亲事，叔文遂专权。后叔文以母丧还第，佑有所按决，郎中陈谏请须叔文，佑曰：&quot;使不可专耶？&quot;乃出谏为河中少尹。叔文欲摇东宫，冀佑为助，佑不应，乃谋逐之，未决而败。佑更荐李巽以自副。宪宗在谅暗，复摄冢宰，尽让度支盐铁于巽。始，度支啬，用度多，署吏权摄百司，繁而不纲；佑以营缮还将作，木炭归司农，染还少府，职务简修。明年，拜司徒，封岐国公。</p>
            <p>　　党项阴导吐蕃为乱，诸将邀功，请讨之。佑以为无良边臣，有为而叛，即上疏曰：</p>
            <p>　　昔周宣中兴，猃狁为害，追之太原，及境而止，不欲弊中国，怒远夷也。秦恃兵力，北拒匈奴，西逐诸羌，结怨阶乱，实生谪戍。盖圣王之治天下，惟欲绥静生人，西至于流沙，东渐于海，在北与南，止存声教，岂疲内而事外耶？昔冯奉世矫诏斩莎车王，传首京师，威震西域，宣帝议加爵土，萧望之独谓矫制违命，虽有功不可为法，恐后奉使者为国家生事夷狄。比突厥默啜寇害中国，开元初，郝灵绮墩吨，自谓功莫与二，宋Z虑边臣由此邀功，但授郎将而已，繇是讫开元之盛，不复议边，中国遂安。此成败鉴戒之不远也。</p>
            <p>　　党项小蕃，与中国杂处，间者边将侵刻，利其善马子女，敛求繇役，遂致叛亡，与北狄西戎相诱盗边。《传》曰：&quot;远人不服，则修文德以来之。&quot;管仲有言：&quot;国家无使勇猛者为边境。&quot;此诚圣哲识微知著之略也。今戎丑方强，边备未实，诚宜慎择良将，使之完辑，禁绝诛求，示以信诚，来则惩御，去则谨备。彼当怀柔，革其奸谋。何必亟兴师役，坐取劳费哉？</p>
            <p>　　帝嘉纳之。</p>
            <p>　　岁余，乞致仕，不听，诏三五日一入中书，平章政事。佑每进见，天子尊礼之，官而不名。后数年，固乞骸骨，帝不得已，许之。仍拜光禄大夫、守太保致仕，俾朝朔望，遣中人锡予备厚。元和七年卒，年七十八，册赠太傅，谥曰安简。</p>
            <p>　　佑资嗜学，虽贵犹夜分读书。先是，刘秩摭百家，侔周六官法，为《政典》三十五篇，房g称才过刘向。佑以为未尽，因广其阙，参益新礼，为二百篇，自号《通典》，奏之，优诏嘉美，儒者服其书约而详。</p>
            <p>　　为人平易逊顺，与物不违忤，人皆爱重之，方汉胡广，然练达文采不及也。p坡樊川，颇治亭观林，凿山股泉，与宾客置酒为乐。子弟皆奉朝请，贵盛为一时冠。天性精于吏职，为治不察，数斡计赋，相民利病而上下之，议者称佑治行无缺。惟晚年以妾为夫人，有所蔽云。</p>
            <p>　　子式方，字考元，以J授扬州参军事。再迁太常寺主簿，考定音律，卿高郢称之。佑既相，出为昭应令，迁太仆卿。子，尚公主。式方以右戚，辄病不视事。穆宗立，授桂管观察使。弟从郁痼疾，躬为营方药羞膳，及死，期而泣，世称其笃行。卒，赠礼部尚书。</p>
            <p>　　从郁，元和初为左补阙，崔群等以宰相子为嫌，再徙秘书丞。终驾部员外郎。子牧。</p>
            <p>　　，字永裕，以门J三迁太子司议郎。权德舆为相，其婿翰林学士独孤郁以嫌自白。宪宗见郁文雅，叹曰：&quot;德舆有婿乃尔！&quot;时岐阳公主，帝爱女。旧制，选多戚里将家，帝始诏宰相李吉甫择大臣子，皆辞疾，唯以选召见麟德殿。礼成，授殿中少监、驸马都尉。太和初，由澧州刺史召为京兆尹，迁凤翔忠武节度使。入为工部尚书，判度支。会公主薨，久不谢，文宗怪之。户部侍郎李珏曰：&quot;比驸马都尉皆为公主服斩衰三年，故不得谢。&quot;帝矍然，始诏杖而期，著于令。</p>
            <p>　　会昌初，为淮南节度使。武宗诏扬州监军取倡家女十七人进禁中，监军请同选，又欲阅良家有姿相者，曰：&quot;吾不奉诏而辄与，罪也。&quot;监军怒，表于帝。帝以有大臣体，乃诏罢所进伎，有意倚为相矣。逾年，召拜检校尚书右仆射、同中书门下平章事，仍判度支。刘稹平，进左仆射、兼门下侍郎。未几，以本官罢，出为剑南东川节度使，徙西川，复镇淮南。时方旱，道路流亡藉藉，民至漉漕渠遗米自给，呼为&quot;圣米&quot;，取陂泽茭蒲实皆尽，更表以为祥。狱囚积数百千人，而荒湎宴适不能事。罢，兼太子太傅，分司东都。逾岁，起为留守，复节度剑南西川。召为右仆射，判度支，进兼门下侍郎同平章事。</p>
            <p>　　始，宣宗世，夔王以下五王处大明宫内院，而郓王居十六宅。帝大渐，枢密使王归长、马公儒等以遗诏立夔王，而左军中尉王宗实等入殿中，以为归长等矫诏，乃迎郓王立之，是为懿宗。久之，遣枢密使杨庆诣中书，独揖，它宰相毕P、杜审权、蒋伸不敢进，乃授中人请帝监国奏，因谕劾大臣名不在者抵罪。遽封授使者复命，谓庆曰：&quot;上践祚未久，君等秉权，以爱憎杀大臣，公属祸无日矣。&quot;庆色沮去，帝怒亦释，大臣遂安。未几，册拜司空，封国公，以检校司徒为凤翔、荆南节度使，加兼太傅。会黔南观察使秦匡谋讨蛮，兵败，奔于，囚之，劾不能伏节，有诏斩之。不意其死，骇愕得疾卒，年八十，赠太师。葬日，诏宰相百官临奠。</p>
            <p>　　于大议论往往有所合，然才不周用。虽出入将相，而厚自奉养，未尝荐进幽隐，佑之素风衰焉，故时号&quot;秃角犀&quot;。</p>
            <p>　　子裔休，懿宗时历翰林学士、给事中，坐事贬端州司马。弟孺休，字休之。累擢给事中。大顺初，钱H遣弟M率兵击徐约于苏州，破之，以海昌都将沈粲行刺史事，而昭宗更命孺休为之，以粲为制置指挥使。H不悦，密遣粲害焉。始，孺休见攻也，曰：&quot;勿杀我，当与尔金。&quot;粲曰：&quot;杀尔，金焉往？&quot;与兄述休同死。</p>
            <p>　　弟。，咸通中为泗州刺史。会庞勋反，围城，处士辛谠自广陵来见，劝出家属，独以身守。曰：&quot;吾出百口求生，众心摇矣，不如与将士生死共之。&quot;众闻皆泣下。之闻难，完F城隍，阅器械无不具。</p>
            <p>　　贼将李圆易，驰勇士百人欲入封府库，为好言厚礼迎劳，贼不虞忄舀之谋也。明日，伏甲士三百，宴球场，贼皆歼焉。圆怒，傅城战，杀数百人，圆退壁城西。勋闻，益其兵，而以书射城中促降。会夜，击鼓乘城大呼，圆气夺，奔还徐州。未几，贼焚淮口，昼夜战不息，谠乃请救于戍将郭厚本，贼解去。浙西节度使杜审权遣将以兵千人来援，反为圆军所包，一军尽没。使人间道走京师，诏戴可师以沙陀、吐浑兵二万招讨。淮南节度使令狐T遣牙将李湘屯淮口，与郭厚本合，为圆所败，湘等并没，于是援绝。贼乃以铁锁绝淮流，梯冲乘城。粮尽，为薄以给。懿宗遣使加检校右散骑常侍，勉以坚守。勋遣圆入城见约降，怒杀之。勋复遗之书，答书言安禄山、p等终底覆灭者，以阴携其党。勋累攻不得志，会招讨使马举率兵至，遂解去。围凡十月，拊循士，皆殊死奋，而辛谠冒围出入，纠辑援师，卒完一州，时称为难。贼平，迁义成军节度使，检校兵部尚书，卒。</p>
            <p>　　牧，字牧之，善属文。第进士，复举贤良方正。沈传师表为江西团练府巡官，又为牛僧孺淮南节度府掌书记。擢监察御史，移疾分司东都，以弟病弃官。复为宣州团练判官，拜殿中侍御史内供奉。</p>
            <p>　　是时，刘从谏守泽潞，何进滔据魏博，颇骄蹇不循法度。牧追咎长庆以来朝廷措置亡术，复失山东，钜封剧镇，所以系天下轻重，不得承袭轻授，皆国家大事，嫌不当位而言，实有罪，故作《罪言》。其辞曰：</p>
            <p>　　生人常病兵，兵祖于山东，羡于天下。不得山东，兵不可去。山东之地，禹画九土曰冀州；舜以其分太大，离为幽州，为并州。程其水土，与河南等，常重十三，故其人沈鸷多材力，重许可，能辛苦。魏晋以下，工机纤杂，意态百出，俗益卑弊，人益脆弱，唯山东敦五种，本兵矢，他不能荡而自若也。产健马，下者日驰二百里，所以兵常当天下。冀州，以其恃强不循理，冀其必破弱；虽已破，冀其复强大也。并州，力足以并吞也。幽州，幽阴惨杀也。圣人因以为名。</p>
            <p>　　黄帝时，蚩尤为兵阶，自后帝王多居其地。周劣齐霸，不一世，晋大，常佣役诸侯。至秦萃锐三晋，经六世乃能得韩，遂折天下脊；复得赵，因拾取诸国。韩信联齐有之，故蒯通知汉、楚轻重在信。光武始于上谷，成于z。魏武举官渡，三分天下有其二。晋乱胡作，至宋武号英雄，得蜀，得关中，尽有河南地，十分天下之八，然不能使一人度河以窥胡。至高齐荒荡，宇文取之，隋文因以灭陈，五百年间，天下乃一家。隋文非宋武敌也，是宋不得山东，隋得山东，故隋为王，宋为霸。由此言之，山东，王者不得不为王，霸者不得不为霸，猾贼得之，足以致天下不安。</p>
            <p>　　天宝末，燕盗起，出入成皋、函、潼间，若涉无人地。郭、李辈兵五十万，不能过。自尔百余城，天下力尽，不得尺寸，人望之若回鹘、吐蕃，义无敢窥者。国家因之畦河修障戍，塞其街蹊。齐、鲁、梁、蔡被其风流，因以为寇。以里拓表，以表撑里，混够刈，颠倒横邪，未常五年间不战。生人日顿委，四夷日日炽，天子因之幸陕，幸汉中，焦焦然七十余年。运遭孝武，纫乱蝗猓不畋不乐，自卑冗中拔取将相，凡十三年，乃能尽得河南、山西地，洗削更革，罔不能适。唯山东不服，亦再攻之，皆不利。岂天使生人未至于G泰邪？岂人谋未至邪？何其艰哉！</p>
            <p>　　今日天子圣明，超出古昔，志于平治。若欲悉使生人无事，其要先去兵。不得山东，兵不可去。今者，上策莫如自治。何者？当贞元时，山东有燕、赵、魏叛，河南有齐、蔡叛，梁、徐、陈、汝、白马津、盟津、襄、邓、安、黄、寿春皆戍厚兵十余所，才足自护治所，实不辍一人以他使，遂使我力解势弛，熟视不轨者无可奈何。阶此，蜀亦叛，吴亦叛，其他未叛者，迎时上下，不可保信。自元和初至今二十九年间，得蜀，得吴，得蔡，得齐，收郡县二百余城，所未能得，唯山东百城耳。土地人户，财物甲兵，较之往年，岂不绰绰乎？亦足自以为治也。法令制度，品式条章，果自治乎？贤才奸恶，搜选置舍，果自治乎？障戍镇守，干戈车马，果自治乎？井闾阡陌，仓廪财赋，果自治乎？如不果自治，是助虏为虏。环土三千里，植根七十年，复有天下阴为之助，则安可以取？故曰：上策莫如自治。中策莫如取魏。魏于山东最重，于河南亦最重。魏在山东，以其能遮赵也。既不可越魏以取赵，固不可越赵以取燕。是燕、赵常取重于魏，魏常操燕、赵之命。故魏在山东最重。黎阳距白马津三十里，新乡距盟津一百五十里，陴垒相望，朝驾暮战，是二津，虏能溃一，则驰入成皋，不数日间。故魏于河南亦最重。元和中，举天下兵诛蔡，诛齐，顿之五年，无山东忧者，以能得魏也。昨日诛沧，顿之三年，无山东忧，亦以能得魏也。长庆初诛赵，一日五诸侯兵四出溃解，以失魏也。昨日诛赵，罢如长庆时，亦以失魏也。故河南、山东之轻重在魏。非魏强大，地形使然也。故曰：取魏为中策。最下策为浪战，不计地势，不审攻守是也。兵多粟多，驱人使战者，便于守；兵少粟少，人不驱自战者，便于战。故我常失于战，虏常困于守。山东叛且三五世，后生所见言语举止，无非叛也，以为事理正当如此，沉酣入骨髓，无以为非者，至有围急食尽，啖尸以战。以此为俗，岂可与决一胜一负哉？自十余年凡三收赵，食尽且下。郗士美败，赵复振；杜叔良败，赵复振；李听败，赵复振。故曰：不计地势，不审攻守，为浪战，最下策也。</p>
            <p>　　累迁左补阙、史馆修撰，改膳部员外郎。宰相李德裕素奇其才。会昌中，黠戛斯破回鹘，回鹘种落溃入漠南，牧说德裕不如遂取之，以为：&quot;两汉伐虏，常以秋冬，当匈奴劲弓折胶，重马免乳，与之相校，故败多胜少。今若以仲夏发幽、并突骑及酒泉兵，出其意外，一举无类矣。&quot;德裕善之。会刘稹拒命，诏诸镇兵讨之，牧复移书于德裕，以&quot;河阳西北去天井关强百里，用万人为垒，窒其口，深壁勿与战。成德军世与昭义为敌，王元达思一雪以自奋，然不能长驱径捣上党，其必取者在西面。今若以忠武、武宁两军益青州精甲五千、宣润弩手二千，道绛而入，不数月必覆贼巢。昭义之食，尽仰山东，常日节度使率留食邢州，山西兵单少，可乘虚袭取。故兵闻拙速，未睹巧之久也&quot;。俄而泽潞平，略如牧策。历黄、池、睦三州刺史，入为司勋员外郎，常兼史职。改吏部，复乞为湖州刺史。逾年，以考功郎中知制诰，迁中书舍人。</p>
            <p>　　牧刚直有奇节，不为龊龊小谨，敢论列大事，指陈病利尤切至。少与李甘、李中敏、宋善，其通古今，善处成败，甘等不及也。牧亦以疏直，时无右援者。从兄更历将相，而牧困踬不自振，颇怏怏不平。卒，年五十。初，牧梦人告曰：&quot;尔应名毕。&quot;复梦书&quot;皎皎白驹&quot;字，或曰&quot;过隙也&quot;。俄而炊甑裂，牧曰：&quot;不祥也。&quot;乃自为墓志，悉取所为文章焚之。</p>
            <p>　　牧于诗，情致豪迈，人号为&quot;小杜&quot;，以别杜甫云。</p>
            <p>　　，字胜之，幼病目，母禁其为学。举进士，礼部侍郎贾M语人曰：&quot;得杜足敌数百人。&quot;授秘书省正字。李德裕奏为浙西府宾佐。德裕贵盛，宾客无敢忤，惟数谏正之。及谪袁州，叹曰：&quot;门下爱我皆如，吾无今日。&quot;太和末，召为咸阳尉，直史馆。常语人曰：&quot;李训、郑注必败。&quot;行未及都，闻难作，疏辞疾归。亦善属文，与牧相上下。竟以丧明卒。</p>
            <p>　　令狐楚，字壳士，德敝裔也。生五岁，能为辞章。逮冠，贡进士，京兆尹将荐为第一，时许正伦轻薄士，有名长安间，能作蜚语，楚嫌其争，让而下之。既及第，桂管观察使王拱爱其材，将辟楚，惧不至，乃先奏而后聘。虽在拱所，以父官并州不得奉养，未尝豫宴乐。满岁谢归。李说、严绶、郑儋继领太原，高其行，引在幕府，由掌书记至判官。德宗喜文，每省太原奏，必能辨楚所为，数称之。儋暴死，不及占后事，军大喧，将为乱。夜十数骑挺刃邀取楚，使草遗奏，诸将圜视，楚色不变，秉笔辄就，以遍示，士皆感泣，一军乃安。由是名益重。以亲丧解，既除，召授右拾遗。</p>
            <p>　　宪宗时，累擢职方员外郎，知制诰。其为文，于笺奏制令尤善，每一篇成，人皆传讽。皇甫D以言利幸，与楚、萧a皆厚善，故荐于帝。帝亦自闻其名，召为翰林学士，进中书舍人。方伐蔡，久未下，议者多欲罢兵，帝独与裴度不肯赦。元和十二年，度以宰相领彰义节度使，楚草制，其辞有所不合，度得其情。时宰相李逢吉与楚善，皆不助度，故帝罢逢吉，停楚学士，但为中书舍人。俄出为华州刺史。后它学士比比宣事不切旨，帝抵其草，思楚之才。</p>
            <p>　　D既相，擢楚河阳怀节度使，代乌重胤。始，重胤徙沧州，以河阳士三千从，士不乐，半道溃归，保北城，将转掠旁州。楚至中氵单，以数骑自往劳之。众甲而出，见楚不疑，乃皆降。楚斩其首恶，众遂定。度出太原，D荐楚为中书侍郎、同中书门下平章事。穆宗即位，进门下侍郎。D得罪，时谓楚缘D以进，且尝逐裴度，天下所共疾，会萧a辅政，乃不敢言。方营景陵，诏楚为使，而亲吏韦正牧、奉天令于等不偿佣钱十五万缗，楚献以为羡余，怨诉系路。诏捕等下狱诛，出楚为宣歙观察使。俄贬衡州刺史，再徙，以太子宾客分司东都。长庆二年，擢陕虢观察使，谏官论执不置，楚至陕一日，复罢，还东都。</p>
            <p>　　会逢吉复相，力起楚，以李绅在翰林沮之，不克。敬宗立，逐出绅，即拜楚为河南尹。迁宣武节度使。汴军以骄故，而韩弘弟兄务以峻法绳治，士偷于安，无革心。楚至，解去酷烈，以仁惠镌谕，人人悦喜，遂为善俗。入为户部尚书，俄拜东都留守，徙天平节度使。始，汴、郓帅每至，以州钱二百万入私藏，楚独辞不取。又毁李师古园槛僭制者。久之，徙节河东。召为吏部尚书，检校尚书右仆射。故事，检校官重，则从其班；楚以吏部自有品，固辞，有诏嘉允。俄兼太常卿，进拜左仆射、彭阳郡公。</p>
            <p>　　会李训乱，将相皆系神策军。文宗夜召楚与郑覃入禁中，楚建言：&quot;外有三司御史，不则大臣杂治，内仗非宰相系所也。&quot;帝颔之。既草诏，以王涯、贾饣束冤，指其罪不切，仇士良等怨之。始，帝许相楚，乃不果，更用李石，而以楚为盐铁转运使。先是，郑注奏建榷茶使，王涯又议官自治园植茶，人不便，楚请废使，如旧法，从之。元和中，出禁兵畀左右街使卫宰相入朝，至建福门。及是乱，乃罢。楚即奏：&quot;镇帅初拜，必戎服属仗诣省谒辞，本于郑注，实为乱兆，故王[、郭行余驱将吏蹀血京师，所宜停止。&quot;诏可。开成元年上巳，赐群臣宴曲江。楚以新诛大臣，暴骸未收，怨l感结，称疾不出，乃请给衣衾椟，以敛刑骨，顺阳气。是时，政在宦竖，数上疏辞位，拜山南西道节度使。卒，年七十二，赠司空，谥曰文。</p>
            <p>　　楚外严重不可犯，而中宽厚，待士有礼。客以星步鬼神进者，一不接。为政善抚御，治有绩，人人得所宜。疾甚，诸子进药，不肯御，曰：&quot;士固有命，何事此物邪？&quot;自力为奏谢天子，召门人李商隐曰：&quot;吾气魄且尽，可助我成之。&quot;其大要以甘露事诛谴者众，请霁威，普见昭洗。辞致曲尽，无所谬脱。书已，敕诸子曰：&quot;吾生无益于时，无请谥，勿求鼓吹，以布车一乘葬，铭志无择高位。&quot;是夕，有大星陨寝上，其光烛廷。坐与家人诀，乃终。有诏停卤簿以申其志。</p>
            <p>　　子绪、T，显于时。</p>
            <p>　　绪以J仕，历隋、寿、汝三州刺史，有佳政。汝人请刻石颂德，绪以T当国，固让。宣宗嘉其意，乃止。</p>
            <p>　　T，字子直，举进士，擢累左补阙、右司郎中。出为湖州刺史。</p>
            <p>　　大中初，宣宗谓宰相白敏中曰：&quot;宪宗葬，道遇风雨，六宫百官皆避，独见颀而髯者奉梓宫不去，果谁耶？&quot;敏中言：&quot;山陵使令狐楚。&quot;帝曰：&quot;有子乎？&quot;对曰：&quot;绪少风痹，不胜用。T今守湖州。&quot;因曰：&quot;其为人，宰相器也。&quot;即召为考功郎中，知制诰。入翰林为学士。它夜，召与论人间疾苦，帝出《金镜》书曰：&quot;太宗所著也，卿为我举其要。&quot;T`语曰：&quot;至治未尝任不肖，至乱未尝任贤。任贤，享天下之福；任不肖，罹天下之祸。&quot;帝曰：&quot;善，朕读此尝三复乃已。&quot;T再拜曰：&quot;陛下必欲兴王业，舍此孰先？《诗》曰：'惟其有之，是以似之。'&quot;进中书舍人，袭彭阳男。迁御史中丞，再迁兵部侍郎。还为翰林承旨。夜对禁中，烛尽，帝以乘舆、金莲华炬送还，院吏望见，以为天子来。及T至，皆惊。俄同中书门下平章事，辅政十年。懿宗嗣位，由尚书左仆射、门下侍郎再拜司空。未几，检校司徒平章事，为河中节度使。徙宣武，又徙淮南副大使。安南平，以馈运劳，封凉国公。</p>
            <p>　　庞勋自桂州还，道浙西白沙入浊河，剽舟而上。T闻，遣使慰抚，且馈之。裨将李湘曰：&quot;徐兵擅还，果反矣。虽未有诏，一切制乱，我得专之。今其兵不二千，而广盘舰，张旗帜，示侈于人，其畏我甚。高邮峭水狭，若使荻霾芑鹌淝埃劲兵乘其后，一举可覆。不然，使得绝淮泗，合徐之不逞，祸乱滋矣。&quot;T懦缓不能用，又自以不奉诏，因曰：&quot;彼不为暴，听其度淮，何豫我哉？&quot;勋还，果盗徐州，其众六七万。徐乏食，分兵攻滁、和、楚、寿，陷之，粮尽，啖人以饱。诏T为徐州南面招讨使。贼方攻泗州，杜坚守，T命湘率兵五千救之。勋谩辞谢T曰：&quot;数蒙赦，所以未即降者，一二将为异耳，愿图去之，以身听命。&quot;T喜，即请假勋节，而敕湘曰：&quot;贼已降，第谨戍淮口，无庸战。&quot;湘乃彻警释械，日与勋众欢言。后贼乘间直袭湘垒，悉俘而食之，醢湘及监军郗厚本。时浙西杜审权使票将翟行约率千兵与湘会，未至而湘覆，贼伪建淮南旌帜诱之，亦皆陷。</p>
            <p>　　T既师败，乃以左卫大将军马举代之。以T为太子太保，分司东都。僖宗初，拜凤翔节度使。顷之，就加同平章事，徙封赵。卒，年七十八，赠太尉。</p>
            <p>　　子椤⒒痢h楸芟硬痪俳士。T辅政，而橛胫ｒ为姻家，怙势骄偃，通宾客，招权，以射取四方货财，皆侧目无敢言。懿宗嗣位，数为人白发其事，故T去宰相。因丐橛肴航士试有司，诏可，是岁及第。谏议大夫崔u劾奏T以十二月去位，而有司解牒尽十月，屈朝廷取士法为榧沂拢请委御史按实其罪。不听。槟艘猿ぐ参疚集贤校理。稍迁右拾遗、史馆修撰。诏下，左拾遗刘蜕、起居郎张云交疏指其恶，且言：&quot;T用李琢为安南都护，首乱南方，赃虐流著，使天下兵戈调敛不给。琢本进赂于椋槲人子，陷T于恶，顾可为谏臣乎？&quot;又劾：&quot;T，大臣，当调护国本，而大中时，乃引谏议大夫豆卢籍、刑部侍郎李为夔王等侍读，乱长幼序，使先帝贻厥之谋几不及陛下。且氵高居当时，谓之'白衣宰相'。槲闯⒕俳士，而妄言已解，使天下谓无解及第，不已罔乎？&quot;橐嗑澹求换它官，改詹事府司直。T方守淮南，上奏自治，帝为贬云为兴元少尹，蜕华阴令。橐噤味虿徽袼馈</p>
            <p>　　涣、h皆举进士，涣终中书舍人。</p>
            <p>　　定，字履常，楚弟。及进士第。太和末，以驾部郎中为弘文馆直学士。李训乱，王遐休方以是日就职，定往贺，为神策军并收，欲杀者屡矣，已而免。终桂管观察使。</p>
            <p>　　赞曰：耽、佑、楚皆儒，大衣高冠，雍容庙堂，道古今，处成务，可也；以大节责之，盖e中而玉表欤！、T世当国，亦无足讥。牧论天下兵曰：&quot;上策莫如自治。&quot;贤矣哉！</p>
          </td>
        </tr>
      </table>
      <p>&nbsp;</p>
      <table width="460" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='178.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='180.htm'>下一页 </a></div>
                </td>
              </tr>
            </table>
            <p align=center>作者：[宋]欧阳修、宋祁 
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
      <p align="center" class="h">&nbsp; </p>
      </td>
  </tr>
  <tr> </tr>
</table>
<table width="776" border="0" cellspacing="0" cellpadding="0">
  <tr>
    <td>&nbsp;</td>
    <td width="476" height="20"><img src="bottom.gif" width="476" height="20"></td>
  </tr>
</table>
</body>
</html>
