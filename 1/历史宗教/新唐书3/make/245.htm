<html>
<head>
<title>列传第一百四十九下  叛臣下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0">
  <tr> 
    <td rowspan="2" height="234" valign="top" width="139"><img src="left.gif" height="234" width="139"></td>
    <td rowspan="2" width="87" valign="top" align="right"><img src="middle.gif" width="87" height="234" usemap="#Map" border="0"><map name="Map"><area shape="rect" coords="4,7,83,27" href="244.htm"><area shape="rect" coords="3,87,83,107" href="content.htm"><area shape="rect" coords="5,166,80,189" href="246.htm"></map></td>
    <td rowspan="2" width="74" valign="top"><img src="right.gif" width="74" height="234"></td>
    <td rowspan="2" valign="top" width="476"> 
      <p><img src="up.gif" width="476" height="20"></p>
      <table width="460" cellspacing="0" cellpadding="0">
        <tr> 
          <td> 
            <p>&nbsp;</p>
            <p align="center" class="h">列传第一百四十九下 叛臣下</p>
          </td>
        </tr>
      </table>
      <br>
      <table width="460" border="0" cellspacing="0" cellpadding="0">
        <tr>
          <td>　　李忠臣，本董秦也，幽州蓟人。少籍军，以材力奋，事节度使薛楚玉、张守邦、安禄山等，甄劳至折冲郎将。平卢军先锋使刘正臣杀伪节度吕知晦，擢秦兵马使，攻长杨，战独山，袭榆关、北平，杀贼将申子贡、荣先钦，执周钊送京师。从正臣赴难，复败李归仁、李咸、白秀芝等。潼关失守，秦整军北还。奚王阿笃孤初引众与正臣合，已而绐约皆攻范阳，至后城，夜乘间袭秦。秦接战，败之，追奔至温泉山，禽首领阿布离，斩以衅鼓。至德二载，节度使王玄志使秦率兵三千自雍奴桴苇绝海，击贼将石帝廷、乌承洽，转战累日，拔鲁城、河间、景城，收粮赀以实军。又与田神功下平原、乐安，禽伪刺史以献。于是防河招讨使李铣承制假秦德州刺史。
            <p>　　史思明自归，河南节度使张镐督秦军合诸将平河南州县，与裨将阳惠元破安庆绪将王福德于舒舍，肃宗下诏褒谕，令屯濮州，又徙韦城。从郭子仪围相州，军溃，秦至荥阳，破贼将敬G，取粮艘二百柁以饷汴军。未几，授濮州刺史，屯杏园渡。许叔冀以汴下史思明，秦力屈，亦降。思明抚背曰：&quot;始吾有左手，得公今完矣！&quot;与俱寇河阳，秦夜挈五百人冒围归李光弼。诏加殿中监，封户二百，召至京师，赐今氏名，给良马、甲第。时陕西、神策两节度使郭英V、卫伯玉屯陕，故以忠臣为两军兵马使，战永宁、莎栅，与贼将李感义等数十遇，皆破之。淮西节度使王仲升为贼执，以忠臣为汝、仙、蔡六州节度使，兼安州。合诸军平东都，进御史大夫。</p>
            <p>　　回纥可汗既归，留其下安恪、石帝廷居河阳守赀X，因是招亡命为盗，道路畏涩。诏忠臣讨定之。吐蕃犯京师，天子追兵，秦方宴鞠场，使者至，即整师引道。诸将白：&quot;须良日。&quot;忠臣怒曰：&quot;君父在难，方择日救患乎？&quot;时召兵无先忠臣至者。代宗嘉之，加本道观察使，赉与倍等。</p>
            <p>　　周智光为帐下所杀，忠臣提兵入华州，所过大掠，自赤水距潼关二百里无居人。大历五年，加蔡州刺史。陕虢李国清为下所逐，掠府库，国清遍拜诸将乃免。会忠臣入朝，次陕，诏讯于众。众惧忠臣，不敢摇，即围棘，约士投所掠物围中，一日尽获。</p>
            <p>　　讨李灵耀也，战西梁固，败之。复与马燧军合，败贼于汴州。田悦以援兵三万屯汴郛，忠臣勒裨将李重倩夜率百骑袭之，贯其营而还，杀数十百人。悦间道走，灵耀开城亡去，军遂溃。以忠臣为汴州刺史，加检校司空、同中书门下平章事，封西平郡王。</p>
            <p>　　忠臣资婪沓嗜色，将士妇女逼与乱，所至人苦之。以女弟妻张惠光，用为牙将，恃势残克。或白忠臣，不之信。又以惠光子居牙下，愈横肆。十四年，大将李希烈因众怒，与少将丁皓、贾子华等共斩惠光父子，以兵胁逐忠臣。跳奔京师，帝素宠之，不责也。复授检校司空、同中书门下平章事，奉朝请。</p>
            <p>　　德宗立，散骑常侍张涉以赃得罪，帝怒不赦。涉故侍读东宫者，忠臣曰：&quot;陛下贵为天子，先生以乏财触法，非过也。&quot;帝意解，免涉归田里。湖南观察使辛京杲私怒部曲，杀之，有司劾当死。忠臣曰：&quot;京杲应死久矣！&quot;帝问故，对曰：&quot;京杲诸父战某所死，兄弟战某所死，渠从行独得存，以故知之。&quot;帝凄然悟，释之，下除王傅。</p>
            <p>　　忠臣戆直不通书。帝尝谓：&quot;卿耳大，真贵兆。&quot;对曰：&quot;臣闻驴耳大，龙耳小。&quot;帝喜其野而诚。然既失兵，怫郁不顾藉。p反，伪署司空兼侍中。攻奉天，以忠臣居守。败，系有司，与其子俱斩。</p>
            <p>　　乔琳，并州太原人。少孤苦志学，擢进士第。性诞荡无礼检。郭子仪表为朔方府掌书记。与联舍毕曜相掉讦，贬巴州司户参军。历果、绵、遂、怀四州刺史，治宽简，不亲事。尝谓录事参军任绍业曰：&quot;子纲纪一州，能劾刺史乎？&quot;绍业出条所失示之，惊曰：&quot;能知吾失，御史材也。&quot;</p>
            <p>　　琳素善蒲人张涉。涉以国子博士侍太子读，太子即位，召访政事，不淹日，诏入翰林，迁散骑常侍。荐琳任宰相，乃拜御史大夫、同中书门下平章事。天下矍然骇之。琳年高且聩，每进封失次，所言不厌帝旨，在位阅八旬，以工部尚书罢。帝由是亦疏涉。</p>
            <p>　　琳从幸奉天，再迁太子少师；进幸梁州，次T，诡言马殆不进。帝素以旧老礼之，给乘舆马，辞病力。帝赐所执策曰：&quot;勉为良图，与卿别矣！&quot;不数日，祝髯发舍仙游佛庐。闻，遣数十骑取之，署吏部尚书，令姻家源休衣以朝服，食以肉，琳亦不辞。士有诉官非便者，琳曰：&quot;子谓此选便乎？&quot;及收京师，李晟悯其老，表贳死。帝曰：&quot;琳，故宰相，失节背义，不可赦。&quot;临刑叹曰：&quot;我以七月七日生，以此日死，非命耶？&quot;</p>
            <p>　　时又有蒋镇者，洌子也，与兄链俱以文辞显。擢贤良方正科，累转谏议大夫。大历中，淫雨坏河中盐池，味苦恶。韩昱卸戎В虑减常赋，妄言池生瑞盐，王德之美祥。代宗疑不然，命镇驰驿按视。镇内欲结辏故实其事，表置祠房，号池曰&quot;宝应灵庆&quot;云。再进工部侍郎。妹婿源溥者，休弟也，故镇与休交。叛，窜于，伤足不能进。先得链，而镇左右逃归，语所在，源休闻，白，以二百骑求得之。知不免，怀刃将自刺，链止之。复谋出奔，懦不决。中朝臣遁伏者，休多所诛杀，赖镇救原十五。初，洌与弟涣在安史时皆污伪官，链兄弟复屈节于贼云。</p>
            <p>　　高骈，字千里，南平郡王崇文孙也。家世禁卫，幼颇修饬，折节为文学，与诸儒交，nn谭治道，两军中人更称誉之。事p叔明为司马。有二雕并飞，骈曰：&quot;我且贵，当中之。&quot;一发贯二雕焉，众大惊，号&quot;落雕侍御&quot;。后历右神策军都虞候。党项叛，率禁兵万人戍长武。是时诸将无功，唯骈数用奇，杀获甚多。懿宗嘉之，徙屯秦州，即拜刺史兼防御使。取河、渭二州，略定凤林关，降虏万余人。</p>
            <p>　　咸通中，帝将复安南，拜骈为都护，召还京师，见灵台殿。于是容管经略使张茵不讨贼，更以茵兵授骈。骈过江，约监军李维周继进。维周拥众壁海门，骈次峰州，大破南诏蛮，收所获赡军。维周忌之，匿捷书不奏。朝廷不知骈问百馀日，诏问状。维周劾骈玩敌不进，更命右武卫将军王晏权往代骈。俄而骈拔安南，斩蛮帅段酋迁，降附诸洞二万计。晏权方挟维周发海门，檄骈北归。而骈遣王惠赞传酋迁首京师，见艟舻甚盛，乃晏权等，惠赞惧夺其书，匿岛中，间关至京师。天子览书，御宣政殿，群臣皆贺，大赦天下。进骈检校刑部尚书，仍镇安南，以都护府为静海军，授骈节度，兼诸道行营招讨使。始筑安南城。由安南至广州，江漕梗险，多巨石，骈募工簇种危由是舟济安行，储饷毕给。又使者岁至，乃凿道五所，置兵护送。其径青石者，或传马援所不能治。既攻之，有震碎其石，乃得通，因名道曰&quot;天威&quot;云。加检校尚书右仆射。</p>
            <p>　　骈之战，其从孙浔常先锋冒矢石以劝士。骈徙节天平，荐浔自代，诏拜交州节度使。僖宗立，即其军加同中书门下平章事。</p>
            <p>　　南诏寇`州，掠成都，徙骈剑南西川节度，乘传诣军。及剑门，下令开城，纵民出入。左右谏：&quot;寇在近，脱大掠，不可悔。&quot;骈曰：&quot;属吾在安南破贼三十万，骠信闻我至，尚敢邪！&quot;当是时，蛮攻雅州，壁庐山，闻骈至，亟解去。骈即移檄骠信，勒兵从之。骠信大惧，送质子入朝，约不敢寇。</p>
            <p>　　蜀有突将，分左右二厢，厢有虞候，诘火督盗贼，有兵马虞候，主调发。骈罢其一，各置一虞候。又以蜀兵孱，诏蛮新定，人未安业，罢突将月禀并餐钱，约曰：&quot;府库完，当如旧。&quot;又团练兵战者，厚其衣禀；不团练者，但掌文书、仓库，衣禀减焉。骈曰：&quot;皆王卒，命均之。&quot;战士大望。于时天平、昭义、义成戍军合蜀兵凡六万。骈之自将出屯也，突将乱，乘门以入，骈匿于圊，求不得。天平军闻变，其校张桀以士五百格战，不胜。监军慰抚之，皆曰：&quot;州虽更蛮乱，户口尚完，府库方实，公削军禀以自养，不堪其虐，故乱。&quot;监军惧，讲解之。取役夫数百，名叛卒，藉斩其首，乃定。骈徐出，以金帛厚赏士，开府库悉还其衣禀。然密籍所给姓名，夜遣牙将击杀之，夷其族，虽孕者不贳，投尸于江。有一妇方踞而乳子，将就刑，媪伤之，疑其畏死，谓曰：&quot;以子丐我，一诣曹司也。&quot;妇蹶起曰：&quot;我知之，且饱吾子，不可使以饥就戮也。&quot;见刑者拜曰：&quot;渠有节度使夺战士食，一日忿怒，淫刑以逞，国家法令何有也？我死当诉于天，使此贼阖门如今日冤也！&quot;逮死，神色晏然。蜀人闻者为垂泣。骈复录突将戍还者，丸名贮器中，意不怿，则探之，或十或五，授将李敬全斩决。亲吏王殷说骈曰：&quot;突将在行者，初不知谋，公当赦之。&quot;骈悦，投丸池中，人乃安。</p>
            <p>　　蜀之土恶，成都城岁坏，骈易以砖甓，陴堞完新，负城丘陵悉垦平之，以便农桑。讫功，筮之得《大畜》。骈曰：&quot;畜者，养也。济以刚健笃实，辉光日新，吉孰大焉！文宜去下存上。&quot;因名大玄城。进检校司徒，封燕国公，徙荆南节度。</p>
            <p>　　梁缵者，本以昭义兵西戍，骈表隶麾下。王仙芝之败，残党过江，帝以骈治郓威化大行，且仙芝党皆郓人，故授骈镇海节度使。骈遣将张与缵分兵穷讨，降其骁帅毕师I数十人，贼走岭表。帝美其功，加诸道行营都统、盐铁转运等使。又诏骈料官军义营乡团，归其老弱伤夷，裁制军食；刺史以下小罪辄罚，大罪以闻。贼更推黄巢南陷广州，骈建遣以兵五千屯郴扼贼西路，留后王重任以兵八千并海进援循、潮，自将万人繇大庾击贼广州，且请起荆南王I兵三万壁桂、永，以邕管兵五千壁端州，则贼无遗类。帝纳其策，而骈卒不行。</p>
            <p>　　俄徙淮南节度副大使。骈缮完城垒，募军及土客，得锐士七万，乃传檄召天下兵共讨贼，威震一时，天子倚以为重。广明初，破贼大云仓，诈降巢。巢不意其袭，遂大奔，引残党壁上饶，然众亡几。会疫疠起，人死亡，进击之，巢大惧，以金啖，腾书于骈，丐归命。骈信之，许为求节度。当此时，昭义、武宁、义武兵数万赴淮南，骈欲专己功，即奏贼已破，不须大兵。有诏班师。巢知兵罢，即绝骈请战，击杀，乘胜度江攻天长。</p>
            <p>　　始，巢在广州，求天平节度，宰相庐携善骈，以有讨贼功，不肯赦巢，与郑畋争于朝，故巢怨不得节度。而骈闻议不一，亦不平，至是欲纵贼以耸朝廷，然后立功。毕师I谏曰：&quot;朝廷所恃，谁易于公？制贼要害，莫先淮南。今不据要津以灭贼，使得北度，必乱中原。&quot;骈矍然，下令将出师。嬖将吕用之畏师I有功，谏曰：&quot;公勋业极矣，贼未殄，朝廷且有口语。况贼平，挟震主之威，安所税驾？不如观衅求福，为不朽资也。&quot;骈入其计，托疾未可以出屯，严兵保境。巢据滁、和，去广陵才数百里，乃求援陈许。</p>
            <p>　　巢逼扬州，众十五万。骈将曹全以兵五千战不利，壁泗州以待援，骈兵终不出。贼北趋河洛，天子遣使者促骈讨贼，冠盖相望也。俄而两京陷，天子犹冀骈立功，眷寄未衰，诏刺史若诸将有功，自监察御史至常侍，许墨制除授。寻进检校太尉，东面都统，京西、京北神策军诸道兵马等使。会二雉g署寝，占者曰：&quot;军府将空。&quot;骈恶之，悉兵出营东塘，舟二千艘，戈铠完锐，日讨金鼓，以侈士志。与浙西节度使周宝檄，欲连和而西，宝大喜。有谓宝：&quot;彼欲并江东为孙策三分计。&quot;宝未之信。俄而骈请宝至军议事，宝怒，辞疾不出，衅隙遂构。骈屯东塘百日，托以宝及浙东刘汉宏将为不利，乃还，以应其变。</p>
            <p>　　帝知骈无出兵意，天下益殆。乃以王I代为都统，以崔安潜副之。诏韦昭度领诸道盐铁转运使，加骈侍中，增实户一百，封渤海郡王。骈失兵柄利权，攘袂大诟，即上书谩言不恭，诋I乃败军将，而安潜狼贪，有如桡败，诒千古之悔。又引更始刮席、子婴轵道事以激帝。帝怒，下诏切责。当此时，王室微，不绝如带。骈都统三年，无尺寸功，幸国颠沛，大料兵，阴图割据，一旦失势，威望顿尽，故肆为丑悖，胁邀天子，冀复故权。而吴人顾云以文辞缘泽其奸，偃然无所忌畏。又请帝南幸江淮。会平贼，骈闻，缩气怅恨，部下多叛去，郁郁无聊，乃笃意求神仙，以军事属用之。</p>
            <p>　　用之者，鄱阳人，世为商侩，往来广陵，得诸贾之O。既孤，依舅家，盗私其室，亡命九华山，事方士牛弘徽，得役鬼术，卖药广陵市。始诣骈亲将俞公楚，验其术，因得见骈，署幕府，稍补右职。用之既少贱，具知闾里利病、吏得失，颇班班言政事，以将左道，骈愈器之。乃广树朋党，刺知骈动息，持金帛还结左右，日为诞妄以动骈。又荐狂人诸葛殷、张守一为长年方，并署牙将。初，殷将见，用之绐曰：&quot;上帝以公为人臣，虑机事S废，使神人来备羽翼，且当以职縻之。&quot;明日，殷以褐衣见，辩诈无穷，骈大惊，号&quot;葛将军&quot;。其阴狡过用之远甚。有大贾居第华壮，殷求之不得，谓骈曰：&quot;城中且有妖，当筑坛禳却之。&quot;因指贾居。骈敕吏即日驱徙，殷入居之。</p>
            <p>　　骈造迎仙等楼，皆广高八十尺，饰以金珠S玉，侍女衣羽衣，新声度曲，以拟钧天，薰斋其上，祈与仙接。用之自谓与仙真通，对骈叱咤风雨，或望空顾揖再拜，语言俚近，左右或窃议，辄杀之，后无敢出口者。萧胜纳贿用之，求盐城监，骈不肯。用之曰：&quot;仙人言盐城有宝剑，须真人取之，唯胜可往。&quot;骈许诺。数月，胜献铜匕首，用之曰：&quot;此北帝所佩也，得之者兵不敢犯。&quot;骈宝秘之，常持以坐起。用之惮其术穷且见诘，乃刻青石手板为龙蛇隐起，文曰：&quot;帝赐骈。&quot;使人潜植机上，骈得之大喜。为寓鹄廷中，设机关，触人则飞动，骈衣羽服，乘之作仙去状。用之惧有`其奸者，乃曰：&quot;仙人当下，但患学者真气亏沮耳。&quot;骈始弃人间事，绝妾媵，虽将吏不得见。客至，先遣薰濯，诣方士祓除，谓之解秽，少选即引去。自是内外无敢言者，惟梁缵屡为骈言，骈不听。缵惧，解所领兵，骈还其军于昭义，缵不复事矣。</p>
            <p>　　用之既自任，淫刑重赋，人人思乱。乃擢废吏百馀，号&quot;察子&quot;，厚禀食，令居衢哄间，凡民私阋隐语莫不知，道路箝口。诛所恶者数百族。又募卒二万，为左、右&quot;镆邪军&quot;，与守一分总，置官属如骈府。用之每出入，驺御至千人；建大第，军胥营署皆备。建百尺楼，托云占星，实窥伺城中之有变者。左右姬侍百馀，皆娟秀光丽，善歌舞，巾p束带以侍。月二十宴，其费仰于民，不足，至苛留度支运物。诱人上变，则许入赀产赎罪。俞公楚数规戒其失，不听。姚归礼谋杀之，弗克。用之因谮二人于骈，使以骁雄兵三千督盗于外，密使兵袭之，举师歼焉。骈从子拿苁栌弥罪，谏骈曰：&quot;不除之，高氏且无种。&quot;骈怒，命左右扶出，以状授用之。用之诬呢贳不能满，故妄言。因出谋恃橹，骈敕吏禁某鋈搿６硎鹗嬷荽淌罚未几为下所逐，用之构之也。骈使人杀摹</p>
            <p>　　嗣襄王敝乱，骈上书劝进，伪假骈中书令、诸道兵马都统、江淮盐铁转运使，以用之为岭南节度使。骈久觖望，至是大喜，贡赋不绝。用之始开府置官属，礼与骈均矣。以郑杞、董仅、吴迈为腹心，骈之亲信皆渴垢郊海政事未尝关决骈。骈内悔，欲收其权，不能也。用之问计于杞、仅，谋请骈斋于其第，密缢之，绐为升天，事不克。</p>
            <p>　　光启三年，蔡贼孙儒兵略定远，声言涉淮。寿州刺史张翱奔告骈，命毕师I率骑三百戍高邮。师I者，故仙芝党，以善骑射称。骈败巢于浙西，用其力，故宠待绝等。用之厚啖以利，欲其谐附，然不肯情。师I有妾美，用之请见，不可，狙其出，观焉，怒而弃之；内忿惧，为子结婚于高邮将张神剑，阴倚为援。p全忠方攻秦宗权，骈虑其奔突，使师I率兵逾都梁山，不见贼还。师I见骈府宿将多以谗死，忧甚。用之益加礼，师I愈恐，谋于神剑。神剑不然其言，而猜嫌日结。用之亦虑其变，内欲除之，亟请罢屯。其母密`师I使去，曰：&quot;毋顾家室。&quot;师I忧，未知所出。而骈子怒用之专恣，觊师I与诸将发其奸，遣使谓师I曰：&quot;用之欲因此行图君，既授书神剑矣，君其备之！&quot;师I惊，军中稍稍传言。诸将介而见，请杀神剑，并其军，驱市人以济乱。师I曰：&quot;不可，我若重扰百姓，复一用之也。郑汉璋素与我善，兵精士强，以用之用事，常不平。今若告之谋，彼必喜，则事济矣。&quot;众然之。神剑未知，方椎牛酾酒，且将犒师。师I潜师夜出，士皆绛缯抹首，且行且掠。汉璋闻，以麾下出迎，师I谂以计，大喜。留其妻守淮口，帅兵及亡命数千至高邮，见神剑，诘其变，神剑辞不知。师I语稍侵，神剑_目曰：&quot;大夫何晚计！彼一妖人，前假岭南节，不肯行，志图淮海，令君既夺魄，彼一日得志，吾能握刀头北面事之邪！吾前未量君意，故不出口，尚何疑？&quot;汉璋喜，取酒割臂血而盟，推师I为大丞相，作誓告神，乃移檄州县，以诛吕用之、张守一、诸葛殷为名。神剑以高邮兵诸校倪详、F并以天长子弟会，唐宏为先锋，骆玄真主骑，赵简主徒，王朗为殿，得胜兵三千。将发，神剑中悔，缪曰：&quot;公兵虽精，然城坚，旬日不下则粮乏，众心摇矣。神剑请按军高邮，为公声援而督粮道。&quot;师I曰：&quot;民禀尚多，何患资储？城中携离无斗志，何事声援？君意不行，孰敢违？&quot;汉璋内忌神剑，恐不为己下，劝许其计，约城破玉帛子女共之。</p>
            <p>　　其四月，兵傅城，营其下。城中骇乱，用之分兵守，且自督战。令曰：&quot;斩一级，赏金一饼。&quot;士多山东人，坚悍颇用命。师I惧，退舍自固。用之稍堙塞诸门。骈登延和阁，闻嚣甚，左右告之故，大惊，召用之问状，徐曰：&quot;师I众思归，为门卫所轧，随已处置，不尔，烦玄女一符耳！&quot;骈曰：&quot;吾觉尔之诞多矣，善自为之，勿使吾为周宝也！&quot;时宝已为下所逐出奔云。用之惭，不复有言。师I见城未下，颇惧，求救于宣州秦彦，约事平迎以代骈。</p>
            <p>　　骈数责用之曰：&quot;始吾以心腹任君，君御下无方，卒误我。今百姓饥馑，不可虐用，当遣大将赍吾书谕之，使罢兵。&quot;用之疑诸将不为用，以其党许戡奉书往。始师I意骈令宿将劳军，因得口陈用之罪。及戡至，大怒曰：&quot;梁缵、韩问安在？若何庸来！&quot;即斩之。乃系书射城内，用之不发，即火之。它日以甲士百人入谒，骈惊匿内寝，少选乃出，叱曰：&quot;得非反邪？&quot;命左右驱出。用之至南门，举策曰：&quot;吾不复入是矣！&quot;始与骈贰。</p>
            <p>　　师I壁扬子，发民庐舍治攻具。用之大索居人马及丁壮，骁将以长刀拥胁乘城，昼夜不得息。又疑为间，数易区处，家有@饷，皆相失，至饥死者相枕藉。骈召大将古锷赍师I母书及其子出谕，师I遣子还曰：&quot;不敢负恩，朝斩凶人，夕还屯，愿以妻子为质。&quot;骈恐用之屠其家，乃收置署中。会秦彦遣秦稠率兵与师I合，攻益急，守陴者夜焚南栅以应于外，师I入，守将张全乃战死，用之距三桥，杀伤相当。骈从子杰率牙兵将执用之以畀师I，左镆邪兵复断其后，用之惧，乃出奔。</p>
            <p>　　骈召梁缵谢曰：&quot;初不用子计以及此，庸何追？&quot;授以兵，使保子城。迟明师I纵火大掠，骈乃命彻备，改服须其入。师I见延和阁，骈待之如宾，即署师I节度副使，汉璋、神剑以次授署，秦稠封府库以待，师I去丞相号。于时何卫未谨，骈爱将申及说骈曰：&quot;逆人兵少弛，愿奉公夜出，发诸镇兵，还刷大耻，贼不足平也。若不决，则及将不得侍公。&quot;因泣下。骈b怯不能用其策，及乃匿去。</p>
            <p>　　师I诛用之支党数十，使孙约迎秦彦。彦者，徐州人，本名立，隶伍籍。乾符中，以盗系狱且死，梦讠曰：&quot;秦彦，而从我去！&quot;寤而视械破，因得亡命，即名彦。聚徒百人，杀下邳令，取其赀，入黄巢党中。既败，与许徒垫椋累表和州刺史。中和初，宣歙观察使窦病，彦袭而代之。师I之召彦也，或计曰：&quot;足下向诛妖人，故下乐从。今军府已安，宜还政高公，足下身典兵，权在掌握，四邻闻之，不失大义，诸将未敢谋也。若令彦为帅，兵非足下有也。且秦稠封府库，势已相疑。足下如厚德彦，宜以金玉子女报之，勿听度江。假足下能下彦，杨行密夕闻而朝必至。&quot;师I不决，以告汉璋。汉璋曰：&quot;善。&quot;</p>
            <p>　　师I出骈，囚南第。稠麾下求无厌，烧贡奉楼数十楹，取珍宝。始骈自乾符以来，贡献不入天子，赀货山积，私置郊祀、元会供帐什器，殚极功巧，至是为乱兵所剽略尽。师I徙骈东第。禽诸葛殷，腰下得金数斤，百姓交唾，拔须发无遗，再缢乃绝，仇家其目云，市人投瓦砾击尸，俄而成冢。骈出金遗守者，师I知之，加兵苛督，复入囚署中，子弟十余人同幽之。顾云入见，骈犹自若曰：&quot;吾复居此，天时人事必有在。&quot;意师I复推立之。</p>
            <p>　　用之既出，以兵攻淮口未下，郑汉璋击之，遂奔天长。初，用之诈为骈书，召兵于庐、寿，城陷，而杨行密兵万人次天长，用之自归。</p>
            <p>　　张神剑求赂于师I，辞以彦未至。神剑怒，与别将高霸将攻师I。彦之来，召池州刺史赵B守宣，自将入扬州，称节度使，以师I为行军司马，居用之第，不得在牙中。师I怏怏失志。行密与神剑等连和，自江北至槐家桥，栅垒相联。彦登城望之，色沮，乃授郑汉璋、唐宏等兵屯门，樵苏道绝，食且乏。稠及师I以劲卒八千出战，大败，稠死之，士奔溺死者十八。彦大出金求救于张雄，雄引兵至东塘，得金，不战去。彦使师I率兵二万阵城下，汉璋为前锋，宏次之，骆玄真、樊约又次之，师I、王朗以骑为左右翼。既成列，久之，行密乃出，委辎重于壁，以赢兵守之，伏精卒数千其旁。行密先犯玄真，短兵接，伪北，师I诸军奔其壁，争取金玉赀粮。伏噪而出，行密引轻兵蹑其尾，俘杀旁午，横尸十里。师I等奔还，玄真战死。师I雅倚玄真骁敢能拒敌，既失之，惋沮弥日，不复议出战矣。</p>
            <p>　　骈久囚拘，供亿窘狭，群奴彻延和阁阑J为薪，煮革带以食。骈召幕府卢缭唬&quot;予粗立功，比求清净，非与此世争利害，今而及此，神道何望邪？&quot;涕下不能已。师I既败，虑骈内应。有女巫王奉仙谓师I曰：&quot;扬州灾，有大人死，可以厌。&quot;彦曰：&quot;非高公邪？&quot;命左右陈赏等往杀之。侍者白有贼，骈曰：&quot;此必秦彦来。&quot;正色须之。众入，骈骂曰：&quot;军事有监军及诸将在，何遽尔？&quot;众辟易，有奋而击骈者，曳廷下数之曰：&quot;公负天子恩，陷人涂炭，罪多矣，尚何云？&quot;骈未暇答，仰首如有所伺，即斩之。左右奴客遁归行密，行密举军缟素，大临而祭，独用之服哭三日。</p>
            <p>　　彦屡败，军气摧丧，与师I抱膝相视无它略，更问奉仙，赏罚轻重皆自出。彦遣汉璋击神剑，破之。神剑奔高邮，汉璋欲穷追，会大雨还。行密以城尚坚，师且老，议解去。用之裨将晨伏兵四壕，伺守者休代，引而登，杀数十人于门，以招外兵。守军亦厌苦，皆委兵溃。师I与其家及彦奔东塘，人争出，相腾藉死，壕堑几满，王朗踣而殒。行密既入，杀梁缵于牙门，以不死高氏难。韩问闻之，赴井死。居人癯忄奄奄，兵不忍加暴，反斥馀粮救之。</p>
            <p>　　彦、师I与唐宏、倪详焚白砂，将度江，会秦宗权使孙儒引兵三万袭扬州，次天长，彦等与之合，还攻行密，取行密辎重牛羊数千计。儒以食乏，乃屠高邮，据之。张神剑奔还，行密授之馆，而高邮戍兵七百溃而来，行密责有谋，悉击杀之，因杀神剑。用之始诈行密曰：&quot;庑下有瘗金五千斤，事平愿备一日乏。&quot;行密掘地无埋金，但得铜人三尺，身桎梏，钉刺其口，刻骈名于背，盖用蛊厌骈也。行密责其罪，并张守一斩于三桥，妻子皆死，著其罪于路。</p>
            <p>　　儒攻城未得志，虑彦、师I有异谋，稍并其兵。唐宏度不免，即告儒曰：&quot;师I密遣人至汴。&quot;儒大恐。明日，召彦、师I、汉璋会军中，彦、师I先至，壮士壑至儒所，儒质彦反骈罪，斩之。至师I，呼曰：&quot;丈夫成则王，败则虏，君何多责为？吾尝将数万兵，不死常人手，得公之剑，瞑目矣！&quot;儒骂曰：&quot;庸贼欲污我手邪！&quot;趣斩之。汉璋至，奋臂击杀数人，乃死，身首糜散。儒使宏主骑兵，厚赐之。文德元年，儒谍知行密粮乏，自高邮袭之。行密拔其众还庐州，儒遂据扬州。</p>
            <p>　　骈之死，裹以故郑与子弟七人一坎而瘗。行密擢骈孙愈为副使，令主丧事，未克葬，愈暴死，至是故吏邝师虔收葬之。</p>
            <p>　　扬州雄富冠天下，自师I、行密、儒迭攻迭守，焚市落，剽民人，兵饥相仍，其地遂空。</p>
            <p>　　p玫，州人。少以材武为州戍将。黄巢盗长安，有王玫者为伪节度使，方调兵，玫阳事之，乘间斩王玫，以留后让李重古，约合兵讨巢。广明二年，玫袭贼，战开远门，枪洞咽，不死。以多擢晋州刺史，进宁节度使，合泾、原、岐、陇兵八万屯兴平，号定国砦。战涝上，败走，诏益灵、盐军，拜河南都统。引兵屯中桥，列五壁，进西北面都统。贼平，授同中书门下平章事，封吴兴侯。</p>
            <p>　　田令孜议讨王重荣，以兵属玫，合~、延、灵、夏军三万保沙苑。重荣上疏乞诛玫、令孜。既战，玫辄北，因纵军还掠。僖宗苍黄幸凤翔避其锋。玫反与重荣、李克用连和，请诛令孜。宰相萧遘密召玫迎帝，玫趋凤翔，令孜劫乘舆走陈仓，遂至兴元。玫追不及，劫嗣襄王保奉为帝。玫自号大丞相，专决万机。</p>
            <p>　　始与李昌符共谋挟保至是反为雠，昌符乃自归天子，人心浸离。及王行瑜败于大唐峰，惧归且见杀，又闻购能得玫者以宁节度畀之，行瑜谓其下曰：&quot;今败归必以无功死，若斩玫，与北军迎天子，取富贵，可乎？&quot;众曰：&quot;诺。&quot;即勒兵倍道趋长安。玫居孔纬第，方据几署事，闻兵入，趣召行瑜叱曰：&quot;公擅归，反邪？&quot;行瑜厉声曰：&quot;我非反者，将得君首为宁节度耳！&quot;玫遽起，左右斩之，杀其徒数百。诸军遂大乱，烧京师。时盛寒，吏民被剽＃僵死尸相藉。即传首兴元，帝为受俘馘。宦者伪枢密使王能著等皆坐诛。</p>
            <p>　　王行瑜，州人。少隶军，从p玫为列校，讨黄巢数有功。奔次唬授行瑜天平节度使，令率兵守大散关，为李a所破，即奉款行在，还取玫首以献，擢宁节度使。</p>
            <p>　　景福元年，与李茂贞、韩建及弟同州节度使行实请讨杨守亮于山南，且言不敢仰度支费，止请假茂贞招讨一节。宦官难之，昭宗亦顾茂贞等得山南则益横，不许。行瑜等因擅兴军击取之。</p>
            <p>　　后茂贞拒覃王，杀宰相，行瑜参有力，得赐铁券。稍凭兵跋扈，求为尚书令，宰相韦昭度执不可，但加号尚父，行瑜望甚。会河中王重荣丧，李克用请以其子珂嗣节度，而行瑜、建、茂贞请授王珙，因各以兵陈阙下，欲废天子，不克，即杀昭度、李m，留弟行约宿卫。克用悉兵度河问行瑜等罪，行实弃同州趋长安，与行约谋劫乘舆，又不克，皆奔州。行瑜屯梨园，克用与战，破行实等军，执其母及行瑜子，俘大校。帝下诏削行瑜官爵。行瑜以锐卒五千营龙泉，茂贞壁其西。克用夜发精骑扰饷道，岐军走，行瑜归州，婴城守，厚赂克用求自归。克用军环其城，行瑜穷，登城哭语克用曰：&quot;我无罪，昨杀大臣，胁天子，岐人也。行实止宿卫，而有司妄以劫迁罪归之，今公讨乱者，当问茂贞，愿得束身归，听命天子。&quot;克用曰：&quot;尚父何自卑？吾被命讨三贼，公其一也。如归国者，当从中决，老夫敢专之邪？&quot;行瑜度不免，悉族奔庆州，为麾下斩于路，传首京师，帝御延喜门纳之，于是乾宁二年也。其属二百人，克用献于朝。</p>
            <p>　　始，行瑜乱，宗正卿李涪盛陈其忠，必悔过。至是帝怒，放死岭南。</p>
            <p>　　陈敬u，田令孜兄也。少贱，为饼师，得隶左神策军。令孜为护军中尉，敬u缘藉擢左金吾卫将军、检校尚书右仆射、西川节度使。性畏慎，善抚士。</p>
            <p>　　黄巢乱，僖宗幸奉天，敬u夜召监军梁处厚，号恸奉表迎帝，缮治行宫。令孜亦倡西幸，敬u以兵三千护乘舆。冗从内苑小儿先至，敬u知素暴横，遣逻士伺之。诸儿连臂欢咋行宫中，士捕系之，讠曰：&quot;我事天子者！&quot;敬u杀五十人，尸诸衢，由是道路不哗。帝次绵州，敬u谒于道，进酒，帝三举觞，进检校左仆射、同中书门下平章事。时云南叛，请遣使与和亲，乃听命。敬u奉行在百官诸吏无敢乏，帝欲命判度支，固让，再加检校司徒兼侍中，封梁国公。以弟敬为阆州刺史。讨定邛州首望阡能、涪州叛校韩秀升，再进兼中书令，封颍川郡王，实封四百户，赐一岁上输钱及上都田宅邸}各十区，铁券恕十死。巢平，进颍川王，增实户二百。车驾东，敬u供亿丰馀，又进检校太师。</p>
            <p>　　俄而令孜得罪，敬u被流端州。会昭宗立，敬u拒诏，帝召为左龙武统军，以宰相韦昭度代领节度。使者至，敬u使百姓遮道耳诉己功，且言铁券恕死。使者驰还。令孜劝敬u募黄头军为自守计。</p>
            <p>　　时王建盗据阆、利，故令孜召建。建至绵州，发兵拒之，激建攻诸州，以限朝廷。或言：&quot;建鸱视狼顾，惟利是赖，公何用之？&quot;不听。建诒顾彦朗书曰：&quot;十军阿父召我，欲依太师丐一大州。&quot;即寄孥梓州，身引兵入鹿头关。敬u不纳，汉州刺史张顼逆战，败，建入汉州。成都严守，建走城下遥谢令孜曰：&quot;父召我，及门而拒我，尚谁容？&quot;与诸将断发再拜辞曰：&quot;今作贼矣！&quot;因请兵于彦朗，攻成都，残掠州县。彦朗亦畏建，表请大臣代敬u。建自请讨敬u赎罪，诏立永平军，授建节度使，以昭度为行营招讨使，山南西道节度使杨守亮副之，彦朗为行军司马。有诏暴敬u杀孟昭图罪，削官爵。昭度使建屯学射山，敬u迎战不克，又战蚕，大败。</p>
            <p>　　龙纪元年，昭度至军中，持节谕人，约开门。守陴者诟曰：&quot;铁券在，安得违先帝意！&quot;今孜籍城中户一人乘城，夜循行，昼浚濠伐薪。敬u屯弥牟、德阳，树二壁拒建。使富人自占赀多少，布巨梃，s不实者，不三日输钱如市。建、昭度傅城而垒，简州刺史张造攻笮桥，大败，死之。</p>
            <p>　　大顺元年，建稍击降诸州。邛州刺史毛湘本令孜孔目官，谓其下曰：&quot;吾不忍负军容，以头见建可也。&quot;乃沐浴以须，吏斩其首降。敬u战浣花，不胜，明日复战，将士皆为建俘。城中谋降者，令孜支解之以怖众。会大疫，死人相藉。</p>
            <p>　　明年三月，诏还敬u官爵，召昭度还，谕建罢兵，建不奉诏。帝更以建为西川行营招讨制置使。建知敬u可禽，欲遂有蜀地，即胁说昭度曰：&quot;公以数万众讨贼，粮数不属，关东诸节度相吞噬，朝廷危若赘澹与其劳师远方，不如先中国，公宜还为天子谋之。&quot;昭度未决。会吏盗减诸军禀食，建怒其众曰：&quot;招讨吏之谋也。&quot;纵士执之，醢食于军。昭度大骇，是日授建符节，跳驰出剑门。建绝栈梯，东道不通。因急击敬u，分亲骑为十团，所当辄披靡，烽堑相望几百里，纵谍入城，以摇众心。建好谓军中曰：&quot;成都号'花锦城'，玉帛子女，诸儿可自取。&quot;谓票将韩武等：&quot;城破，吾与公递为节度使一日。&quot;下闻之，战愈力。围凡三岁，城中粮尽，以筒容米，率寸鬻钱二百。敬u出家赀给民，募士出剽麦，收其半。民亦夜至建垒市盐，不可禁，吏请杀之。敬u曰：&quot;民饥无以恤，使求生可也。&quot;人至相暴以相啖，敬u不能止，乃行斩、劈二法，亦不为戢。敬u自将出犀浦，列二营邀建。建军伪遁，遇伏，敬u败，建破斜桥、昝街二屯。明日战，又破一壁，降其将。建屯七里亭，敬u攻之。建将张武驰入城，战子城下，守陴皆噪，不能克。张推其交ㄓ，敬u诸将或死或降且尽。凡五十战，敬u皆北，乃上表以病丐还京师。令孜素服至建军。建入自西门，以张臀斩斫使，建徇于军曰：&quot;与而等累年斗死，今日如志。若横恣有犯者，吾能全之；即为退斩，吾不得救也！&quot;军中肃然。囚敬u、令孜，建自称留后，表于朝。诏以建为西川节度副大使，知节度事。</p>
            <p>　　建以敬u居新津，食其租赋，累表请诛，不报。景福二年，阴令左右告敬u、令孜养死士，约杨晟等反，于是斩敬u于家。初，敬u知不免，尝置药于带，至就刑，视带，药已亡矣。自是建尽有两川、黔中地。</p>
            <p>　　李巨川，字下己，逢吉从曾孙。乾符中举进士。方天下崩骚，乃去京师，河中王重荣辟为掌书记。重荣讨黄巢，书檄奏请日纷沓，须报趣发，皆属巨川。神安思敏，言辄中理，邻O皆惊。会贼走出关，收京师，人言巨川有助力。重荣死于乱，贬为兴元参军，节度使杨守亮喜曰：&quot;天以生遗我邪！&quot;复管记室。守亮为韩建所禽，巨川械以从，题木叶遗建祈哀。建动容，因释缚，置幕府。昭宗幸华，建患一州供亿不能济，使巨川传檄天下，督转饷。</p>
            <p>　　初，帝在石门，数遣嗣延王、通王将亲军，大选安圣、奉宸、保宁、安化四军，又置殿后军，合士二万。建恶卫兵强，不利己，与巨川谋，即上飞变，告八王欲胁帝幸河中，因请囚十六宅，选严师傅督教，尽散麾下兵。书再上，帝不得已，诏可。又废殿后军，且言&quot;无示天下不广&quot;。诏留三十人为控鹤排马官，隶飞龙坊。自是天子爪牙尽矣。建初惧帝不听，以兵环宫，请诛定州行营将李筠。帝惧，斩筠，兵乃解。又言：&quot;七国灾汉，八王乱晋，永王帅江左谋不轨，吐蕃、p玫乱，首立宗支摇人望。今王室多故，渠可使诸王将命四方，惑征镇？&quot;于是诏诸王奉使者，悉赴行在。巨川日夜导建不臣，乃请立德王为皇太子，文掩其恶。帝还京，拜谏议大夫。</p>
            <p>　　光化初，p全忠陷河中，将攻潼关，建惧，使巨川往诣军纳款，因言当世利害。全忠属官敬翔以文翰事左右，疑巨川用则全忠待己或衰，乃诡说曰：&quot;巨川诚奇才，顾不利主人，若何？&quot;是日，全忠杀之。</p>
          </td>
        </tr>
      </table>
      <p>&nbsp;</p>
      <table width="460" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='244.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='246.htm'>下一页 </a></div>
                </td>
              </tr>
            </table>
            <p align=center>作者：[宋]欧阳修、宋祁 
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
      <p align="center" class="h">&nbsp; </p>
      </td>
  </tr>
  <tr> </tr>
</table>
<table width="776" border="0" cellspacing="0" cellpadding="0">
  <tr>
    <td>&nbsp;</td>
    <td width="476" height="20"><img src="bottom.gif" width="476" height="20"></td>
  </tr>
</table>
</body>
</html>
