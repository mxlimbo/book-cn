<html>
<head>
<title>列传第一百二十六  文艺上</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0">
  <tr> 
    <td rowspan="2" height="234" valign="top" width="139"><img src="left.gif" height="234" width="139"></td>
    <td rowspan="2" width="87" valign="top" align="right"><img src="middle.gif" width="87" height="234" usemap="#Map" border="0"><map name="Map"><area shape="rect" coords="4,7,83,27" href="213.htm"><area shape="rect" coords="3,87,83,107" href="content.htm"><area shape="rect" coords="5,166,80,189" href="215.htm"></map></td>
    <td rowspan="2" width="74" valign="top"><img src="right.gif" width="74" height="234"></td>
    <td rowspan="2" valign="top" width="476"> 
      <p><img src="up.gif" width="476" height="20"></p>
      <table width="460" cellspacing="0" cellpadding="0">
        <tr> 
          <td> 
            <p>&nbsp;</p>
            <p align="center" class="h">列传第一百二十六 文艺上</p>
          </td>
        </tr>
      </table>
      <br>
      <table width="460" border="0" cellspacing="0" cellpadding="0">
        <tr>
          <td>　　唐有天下三百年，文章无虑三变。高祖、太宗，大难始夷，沿江左余风，句绘章，揣合低n，故王、杨为之伯。玄宗好经术，群臣稍厌雕彖，索理致，崇雅黜浮，气益雄浑，则燕、许擅其宗。是时，唐兴已百年，诸儒争自名家。大历、正元间，美才辈出，J哜道真，涵泳圣涯，于是韩愈倡之，柳宗元、李翱、皇甫等和之，排逐百家，法度森严，抵轹晋、魏，上轧汉、周，唐之文完然为一王法，此其极也。若侍从酬奉则李峤、宋之问、沈缙凇⑼跷，制册则常衮、杨炎、陆贽、权德舆、王仲舒、李德裕，言诗则杜甫、李白、元稹、白居易、刘禹锡，谲怪则李贺、杜牧、李商隐，皆卓然以所长为一世冠，其可尚已。
            <p>　　然尝言之，夫子之门以文学为下科，何哉？盖天之付与，于君子小人无常分，惟能者得之，故号一艺。自中智以还，恃以取败者有之，朋奸饰伪者有之，怨望讪国者有之。若君子则不然，自能以功业行实光明于时，亦不一于立言而垂不腐，有如不得试，固且阐绎优游，异不及排，怨不及诽，而不忘纳君于善，故可贵也。今但取以文自名者为《文艺篇》，若韦应物、沈亚之、阎防、祖咏、薛能、郑谷等，其类尚多，皆班班有文在人间，史家逸其行事，故弗得而述云。</p>
            <p>　　袁朗，其先雍州长安人。父枢，仕陈为尚书左仆射。朗在陈为秘书郎，江总尤器之。后主闻其才，诏为《月赋》一篇，洒然无留思，后主曰：&quot;谢庄不得独美于前矣。&quot;复诏为《芝草》、《嘉莲》二颂，叹赏尤厚。累迁太子洗马、德教殿学士。陈亡入隋，历尚书仪曹郎。</p>
            <p>　　武德初，隐太子与秦王、齐王相倾，争致名臣以自助。太子有詹事李纲、窦轨、庶子裴矩、郑善果、友贺德仁、洗马魏征、中舍人王、舍人徐师谟、率更令欧阳询、典膳监任璨、直典书坊唐临、陇西公府祭酒韦挺、记室参军事庾抱、左领大都督府长史唐宪；秦王有友于志宁、记室参军事房玄龄、虞世南、颜思鲁、谘议参军事窦纶、萧景、兵曹杜如晦、铠曹褚遂良、士曹戴胄、阎立德、参军事薛元敬、蔡允恭、主簿薛收、李道玄、典签苏干、文学姚思廉、褚亮、敦煌公府文学颜师古、右元帅府司马萧r、行军元帅府长史屈突通、司马窦诞、天策府长史唐俭、司马封伦、军谘祭酒苏世长、兵曹参军事杜淹、仓曹李守素、参军事颜相时；齐王有记室参军事荣九思、户曹武士逸、典签裴宣俨，朗为文学。从父弟承序亦有名，王召为文学馆学士。朗累封汝南县男，再转给事中。卒，太宗为废朝一日，谓高士廉曰：&quot;朗任浅而性谨厚，使人悼惜。&quot;诏给丧费，存问其家。</p>
            <p>　　朗远祖滂，为汉司徒。自滂至朗凡十二世，其间位司徒、司空者四世，淑、、察皆死宋难，昂著节齐、梁。时朗自以中外人物为海内冠，虽琅邪王氏踵为公卿，特以累朝佐命有功，鄙不为伍。</p>
            <p>　　朗孙谊，神功中为苏州刺史。司马张沛者，侍中文子，尝白谊曰：&quot;州得一长史，陇西李，天下甲门也。&quot;谊曰：&quot;夫门户者，历世名节为天下所高，老夫是也。山东人尚婚媾，求禄利耳，至见危受命，则无人焉，何足尚邪？&quot;沛大惭。</p>
            <p>　　承序为齐王元吉府学士，府废，补建昌令。治尚慈简，吏民怀德。高宗之为晋王也，太宗崇选僚属，问梁、陈名臣子弟谁可者。岑文本曰：&quot;昔陈亡，百司奔散，有袁宪者，朝服立后主傍，白刃不避也。王世充篡隋，群臣表劝进，而宪子给事中承家称疾不肯署。今其少子承序，风操清亮，无愧先烈。&quot;帝乃召拜晋王友、兼侍读，加弘文馆学士，卒。</p>
            <p>　　朗从祖弟利贞，陈中书令敬孙，高宗时为太常博士、周王侍读。及王立为太子，百官上礼，帝欲大会群臣、命妇合宴宣政殿，设九部伎、散乐。利贞上疏谏，以为：&quot;前殿路门，非命妇宴会、倡优进御之所，请徙命妇别殿，九部伎从左右门入，罢散乐不进。&quot;帝纳之。既会，帝传诏利贞曰：&quot;卿奕叶忠鲠，能抗疏规朕之失，不厚赐无以劝能者。&quot;乃赐物百段。擢祠部员外郎，卒。中宗立，以旧恩追赠秘书少监。</p>
            <p>　　贺德仁，越州山阴人。父朗，终陈散骑常侍。德仁与从兄德基师事周弘正，以文辞称，人为语曰：&quot;学行可师贺德基，文质彬彬贺德仁。&quot;兄弟八人，时比汉荀氏，太守鄱阳王伯山改所居甘滂里为高阳云。</p>
            <p>　　始，德仁在陈，为吴兴王友。入隋，杨素荐其材，授豫章王记室，王遇之厚；徙封齐，复为府属。王废，官吏抵罪，而德仁以忠谨获贳，补河东司法参军。素与隐太子善，高祖起兵，太子封陇西公，以德仁为友，庾抱为记室。俄并迁中舍人。以年耆不更吏职，徙洗马，与萧德言、陈子良皆为东宫学士。贞观初，迁赵王友，卒。</p>
            <p>　　从子纪、币嗖┭А８咦谑保纪为太子洗马，豫修五礼，甭矢令、兼太子侍读，皆为崇贤馆学士。</p>
            <p>　　抱者，陈御史中丞众孙。开皇中，为延州参军。入调吏部，尚书牛弘给笔札，令自序，援笔而成。为元德太子学士，会嫡皇孙生，大宴，坐中献颂，太子嗟赏。及在陇西府，文檄皆出其手。</p>
            <p>　　蔡允恭，荆州江陵人，后梁左民尚书大业子。美姿容，工为诗。仕隋，历起居舍人。炀帝有所赋，必令讽诵。遣教宫人，允恭耻之，数称疾。授内史舍人，俾入宫，因辞，繇是疏斥。帝遇弑，经事宇文化及、窦建德，归国为秦王府参军、文学馆学士。贞观初，除太子洗马，卒，著《后梁春秋》。</p>
            <p>　　谢偃，卫州卫人，本姓直勒氏，祖孝政，仕北齐为散骑常侍，改姓谢。偃在隋为散从正员郎。贞观初，应诏对策高第，历高陵主簿。太宗幸东都，方谷、洛坏洛阳宫，诏求直言，偃上书陈得失，帝称善，引为弘文馆直学士，迁魏王府功曹。尝为《尘》、《影赋》二篇，帝美其文，召见，欲偃作赋。先为序一篇，颇言天下V安、功德茂盛意，授偃使赋。偃缘帝指，名篇曰《述圣》，帝悦，赐帛数十。</p>
            <p>　　初，帝即位，直中书省张蕴古上《大宝箴》，讽帝以民畏而未怀，其辞挺切，擢大理丞。偃又献《惟皇诚德赋》，其序大略言：&quot;治忘乱，安忘危，逸忘劳，得忘失，四者人主莫不然。桀以瑶台为丽，而不悟南巢之祸；殷辛以象箸为华，而不知牧野之败。是以圣人处宫室则思前王所以亡，朝万国则思己所以尊，巡府库则思今所以得，视功臣则思其辅佐之始，见名将则思用力之初，如此则人无易心，天下何患乎不化哉？旦行之尧、舜，暮失之桀、纣，岂异人哉？&quot;其赋盖规帝成功而自处至难云。又撰《玉谍真纪》以劝封禅。时李百药工诗，而偃善赋，时人称&quot;李诗谢赋&quot;。府废，终湘潭令。</p>
            <p>　　蕴古，洹水人。敏书传，晓世务，文擅当时。后坐事诛。</p>
            <p>　　崔信明，青州益都人。高祖光伯，仕后魏为七兵尚书。信明之生，五月五日日方中，有异雀鸣集庭树，太史令史良为占曰：&quot;五月为火，火主《离》，《离》为文，日中，文之盛也，雀五色而鸣，此儿将以文显。然雀类微，位殆不高邪。&quot;及长，强记，美文章。乡人高孝基尝语人曰：&quot;崔生才富，为一时冠，但恨位不到耳。&quot;隋大业中，为尧城令。窦建德僭号，而信明族弟敬素者，为贼鸿胪卿，自谓得意，语信明曰：&quot;夏王英武，有举天下心，士女襁负而至不可数。兄不以此时立功立事，岂所谓见几不俟终日乎？&quot;答曰：&quot;昔申胥海隅钓师，能固其节。尔欲吾屈身贼中求斗筲邪？&quot;遂逾城去，隐太行山。贞观六年，有诏即家拜兴势丞。迁秦川令，卒。</p>
            <p>　　信明蹇亢，以门望自负，尝矜其文，谓过李百药，议者不许。扬州录事参军郑世翼者，亦骜倨，数f轻忤物，遇信明江中，谓曰：&quot;闻公有'枫落吴江冷'，愿见其余。&quot;信明欣然多出众篇，世翼览未终，曰：&quot;所见不逮所闻！&quot;投诸水，引舟去。</p>
            <p>　　世翼，郑州荥阳人，周仪同大将军敬德孙。贞观时，坐怨谤流死`州。撰《交游传》，行于世。</p>
            <p>　　信明子冬日，武后时位黄门侍郎，为酷吏诬死。</p>
            <p>　　刘延v，徐州彭城人。伯父胤之，少志学，与孙万寿、李百药相友善。武德中，杜淹荐为信都令，有惠政。永徽初，以著作郎、弘文馆学士与令狐德薄⒀羧是涞茸次国史并实录，以劳封阳城县男。终楚州刺史。</p>
            <p>　　延v擢进士，补渭南尉，有吏能，治第一。李藿渲曰：&quot;子春秋少而有美名，宜稍自抑，无为出人上。&quot;延v钦纳。后检校司宾少卿，封薛县男。</p>
            <p>　　徐敬业败，诏延v持节到军。时吏议敬业所署五品官殊死，六品流，延v谓诬胁可察以情，乃论授五品官当流，六品以下除名，全宥甚众。拜箕州刺史，转安南都护。旧俚户岁半租，延v责全入，众始怨，谋乱。延v诛其渠李嗣仙，而余党丁建等遂叛，合众围安南府。城中兵少不支，婴垒待援。广州大族冯子猷幸立功，按兵不出，延v遇害。桂州司马曹玄静进兵讨建，斩之。</p>
            <p>　　延v从弟藏器，高宗时为侍御史。卫尉卿尉迟宝琳胁人为妾，藏器劾还之，宝琳私请帝止其还，凡再劾再止。藏器曰：&quot;法为天下县衡，万民所共，陛下用舍繇情，法何所施？今宝琳私请，陛下从之；臣公劾，陛下亦从之。今日从，明日改，下何所遵？彼匹夫匹妇犹惮失信，况天子乎！&quot;帝乃诏可，然内衔之，不悦也。稍迁比部员外郎。监察御史魏元忠称其贤，帝欲擢任为吏部侍郎，魏玄同沮曰：&quot;彼守道不笃者，安用之？&quot;遂出为宋州司马，卒。</p>
            <p>　　子知柔，性简静，美风仪。居亲丧，庐墓侧，诏筑阙表之。历国子司业，累迁工部尚书。开元六年，河南大水，诏知柔驰驿察民疾苦及吏善恶，所表陈州刺史韦嗣立、汝州刺史崔日用、贾荽淌肺ぴ、符离令綦毋顼等，止二十七人有治状。久之，迁太子宾客，封彭城县侯。致仕，给全禄终身。遗令薄葬，祖载服用皆自处其费。赠太子少保，谥曰文。弟知几，别有传。</p>
            <p>　　张昌龄，冀州南宫人。与兄昌宗皆以文自名，州欲举秀才，昌龄以科废久，固让。更举进士，与王公治齐名，皆为考功员外郎王师旦所绌。太宗问其故，答曰：&quot;昌龄等华而少实，其文浮靡，非令器也。取之则后生劝慕，乱陛下风雅。&quot;帝然之。</p>
            <p>　　贞观末，翠微宫成，献颂阙下，召见，试《息兵诏》，少选成文。帝大悦，戒之曰：&quot;昔祢衡、潘岳矜己R物，不得死。卿才不减二人，宜鉴于前，副朕所求。&quot;乃敕于通事舍人里供奉。俄为昆山道记室，《平龟兹露布》为士所称。贺兰敏之奏豫北门修撰，卒。</p>
            <p>　　昌宗官至太子舍人、修文馆学士。撰《古文纪年新传》数十篇。</p>
            <p>　　崔行功，恒州井陉人。祖谦之，仕北齐，终钜鹿太守，徙占鹿泉。少好学，唐俭爱其才，妻以女，因倩作文奏。高宗时，累转吏部郎中，以善占奏，常兼通事舍人内供奉。坐事贬游安令，又召为司文郎中，与兰台侍郎李怀俨并主朝廷大典册。</p>
            <p>　　初，太宗命秘书监魏征写四部群书，将藏内府，置雠正三十员、书工百员。征徙职，又诏虞世南、颜师古踵领，功不就。显庆中，罢雠正员，听书工写于家，送官取直，使散官随番刊正。至是诏东台侍郎赵仁本、舍人张文及行功、怀俨相次充使检校，置详正学士代散官。以劳迁兰台侍郎，卒。</p>
            <p>　　孙铣，尚定安公主，为太府卿。初，主降王同皎，后降铣，主卒，皎子繇请与父合葬。给事中夏侯驳奏&quot;主与王氏绝，丧当还崔&quot;，诏可。犹出为泸州都督。</p>
            <p>　　行功兄子玄、啾鹩写。</p>
            <p>　　杜审言，字必简，襄州襄阳人，晋征南将军预远裔。擢进士，为隰城尉。恃才高，以傲世见疾。苏味道为天官侍郎，审言集判，出谓人曰：&quot;味道必死。&quot;人惊问故，答曰：&quot;彼见吾判，且羞死。&quot;又尝语人曰：&quot;吾文章当得屈、宋作衙官，吾笔当得王羲之北面。&quot;其矜诞类此。</p>
            <p>　　累迁洛阳丞，坐事贬吉州司户参军。司马周季重、司户郭若讷构其罪，系狱，将杀之。季重等酒酣，审言子并年十三，袖刃刺季重于坐，左右杀并。季重将死，曰：&quot;审言有孝子，吾不知，若讷故误我。&quot;审言免官，还东都。苏F伤并孝烈，志其墓，刘允济祭以文。</p>
            <p>　　后武后召审言，将用之，问曰：&quot;卿喜否？&quot;审言蹈舞谢，后令赋《欢喜诗》，叹重其文，授著作佐郎，迁膳部员外郎。神龙初，坐交通张易之，流峰州。入为国子监主簿、修文馆直学士，卒。大学士李峤等奏请加赠，诏赠著作郎。</p>
            <p>　　初，审言病甚，宋之问、武平一等省候何如，答曰&quot;甚为造化小儿相苦，尚何言？然吾在，久压公等，今且死，固大慰，但恨不见替人&quot;云。少与李峤、崔融、苏味道为文章四友，世号&quot;崔、李、苏、杜&quot;。融之亡，审言为服缌云。</p>
            <p>　　从祖兄易简，九岁能属文，长博学，为岑文本所器。擢进士，补渭南尉。咸亨初，历殿中侍御史。尝道遇吏部尚书李敬玄，不避，敬玄恨，召为考功员外郎屈之。而侍郎裴行俭与敬玄不平，故易简上书言敬玄罪，敬玄曰：&quot;襄阳儿轻薄乃尔。&quot;因奏易简险躁，高宗怒，贬开州司马。</p>
            <p>　　审言生子闲，闲生甫。</p>
            <p>　　甫，字子美，少贫不自振，客吴越、齐赵间。李邕奇其材，先往见之。举进士不中第，困长安。</p>
            <p>　　天宝十三载，玄宗朝献太清宫，飨庙及郊，甫奏赋三篇。帝奇之，使待制集贤院，命宰相试文章，擢河西尉，不拜，改右卫率府胄曹参军。数上赋颂，因高自称道，且言：&quot;先臣恕、预以来，承儒守官十一世，迨审言，以文章显中宗时。臣赖绪业，自七岁属辞，且四十年，然衣不盖体，常寄食于人，窃恐转死沟壑，伏惟天子哀怜之。若令执先臣故事，拔泥涂之久辱，则臣之述作虽不足鼓吹《六经》，至沈郁顿挫，随时敏给，扬雄、枚皋可企及也。有臣如此，陛下其忍弃之？&quot;</p>
            <p>　　会禄山乱，天子入蜀，甫避走三川。肃宗立，自~州羸服欲奔行在，为贼所得。至德二年，亡走凤翔上谒，拜右拾遗。与房g为布衣交，g时败陈涛斜，又以客董廷兰，罢宰相。甫上疏言：&quot;罪细，不宜免大臣。&quot;帝怒，诏三司亲问。宰相张镐曰：&quot;甫若抵罪，绝言者路。&quot;帝乃解。甫谢，且称：&quot;g宰相子，少自树立为醇儒，有大臣体，时论许g才堪公辅，陛下果委而相之。观其深念主忧，义形于色，然性失于简。酷嗜鼓琴，廷兰托g门下，贫疾昏老，依倚为非，g爱惜人情，一至玷污。臣叹其功名未就，志气挫衄，觊陛下弃细录大，所以冒死称述，涉近讦激，违忤圣心。陛下赦臣百死，再赐骸骨，天下之幸，非臣独蒙。&quot;然帝自是不甚省录。</p>
            <p>　　时所在寇夺，甫家寓~，弥年艰窭，孺弱至饿死，因许甫自往省视。从还京师，出为华州司功参军。关辅饥，辄弃官去，客秦州，负薪采橡栗自给。流落剑南，结庐成都西郭。召补京兆功曹参军，不至。会严武节度剑南东、西川，往依焉。武再帅剑南，表为参谋，检校工部员外郎。武以世旧，待甫甚善，亲至其家。甫见之，或时不巾，而性褊躁傲诞，尝醉登武床，瞪视曰：&quot;严挺之乃有此儿！&quot;武亦暴猛，外若不为忤，中衔之。一日欲杀甫及梓州刺史章彝，集吏于门。武将出，冠钩于帘三，左右白其母，奔救得止，独杀彝。武卒，崔旰等乱，甫往来梓、夔间。</p>
            <p>　　大历中，出瞿唐，下江陵，溯沅、湘以登衡山，因客耒阳。游岳祠，大水遽至，涉旬不得食，县令具舟迎之，乃得还。令尝馈牛炙白酒，大醉，一昔卒，年五十九。</p>
            <p>　　甫旷放不自检，好论天下大事，高而不切。少与李白齐名，时号&quot;李杜&quot;。尝从白及高适过汴州，酒酣登吹台，慷慨怀古，人莫测也。数尝寇乱，挺节无所污，为歌诗，伤时桡弱，情不忘君，人怜其忠云。</p>
            <p>　　赞曰：唐兴，诗人承陈、隋风流，浮靡相矜。至宋之问、沈缙诘龋研揣声音，浮切不差，而号&quot;律诗&quot;，竞相袭沿。逮开元间，稍裁以雅正，然恃华者质反，好丽者壮违，人得一概，皆自名所长。至甫，浑涵汪茫，千汇万状，兼古今而有之，它人不足，甫乃厌余，残膏馥，沾丐后人多矣。故元稹谓：&quot;诗人以来，未有如子美者。&quot;甫又善陈时事，律切精深，至千言不少衰，世号&quot;诗史&quot;。昌黎韩愈于文章慎许可，至歌诗，独推曰：&quot;李、杜文章在，光焰万丈长。&quot;诚可信云。</p>
            <p>　　王勃，字子安，绛州龙门人。六岁善文辞，九岁得颜师古注《汉书》读之，作《指瑕》以`其失。麟德初，刘祥道巡行关内，勃上书自陈，祥道表于朝，对策高第。年未及冠，授朝散郎，数献颂阙下。沛王闻其名，召署府修撰，论次《平台秘略》。书成，王爱重之。是时，诸王斗鸡，勃戏为文檄英王鸡，高宗怒曰：&quot;是且交构。&quot;斥出府。</p>
            <p>　　勃既废，客剑南。尝登葛愦山旷望，慨然思诸葛亮之功，赋诗见情。闻虢州多药草，求补参军。倚才陵藉，为僚吏共嫉。官奴曹达抵罪，匿勃所，惧事泄，辄杀之。事觉当诛，会赦除名。父福，繇雍州司功参军坐勃故左迁交址令。勃往省，度海溺水，s而卒，年二十九。</p>
            <p>　　初，道出钟陵，九月九日都督大宴滕王阁，宿命其婿作序以夸客，因出纸笔遍请客，莫敢当，至勃，沆然不辞。都督怒，起更衣，遣吏伺其文辄报。一再报，语益奇，乃矍然曰：&quot;天才也！&quot;请遂成文，极欢罢。勃属文，初不精思，先磨墨数升，则酣饮，引被覆面卧，及寤，援笔成篇，不易一字，时人谓勃为&quot;腹稿&quot;。尤喜著书。</p>
            <p>　　初，祖通，隋末居白牛溪教授，门人甚众。尝起汉、魏尽晋作书百二十篇，以续古《尚书》，后亡其序，有录无书者十篇，勃补完缺逸，定著二十五篇。尝谓人子不可不知医，时长安曹元有秘术，勃从之游，尽得其要。尝读《易》，夜梦若有告者曰：&quot;《易》有太极，子勉思之。&quot;寤而作《易发挥》数篇，至《晋卦》，会病止。又谓：&quot;王者乘土王，世五十，数尽千年；乘金王，世四十九，数九百年；乘水王，世二十，数六百年；乘木王，世三十，数八百年；乘火王，世二十，数七百年。天地之常也。自黄帝至汉，五运适周，土复归唐，唐应继周、汉，不可承周、隋短祚。&quot;乃斥魏、晋以降非真主正统，皆五行l气。遂作《唐家千岁历》。</p>
            <p>　　武后时，李嗣真请以周、汉为二王后，而废周、隋，中宗复用周、隋。天宝中，太平久，上言者多以诡异进，有崔昌者采勃旧说，上《五行应运历》，请承周、汉，废周、隋为闰，右相李林甫亦赞佑之。集公卿议可否，集贤学士卫包、起居舍人阎伯_上表曰：&quot;都堂集议之夕，四星聚于尾，天意昭然矣。&quot;于是玄宗下诏以唐承汉，黜隋以前帝王，废介、@公，尊周、汉为二王后，以商为三恪，京城起周武王、汉高祖庙。授崔昌太子赞善大夫，卫包司虞员外郎。杨国忠为右相，自称隋宗，建议复用魏为三恪，周、隋为二王后，@、介二公复旧封，贬崔昌乌雷尉，卫包夜郎尉，阎伯_涪川尉。</p>
            <p>　　勃兄剧，弟助，皆第进士。</p>
            <p>　　剧，长寿中为凤阁舍人，寿春等五王出阁，有司具仪，忘载册文，群臣已在，乃寤其阙，宰相失色。剧召五吏执笔，分占其辞，粲然皆毕，人人嗟服。寻加弘文馆学士，兼知天官侍郎。始，裴行俭典选，见剧与苏味道，曰：&quot;二子者，皆铨衡才。&quot;至是语验。剧素善刘思礼，用为箕州刺史，与綦连耀谋反，剧与兄泾州刺史壹爸皆坐诛。神龙初，诏复官。</p>
            <p>　　助，字子功，七岁丧母哀号，邻里为泣。居父忧，毁骨立。服除，为监察御史里行。</p>
            <p>　　初，摇⒕纭⒉皆著才名，故杜易简称&quot;三珠树&quot;，其后助、掠忠晕南浴略缱洹８．少子劝亦有文。福尝诧韩思彦，思彦戏曰：&quot;武子有马癖，君有誉儿癖，王家癖何多耶？&quot;使助出其文，思彦曰：&quot;生子若是，可夸也。&quot;</p>
            <p>　　勃与杨炯、卢照邻、骆宾王皆以文章齐名，天下称&quot;王、杨、卢、骆&quot;四杰。炯尝曰：&quot;吾愧在卢前，耻居王后。&quot;议者谓然。</p>
            <p>　　炯，华阴人。举神童，授校书郎。永隆二年，皇太子已释奠，表豪俊充崇文馆学士，中书侍郎薛元超荐炯及郑祖玄、邓玄挺、崔融等，诏可。迁詹事司直。俄坐从父弟神让与徐敬业乱，出为梓州司法参军。迁盈川令，张说以箴赠行，戒其苛。至官，果以严酷称，吏稍忤意，s杀之，不为人所多。卒官下，中宗时赠著作郎。</p>
            <p>　　照邻，字升之，范阳人。十岁从曹宪、王义方授《苍》、《雅》。调邓王府典签，王爱重，谓人曰：&quot;此吾之相如。&quot;调新都尉，病去官，居太白山，得方士玄明膏饵之，会父丧，号呕，丹辄出，由是疾益甚。客东龙门山，布衣藜羹，裴瑾之、韦方质、范履冰等时时供衣药。疾甚，足挛，一手又废，乃去具茨山下，买园数十亩，疏颍水周舍，复豫为墓，偃卧其中。照邻自以当高宗时尚吏，己独儒；武后尚法，己独黄老；后封嵩山，屡聘贤士，己已废。著《五悲文》以自明。病既久，与亲属诀，自沈颍水。</p>
            <p>　　宾王，义乌人。七岁能赋诗。初为道王府属，尝使自言所能，宾王不答。历武功主簿。裴行俭为洮州总管，表掌书奏，不应，调长安主簿。武后时，数上疏言事。下除临海丞，鞅鞅不得志，弃官去。徐敬业乱，署宾王为府属，为敬业传檄天下，斥武后罪。后读，但嘻笑，至&quot;一扌不之土未干，六尺之孤安在&quot;，矍然曰：&quot;谁为之？&quot;或以宾王对，后曰：&quot;宰相安得失此人！&quot;敬业败，宾王亡命，不知所之。中宗昌，诏求其文，得数百篇。</p>
            <p>　　它日，崔融与张说评勃等曰：&quot;勃文章宏放，非常人所及，炯、照邻可以企之。&quot;说曰：&quot;不然。盈川文如县河，酌之不竭，优于卢而不减王。耻居后，信然；愧在前，谦也。&quot;</p>
            <p>　　开元中，说与徐坚论近世文章，说曰：&quot;李峤、崔融、薛稷、宋之问之文如良金美玉，无施不可。富嘉谟如孤峰绝岸，壁立万仞，浓云郁兴，震雷俱发，诚可畏也；若施于廊庙，骇矣。阎朝隐如丽服靓妆，燕歌赵舞，观者忘疲，若类之《风》、《雅》，则罪人矣。&quot;坚问：&quot;今世奈何？&quot;说曰：&quot;韩休之文如大羹玄酒，有典则，薄滋味。许景先如丰肌腻理，虽v华可爱，而乏风骨。张九龄如轻缣素练，实济时用，而窘边幅。王翰如琼杯玉校虽烂然可珍，而多玷缺。&quot;坚谓笃论云。</p>
            <p>　　元万顷，后魏京兆王子推裔。祖白泽，武德中，仕至梁、利十一州都督，封新安公。万顷起家为通事舍人。</p>
            <p>　　从李拚鞲呃觯管书记。廾别将郭待封以舟师赴平壤，冯师本载粮继之，不及期。欲报蓿而恐为谍所得，万顷为作离合诗遗蕖夼曰：&quot;军机切遽，何用诗为？&quot;欲斩待封，万顷言状，乃免。又使万顷草檄让高丽，而讥其不知守鸭渌之险，莫离支报曰：&quot;谨闻命。&quot;徙兵固守，军不得入。高宗闻之，投万顷岭外。</p>
            <p>　　会赦还，为著作郎。武后讽帝召诸儒论撰禁中，万顷与周王府户曹参军范履冰、苗神客、太子舍人周思茂、右史胡楚宾与选，凡撰《列女传》、《臣轨》、《百僚新戒》、《乐书》等九千余篇。至朝廷疑议表疏皆密使参处，以分宰相权，故时谓&quot;北门学士&quot;。思茂、履冰、神客供奉左右，或二十余年。</p>
            <p>　　万顷敏文辞，然放达不治细检，无儒者风。武后时，累迁凤阁侍郎，坐诛。</p>
            <p>　　履冰者，河内人。垂拱中，历鸾台天官二侍郎、春官尚书、同凤阁鸾台平章事，兼修国史。载初初，坐举逆人被杀。</p>
            <p>　　神客，东光人，终著作郎。</p>
            <p>　　思茂，漳南人，与弟思钧早知名。累迁麟台少监、崇文馆学士。垂拱中，下狱死。</p>
            <p>　　楚宾，秋浦人。属文敏甚，必酒中，然后下笔。高宗命作文，常以金银杯酒饮之，文成辄赐焉。家居率沈饮，无留贿，费尽复入，得赐而出，类为常。性重慎，未尝语禁中事，人及其醉问之，亦熟视不答。寻兼崇贤直学士，卒。</p>
            <p>　　万顷孙正，修名节，擢明经高第，授监门卫兵曹参军。舅孙逖与谭物理，叹己不逮。肃宗初，吏部尚书崔寓典选，正以书判第一召诣京师，以父询倩老，辞疾免。河南节度使崔光远表置其府。史思明陷河、洛，辇父匿山中，贼以名购，正度事急，谓弟曰：&quot;贼禄不可养亲，彼利吾名，难免矣，然不污身而死，吾犹生也。&quot;贼既得，诱以高位，_目固拒，兄弟皆遇害，父闻，仰药死，路人为哭。事平，诏录伏节十一姓，而正为冠。赠秘书少监，以其子义方为华州参军。</p>
            <p>　　义方，历京兆府司录，韦夏卿、李实继为尹，事必咨之。历虢商二州刺史、福建观察使。中官吐突承璀，闽人也，义方用其亲属为右职。李吉甫再当国，阴欲承璀奥助，即召义方为京兆尹。李绛恶其党，出为~坊观察使，一切辨治，然苛刻，人多怨之。卒，赠左散骑常侍。</p>
            <p>　　弟季方，举明经，调楚丘尉，历殿中侍御史。兵部尚书王绍表为度支员外郎，迁金、膳二部郎中，号能职。王叔文用事，惮季方不为用，以兵部郎中使新罗。新罗闻中国丧，不时遣，供馈乏，季方正色责之，闭户绝食待死，夷人悔谢，结欢乃还。卒，年五十一，赠同州刺史。</p>
          </td>
        </tr>
      </table>
      <p>&nbsp;</p>
      <table width="460" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='213.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='215.htm'>下一页 </a></div>
                </td>
              </tr>
            </table>
            <p align=center>作者：[宋]欧阳修、宋祁 
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
      <p align="center" class="h">&nbsp; </p>
      </td>
  </tr>
  <tr> </tr>
</table>
<table width="776" border="0" cellspacing="0" cellpadding="0">
  <tr>
    <td>&nbsp;</td>
    <td width="476" height="20"><img src="bottom.gif" width="476" height="20"></td>
  </tr>
</table>
</body>
</html>
