<html>
<head>
<title>荀攸贾诩传</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#B29B77" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" height="180" background="topbg.jpg">
    <tr valign="bottom" align="center"> 
      <td>
        <table border="0" cellpadding="0" cellspacing="0" width="710">
          <tr valign="top"> 
            <td rowspan="7"><img name="t1" src="t1.gif" width="546" height="135" border="0"></td>
            <td><img name="br1" src="br1.gif" width="73" height="15" border="0"></td>
            <td rowspan="7"><img name="t2" src="t2.gif" width="91" height="135" border="0"></td>
          </tr>
          <tr valign="top"> 
            <td width="73" height="24"><a href="content.htm"><img name="top" src="top.gif" width="73" height="24" border="0"></a></td>
          </tr>
          <tr valign="top"> 
            <td height="14" bgcolor="#C18F1E"></td>
          </tr>
          <tr valign="top"> 
            <td width="73" height="24"><a href="09.htm"><img name="last" src="last.gif" width="73" height="24" border="0"></a></td>
          </tr>
          <tr valign="top"> 
            <td height="13" bgcolor="#C18F1E"></td>
          </tr>
          <tr valign="top"> 
            <td width="73" height="24"><a href="11.htm"><img name="next" src="next.gif" width="73" height="24" border="0"></a></td>
          </tr>
          <tr valign="top"> 
            <td><img name="br2" src="br2.gif" width="73" height="21" border="0"></td>
          </tr>
        </table>
      </td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="33" height="25"><img src="cor1.gif" width="33" height="25"></td>
      <td background="topline.gif"></td>
      <td width="33" height="25"><img src="cor2.gif" width="33" height="25"></td>
    </tr>
    <tr>
      <td background="sidebgl.gif"></td>
      <td align="center" valign="top">
        <p></p>
        <table width="520" cellspacing="0" cellpadding="0" align="center">
          <tr> 
            <td> 
              <p>&nbsp;</p>
              <p align="center" class="h">荀攸贾诩传</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0">
          <tr>
            <td> 
              <p>　　荀字文若，颖川颖阴人也。祖父淑，字季和，朗陵令。当汉顺、桓之间，知名当世。有子八人，号曰八龙。父绲，济南相。叔父爽，司空。</p>
              <p>　　年少时，南阳何J异之，曰：&quot;王佐才也。&quot;永汉元年，举孝廉，拜守宫令。董卓之乱，求出补吏。除亢父令，遂弃官归，谓父老曰：&quot;颖川，四战之地也，天下有变，常为兵冲，宜亟去之，无久留。&quot;乡人多怀土犹豫，会冀州牧同郡韩馥遣骑迎之，莫有随者，独将宗族至冀州。而袁绍已夺馥位，待以上宾之礼。弟谌及同郡辛评、郭图，皆为绍所任。或度绍终不能成大事，时太祖为奋武将军，在东郡，初平二年，去绍从太祖。太祖大悦曰：&quot;吾之子房也。&quot;以为司马，时年二十九。是时，董卓威陵天下，太祖以问，曰：&quot;卓暴虐已甚，必以乱终，无能为也&quot;。卓遣李嗟瘸龉囟，所过虏略，至颖川、陈留而还。乡人留者多见杀略。明年，太祖领兖州牧，后为镇东将军，常以司马从。兴平元年，太祖征陶谦，任留事。会张邈、陈宫以兖州反，潜迎吕布。布既至，翅乃使刘翊告曰：&quot;吕将军来助曹使君击陶谦，宜亟供其军食。&quot;众疑惑。或知邈为乱，即勒兵设备，驰召东郡太守夏侯，而兖州诸城皆应布矣。时太祖悉军攻谦，留守兵少，而督将大吏多与邈、宫通谋。至，其夜诛谋叛者数十人，众乃定。豫州刺史郭贡帅众数万来至城下，或言与吕布同谋，众甚惧。贡求见，将往。等曰：&quot;君，一州镇也，往必危，不可。&quot;曰：&quot;贡与邈等，分非素结也，今来速，计必未定；及其未定说之，纵不为用，可使中立，若先疑之，彼将怒而成计。&quot;贡见无惧意，谓鄄城未易攻，遂引兵去。又与程昱计，使说范、东阿，卒全三城，以待太祖。太祖自徐州还击布濮阳，布东走。二年夏，太祖军乘氏，大饥，人相食。</p>
              <p>　　陶谦死，太祖欲遂取徐州，还乃定布。曰：&quot;昔高祖保关中，光武据河内，皆深根固本以制天下，进足以胜敌，退足以坚守，故虽有困败而终济大业。将军本以兖州首事，平山东之难，百姓无不归心悦服。且河、济，天下之要地也，今虽残坏，犹易以自保，是亦将军之关中、河内也，不可以不先定。今以破李封、薛兰，若分兵东击陈宫，宫必不敢西顾，以其闲勒兵收熟麦，约食畜谷，一举而布可破也。破布，然后南结扬州，共讨袁术，以临淮、泗。若舍布而东，多留兵则不足用，少留兵则民皆保城，不得樵采。布乘虚寇暴，民心益危，唯鄄城、范、卫可全，其余非己之有，是无兖州也。若徐州不定，将军当安所归乎?且陶谦虽死，徐州未易亡也。彼惩往年之败，将惧而结亲，相为表里。今东方皆以收麦，必坚壁清野以待将军。将军攻之不拔，略之无获，不出十日，则十万之众未战而自困耳。前讨徐州，威罚实行，其子弟念父兄之耻，必人自为守，无降心，就能破之，尚不可有也。夫事固有弃此取彼者，以大易小可也，以安易危可也，权一时之势，不患本之不固可也。今三者莫利，愿将军熟虑之。&quot;太祖乃止。大收麦，复与布战，分兵平诸县。布败走，兖州遂平。</p>
              <p>　　建安元年，太祖击破黄巾。汉献帝自河东还洛阳。太祖议奉迎都许，或以山东未平，韩逼、杨奉新将天子到洛阳，北连张杨，未可卒制。劝太祖曰：&quot;昔？？高祖东伐为义帝缟素而天下归心。自天子播越，将军首唱义兵，徒以山东扰乱，未能远赴关右，然犹分遣将帅，蒙险通使，虽御难于外，乃心无不在王室，是将军医天下之素志也。今车驾旋轸，？？义士有存本之思，百姓感旧而增哀。诚因此时，奉主上以从民望，大顺也；秉至公以服雄杰，大略也；扶弘义以致英俊，大德也。天下虽有逆节，必不能为累，明矣。韩暹、杨奉其敢为害!若不时定，四方生心，后虽虑之，无及。&quot;太祖遂至洛阳，奉迎天子都许。天子拜太祖大将军，进为汉侍中，守尚书令。常居中持重，太祖虽征伐在外，军国事皆与筹焉。太祖问：&quot;谁能代卿为我谋者?&quot;言&quot;荀攸、钟繇&quot;。先是，言策谋士，进戏志才。志才卒，又进郭嘉。太祖以为知人，诸所进达皆称职，唯严象为扬州，韦康为凉州，后败亡。</p>
              <p>　　自太祖之迎天子也，袁绍内怀不服。绍既并河朔，天下畏其强。太祖方东忧吕布，南拒张绣，而绣败太祖军于宛。绍益骄，与太祖书，其辞悖慢。太祖大怒，出入动静变于常，众皆谓以失利于张绣故也。钟繇以问，曰：&quot;公之聪明，必不追咎往事，殆有他虑。&quot;则见太祖问之，太祖乃以绍书示，曰：&quot;今将讨不义，而力不敌，何如?&quot;曰：&quot;古之成败者，诚有其才，虽弱必强，苟非其人，虽强易弱，刘、项之存亡，足以观矣。今与公争天下者，唯袁绍尔。绍貌外宽而内忌，任人而疑其心，公明达不拘，唯才所宜，此度胜也。绍迟重少决，失在后机，公能断大事，应变无方，此谋胜也。绍御军宽缓，法令不立，土卒虽众，其实难用，公法令既明，赏罚必行，士卒虽寡，皆争致死，此武胜也。绍凭世资，从容饰智，以收名誉，故士之寡能好问者多归之，公以至仁待人，推诚心不为虚美，行己谨俭，而与有功者无所吝惜，故天下忠正效实之士咸愿为用，此德胜也。夫以四胜辅天子，扶义征伐，谁敢不从?绍之强其何能为!&quot;太祖悦。曰：&quot;不先取吕布，河北亦未易图也。&quot;太祖曰：&quot;然。吾所惑者，又恐绍侵扰关中，乱羌、胡，南诱蜀汉，是我独以兖、豫抗天下六分之五也。为将奈何?&quot;曰：&quot;关中将帅以十数，莫能相一，唯韩遂、马超最强。彼见山东方争，必各拥众自保。今若抚以恩德，遣使连和，相持虽不能久安，比公安定山东，足以不动。钟繇可属以西事。则公无忧矣。&quot;</p>
              <p>　　三年，太祖既破张绣，东擒吕布，定徐州，遂与袁绍相拒。孔融谓曰：&quot;绍地广兵强；田丰、许攸，智计之士也，为之谋；审配、逢纪，尽忠之臣也，任其事；颜良、文丑，勇冠三军，统其兵：殆难克乎!&quot;曰：&quot;绍兵虽多而法不整。田丰刚而犯上，许攸贪而不治。审配专而无谋，逢纪果而自用，此二人留知后事，若攸家犯其法，必不能纵也，不纵，攸必为变。颜良、文丑，一夫之勇耳，可一战而禽也。&quot;五年，与绍连战。太祖保官渡，绍围之。太祖军粮方尽，书与，仪欲还许以引绍。曰：&quot;今军食虽少，未若楚、汉在？荧？阳、成皋间也。是时刘、项莫肯先退，先退者势屈也。公以十分居一之众，画地而守之，扼其喉而不得进，已半年矣。情见势竭，必将有变，此用奇之时，不可失也。&quot;太祖乃住。遂以奇兵袭绍别屯，斩其将淳于琼等，绍退走。审配以许攸家不法，收其妻子，攸怒叛绍；颜良、文丑临阵授首；田丰以谏见诛：皆如所策。</p>
              <p>　　六年，太祖就谷东平之安民，粮少，不足与河北相支，欲因绍新破，以其间击讨刘表。曰：&quot;今绍败，其众离心，宜乘其困，遂定之；而背？克？、豫，远师江、汉，若绍收其余烬，承虚以出人后，则公事去矣。&quot;太祖复次于河上。绍病死。太祖渡河，击绍子谭、尚，而高干、郭援侵略河东，关右震动，钟繇帅马腾等击破之。语在《繇传》。八年，太祖录前后功，表封为万岁亭侯。九年，太祖拔邺，领冀州牧。说太祖&quot;宜复古置九州，则冀州所制者广大，天下服矣。&quot;太祖将从之，言曰：&quot;若是，则冀州当得河东、冯翊、扶风、西河、幽、并之地，所夺者众。前日公破袁尚，擒审配，海内震骇。必人人自恐不得保其土地，守其兵众也；今使分属冀州，将皆动心。且人多说关右诸将以闭关之计；今闻此，以为必以次见夺。-旦生变，虽有（善守）[守善]者，转相胁为非，则袁尚得宽其死，而袁谭怀贰，刘表遂保江、汉之间，天下未易图也。愿公急引兵先定河北，然后修复旧京，南临荆州，责贡之不入，则天下咸知公意，人人自安。天下大定，乃议古制，此社稷长久之利也。&quot;太祖遂寝九州议。</p>
              <p>　　是时荀攸常为谋主。兄衍以监军校尉守邺，都督河北事。太祖之征袁尚也，高干密遣兵谋袭邺，衍逆觉，尽诛之，以功封列侯。太祖以女妻长子恽，后称安阳公主。及攸并贵重，皆谦？冲？节俭，禄赐散之宗族知旧，家无余财。十二年，复增邑千户，合二千户。</p>
              <p>　　太祖将伐刘表，问策安出，曰：今华夏己平，南土知困矣。可显出宛、叶而间行轻进，以掩其不意。&quot;太祖遂行。会表病死，太祖直趋宛、叶如计，表子琮以州逆降。</p>
              <p>　　十七年，董昭等谓太祖宜进爵国公，九锡备物，以彰殊勋，密以咨。以为太祖本兴义兵以匡朝宁国，秉忠贞之诚，守退让之实；君子爱人以德，不宜如此。太祖由是心不能平。会征孙权，表请劳军于谯，因辄留，以恃中光禄大夫持节，参丞相军事。太祖军至濡须，疾留寿春，以忧薨，时年五十。谥曰敬侯。明年，太祖遂为魏公矣。</p>
              <p>　　子恽，嗣侯，官至虎贲中郎将。初，文帝与平原侯植并有拟论，文帝曲礼事。及卒，恽又与植善，而与夏侯尚不穆，文帝深恨恽。恽早卒，子]、J。以外甥故犹宠待。恽弟俣，御史中丞，俣弟诜，大将军从事中郎，皆知名，早卒。诜弟，咸熙中为司空。恽子]，嗣为散骑常侍，进爵广阳乡侯，年三十薨。子f嗣。J官至中领军，薨，谥曰贞侯，追赠骠骑将军。子恺嗣。J妻，司马景王、文王之妹也，二王皆与亲善。咸熙中，开建五等，J以著勋前朝，改封恺南顿子。</p>
              <p>　　荀攸字公达，从子也。祖父昙，广陵太守。攸少孤。及昙卒，故吏张权求守昙墓。攸年十三，疑之，谓叔父衢曰：&quot;此吏有非常之色，殆将有？奸？!&quot;衢寐，乃推问，果杀人亡命。由是异之。何进秉政，征海内名士攸等二十余人。攸到，拜黄门侍郎。董卓之乱，关东兵起，卓徙都长安。攸与议郎郑泰、何J、侍中种辑、越骑校尉伍琼等谋曰：&quot;董卓无道，甚于桀纣，天下皆怨之，虽资强兵，实一匹夫耳。今直刺杀之以谢百姓，然后据ァ⒑，辅王命，以号令天下，此桓文之举也。&quot;事垂就而觉，收J、攸系狱，J忧惧自杀。攸言语饮食自若，会卓死得免。弃官归，复辟公府，举高第，还任城相，不行。攸以蜀汉险固，人民殷盛，乃求为蜀郡太守，道绝不得至，驻荆州。</p>
              <p>　　太祖迎天子都许，遗攸书曰：&quot;方今天下大乱，智士劳心之时也，而顾观变蜀汉，不已久乎!&quot;于是征攸为汝南太守，人为尚书。太祖素闻攸名，与语大悦，谓荀、钟繇曰：&quot;公达，非常人也，吾得与之计事，天下当何忧哉!&quot;以为军师。建安三年，从征张绣。攸言于太祖曰：&quot;绣与刘表相恃为强，然绣以游军仰食于表，表不能供也，势必离。不如缓军以待之，可诱而致也；若急之，其势必相救。&quot;太祖不从，遂进军之穰，与战。绣急，表果救之。军不利。太祖谓攸曰：&quot;不用君言至是。&quot;乃设奇兵复战，大破之。</p>
              <p>　　是岁，太祖自宛征吕布，至下邳，布败退固守，攻之不拔，连战，士卒疲，太祖欲还。攸与郭嘉说曰：&quot;吕布勇而无谋，今三战皆北，其锐气衰矣。三军以将为主，主衰则军无奋意。夫陈宫有智而迟，今及布气之未复，宫谋之未定，进急攻之，布可拔也。&quot;乃引沂、泗灌城，城溃，生擒布。</p>
              <p>　　后从救刘延于白马，攸画策斩颜良。语在《武纪》。太祖拔白马还，遣辎重循河而西。袁绍渡河追，卒与太祖遇。诸将皆恐，说太祖还保营，攸曰：&quot;此所以禽敌，奈何去之!&quot;太祖目攸而笑。遂以辎重饵贼，贼竞奔之，阵乱。乃纵步骑击，大破之，斩其骑将文丑，太祖遂与绍相拒于官渡。军食方尽，攸言于太祖曰：&quot;绍运车旦暮至，其将韩（荀+大）锐而轻敌，击可破也。&quot;太祖曰：&quot;谁可使?&quot;攸曰：&quot;徐晃可。&quot;乃遣晃及史涣邀击破走之，烧其辎重。会许攸来降，言绍遣淳于琼等将万余兵迎运粮，将骄卒惰，可要击也。众皆疑，唯攸与贾诩劝太祖。太祖乃留攸及曹洪守。太祖自将攻破之，尽斩琼等。绍将张A、高览烧攻橹降，绍遂弃军走。A之来，洪疑不敢受，攸谓洪曰：&quot;A计不用，怒而来，君何疑?&quot;乃受之。</p>
              <p>　　七年，从讨袁谭、尚于黎阳。明年，太祖方征刘表，谭、尚争冀州。谭遣辛毗乞降请救，太祖将许之，以问群下。群下多以为表强，宜先平之，谭、尚不足忧也。攸曰：&quot;天下方有事，而刘表坐保江、汉之间，其无四方志可知矣。袁氏据四州之地，带甲十万，绍以宽厚得众，借使二子和睦以守其成业，则天下之难未息也。今兄弟遘恶，此势不两全。若有所并则力专，力专则难图也。及其乱而取之，天下定矣，此时不可失也。&quot;太祖曰：&quot;善。&quot;乃许谭和亲，遂还击破尚。其后谭叛，从斩谭于南皮。冀州平，太祖表封攸曰：&quot;军师荀攸，自初佐臣，无征不从，前后克敌，皆攸之谋也。&quot;于是封陵树亭侯。十二年，下令大论功行封，太祖曰：&quot;忠正密谋，抚宁内外，文若是也。公达其次也。&quot;增邑四百，并前七百户，转为中军师。魏国初建，为尚书令。</p>
              <p>　　攸深密有智防，自从太祖征伐，常谋谟帷幄，时人及子弟莫知其所言。太祖每称曰：&quot;公达外愚内智，外怯内勇，外弱内强，不伐善，无施劳，智可及，愚不可及，虽颜子、宁武不能过也。&quot;文帝在东宫，太祖谓曰：&quot;荀公达，人之师表也，汝当尽礼敬之。&quot;攸曾病，世子问病，独拜床下，其见尊异如此。攸与钟繇善，繇言：&quot;我每有所行，反复思惟，自谓无以易；以咨公达，辄复过人意。&quot;公达前后凡画奇策十二，唯繇知之。繇撰集未就，会薨，故世不得尽闻也。攸从征孙权，道薨。太祖言则流涕。</p>
              <p>　　长子缉，有攸风，早没。次子适嗣，无子，绝。黄初中，绍封攸孙彪为陵树亭侯，邑三百户，后转封丘阳亭侯。正始中，追谥攸曰敬侯。</p>
              <p>　　贾诩宇文和，武威姑臧人也。少时人莫知，唯汉阳阎忠异之，贾诩有良、平之奇。察孝廉为郎，疾病去官，西还至？（氵千千）？，道遇叛氐，同行数十人皆为所执。诩曰：&quot;我段公外孙也，汝别埋我，我家必厚赎之。&quot;时太尉段G，昔久为边将，威震西土，故诩假以惧氐。氐果不敢害，与盟而送之，其余悉死。诩实非段甥，权以济事，咸此类也。</p>
              <p>　　董卓之入洛阳，诩以太尉掾为平津都尉，迁讨虏校尉。卓僦欣山牛辅屯陕，诩在辅军。卓败，辅又死，众恐惧，校尉李唷⒐汜、张济等欲解散，间行归乡里。诩曰：&quot;闻长安中议欲尽诛凉州人，而诸君弃众单行，即一亭长能束君矣。不如率众而西，所在收兵，以攻长安，为董公报仇，幸而事济，奉国家以征天下，若不济，走未后也。&quot;众以为然。嗄宋鞴コぐ病Ｓ镌凇蹲看》。后诩为左冯翊，嗟扔以功侯之，诩曰：&quot;此救命之计，何功之有!&quot;固辞不受。又以为尚书仆射，诩曰：&quot;尚书仆射，官之师长，天下所望，诩名不素重，非所以服人也。纵诩昧于荣利，奈国朝何!&quot;乃更拜诩尚书，典选举，多所匡济，嗟惹锥惮之。会母丧去官，拜光禄大夫。唷汜等斗长安中，喔辞脍嘉宣义将军。嗟群停出天子，v护大臣，诩有力焉。天子既出，诩上还印绶。是时将军段煨屯华阴，与诩同郡，遂去嗤徐小Ｚ妓刂名，为煨军所望。煨内恐其见夺，而外奉诩礼甚备，诩愈不自安。</p>
              <p>　　张绣在南阳，诩阴结绣，绣遣人迎诩。诩将行，或谓诩曰：&quot;煨待君厚矣，君安去之?&quot;诩曰：&quot;煨性多疑，有忌诩意，礼虽厚，不可恃，久将为所图。我去必喜，又望吾结大援于外，必厚吾妻子。绣无谋主，亦愿得诩，则家与身必俱全矣。&quot;诩遂往，绣执子孙礼，煨果善视其家。诩说绣与刘表连和。太祖比征之，一朝引军退，绣自追之。诩谓绣曰：&quot;不可追也，追必败。&quot;绣不从，进兵交战，大败而还。诩谓绣曰：&quot;促更追之，更战必胜。&quot;绣谢曰：&quot;不用公言，以至于此。今已败，奈何复追?&quot;诩曰：&quot;兵势有变，亟往必利。&quot;锈信之，遂收散卒赴追，大战，果以胜还。问诩曰：&quot;绣以精兵追退军，而公曰必败；退以败卒击胜兵，而公曰必？克？。悉如公言，何其反而皆验也?&quot;诩曰：&quot;此易知耳。将军虽善用兵，非曹公敌也。军虽新退，曹公必自断后；追兵虽精，将既不敌，彼士亦锐，故知必败。曹公攻将军无失策，力未尽而退，必国内有故；已破将军，必轻军速进，纵留诸将断后，诸将虽勇，亦非将军敌，故虽用败兵而战必胜也。&quot;绣乃服。是后，太祖拒袁绍于官渡，绍遣人招绣，并与诩书结援。绣欲许之，诩显于绣坐上谓绍使曰：&quot;归谢袁本初，兄弟不能相容，而能容天下国士乎?&quot;绣惊惧曰：&quot;何至于此!&quot;窃谓诩曰：&quot;若此，当何归?&quot;诩曰：&quot;不如从曹公。&quot;绣曰：&quot;袁强曹弱，又与曹为仇，从之如何?&quot;诩曰：&quot;此乃所以宜从也。夫曹公奉天子以令天下，其宜从一也。绍强盛，我以少众从之，必不以我为重。曹公众弱，其得我必喜，其宜从二也。夫有霸王之志者，固将释私怨，以明德于四海，其宜从三也。愿将军无疑!&quot;绣从之，率众归太祖。太祖见之，喜，执诩手曰：&quot;使我信重于天下者，子也。&quot;表诩为执金吾，封都亭侯，迁冀州牧。冀州未平，留参司空军事。袁绍围太祖于官渡，太祖粮方尽，问诩计焉出，诩曰：&quot;公明胜绍，勇胜绍，用人胜绍，决机胜绍，有此四胜而半年不定者，但顾万全故也。必决其机，须臾可定也。&quot;太祖曰：&quot;善。&quot;乃并兵出，围击绍三十余里营，破之。绍军大溃，河北平。太祖领冀州牧，徙诩为太中大夫。建安十三年，太祖破荆州，欲顺江东下。诩谏曰：&quot;明公昔破袁氏，今收汉南，威名远著，军势既大；若乘旧楚之饶，以飨吏士，抚安百姓，使安士乐业，则可不劳众而江东稽服矣。&quot;太祖不从，军遂无利。太祖后与韩遂、马超战于渭南，超等索割地以和，并求任子。诩以为可伪许之。又问诩计策，诩曰：&quot;离之而已。&quot;太祖曰：&quot;解。&quot;一承用诩谋。语在《武纪》。卒破遂、超，诩本谋也。</p>
              <p>　　是时，文帝为五官将，而临侯植才名方盛，各有党与，有夺宗之议。文帝使人问诩自固之术，诩曰：&quot;愿将军恢崇德度，躬素士之业，朝夕孜孜，不违子道。如此而已。&quot;文帝从之，深自砥顾。太祖又尝屏除左右问诩，诩嘿然不对。太祖曰：&quot;与卿言而不答，何也?&quot;诩曰：&quot;属适有所思，故不即对耳。&quot;太祖曰：&quot;何思?&quot;诩曰：&quot;思袁本初、刘景升父子也。&quot;太祖大笑，于是太子遂定。诩自以非太祖旧臣，而策谋深长，惧见猜嫌，阖门自守，退无私交，男女嫁娶，不结高门，天下之论智计者归之。</p>
              <p>　　文帝即位，以诩为太尉，进爵魏寿乡侯，增邑三百，并前八百户。又分邑二百，封小子访为列侯。以长子穆为驸马都尉。帝问诩曰：&quot;吾欲伐不从命以一天下，吴、蜀何先?&quot;对曰：&quot;攻取者先兵权，建本者尚德化。陛下应期受禅，抚临率土，若绥之以文德而俟其变，则平之不难矣。吴、蜀虽蕞尔小国，依阻山水，刘备有雄才，诸葛亮善治国，孙权识虚实，陆议见兵势，据险守要，泛舟江湖，皆难卒谋也。用兵之道，先胜后战，量敌论将，故举无遗策。臣窃料群臣，无备、权对，虽以天威临之，未见万全之势也。昔舜舞干戚而有苗服，臣以为当今宜先文后武。&quot;文帝不纳。后兴江陵之役，士卒多死。诩年七十七，薨，溢曰肃侯，子穆嗣，历位郡守。穆薨，子模嗣。</p>
              <p>　　评曰：荀清秀通雅，有王佐之风，然机鉴先识，未能充其志也。荀攸、贾诩，庶乎算无遗策，经达权变，其良、平之亚欤!</p>
              </td>
          </tr>
        </table>
        <br>
        <table width="520" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='09.htm'>上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='11.htm'>下一页</a></div>
                  </td>
                </tr>
              </table>
              <p align=center>作者：[西晋]陈寿 
              <hr width=90%>
              <p align=center>本书由“<a href="http://eshu.yeah.net">E书时空</a>”免费制作；<br>
                想要更多的免费电子图书，请光临<br>
                <a href="http://eshu.yeah.net">http://eshu.yeah.net/</a>
              </td>
          </tr>
        </table>
        <p>&nbsp;</p></td>
      <td background="sidebgr.gif">&nbsp;</td>
    </tr>
    <tr>
      <td>&nbsp;</td>
      <td>&nbsp;</td>
      <td>&nbsp;</td>
    </tr>
  </table>
</div>
</body>
</html>
