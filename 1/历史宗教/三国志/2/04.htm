<html>
<head>
<title>三少帝纪</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#B29B77" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" height="180" background="topbg.jpg">
    <tr valign="bottom" align="center"> 
      <td>
        <table border="0" cellpadding="0" cellspacing="0" width="710">
          <tr valign="top"> 
            <td rowspan="7"><img name="t1" src="t1.gif" width="546" height="135" border="0"></td>
            <td><img name="br1" src="br1.gif" width="73" height="15" border="0"></td>
            <td rowspan="7"><img name="t2" src="t2.gif" width="91" height="135" border="0"></td>
          </tr>
          <tr valign="top"> 
            <td width="73" height="24"><a href="content.htm"><img name="top" src="top.gif" width="73" height="24" border="0"></a></td>
          </tr>
          <tr valign="top"> 
            <td height="14" bgcolor="#C18F1E"></td>
          </tr>
          <tr valign="top"> 
            <td width="73" height="24"><a href="03.htm"><img name="last" src="last.gif" width="73" height="24" border="0"></a></td>
          </tr>
          <tr valign="top"> 
            <td height="13" bgcolor="#C18F1E"></td>
          </tr>
          <tr valign="top"> 
            <td width="73" height="24"><a href="05.htm"><img name="next" src="next.gif" width="73" height="24" border="0"></a></td>
          </tr>
          <tr valign="top"> 
            <td><img name="br2" src="br2.gif" width="73" height="21" border="0"></td>
          </tr>
        </table>
      </td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="33" height="25"><img src="cor1.gif" width="33" height="25"></td>
      <td background="topline.gif"></td>
      <td width="33" height="25"><img src="cor2.gif" width="33" height="25"></td>
    </tr>
    <tr>
      <td background="sidebgl.gif"></td>
      <td align="center" valign="top">
        <p></p>
        <table width="520" cellspacing="0" cellpadding="0" align="center">
          <tr> 
            <td> 
              <p>&nbsp;</p>
              <p align="center" class="h">三少帝纪</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0">
          <tr>
            <td>　　齐王讳芳，字兰卿。明帝无子，养王及秦王询；宫省事秘，莫有知其所由来者。[一]青龙三年，立为齐王。景初三年正月丁亥朔，帝甚病，乃立为皇太子。是日，即皇帝位，大赦。尊皇后曰皇太后。大将军曹爽、太尉司马宣王辅政。诏曰：&quot;朕以眇身，继承鸿业，茕茕在疚，靡所控告。大将军、太尉奉受末命，夹辅朕躬，司徒、司空、宰、元辅总率百寮，以宁社稷，其与k卿大夫勉勖乃心，称朕意焉。诸所兴作宫室之役，皆以遗诏罢之。官奴婢六十已上，免为良人。&quot;二月，西域重译献火浣布，诏大将军、太尉临试以示百寮。[二] 
              <p>　　注[一]魏氏春秋曰：或云任城王楷子。</p>
              <p>　　注[二]异物志曰：斯调国有火州，在南海中。其上有野火，春夏自生，秋冬自死。有木生于其中而不消也，枝皮更活，秋冬火死则皆枯瘁。其俗常冬采其皮以为布，色小青黑；若尘垢污之，便投火中，则更鲜明也。傅子曰：汉桓帝时，大将军梁冀以火浣布为单衣，常大会宾客，冀阳争酒，失杯而污之，伪怒，解衣曰：&quot;烧之。&quot;布得火，炜晔赫然，如烧凡布，垢尽火灭，粲然e白，若用灰水焉。搜神记曰：昆仑之墟，有炎火之山，山上有鸟兽草木，皆生于炎火之中，故有火浣布，非此山草木之皮，则其鸟兽之毛也。汉世西域旧献此布，中间久绝；至魏初，时人疑其无有。文帝以为火性酷烈，无含生之气，着之典论，明其不然之事，绝智者之听。及明帝立，诏三公曰：&quot;先帝昔着典论，不朽之格言，其刊石于庙门之外及太学，与石经并，以永示来世。&quot;至是西域使至而献火浣布焉，于是刊灭此论，而天下笑之。臣松之昔从征西至洛阳，历观旧物，见典论石在太学者尚存，而庙门外无之，问诸长老，云晋初受禅，即用魏庙，移此石于太学，非两处立也。窃谓此言为不然。又东方朔神异经曰：南荒之外有火山，长三十里，广五十里，其中皆生不烬之木，昼夜火烧，得暴风不猛，猛雨不灭。火中有鼠，重百斤，毛长二尺余，细如丝，可以作布。常居火中，色洞赤，时时出外而色白，以水逐而沃之即死，续其毛，织以为布。</p>
              <p>　　丁丑诏曰：&quot;太尉体道正直，尽忠三世，南擒孟达，西破蜀虏，东灭公孙渊，功盖海内。昔周成建保傅之官，近汉显宗崇宠邓禹，所以优隆隽V，必有尊也。其以太尉为太傅，持节统兵都督诸军事如故。&quot;三月，以征东将军满宠为太尉。夏六月，以辽东东沓县吏民渡海居齐郡界，以故纵城为新沓县以居徙民。秋七月，上始亲临朝，听公卿奏事。八月，大赦。冬十月，镇南将军黄权为车骑将军。</p>
              <p>　　十二月，诏曰：&quot;烈祖明皇帝以正月弃背天下，臣子永惟忌日之哀，其复用夏正；虽违先帝通三统之义，斯亦礼制所由变改也。又夏正于数为得天正，其以建寅之月为正始元年正月，以建丑月为后十二月。&quot;</p>
              <p>　　正始元年春二月乙丑，加侍中中书监刘放、侍中中书令孙资为左右光禄大夫。丙戌，以辽东汶、北丰县民流徙渡海，规齐郡之西安、临、昌国县界为新汶、南丰县，以居流民。</p>
              <p>　　自去冬十二月至此月不雨。丙寅，诏令狱官亟平h枉，理出轻微；k公卿士谠言嘉谋，各悉乃心。夏四月，车骑将军黄权薨。秋七月，诏曰：&quot;易称损上益下，节以制度，不伤财，不害民。方今百姓不足而御府多作金银杂物，将奚以为？今出黄金银物百五十种，千八百余斤，销冶以供军用&quot;八月，车驾巡省洛阳界秋稼，赐高年力田各有差。</p>
              <p>　　二年春二月，帝初通论语，使太常以太牢祭孔子于辟雍，以颜渊配。</p>
              <p>　　夏五月，吴将朱然等围襄阳之樊城，太傅司马宣王率拒之。[一]六月辛丑，退。己卯，以征东将军王凌为车骑将军。冬十二月，南安郡地震。</p>
              <p>　　注[一]干宝晋纪曰：吴将全琮寇芍陂，朱然、孙伦五万人围樊城，诸葛瑾、步骘寇贾校荤已破走而樊围急。宣王曰：&quot;贾忻褚氖万，隔在水南，流离无主，樊城被攻，历月不解，此危事也，请自讨之。&quot;议者咸言：&quot;贼远围樊城不可拔，挫于坚城之下，有自破之势，宜长策以御之。&quot;宣王曰：&quot;军志有之：将能而御之，此为縻军；不能而任之，此为覆军。今疆埸骚动，民心疑惑，是社稷之大忧也。&quot;六月，督诸军南征，车驾送津阳城门外。宣王以南方暑湿，不宜持久，使轻骑挑之，然不敢动。于是乃令诸军休息洗沐，简精锐，募先登，申号令，示必攻之势。然等闻之，乃夜遁。追至三州口，大杀获。</p>
              <p>　　三年春正月，东平王徽薨。三月，太尉满宠薨。秋七月甲申，南安郡地震。乙酉，以领军将军蒋济为太尉。冬十二月，魏郡地震。</p>
              <p>　　四年春正月，帝加元服，赐k臣各有差。夏四月乙卯，立皇后甄氏，大赦。五月朔，日有食之，既。秋七月，诏祀故大司马曹真、曹休、征南大将军夏侯尚、太常桓阶、司空陈k、太傅钟繇、车骑将军张合、左将军徐晃、前将军张辽、右将军乐进、太尉华歆、司徒王朗、骠骑将军曹洪、征西将军夏侯渊、后将军朱灵、文聘、执金吾臧霸、破虏将军李典、立义将军庞德、武猛校尉典韦于太祖庙庭。冬十二月，倭国女王俾弥呼遣使奉献。</p>
              <p>　　五年春二月，诏大将军曹爽率征蜀。夏四月朔，日有蚀之。五月癸巳，讲尚书经通，使太常以太牢祀孔子于辟雍，以颜渊配；赐太传、大将军及侍讲者各有差。丙午，大将军曹爽引军还。秋八月，秦王询薨。九月，鲜卑内附，置辽东属国，立昌黎县以居之。冬十一月癸卯，诏祀故尚书令荀攸于太祖庙庭。[一]己酉，复秦国为京兆郡。十二月，司空崔林薨。</p>
              <p>　　注[一]臣松之以为故魏氏配飨不及荀，盖以其末年异议，又位非魏臣故也。至于升程昱而遗郭嘉，先钟繇而后荀攸，则未详厥趣也。*(徐佗)**[徐他]*谋逆而许褚心动，忠诚之至远同于日，且潼关之危，非褚不济，褚之功烈有过典韦，今祀韦而不及褚，又所未达也。</p>
              <p>　　六年春二月丁卯，南安郡地震。丙子，以骠骑将军赵俨为司空；夏六月，俨薨。八月丁卯，以太常高柔为司空。癸巳，以左光禄大夫刘放为骠骑将军，右光禄大夫孙资为]将军。冬十一月，祭太祖庙，始祀前所论佐命臣二十一人。十二月辛亥，诏故司徒王朗所作易传，令学者得以课试。乙亥，诏曰：&quot;明日大会k臣，其令太傅乘舆上殿。&quot;</p>
              <p>　　七年春二月，幽州刺史□丘俭讨高句骊，夏五月，讨桴觯皆破之。韩那奚等数十国各率种落降。秋八月戊申，诏曰：&quot;属到观见所斥卖官奴婢，年皆七十，或癃疾残病，所谓天民之穷者也。且官以其力竭而复鬻之，进退无谓，其悉遣为良民。若有不能自存者，郡县振给之。&quot;[一]</p>
              <p>　　注[一]臣松之案：帝初即位，有诏&quot;官奴婢六十以上免为良人&quot;。既有此诏，则宜遂为永制。</p>
              <p>　　七八年间，而复货年七十者，且七十奴婢及癃疾残病，并非可售之物，而鬻之于，此皆事之难解。</p>
              <p>　　己酉，诏曰：&quot;吾乃当以十九日亲祠，而昨出已见治道，得雨当复更治，徒弃功夫。每念百姓力少役多，夙夜存心。道路但当期于通利，闻乃挝捶老小，务崇修饰，疲困流离，以至哀叹，吾岂安乘此而行，致馨德于宗庙邪？自今已后，明申□之。&quot;冬十二月，讲礼记通，使太常以太牢祀孔子于辟雍，以颜渊配。[一]</p>
              <p>　　注[一]习凿齿汉晋春秋曰：是年，吴将朱然入贾校斩获数千；贾忻窭敉蛴嗉叶摄妗Ｋ韭硇王谓曹爽曰：&quot;若便令还，必复致寇，宜权留之。&quot;爽曰：&quot;今不修守沔南，留民沔北，非长策也。&quot;宣王曰：&quot;不然。凡物置之安地则安，危地则危，故兵书曰，成败，形也，安危，势也，形势御之要，不可不审。设令贼二万人断沔水，三万人与沔南诸军相持，万人陆钞贾校君将何以救之？&quot;爽不听，卒令还。然后袭破之。袁淮言于爽曰：&quot;吴楚之民□弱寡能，英才大贤不出其土，比技量力，不足与中国相抗，然自上世以来常为中国患者，盖以江汉为池，舟楫为用，利则陆钞，不利则入水，攻之道远，中国之长技无所用之也。孙权自十数年以来，大畋江北，缮治甲兵，精其守御，数出盗窃，敢远其水，陆次平土，此中国所愿闻也。夫用兵者，贵以饱待饥，以逸击劳，师不欲久，行不欲远，守少则固，力专则强。当今宜捐淮、汉以南，退却避之。若贼能入居中央，来侵边境，则随其所短，中国之长技得用矣。若不敢来，则边境得安，无钞盗之忧矣。使我国富兵强，政修民一，陵其国不足为远矣。</p>
              <p>　　今襄阳孤在汉南，贼循汉而上，则断而不通，一战而胜，则不攻而自服，故置之无益于国，亡之不足为辱。自江夏已东，淮南诸郡，三后已来，其所亡几何，以近贼疆界易钞掠之故哉！</p>
              <p>　　若徙之淮北，远绝其间，则民人安乐，何鸣吠之惊乎？&quot;遂不徙。</p>
              <p>　　八年春二月朔，日有蚀之。夏五月，分河东之汾北十县为平阳郡。</p>
              <p>　　秋七月，尚书何晏奏曰：&quot;善为国者必先治其身，治其身者慎其所习。所习正则其身正，其身正则不令而行；所习不正则其身不正，其身不正则虽令不从。是故为人君者，所与游必择正人，所观览必察正象，放郑声而弗听，远佞人而弗近，然后邪心不生而正道可弘也。季末主，不知损益，斥远君子，引近小人，忠良疏远，便辟亵狎，乱生近昵，譬之社鼠；考其昏明，所积以然，故圣贤谆谆以为至虑。舜戒禹曰'邻哉邻哉'，言慎所近也，周公戒成王曰'其朋其朋'，言慎所与也。*(诗)**[书]*云：'一人有庆，兆民赖之。'可自今以后，御幸式干殿及游豫后园，皆大臣侍从，因从容戏宴，兼省文书，询谋政事，讲论经义，为万世法。&quot;冬十二月，散骑常侍谏议大夫孔V奏曰：&quot;礼，天子之宫，有垌弥制，无朱丹之饰，宜循礼复古。今天下已平，君臣之分明，陛下但当不懈于位，平公正之心，审赏罚以使之。可绝后园习骑乘马，出必御辇乘车，天下之福，臣子之愿也。&quot;晏、V咸因阙以进规谏。</p>
              <p>　　九年春二月，]将军中书令孙资，癸巳，骠骑将军中书监刘放，三月甲午，司徒]臻，各逊位，以侯就第，位特进。四月，以司空高柔为司徒；光禄大夫徐邈为司空，固辞不受。秋九月，以车骑将军王凌为司空。冬十月，大风发屋折树。</p>
              <p>　　嘉平元年春正月甲午，车驾谒高平陵。[一]太傅司马宣王奏免大将军曹爽、爽弟中领军羲、武]将军训、散骑常侍彦官，以侯就第。戊戌，有司奏收黄门张当付廷尉，考实其辞，爽与谋不轨。又尚书丁谧、邓扬、何晏、司隶校尉毕轨、荆州刺史李胜、大司农桓范皆与爽通奸谋，夷三族。语在爽传。丙午，大赦。丁未，以太傅司马宣王为丞相，固让乃止。[二]</p>
              <p>　　注[一]孙盛魏世谱曰：高平陵在洛水南大石山，去洛城九十里。</p>
              <p>　　注[二]孔衍汉魏春秋曰：诏使太常王肃册命太傅为丞相，增邑万户，k臣奏事不得称名，如汉霍光故事。太傅上书辞让曰：&quot;臣亲受顾命，忧深责重，凭赖天威，摧弊奸凶，赎罪为幸，功不足论。又三公之官，圣王所制，着之典礼。至于丞相，始自秦政。汉氏因之，无复变改。今三公之官皆备，横复宠臣，违越先典，革圣明之经，袭秦汉之路，虽在异人，臣所宜正，况当臣身而不固争，四方议者将谓臣何！&quot;书十余上，诏乃许之，复加九锡之礼。太傅又言：&quot;太祖有大功大德，汉氏崇重，故加九锡，此乃历代异事，非后代之君臣所得议也。&quot;又辞不受。</p>
              <p>　　夏四月乙丑，改年。丙子，太尉蒋济薨。冬十二月辛卯，以司空王凌为太尉。庚子，以司隶校尉孙礼为司空。</p>
              <p>　　二年夏五月，以征西将军郭淮为车骑将军。冬十月，以特进孙资为骠骑将军。十一月，司空孙礼薨。十二月甲辰，东海王霖薨。乙未，征南将军王昶渡江，掩攻吴，破之。</p>
              <p>　　三年春正月，荆州刺史王基、新城太守*(陈泰)**[州泰]*攻吴，破之，降者数千口。二月，置南郡之夷陵县以居降附。三月，以尚书令司马孚为司空。四月甲申，以征南将军王昶为征南大将军。壬辰，大赦。丙午，闻太尉王凌谋废帝，立楚王彪，太傅司马宣王东征凌。五月甲寅，凌自杀。六月，彪赐死。秋七月壬戌，皇后甄氏崩。辛未，以司空司马孚为太尉。戊寅，太傅司马宣王薨，以]将军司马景王为抚军大将军，录尚书事。乙未，葬怀甄后于太清陵。庚子，骠骑将军孙资薨。十一月，有司奏诸功臣应飨食于太祖庙者，更以官为次，太傅司马宣王功高爵尊，最在上。十二月，以光禄勋郑冲为司空。</p>
              <p>　　四年春正月癸卯，以抚军大将军司马景王为大将军。二月，立皇后张氏，大赦。夏五月，鱼二，见于武库屋上。[一]冬十一月，诏征南大将军王昶、征东将军胡遵、镇南将军□丘俭等征吴。十二月，吴大将军诸葛恪拒战，大破军于东关。不利而还。[二]</p>
              <p>　　注[一]汉晋春秋曰：初，孙权筑东兴堤以遏巢湖。后征淮南，坏不复修。是岁诸葛恪帅军更于堤左右结山，挟筑两城，使全端、留略守之，引军而还。诸葛诞言于司马景王曰：&quot;致人而不致于人者，此之谓也。今因其内侵，使文舒逼江陵，仲恭向武昌，以羁吴之上流，然后简精卒攻两城，比救至，可大获也。&quot;景王从之。</p>
              <p>　　注[二]汉晋春秋曰：□丘俭、王昶闻东军败，各烧屯走。朝议欲贬黜诸将，景王曰：&quot;我不听公休，以至于此。此我过也，诸将何罪？&quot;悉原之。时司马文王为监军，统诸军，唯削文王爵而已。是岁，雍州刺史陈泰求敕并州并力讨胡，景王从之。未集，而雁门、新兴二郡以为将远役，遂惊反。景王又谢朝士曰：&quot;此我过也，非玄伯之责！&quot;于是魏人愧悦，人思其报。习凿齿曰：司马大将军引二败以为己过，过消而业隆，可谓智矣。夫民忘其败，而下思其报，虽欲不康，其可得邪？若乃讳败推过，归咎万物，常执其功而隐其丧，上下离心，贤愚解体，是楚再败而晋再克也，谬之甚矣！君人者，苟统斯理而以御国，则朝无秕政，身靡留愆，行失而名扬，兵挫而战胜，虽百败可也，况于再乎！</p>
              <p>　　五年夏四月，大赦。五月，吴太傅诸葛恪围合肥新城，诏太尉司马孚拒之。[一]秋七月，恪退还。[二]</p>
              <p>　　注[一]汉晋春秋曰：是时姜维亦出围狄道。司马景王问虞松曰：&quot;今东西有事，二方皆急，而诸将意沮，若之何？&quot;松曰：</p>
              <p>　　&quot;昔周亚夫坚壁昌邑而吴楚自败，事有似弱而强，或似强而弱，不可不察也。今恪悉其锐，足以肆暴，而坐守新城，欲以致一战耳。若攻城不拔，请战不得，师老疲，势将自走，诸将之不径进，乃公之利也。姜维有重兵而县军应恪，投食我麦，非深根之寇也。且谓我并力于东，西方必虚，是以径进。今若使关中诸军倍道急赴，出其不意，殆将走矣。&quot;景王曰：</p>
              <p>　　&quot;善！&quot;乃使郭淮、陈泰悉关中之，解狄道之围；敕□丘俭等案兵自守，以新城委吴。姜维闻淮进兵，军食少，乃退屯陇西界。</p>
              <p>　　注[二]是时，张特守新城。魏略曰：特字子产，涿郡人。先时领牙门，给事镇东诸葛诞，诞不以为能也，欲遣还护军。会□丘俭代诞，遂使特屯守合肥新城。及诸葛恪围城，特与将军乐方等三军合有三千人，吏兵疾病及战死者过半，而恪起土山急攻，城将陷，不可护。特乃谓吴人曰：&quot;今我无心复战也。然魏法，被攻过百日而救不至者，虽降，家不坐也。自受敌以来，已九十余日矣。此城中本有四千余人，而战死者已过半，城虽陷，尚有半人不欲降，我当还为相语之，条名别善恶，明日早送名，且持我印绶去以为信。&quot;乃投其印绶以与之。</p>
              <p>　　吴人听其辞而不取印绶。不攻。顷之，特还，乃夜彻诸屋材栅，补其缺为二重。明日，谓吴人曰：&quot;我但有□死耳！&quot;吴人大怒，进攻之，不能拔，遂引去。朝廷嘉之，加杂号将军，封列侯，又迁安丰太守。</p>
              <p>　　八月，诏曰：&quot;故中郎西平郭修，砥节厉行，秉心不回。乃者蜀将姜维寇钞修郡，为所执略。</p>
              <p>　　往岁伪大将军费t驱率k，阴图窥□，道经汉寿，请会宾，修于广坐之中手刃击t，勇过聂政，功逾介子，可谓杀身成仁，释生取义者矣。夫追加褒宠，所以表扬忠义；祚及后胤，所以劝将来。其追封修为长乐乡侯，食邑千户，谥曰威侯；子袭爵，加拜奉车都尉；赐银千u，绢千匹，以光宠存亡，永垂来世焉。&quot;[一] 
              </p>
              <p>　　注[一]魏氏春秋曰：修字孝先，素有业行，著名西州。姜维劫之，修不为屈。刘禅以为左将军，修欲刺禅而不得亲近，每因庆贺，且拜且前，为禅左右所遏，事辄不克，故杀t焉。臣松之以为古之舍生取义者，必有理存焉，或感恩怀德，投命无悔，或利害有机，奋发以应会，诏所称聂政、介子是也。事非斯类，则陷乎妄作矣。魏之与蜀，虽为敌国，非有赵襄灭智之仇，燕丹危亡之急；且刘禅凡下之主，费t中才之相，二人存亡，固无关于兴丧。郭修在魏，西州之男子耳，始获于蜀，既不能抗节不辱，于魏又无食禄之责，不为时主所使，而无故规规然糜身于非所，义无所加，功无所立，可谓&quot;折柳樊圃&quot;，其狂也且，此之谓也。</p>
              <p>　　自帝即位至于是岁，郡国县道多所置省，俄或还复，不可胜纪。</p>
              <p>　　六年春二月己丑，镇东将军□丘俭上言：&quot;昔诸葛恪围合肥新城，城中遣士刘整出围传消息，为贼所得，考问所传，语整曰：'诸葛公欲活汝，汝可具服。'整骂曰：'死狗，此何言也！</p>
              <p>　　我当必死为魏国鬼，不苟求活，逐汝去也。欲杀我者，便速杀之。'终无他辞。又遣士郑像出城传消息，或以语恪，恪遣马骑寻围迹索，得像还。四五人*(的)**[{]*头面缚，将绕城表，□语像，使大呼，言'大军已还洛，不如早降。'像不从其言，更大呼城中曰：'大军近在围外，壮士努力！'贼以刀筑其口，使不得言，像遂大呼，令城中闻知。整、像为兵，能守义执节，子弟宜有差异。&quot;诏曰：&quot;夫显爵所以褒元功，重赏所以宠烈士。整、像召募通使，越蹈重围，冒突白刃，轻身守信，不幸见获，抗节弥厉，扬六军之大势，安城守之惧心，临难不顾，毕志传命。昔解杨执楚，有陨无贰，齐路中大夫以死成命，方之整、像，所不能加。</p>
              <p>　　今追赐整、像爵关中侯，各除士名，使子袭爵，如部曲将死事科。&quot;</p>
              <p>　　庚戌，中书令李丰与皇后父光禄大夫张缉等谋废易大臣，以太常夏侯玄为大将军。事觉，诸所连及者皆伏诛。辛亥，大赦。三月，废皇后张氏。夏四月，立皇后王氏，大赦。五月，封后父奉车都尉王夔为广明乡侯、光禄大夫，位特进，妻田氏为宣阳乡君。秋九月，大将军司马景王将谋废帝，以闻皇太后。[一]甲戌，太后令曰：&quot;皇帝芳春秋已长，不亲万机，耽淫内宠，沉漫女德，日延倡优，纵其丑谑；迎六宫家人留止内房，毁人伦之□，乱男女之节；</p>
              <p>　　恭孝日亏，悖蹲躺酰不可以承天绪，奉宗庙。使兼太尉高柔奉策，用一元大武告于宗庙，遣芳归藩于齐，以避皇位。&quot;[二]是日迁居别宫，年二十三。使者持节送]，营齐王宫于河内*[之]*重门，制度皆如藩国之礼。[三]</p>
              <p>　　注[一]世语及魏氏春秋并云：此秋，姜维寇陇右。时安东将军司马文王镇许昌，征还击维，至京师，帝于平乐观以临军过。中领军许允与左右小臣谋，因文王辞，杀之，勒其以退大将军。已书诏于前。文王入，帝方食栗，优人云午等唱曰：&quot;青头鸡，青头鸡。&quot;青头鸡者，鸭也。帝惧不敢发。文王引兵入城，景王因是谋废帝。</p>
              <p>　　臣松之案夏侯玄传及魏略，许允此年春与李丰事相连。丰既诛，即出允为镇北将军，未发，以放散官物收付廷尉，徙乐浪，追杀之。允此秋不得故为领军而建此谋。</p>
              <p>　　注[二]魏书曰：是日，景王承皇太后令，诏公卿中朝大臣会议，k臣失色。景王流涕曰：&quot;皇太后令如是，诸君其若王室何！&quot;咸曰：&quot;昔伊尹放太甲以宁殷，霍光废昌邑以安汉，夫权定社稷以济四海，二代行之于古，明公当之于今，今日之事，亦唯公命。&quot;景王曰：&quot;诸君所以望师者重，师安所避之？&quot;于是乃与k臣共为奏永宁宫曰：&quot;守尚书令太尉长社侯臣孚、大将军武阳侯臣师、司徒万岁亭侯臣柔、司空文阳亭侯臣冲、行征西安东将军新城侯臣昭、光禄大夫关内侯臣邕、太常臣晏、]尉昌邑侯臣伟、太仆臣嶷、廷尉定陵侯臣*(繁)**[毓]*、大鸿胪臣芝、大司农臣祥、少府臣*(褒)**[袤]*、永宁]尉臣*(祯)**[桢]*、永宁太仆臣*(闳)**[阁]*、大长秋臣模、司隶校尉颍昌侯臣曾、河南尹兰陵侯臣肃、城门校尉臣虑、中护军永安亭侯臣望、武]将军安寿亭侯臣演、中坚将军平原侯臣德、中垒将军昌武亭侯臣M、屯骑校尉关内侯臣陔、步兵校尉临晋侯臣建、射声校尉安阳乡侯臣温、越骑校尉睢阳侯臣初、长水校尉关内侯臣超、侍中臣小同、臣、臣酆、博平侯臣表、侍中中书监安阳亭侯臣诞、散骑常侍臣、臣仪、关内侯臣芝、尚书仆射光禄大夫高乐亭侯臣毓、尚书关内侯臣观、臣嘏、长合乡侯臣亮、臣赞、臣骞、中书令臣康、御史中丞臣钤、博士臣范、臣峻等稽首言：</p>
              <p>　　臣等闻天子者，所以济育k生，永安万国，三祖勋烈，光被六合。皇帝即位，纂继洪业，春秋已长，未亲万机，耽淫内宠，沉漫女色，废捐讲学，弃辱儒士，日延小优郭怀、袁信等于建始芙蓉殿前裸袒游戏，使与保林女尚等为乱，亲将后宫瞻观。又于广望观上，使怀、信等于观下作辽东妖妇，嬉亵过度，道路行人掩目，帝于观上以为燕笑。于陵云台曲中施帷，见九亲妇女，帝临宣曲观，呼怀、信使入帷共饮酒。怀、信等更行酒，妇女皆醉，戏侮无别。</p>
              <p>　　使保林李华、刘勋等与怀、信等戏，清商令令狐景呵华、勋曰：'诸女，上左右人，各有官职，何以得尔？'华、勋数谗毁景。帝常喜以弹弹人，以此恚景，弹景不避首目。景语帝曰：</p>
              <p>　　'先帝持门户急，今陛下日将妃后游戏无度，至乃共观倡优，裸袒为乱，不可令皇太后闻。</p>
              <p>　　景不爱死，为陛下计耳。'帝言：'我作天子，不得自在邪？太后何与我事！'使人烧铁灼景，身体皆烂。甄后崩后，帝欲立王贵人为皇后。太后更欲外求，帝恚语景等：'魏家前后立皇后，皆从所爱耳，太后必违我意，知我当往不也？'后卒待张皇后疏薄。太后遭*(合)**[合]*阳君丧，帝日在后园，倡优音乐自若，不数往定省。清商丞庞熙谏帝：'皇太后至孝，今遭重忧，水浆不入口，陛下当数往宽慰，不可但在此作乐。'帝言：'我自尔，谁能奈我何？'皇太后还北宫，杀张美人及禺婉，帝恚望，语景等：'太后横杀我所宠爱，此无复母子恩。'数往至故处啼哭，私使暴室厚殡棺，不令太后知也。每见九亲妇女有美色，或留以付清商。帝至后园竹间戏，或与从官携手共行。熙白：'从官不宜与至尊相提挈。'帝怒，复以弹弹熙。日游后园，每有外文书入，帝不省，左右曰'出'，帝亦不索视。太后令帝常在式干殿上讲学，不欲，使行来，帝径去；太后来问，辄诈令黄门答言'在'耳。景、熙等畏恐，不敢复止，更共谄媚。帝肆行昏淫，败人伦之□，乱男女之节，恭孝弥颓，凶德盛。臣等忧惧倾覆天下，危坠社稷，虽杀身毙命不足以塞责。今帝不可以承天绪，臣请依汉霍光故事，收帝玺绶。帝本以齐王践祚，宜归藩于齐。使司徒臣柔持节，与有司以太牢告祀宗庙。臣谨昧死以闻。&quot;奏可。</p>
              <p>　　注[三]魏略曰：景王将废帝，遣郭芝入白太后，太后与帝对坐。芝谓帝曰：&quot;大将军欲废陛下，立彭城王据。&quot;帝乃起去。太后不悦。芝曰：&quot;太后有子不能教，今大将军意已成，又勒兵于外以备非常，但当顺旨，将复何言！&quot;太后曰：&quot;我欲见大将军，口有所说。&quot;芝曰：</p>
              <p>　　&quot;何可见邪？但当速取玺绶。&quot;太后意折，乃遣傍侍御取玺绶着坐侧。芝出报景王，景王甚欢。又遣使者授齐王印绶，当出就西宫。帝受命，遂载王车，与太后别，垂涕，始从太极殿南出，k臣送者数十人，太尉司马孚悲不自胜，余多流涕。王出后，景王又使使者请玺绶。太后曰：</p>
              <p>　　&quot;彭城王，我之季叔也，今来立，我当何之！且明皇帝当绝嗣乎？吾以为高贵乡公者，文皇帝之长孙，明皇帝之弟子，于礼，小宗有后大宗之义，其详议之。&quot;景王乃更召k臣，以皇太后令示之，乃定迎高贵乡公。是时太常已发二日，待玺绶于温。事定，又请玺绶。太后令曰：&quot;我见高贵乡公，小时识之，明日我自欲以玺绶手授之。&quot;</p>
              <p>　　丁丑，令曰：&quot;东海王霖，高祖文皇帝之子。霖之诸子，与国至亲，高贵乡公髦有大成之量，其以为明皇帝嗣。&quot;[一]</p>
              <p>　　注[一]魏书曰：景王复与k臣共奏永宁宫曰：&quot;臣等闻人道亲亲故尊祖，尊祖故敬宗。礼，大宗无嗣，则择支子之贤者；为人后者，为之子也。东海定王子高贵乡公，文皇帝之孙，宜承正统，以嗣烈祖明皇帝后。率土有赖，万邦幸甚，臣请征公诣洛阳宫。&quot;奏可。使中护军望、兼太常河南尹肃持节，与少府*(褒)**[袤]*、尚书亮、侍中表等奉法驾，迎公于元城。</p>
              <p>　　魏世谱曰：晋受禅，封齐王为邵陵县公。年四十三，泰始十年薨，谥曰厉公。</p>
              <p>　　高贵乡公讳髦，字彦士，文帝孙，东海定王霖子也。正始五年，封郯县高贵乡公。少好学，夙成。齐王废，公卿议迎立公。十月己丑，公至于玄武馆，k臣奏请舍前殿，公以先帝旧处，避止西厢；k臣又请以法驾迎，公不听。庚寅，公入于洛阳，k臣迎拜西掖门南，公下舆将答拜，傧者请曰：&quot;仪不拜。&quot;公曰：&quot;吾人臣也。&quot;遂答拜。至止车门下舆。左右曰：</p>
              <p>　　&quot;旧乘舆入。&quot;公曰：&quot;吾被皇太后征，未知所为！&quot;遂步至太极东堂，见于太后。其日即皇帝位于太极前殿，百僚陪位者欣欣焉。[一]诏曰：&quot;昔三祖神武圣德，应天受祚。齐王嗣位，肆行非度，颠覆厥德。皇太后深惟社稷之重，延纳宰辅之谋，用替厥位，集大命于余一人。以眇眇之身，托于王公之上，夙夜祗畏，惧不能嗣守祖宗之大训，恢中兴之弘业，战战兢兢，如临于谷。今k公卿士股肱之辅，四方征镇宣力之佐，皆积德累功，忠勤帝室；庶凭先祖先父有德之臣，左右小子，用保V皇家，俾朕蒙，垂拱而治。盖闻人君之道，德厚侔天地，润泽施四海，先之以慈爱，示之以好恶，然后教化行于上，兆民听于下。朕虽不德，昧于大道，思与宇内共臻兹路。书不云乎：'安民则惠，黎民怀之。'&quot;大赦，改元。减乘舆服御，后宫用度，及罢尚方御府百工技巧靡丽无益之物。</p>
              <p>　　注[一]魏氏春秋曰：公神明爽b，德音宣朗。罢朝，景王私曰：&quot;上何如主也？&quot;钟会对曰：</p>
              <p>　　&quot;才同陈思，武类太祖。&quot;景王曰：&quot;若如卿言，社稷之福也。&quot;</p>
              <p>　　正元元年冬十月壬辰，遣侍中持节分适四方，观风俗，劳士民，察h枉失职者。癸巳，假大将军司马景王黄钺，入朝不趋，奏事不名，剑履上殿。戊戌，黄龙见于邺井中。甲辰，命有司论废立定策之功，封爵、增邑、进位、班赐各有差。</p>
              <p>　　二年春正月乙丑，镇东将军□丘俭、扬州刺史文钦反。*(戊戌)**[戊寅]*，大将军司马景王征之。癸未，车骑将军郭淮薨。闰月己亥，破钦于乐嘉。钦遁走，遂奔吴。甲辰，*(安风淮津)**[安风津]*都尉斩俭，传首京都。[一]壬子，复特赦淮南士民诸为俭、钦所诖误者。以镇南将军诸葛诞为镇东大将军。司马景王薨于许昌。二月丁巳，以]将军司马文王为大将军，录尚书事。</p>
              <p>　　注[一]世语曰：大将军奉天子征俭，至项；俭既破，天子先还。臣松之检诸书都无此事，至诸葛诞反，司马文王始挟太后及帝与俱行耳。故发诏引汉二祖及明帝亲征以为前比，知明帝已后始有此行也。案张[、虞溥、郭颁皆晋之令史，[、颁出为官长，溥，鄱阳内史。[撰后汉纪，虽似未成，辞藻可观。溥着江表传，亦粗有条贯。惟颁撰魏晋世语，蹇乏全无宫商，最为鄙劣，以时有异事，故颇行于世。干宝、孙盛等多采其言以为晋书，其中虚错如此者，往往而有之。</p>
              <p>　　甲子，吴大将孙峻等号十万至寿春，诸葛诞拒击破之，斩吴左将军留赞，献捷于京都。三月，立皇后卞氏，大赦。夏四月甲寅，封后父卞隆为列侯。甲戌，以征南大将军王昶为骠骑将军。秋七月，以征东大将军胡遵为卫将军，镇东大将军诸葛诞为征东大将军。</p>
              <p>　　八月辛亥，蜀大将军姜维寇狄道，雍州刺史王经与战洮西，经大败，还保狄道城。辛未，以长水校尉邓艾行安西将军，与征西将军陈泰并力拒维。戊辰，复遣太尉司马孚为后继。九月庚子，讲尚书业终，赐执经亲授者司空郑冲、侍中郑小同等各有差。甲辰，姜维退还。冬十月，诏曰：&quot;朕以寡德，不能式遏寇虐，乃令蜀贼陆梁边陲。洮西之战，至取负败，将士死亡，计以千数，或没命战场，h魂不反，或牵掣虏手，流离异域，吾深痛愍，为之悼心。其令所在郡典农及安抚夷二护军各部大吏慰恤其门户，无差赋役一年；其力战死事者，皆如旧科，勿有所漏。&quot;</p>
              <p>　　十一月甲午，以陇右四郡及金城，连年受敌，或亡叛投贼，其亲戚留在本土者不安，皆特赦之。癸丑，诏曰：&quot;往者洮西之战，将吏士民或临陈战亡，或沈溺洮水，骸骨不收，弃于原野，吾常痛之。其告征西、安西将军，各令部人于战处及水次钩求尸丧，收敛藏埋，以慰存亡。&quot;</p>
              <p>　　甘露元年春正月辛丑，青龙见轵县井中。乙巳，沛王林薨。[一]</p>
              <p>　　注[一]魏氏春秋曰：二月丙辰，帝宴k臣于太极东堂，与侍中荀、尚书崔赞、袁亮、钟毓、给事中中书令虞松等并讲述礼典，遂言帝王优劣之差。帝慕夏少康，因问等曰：&quot;有夏既衰，后相殆灭，少康收集夏，复禹之绩，高祖拔起陇亩，驱帅豪b，芟夷秦、项，包举□内，斯二主可谓殊才异略，命世大贤者也。考其功德，谁宜为先？&quot;等对曰：&quot;夫天下重器，王者天授，圣德应期，然后能受命创业。至于阶缘前绪，兴复旧绩，造之与因，难易不同。少康功德虽美，犹为中兴之君，与世祖同流可也。至如高祖，臣等以为优。&quot;帝曰：&quot;自古帝王，功德言行，互有高下，未必创业者皆优，绍继者咸劣也。汤、武、高祖虽俱受命，贤圣之分，所觉县殊。少康、殷宗中兴之美，夏启、周成守文之盛，论德较实，方诸汉祖，吾见其优，未闻其劣；顾所遇之时殊，故所名之功异耳。少康生于灭亡之后，降为诸侯之隶，崎岖逃难，仅以身免，能布其德而兆其谋，卒灭过、戈，克复禹绩，祀夏配天，不失旧物，非至德弘仁，岂济斯勋？汉祖因土崩之势，仗一时之权，专任智力以成功业，行事动静，多违圣检；为人子则数危其亲，为人君则囚系贤相，为人父则不能]子；身没之后，社稷几倾，若与少康易时而处，或未能复大禹之绩也。推此言之，宜高夏康而下汉祖矣。诸卿具论详之。&quot;翌日丁巳，讲业既毕，、亮等议曰：&quot;三代建国，列土而治，当其衰弊，无土崩之势，可怀以德，难屈以力。逮至战国，强弱相兼，去道德而任智力。故秦之弊可以力争。少康布德，仁者之英也；高祖任力，智者之b也。仁智不同，二帝殊矣。诗、书述殷中宗、高宗，皆列大雅，少康功美过于二宗，其为大雅明矣。少康为优，宜如诏旨。&quot;赞、毓、松等议曰：&quot;少康虽积德累仁，然上承大禹遗泽余庆，内有虞、仍之援，外有靡、艾之助，寒浞谗慝，不德于民，浇、s无亲，外内弃之，以此有国，盖有所因。至于汉祖，起自布衣，率乌合之士，以成帝者之业。论德则少康优，课功则高祖多，语资则少康易，校时则高祖难。&quot;帝曰：&quot;诸卿论少康因资，高祖创造，诚有之矣，然未知三代之世，任德济勋如彼之难，秦、项之际，任力成功如此之易。且太上立德，其次立功，汉祖功高，未若少康盛德之茂也。且夫仁者必有勇，诛暴必用武，少康武烈之威，岂必降于高祖哉？但夏书沦亡，旧文残缺，故勋美阙而罔载，唯有伍员粗述大略，其言复禹之绩，不失旧物，祖述圣业，旧章不愆，自非大雅兼才，孰能与于此，向令坟、典具存，行事详备，亦岂有异同之论哉？&quot;于是k臣咸悦服。中书令松进曰：&quot;少康之事，去世久远，其文昧如，是以自古及今，议论之士莫有言者，德美隐而不宣。</p>
              <p>　　陛下既垂心远鉴，考详古昔，又发德音，赞明少康之美，使显于千载之上，宜录以成篇，永垂于后。&quot;帝曰：&quot;吾学不博，所闻浅狭，惧于所论，未获其宜；纵有可采，亿则屡中，又不足贵，无乃致笑后贤，彰吾昧乎！&quot;于是侍郎钟会退论次焉。</p>
              <p>　　夏四月庚戌，赐大将军司马文王兖冕之服，赤舄副焉。</p>
              <p>　　丙辰，帝幸太学，问诸儒曰：&quot;圣人幽赞神明，仰观俯察，始作八卦，后圣重之为六十四，立爻以极数，凡斯大义，罔有不备，而夏有连山，殷有归藏，周曰周易，易之书，其故何也？&quot;</p>
              <p>　　易博士淳于俊对曰：&quot;包羲因燧皇之图而制八卦，神农演之为六十四，黄帝、尧、舜通其变，三代随时，质文各繇其事。故易者，变易也，名曰连山，似山出内*[云]*气，连天地也；归藏者，万事莫不归藏于其中也。&quot;帝又曰：&quot;若使包羲因燧皇而作易，孔子何以不云燧人氏没包羲氏作乎？&quot;俊不能答。帝又问曰：&quot;孔子作彖、象，郑玄作注，虽圣贤不同，其所释经义一也。今彖、象不与经文相连，而注连之，何也？&quot;俊对曰；&quot;郑玄合彖、象于经者，欲使学者寻省易了也。&quot;帝曰：&quot;若郑玄合之，于学诚便，则孔子曷为不合以了学者乎？&quot;</p>
              <p>　　俊对曰：&quot;孔子恐其与文王相乱，是以不合，此圣人以不合为谦。&quot;帝曰：&quot;若圣人以不合为谦，则郑玄何独不谦邪？&quot;俊对曰：&quot;古义弘深，圣问奥远，非臣所能详尽。&quot;帝又问曰：&quot;系辞云'黄帝、尧、舜垂衣裳而天下治'，此包羲、神农之世为无衣裳。但圣人化天下，何殊异尔邪？&quot;俊对曰：&quot;三皇之时，人寡而禽兽，故取其羽皮而天下用足，及至黄帝，人而禽兽寡，是以作为衣裳以济时变也。&quot;帝又问：&quot;干为天，而复为金，为玉，为老马，与细物并邪？&quot;俊对曰：&quot;圣人取象，或远或近，近取诸物，远则天地。&quot;</p>
              <p>　　讲易毕，复命讲尚书。帝问曰：&quot;郑玄曰'稽古同天，言尧同于天也'。王肃云'尧顺考古道而行之'。二义不同，何者为是？&quot;博士庾峻对曰：&quot;先儒所执，各有乖异，臣不足以定之。然洪范称'三人占，从二人之言'。贾、马及肃皆以为'顺考古道'。以洪范言之，肃义为长。&quot;帝曰：&quot;仲尼言'唯天为大，唯尧则之'。尧之大美，在乎则天，顺考古道，非其至也。今发篇开义以明圣德，而舍其大，更称其细，岂作者之意邪？&quot;峻对曰：&quot;臣奉遵师说，未喻大义，至于折中，裁之圣思。&quot;次及四岳举鲧，帝又问曰：&quot;夫大人者，与天地合其德，与日月合其明，思无不周，明无不照，今王肃云'尧意不能明鲧，是以试用'。如此，圣人之明有所未尽邪？&quot;峻对曰：&quot;虽圣人之弘，犹有所未尽，故禹曰'知人则哲，惟帝难之'，然卒能改授圣贤，缉熙庶绩，亦所以成圣也。&quot;帝曰：&quot;夫有始有卒，其唯圣人。若不能始，何以为圣？其言'惟帝难之'，然卒能改授，盖谓知人，圣人所难，非不尽之言也。经云：'知人则哲，能官人。'若尧疑鲧，试之九年，官人失□，何得谓之圣哲？&quot;峻对曰：&quot;臣窃观经传，圣人行事不能无失，是以尧失之四凶，周公失之二叔，仲尼失之宰予。&quot;帝曰：&quot;尧之任鲧，九载无成，汨陈五行，民用昏垫。至于仲尼失之宰予，言行之间，轻重不同也。至于周公、管、蔡之事，亦尚书所载，皆博士所当通也。&quot;峻对曰：&quot;此皆先贤所疑，非臣寡见所能究论。&quot;次及&quot;有□在下曰虞舜&quot;，帝问曰：&quot;当尧之时，洪水为害，四凶在朝，宜速登贤圣济斯民之时也。舜年在既立，圣德光明，而久不进用，何也？&quot;峻对曰：&quot;尧咨嗟求贤，欲逊己位，岳曰'否德忝帝位'。尧复使岳扬举仄陋，然后荐舜。荐舜之本，实由于尧，此盖圣人欲尽心也。&quot;帝曰：&quot;尧既闻舜而不登用，又时忠臣亦不进达，乃使狱扬仄陋而后荐举，非急于用圣恤民之谓也。&quot;峻对曰：&quot;非臣愚见所能逮及。&quot;</p>
              <p>　　于是复命讲礼记。帝问曰：&quot;'太上立德，其次务施报'。为治何由而教化各异；皆修何政而能致于立德，施而不报乎？&quot;博士马照对曰：&quot;太上立德，谓三皇五帝之世以德化民，其次报施，谓三王之世以礼为治也。&quot;帝曰：&quot;二者致化薄厚不同，将主有优劣邪？时使之然乎？&quot;</p>
              <p>　　照对曰：&quot;诚由时有朴文，故化有薄厚也。&quot;[一]</p>
              <p>　　注[一]帝集载帝自□始生祯祥曰：&quot;昔帝王之生，或有祯祥，盖所以彰显神异也。惟予小子，支胤末流，谬为灵只之所相佑也，岂敢自比于前y，聊记录以示后世焉。其辞曰：惟正始三年九月辛未朔，二十五日乙未直成，予生。于时也，天气清明，日月辉光，爰有黄气，烟居谔茫照曜室宅，其色煌煌。相而论之曰：未者为土，魏之行也；厥日直成，应嘉名也；局气，神之精也；无灾无害，蒙神灵也。齐王不吊，颠覆厥度，k公受予，绍继祚皇。以眇眇之身，质性顽固，未能涉道，而遵大路，临深履冰，涕泗忧惧。古人有云，惧则不亡。</p>
              <p>　　伊予小子，曷敢怠荒？庶不忝辱，永奉A尝。&quot;傅畅晋诸公赞曰：帝常与中护军司马望、侍中王沈、散骑常侍裴秀、黄门侍郎钟会等讲宴于东堂，并属文论。名秀为儒林丈人，沈为文籍先生，望、会亦各有名号。帝性急，请召欲速。秀等在内职，到得及时，以望在外，特给追锋车，虎贲卒五人，每有集会，望辄奔驰而至。</p>
              <p>　　五月，邺及*(上谷)**[上洛]*并言甘露降。夏六月丙午，改元为甘露。乙丑，青龙见元城县界井中。秋七月己卯，]将军胡遵薨。</p>
              <p>　　癸未，安西将军邓艾大破蜀大将姜维于上，诏曰：&quot;兵未极武，丑虏摧破，斩首获生，动以万计，自顷战克，无如此者。今遣使者犒赐将士，大会临飨，饮宴终日，称朕意焉。&quot;</p>
              <p>　　八月庚午，命大将军司马文王加号大都督，奏事不名，假黄钺。癸酉，以太尉司马孚为太傅。</p>
              <p>　　九月，以司徒高柔为太尉。冬十月，以司空郑冲为司徒，尚书左仆射卢毓为司空。</p>
              <p>　　二年春二月，青龙见温县井中。三月，司空卢毓薨。</p>
              <p>　　夏四月癸卯，诏曰：&quot;玄菟郡高显县吏民反叛，长郑熙为贼所杀。民王简负担熙丧，晨夜星行，远致本州，忠节可嘉。其特拜简为忠义都尉，以旌殊行。&quot;</p>
              <p>　　甲子，以征东大将军诸葛诞为司空。</p>
              <p>　　五月辛未，帝幸辟雍，会命k臣赋诗。侍中和、尚书陈骞等作诗稽留，有司奏免官，诏曰：</p>
              <p>　　&quot;吾以暗昧，爱好文雅，广延诗赋，以知得失，而乃尔纷纭，良用反仄。其原等。主者宜□自今以后，k臣皆当玩习古义，修明经典，称朕意焉。&quot;</p>
              <p>　　乙亥，诸葛诞不就征，发兵反，杀扬州刺史乐D。丙子，赦淮南将吏士民为诞所诖误者。丁丑，诏曰：&quot;诸葛诞造为凶乱，荡覆扬州。昔黥布逆叛，汉祖亲戎，隗嚣违戾，光武西伐，及烈祖明皇帝躬征吴、蜀，皆所以奋扬赫斯，震耀威武也。今宜皇太后与朕暂共临戎，速定丑虏，时宁东夏。&quot;己卯，诏曰：&quot;诸葛诞造构逆乱，迫胁忠义，平寇将军临渭亭侯庞会、骑督偏将军路蕃，各将左右，斩门突出，忠壮勇烈，所宜嘉异。其进会爵乡侯，蕃封亭侯。&quot;</p>
              <p>　　六月乙巳，诏：&quot;吴使持节都督夏口诸军事镇军将军沙羡侯孙壹，贼之枝属，位为上将，畏天知命，深鉴祸福，翻然举，远归大国，虽微子去殷，乐毅遁燕，无以加之。其以壹为侍中车骑将军、假节、交州牧、吴侯，开府辟召仪同三司，依古侯伯八命之礼，兖冕赤舄，事从丰厚。&quot;[一]</p>
              <p>　　注[一]臣松之以为壹畏逼归命，事无可嘉，格以古义，欲盖而名彰者也。当时之宜，未得远遵式典，固应量才受赏，足以荬其来情而已。至乃光锡八命，礼同台鼎，不亦过乎！于招携致远，又无取焉。何者？若使彼之将守，与时无嫌，终不悦于殊宠，坐生叛心，以叛而愧，辱孰甚焉？如其忧危将及，非奔不免，则必逃死苟存，无希荣利矣，然则高位厚禄何为者哉？</p>
              <p>　　魏初有孟达、黄权，在晋有孙秀、孙楷；达、权爵赏，比壹为轻，秀、楷礼秩，优异尤甚。</p>
              <p>　　及至吴平，而降黜数等，不承权舆，岂不缘在始失中乎？</p>
              <p>　　甲子，诏曰：&quot;今车驾驻项，大将军恭行天罚，前临淮浦。昔相国大司马征讨，皆与尚书俱行，今宜如旧。&quot;乃令散骑常侍裴秀、给事黄门侍郎钟会咸与大将军俱行。秋八月，诏曰：</p>
              <p>　　&quot;昔燕刺王谋反，韩谊等谏而死，汉朝显登其子。诸葛诞创造凶乱，主簿宣隆、部曲督秦e秉节守义，临事固争，为诞所杀，所谓无比干之亲而受其戮者。其以隆、e子为骑都尉，加以赠赐，光示远近，以殊忠义。&quot;</p>
              <p>　　九月，大赦。冬十二月，吴大将全端、全怿等率降。</p>
              <p>　　三年春二月，大将军司马文王陷寿春城，斩诸葛诞。三月，诏曰：&quot;古者克敌，收其尸以为京观，所以惩昏逆而章武功也。汉孝武元鼎中，改桐乡为闻喜，新乡为获嘉，以着南越之亡。</p>
              <p>　　大将军亲总六戎，营据丘头，内夷k凶，外殄寇虏，功济兆民，声振四海。克敌之地，宜有令名，其改丘头为武丘，明以武平乱，后世不忘，亦京观二邑之义也。&quot;</p>
              <p>　　夏五月，命大将军司马文王为相国，封晋公，食邑八郡，加之九锡，文王前后九让乃止。</p>
              <p>　　六月丙子，诏曰：&quot;昔南阳郡山贼扰攘，欲劫质故太守东里衮，功曹应余独身捍衮，遂免于难。余颠沛殒毙，杀身济君。其下司徒，署余孙伦吏，使蒙伏节之报。&quot;[一]</p>
              <p>　　注[一]楚国先贤传曰：余字子正，天姿方毅，志尚仁义，建安二十三年为郡功曹。是时吴、蜀不宾，疆埸多虞。宛将侯音扇动山民，保城以叛。余与太守东里衮当扰攘之际、迸窜得出。</p>
              <p>　　音即遣骑追逐，去城十里相及，贼便射衮，飞矢交流。余前以身当箭，被七创，因谓追贼曰：</p>
              <p>　　&quot;侯音狂狡，造为凶逆，大军寻至，诛夷在近。谓卿曹本是善人，素无恶心，当思反善，何为受其指挥？我以身代君，以被重创，若身死君全，陨没无恨。&quot;因仰天号哭泣涕，血泪俱下。贼见其义烈，释衮不害。贼去之后，余亦命绝。征南将军曹仁讨平音，表余行状，并修祭^。太祖闻之，嗟叹良久，下荆州复表门闾，赐谷千斛。衮后为于禁司马，见魏略游说传。</p>
              <p>　　辛卯，大论淮南之功，封爵行赏各有差。</p>
              <p>　　秋八月甲戌，以骠骑将军王昶为司空。丙寅，诏曰：&quot;夫养老兴教，三代所以树风化垂不朽也，必有三老、五更以崇至敬，乞言纳诲，着在史，然后六合承流，下观而化。宜妙简德行，以充其选。关内侯王祥，履仁秉义，雅志淳固。关内侯郑小同，温恭孝友，帅礼不忒。</p>
              <p>　　其以祥为三老，小同为五更。&quot;车驾亲率k司，躬行古礼焉。[一] </p>
              <p>　　注[一]汉晋春秋曰：帝乞言于祥，祥对曰：&quot;昔者明王礼乐既备，加之以忠诚，忠诚之发，形于言行。夫大人者，行动乎天地；天且弗违，况于人乎？&quot;祥事别见吕虔传。小同，郑玄孙也。玄别传曰：&quot;玄有子，为孔融吏，举孝廉。融之被围，往赴，为贼所害。有遗腹子，以丁卯日生；而玄以丁卯岁生，故名曰小同。&quot;魏名臣奏载太尉华歆表曰：&quot;臣闻励俗宣化，莫先于表善，班禄□爵，莫美于显能，是以楚人思子文之治，复命其胤，汉室嘉江公之德，用显其世。伏见故汉大司农北海郑玄，当时之学，名冠华夏，为世儒宗。文皇帝旌录先贤，拜玄适孙小同以为郎中，长假在家。小同年u三十，少有令质，学综六经，行着乡邑。海、岱之人莫不嘉其自然，美其气量。笃渌履，有质直不渝之性，然而恪恭静默，色养其亲，不治可见之美，不竞人间之名，斯诚清时所宜式□，前后明诏所斟酌而求也。臣老病委顿，无益视听，谨具以闻。&quot;魏氏春秋曰：小同诣司马文王，文王有密疏，未之屏也。如厕还，谓之曰：&quot;卿见吾疏乎？&quot;对曰：&quot;否。&quot;文王犹疑而鸩之，卒。郑玄注文王世子曰&quot;三老、五更各一人，皆年老更事致仕者也&quot;。注乐记曰&quot;皆老人更知三德五事者也&quot;。蔡邕明堂论云：</p>
              <p>　　&quot;更&quot;应作&quot;叟&quot;。叟，长老之称，字与&quot;更&quot;相似，书者遂误以为&quot;更&quot;。&quot;嫂&quot;字&quot;女&quot;傍&quot;叟&quot;，今亦以为&quot;更&quot;，以此验知应为&quot;叟&quot;也。臣松之以为邕谓&quot;更&quot;为&quot;叟&quot;，诚为有似，而诸儒莫之从，未知孰是。</p>
              <p>　　是岁，青龙、黄龙仍见顿丘、冠军、阳夏县界井中。</p>
              <p>　　四年春正月，黄龙二，见宁陵县界井中。[一]夏六月，司空王昶薨。秋七月，陈留王峻薨。</p>
              <p>　　冬十月丙寅，分新城郡，复置上庸郡。十一月癸卯，车骑将军孙壹为婢所杀。</p>
              <p>　　注[一]汉晋春秋曰：是时龙仍见，咸以为吉祥。帝曰：&quot;龙者，君德也。上不在天，下不在田，而数屈于井，非嘉兆也。&quot;仍作潜龙之诗以自讽，司马文王见而恶之。</p>
              <p>　　五年春正月朔，日有蚀之。夏四月，诏有司率遵前命，复进大将军司马文王位为相国，封晋公，加九锡。</p>
              <p>　　五月己丑，高贵乡公卒，年二十。[一]皇太后令曰：&quot;吾以不德，遭家不造，昔援立东海王子髦，以为明帝嗣，见其好书疏文章，冀可成济，而情性暴戾，日月滋甚。吾数呵责，遂更忿恚，造作丑逆不道之言以诬谤吾，遂隔绝两宫。其所言道，不可忍听，非天地所覆载。吾即密有令语大将军，不可以奉宗庙，恐颠覆社稷，死无面目以见先帝。大将军以其尚幼，谓当改心为善，殷勤执据。而此儿忿戾，所行益甚，举弩遥射吾宫，祝当令中吾项，箭亲堕吾前。吾语大将军，不可不废之，前后数十。此儿具闻，自知罪重，便图为s逆，赂遗吾左右人，令因吾服药，密因G毒，重相设计。事已觉露，直欲因际会举兵入西宫杀吾，出取大将军，呼侍中王沉、散骑常侍王业、[二]尚书王经，出怀中黄素诏示之，言今日便当施行。吾之危殆，过于累卵。吾老寡，岂复多惜余命邪？但伤先帝遗意不遂，社稷颠覆为痛耳。赖宗庙之灵，沉、业即驰语大将军，得先严警，而此儿便将左右出云龙门，雷战鼓，躬自拔刃，与左右杂]共入兵陈间，为前锋所害。此儿既行悖逆不道，而又自陷大祸，重令吾悼心不可言。昔汉昌邑王以罪废为庶人，此儿亦宜以民礼葬之，当令内外咸知此儿所行。又尚书王经，凶逆无状，其收经及家属皆诣廷尉。&quot;</p>
              <p>　　注[一]汉晋春秋曰：帝见威权日去，不胜其忿。乃召侍中王沈、尚书王经、散骑常侍王业，谓曰：&quot;司马昭之心，路人所知也。吾不能坐受废辱，今日当与卿*[等]*自出讨之。&quot;王经曰：&quot;昔鲁昭公不忍季氏，败走失国，为天下笑。今权在其门，为日久矣，朝廷四方皆为之致死，不顾逆顺之理，非一日也。且宿]空阙，兵甲寡弱，陛下何所资用，而一旦如此，无乃欲除疾而更深之邪！祸殆不测，宜见重详。&quot;帝乃出怀中版令投地，曰：&quot;行之决矣。正使死，何所惧？况不必死邪！&quot;于是入白太后，沈、业奔走告文王，文王为之备。帝遂帅僮仆数百，鼓噪而出。文王弟屯骑校尉□入，遇帝于东止车门，左右呵之，□奔走。中护军贾充又逆帝战于南阙下，帝自用剑。欲退，太子舍人成济问充曰：&quot;事急矣。当云何？&quot;</p>
              <p>　　充曰：&quot;畜养汝等，正谓今日。今日之事，无所问也。&quot;济即前刺帝，刃出于背。文王闻，大惊，自投于地曰：&quot;天下其谓我何！&quot;太傅孚奔往，枕帝股而哭，哀甚，曰：&quot;杀陛下者，臣之罪也。&quot;臣松之以为习凿齿书，虽最后出，然述此事差有次第。故先载习语，以其余所言微异者次其后。世语曰：王沈、王业驰告文王，尚书王经以正直不出，因沈、业申意。</p>
              <p>　　晋诸公赞曰：沈、业将出，呼王经。经不从，曰：&quot;吾子行矣！&quot;干宝晋纪曰：成济问贾充曰：&quot;事急矣。若之何？&quot;充曰：&quot;公畜养汝等，为今日之事也。夫何疑！&quot;济曰：&quot;然。&quot;</p>
              <p>　　乃抽戈犯跸。魏氏春秋曰：戊子夜，帝自将□从仆射李昭、黄门从官焦伯等下陵云台，铠仗授兵，欲因际会，自出讨文王。会雨，有司奏却日，遂见王经等出黄素诏于怀曰：&quot;是可忍也，孰不可忍也！今日便当决行此事。&quot;入白太后，遂拔剑升辇，帅殿中宿]苍头官僮击战鼓，出云龙门。贾充自外而入，帝师溃散，犹称天子，手剑奋击，莫敢逼。充帅厉将士，骑督成y弟成济以矛进，帝崩于师。时暴雨雷霆，晦冥。魏末传曰：贾充呼帐下督成济谓曰：</p>
              <p>　　&quot;司马家事若败，汝等岂复有种乎？何不出击！&quot;y兄弟二人乃帅帐下人出，顾曰：&quot;当杀邪？执邪？&quot;充曰：&quot;杀之。&quot;兵交，帝曰：&quot;放仗！&quot;大将军士皆放仗。济兄弟因前刺帝，帝倒车下。</p>
              <p>　　注[二]世语曰：业，武陵人，后为晋中护军。</p>
              <p>　　庚寅，太傅孚、大将军文王、太尉柔、司徒冲稽首言：&quot;伏见中令，故高贵乡公悖逆不道，自陷大祸，依汉昌邑王罪废故事，以民礼葬。臣等备位，不能匡救祸乱，式遏奸逆，奉令震悚，肝心悼栗。春秋之义，王者无外，而书'襄王出居于郑'，不能事母，故绝之于位也。</p>
              <p>　　今高贵乡公肆行不轨，几危社稷，自取倾覆，人神所绝，葬以民礼，诚当旧典。然臣等伏惟殿下仁慈过隆，虽存大义，犹垂哀矜，臣等之心实有不忍，以为可加恩以王礼葬之。&quot;太后从之。[一]</p>
              <p>　　注[一]汉晋春秋曰：丁卯，葬高贵乡公于洛阳西北三十里e涧之滨。下车数乘，不设旌恚百姓相聚而观之，曰：&quot;是前日所杀天子也。&quot;或掩面而泣，悲不自胜。臣松之以为若但下车数乘，不设旌恚何以为王礼葬乎？斯盖恶之过言，所谓不如是之甚者。</p>
              <p>　　使使持节行中护军中垒将军司马炎北迎常道乡公璜嗣明帝后。帝卯，k公奏太后曰：&quot;殿下圣德光隆，宁济六合，而犹称令，与藩国同。请自今殿下令书，皆称诏制，如先代故事。&quot;</p>
              <p>　　癸卯，大将车固让相国、晋公、九锡之宠。太后诏曰：&quot;夫有功不隐，周易大义，成人之美，古贤所尚，今听所执，出表示外，以章公之谦光焉。&quot;</p>
              <p>　　戊申，大将军文王上言：&quot;高贵乡公率将从驾人兵，拔刃鸣金鼓向臣所止；惧兵刃相接，即□将士不得有所伤害，违令以军法从事。骑督成y弟太子舍人济，横入兵陈伤公，遂至陨命；</p>
              <p>　　辄收济行军法。臣闻人臣之节，有死无二，事上之义，不敢逃难。前者变故卒至，祸同发机，诚欲委身守死，唯命所裁。然惟本谋乃欲上危皇太后，倾覆宗庙。臣忝当大任，义在安国，惧虽身死，罪责弥重。欲遵伊、周之权，以安社稷之难，即骆驿申□，不得迫近辇舆，而济遽入陈间，以致大变。哀怛痛恨，五内摧裂，不知何地可以陨坠？科律大逆无道，父母妻子同产皆斩。济凶戾悖逆，干国乱纪，罪不容诛。辄□侍御史收济家属，付廷尉，结正其罪。&quot;[一]太后诏曰：&quot;夫五刑之罪，莫大于不孝。夫人有子不孝，尚告治之，此儿岂复成人主邪？吾妇人不达大义，以谓济不得便为大逆也。然大将军志意恳切，发言恻怆，故听如所奏。当班下远近，使知本末也。&quot;[二]</p>
              <p>　　注[一]魏氏春秋曰：成济兄弟不即伏罪，袒而升屋，丑言悖慢；自下射之，乃殪。</p>
              <p>　　注[二]世语曰：初，青龙中，石苞鬻铁于长安，得见司马宣王，宣王知焉。后擢为尚书郎，历青州刺史、镇东将军。甘露中入朝，当还，辞高贵乡公，留中尽日。文王遣人要令过。文王问苞：&quot;何淹留也？&quot;苞曰：&quot;非常人也。&quot;明日发至荥阳，数日而难作。</p>
              <p>　　六月癸丑，诏曰：&quot;古者人君之为名字，难犯而易讳。今常道乡公讳字甚难避，其朝臣博议改易，列奏。&quot;</p>
              <p>　　陈留王讳奂，字景明，武帝孙，燕王宇子也。甘露三年，封安次县常道乡公。高贵乡公卒，公卿议迎立公。六月甲寅，入于洛阳，见皇太后，是日即皇帝位于太极前殿，大赦，改年，赐民爵及谷帛各有差。</p>
              <p>　　景元元年夏六月丙辰，进大将军司马文王位为相国，封晋公，增封二郡，并前满十，加九锡之礼，一如前*(奏)**[诏]*；诸k从子弟，其未有侯者皆封亭侯，赐钱千万，帛万匹，文王固让乃止。己未，故汉献帝夫人节薨，帝临于华林园，使使持节追谥夫人为献穆皇后。及葬，车服制度皆如汉氏故事。癸亥，以尚书右仆射王观为司空，冬十月，观薨。</p>
              <p>　　十一月，燕王上表贺冬至，称臣。诏曰：&quot;古之王者，或有所不臣，王将宜依此义。表不称臣乎！又当为报。夫后大宗者，降其私亲，况所继者重邪！若便同之臣妾，亦情所未安。其皆依礼典处，当务尽其宜。&quot;有司奏，以为&quot;礼莫崇于尊祖，制莫大于正典。陛下稽德期运，抚临万国，绍大宗之重，隆三祖之基。伏惟燕王体尊戚属，正位藩服，躬秉虔肃，率蹈恭德以先万国；其于正典，阐济大顺，所不得制。圣朝诚宜崇以非常之制，奉以不臣之礼。臣等平议以为燕王章表，可听如旧式。中诏所施，或存好问，准之义类，则'*(宴)**[燕]*觌之*(族)**[敬]*'也，可少顺圣敬，加崇仪称，示不敢斥，宜曰'皇帝敬问大王侍御'。至于制书，国之正典，朝廷所以辨章公制，宣昭轨仪于天下者也，宜循法，故曰'制诏燕王'。</p>
              <p>　　凡诏命、制书、奏事、上书诸称燕王者，可皆上平。其非宗庙助祭之事，皆不得称王名，奏事、上书、文书及吏民皆不得触王讳，以彰殊礼，加于k后。上遵王典尊祖之制，俯顺圣敬AA之心，二者不愆，礼实宜之，可普告施行。&quot;</p>
              <p>　　十二月甲申，黄龙见华阴县井中。甲午，以司隶校尉王祥为司空。</p>
              <p>　　二年夏五月朔，日有食之。秋七月，乐浪外夷韩、桴龈髀势涫衾闯贡。八月戊寅，赵王干薨。甲寅，复命大将军进爵晋公，加位相国，备礼崇锡，一如前诏；又固辞乃止。</p>
              <p>　　三年春二月，青龙见于轵县井中。夏四月，辽东郡言肃慎国遣使重译入贡，献其国弓三十张，长三尺五寸，矢长一尺八寸，石弩三百枚，皮骨铁杂铠二十领，貂皮四百枚。冬十月，蜀大将姜维寇洮阳，镇西将军邓艾拒之，破维于侯和，维遁走。是岁，诏祀故军祭酒郭嘉于太祖庙庭。</p>
              <p>　　四年春二月，复命大将军进位爵赐一如前诏，又固辞乃止。</p>
              <p>　　夏五月，诏曰：&quot;蜀，蕞尔小国，土狭民寡，而姜维虐用其，曾无废志；往岁破败之后，犹复耕种沓中，刻剥羌，劳役无已，民不堪命。夫兼弱攻昧，武之善经，致人而不致于人，兵家之上略。蜀所恃赖，唯维而已，因其远离巢窟，用力为易。今使征西将军邓艾督帅诸军，趣甘松、沓中以罗取维，雍州刺史诸葛绪督诸军趣武都、高楼，首尾盘帧Ｈ羟芪，便当东西并进，扫灭巴蜀也。&quot;又命镇西将军钟会由骆谷伐蜀。</p>
              <p>　　秋九月，太尉高柔薨。冬十月甲寅，复命大将军进位爵赐一如前诏。癸卯，立皇后卞氏，十一月，大赦。</p>
              <p>　　自邓艾、钟会率伐蜀，所至辄克。是月，蜀主刘禅诣艾降，巴蜀皆平。十二月庚戌，以司徒郑冲为太保。壬子，分益州为梁州。癸丑，特赦益州士民，复除租赋之半五年。</p>
              <p>　　乙卯，以征西将军邓艾为太尉，镇西将军钟会为司徒。皇太后崩。</p>
              <p>　　咸熙元年春正月壬戌，槛车征邓艾。甲子，行幸长安。壬申，使使者以璧币祀华山。是月，钟会反于蜀，为所讨；邓艾亦见杀。二月辛卯，特赦诸在益土者。庚申，葬明元郭后。三月丁丑，以司空王祥为太尉，征北将军何曾为司徒，尚书左仆射荀为司空。己卯，进晋公爵为王，封十郡，并前二十。[一]丁亥，封刘禅为安乐公。夏五月庚申，相国晋王奏复五等爵。甲戌，改年。癸未，追命舞阳宣文侯为晋宣王，舞阳忠武侯为晋景王。六月，镇西将军]上雍州兵于成都县获璧玉印各一，印文似&quot;成信&quot;字，依周成王归禾之义，宣示百官，藏于相国府。[二]</p>
              <p>　　注[一]汉晋春秋曰：晋公既进爵为王，太尉王祥、司徒何曾、司空荀并诣王。曰：&quot;相王尊重，何侯与一朝之臣皆已尽敬，今日便当相率而拜，无所疑也。&quot;祥曰：&quot;相国位势，诚为尊贵，然要是魏之宰相，吾等魏之三公；公、王相去，一阶而已，班列大同，安有天子三公可辄拜人者！损魏朝之望，亏晋王之德，君子爱人以礼，吾不为也。&quot;及入，遂拜，而祥独长揖。王谓祥曰：&quot;今日然后知君见顾之重！&quot;</p>
              <p>　　注[二]孙盛曰：昔公孙述自以起成都，号曰成。二玉之文，殆述所作也。</p>
              <p>　　初，自平蜀之后，吴寇屯逼永安，遣荆、豫诸军掎角赴救。七月，贼皆遁退。八月庚寅，命中抚军司马炎副贰相国事，以同鲁公拜后之义。</p>
              <p>　　癸巳，诏曰：&quot;前逆臣钟会构造反乱，聚集征行将士，劫以兵威，始吐奸谋，发言桀逆，逼胁人，皆使下议，仓卒之际，莫不惊慑。相国左司马夏侯和、骑士曹属朱抚时使在成都，中领军司马贾辅、郎中羊L各参会军事；和、L、抚皆抗节不挠，拒会凶言，临危不顾，词指正烈。辅语散将王起，说'会奸逆凶暴，欲尽杀将士'，又云'相国已率三十万西行讨会'，欲以称张形势，感激心。起出，以辅言宣语诸军，遂使将士益怀奋励。宜加显宠，以彰忠义。其进和、辅爵为乡侯，L、抚爵关内侯。起宣传辅言，告令将士，所宜赏异。其以起为部曲将。&quot;</p>
              <p>　　癸卯，以]将军司马望为骠骑将军。九月戊午，以中抚军司马炎为抚军大将军。</p>
              <p>　　辛未，诏曰：&quot;吴贼政刑暴虐，赋敛无极。孙休遣使邓句，□交址太守锁送其民，发以为兵。</p>
              <p>　　吴将吕兴因民心愤怒，又承王师平定巴蜀，即纠合豪杰，诛除句等，驱逐太守长吏，抚和吏民，以待国命。九真、日南郡闻兴去逆即顺，亦齐心响应，与兴协同。兴移书日南州郡，开示大计，兵临合浦，告以祸福；遣都尉唐谱等诣进乘县，因南中都督护军霍弋上表自陈。又交址将吏各上表，言'兴创造事业，大小承命。郡有山寇，入连诸郡，惧其计异，各有携贰。</p>
              <p>　　权时之宜，以兴为督交址诸军事、上大将军、定安县侯，乞赐褒，以慰边荒'。乃心款诚，形于辞旨。昔仪父朝鲁，春秋所美；窦融归汉，待以殊礼。今国威远震，抚怀六合，方包举殊裔，混一四表。兴首向王化，举稽服，万里驰义，请吏帅职，宜加宠遇，崇其爵位。</p>
              <p>　　既使兴等怀忠感悦，远人闻之，必皆竞劝。其以兴为使持节、都督交州诸军事、南中大将军，封定安县侯，得以便宜从事，先行后上。&quot;策命未至，兴为下人所杀。</p>
              <p>　　冬十月丁亥，诏曰：&quot;昔圣帝明王，静乱济世，保大定功，文武殊涂，勋烈同归。是故或舞干戚以训不庭，或陈师旅以威暴慢。至于爱民全国，康惠庶类，必先修文教，示之轨仪，不得已然后用兵，此盛德之所同也。往者季汉分崩，九土颠覆，刘备、孙权乘间作祸。三祖绥宁中夏，日不暇给，遂使遗寇僭逆历世。幸赖宗庙威灵，宰辅忠武，爰发四方，拓定庸、蜀，役不浃时，一征而克。自顷江表衰弊，政刑荒，巴、汉平定，孤危无援，交、荆、扬、越，靡然向风。今交址伪将吕兴已帅三郡，万里归命；武陵邑侯相严等纠合五县，请为臣妾；豫章庐陵山民举叛吴，以助北将军为号。又孙休病死，主帅改易，国内乖违，人各有心。伪将施绩，贼之名臣，怀疑自猜，深见忌恶。叛亲离，莫有固志，自古及今，未有亡征若此之甚。若六军震曜，南临江、汉，吴会之域必扶老携幼以迎王师，必然之理也。然兴动大，犹有劳费，宜告喻威德，开示仁信，使知顺附和同之利。相国参军事徐绍、水曹掾孙，昔在寿春，并见虏获。绍本伪南陵督，才质开壮；，孙权支属，忠良见事。其遣绍南还，以为副，宣扬国命，告喻吴人，诸所示语，皆以事实，若其觉悟，不损征伐之计，盖庙胜长算，自古之道也。其以绍兼散骑常侍，加奉车都尉，封都亭侯；兼给事黄门侍郎，赐爵关内侯。绍等所赐妾及男女家人在此者，悉听自随，以明国恩，不必使还，以开广大信。&quot;</p>
              <p>　　丙午，命抚军大将军新昌乡侯炎为晋世子。是岁，罢屯田官以均政役，诸典农皆为太守，都尉皆为令长；劝募蜀人能内移者，给廪二年，复除二十岁。安弥、福禄县各言嘉禾生。</p>
              <p>　　二年春二月甲辰，朐□县获灵龟以献，归之于相国府。庚戌，以虎贲张修昔于成都驰马至诸营言钟会反逆，以至没身，赐修弟倚爵关内侯。夏四月，南深泽县言甘露降。吴遣使纪陟、弘G请和。</p>
              <p>　　五月，诏曰：&quot;相国晋王诞敷神虑，光被四海；震耀武功，则威盖殊荒，流风迈化，则旁洽无外。愍恤江表，务存济育，戢武崇仁，示以威德。文告所加，承风向慕，遣使纳献，以明委顺，方宝纤珍，欢以效意。而王谦让之至，一皆簿送，非所以慰副初附，从其款愿也。孙皓诸所献致，其皆还送，归之于王，以协古义。&quot;王固辞乃止。又命晋王冕十有二旒，建天子旌旗，出警入跸，乘金根车、六马，备五时副车，置旄头云罕，乐舞八佾，设钟宫县。</p>
              <p>　　进王妃为王后，世子为太子，王子、王女、王孙，爵命之号如旧仪。癸未，大赦。秋八月辛卯，相国晋王薨。壬辰，晋太子炎绍封袭位，总摄百揆，备物典册，一皆如前。是月，襄武县言有大人见，*[长]*三丈余，迹长三尺二寸，白发，着黄单衣，黄巾，柱杖，呼民王始语云：&quot;今当太平。&quot;九月乙未，大赦。戊午，司徒何曾为晋丞相。癸亥，以骠骑将军司马望为司徒，征东大将军石苞为骠骑将军，征南大将军陈骞为车骑将军。乙亥，葬晋文王。闰月庚辰，康居、大宛献名马，归于相国府，以显怀万国致远之勋。</p>
              <p>　　十二月壬戌，天禄永终，历数在晋。诏k公卿士具仪设坛于南郊，使使者奉皇帝玺绶册，禅位于晋嗣王，如汉魏故事。甲子，使使者奉策。遂改次于金墉城，而终馆于邺，时年二十。</p>
              <p>　　[一]</p>
              <p>　　注[一]魏世谱曰：封帝为陈留王。年五十八，大安元年崩，谥曰元皇帝。</p>
              <p>　　评曰：古者以天下为公，唯贤是与。后代世位，立子以适；若适嗣不继，则宜取旁亲明德，若汉之文、宣者，斯不易之常准也。明帝既不能然，情系私爱，抚养婴孩，传以大器，托付不专，必参枝族，终于曹爽诛夷，齐王替位。高贵公才慧夙成，好问尚辞，盖亦文帝之风流也；然轻躁忿肆，自蹈大祸。陈留王恭己南面，宰辅统政，仰遵前式，揖让而禅，遂飨封大国，作宾于晋，比之山阳，班宠有加焉。</p>
              </td>
          </tr>
        </table>
        <br>
        <table width="520" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='03.htm'>上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='05.htm'>下一页</a></div>
                  </td>
                </tr>
              </table>
              <p align=center>作者：[西晋]陈寿 
              <hr width=90%>
              <p align=center>本书由“<a href="http://eshu.yeah.net">E书时空</a>”免费制作；<br>
                想要更多的免费电子图书，请光临<br>
                <a href="http://eshu.yeah.net">http://eshu.yeah.net/</a>
              </td>
          </tr>
        </table>
        <p>&nbsp;</p></td>
      <td background="sidebgr.gif">&nbsp;</td>
    </tr>
    <tr>
      <td>&nbsp;</td>
      <td>&nbsp;</td>
      <td>&nbsp;</td>
    </tr>
  </table>
</div>
</body>
</html>
