<html>
<head>
<title>吴范刘赵达传</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#B29B77" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0" height="180" background="topbg.jpg">
    <tr valign="bottom" align="center"> 
      <td>
        <table border="0" cellpadding="0" cellspacing="0" width="710">
          <tr valign="top"> 
            <td rowspan="7"><img name="t1" src="t1.gif" width="546" height="135" border="0"></td>
            <td><img name="br1" src="br1.gif" width="73" height="15" border="0"></td>
            <td rowspan="7"><img name="t2" src="t2.gif" width="91" height="135" border="0"></td>
          </tr>
          <tr valign="top"> 
            <td width="73" height="24"><a href="content.htm"><img name="top" src="top.gif" width="73" height="24" border="0"></a></td>
          </tr>
          <tr valign="top"> 
            <td height="14" bgcolor="#C18F1E"></td>
          </tr>
          <tr valign="top"> 
            <td width="73" height="24"><a href="62.htm"><img name="last" src="last.gif" width="73" height="24" border="0"></a></td>
          </tr>
          <tr valign="top"> 
            <td height="13" bgcolor="#C18F1E"></td>
          </tr>
          <tr valign="top"> 
            <td width="73" height="24"><a href="64.htm"><img name="next" src="next.gif" width="73" height="24" border="0"></a></td>
          </tr>
          <tr valign="top"> 
            <td><img name="br2" src="br2.gif" width="73" height="21" border="0"></td>
          </tr>
        </table>
      </td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="33" height="25"><img src="cor1.gif" width="33" height="25"></td>
      <td background="topline.gif"></td>
      <td width="33" height="25"><img src="cor2.gif" width="33" height="25"></td>
    </tr>
    <tr>
      <td background="sidebgl.gif"></td>
      <td align="center" valign="top">
        <p></p>
        <table width="520" cellspacing="0" cellpadding="0" align="center">
          <tr> 
            <td> 
              <p>&nbsp;</p>
              <p align="center" class="h">吴范刘赵达传</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0">
          <tr>
            <td> 
              <p>　　吴范字文则，全稽上虞人也。以治历数知风气闻于郡中。举有道，诣京都，世乱不行。会孙权起于东南，范委身服事，每有灾祥，辄推数言状。其术多效，遂以显名。</p>
              <p>　　初，权在吴，欲讨黄祖。范曰：&quot;今兹少利，不如明年。明年戊子，荆州刘表亦身死国亡。&quot;权遂征祖，卒不能克。明年，军出，行及寻阳，范见风气，因诣船贺，催兵急行，至即破祖，祖得夜亡。权恐失之，范曰：&quot;未远，必生禽祖。&quot;至五更中，果得之。刘表竟死，荆州分割。及壬辰岁，范又白言：&quot;岁在甲午，刘备当得益州。&quot;后吕岱从蜀还，遇之白帝，说备部众离落，死亡且半，事必不克。权以难范，范曰：&quot;臣所言者天道也，而岱所见者人事耳。&quot;备卒得蜀。</p>
              <p>　　权与吕蒙谋袭关羽，议之近臣，多曰不可。权以问范曰：&quot;得之。&quot;后羽在麦城，使使请降。权问范曰：&quot;竞当降否?&quot;范曰：&quot;彼有走气，言降诈话耳。&quot;权使潘璋邀其径路，觇候者还，自羽已去。范曰：&quot;虽去不免。&quot;问其期，曰：&quot;明日日中。&quot;权立表下漏以待之。及中不至，权问其故，范曰：&quot;时尚未正中也。&quot;顷之，有风动帷，范拊手曰：&quot;羽至矣。&quot;须臾，外称万岁，传言得羽。后权与魏为好，范曰：&quot;以风气言之，彼以貌来，其实有谋，宜为之备。&quot;刘备盛兵西陵，范曰：&quot;后当和亲。&quot;终皆如言。其占验明审如此。权以范为骑都尉，领太史令，数从访问，欲知其决。范秘惜其术，不以至要语权。权由是恨之。</p>
              <p>　　初，权为将军时，范尝白言&quot;江南有王气，亥子之间有大福庆。&quot;权曰：&quot;若终如言，以君为候。&quot;及立为吴王，范时侍宴。曰：&quot;昔在吴中，尝言此事，大王识之邪?&quot;权曰：&quot;有之。&quot;因呼左右，以侯绶带范。范权知权欲以厌当前言，辄手推不受。及后论功行封，以范为都亭侯，诏临当出，权恚其爱道于己也，削除其名。</p>
              <p>　　范为人刚直，颇好自称，然与亲故交接有终始。素与魏滕同邑相善。滕尝有罪，权责怒甚严，敢有谏者死，范谓滕曰：&quot;与汝偕死。&quot;滕曰：&quot;死而无益，何用死为?&quot;范曰：&quot;安能虑此坐观汝邪?&quot;乃髡头自缚诣门下，使铃下以闻。铃下不敢，曰：&quot;必死，不敢白。&quot;范曰：&quot;汝有子邪?&quot;曰：&quot;有&quot;。曰：&quot;使汝为吴范死，子以属我。&quot;铃下曰：&quot;诺。&quot;乃排阁入。言未卒，权大怒，欲便投以戟。逡巡走出，范因突入，叩头流血，言与涕并。良久，权释，乃免滕。滕见范谢曰：&quot;父母能生长我，不能免我于死。丈夫相知，如汝足矣，何用多为!&quot;</p>
              <p>　　黄武五年，范病卒。长子先死，少子尚幼，于是业绝。权追思之，募三州有能举知术数如吴范、赵达者，封千户侯，卒无所得。</p>
              <p>　　刘字子仁，平原人也。遭乱避地，客游庐陵，事孙辅。以明天官达占数显于南土。每有水旱寇贼，皆先时处期，无不中者。辅异焉，以为军师，军中咸敬事之，号曰神明。</p>
              <p>　　建安中，孙权在豫章，时有星变，以问。曰：&quot;灾在丹杨。&quot;权曰：&quot;何如？&quot;曰：&quot;客胜主人，到某日当得问。&quot;是时边鸿作乱，卒如言。于诸术皆善，尤明太一，皆能推演其事，穷尽要妙，著书百余篇，名儒刁玄称以为奇。亦宝爱其术，不以告人，故世莫得而明也。</p>
              <p>　　赵达，河南人也。少从汉侍中单甫受学，用思精密。谓东南有王者气，可以避难，故脱身渡江。治九宫一算之术，究其微旨，是以能应机立成。对问若神，至计飞蝗，射隐伏，无不中效。或难达曰：飞者固不可校，谁知其然，此殆妄耳。&quot;达使其人取小豆数斗，播之席上，立处其数，验覆果信。尝过知故，知故为之具食。食毕，谓曰：&quot;仓卒乏酒，又无佳看，无以叙意，如何?&quot;达因取盘中只箸，再三从横之，乃言：&quot;卿东壁下有美酒一斛，又有鹿肉三斤，何以辞无?&quot;时坐有他宾，内得主人情。主有惭曰：&quot;以卿善射有无，欲相试耳，竟效如此。&quot;遂出酒酣饮。又有书简上作千万数，著空仓中封之，令达算之。达处如数，云：&quot;但有名无实。&quot;其精微若是。</p>
              <p>　　达宝惜其术，自阚泽、殷礼皆名儒善士，亲屈节就学，达秘而不告，太史丞公孙滕少师事达，勤劳累年，达许教之者有年数矣，临当喻语而辄复止。滕他日赍酒具，侯颜色，拜跪而请。达曰：&quot;吾先人得此术，欲图为帝王师，至仕来三世，不过太史郎，诚不欲复传之。且此术微妙，头乘尾除，一算之法，父子不相语。然以子笃好不倦，今真以相授矣。&quot;饮酒数行，达起取素书两眷，大如手指，达曰：&quot;当写读此，由自解也。吾久废，不复省之。今欲思论一过，数日当以相与。&quot;滕如期往，至乃阳求索书，惊言失之，云：&quot;女婿昨来，必是渠所窃。&quot;遂从此绝。</p>
              <p>　　初，孙权行师征伐，每令达有所推步，皆如其言。权问其法，达终不语，由此见薄，禄位不至。达常笑谓诸星气风术者曰：&quot;当回算帷幕，不出户牖以知天道，而反昼夜暴露以望气样，不亦难乎!&quot;闲居无为，引算自校，乃叹曰：&quot;吾算讫尽某年月日，其终矣。&quot;达妻数见达效，闻而哭泣。达欲弭妻意，乃更步算，言：&quot;向者谬误耳，尚未也。&quot;后如期死。权闻达有书，求之不得，乃录问其女，及发棺无所得，法术绝焉。</p>
              <p>　　评曰：&quot;三子各于其术精矣，其用思妙矣，然君子等役心神，宜于大者远者，是以有识之士，舍彼而取此也。</p>
              </td>
          </tr>
        </table>
        <br>
        <table width="520" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='62.htm'>上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='64.htm'>下一页</a></div>
                  </td>
                </tr>
              </table>
              <p align=center>作者：[西晋]陈寿 
              <hr width=90%>
              <p align=center>本书由“<a href="http://eshu.yeah.net">E书时空</a>”免费制作；<br>
                想要更多的免费电子图书，请光临<br>
                <a href="http://eshu.yeah.net">http://eshu.yeah.net/</a>
              </td>
          </tr>
        </table>
        <p>&nbsp;</p></td>
      <td background="sidebgr.gif">&nbsp;</td>
    </tr>
    <tr>
      <td>&nbsp;</td>
      <td>&nbsp;</td>
      <td>&nbsp;</td>
    </tr>
  </table>
</div>
</body>
</html>
