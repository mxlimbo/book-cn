<html>
<head>
<title>后汉书志第十九　郡国一</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="118.htm"><img src="last.gif" width="46" height="15" border="0"></a><img src="bg.gif" width="40" height="30"><a href="120.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书志第十九　郡国一</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　汉书地理志记天下郡县本末，及山川奇异，风俗所由，至矣。今但录中兴以来郡县改异，及春秋、三史会同征伐地名，[一]以为郡国志。[二]凡前志有县名，今所不载者，皆世祖所并省也。前无今有者，后所置也。凡县名先书者，郡所治也。[三]
              <p>　　注[一]臣昭案：志犹有遗阙，今书所载，不可悉记。其春秋土地，通儒所据而未备者，皆先列焉。</p>
              <p>　　注[二]本志唯郡县名为大书，其山川地名悉为细注，今进为大字。新注证发，臣刘昭采集。</p>
              <p>　　注[三]帝王世记曰：&quot;自天地设辟，未有经界之制。三皇尚矣。诸子称神农之王天下也，地东西九十万里，南北八十五万里。及黄帝受命，始作舟车，以济不通。乃推分星次，以定律度。自斗十一度至婺女七度，一名须女，曰星纪之次，于辰在丑，谓之赤奋若，于律为黄钟，斗建在子，今吴、越分野。自婺女八度至危十六度，曰玄枵之次，一名天鼋，于辰在子，谓之困敦，于律为大吕，斗建在丑，今齐分野。自危十七度至奎四度，曰豕韦之次，一名埚ぃ于辰在亥，谓之大渊献，于律为太蔟，斗建在寅，今卫分野。自奎五度至胃六度，曰降娄之次，于辰在戌，谓之阉茂，于律为夹钟，斗建在卯，今鲁分野。自胃七度至毕十一度，曰大梁之次，于辰在酉，谓之作噩，于律为姑洗，斗建在辰，今赵分野。自毕十二度至东井十五度，曰实沉之次，于辰在申，谓之馓玻于律为中吕，斗建在巳，今晋、魏分野。自井十六度至柳八度，曰鹑首之次，于辰在未，谓之K洽，于律为蕤宾，斗建在午，今秦分野。自柳九度至张十七度，曰鹑火之次，于辰在午，谓之敦，一名大律，于律为林钟，斗建在未，今周分野。自张十八度至轸十一度，曰鹑尾之次，于辰在巳，谓之大荒落，于律为夷则，斗建在申，今楚分野。自轸十二度至氐四度，曰寿星之次，于辰在辰，谓之执徐，于律为南吕，斗建在酉，今韩分野。自氐五度至尾九度，曰大火之次，于辰在卯，谓之单阏，于律为无射，斗建在戌，今宋分野。自尾十度至斗十度百三十五分而终，曰析木之次，于辰在寅，谓之摄提格，于律为应钟，斗建在亥，今燕分野。凡天有十二次，日月之所□也；地有十二分，王侯之所国也。故四方方七宿，四七二十八宿，合百八十二星。东方苍龙三十二星，七十五度；北方玄武三十五星，九十八度*(四分度之一)*；西方白虎五十一星，八十度；南方朱雀六十四星，百一十二度。周天三百六十五度四分度之一。一度二千九百三十二里，分为十二次，一次三十度三十二分度之十四，各以附其七宿闲。距周天积百七万九百一十三里，径三十五万六千九百七十一里。阳道左行，故太岁右转，凡中外官常明者百二十四，可名者三百二十，合二千五百星。微星之数，凡万一千五百二十星，万物所受，咸系命焉。此黄帝创制之大略也。而佗说称日月所照三十五万里。</p>
              <p>　　考诸子所载，神农之地，过日月之表，近为虚诞。及少昊氏之衰，九黎乱德，其制无闻矣。洎颛顼之所建，帝喾受定，则孔子称其地北至幽陵，南暨交址，西蹈流沙，东极蟠木，日月所照，莫不底焉，是以建万国而制九州。至尧遭洪水，分为十二州，今虞书是也。及禹平水土，还为九州，今禹贡是也。是以其时九州之地，凡二千四百三十万八千二十四顷，定垦者九百*(一)**[三]*十万*(八)**[六]*千二十四顷，不垦者千五百万二千顷，民口千三百五十五万三千九百二十三人。至于涂山之会，诸侯承唐虞之盛，执玉帛亦有万国。是以山海经称禹使大章步自东极，至于西垂，二亿三万三千五百里七十一步。又使竖亥步*[自]*南极，*(北)*尽于北垂，二亿三万三千五百里七十五步。四海之内，则东西二万八千里，南北二万六千里，出水者八千里，受水者八千里，*[经]*名山五千三百五十，*(经)*六万四千五十六里。出铜之山四百六十七，出铁之山三千六百九。以供财用，俭则有余，奢则不足。以男女耕织，不夺其时，故公家有三十年之积，私家有九年之储。及夏之衰，弃稷弗务，有穷之乱，少康中兴，乃复禹蟆？准字至桀行暴，诸侯相兼，逮汤受命，其能存者三千余国，方于涂山，十损其七。民离毒政，将亦如之。殷因于夏，六百余载，其闲损益，书策不存，无以考之。又遭纣乱，至周克商，制五等之封，凡千七百七十三国，又减汤时千三百矣。民之损，将亦如之。及周公相成王，致治刑错，民口千三百七十一万四千九百二十三人，多禹十六万一千人，周之极盛也。其后七十余岁，天下无事，民弥以息。及昭王南征不反，穆王失荒，加以幽、厉之乱，平王东迁，三十余载，至齐桓公二年，周庄王之十三年，五千里内，非天王九傧之御，自世子公侯以下至于庶民，凡千一百八十四万七千人，除有土老疾，定受田者九百万四千人。其后诸侯相并，当春秋时，尚有千二百国。二百四十二年之中，杀君三十六，亡国五十二，诸侯奔走不得保社稷者，不可胜数。至于战国，存者十余。于是从横短长之说，相夺于时，残民诈力之兵，动以万计。故崤有匹马之祸，宋有易子之急，晋阳之*(国)**[围]*，县釜而炊，长平之战，血流漂卤。周之列国，唯有燕、卫、秦、楚而已。齐及三晋，皆以篡乱，南面称王。卫虽得存，不绝若R。然考苏、张之说，计秦及山东六国，戎卒尚存五百余万，推民口数，尚当千余万。及秦兼诸侯，置三十六郡，其所杀伤，三分居二；犹以余力，行参夷之刑，收太半之赋，北筑长城四十余万，南戍五岭五十余万，阿房、骊山七十余万，十余年闲，百姓死没，相踵于路。陈、项又肆其余烈，故新安之坑，二十余万，彭城之战，睢水不流。至汉祖定天下，民之死伤，亦数百万。是以平城之卒，不过三十万，方之六国，五损其二。自孝惠至文、景，与民休息，六十余岁，民大增，是以太仓有不食之粟，都内有朽贯之钱。武帝乘其资畜，军征三十余岁，地广万里，天下之亦减半矣。及霍光秉政，乃务省役，至于孝平，六世相承，虽时征行，不足大害，民户又息。元始二年，郡、国百三，县、邑千*(四)**[五]*百八十七，地东西九千三百二里，南北万三千三百六十八里，定垦田八百二十七万五百三十六顷，民户千三百二十三万三千六百一十二，口五千九百一十九万四千九百七十八人，多周成王四千五百四十八万五十五人，汉之极盛也。及王莽篡位，续以更始、赤眉之乱，至光武中兴，百姓虚耗，十有二存。中元二年，民户四百二十七万千六百三十四，口*(三)**[二]*千一百万七千八百二十人。永平、建初之际，天下无事，务在养民，迄于孝和，民户滋殖。及孝安永初、元初之闲，兵饥之苦，民人复损。至于孝桓，颇增于前。永寿二年，户千六百七万九百六，口五千六万六千八百五十六人，垦田亦多，单师屡征。及灵帝遭黄巾，献帝即位而董卓兴乱，大焚宫庙，劫御西迁，京师萧条，豪桀并争，郭汜、李嘀属，残害又甚，是以兴平、建安之际，海内凶荒，天子奔流，白骨盈野，故陕津之难，以箕撮指，安邑之东，后裳不完，遂有寇戎，雄雌未定，割剥庶民，三十余年。及魏武皇帝克平天下，文帝*(授)**[受]*禅，人之损，万有一存。景元四年，与蜀通计民户九十四万三千四百二十三，口五百三十七万二千八百九十一人。又案正始五年，扬威将军朱照日所上吴之所领兵户凡十三万二千，推其民数，不能多蜀矣。昔汉永和五年，南阳户五十余万，汝南户四十余万，方之于今，三帝鼎足，不u二郡，加有食禄复除之民，凶年饥疾之难，见可供役，裁若一郡。以一郡之人，供三帝之用，斯亦勤矣。自禹至今二千余载，六代损益，备于兹焉。&quot;臣昭案：谧记云春秋时有千二百国，未知所出。班固云周之始，爵五而土三，盖千八百国。转相吞灭，数百年闲，列国耗尽，至春秋时，尚有数十。</p>
              <p>　　 Ua**河南尹***</p>
              <p>　　秦三川郡，高帝更名。世祖都雒阳，建武十五年改曰河南尹。*[一]</p>
              <p>　　二十一城，永和五年户二十万八千四百八十六，口百一万八百二十七。</p>
              <p>　　注[一]应劭汉官曰：&quot;尹，正也。郡府听事壁诸尹画赞，肇自建武，讫于阳嘉，注其清浊进退，所谓不隐过，不虚誉，甚得述事之实。后人是瞻，足以劝惧，虽春秋采毫毛之善，罚纤厘之恶，不避王公，无以过此，尤着明也。&quot;</p>
              <p>　　 Ub**雒阳**[一]周时号成周。[二]有狄泉，在城中。[三]有唐聚。[四]有上程聚。[五]有士乡聚。[六]有褚氏聚。[七]有荣。[八]有前亭。[九]有圉乡。</p>
              <p>　　[一０]有大解城。[一一]**河南**[一二]周公时所城雒邑也，春秋时谓之王城。</p>
              <p>　　[一三]东城门名鼎门，[一四]北城门名干祭。[一五]又有甘城，[一六]有蒯乡。</p>
              <p>　　[一七]**梁**故国，伯翳后。[一八]有霍阳山。[一九]有注城。[二０]**荧阳**有鸿沟水。[二一]有广武城。[二二]有□亭，□叔国。有陇城。[二三]有薄亭。</p>
              <p>　　有敖亭。[二四]有*(费)**[荧]*泽。[二五]**卷**[二六]有长城，经阳武到密。</p>
              <p>　　[二七]有垣t城，或曰古衡雍。[二八]有扈城亭。[二九]**原武***</p>
              <p>　　*阳武**[三０]**中牟**[三一]有圃田泽。[三二]有清口水。[三三]有管城。[三四]有曲遇聚。[三五]有蔡亭。**开封**[三六]**菀陵**有林。[三七]</p>
              <p>　　有制泽。[三八]有琐侯亭。[三九]**平阴***</p>
              <p>　　*谷城**e水出。[四０]有函谷关。</p>
              <p>　　[四一]**缑氏**[四二]有邬聚。[四三]有S辕关。[四四]**巩**[四五]有寻谷水。[四六]有东訾聚，今名訾城。[四七]有坎删邸[四八]有黄亭。有湟水。[四九]有明溪泉。[五０]**成G**[五一]有旃然水。[五二]有瓶丘聚。有漫水。有汜水。[五三]**京**[五四]**密**[五五]有大o山。[五六]有梅山。[五七]有陉山。[五八]**新城**[五九]有高都城。[六０]有广成聚。[六一]有聚，古氏，今名蛮中。[六二] 
                l**]师**[六三]有尸乡，[六四]春秋时曰尸氏。[六五]**新郑**诗郑国，祝融墟。[六六]**平**注[一]挚虞曰：&quot;古之周南，今之雒阳。&quot;魏氏春秋曰：&quot;有委粟山，在阴乡，魏时营为圆丘。&quot;皇览曰：&quot;县东北山苌弘，县北芒山道西吕不韦。&quot;</p>
              <p>　　注[二]公羊传曰：&quot;成周者何？东周也。&quot;何休曰：&quot;周道始成，王之所都也。&quot;</p>
              <p>　　帝王世记曰：&quot;城东西六里十一步，南北九里一百步。&quot;晋元康地道记曰：&quot;城内南北九里七十步，东西六里十步，为地三百*(里)**[顷]*一十二亩有三十六步。城东北隅周威烈王。&quot;</p>
              <p>　　注[三]左传僖二十九年&quot;盟于狄泉&quot;，杜预曰城内太仓西南池水。或曰本在城外，定元年城成周乃绕之。案：此水晋时在东*(官)**[宫]*西北。帝王世记曰：&quot;狄泉本殷之墓地，在成周东北，今城中有殷王是也。又太仓中大，周景王也。&quot;</p>
              <p>　　注[四]左传昭二十三年&quot;尹辛败刘师于唐&quot;。</p>
              <p>　　注[五]古程国，史记曰重黎之后，伯休甫之国也。关中更有程地。帝王世记曰&quot;文王居程，徙都丰&quot;，故此加为上程。</p>
              <p>　　注[六]冯异斩武勃*(也)**[地]*。</p>
              <p>　　注[七]左传昭二十六年&quot;王宿褚氏&quot;，杜预曰县南有褚氏亭。</p>
              <p>　　注[八]左传周景王&quot;崩于荣氏&quot;，杜预曰巩县西。</p>
              <p>　　注[九]杜预曰县西南有泉亭。即泉戎也。</p>
              <p>　　注[一０]左传昭二十二年单氏&quot;伐东圉&quot;，杜预曰县东南有圉乡。又西南有戎城，伊雒之戎。</p>
              <p>　　注[一一]左传昭二十三年晋师次于解，杜预曰县西南有大解p小解。</p>
              <p>　　注[一二]帝王世记曰：&quot;城西有郏r陌，太康畋于有贿之表，今河之南。&quot;本传有*(员)**[负]*犊山。</p>
              <p>　　注[一三]郑玄诗谱曰：&quot;周公摄政五年，成王宅雒邑，使邵公先相宅，既成，谓之王城。&quot;博物记曰：&quot;王城万七百二十丈，郛方*(七)**[一]*十里，南望贿水，北至陕山。&quot;地道记曰去雒城四十里。左传定八年&quot;单子伐谷城&quot;，杜预曰在县西。</p>
              <p>　　注[一四]帝王世记曰：&quot;东南门九鼎所从入。&quot;又曰：&quot;武王定鼎雒阳西南，雒水北鼎中观是也。&quot;</p>
              <p>　　注[一五]左传昭二十四年&quot;士伯立于干祭&quot;。皇览曰：&quot;城西南柏亭西周山上周灵王，民祠之不绝。&quot;</p>
              <p>　　注[一六]杜预曰县西南有甘泉。</p>
              <p>　　注[一七]左传昭二十三年尹辛攻蒯。晋地道记曰：&quot;在县西南，有蒯亭。&quot;</p>
              <p>　　注[一八]有阳人聚。史记曰：&quot;秦灭东周，不绝其祀，以阳人地*[赐周君]*。&quot;</p>
              <p>　　注[一九]左传哀四年&quot;楚为一昔之期，袭梁及霍&quot;。</p>
              <p>　　注[二０]史记曰魏文侯*(四)**[三]*十二年败秦于注。博物记曰：&quot;梁伯好土功，今梁多有城。&quot;</p>
              <p>　　注[二一]文颖曰：&quot;于荧阳下引河东南为鸿沟，即官度水也。&quot;</p>
              <p>　　注[二二]西征记曰：&quot;有三皇山，或谓三室山。山上有二城，东者曰东广武，西者曰西广武，各在山一头，相去二百余步，其闲隔深涧，汉祖与项籍语处。&quot;</p>
              <p>　　注[二三]左传文*(三)**[二]*年&quot;盟于垂陇&quot;。</p>
              <p>　　注[二四]周宣王狩于敖。左传宣十二年&quot;晋师在敖pz之闲&quot;。秦立为敖仓。</p>
              <p>　　注[二五]左传宣十二年楚潘党逐魏及荧，杜预曰县东荧泽也。</p>
              <p>　　注[二六]左传成十年晋郑盟修泽，杜预曰县东有修武亭。</p>
              <p>　　注[二七]史记苏秦说襄王曰：&quot;大王之地，西有长城之界。&quot;</p>
              <p>　　注[二八]史记无忌谓魏王曰：&quot;王有郑地，得垣雍&quot;者也。杜预曰即是衡雍。又今县所治城。</p>
              <p>　　注[二九]左传庄二十三年&quot;盟于扈&quot;，杜预曰在县西北。</p>
              <p>　　注[三０]有武强城。史记曰曹参攻武强。秦始皇东游至阳武博浪沙中，为盗所惊。</p>
              <p>　　注[三一]左传宣元年诸侯救郑，遇于北林，杜预曰县西南有林亭，在郑北。</p>
              <p>　　注[三二]左传曰原圃。尔雅十薮，郑有圃田。</p>
              <p>　　注[三三]左传闵二年遇于清，杜预曰县有清阳亭。</p>
              <p>　　注[三四]杜预曰管国也，在京县东北。汉书音义曰：&quot;故管叔邑。&quot;</p>
              <p>　　注[三五]前书曹参破杨熊。</p>
              <p>　　注[三六]左传哀十四年&quot;逢泽有介麋&quot;，杜预曰在县东北，远，疑*[非]*。徐广曰逢池也。</p>
              <p>　　注[三七]左传宣元年诸侯会于林，杜预曰县东*[南]*有林乡。徐齐民北征记曰：&quot;县东南有大隧涧，郑庄公所阙。又大城东临濮水，水东溱水注于洧，城西临洧水。&quot;</p>
              <p>　　注[三八]左传*(宣)**[成]*十*[六]*年诸侯迁于制田，杜预曰县东有制*(城)**[泽]*。</p>
              <p>　　注[三九]左传襄十一年诸侯之师次于琐，杜预曰县东有琐侯亭。</p>
              <p>　　注[四０]博物记曰：&quot;出潜亭山。&quot;</p>
              <p>　　注[四一]西征记曰：&quot;函谷左右绝岸十丈，中容车而已。&quot;</p>
              <p>　　注[四二]左传曰吕相绝秦伯，&quot;殄灭我费p滑&quot;，杜预曰滑国都于费，今缑氏县。</p>
              <p>　　案本纪，县有百坏山。干宝搜神记曰：&quot;县有延寿城。&quot;</p>
              <p>　　注[四三]左传王取邬p刘，杜预曰邬在县西南。</p>
              <p>　　注[四四]瓒曰：&quot;险道名，在县东南。&quot;</p>
              <p>　　注[四五]巩伯国。左传曰&quot;商汤有景亳之命&quot;，杜预曰县西南有汤亭。帝王世记曰：&quot;汤亭*[在]*偃师。&quot;又曰：&quot;夏太康五弟，须于雒I，在县东北三十里。&quot;</p>
              <p>　　注[四六]左传昭二十三年王师p晋师围中。史记*(曰)*张仪*[曰]*&quot;下兵三川，塞什谷之口&quot;，徐广曰县有寻口。</p>
              <p>　　注[四七]左传昭二十三年&quot;单子取訾&quot;，杜预曰在县西南。晋地道记曰在县之东。</p>
              <p>　　注[四八]左*(氏)**[传]*，周襄王出，国人纳之坎桑杜预曰在县东。地道记在南。</p>
              <p>　　注[四九]左传昭二十二年&quot;王子猛居于皇&quot;，杜预曰有黄亭，在县西*(北)**[南]*。</p>
              <p>　　注[五０]左传昭二十*(三)**[二]*年&quot;贾辛军于溪泉&quot;。</p>
              <p>　　注[五一]史记曰，成睾北门名*(王)**[玉]*门。左传&quot;破燕师于北制&quot;。杜预曰&quot;北制，一名虎牢&quot;，亦即此县也。穆天子传曰：</p>
              <p>　　&quot;七萃之士，生搏虎而献天子，命为柙，而畜之东□，是曰虎牢。&quot;左传曰郑子皮劳晋韩宣子于索氏，杜预曰县东有大索城。尚书禹贡&quot;至于大B&quot;，张揖云成睾县山。又有旋门n，县西南十里，见东京赋*(曰)*。</p>
              <p>　　注[五二]左传襄十八年楚伐郑，次旃然。</p>
              <p>　　注[五三]左传曰周襄王处郑地汜。</p>
              <p>　　注[五四]郑共叔所居，左传云&quot;谓之京城大叔&quot;。应劭曰：&quot;有索亭。楚汉战京p索。&quot;北征记又有索水。</p>
              <p>　　注[五五]春秋时曰新城，传曰新密。僖六年诸侯围新城，杜预曰一名密县。</p>
              <p>　　注[五六]山海经曰：&quot;大o之山，其阴多铁，多美垩。有草焉，状如蓍而毛，青华而白实，其名曰*(□)**[□]*，服者不夭。&quot;</p>
              <p>　　注[五七]左传曰襄十八年楚伐郑，右回梅山，在县西北。</p>
              <p>　　注[五八]史记魏襄王六年伐楚，败之陉山。秦破魏华阳，地亦在县。杜预遗令曰：&quot;山上有，或曰子产，邪东北向新郑城，不忘本也。&quot;</p>
              <p>　　注[五九]左传曰文十七年周败戎于垂，杜预曰县北有垂亭。史记秦迁西周公于□狐，徐广曰&quot;与阳人聚相近，在雒阳南百五十里梁p新城之闲&quot;。</p>
              <p>　　注[六０]史记苏代说韩相国以高都与周者。</p>
              <p>　　注[六一]有广成菀。</p>
              <p>　　注[六二]左传昭十六年楚杀子，杜预曰县东南有蛮城。又祭遵获张满也。</p>
              <p>　　注[六三]帝王世记曰：&quot;帝喾所都，殷盘庚复南亳，是为西亳。&quot;皇览曰&quot;北有睾繇祠&quot;，又曰&quot;有汤亭，有汤祠&quot;。</p>
              <p>　　注[六四]帝王世记曰：&quot;尸乡在县西二十里。&quot;</p>
              <p>　　注[六五]左传昭二十六年刘人败子朝之师于尸氏。前书田横自杀处。</p>
              <p>　　注[六六]皇甫谧曰：&quot;古有熊国，黄帝之所都。&quot;</p>
              <p>　　 Ua**河内郡***</p>
              <p>　　高帝置。雒阳北百二十里。*十八城，户十五万九千七百七十，口八十万一千五百五十八。 Ub**怀**有隰城。[一]**河阳**[二]有湛城。**轵**[三]有原乡。[四]有α骸[五]**波**有城。[六]**沁水**[七]**野王**有太行山。[八]有射犬聚。[九]有城。[一０]**温**苏子所都。济水出，王莽时大旱，遂枯绝。[一一]**州***</p>
              <p>　　*平睾**有邢丘，故邢国，周公子所封。[一二]有李城。[一三]**山阳**邑。有雍城。[一四]有蔡城。[一五]**武德***</p>
              <p>　　*获嘉**侯国。**修武**故南阳，秦始皇更名。有南阳城，[一六]阳樊p攒茅田。[一七]有小修武聚。[一八]有P城。[一九]**共**本国。淇水出。[二０]有泛亭。</p>
              <p>　　[二一]**汲**[二二]**朝歌**[二三]纣所都居，[二四]南有牧野，[二五]北有邶国，南有宁乡。[二六]**荡阴**有h里城。[二七]**林虑**故隆虑，殇帝改。</p>
              <p>　　有铁。[二八]</p>
              <p>　　注[一]左传曰王取郑隰城，杜预曰在县西南。传又曰却至与周争j田，杜预曰县西南有j人亭。</p>
              <p>　　注[二]左传曰王与郑盟，杜预曰县南孟津。</p>
              <p>　　注[三]左传曰王以苏忿生田向与郑，杜预曰县西北地名向上。</p>
              <p>　　注[四]左传曰王与郑原，杜预曰沁水西北有原城。</p>
              <p>　　注[五]左传曰襄十六年诸侯会α骸</p>
              <p>　　注[六]左传曰王与郑，杜预曰在野王县西南。</p>
              <p>　　注[七]山海经曰沁水出井陉东。</p>
              <p>　　注[八]山海经曰：&quot;其上有金玉，下有碧。有兽焉，其状如麋而四角，马尾而有距，其名曰还。&quot;郦食其说曰&quot;杜太行之道&quot;，韦昭曰在县北。</p>
              <p>　　注[九]世祖破青犊也。</p>
              <p>　　注[一０]史记曰纣以文王p九侯p鄂侯为三公，徐广曰&quot;鄂&quot;一作&quot;&quot;。武王子封在县西北。</p>
              <p>　　注[一一]皇览曰：&quot;县郭东济水南有□公。&quot;</p>
              <p>　　注[一二]臣瓒曰：&quot;丘名也，非国，在襄国西。&quot;</p>
              <p>　　注[一三]史记曰邯郸李同漤秦兵，赵封其父李侯，徐广曰即此城。</p>
              <p>　　注[一四]杜预曰古雍国，在县西。</p>
              <p>　　注[一五]蔡叔邑此，犹郑管城之类乎？</p>
              <p>　　注[一六]左传僖四年晋文公围南阳。史记曰：&quot;白起攻韩南阳，太行道绝之。&quot;</p>
              <p>　　山海经曰：&quot;太行之山，清水出焉。&quot;郭璞曰：&quot;修武县北黑山亦出清水。&quot;</p>
              <p>　　注[一七]服虔曰：&quot;樊仲山之所居，故名阳樊。&quot;杜预曰县西北有*()**[攒]*城。左传曰定元年魏献子田大陆，杜预曰西北吴泽也。</p>
              <p>　　注[一八]春秋曰宁。史记曰高祖得韩信军小修武，晋灼曰在城东。</p>
              <p>　　注[一九]左传隐十一年&quot;以P与郑&quot;。</p>
              <p>　　注[二０]前志注曰水出北山。博物记曰：&quot;有奥水，流入淇水，有绿竹草。&quot;</p>
              <p>　　注[二一]凡伯邑。</p>
              <p>　　注[二二]晋地道记曰有铜关。</p>
              <p>　　注[二三]有鹿腹山。</p>
              <p>　　注[二四]帝王世记曰纣糟丘p酒池p肉林在城西。前书注曰鹿台在城中。</p>
              <p>　　注[二五]去县十七里。</p>
              <p>　　注[二六]史记忌说魏安僖王曰&quot;通韩上党于共宁&quot;，徐广曰有宁乡。左传曰襄二十三年&quot;救晋，次雍榆&quot;，杜预曰县东有雍城是也。</p>
              <p>　　注[二七]韦昭曰：&quot;h音酉。文王所拘处。&quot;</p>
              <p>　　注[二八]徐广曰：&quot;洹水所出。苏秦合诸侯盟处。&quot;班叔皮游居赋亦曰&quot;漱余马乎洹泉，嗟西伯于牖城&quot;。</p>
              <p>　　 Ua**河东郡***</p>
              <p>　　秦置，雒阳西北五百里。*[一]二十城，户九万三千五百四十三，口五十七万八百三。</p>
              <p>　　注[一]博物记曰：&quot;有山泽近盐。沃土之民不才，汉兴少有名人，大衣冠三世皆衰绝也。&quot;</p>
              <p>　　 Ub**安邑**[一]有铁，有盐池。[二]**杨**有高梁亭。[三]**平阳**侯国。[四]</p>
              <p>　　有铁。尧都此。[五]**临汾**[六]有董亭。[七]**汾阴**[八]有介山。[九]**蒲n**有雷首山。[一０]有沙丘亭。[一一]**大阳**有吴山，上有虞城，[一二]</p>
              <p>　　有下阳城，[一三]有茅津。[一四]有颠Cn。[一五]**解**[一六]有桑泉城。[一七]有臼城。[一八]有解城。[一九]有瑕城。[二０]**皮氏**有耿乡。[二一]有铁。有冀亭。[二二]**闻喜**邑，[二三]本曲沃。[二四]有董池陂，古董泽。[二五]有稷山亭。[二六]有涑水。[二七]有洮水。**绛**邑。[二八]有翼城。[二九]**永安**故彘，[三０]阳嘉二年更名。[三一]有霍大山。[三二]**河北**诗魏国。有韩亭。**猗氏**[三三]**垣**有王屋山，兖水出。[三四]有壶丘亭。[三五]有邵亭。[三六]**襄陵**[三七]**北屈**[三八]有壶口山。[三九]有采桑津。[四０]**蒲子**[四一]**C泽**侯国。有*(祁)**[析]*城山。[四二]**端氏**[四三]</p>
              <p>　　注[一]帝王世记曰：&quot;县西有鸣条陌。汤伐桀，战昆吾亭。左传昆吾与桀同日亡。&quot;</p>
              <p>　　地道记*[巫]*咸山在南。</p>
              <p>　　注[二]前志曰池在县西南。魏都赋注曰在猗氏六十四里。杨缙邛醚艏窃唬&quot;河东盐池长七十里，广七里，水气紫色。有别御盐，四面刻如印齿文章，字妙不可述。&quot;</p>
              <p>　　注[三]左传曰僖*(九)**[二十四]*年晋怀公死高梁，杜预曰在县西南。地道记有梁城，去县五十里，叔向邑也。</p>
              <p>　　注[四]左传曰成七年诸侯盟马陵，杜预曰]地也，平阳东南地名马陵。又说在魏郡元城。</p>
              <p>　　注[五]晋地道记曰有尧城。</p>
              <p>　　注[六]博物记曰有贾乡，贾伯邑。</p>
              <p>　　注[七]左传曰晋改搜于董，杜预曰县有董亭。</p>
              <p>　　注[八]博物记曰：&quot;古之纶，少康邑。&quot;</p>
              <p>　　注[九]县西北有狐谷亭。郭璞尔雅注曰：&quot;县有水口，如车轮许，宸杏砍觯其深无限，名之为瀵。&quot;</p>
              <p>　　注[一０]史记曰赵盾田首山，息桑下，有饿人只弥明。县南二十里有历山，舜所耕处。又伯夷p叔齐隐于首阳山，马融曰在蒲n华山之北，河曲之中。</p>
              <p>　　注[一一]左传曰文十二年秦晋战河曲，杜预曰在县南。汤伐桀，孔安国曰河曲之南。</p>
              <p>　　注[一二]杜预曰虞国也。帝王世记曰：&quot;舜嫔于虞，虞城是也。&quot;亦谓吴城，史记秦昭王伐魏取吴城，即此城也。皇览曰：&quot;盗跖临河*[曲]*。&quot;博物记曰傅岩在县北。</p>
              <p>　　注[一三]□邑，左传僖二年虞p晋所灭。县东北三十里。</p>
              <p>　　注[一四]左传曰&quot;秦伐晋，遂自茅津济&quot;，杜预曰在县西。南有茅亭，即茅戎。</p>
              <p>　　注[一五]左传曰&quot;入自颠C&quot;。博物记曰在县盐池东，吴城之北，今之吴n。杜预曰在县东北。</p>
              <p>　　注[一六]左传曰咎犯与秦晋大夫盟于郇，杜预曰县西北有郇城。博物记曰有智邑。</p>
              <p>　　注[一七]左传僖二十四年晋文公入桑泉，杜预曰在县西二十里。</p>
              <p>　　注[一八]左传曰晋文公入取臼衰者也。杜预曰在县东南。博物记曰：&quot;臼季邑。</p>
              <p>　　县西北卑耳山。县西南齐桓公西伐所登。&quot;</p>
              <p>　　注[一九]左传僖十五年晋侯赂秦，内及解梁城。</p>
              <p>　　注[二０]左传文十二年秦侵晋及瑕，杜预曰猗氏县东北有瑕城。</p>
              <p>　　注[二一]尚书祖乙徙耿。左传闵元年晋灭耿，杜预曰县东南有耿乡。博物记曰有耿城。</p>
              <p>　　注[二二]左传僖二年，晋荀息曰&quot;冀为不道&quot;，杜预曰国，在县东北。史记苏代说燕王曰&quot;下南阳，封冀。&quot;</p>
              <p>　　注[二三]博物记曰县治涑之川。史记曰伐韩到干河。郭璞曰：&quot;县东北有干河口，但有故沟处，无复水。&quot;左传曰僖三十一年&quot;晋搜清原&quot;，杜预曰在县北。</p>
              <p>　　注[二四]曲沃在县东北数里，与晋相去六七百里。见毛诗谱注。</p>
              <p>　　注[二五]左传曰&quot;改搜于董&quot;，&quot;董泽之蒲&quot;。</p>
              <p>　　注[二六]县西五十里。左传曰宣十五年&quot;晋侯治兵于稷&quot;。</p>
              <p>　　注[二七]左传吕相绝秦，曰&quot;伐我涑川&quot;。</p>
              <p>　　注[二八]县西有绛邑城，杜预曰故绛也。</p>
              <p>　　注[二九]左传隐五年曲沃伐翼，杜预曰在县东八十里。</p>
              <p>　　注[三０]史记曰周穆王封造父赵城，徐广曰在永安。博物记曰有吕乡，吕甥邑也。</p>
              <p>　　注[三一]杜预曰县东北有彘城。</p>
              <p>　　注[三二]尔雅曰：&quot;西南之美者，有霍山之多珠玉焉。&quot;左传曰闵元年晋灭霍，杜预曰&quot;县东北有霍大山&quot;。史记曰原过受神人书，称&quot;余霍大山山阳侯天吏也&quot;。</p>
              <p>　　又蜚廉于山得石颍仍葬也。</p>
              <p>　　注[三三]地道记曰：&quot;左传文十三年'詹嘉处瑕'，在县东北。&quot;</p>
              <p>　　注[三四]史记曰：&quot;魏武侯二年，城王垣。&quot;博物记曰：&quot;山在东，状如垣。&quot;</p>
              <p>　　注[三五]左传襄元年晋讨宋五大夫，诸瓠丘，杜预曰县东南有壶丘亭。</p>
              <p>　　注[三六]博物记曰：&quot;县东九十里有郫邵之i，贾季迎公子乐于陈，赵孟杀诸郫邵。&quot;</p>
              <p>　　注[三七]晋地道记曰晋武公*[自]*曲沃徙此。</p>
              <p>　　注[三八]左传曰&quot;二屈&quot;，杜预曰&quot;二&quot;当为&quot;北&quot;。传曰&quot;屈产之乘&quot;，有骏马。</p>
              <p>　　注[三九]禹贡曰：&quot;壶口治梁及岐。&quot;</p>
              <p>　　注[四０]左传僖八年晋败狄于采桑，杜预曰县西南有采桑津。</p>
              <p>　　注[四一]左传曰晋文公居蒲城，杜预曰今蒲子县。</p>
              <p>　　注[四二]前志曰在县西南。</p>
              <p>　　注[四三]史记曰，赵p韩p魏分晋，封晋端氏。</p>
              <p>　　 Ua**弘农郡***</p>
              <p>　　武帝置。其二县，建武十五年属。雒阳西南四百五十里。*九城，户四万六千八百一十五，口十九万九千一百一十三。 Ub**弘农**故秦函谷关，[一]烛水出。[二]有枯枞山。[三]有桃丘聚，故桃林。[四]有务乡。[五]有曹阳亭。[六]**陕**[七]本□仲国。[八]有焦城。[九]有陕陌。[一０]**黾池**谷水出。[一一]有二崤。**新安**水出。[一二]**宜阳**[一三]**陆浑**西有□略地。[一四]**卢氏**有熊耳山，[一五]伊水p清水出。[一六]**湖**故属京兆。[一七]有乡。[一八]**华阴**故属京兆。[一九]有太华山。[二０]</p>
              <p>　　注[一]左传曰&quot;□公败戎于桑田&quot;，杜预曰在县东北桑田亭。</p>
              <p>　　注[二]前志出*(衡)**[衙]**(山)*岭下谷。</p>
              <p>　　注[三]本传赤眉立盆子于郑北，古今注曰在此山下。</p>
              <p>　　注[四]左传曰守桃林之塞，博物记曰在湖县休与之山。</p>
              <p>　　注[五]赤眉破李松处。</p>
              <p>　　注[六]史记曰，章邯杀周章于曹阳，晋灼曰县东十三里。又献帝东归败处，曹公改曰好阳。</p>
              <p>　　注[七]史记曰：&quot;自陕以西，邵公主之；自陕以东，周公主之。&quot;</p>
              <p>　　注[八]杜预曰□都上阳，在县东*[南]*。有□城。</p>
              <p>　　注[九]故焦国，史记曰武王封神农之后于焦。</p>
              <p>　　注[一０]博物记：&quot;二伯所分。&quot;</p>
              <p>　　注[一一]前志曰出谷阳谷。</p>
              <p>　　注[一二]博物记曰：&quot;西汉水出新安入雒。&quot;又有孝水，见潘岳西征赋。</p>
              <p>　　注[一三]有金门山，山竹为律管。</p>
              <p>　　注[一四]左传僖十五年晋侯赂秦，东尽□略，杜预曰从河曲南行，而东尽故□。</p>
              <p>　　注[一五]山海经曰：&quot;其上多漆，其上多。浮豪之水出焉，西北流注于贿，其中多美玉，多人鱼。&quot;</p>
              <p>　　注[一六]晋地道记：&quot;伊东北入雒。&quot;</p>
              <p>　　注[一七]前志有鼎湖。</p>
              <p>　　注[一八]皇览曰：&quot;戾太子南出，葬在乡南。&quot;秦又改曰宁秦。</p>
              <p>　　注[一九]史记曰魏文侯三十六年齐侵阴晋。前志曰高帝改曰华阴。吕氏春秋九薮云&quot;秦之阳华&quot;，高诱曰&quot;或在华阴西&quot;。诱又曰&quot;桃林县西长城是也&quot;。晋地道记曰&quot;潼关是也&quot;。</p>
              <p>　　注[二０]左传晋赂秦，南及华山。山海经曰：&quot;太华之山，削成而四方，其高五千仞，其广十里，鸟兽莫居。有蛇焉，名曰肥遗，六足四翼，见则天下大旱。&quot;武王放马牛于桃林墟，孔安国曰在华山东。</p>
              <p>　　晋地道记山在县西南。</p>
              <p>　　 Ua**京兆尹***</p>
              <p>　　秦内史，武帝改。其四县，建武十五年属。雒阳西九百五十里。</p>
              <p>　　*[一]十城，户五万三千二百九十九，口二十八万五千五百七十四。</p>
              <p>　　注[一]决录注曰：&quot;京，大也。天子曰兆民。&quot;</p>
              <p>　　 Ub**长安**高帝所都。[一]镐在上林菀中。[二]有细柳聚。[三]有兰池。[四]</p>
              <p>　　有曲邮。[五]有杜邮。[六]**霸陵**有枳道亭。[七]有长门亭。[八]**杜陵**[九]</p>
              <p>　　酆在西南。[一０]**郑**[一一]**新丰**有骊山，[一二]东有鸿门亭[一三]及戏亭。[一四]有*(严)**[]*城。**蓝田**出美玉。[一五]**长陵**故属冯翊。</p>
              <p>　　[一六]**商**故属弘农。[一七]**上雒**侯国。有领山，雒水出。故属弘农。</p>
              <p>　　[一八]有菟和山。[一九]有苍野聚。[二０]**阳陵**故属冯翊。</p>
              <p>　　注[一]汉旧仪曰：&quot;长安城方*(亦)**[六]*十三里，经纬各长十五里，十二城门，九百七十三顷。城中皆属长安令。&quot;辛氏三秦记曰：&quot;长安地皆黑壤，城中今赤如火，坚如石。父老所传，尽凿龙首山为城。&quot;皇览曰：&quot;]思后葬城东南桐*(松)**[柏]*园，今千人聚是。&quot;</p>
              <p>　　注[二]孟康曰：&quot;长安西南有镐池。秦始皇江神反璧曰：'为吾遗镐池君。'&quot;古史考曰：&quot;武王迁镐，长安丰亭镐池也。&quot;皇览曰：&quot;文王p周公皆在镐聚东杜中。&quot;</p>
              <p>　　注[三]前书周亚夫所屯处。</p>
              <p>　　注[四]史记曰秦始皇微行夜出，逢盗兰池。三秦记曰：&quot;始皇引渭水为长池，东西二百里，南北三十里，刻石为鲸鱼二百丈。&quot;</p>
              <p>　　注[五]前书高帝征黥布，张良送至曲邮。</p>
              <p>　　注[六]史记曰白起死处。三秦记曰：&quot;长安城西有九旧剑西有杜山。&quot;杜预曰&quot;毕国在西北。&quot;</p>
              <p>　　注[七]前书秦王子婴降于轵道旁，地道记曰霸水西。</p>
              <p>　　注[八]前书文帝出长门，若见五人于道北，立五帝□。</p>
              <p>　　注[九]杜预曰古唐杜氏也。</p>
              <p>　　注[一０]杜预曰：&quot;在县东。&quot;决录注曰：&quot;镐在酆水东，酆在镐水西，相去二十五里。&quot;</p>
              <p>　　注[一一]史记杀商君郑黾池。郑桓公封于此。黄图云：&quot;下县并郑，桓帝西巡复之。&quot;</p>
              <p>　　注[一二]杜预曰：&quot;古骊戎国。&quot;韦昭曰：&quot;戎来居此山，故号骊戎。&quot;三秦记曰：&quot;始皇墓在山北，有始皇祠。不斋戒往，即疾风暴雨。人理欲上，则杳冥失道。县西有白鹿原，周平王时白鹿出。&quot;案关中图，县南有新丰原，白鹿在霸陵。</p>
              <p>　　注[一三]前书高帝见项羽处，孟康曰&quot;在县东七十里，旧大道北下n口名&quot;。关中记云始皇陵北十余里有谢聚。</p>
              <p>　　注[一四]周幽王死处，苏林曰县东南四十里。</p>
              <p>　　注[一五]三秦记曰：&quot;有川，方三十里，其水北流。出玉p铜p铁p石。&quot;地道记有虎候山。</p>
              <p>　　注[一六]蔡邕作樊陵颂云：&quot;前汉户五万，口有十七万，王莽后十不存一。永初元年，羌戎作虐。至光和，领户不盈四千。园陵蕃]粢盛之供，百役出焉。民用匮乏，不堪其事。&quot;</p>
              <p>　　注[一七]帝王世记曰：&quot;契所封也。&quot;左传哀四年&quot;将通于少习&quot;，杜预曰少习，县东之武关。</p>
              <p>　　注[一八]山海经曰雒水出*(护)**[]*举之山。案*()**[史]*记云雒水出熊耳。山海经曰雒出王城南，至相谷西，东北流，去虎牢城西四十里，注河口，谓之雒I。</p>
              <p>　　注[一九]左传哀四年，楚司马军于菟和。</p>
              <p>　　注[二０]左传曰*(昭)**[哀]*四年楚*(左)**[右]*师军苍野，杜预曰在县南。</p>
              <p>　　 Ua**左冯翊***</p>
              <p>　　秦属内史，武帝分，改名。雒阳西六百八十八里。*[一]十三城，户三万七千九十，口十四万五千一百九十五。[二]</p>
              <p>　　注[一]决录注曰：&quot;冯，冯也。翊，明也。&quot;</p>
              <p>　　注[二]潘岳关中记曰：&quot;三辅旧治长安城中，长吏各在其县治民。光武东都之后，扶风出治槐里，冯翊出治高陵。&quot;</p>
              <p>　　 Ub**高陵***</p>
              <p>　　*池阳**[一]**云阳**[二]**q**永元九年复。**频阳***</p>
              <p>　　*万年**[三]**莲勺***</p>
              <p>　　*重泉***</p>
              <p>　　*临晋**本大荔。有河水祠。有芮乡。[四]有王城。</p>
              <p>　　[五]**合阳**永平二年复。**夏阳**有梁山p[六]龙门山。[七]**衙**[八]**粟邑**永元九年复。</p>
              <p>　　注[一]尔雅十薮，周有焦获，郭璞曰县瓠中是也。地道记&quot;有□X山，在北。</p>
              <p>　　有鬼谷，生三所氏&quot;。案：史记鬼谷在颍川阳城，与地记不同。</p>
              <p>　　注[二]有荆山。帝王世记曰：&quot;禹铸鼎于荆山，在冯翊怀德之南，今其下荆渠也。&quot;</p>
              <p>　　注[三]帝王世记曰&quot;秦献公都栎阳&quot;是也。</p>
              <p>　　注[四]古芮国，与虞相让者。</p>
              <p>　　注[五]史记曰秦厉恭公伐大荔，取其王城，即此城也。左传晋阴饴甥与秦伯盟王城，杜预曰后改为武乡，在县东。</p>
              <p>　　注[六]诗云：&quot;弈弈梁山。&quot;在县西北。公羊传曰河上之山也。杜预曰古梁国。</p>
              <p>　　史记曰本少梁。尔雅曰梁山，晋望也。</p>
              <p>　　注[七]书曰导河积石，历龙门。太史公曰&quot;迁生龙门&quot;，韦昭曰在县北。博物记曰：&quot;有韩原，韩武子采邑。&quot;</p>
              <p>　　注[八]左传文二年晋败秦于彭衙。皇览曰：&quot;有苍颉，在利阳亭南，坟高六丈。&quot;</p>
              <p>　　 Ua**右扶风***</p>
              <p>　　秦属内史，武帝分，改名。*[一]十五城，户万七千三百五十二，口九万三千九十一。</p>
              <p>　　注[一]决录曰：&quot;扶风，化也。&quot;</p>
              <p>　　 Ub**槐里**周曰犬丘，[一]高帝改。**安陵**[二]**平陵***</p>
              <p>　　*茂陵***</p>
              <p>　　***[三]</p>
              <p>　　丰水出。[四]有甘亭。[五]**d**有邰亭。[六]**武功**永平八年复。有太一山，本终南。垂山，本敦物。[七]有斜谷。[八]**陈仓**[九]**F**[一０]有吴岳山，[一一]本名F，F水出。有回城，名回中。[一二]**渝麋**侯国。**雍**[一三]有铁。[一四]**找**有豳乡。[一五]**美阳**有岐山，[一六]有周城。[一七]**漆**有漆水。[一八]有铁。[一九]**杜阳**永和二年复。[二０]</p>
              <p>　　注[一]又名废丘，周懿王p章邯所都。</p>
              <p>　　注[二]皇览曰：&quot;县西北毕陌，秦武王。&quot;</p>
              <p>　　注[三]古扈国。</p>
              <p>　　注[四]左传曰&quot;康有酆宫之朝&quot;，杜预曰有灵台，康王于是朝诸侯。</p>
              <p>　　注[五]帝王世记曰在县南。夏启伐扈，大战于甘。又南山有王季。</p>
              <p>　　注[六]史记曰封弃于邰，徐广曰今料纭Ｓ职竿鞔，d之镣ぃ为h鬼报戮故亭长者也。秦是荣县，后省。帝王世记曰：&quot;秦出公徙平阳。&quot;新论曰：&quot;邰在漆县，其民有会日，以相与夜中，如不为，则有灾咎。&quot;</p>
              <p>　　注[七]前志在县东。</p>
              <p>　　注[八]西征赋注曰：&quot;镄惫龋在长安西南。南口铮北口斜，长百七十里。其水南流。&quot;</p>
              <p>　　注[九]三秦记曰：&quot;秦武公都雍，陈仓城是也。有石鼓山。将有兵，此山则鸣。&quot;</p>
              <p>　　注[一０]尔雅*(曰)*十薮，秦有杨纡，郭璞曰在县西。</p>
              <p>　　注[一一]郭璞曰：&quot;别名吴山，周礼所谓岳山者。&quot;</p>
              <p>　　注[一二]来歙开道处。</p>
              <p>　　注[一三]左传邵穆公采邑，史记有鸿。</p>
              <p>　　注[一四]帝王世记曰秦德公徙都。</p>
              <p>　　注[一五]郑玄诗谱曰：&quot;豳者，公刘自邰而出，所徙戎狄之地名。&quot;又有刘邑。</p>
              <p>　　注[一六]左传椒举曰：&quot;成王有岐阳之搜。&quot;山海经曰：&quot;其上多白金，其下多铁，城水出焉，东南流注于江。&quot;</p>
              <p>　　注[一七]杜预曰城在县西北。帝王世记曰：&quot;周太王所徙，南有周原。&quot;</p>
              <p>　　注[一八]山海经曰：&quot;*(□)**[|]*次之山，漆水出焉。&quot;郭璞曰：&quot;漆水出岐山。诗云'自土沮p漆。'&quot;地道记曰水在县西。皇览曰：&quot;有师旷，名师旷山。&quot;</p>
              <p>　　注[一九]杜预曰豳国在东北。帝王世记曰有豳亭。</p>
              <p>　　注[二０]诗谱曰：&quot;周原者，岐山阳，地属杜阳，地形险阻而原田肥美。&quot;</p>
              <p>　　&lt;右司隶校尉部，郡七，县p邑p侯国百六。[一]</p>
              <p>　　注[一]汉*(书)*旧仪曰：&quot;司隶治所，故孝武庙。&quot;魏*(志)*略曰：&quot;曹公分关中置汉兴郡，*(国)**[用]*游楚为太守。&quot;献帝起居注曰：&quot;中平六年，省扶风都尉置汉安郡，镇雍p渝麋p杜阳p陈仓pF五县也。&quot;</p>
              <p>　　校勘记</p>
              <p>　　三三八五页九行其山川地名悉为细注今进为大字按：细注既进为大字，则山川地名与郡县名同为大字，殊欠分晓，今郡县名悉用黑体字以别之。</p>
              <p>　　三三八五页九行新注证发汲本&quot;新&quot;作&quot;细&quot;。钱大昭谓闽本亦作&quot;新&quot;。</p>
              <p>　　三三八五页一０行帝王世记按：别本&quot;记&quot;皆作&quot;纪&quot;，今悉依原本。</p>
              <p>　　三三八五页一一行自斗十一度按：集解引惠栋说，谓费直周易分野寿星起斗十度，蔡邕月令章句寿星起斗六度，陈卓云斗十二度。</p>
              <p>　　三三八五页一二行自婺女八度按：惠栋谓费直起女六度，蔡邕起女二度。</p>
              <p>　　三三八五页一二行至危十六度按：惠栋谓陈卓云十五度。</p>
              <p>　　三三八六页一行自危十七度按：惠栋谓费直起危十四度，蔡邕起危十度，陈卓云十六度。</p>
              <p>　　三三八六页二行自奎五度按：惠栋谓费直起奎二度，蔡邕起奎八度。</p>
              <p>　　三三八六页三行自胃七度按：惠栋谓费直起娄十度，蔡邕起胃一度。</p>
              <p>　　三三八六页四行自毕十二度按：惠栋谓费直起毕九度，蔡邕起毕六度。</p>
              <p>　　三三八六页五行自井十六度按：惠栋谓费直起井十二度，蔡邕起井十度。</p>
              <p>　　三三八六页五行自柳九度按：惠栋谓费直起柳五度，蔡邕起柳三度。</p>
              <p>　　三三八六页五行至张十七度按：惠栋谓陈卓云十六度。</p>
              <p>　　三三八六页六行斗建在未按：&quot;斗&quot;原斗&quot;中&quot;，径改正。</p>
              <p>　　三三八六页六行自张十八度按：惠栋谓费直起张十三度，蔡邕起张十二度，陈卓起张十七度。</p>
              <p>　　三三八六页七行自轸十二度按：惠栋谓费直起轸七度，蔡邕起轸六度。</p>
              <p>　　三三八六页八行今韩分野惠栋谓陈卓云郑之分野，郑玄案堪舆书，寿星，郑也，作&quot;韩&quot;者误。按：王先谦谓韩灭郑，故亦称郑，竹书可证，惠以&quot;韩&quot;为误字，非。</p>
              <p>　　三三八六页八行自氐五度按：惠栋谓费直起氐十一度，蔡邕起亢八度。</p>
              <p>　　三三八六页九行自尾十度按：惠栋谓费直起尾九度，蔡邕起尾四度。</p>
              <p>　　三三八六页九行至斗十度汲本p殿本&quot;十&quot;作&quot;七&quot;。按：惠栋谓陈卓云斗十一度。</p>
              <p>　　三三八六页一一行北方玄武三十五星九十八度*(四分度之一)*按：殿本考证齐召南谓苍龙p玄武p白虎p朱雀各言星度之数，下言周天三百六十五度四分度之一，不应于北方星度独言四分度之一也，&quot;四分度之一&quot;五字自是衍文。今据删。</p>
              <p>　　三三八七页二行定垦者九百*(一)**[三]*十万*(八)**[六]*千二十四顷据殿本改。按：以下不垦者之数合计九州之地数，殿本是。</p>
              <p>　　三三八七页二行不垦者千五百万二千顷按：&quot;千&quot;原斗&quot;午&quot;，径改正。</p>
              <p>　　三三八七页三行是以山海经称禹使大章步自东极至于西垂按：惠栋谓&quot;垂&quot;一作&quot;极&quot;，下&quot;北垂&quot;同。又按：惠栋谓自&quot;禹使大章&quot;至下&quot;二亿三万三千五百里七十五步&quot;，山海经无此文，淮南子坠形训有之。</p>
              <p>　　三三八七页四行二亿三万三千五百里七十一步惠栋补注本&quot;三千&quot;作&quot;二千&quot;，注云&quot;二&quot;一作&quot;三&quot;。汲本、殿本及惠栋补注本&quot;五百里&quot;皆作&quot;三百里&quot;。</p>
              <p>　　今按：淮南子坠形训作&quot;二亿三万三千五百里七十五步。&quot;</p>
              <p>　　三三八七页四行又使竖亥步*[自]*南极*(北)*尽于北垂王先谦谓以上文例之，&quot;南极&quot;上夺一&quot;自&quot;字，&quot;北&quot;字衍。今据删补。按：淮南子作&quot;步自北极，至于南极&quot;。</p>
              <p>　　三三八七页五行出水者按：惠栋谓一作&quot;出水之山者&quot;。</p>
              <p>　　三三八七页五行*[经]*名山五千三百五十*(经)*六万四千五十六里惠栋谓&quot;经&quot;字当在&quot;名山&quot;上。今据改。</p>
              <p>　　三三八七页六行出铁之山三千六百九按：惠栋谓自&quot;东西二万八千里&quot;至此，皆山海经中山经之文，彼文&quot;九&quot;下有&quot;十&quot;字。</p>
              <p>　　三三八七页一二行平王东迁三十余载至齐桓公二年张森楷校勘记谓案东迁至齐桓公二年七十九年，非三十余载，文有讹。今案：&quot;三&quot;疑&quot;七&quot;之斗。</p>
              <p>　　三三八七页一五行晋阳之*(国)**[围]*据殿本改。</p>
              <p>　　三三八八页三行不过三十万按：&quot;三&quot;字原斗&quot;二&quot;，径改正。</p>
              <p>　　三三八八页四行武帝乘其资畜按：汲本、殿本&quot;乘&quot;作&quot;承&quot;。</p>
              <p>　　三三八八页六行县邑千*(四)**[五]*百八十七殿本考证齐召南谓按前汉书地理志，县、邑千三百一十四，道三十二，侯国二百四十一，然则合计千五百八十七也，本文&quot;四百&quot;应是&quot;五百&quot;之讹。今据改。</p>
              <p>　　三三八八页七行民户千三百二十三万三千六百一十二按：前志作&quot;千二百二十三万三千六十二&quot;。</p>
              <p>　　三三八八页七行口五千九百一十九万四千九百七十八人按：前志作&quot;五千九百五十九万四千九百七十八&quot;。</p>
              <p>　　三三八八页九行口*(三)**[二]*千一百万七千八百二十人据汲本、殿本改。按：</p>
              <p>　　惠栋补注引李心传说，谓西汉户口至盛之时，率以十户为四十八口有奇，东汉户口率以十户为五十二口。此上云&quot;民户四百二十七万千六百三十四&quot;，以十户为五十二口计之，祗二千一百万余，则原作&quot;三千一百万&quot;，斗也。</p>
              <p>　　三三八八页一四行文帝*(授)**[受]*禅据殿本改。</p>
              <p>　　三三八九页二行尚有数十按：&quot;十&quot;字原空白，据汲本、殿本补。</p>
              <p>　　三三八九页五行郡府听事壁诸尹画赞按：&quot;郡&quot;字原空白，据汲本、殿本补。&quot;画&quot;原斗&quot;尽&quot;，径改正。</p>
              <p>　　三三八九页六行罚纤厘之恶按：汲本、殿本&quot;罚&quot;作&quot;贬&quot;，&quot;厘&quot;作&quot;介&quot;。</p>
              <p>　　三三八九页一一行荧阳汲本、殿本&quot;荧&quot;作&quot;荥&quot;。按：段玉裁谓荧泽、荧阳，古无作&quot;荥&quot;者，浅人任意窜易，以为水名当作&quot;荥&quot;，不知水名荧，自有本义，于绝小水之义无涉也。</p>
              <p>　　三三八九页一二行有*(费)**[荧]*泽集解引惠栋说，谓&quot;费泽&quot;无考，案注及济水注当作&quot;荧泽&quot;。今据改。</p>
              <p>　　三三九０页一行谷城前志作&quot;谷成&quot;。按：集解引惠栋说，谓古字通以&quot;城&quot;为&quot;成&quot;，见刘宽碑阴及韩幢鸨。</p>
              <p>　　三三九０页三行成睾汲本&quot;睾&quot;作&quot;G&quot;，殿本作&quot;&quot;，注同。按：集解引钱大昕说，谓&quot;G&quot;当作&quot;皋&quot;，字形相涉而斗。校补引柳从辰说，谓睾为皋之或体字，作&quot;G&quot;者，盖偶斗缺一笔，未可概指为斗。黄山谓G亦可通&quot;皋&quot;。</p>
              <p>　　三三九０页五行新城按：集解引惠栋说，谓前志&quot;城&quot;作&quot;成&quot;，古字通。</p>
              <p>　　三三九０页五行今名蛮中集解引惠栋说，谓说文&quot;新城□中&quot;，古蛮□字或相通。</p>
              <p>　　按：黄山谓栾□相通，盖古本名栾中，故说文作&quot;□中&quot;耳，非蛮□字相通也。说详校补。</p>
              <p>　　三三九０页六行]师按：集解引惠栋说，谓前书&quot;]&quot;作&quot;偃&quot;。</p>
              <p>　　三三九０页一０行为地三百*(里)**[顷]*据汲本、殿本改。</p>
              <p>　　三三九０页一三行在东*(官)**[宫]*西北据汲本、殿本改。</p>
              <p>　　三三九０页一六行伯休甫之国也按：&quot;甫&quot;原斗&quot;川&quot;，径改正。</p>
              <p>　　三三九一页一行冯异斩武勃*(也)**[地]*据汲本、殿本改。</p>
              <p>　　三三九一页四行即泉戎也按：殿本&quot;戎&quot;作&quot;城&quot;。</p>
              <p>　　三三九一页五行单氏伐东圉按：&quot;圉&quot;原斗&quot;园&quot;，径改正。</p>
              <p>　　三三九一页六行昭二十三年晋师次于解按：依左传&quot;三&quot;当作&quot;二&quot;，&quot;晋&quot;当作&quot;王&quot;。</p>
              <p>　　三三九一页七行本传有*(员)**[负]*犊山集解引马与龙说，谓本书刘昆传，昆避难河南负犊山中，彼注云&quot;郡国志河南郡有负犊山&quot;。作&quot;员&quot;者，形近致讹，李贤所见本尚不误。今据改。按：&quot;本&quot;原斗&quot;才&quot;，径改正。</p>
              <p>　　三三九一页八行郛方*(七)**[一]*十里据汲本、殿本改。</p>
              <p>　　三三九一页一四行以阳人地*[赐周君]*据殿本考证齐召南说补，与史记秦本纪合。</p>
              <p>　　三三九一页一六行魏文侯*(四)**[三]*十二年败秦于注按：魏文侯立三十八年卒，无四十二年。败秦于注，乃三十二年事。各本皆未正，今据史记改。</p>
              <p>　　三三九一页一七行于荧阳下引河东南为鸿沟汲本、殿本&quot;荧&quot;作&quot;荥&quot;。按：荧阳之&quot;荧&quot;本从火，作&quot;荥&quot;者后人妄改，见前&quot;荧阳&quot;条校记。</p>
              <p>　　三三九二页三行左传文*(三)**[二]*年盟于垂陇据汲本、殿本改。</p>
              <p>　　三三九二页一三行左传闵二年遇于清&quot;二&quot;原作&quot;一&quot;，径据汲本、殿本改。按：</p>
              <p>　　左传闵二年无此文。</p>
              <p>　　三三九二页一六行在县东北远疑*[非]*据殿本补，与杜注合。</p>
              <p>　　三三九二页一七行县东*[南]*有林乡惠栋谓诸本皆脱&quot;南&quot;字。今据补，与杜注合。</p>
              <p>　　三三九三页二行左传*(宣)**[成]*十*[六]*年诸侯迁于制田集解引惠栋说，谓诸侯迁制田，成十六年事，注误。今据改。</p>
              <p>　　三三九三页二行县东有制*(城)**[泽]*据集解引惠栋说改，与杜注合。</p>
              <p>　　三三九三页一０行汤亭*[在]*偃师据集解引惠栋说补。</p>
              <p>　　三三九三页一二行史记*(曰)*张仪*[曰]*按：注所引乃张仪说秦惠王之辞，&quot;曰&quot;字当在&quot;张仪&quot;下，今乙正。</p>
              <p>　　三三九三页一四行左*(氏)**[传]*王先谦谓&quot;氏&quot;例当作&quot;传&quot;，此驳文。今据改。</p>
              <p>　　三三九三页一四行地道记在南按：集解引惠栋说，谓依水经注&quot;南&quot;当作&quot;西&quot;。</p>
              <p>　　三三九三页一五行左传昭二十二年王子猛居于皇按：&quot;二十二年&quot;原斗&quot;一十二年&quot;，径改正。</p>
              <p>　　三三九三页一五行在县西*(北)**[南]*集解引惠栋说，谓&quot;西北&quot;今左传注云&quot;西南&quot;。今据改。</p>
              <p>　　三三九三页一六行昭二十*(三)**[二]*年惠栋谓&quot;三&quot;当作&quot;二&quot;。今据改，与左传合。</p>
              <p>　　三三九三页一七行成睾北门名*(王)**[玉]*门据殿本改。按：前书及通鉴并作&quot;玉&quot;。</p>
              <p>　　三三九四页二行见东京赋*(曰)*汲本&quot;曰&quot;作&quot;云&quot;。按文此字当衍，殿本无，今据删。</p>
              <p>　　三三九四页四行周襄王处郑地汜按：集解引钱大昕说，谓襄王所处在颍川之襄城，注文重出，当去此存彼。</p>
              <p>　　三三九四页六行一名密县按：今左传杜注作&quot;新郑，郑新密，今荥阳密县&quot;。惠栋云注文有脱误。</p>
              <p>　　三三九四页七行多美垩按：集解引惠栋说，谓今山海经云&quot;多美玉青垩&quot;。</p>
              <p>　　三三九四页七行其名曰*(□)**[□]*据汲本、殿本改。</p>
              <p>　　三三九四页八行在县西北按：&quot;在&quot;上当脱&quot;杜预曰&quot;三字。又按：左传杜注&quot;西北&quot;作&quot;东北&quot;。</p>
              <p>　　三三九四页一五行楚杀子校补引柳从辰说，谓今左昭十六年经传&quot;&quot;均作&quot;蛮&quot;，注误。</p>
              <p>　　三三九五页五行有城按：集解引惠栋说，谓&quot;&quot;说文作&quot;郗&quot;。</p>
              <p>　　三三九五页一二行王取郑隰城按：&quot;取&quot;疑&quot;与&quot;之误。左隐十一年王以苏忿生田与郑，有隰J，杜注&quot;在怀县西南&quot;。僖二十五年传&quot;隰J&quot;作&quot;隰城&quot;。</p>
              <p>　　三三九六页一三行左传僖四年晋文公围南阳按：注有误。僖四年重耳方出亡，安有所谓&quot;晋文公围南阳&quot;事？</p>
              <p>　　三三九六页一三行太行之山按：&quot;行&quot;原斗&quot;时&quot;，径改正。</p>
              <p>　　三三九六页一五行县西北有*()**[攒]*城据汲本、殿本改。</p>
              <p>　　三三九七页一一行洹水所出按：校补引柳从辰说，谓水经&quot;洹水出上党泫氏县&quot;，注云&quot;出洹山，在长子县也&quot;。又&quot;东过隆虑县北&quot;，注云&quot;县北有隆虑山&quot;。是隆虑非即洹水所出。</p>
              <p>　　三三九七页一三行少有名人大衣冠三世皆衰绝也按：张森楷校勘记谓&quot;大衣冠&quot;不词，疑&quot;大&quot;下有&quot;族&quot;字，&quot;衣冠&quot;属下为句。</p>
              <p>　　三三九七页一五行蒲n按：前志&quot;n&quot;作&quot;反&quot;。</p>
              <p>　　三三九八页五行兖水出集解引惠栋说，谓&quot;□&quot;当作&quot;W&quot;。又引钱大昕说，谓□即W字，古人从水字或横写，W作□，亦是以立水为横水，隶省为六尔。□州本以W水得名，非两字也。按：说文&quot;W&quot;下段注云，古文作□，小篆作W，隶变作□，此同义而古今异形。</p>
              <p>　　三三九八页六行有*(祁)**[析]*城山据殿本改。按：钱大昕谓&quot;祁&quot;当作&quot;析&quot;。</p>
              <p>　　三三九八页七行*[巫]*咸山在南王先谦谓&quot;咸&quot;上脱&quot;巫&quot;字，班志可证。今据补。</p>
              <p>　　三三九八页一０行僖*(九)**[二十四]*年晋怀公死高梁殿本考证齐召南谓注引左传纪年多讹，晋文公入国而后杀怀公于高梁，是僖二十四年事。今据改。</p>
              <p>　　三三九八页一一行]地也平阳东南地名马陵按：注引杜注有误。春秋成七年杜注作&quot;马陵，]地。阳平元城有地名马陵&quot;。又按：王先谦谓&quot;]&quot;当作&quot;魏&quot;。</p>
              <p>　　三三九八页一四行县有董亭按：校补谓今左传注作&quot;汾阴县有董亭&quot;。考晋志无汾阴县，此或据魏旧言之，而其时亭地已改隶汾阴耳。</p>
              <p>　　三三九八页一五行古之纶少康邑按：集解引惠栋说，谓案梁国虞县有纶城，少康邑，注失考。</p>
              <p>　　三三九九页五行盗跖临河*[曲]*集解引惠栋说，谓案皇览，临河曲，直宏农华阴山潼乡，注脱&quot;曲&quot;字也。今据补。</p>
              <p>　　三三九九页一０行在县西二十里按今左传杜注作&quot;在河东解县西&quot;，不言&quot;二十里&quot;。</p>
              <p>　　三三九九页一四行杜预曰猗氏县东北有瑕城按：今左传僖十二年无此注。僖三十年&quot;许君焦、瑕&quot;，杜注&quot;晋河外五城之二邑&quot;，即此，然不云&quot;猗氏县东北&quot;也。</p>
              <p>　　三四００页七行在县东八十里按：左传杜注云&quot;在平阳绛邑县东&quot;，不言&quot;八十里&quot;。</p>
              <p>　　三四００页一一行得石虬矗杭潮尽⒌畋&quot;&quot;作&quot;棺&quot;。</p>
              <p>　　三四００页一六行晋武公*[自]*曲沃徙此据集解引马与龙说补。按：马与龙谓注&quot;曲沃&quot;上脱&quot;自&quot;字。汉书地理志&quot;河东郡绛，晋武公自曲沃徙此&quot;。注地道记说盖即本班志，当在前&quot;绛邑&quot;下，不知何以置此。地道记不应若是之误，刘昭亦不应误引若是，当由后人传写误脱，因妄窜耳。</p>
              <p>　　三四０一页八行有务乡集解引钱大昕说，谓刘圣公传作&quot;乡&quot;，音莫老反。</p>
              <p>　　三四０一页一三行按：殿本考证齐召南谓此注错简，当在下&quot;陕有陕陌&quot;之下。</p>
              <p>　　杜预左传注云&quot;桑田，□地，在弘农陕县东北&quot;。盖旧志陕有桑田亭，而刘昭引此文为注也。又按：注&quot;桑田亭&quot;原斗&quot;桑里亭&quot;，径改正。</p>
              <p>　　三四０一页一四行出*(衡)**[衙]**(山)*岭下谷按：前志&quot;衡&quot;作&quot;衙&quot;，水经河水注及开山图亦作&quot;衙&quot;。集解引钱大昕说，谓&quot;衡&quot;当作&quot;衙&quot;。又前书补注引段玉裁说，谓&quot;岭&quot;误析为&quot;山领&quot;，古&quot;岭&quot;祗作&quot;领&quot;字。王先谦谓段云&quot;山&quot;字衍，是。今据以改删。</p>
              <p>　　三四０二页四行□都上阳在县东*[南]*按：左传僖五年&quot;晋侯围上阳&quot;，杜注&quot;上阳，□国都，在弘农陕县东南&quot;。今据补。</p>
              <p>　　三四０二页一０行从河曲南行而东尽故□按：今左传杜注作&quot;从河南而东尽□界也&quot;。</p>
              <p>　　三四０二页一四行奏又改曰宁秦按：齐召南谓此注六字亦错简，当在下华阴注&quot;高帝改曰华阴&quot;之上，证以前志自明。</p>
              <p>　　三四０二页一七行名曰肥遗殿本&quot;遗&quot;作&quot;□&quot;，与今山海经合。按：校补谓□后起字，疑本通作&quot;遗&quot;。</p>
              <p>　　三四０三页七行有*(严)**[]*城按：集解引洪颐\说，谓本书刘玄传注引续志作&quot;舫&quot;，&quot;严&quot;是&quot;&quot;字之讹。今据改。</p>
              <p>　　三四０三页一０行长安城方*(亦)**[六]*十三里据校补引钱大昭说改。按：史记吕后纪索隐引亦作&quot;六十三里&quot;。</p>
              <p>　　三四０三页一一行葬城东南桐*(松)**[柏]*园据集解引惠栋说改。</p>
              <p>　　三四０四页一七行雒水出*(护)**[]*举之山集解引惠栋说，谓&quot;护举&quot;山海经作&quot;举&quot;。校补引柳从辰说，谓水经亦作&quot;举&quot;。今据改。</p>
              <p>　　三四０四页一七行*()**[史]*记云据汲本、殿本改。</p>
              <p>　　三四０五页三行左传曰*(昭)**[哀]*四年楚*(左)**[右]*师军苍野据左传改。</p>
              <p>　　三四０五页三行杜预曰在县南按：今左传杜注云&quot;在上雒县&quot;，不言&quot;南&quot;。</p>
              <p>　　三四０六页一行杜预曰古梁国按：左传文公十年，晋伐秦，取少梁，杜注&quot;少梁，冯翊夏阳县&quot;。与此异。</p>
              <p>　　三四０七页五行尔雅*(曰)*十薮按文&quot;曰&quot;字当衍，今删。</p>
              <p>　　三四０八页一行汉*(书)*旧仪按：&quot;书&quot;字衍，今删。</p>
              <p>　　三四０八页一行魏*(志)**[略]*曰集解引陈景云说，谓今本魏志无此文，疑出魏略，&quot;志&quot;字偶误。按：游楚事见魏志张既传注，正引魏略，今据改。</p>
              <p>　　三四０八页一行*(国)**[用]*游楚为太守集解引钱大昕说，谓&quot;国&quot;当作&quot;以&quot;。</p>
              <p>　　今按：何焯以宋残本校，&quot;国&quot;作&quot;用&quot;，国用形近易误，今从何校改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='118.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='120.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
