<html>
<head>
<title>后汉书志第十一　天文中</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="110.htm"><img src="last.gif" width="46" height="15" border="0"></a><img src="bg.gif" width="40" height="30"><a href="112.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书志第十一　天文中</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　孝明永平元年四月丁酉，流星大如斗，起天市楼，西南行，光照地。流星为外兵，西南行为西南夷。是时益州发兵击姑复蛮夷大牟替灭陵，斩首传诣雒阳。[一]
              <p>　　注[一]古今注曰：&quot;闰九月辛未，火在太微左执法星所，光芒相及。十一月辛未，土逆行，乘东井北轩辕第二星。二年十二月戊辰，月食火星。&quot;黄帝星经曰：&quot;出入井，为人主。一曰*(阳)**[赐]*爵禄事。&quot;</p>
              <p>　　三年六月丁卯，彗星出天船北，长二尺所，稍北行至亢南，*(百)**[见]*三十五日去。天船为水，彗出之为大水。是岁伊p雒水溢，到津城门，坏伊桥；郡七县三十二皆大水。</p>
              <p>　　四年八月辛酉，客星出梗河，西北指贯索，七十日去。梗河为胡兵。至五年十一月，北匈奴七千骑入五原塞，十二月又入云中，至原阳。贯索，贵人之牢。</p>
              <p>　　其十二月，陵乡侯梁松坐怨望悬飞书诽谤朝廷下狱死，妻子家属徙九真。</p>
              <p>　　七年正月戊子，流星大如杯，从织女西行，光照地。织女，天之真女，流星出之，女主忧。其月癸卯，光烈皇后崩。[一]</p>
              <p>　　注[一]古今注曰：&quot;三月庚戌，客星光气二尺所，在太微左执法南端门外，凡见七十五日。&quot;</p>
              <p>　　八年六月壬午，长星出柳、张三十七度，犯轩辕，刺天船，陵太微，气至上陛，凡见五十六日去。柳，周地。是岁多雨水，郡十四伤稼。[一]</p>
              <p>　　注[一]古今注曰：&quot;十二月戊子，客星出东方。&quot;</p>
              <p>　　九年正月戊申，客星出牵牛，长八尺，历建星至房南，[一]灭见至五十日。[二]</p>
              <p>　　牵牛主吴、越，房、心为宋。后广陵王荆与沈凉，楚王英与颜忠各谋逆，事觉，皆自杀。广陵属吴，彭城古宋地。[三]</p>
              <p>　　注[一]古今注曰：&quot;历斗、建、箕、房，过角、亢至翼，芒东指。&quot;</p>
              <p>　　注[二]郗萌占曰：&quot;客星舍房，左右k臣有吞药死者。&quot;又占&quot;有夺地&quot;。</p>
              <p>　　注[三]古今注曰：&quot;十年七月甲寅，月犯岁星。十一年六月壬辰，火犯土星。&quot;</p>
              <p>　　十三年闰月丁亥，火犯舆鬼，为大丧，质星为大臣诛戮。[一]其十二月，楚王英与颜忠等造作妖*[书]*谋反，事觉，英自杀，忠等皆伏诛。[二]</p>
              <p>　　注[一]晋灼曰：&quot;鬼五星，其中白者为质。&quot;</p>
              <p>　　注[二]古今注曰：&quot;十一月，客星出轩辕四十八日。十二月戊午，月犯木星。&quot;</p>
              <p>　　十四年正月戊子，客星出昴，六十日，在轩辕右角稍灭。昴主边兵。后一年，汉遣奉车都尉显亲侯窦固、驸马都尉耿秉、骑都尉耿忠、开阳城门候秦彭、太仆祭肜，将兵击匈奴。一曰，轩辕右角为贵相，昴为狱事，客星守之为大狱。</p>
              <p>　　是时考楚事未讫，司徒虞延与楚王英党与黄初、公孙弘等交通，皆自杀，或下狱伏诛。</p>
              <p>　　十五年十一月乙丑，太白入月中，为大将戮，人主亡，不出三年。后三年，孝明帝崩。</p>
              <p>　　十六年正月丁丑，岁星犯房右骖，北第一星不见，辛巳乃见。[一]房右骖为贵臣，岁星犯之为见诛。是后司徒邢穆，坐与阜陵王延交通知逆谋自杀。四月癸未，太白犯毕。毕为边兵。后北匈奴寇*[边]*，入云中，至*(咸)**[渔]*阳。</p>
              <p>　　使者高弘发三郡兵追讨，无所得。太仆祭肜坐不进下狱。</p>
              <p>　　注[一]石氏星经曰：&quot;岁星守房，良马出□。&quot;古今注曰：&quot;正月丁未，月犯房。&quot;</p>
              <p>　　十八年六月己未，彗星出张，长三尺，转在郎将，南入太微，皆属张。张，周地，为东都。太微，天子廷。彗星犯之为兵丧。其八月壬子，孝明帝崩。</p>
              <p>　　孝章建初元年，正月丁巳，太白在昴西一尺。八月庚寅，彗星出天市，长二尺所，稍行入牵牛三度，积四十日稍灭。太白在昴为边兵，彗星出天市为外军，牵牛为吴、越。是时蛮夷陈纵等及哀牢王类*[牢]*反，攻*(蕉)**[Q]*唐城。永昌太守王寻走奔G榆，安夷长宋延为羌所杀。以武威太守傅育领护羌校尉，马防行车骑将军，征西羌。又阜陵王延与子男鲂谋反，大逆无道，得不诛。废为侯。</p>
              <p>　　二*(月)**[年]*九*(日)**[月]*[一]甲寅，流星过紫宫中，长数丈，散为三，灭。十二月戊寅，彗星出娄三度，长八九尺，稍入紫宫中，百六日稍灭。流星过，入紫宫，皆大人忌。后四年六月癸丑，明德皇后崩。*[二]*注[一]古今注曰：&quot;甲申，金入斗魁。&quot;</p>
              <p>　　注[二]古今注曰：&quot;五年二月戊辰，木、火俱在参，五月戊寅，木、水在东井。</p>
              <p>　　六年七月丁酉，夜有流星起轩辕，大如拳，历文昌，余气正白句曲，西如文昌，久久乃灭。&quot;黄帝星经曰：&quot;木守东井，有土功之事。一曰大水。&quot;郗萌曰：&quot;岁星守参，后当之。荧惑守，大人当之。&quot;</p>
              <p>　　元和*(元)**[二]*年四月丁巳，客星晨出东方，在胃八度，长三尺，历阁道入紫宫，留四十日灭。阁道、柴宫，天子之宫也。客星犯入留久为大丧。后四年，孝章帝崩。</p>
              <p>　　孝和永元元年正月辛卯，有流星起参，长四丈，[一]有光，色黄白。[二]二月，流星起天，东北行三丈所灭，色青白。壬申，夜有流星起太微东蕃，长三丈。三月[三]</p>
              <p>　　丙辰，流星起天津。[四]壬戌，有流星起天将军，东北行。[五]参为边兵，天为兵，太微天廷，天津为水，天将军为兵，流星起之皆为兵。其六月，汉遣车骑将军窦宪、执金吾耿秉，与度辽将军邓鸿出朔方，并进兵临私渠北L海，斩虏首万余级，获生口牛马羊百万头。日逐王等八十一部降，凡三十余万人。</p>
              <p>　　追单于至西海。是岁七月，又雨水漂人民，是其应。[六]</p>
              <p>　　注[一]古今注曰：&quot;大如拳，起参东南。&quot;</p>
              <p>　　注[二]古今注曰：&quot;癸亥，镇在参。又有流星大如桃，色赤，起太微东蕃。&quot;石氏曰：&quot;镇守参，有土功事。&quot;</p>
              <p>　　注[三]古今注曰：&quot;戊子，土在参。&quot;</p>
              <p>　　注[四]古今注曰：&quot;星大如桃，起天津，东至斗，黄白频有光。&quot;</p>
              <p>　　注[五]古今注曰：&quot;色黄，无光。&quot;</p>
              <p>　　注[六]古今注曰：&quot;十一月壬申，镇星在东井。&quot;石氏曰：&quot;天下水，其大出，流杀人。&quot;</p>
              <p>　　二年正月乙卯，金、木俱在奎，丙寅，水又在奎。[一]奎主武库兵，三星会又为兵丧。辛未，水、金、木在娄，亦为兵，又为匿谋。[二]二月丁酉，有流星大如桃，起紫宫东蕃，西北行五丈稍灭。[三]四月丙辰，有流星大如瓜，起文昌东北，西南行至少微西灭。有顷音如雷声，已而金在轩辕大星东北二尺所。[四]</p>
              <p>　　八月丁未，有流星如鸡子，起太微西，东南行四丈所消。十月癸未，有流星大如桃，起天津，西行六丈所消。十一月辛酉，有流星大如拳，起紫宫，西行到胃消。</p>
              <p>　　注[一]巫咸曰：&quot;辰守奎，多水火灾，亦为旱。&quot;古今注曰：&quot;土在东井。&quot;</p>
              <p>　　注[二]郗萌曰：&quot;辰守娄，有兵兵罢，*[无兵]*兵起。&quot;巫咸、石氏云：&quot;多火灾。&quot;古今注曰：&quot;丙寅，水在奎，土在东井，金在娄，木、火在昴。&quot;</p>
              <p>　　注[三]古今注曰：&quot;三月甲子，火在亢南端门第一星南。乙亥，金在东井。&quot;</p>
              <p>　　注[四]古今注曰：&quot;丁丑，火在氐东南星东南。&quot;</p>
              <p>　　三年九月丁卯，有流星大如鸡子，起紫宫，西南至北斗柄闲消。[一]紫宫天子宫，文昌、少微为贵臣，天津为水，北斗主杀。流星起，历紫宫、文昌、少微、天津，文昌为天子使，出有兵诛也。窦宪为大将军，宪弟笃、景等皆卿、校尉，宪女弟郭举为侍中、射声校尉，与]尉邓叠母元俱出入宫中，谋为不轨。至四年六月丙*(寅)**[辰]*发觉，和帝幸北宫，诏执金吾、五校勒兵屯南、北宫，闭城门，捕举。举父长乐少府璜及叠，叠弟步兵校尉磊，母元，皆下狱诛。宪弟笃、景等皆自杀。金犯轩辕，女主失势。窦氏被诛，太后失势。</p>
              <p>　　注[一]星紫宫占曰：&quot;有流星出紫宫，天子使也。色赤言兵，色白言*(义)**[丧]*，色黄言吉，色青言忧，色黑言水。出皆以所之野命东、西、南、北。&quot;</p>
              <p>　　五年[一]四月癸巳，太白、荧惑、辰星俱在东井。[二]七月壬午，岁星犯轩辕大星。九月，金在南斗魁中。[三]火犯房北第一星。东井，秦地，为法。三星合，内外有兵，又为法令及水。金入斗口中，为大将将死。火犯房北第一星，为将相。</p>
              <p>　　其六年正月，司徒丁鸿薨。[四]七月水，大漂杀人民，伤五谷。许侯马光有罪自杀。九月，行车骑将军事邓鸿、越骑校尉冯柱发左右羽林、北军五校士及八郡迹射、乌桓、鲜卑，合四万骑，与度辽将军朱征、护乌桓校尉任尚、中郎将杜崇征叛胡。十二月，车骑将军鸿坐追虏失利，下狱死；度辽将军征、中郎将崇皆抵罪。</p>
              <p>　　注[一]古今注曰：&quot;正月甲戌，月乘岁星。&quot;</p>
              <p>　　注[二]巫咸曰：&quot;太白守井，五谷不成。&quot;黄帝经曰：&quot;五星及客星守井，皆为水。&quot;石氏曰：&quot;为旱。&quot;又曰：&quot;太白入东井，留一日以上乃占，大臣当之，期三月，若一年，远五年。&quot;古今注曰：&quot;木在舆鬼。&quot;</p>
              <p>　　注[三]为水。石氏曰：&quot;为旱。&quot;</p>
              <p>　　注[四]古今注曰：&quot;六年六月丁亥，金在东井。闰月己丑，流星大如桃，起参北，西至参肩南，稍有光。&quot;</p>
              <p>　　七年正月丁未，有流星起天津，入紫宫中灭。色青黄，有光。二月癸酉，金、火俱在参。[一]戊寅，金、火俱在东井。[二]八月甲寅，水、土、金俱在轸。[三]</p>
              <p>　　十一月甲戌，金、火俱在心。[四]十二月己卯，有流星起文昌，入紫宫消。丙辰，火、金、水俱在斗。流星入紫宫，金、火在心，皆为大丧。三星合轸为白衣之会，金、火俱在参、东井，皆为外兵，有死将。三星俱在斗，有戮将，若有死相。八年四月乐成王党，七月乐成王宗皆薨。将兵长史吴沧事征下狱诛。[五]十月，北海王威自杀。十二月，陈王羡薨。其九年闰月，皇太后窦氏崩。辽东鲜卑*[反]*，太守祭参不追虏，征下狱诛。九月，司徒刘方坐事免官，自杀。陇西羌反，遣执金吾刘尚行征西将军事，越骑校尉节乡侯赵世发北军五校、黎阳、雍营及边胡兵三万骑，征西羌。</p>
              <p>　　注[一]巫咸占曰：&quot;荧惑守参，多火灾。&quot;海中占曰：&quot;为旱。太白守参，国有反臣。&quot;郗萌曰&quot;有攻战伐国&quot;也。</p>
              <p>　　注[二]郗萌曰：&quot;荧惑守井，百川皆满。太白又从舍，盖二十日流国。&quot;又曰：</p>
              <p>　　&quot;杂籴贵。又将相死。&quot;</p>
              <p>　　注[三]春秋纬曰：&quot;五星有入轸者，皆为兵大起。&quot;巫咸占曰：&quot;五星入轸者，司其出日而数之，期二十日皆为兵发。司始入处之率一日期，十日军罢。&quot;石氏星经曰：&quot;辰星守轸，岁水。&quot;郗萌曰：&quot;镇星出入留舍轸六十日不下，必有大丧。&quot;春秋纬曰：&quot;太白入轸，兵大起。&quot;郗萌曰：&quot;太白守轸，必有死王。&quot;</p>
              <p>　　注[四]雒书曰：&quot;太白守心，后九年大饥。&quot;</p>
              <p>　　注[五]古今注曰：&quot;八年九月辛丑，夜有流星，大如拳，起娄。&quot;</p>
              <p>　　十一年五月丙午，流星大如瓜，起氐，西南行，稍有光，白色。[一]占曰：&quot;流星白，为有使客，大为大使，小亦小使。疾期疾，亦。大如瓜为近小，行稍有光为也。又正王日，边方有受王命者也。&quot;明年二月，蜀郡旄牛徼外夷白狼楼薄种王唐缯等率种人口十七万归义内属，赐金印紫绶钱帛。</p>
              <p>　　注[一]古今注曰：&quot;六月庚辰，月入毕中。&quot;</p>
              <p>　　十二年十一月癸酉，夜有苍白气，长三丈，起天园，东北指军市，见积十日。</p>
              <p>　　占曰：&quot;兵起，十日期岁。&quot;明年十一月，辽东鲜卑二千余骑寇右北平。</p>
              <p>　　十三年[一]十一月乙丑，轩辕第四星闲有小客星，色青黄。轩辕为后宫，星出之，为失势。其十四年六月辛卯，阴皇后废。[二]</p>
              <p>　　注[一]古今注曰：&quot;正月辛未，水乘舆鬼。十二月癸巳，犯轩辕大星。&quot;</p>
              <p>　　注[二]古今注曰：&quot;十四年正月乙卯，月犯轩辕，在太微中。二月十日丁酉，水入太微西门。十一月丁丑，有流星大如拳，起北斗魁中，北至阁道，稍有光，色赤黄，须臾西北有雷声。&quot;</p>
              <p>　　十六年四月丁未，紫宫中生白气如粉絮。戊午，客星出紫宫西行至昂，五月壬申灭。七月庚午，水在舆鬼中。[一]十月辛亥，流星起钩陈，北行三丈，有光，色黄。白气生紫宫中为丧。客星从紫宫西行至昴为赵。舆鬼为死丧。钩陈为皇后，流星出之为中使。后一年，元兴元年十*[二]*月*(二日)*，和帝崩，殇帝即位一年又崩，无嗣，邓太后遣使者迎清河孝王子即位，是为孝安皇帝，是其应也。清河，赵地也。</p>
              <p>　　注[一]黄帝占曰：&quot;辰星犯鬼，大臣诛，国有忧。&quot;郗萌曰：&quot;多蝗虫。&quot;</p>
              <p>　　元兴元年二月庚辰，有流星起角、亢五丈所。四月辛亥，有流星起斗，东北行到须女。七月己巳，有流星起天市五丈所，光色赤。闰月辛亥，水、金俱在氐。</p>
              <p>　　[一]流星起斗，东北行至须女。须女，燕地。天市为外军。水、金会为兵诛。其年，辽东貊人反，钞六县，发上谷、渔阳、右北平、辽西乌桓讨之。</p>
              <p>　　注[一]巫咸曰：&quot;辰星守氐，多水灾。&quot;海中占曰：&quot;天下大旱，所在不收。&quot;</p>
              <p>　　荆州星占曰：&quot;太白守氐，国君大哭。&quot;</p>
              <p>　　孝殇帝延平元年正月丁酉，金、火在娄。金、火合为烁，为大人忧。[一]是岁八月辛亥，孝殇帝崩。</p>
              <p>　　注[一]古今注曰：&quot;七月甲申，月在南斗中。&quot;</p>
              <p>　　孝安永初元年五月戊寅，荧惑逆行守心前星。[一]八月戊申，客星在东井、弧星西南。心为天子明堂，荧惑逆行守之，为反臣。[二]客星在东井，为大水。[三]</p>
              <p>　　是时，安帝未临朝，邓太后摄政，邓骘为车骑将军，弟弘、悝、阊皆以校尉封侯，秉国势。司空周章意不平，与王尊、叔元茂等谋，欲闭宫门，捕将军兄弟，诛常侍郑、蔡伦，即躺惺椋废皇太后，封皇帝为远国王。事觉，章自杀。</p>
              <p>　　东井、弧皆秦地。是时羌反，断陇道，汉遣骘将左右羽林、北军五校及诸郡兵征之。是岁郡国四十一县三百一十五雨水。四渎溢，伤秋稼，坏城郭，杀人民，是其应也。</p>
              <p>　　注[一]韩杨占曰：&quot;多火灾。一曰地震。&quot;检其年十八郡地震，明年汉阳火。</p>
              <p>　　注[二]雒书曰：&quot;荧惑守心，逆臣起。&quot;黄帝占曰：&quot;逆行守心二十日，大臣乱。&quot;</p>
              <p>　　注[三]荆州经曰：&quot;客星干犯东井，则大臣诛。&quot;</p>
              <p>　　二年正月戊子，太白昼见。[一]</p>
              <p>　　注[一]古今注曰：&quot;四月乙亥，月入南斗魁中。八月己亥，荧惑出入太微端门。&quot;</p>
              <p>　　三年正月庚戌，月犯心后星。[一]己亥，太白入斗中。[二]十二月，彗星起天菀南，东北指，长六七尺，色苍白。太白昼见，为强臣。[三]是时邓氏方盛，月犯心后星，不利子。心为宋。五月丁酉，沛王*(牙)**[正]*薨。太白入斗中，为贵相凶。[四]天菀为外军，彗星出其南为外兵。是后使羌、氐讨贼李贵，又使乌桓击鲜卑，又使中郎将任尚、护羌校尉马贤击羌，皆降。</p>
              <p>　　注[一]河图曰：&quot;乱臣在旁。&quot;</p>
              <p>　　注[二]古今注曰：&quot;三月壬寅，荧惑入舆鬼中。五月丙寅，太白入毕中。&quot;石氏经曰；&quot;太白守毕，国多任刑也。&quot;</p>
              <p>　　注[三]前志曰：&quot;太白昼见，强国弱，小国强，女主昌。&quot;</p>
              <p>　　注[四]臣昭案：杨厚对曰&quot;以为诸王子多在京师，容有非常，宜亟发遣还本国&quot;，太后从之，星寻灭不见。以斯而言，太白入之，灾在贵相。</p>
              <p>　　四年[一]六月甲子，客星大如李，苍白，芒气长二尺，西南指上阶星。癸酉，太白入舆鬼。指上阶，为三公。后太尉*[张禹、司空]*张敏*[皆]*免官。太白入舆鬼，为将凶。后中郎将任尚坐赃千万，槛车征，弃。[二]</p>
              <p>　　注[一]古今注曰：&quot;二月丙寅，月犯轩辕大星。&quot;</p>
              <p>　　注[二]韩扬占曰：&quot;太白入舆鬼，乱臣在内。&quot;臣昭以占为明*[堂]*，岂任尚所能感也。</p>
              <p>　　五年六月辛丑，太白昼见，经天。[一]元初元年三月癸酉，荧惑入舆鬼。二年九月辛酉，荧惑入舆鬼中。三年三月，荧惑入舆鬼中。五月丙寅，太白入毕口。</p>
              <p>　　[二]七月甲寅，岁星入舆鬼。闰月己未，太白犯太微左执法。十一月甲午，客星见西方，己亥在虚、危，南至胃、昴。[三]四年正月丙戌，岁星留舆鬼中。[四]</p>
              <p>　　乙未，太白昼见丙上。四月壬戌，太白入舆鬼中。[五]己巳，辰星入舆鬼中。[六]</p>
              <p>　　五月己卯，辰星犯岁星。六月丙申，荧惑入舆鬼中，戊戌，犯舆鬼大星。九月辛巳，太白入南斗口中。[七]五年三月丙申，镇星犯东井钺星。五月庚午，辰星犯舆鬼质星。丙戌，太白犯钺星。六年四月癸丑，太白入舆鬼。[八]六月丙戌，荧惑在舆鬼中。[九]丁卯，镇星在舆鬼中。[一０]辛巳，太白犯左执法。</p>
              <p>　　自永初五年到永宁，十年之中，太白一昼见经天，再入舆鬼，一守毕，再犯左执法，入南斗，犯钺星。荧惑五入舆鬼。镇星一犯东井钺星，一入舆鬼。岁星、辰星再入舆鬼。凡五星入舆鬼中，皆为死丧。荧惑、太白甚犯钺、质星为诛戮。</p>
              <p>　　斗为贵将。执法为近臣。客星在虚、危为丧，为哭泣。[一一]昴、毕为边兵，又为狱事。至建光元年三月癸巳，邓太后崩；五月庚辰，太后兄车骑将军骘等七侯皆免官，自杀，是其应也。</p>
              <p>　　注[一]春秋汉含孳曰：&quot;阳弱，辰逆，太白经天。&quot;注云：&quot;阳弱，君柔不堪。&quot;</p>
              <p>　　钩命决曰：&quot;天失仁，太白经天。&quot;</p>
              <p>　　注[二]黄帝占曰：&quot;火攻，近期十五日，远期四十日。&quot;又曰：&quot;大臣当之，乱国易主。&quot;</p>
              <p>　　注[三]郗萌曰：&quot;客星入虚，大人当之。&quot;又曰：&quot;客星守危，强臣执国命，在后族。又且大风，有危败。&quot;黄帝星经曰：&quot;客星入守若出危，大饥，民食贵。&quot;</p>
              <p>　　注[四]石氏经曰：&quot;岁星入留舆鬼五十日不下，民有大丧；百日不下，民半死。&quot;</p>
              <p>　　黄帝经曰：&quot;守鬼十日，金钱散诸侯。&quot;郗萌曰：&quot;五谷多伤，民以饥死者无数。&quot;</p>
              <p>　　注[五]石氏占：&quot;太白入鬼，一曰病在女主，一曰将戮死。&quot;</p>
              <p>　　注[六]郗萌曰：&quot;以罪诛大臣。一曰后疾。一曰大人忧。&quot;</p>
              <p>　　注[七]黄帝经曰：&quot;大人当之，国易政。&quot;</p>
              <p>　　注[八]郗萌曰：&quot;太白守舆鬼，疾在女主。&quot;</p>
              <p>　　注[九]黄帝经曰：&quot;荧惑犯守鬼，国有大丧，有女丧，大将有死者。&quot;荆州星占曰：&quot;荧惑犯鬼，忠臣戮死，不出一年中。&quot;</p>
              <p>　　注[一０]黄帝经曰：&quot;镇入鬼中，大臣诛。&quot;海中、石氏曰：&quot;大人忧。&quot;</p>
              <p>　　注[一一]星占曰：&quot;不一年，远期二年。&quot;</p>
              <p>　　延光[一]二年八月己亥，荧惑出太微端门。三年二月辛未，太白犯昴。[二]五月癸丑，太白入毕。[三]九月壬寅，镇星犯左执法。四年，太白入舆鬼中。[四]</p>
              <p>　　六月壬辰，太白出太微。九月甲子，太白入斗口中。十一月，客星见天。荧惑出太微，为乱臣。</p>
              <p>　　太白犯昴、毕，为*(近)**[边]*兵，一曰大人当之。镇星犯左执法，有诛臣。</p>
              <p>　　太白入舆鬼中，为大丧。太白出太微，为中宫有兵；入斗口，为贵将相有诛者。</p>
              <p>　　客星见天中，为贵丧。是时大将军耿宝、中常侍江京、樊丰、小黄门刘安与阿母王圣、圣子女永等并构谮太子保，并恶太子乳母男、厨监邴吉。三年九月丁酉，废太子为济阴王，以北乡侯懿代。杀男、吉，徙其父母妻子日南。四年三月丁卯，安帝巡狩，从南阳还，道寝疾，至叶崩，阎后与兄卫尉显、中常侍江京等共隐匿，不令k臣知上崩，遣司徒刘喜等分诣郊庙，告天请命，加载北宫。庚午夕发丧，尊阎氏为太后。北乡侯懿病薨，京等又不欲立保，白太后，更征诸王子择所立。中黄门孙程、王国、王康等十九人，共合谋诛显、京等，立保为天子，是为孝顺皇帝。皆奸人强臣狂乱王室，其于死亡诛戮，兵起宫中，是其应。[五]</p>
              <p>　　注[一]古今注曰：&quot;元年四月丙午，太白昼见。&quot;</p>
              <p>　　注[二]石氏星占：&quot;太白守昴，兵从门阙入，主人走。&quot;郗萌曰：&quot;不有亡国，必有谋主。&quot;又云：&quot;入昴，大赦。&quot;</p>
              <p>　　注[三]郗萌曰：&quot;太白入毕口，马驰人走。&quot;又曰：&quot;有中丧。&quot;</p>
              <p>　　注[四]古今注曰：&quot;四月甲辰入。&quot;</p>
              <p>　　注[五]古今注曰：&quot;永建元年二月甲午，客星入太微。五月甲子，月入斗。&quot;李氏家书曰：&quot;时天有变气，李合上书谏曰：</p>
              <p>　　'臣闻天不言，县象以示吉凶，挺灾变异以为谴诫。昔齐桓公遭虹贯牛、斗之变，纳管仲之谋，令齐去妇，无近妃宫。桓公听用，齐以大安。赵有尹史，见月生齿，毕大星，占有兵变。赵君曰：&quot;天下共一毕，知为何国也？&quot;下史于狱。其后公子牙谋s君，血书端门，如史所言。乃月十三日，有客星气象彗孛，历天、梗河、招摇、枪、，十六日入紫宫，迫北辰，十七日复过文昌、泰陵，至天船、积水闲，稍微不见。客星一占曰：&quot;鲁星历天者为谷贵，梗河三星备非常，泰陵八星为凶丧，紫宫、北辰为至尊。&quot;如占，恐宫庐之内有兵丧之变，千里之外有非常暴逆之忧。鲁星不得过历尊宿，行度从疾，应非一端，恐复有如王阿母母子贱妾之欲居帝旁耗乱政事者。诚令有之，宜当抑远，饶足以财。王者权柄及爵禄，人天所重慎，诚非阿妾所宜干豫，天故挺变，明以示人。如不承慎，祸至变成，悔之靡及也。'&quot;孝顺永建二年二月癸未，太白昼见三十九日。[一]闰月乙酉，太白昼见东南维四十一日。八月乙巳，荧惑入舆鬼。太白昼见，为强臣。荧惑为凶。舆鬼为死丧。质星为诛戮。是时中常侍高梵、张防、将作大匠翟T、尚书令高堂芝、仆射张敦、尚书尹就、郎姜述、杨凤等，及兖州刺史鲍就、使匈奴中郎*[将]*张国、金城太守张笃、敦煌太守张朗，相与交通，漏泄，就、述弃，梵、防、T、芝、敦、凤、就、国皆抵罪。又定远侯班始尚阴城公主坚得，□争杀坚得，坐要斩马，同产皆弃。[二]</p>
              <p>　　注[一]古今注曰：&quot;丁巳，月犯心，七月丁酉，犯昴。&quot;</p>
              <p>　　注[二]古今注曰：&quot;其年九月戊寅，有白气，广三尺，长十余丈，从北落师门南至斗。三年二月癸未，月犯心后星。六月甲子，太白昼见。四年二月癸丑，月犯心后星。五年闰月庚子，太白昼见。六年，彗星出于斗、牵牛，灭于虚、危。</p>
              <p>　　虚、危为齐，牵牛吴、越，故海贼浮于会稽，山贼捷于济南。五年夏，荧惑守氐，诸侯有斩者，是冬班始□斩马。&quot;</p>
              <p>　　六年四月，荧惑入太微中，犯左、右执法西北方六寸所。十月乙卯，太白昼见。</p>
              <p>　　十二月壬申，客星芒气长二尺余，西南指，色苍白，在牵牛六度。客星芒气白为兵。牵牛为吴、越。后一年，会稽海贼曾于等千余人烧句章，杀长吏，又杀鄞、长，取官兵，拘杀吏民，攻东部都尉；扬州六郡逆贼章何等称将军，犯四十九县，大攻略吏民。</p>
              <p>　　阳嘉元年闰月戊子，[一]客星气白，广二尺，长五丈，起天菀西南。主马牛，为外军，色白为兵。是时，敦煌太守徐白使疏勒王盘等兵二万人入于K界，虏掠斩首三百余级。乌桓校尉耿哗使乌桓亲汉都尉戎末等出塞，钞鲜卑，斩首，获生口财物；鲜卑怨恨，钞辽东、代郡，杀伤吏民。是后，西戎、北狄为寇害，以马牛起兵，马牛亦死伤于兵中，至十余年乃息。[二]</p>
              <p>　　注[一]臣昭案：郎表云&quot;十七日己丑&quot;。</p>
              <p>　　注[二]臣昭案：郎传，阳嘉元年，太白与岁星合于房、心。二年，荧惑失度，盈缩往来，涉历舆鬼，环绕轩辕。古今注曰：&quot;二年四月壬寅，太白昼见，五月癸巳，又昼见，十一月辛未，又昼见。十二月壬寅，月犯太白。三年十二月辛未，太白昼见。四月乙卯，太白、荧惑入舆鬼。永和元年正月丁卯，太白犯牵牛大星。&quot;</p>
              <p>　　永和二年五月戊申，太白昼见。八月庚子，荧惑犯南斗。斗为吴。[一]明年五月，吴郡太守行丞事羊珍与越兵弟叶、吏民吴铜等二百余人起兵反，杀吏民，烧官亭民舍，攻太守府。太守王衡距守，吏兵格杀珍等。又*[九]*江贼蔡伯流等数百人攻广陵、九江，烧城郭，杀*[江]*都长。</p>
              <p>　　注[一]黄帝经曰：&quot;不年，国有乱，有忧。&quot;海中占：&quot;为多火灾。一曰旱。&quot;</p>
              <p>　　古今注曰：&quot;九月壬午，月入毕口中。&quot;</p>
              <p>　　三年二月辛巳，太白昼见，戊子，在荧惑西南，光芒相犯。辛丑，有流星大如斗，从西北东行，长八九尺，色赤黄，有声隆隆如雷。三月壬子，太白昼见。</p>
              <p>　　六月丙午，太白昼见。八月[一]乙卯，太白昼见。闰月甲寅，辰星入舆鬼。己酉，荧惑入太微。乙卯，太白昼见。[二]太白者，将军之官，又为西州。昼见，阴盛，与君争明。荧惑与太白相犯，为兵丧。流星为使，声隆隆，怒之象也。</p>
              <p>　　辰星入舆鬼，为大臣有死者。荧惑入太微，乱臣在廷中。是时，大将军梁商父子秉势，故太白常昼见也。其四年正月，祀南郊，夕牲，中常侍张逵、蘧政、*(阳)**[杨]*定、内者令石光、尚方令傅福等与中常侍曹腾、孟贲争权，白帝言腾、贲与商谋反，矫诏命收腾、贲，贲自解说，顺帝寤，解腾、贲缚。逵等自知事不从，各奔走，或自刺，解貂蝉投草中逃亡，皆得免。其六年，征西将军马贤击西羌于北地*(谢)**[射]*姑山下，父子为羌所没杀，是其应也。</p>
              <p>　　注[一]古今注曰：&quot;己酉，荧惑入太微。&quot;</p>
              <p>　　注[二]古今注曰：&quot;十二月丁卯，月犯轩辕大星。&quot;</p>
              <p>　　四年七月壬午，荧惑入南斗犯第三星。五年四月戊午，太白昼见。八月己酉，荧惑入太微。斗为贵相，为扬州，荧惑犯入之为兵丧。其六年，大将军商薨。</p>
              <p>　　九江、丹阳贼周生、马勉等起兵攻没郡县。梁氏又专权于天廷中。</p>
              <p>　　六年二月丁巳，彗星见东方，长六七尺，色青白，西南指营室及坟墓星。[一]</p>
              <p>　　丁丑，彗星在奎一度，长六尺，癸未□见，[二]西北历昴、毕，甲申，在东井，遂历舆鬼、柳、七星、张，光炎及三台，至轩辕中灭。[三]营室者，天子常宫。</p>
              <p>　　坟墓主死。彗星起而在营室、坟墓，不出五年，天下有大丧。后四年，孝顺帝崩。昴为边兵，又为赵。羌周马父子后遂为寇。又刘文记搴酉嗌保欲立王蒜为天子，辈惶，杀保王闭门距文，官兵捕诛文，蒜以恶人所迹废为尉氏侯，又徙为犍阳都乡侯，薨，国绝。历东井、舆鬼为秦，皆羌所攻钞。炎及三台，为三公。是时，太尉杜乔及故太尉李固为梁翼所陷入，坐文书死。及至注、张为周，灭于轩辕中为后宫。其后懿献后以忧死，梁氏被诛，是其应也。</p>
              <p>　　注[一]郗萌占曰：&quot;彗星出而中营室，天下乱，易政，以五色占之吉凶。&quot;</p>
              <p>　　注[二]河图曰：&quot;彗星出贯奎，库兵悉出，祸在强侯、外夷，胡应逆首谋也。&quot;</p>
              <p>　　注[三]古今注曰：&quot;五月庚寅，太白昼见。十一月甲午，太白昼见。&quot;</p>
              <p>　　汉安[一]二年，正月己亥，太白昼见。五月丁亥，辰星犯舆鬼。[二]六月乙丑，荧惑光芒犯镇星。七月甲申，太白昼见。辰星犯舆鬼为大丧。荧惑犯镇星为大人忌。明年八月，孝顺帝崩，孝冲[三]明年正月又崩。</p>
              <p>　　注[一]古今注曰：&quot;元年二月壬午，岁星在太微中。八月癸丑，月犯南斗，入魁中。&quot;</p>
              <p>　　注[二]古今注曰：&quot;丙辰，月入斗中。&quot;</p>
              <p>　　注[三]古今注曰：&quot;建康元年九月己亥，太白昼见。&quot;韩扬占曰：&quot;天下有丧。</p>
              <p>　　一曰有白衣之会。&quot;</p>
              <p>　　孝质本初元年，[一]三月癸丑，荧惑入舆鬼，四月辛巳，太白入舆鬼，皆为大丧。五月庚戌，太白犯荧惑，为逆谋。闰月一日，孝质帝为梁冀所鸩，崩。</p>
              <p>　　注[一]古今注曰：&quot;*(三)**[二]*月丁丑，月入南斗。&quot;</p>
              <p>　　校勘记</p>
              <p>　　三二二九页六行闰九月辛未按：此注系永平元年下，查永平元年无闰，是年九月乙卯朔，有辛未，&quot;闰&quot;字当衍。</p>
              <p>　　三二二九页七行*(阳)**[赐]*爵禄事卢校谓&quot;阳&quot;疑&quot;赐&quot;字之斗。按：今辑本开元占经作&quot;赐&quot;。今据改。</p>
              <p>　　三二二九页八行*(百)**[见]*三十五日去按：校补引钱大昭说，谓本纪章怀注引伏侯古今注作&quot;彗长三尺许，见三十五日乃去&quot;。此&quot;百&quot;字疑当作&quot;见&quot;。</p>
              <p>　　今据改。</p>
              <p>　　三二三０页一三行其十二月楚王英与颜忠等造作妖*[书]*谋反据卢校补。按：</p>
              <p>　　集解引洪亮吉说，谓&quot;十二月&quot;宜作&quot;十一月&quot;。</p>
              <p>　　三二三一页九行后北匈奴寇*[边]*入云中至*(咸)**[渔]*阳据卢校补改。按：</p>
              <p>　　卢云&quot;寇&quot;下当有&quot;边&quot;字。&quot;咸&quot;当作&quot;渔&quot;，何焯以南匈奴传校改。</p>
              <p>　　三二三二页一行是时蛮夷陈纵等及哀牢王类*[牢]*反按：南蛮传&quot;陈纵&quot;作&quot;陈从&quot;。又按：西南夷传&quot;类&quot;下有&quot;牢&quot;字，今据补。</p>
              <p>　　三二三二页二行攻*(蕉)**[Q]*唐城殿本考证齐召南谓按文当作&quot;Q唐城&quot;，Q唐，永昌郡属县也。又集解引惠栋说，谓&quot;焦&quot;西南夷传作&quot;Q&quot;，当从传。今据改。</p>
              <p>　　三二三二页二行安夷长宋延按：西南夷传&quot;宋延&quot;作&quot;宗延&quot;。</p>
              <p>　　三二三二页五行二*(月)**[年]*九*(日)**[月]*殿本考证李良裘谓案书日例惟甲子，此兼言&quot;九日&quot;，讹也。上书&quot;八月庚寅彗星出天&quot;，此不应更纪二月事。且上书&quot;元年正月丁巳&quot;，则二月九日安得为甲寅乎？下云&quot;十二月戊寅彗星出&quot;，考章帝纪在建初二年，此&quot;二月九日&quot;乃&quot;二年九月&quot;之斗也。又集解引洪亮吉说略同。今据改。</p>
              <p>　　三二三二页八行甲申金入斗魁按：建初二年九月乙未朔，无甲申，注有斗。</p>
              <p>　　三二三二页九行五年二月戊辰按：建初五年二月庚辰朔，无戊辰，注有斗。</p>
              <p>　　三二三二页九行五月戊寅按：汲本、殿本&quot;五月&quot;作&quot;三月&quot;。</p>
              <p>　　三二三二页一二行元和*(元)**[二]*年四月丁巳据卢校改。按：章帝崩于章和二年，下云&quot;后四年章帝崩&quot;，自元和二年至章和二年，相距恰四年也。</p>
              <p>　　三二三三页二行壬戌有流星起天将军按：永平元年三月丁亥朔，无壬戌，志文有斗。</p>
              <p>　　三二三三页四行并进兵临私渠北L海按：&quot;北&quot;当依范书窦宪传作&quot;比&quot;。</p>
              <p>　　三二三三页七行癸亥镇在参按：注系永元元年正月之后，查是年正月戊子朔，无癸亥，注有斗。</p>
              <p>　　三二三三页一四行四月丙辰按：永元二年四月辛巳朔，无丙辰，志文有斗。</p>
              <p>　　三二三四页四行有兵兵罢*[无兵]*兵起卢校谓&quot;兵起&quot;上脱&quot;无兵&quot;二字，通考有。今据补。</p>
              <p>　　三二三四页七行丁丑火在氐东南星东南按：注系于永元二年四月之后，查是年四月辛巳朔，无丁丑，注有斗。</p>
              <p>　　三二三四页一０行宪女弟郭举为侍中射声校尉按：窦宪传作&quot;宪女&quot;，通鉴同，此云&quot;宪女弟&quot;，未详孰是。</p>
              <p>　　三二三四页一一行至四年六月丙*(寅)**[辰]*发觉集解引洪亮吉说，谓案和帝纪云庚申幸北宫，诏收捕宪党，则此志&quot;丙寅&quot;应作&quot;丙辰&quot;为是。又案下五行志，丙辰地震，后五日诏收宪，丙辰至庚申正五日。今据改。</p>
              <p>　　三二三四页一四行色白言*(义)**[丧]*据汲本、殿本改。</p>
              <p>　　三二三五页三行七月水大漂杀人民伤五谷许侯马光有罪自杀按：校补谓案本书和纪，永元六年七月有旱无水，五行志亦不载是年七月水。又马光自杀，纪属二月，亦不在七月。</p>
              <p>　　三二三五页四行与度辽将军朱征按：集解引钱大昕说，谓和帝纪、匈奴传俱作&quot;朱徽&quot;。</p>
              <p>　　三二三五页一三行十一月甲戌按：永元七年十一月戊寅朔，无甲戌，志文有斗。</p>
              <p>　　三二三五页一四行十二月己卯按：永元七年十二月戊申朔，无己卯。下云丙辰，则&quot;己卯&quot;乃&quot;乙卯&quot;之斗。</p>
              <p>　　三二三六页一行乐成王宗按：校补引钱大昭说，谓&quot;宗&quot;传作&quot;崇&quot;。</p>
              <p>　　三二三六页二行辽东鲜卑*[反]*太守祭参不追虏征下狱诛集解引钱大昕说，谓参考鲜卑传，当作&quot;鲜卑寇肥如，辽东太守祭参不追虏，征下狱诛&quot;。按：校补谓此&quot;卑&quot;下脱&quot;反&quot;字耳。辽东鲜卑者，鲜卑之种别。本书鲜卑传载参沮败事，亦原作&quot;辽东鲜卑&quot;。上已言辽东，则&quot;太守&quot;上自不必更出&quot;辽东&quot;字，史例然也。今依校补补&quot;反&quot;字。</p>
              <p>　　三二三六页七行司其出日而数之按：校补谓司读为伺。又按：汲本&quot;日&quot;作&quot;入&quot;。</p>
              <p>　　三二三六页一四行白狼楼薄种王按：集解引惠栋说，谓&quot;楼&quot;和纪作&quot;&quot;。</p>
              <p>　　三二三七页六行二月十日丁酉按：&quot;十日&quot;二字当衍。既书丁酉，不当更书某日，且永元十四年二月壬申朔，丁酉为二十六日，非十日也。</p>
              <p>　　三二三七页六行十一月丁丑按：永元十四年十一月戊戌朔，无丁丑，注有斗。</p>
              <p>　　三二三七页一一行元兴元年十*[二]*月*(二日)*和帝崩据集解引钱大昕、洪亮吉说改。</p>
              <p>　　三二三七页一四行元兴元年二月庚辰按：是月乙酉朔，无庚辰，志文有斗。</p>
              <p>　　三二三七页一五行闰月辛亥按：元兴元年闰九月辛巳朔，无辛亥，志文有斗。</p>
              <p>　　三二三八页九行与王尊叔元茂等谋按：汲本&quot;王尊&quot;作&quot;王遵&quot;。</p>
              <p>　　三二三八页一０行即躺惺榘矗&quot;刺&quot;疑&quot;敕&quot;之斗。</p>
              <p>　　三二三九页五行四月乙亥按：注系永初二年下，查永初二年四月丙申朔，无乙亥，注有斗。</p>
              <p>　　三二三九页五行八月己亥按：是年八月甲子朔，无己亥，注有斗。</p>
              <p>　　三二三九页八行沛王*(牙)**[正]*薨集解引惠栋说，谓&quot;牙&quot;当作&quot;正&quot;，传写误也。今据改。按：沛王正，沛献王辅之孙，谥节。</p>
              <p>　　三二三九页一一行五月丙寅按：注系永初三年下，查永初三年五月庚寅朔，无丙寅，注有斗。</p>
              <p>　　三二三九页一一行国多任刑也按：汲本、殿本&quot;任&quot;作&quot;淫&quot;。</p>
              <p>　　三二三九页一五行四年六月甲子按：汲本、殿本作&quot;丙子&quot;。</p>
              <p>　　三二三九页一六行后太尉*[张禹司空]*张敏*[皆]*免官据卢校依御览八七五补。</p>
              <p>　　三二四０页三行臣昭以占为明*[堂]*岂任尚所能感也据卢校补。按：殿本有&quot;堂&quot;字，脱&quot;岂&quot;字。</p>
              <p>　　三二四０页八行六月丙申至戊戌按：元初四年六月癸卯朔，无丙申、戊戌，志文有斗。</p>
              <p>　　三二四０页一一行自永初五年到永宁十年之中按：&quot;十&quot;原斗&quot;七&quot;，径改正。</p>
              <p>　　三二四一页三行黄帝占曰火攻按：卢校谓&quot;火攻&quot;通考作&quot;大败&quot;。</p>
              <p>　　三二四二页一行太白犯昴毕为*(近)**[边]*兵据卢校改。</p>
              <p>　　三二四二页七行遣司徒刘喜等按：集解引惠栋说，谓&quot;喜&quot;范书作&quot;熹&quot;。</p>
              <p>　　三二四二页一一行元年四月丙午按：延光元年四月乙亥朔，无丙午，注有斗。</p>
              <p>　　三二四三页九行闰月乙酉按：永建二年闰六月乙巳朔，无乙酉，志文有斗。</p>
              <p>　　三二四三页一二行使匈奴中郎*[将]*张国据卢校补。</p>
              <p>　　三二四三页一五行丁巳月犯心按：注系永建二年二月下，查永元二年二月丁丑朔，无丁巳，注有斗。</p>
              <p>　　三二四四页一行三年二月癸未按：永建三年二月辛丑朔，无癸未，注有斗。</p>
              <p>　　三二四四页九行敦煌太守徐白按：集解引惠栋说，谓西域传&quot;白&quot;作&quot;由&quot;。</p>
              <p>　　三二四四页一０行使乌桓亲汉都尉戎末等出塞按：集解引惠栋说，谓鲜卑传&quot;末&quot;作&quot;朱&quot;。</p>
              <p>　　三二四四页一五行二年四月壬寅按：阳嘉二年四月辛未朔，无壬寅，注有斗。</p>
              <p>　　三二四四页一五行五月癸巳按：阳嘉二年五月庚子朔，无癸巳，注有斗。</p>
              <p>　　三二四四页一五行十一月辛未按：阳嘉二年十一月戊戌朔，无辛未，注有斗。</p>
              <p>　　三二四四页一五行十二月壬寅按：阳嘉二年十二月丁卯朔，无壬寅，注有斗。</p>
              <p>　　三二四五页一行四月乙卯按：&quot;四月乙卯&quot;不当置于&quot;十二月辛未&quot;之后，或&quot;四月&quot;上脱&quot;四年&quot;二字，然阳嘉三年四月乙丑朔，四年四月庚申朔，皆无乙卯，注显有斗。</p>
              <p>　　三二四五页一行永和元年正月丁卯按：汲本、殿本&quot;正月&quot;作&quot;五月&quot;。</p>
              <p>　　三二四五页二行吴郡太守行丞事羊珍与越兵弟叶吏民吴铜等按：顺帝纪作&quot;吴郡丞羊珍&quot;，&quot;太守&quot;字当衍。</p>
              <p>　　三二四五页四行又*[九]*江贼蔡伯流等数百人攻广陵九江集解引钱大昕说，谓顺帝纪作&quot;九江贼&quot;，此脱&quot;九&quot;字。今据补。按：卢文云文法不顺，纪云&quot;攻郡界及广陵&quot;，得之。</p>
              <p>　　三二四五页四行杀*[江]*都长据集解引钱大昕说补。按：顺帝纪有&quot;江&quot;字。</p>
              <p>　　三二四五页六行九月壬午按：注系于永和二年下，查永和二年九月丙午朔，无壬午，注有斗。</p>
              <p>　　三二四五页一二行*(阳)**[杨]*定据集解引钱大昕说改。</p>
              <p>　　三二四五页一五行击西羌于北地*(谢)**[射]*姑山下据顺帝纪及西羌传改。</p>
              <p>　　三二四六页一二行废为尉氏侯又徙为犍阳都乡侯薨按：清河王蒜坐贬为尉氏侯，不得云废，文有斗。集解引洪颐\说，谓桓帝纪、清河孝王传并云蒜坐贬为尉氏侯，徙桂阳，自杀。</p>
              <p>　　三二四七页六行元年二月壬午按：汉安元年二月庚戌朔，无壬午，注有斗。</p>
              <p>　　三二四七页七行丙辰月入斗中按：注系于汉安二年五月之后，查汉安二年五月癸酉朔，无丙辰，注有斗。</p>
              <p>　　三二四七页一一行*(三)**[二]*月丁丑据卢校依通鉴目录改。按：是年二月丁巳朔，有丁丑，三月丙戌朔，无丁丑。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='110.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='112.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
