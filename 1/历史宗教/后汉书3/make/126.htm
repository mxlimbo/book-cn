<html>
<head>
<title>后汉书志第二十六　百官三</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="125.htm"><img src="last.gif" width="46" height="15" border="0"></a><img src="bg.gif" width="40" height="30"><a href="127.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书志第二十六　百官三</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>宗正，卿一人，中二千石。本注曰：掌序录王国嫡庶之次，及诸宗室亲属远近，郡国岁因计上宗室名籍。若有犯法当髡以上，先上诸宗正，宗正以闻，乃报决。
              <p>　　[一]丞一人，比千石。</p>
              <p>　　注[一]胡广曰：&quot;又岁一治诸王世谱差序秩第。&quot;汉官曰：&quot;员吏四十一人，其六人四科，一人二百石，四人百石，三人佐，六人骑吏，二人法家，十八人学事，一人官医。&quot;</p>
              <p>　　诸公主，每主家令一人，六百石。丞一人，三百石。本注曰：其余属吏增减无常。[一]</p>
              <p>　　注[一]汉官曰：&quot;主簿一人，秩六百石。仆一人，秩六百石。私府长一人，秩六百石。家丞一人，三百石。直吏三人，从官二人。&quot;东观书曰：&quot;其主薨无子，置傅一人守其家。&quot;</p>
              <p>　　右属宗正。本注曰：中兴省都司空令、丞。[一]</p>
              <p>　　注[一]如淳曰：&quot;主罪人。&quot;</p>
              <p>　　大司农，卿一人，中二千石。本注曰：掌诸钱谷金帛诸货币。郡国四时上月旦见钱谷簿，其逋未毕，各具别之。边郡诸官请调度者，皆为报给，损多益寡，取相给足。[一]丞一人，比千石。部丞一人，六百石。本注曰：部丞主帑藏。[二]</p>
              <p>　　注[一]汉*(书)**[官]*曰：&quot;员吏百六十四人，其十八人四科，九人斗食，十六人二百石，文学二十人百石，二十五人佐，七十五人学事，一人官医。&quot;</p>
              <p>　　注[二]古今注曰&quot;建初七年七月，为大司农置丞一人，秩千石，别主帑藏&quot;，则部丞应是而秩不同。应劭汉官秩亦云二千石。</p>
              <p>　　太仓令一人，六百石。本注曰：主受郡国传漕谷。[一]丞一人。</p>
              <p>　　注[一]汉官曰：&quot;员吏九十九人。&quot;</p>
              <p>　　平准令一人，六百石。本注曰：掌知物贾，主练染，作采色。[一]丞一人。</p>
              <p>　　注[一]汉官曰：&quot;员吏百九十人。&quot;</p>
              <p>　　导官令一人，六百石。本注曰：主舂御米，及作干L。导，择也。[一]丞一人。</p>
              <p>　　注[一]汉官曰：&quot;晨吏百一十二人。&quot;</p>
              <p>　　 Uc右属大司农。本注曰：郡国盐官、铁官本属司农，中兴皆属郡县。[一]又有廪牺令，六百石，掌祭祀牺牲e鹜之属。[二]及雒阳长、[三]荥阳敖仓官，中兴皆属河南尹。</p>
              <p>　　余均输等皆省。[四]</p>
              <p>　　注[一]魏志曰：&quot;曹公置典农中郎将，秩二千石。典农都尉，秩六百石，或四百石。典农校尉，秩比二千石。所主如中郎。部分别而少，为校尉丞。&quot;</p>
              <p>　　注[二]汉官曰：&quot;丞一人，三百石。员吏四十人，其十一人斗食，十七人佐，七人学事，五人守学事，皆河南属县给吏者。&quot;</p>
              <p>　　注[三]汉官曰：&quot;长一人，秩四百石。丞一人，二百石，明法补。员吏三十六人，十三人百石啬夫，十一人斗食，十二人佐。又有V棹丞，三百石，别治中水官，主水渠，在马东，有员吏六人。&quot;</p>
              <p>　　注[四]均输者，前书孟康注曰：&quot;谓诸当所有输于官者，皆令输其土地所饶，平其所在时贾，官更于他处货之。输者既便，而官有利。&quot;盐铁论：&quot;大夫曰：'往者郡国诸侯，各以其物贡输，往来烦杂，物多苦恶，或不偿其费，故郡置输官以相给运，而便远方之贡，故曰均输。开委府于京师，以笼货物，贱则买，贵则卖，是以县官不失实，商贾无所利，故曰平准。准平则民不失职，均输则民不劬劳，故平准、均输，所以平万物而便百姓也。'文学曰：'古之赋税于民也，因其所工，不求所拙。农人纳其获，工女效其织。今释其所有，责其所无，百姓贱买货物以便上求。闲者郡国或令民作布絮，吏留难与之为。吏之所入非独齐、陶之缣，蜀、汉之布也，亦民闲之所为耳。行奸卖平，农民重苦，必苦女工茧税，未见输之均也。县官猥发，阖门□，即万民并收。并收则物腾跃，腾跃则商贾利。自则吏容奸，豪吏富商，积货储物，以待其急，轻贾奸吏，收以取贵，未见准之平也。盖古之均输，所以齐劳逸而便贡输，非以为利而贾万物也。'&quot;王隆小学汉官篇曰：&quot;调均报度，输漕委输。&quot;胡广注曰：&quot;边郡诸官请调者，皆为调均报给之也。以水通输曰漕。委，积也。郡国所积聚金帛货贿，随时输送诸司农，曰委输，以供国用。&quot;前书又有都内籍田令、丞，斡官、铁两长、丞，郡国诸仓农监六十五官长、丞，皆属之。</p>
              <p>　　少府，卿一人，中二千石。本注曰：掌中服御诸物，衣服宝货珍膳之属。[一]</p>
              <p>　　丞一人，比千石。</p>
              <p>　　注[一]汉官曰：&quot;员吏三十四人，其一人四科，一人二百石，五人百石，四人斗*(石)**[食]*，三人佐，六人骑吏，十三人学事，一人官医。少者小也，小故称少府。王者以租税为公用，山泽陂池之税以供王之私用。古皆作小府&quot;。汉官仪曰：&quot;田租、刍f以给经用，凶年，山泽鱼盐税少府以给私用也。&quot;</p>
              <p>　　太医令一人，六百石。本注曰：掌诸医。[一]药丞、方丞各一人。本注曰：药丞主药。方丞主药方。</p>
              <p>　　注[一]汉官曰：&quot;员医二百九十三人，员吏十九人。&quot;</p>
              <p>　　太官令一人，六百石。本注曰：掌御饮食。[一]左丞、甘丞、汤官丞、果丞各一人。本注曰：左丞主饮食。甘丞主膳具。汤官丞主酒。果丞主果。[二]</p>
              <p>　　注[一]汉官曰：&quot;员吏六十九人，卫士三十八人。&quot;荀绰晋百官表注曰&quot;汉制，太官令秩千石。丞四人，秩四百石&quot;，不与志同。</p>
              <p>　　注[二]荀绰云：&quot;甘丞掌诸甘肥。果丞别在外诸果菜茹。&quot;</p>
              <p>　　守宫令一人，六百石。本注曰：主御纸笔墨，及尚书财用诸物及封泥。[一]丞一人。[二]</p>
              <p>　　注[一]汉官曰：&quot;员吏六十九人。&quot;</p>
              <p>　　注[二]汉官曰：&quot;外官丞二百石，公府吏府也。&quot;</p>
              <p>　　上林苑令一人，六百石。本注曰：主苑中禽兽。颇有民居，皆主之。捕得其兽送太官。[一]丞、尉各一人。</p>
              <p>　　注[一]汉官曰：&quot;员吏五十八人。&quot;案桓帝又置鸿德苑令。</p>
              <p>　　侍中，比二千石。[一]本注曰：无员。掌侍左右，赞导事，顾问应对。法驾出，则多识者一人参乘，余皆骑在乘舆车后。本有仆射一人，中兴转为祭酒，或置或否。[二]</p>
              <p>　　注[一]汉官秩云千石。周礼&quot;太仆&quot;，干宝注曰：&quot;若汉侍中。&quot;</p>
              <p>　　注[二]蔡质汉仪曰：&quot;侍中、常伯，选旧儒高德，博学渊懿。仰占俯视，切问近对，喻旨公卿，上殿称制，参乘佩玺秉□。员本八人，陪见旧在尚书令、仆射下，尚书上；今官出入禁中，更在尚书下。司隶校尉见侍中，执板揖，河南尹亦如之。又侍中旧与中官俱止禁中，武帝时，侍中莽何罗挟刃谋逆，由是侍中出禁外，有事乃入，毕即出。王莽秉政，侍中复入，与中官共止。章帝元和中，侍中郭举与后宫通，拔佩刀惊上，举伏诛，侍中由是复出外。&quot;</p>
              <p>　　中常侍，千石。本注曰：宦者，无员。后增秩比二千石。掌侍左右，从入内宫，赞导内事，顾问应对给事。</p>
              <p>　　黄门侍郎，六百石。本注曰：无员。掌侍从左右，给事中，关通中外。及诸王朝见于殿上，引王就坐。[一]</p>
              <p>　　注[一]汉旧仪曰：&quot;黄门郎属黄门令，日暮入对青□门拜，名曰夕郎。&quot;宫阁簿青□门在南宫。卫*()**[权]*注吴都赋曰：&quot;青□，户边青镂也。一曰天子门内有眉，格再重，里青画曰□。&quot;献帝起居注曰：&quot;帝初即位，初置侍中、给事黄门侍郎，员各六人，出入禁中，近侍帷幄，省尚书事。改给事黄门侍郎为侍中侍郎，去给事黄门之号，旋复复故。旧侍中、黄门侍郎以在中宫者，不与近密交政。诛黄门后，侍中、侍郎出入禁闱，机事颇露，由是王允乃奏比尚书，不得出入，不通宾客，自此始也。&quot;又曰：&quot;诸奄人官，悉以议郎、郎中称，秩如故。诸署令两梁冠，陛殿上，得召都官从事已下。&quot;</p>
              <p>　　小黄门，六百石。[本注曰]：宦者，无员。掌侍左右，受尚书事。上在内宫，关通中外，及中宫已下事。诸公主及王太妃等有疾苦，则使问之。</p>
              <p>　　黄门令一人，六百石。[一]本注曰：宦者。主省中诸宦者。[二]丞、从丞各一人。本注曰：宦者。从丞主出入从。</p>
              <p>　　注[一]董巴曰：&quot;禁门曰黄闼，以中人主之，故号曰黄门令。&quot;</p>
              <p>　　注[二]汉官曰：&quot;员吏十八人。&quot;</p>
              <p>　　黄门署长、画室署长、玉堂署长各一人。丙署长七人。皆四百石，黄绶。本注曰：宦者。各主中宫别处。</p>
              <p>　　中黄门□从仆射一人，六百石。本注曰：宦者。主中黄门□从。居则宿卫，直守门户；出则骑从，夹乘舆车。</p>
              <p>　　中黄门，比百石。本注曰：宦者，无员。后增比三百石。掌给事禁中。</p>
              <p>　　掖庭令一人，六百石。本注曰：宦者。掌后宫贵人采女事。[一]左右丞、暴室丞各一人。本注曰：宦者。暴室丞主中妇人疾病者，就此室治；其皇后、贵人有罪，亦就此室。</p>
              <p>　　注[一]汉官曰：&quot;吏从官百六十七人，待诏五人，员吏十人。&quot;</p>
              <p>　　永巷令一人，六百石。本注曰：宦者。典官婢侍使。[一]丞一人。本注曰：宦者。[二]</p>
              <p>　　注[一]汉官曰：&quot;员吏六人，吏从官三十四人。&quot;</p>
              <p>　　注[二]汉官曰：&quot;右丞一人，暴室一人。&quot;</p>
              <p>　　御府令一人，六百石。本注曰：宦者。典官婢作中衣服及补浣之属。[一]丞、织室丞各一人。本注曰：宦者[二]。</p>
              <p>　　注[一]汉官曰：&quot;员吏七人，吏从官三十人。&quot;</p>
              <p>　　注[二]汉官曰：&quot;右丞一人。&quot;</p>
              <p>　　祠祀令一人，六百石。本注曰：典中诸小祠祀。[一]丞一人。本注曰：宦者。</p>
              <p>　　注[一]汉官曰：&quot;从官吏八人，驺仆射一人，家巫八人。&quot;</p>
              <p>　　钩盾令一人，六百石。本注曰：宦者。典诸近池苑囿游观之处[一]。丞、永安丞各一人，三百石。本注曰：宦者。永安，北宫东北别小宫名，有园观。苑中丞、果丞、鸿池丞、南园丞各一人，二百石。本注曰：苑中丞主苑中离宫。果丞主果园。鸿池，池名，在雒阳东二十里。南园在雒水南。[二]濯龙监、[三]直里监各一人，四百石。本注曰：濯龙亦园名，近北宫。直里亦园名也，在雒阳城西南角。</p>
              <p>　　注[一]汉官曰：&quot;吏从官四十人，员吏四十八人。&quot;</p>
              <p>　　注[二]汉官曰：&quot;又有署一人，胡熟监一人。&quot;案本纪，桓帝又置显阳苑丞。</p>
              <p>　　注[三]应劭汉官秩曰：&quot;秩六百石。&quot;</p>
              <p>　　中藏府令一人，六百石。本注曰：掌中币帛金银诸货物。[一]丞一人。</p>
              <p>　　注[一]汉官曰：&quot;员吏十三人，吏从官六人。&quot;</p>
              <p>　　内者令一人，六百石。本注曰：掌*[宫]*中布张诸*(衣)**[亵]*物。[一]左右丞各一人。</p>
              <p>　　注[一]汉官曰：&quot;从官录事一人，员吏十九人。&quot;</p>
              <p>　　尚方令一人，六百石。本注曰：掌上手工作御刀□诸好器物。[一]丞一人。</p>
              <p>　　注[一]汉官曰：&quot;员吏十三人，吏从官六人。&quot;</p>
              <p>　　尚书令一人，千石。本注曰：承秦所置，[一]武帝用宦者，更为中书谒者令，成帝用士人，复故。掌凡选署及奏下尚书曹文书事。[二]</p>
              <p>　　注[一]荀绰晋百官表注曰：&quot;唐、虞官也。诗云'仲山甫王之喉舌'，盖谓此人。&quot;</p>
              <p>　　注[二]蔡质汉仪曰：&quot;故公为之者，朝会*(不)*[下]陛奏事，增秩二千石，故自佩铜印墨绶。&quot;</p>
              <p>　　尚书仆射一人，六百石。本注曰：署尚书事，令不在则奏下事。[一]</p>
              <p>　　注[一]蔡质汉仪曰：&quot;仆射主封门，掌授廪假钱谷。凡三公、列卿、将、大夫、五营校尉行复道中，遇尚书仆射、左右丞郎、御史中丞、侍御史，皆避车豫相回避。卫士传不得迕台官，台官过后乃得去。&quot;臣昭案：献帝分置左、右仆射，建安四年以荣邵为尚书左仆射是也。献帝起居注曰：&quot;邵卒官，赠执金吾。&quot;</p>
              <p>　　尚书六人，六百石。本注曰：成帝初置尚书四人，[一]分为四曹：[二]常侍曹尚书主公卿事；[三]二千石曹尚书主郡国二千石事；[四]民曹尚书主凡吏上书事；[四]客曹尚书主外国夷狄事。[六]世祖承遵，后分二千石曹，又分客曹为南主客曹、北主客曹，[七]凡六曹。[八]左右丞各一人，四百石。本注曰：掌录文书期会。左丞主吏民章报及驺伯史。[九]右丞假署印绶，及纸笔墨诸财用库藏。[一０]侍郎三十六人，四百石。本注曰：一曹有六人，主作文书起草。[一一]令史十八人，二百石。本注曰：曹有三，主书。后增剧曹三人，合二十一人。</p>
              <p>　　[一二]</p>
              <p>　　注[一]韦昭曰：&quot;尚，奉也。&quot;</p>
              <p>　　注[二]汉旧仪曰：&quot;初置五曹，有三公曹，主断狱。&quot;蔡质汉仪曰：&quot;典天下岁尽集课事。三公尚书二人，典三公文书。吏曹尚书典选举斋祀，属三公曹。灵帝末，梁鹄为选部尚书。&quot;</p>
              <p>　　注[三]蔡质汉仪曰：&quot;主常侍黄门御史事，世祖改曰吏曹。&quot;</p>
              <p>　　注[四]汉旧仪曰：&quot;亦云主刺史。&quot;蔡质汉仪曰：&quot;掌中*(郎)**[都]*官水火、盗贼、辞讼、罪眚。&quot;</p>
              <p>　　注[五]蔡质汉旧仪曰：&quot;典缮治功作，监池、苑、囿、盗贼事。&quot;</p>
              <p>　　注[六]尚书：&quot;龙作纳言，出入帝命。&quot;应劭曰：&quot;今尚书官，王之喉舌。&quot;</p>
              <p>　　注[七]蔡质汉仪曰：&quot;天子出猎，驾，御府曹郎属之。&quot;</p>
              <p>　　注[八]周礼天官有司会，郑玄曰&quot;若今尚书&quot;。</p>
              <p>　　注[九]蔡质汉仪曰：&quot;总典台中纲纪，无所不统。&quot;</p>
              <p>　　注[一０]蔡质汉仪曰：&quot;右丞与仆射对掌授廪假钱谷，与左丞无所不统。凡中宫漏夜尽，鼓鸣则起，钟鸣则息。卫士甲乙徼相传，甲夜毕，传乙夜，相传尽五更。卫士传言五更，未明三刻后，鸡鸣，卫士踵丞郎趋严上台，不畜宫中鸡，汝南出鸡鸣，卫士候朱爵门外，专传鸡鸣于宫中。&quot;应劭曰：&quot;楚歌，今鸡鸣歌也。&quot;晋太康地道记曰：&quot;后汉固始、阳、公安、细阳四县卫士，习此曲于阙下歌之，今鸡鸣是也。&quot;</p>
              <p>　　注[一一]蔡质汉仪曰：&quot;尚书郎初从三署诣台试，初上台称守尚书郎，中岁满称尚书郎，三年称侍郎。客曹郎主治羌胡事，剧迁二千石或刺史，其公迁为县令，秩满自占县去，诏书赐钱三万与三台祖饯，余官则否。治严一月，准谒公卿陵庙乃发。御史中丞遇尚书丞、郎，避车执板住揖，丞、郎坐车举手礼之，车过远乃去。尚书言左右丞，敢告知如诏书律令。郎见左右丞，对揖无敬，称曰左右君。丞、郎见尚书，执板对揖，称曰明时。见令、仆射，执板拜，朝贺对揖。&quot;</p>
              <p>　　注[一二]古今注曰：&quot;永元三年七月，增尚书令史员。功满未尝犯禁者，以补小县，墨绶。&quot;蔡质曰：&quot;皆选兰台、符节上称简精练有吏能为之。&quot;决录注曰：</p>
              <p>　　&quot;故事尚书郎以令史久缺补之，世祖始改用孝廉为郎，以孝廉丁邯补焉。邯称病不就。诏问：'实病？羞为郎乎？'对曰：'臣实不病，耻以孝廉为令史职耳！'世祖怒曰：'虎贲灭头杖之数十。'诏曰：'欲为郎不？'邯曰：'能杀臣者陛下，不能为郎者臣。'中诏遣出，竟不为郎。邯字叔春，京兆阳陵人也。有高节，正直不挠，后拜汾阴令，治有名螅迁汉中太守。妻弟为公孙述将，收妻送南郑狱，免冠徒跣自陈。诏曰：'汉中太守妻乃系南郑狱，谁当搔其背垢者？</p>
              <p>　　悬牛头，卖马脯，盗跖行，孔子语。以邯服罪，且邯一妻，冠履勿谢。'治有异，卒于官。&quot;</p>
              <p>　　符节令一人，六百石。本注曰：为符节台率，主符节事。凡遣使掌授节。尚符玺郎中四人。本注曰：旧二人在中，主玺及虎符、竹符之半者。[一]符节令史，二百石。本注曰：掌书。[二]</p>
              <p>　　注[一]汉官曰：&quot;当得明法律郎。&quot;周礼掌节有虎节、龙节，皆金也。干宝注曰：</p>
              <p>　　&quot;汉之铜虎符，则其制也。&quot;周礼又曰：&quot;以英荡辅之。&quot;干宝曰：&quot;英，刻书也。荡，竹箭也。刻而书其所使之事，以助三节之信，则汉之竹使符者，亦取则于故事也。&quot;</p>
              <p>　　注[二]魏氏春秋曰：&quot;中平六年，始复节上赤葆。&quot;</p>
              <p>　　御史中丞一人，千石。本注曰：御史大夫之丞也。旧别监御史在殿中，密举非法。[一]及御史大夫转为司空，因别留中，为御史台率，[二]后又属少府。治书侍御史二人，六百石。本注曰：掌选明法律者为之。凡天下诸谳疑事，掌以法律当其是非。[三]侍御史十五人，六百石。本注曰：掌察举非法，受公卿k吏奏事，有违失举劾之。凡郊庙之祠及大朝会、大封拜，则*(一)*[二]人监威仪，有违失则劾奏。[四]</p>
              <p>　　注[一]周礼：&quot;*[小宰]*掌建邦之宫刑，以主治王宫之政令。&quot;干宝注曰：&quot;若御史中丞。&quot;</p>
              <p>　　注[二]风俗通曰：&quot;尚书、御史台，皆以官苍头为吏，主赋舍，凡守其门户。&quot;</p>
              <p>　　蔡质汉仪曰：&quot;丞，故二千石为之，或选侍御史高第，执宪中司，朝会独坐，内掌兰台，督诸州刺史，纠察百寮，出为二千石。&quot;魏志曰：&quot;建安置御史大夫，不领中丞，置长史一人。&quot;</p>
              <p>　　注[三]蔡质汉仪曰：&quot;选御史高第补之。&quot;胡广曰：&quot;孝宣感路温舒言，秋季后请谳。时帝幸宣室，斋居而决事，令侍御史二人治书，御史起此。后因别置，冠法冠，秩百石，有印绶，与符节郎共平廷尉奏事，罪当轻重。&quot;荀绰晋百官表注曰：&quot;惠帝以后，无所平治，备位而已。&quot;</p>
              <p>　　注[四]蔡质汉仪曰：&quot;其二人者更直。执法省中者，皆纠察百官，督州郡。公法府掾属高第补之。初称守，满岁拜真，出治剧为刺史、二千石，平迁补令。见中丞，执板揖。&quot;</p>
              <p>　　兰台令史，六百石。本注曰：掌奏及印工文书。</p>
              <p>　　 Uc右属少府。本注曰：职属少府者，自太医、上林凡四官。自侍中至御史，皆以文属焉。承秦，凡山泽陂池之税，名曰禁钱，属少府。世祖改属司农，考工转属太仆，都水属郡国。孝武帝初置水衡都尉，秩比二千石，别主上林苑有离宫燕休之处，世祖省之，并其职于少府。每立秋刘之日，辄暂置水衡都尉，事讫乃罢之。少府本六丞，省五。又省汤官、织室令，置丞。又省上林十池监，胞人长丞，宦者、昆台、[一]璺[二]三令，二十一丞。又省水衡属官令、长、丞、尉二十余人。章和以下，中官稍广，加尝药、太官、御者、钩盾、尚方、考工、别作监，皆六百石，宦者为之，转为兼副，或省，故录本官。[三]</p>
              <p>　　注[一]昆台本名甘泉居室，武帝改。</p>
              <p>　　注[二]璺杀久左弋，武帝改。</p>
              <p>　　注[三]蔡质汉仪曰：&quot;少府符着出见都官从事，持板。都官从事入少府见符着，持板。&quot;汉官目录曰：&quot;右三卿，司空所部。&quot;</p>
              <p>　　校勘记</p>
              <p>　　三五八九页九行从官二人按：汲本&quot;二&quot;作&quot;三&quot;，孙辑本汉官同。</p>
              <p>　　三五九０页四行汉*(书)**[官]*曰校补引柳从辰说，谓&quot;书&quot;当作&quot;官&quot;，诸本皆未正。今据改。</p>
              <p>　　三五九０页六行亦云二千石按：此承上文&quot;秩千石&quot;而言，&quot;二&quot;字疑衍。</p>
              <p>　　三五九０页一二行导官令宋书百官志&quot;导官令&quot;下引司马相如封禅书&quot;导一茎六穗于庖&quot;，史记司马相如传&quot;导&quot;作&quot;迟&quot;。按：说文云&quot;迟，迟米也，从禾道声。司马相如曰'迟一茎六穗'也&quot;。是&quot;导官令&quot;之&quot;导&quot;当从禾作&quot;迟&quot;。</p>
              <p>　　三五九一页一０行准平则民不失职按：校补谓&quot;准平&quot;殿本注作&quot;平准&quot;，与今本盐铁论合。</p>
              <p>　　三五九一页一三行必苦女工茧税按：校补谓&quot;茧税&quot;今本盐铁论作&quot;再税&quot;。</p>
              <p>　　三五九一页一七行斡官铁市两长丞汲本、殿本&quot;斡&quot;作&quot;干&quot;。按：汉书百官表作&quot;斡&quot;，注如淳曰：&quot;斡音莞，或作'干'，干，主也。&quot;</p>
              <p>　　三五九二页三行四人斗*(石)**[食]*据汲本、殿本改。</p>
              <p>　　三五九三页二行上林苑令一人按：此与下&quot;主苑中禽兽&quot;两&quot;苑&quot;字，原皆作&quot;菀&quot;，菀苑本通，然以下&quot;苑中丞&quot;等之&quot;苑&quot;，皆不作&quot;菀&quot;，今改归一律。</p>
              <p>　　注同。</p>
              <p>　　三五九三页五行本注曰无员按：集解引钱大昕说，谓案朱穆传，言汉家旧典，置侍中、中常侍各一人，黄门侍郎一人。宦者传永平中始置员数，中常侍四人，小黄门十人，自明帝迄乎延平，其员稍增，中常侍至有十人，小黄门二十人。</p>
              <p>　　此志于侍中、中常侍、黄门侍郎、小黄门皆云无员，亦未深考耳。</p>
              <p>　　三五九三页一三行顾问应对给事按：&quot;给事&quot;二字应移入下行&quot;黄门侍郎&quot;上，说详下。</p>
              <p>　　三五九三页一四行黄门侍郎按：沉家本谓应作&quot;给事黄门侍郎&quot;。&quot;给事&quot;二字误在前一行之末。宋志云&quot;汉东京曰给事黄门侍郎&quot;，此其证也。隋炀帝时始去&quot;给事&quot;之名，见隋志。</p>
              <p>　　三五九三页一四行朝见于殿上按：汲本、殿本&quot;上&quot;作&quot;中&quot;。</p>
              <p>　　三五九四页六行*[本注曰]*宦者无员据殿本补。</p>
              <p>　　三五九四页一二行皆四百石黄绶按：集解引钱大昕说，谓&quot;黄绶&quot;二字疑衍，公卿以下绶制已见舆服志，不应单出此条。</p>
              <p>　　三五九五页四行典官婢侍使按：校补谓&quot;侍使&quot;当依周礼酒人注作&quot;侍史&quot;。</p>
              <p>　　三五九六页八行掌*[宫]*中布张诸*(衣)**[□]*物据汉书宣帝纪注引续汉书志补改。按：集解引惠栋说，谓黄图引续汉书曰&quot;掌宫中步帐□物&quot;，宣帝纪亦引作&quot;□物&quot;，误作&quot;衣&quot;也。校补引钱大昕说，谓宣帝纪注亦引作&quot;掌宫中&quot;，知志文&quot;掌&quot;下亦脱&quot;宫&quot;字。</p>
              <p>　　三五九六页九行从官录事一人按：汲本、殿本&quot;录事&quot;作&quot;禄士&quot;，孙辑汉官同。</p>
              <p>　　三五九六页一三行奏下尚书曹文书事按：汲本无&quot;曹&quot;字。</p>
              <p>　　三五九六页一五行朝会*(不)**[下]*陛奏事集解引惠栋说，谓以汉官仪、汉官典职校之，乃下陛奏事，&quot;下&quot;讹&quot;不&quot;。今据改。</p>
              <p>　　三五九七页四行成帝初置尚书四人按：集解引惠栋说，谓&quot;成帝&quot;当作&quot;武帝&quot;。</p>
              <p>　　应劭汉官仪云尚书四员，武帝置，成帝加一为五。有三公曹，主断狱。世祖分为六曹，并一令一仆，谓之八座。又引李祖说，谓前书成帝建武四年，初置尚书五人，中以一人为仆射。注云四人，别仆射言。</p>
              <p>　　三五九七页七行左右丞各一人按：左右丞与下侍郎原皆提行，校补谓左右丞、侍郎皆尚书官属，不应提行。今从之。</p>
              <p>　　三五九七页八行侍郎三十六人按：集解引惠栋说，谓一作&quot;三十五人&quot;，一作&quot;三十四人&quot;。</p>
              <p>　　三五九七页一五行掌中*(郎)*[都]官水火盗贼辞讼罪眚按：集解本据通典改&quot;郎&quot;为&quot;都&quot;，今从之。</p>
              <p>　　三五九九页七行干宝注曰按：&quot;干&quot;原作&quot;于&quot;，径据集解本改，下同。</p>
              <p>　　三五九九页七行以英荡辅之按：&quot;荡&quot;周礼作&quot;&quot;。</p>
              <p>　　三五九九页一五行则*(一)*[二]人监威仪据汲本、殿本改。</p>
              <p>　　三五九九页一六行周礼[小宰]掌建邦之宫刑据集解引惠栋说补。</p>
              <p>　　三六００页一行主赋舍按：汲本&quot;赋&quot;作&quot;贼&quot;。</p>
              <p>　　三六００页一行或选侍御史高第按：汲本、殿本&quot;选&quot;作&quot;迁&quot;，疑误，下注引汉仪&quot;选御史高第补之&quot;，可证。</p>
              <p>　　三六００页四行令侍御史二人治书御史起此按：&quot;御史起此&quot;上疑脱&quot;治书&quot;二字。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='125.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='127.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
