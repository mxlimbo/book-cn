<html>
<head>
<title>后汉书志第四　礼仪上</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="103.htm"><img src="last.gif" width="46" height="15" border="0"></a><img src="bg.gif" width="40" height="30"><a href="105.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书志第四　礼仪上</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　合朔立春五供上陵冠夕牲耕高C养老先蚕祓禊 
              <p>　　夫威仪，所以与君臣，序六亲也。若君亡君之威，臣亡臣之仪，上替下陵，此谓大乱。大乱作，则k生受其殃，可不慎哉！故记施行威仪，以为礼仪志。[一]</p>
              <p>　　注[一]谢沉书曰：&quot;太傅胡广博综旧仪，立汉制度，蔡邕依以为志，谯周后改定以为礼仪志。&quot;</p>
              <p>　　礼威仪，每月朔旦，太史上其月历，有司、侍郎、尚书见读其令，奉行其政。</p>
              <p>　　朔前后各二日，皆牵羊酒至社下以祭日。日有变，割羊以祠社，用救日*(日)*变。执事者冠长冠，衣o单衣，绛领袖*(绿)**[缘]*中衣，绛佟酰以行礼，如故事。[一]</p>
              <p>　　注[一]公羊传曰：&quot;日有食之，鼓，用牲于社，求乎阴之道也。以朱丝萦社，或曰胁之，或曰为。恐人犯之，故萦之也。&quot;何休曰：&quot;胁之与责求同义。社者，土地之主也。月者，土地之精也。上系于天而犯日，故鸣鼓而攻之，胁其本也。朱丝萦之，助阳抑阴也。或曰为者，社者土地之主尊也，为日光尽，天冥，恐人犯历之，故萦之。然此说非也。先言鼓，后言用牲者，明先以尊者命责之，后以臣子礼接之，所以为顺也。&quot;白虎通曰：&quot;日食必救之，阴侵阳也。</p>
              <p>　　鼓攻之，以阳责阴也。故春秋'日食，鼓，用牲于社'。所以必用牲者，*(土)**[社]*地别神也，尊之，不敢虚责也。日食、大水则鼓，用牲，大旱则雩祭求雨，非虚言也。助阳责下，求阴之道也。&quot;决疑要注曰：&quot;凡救日食，皆着赤帻，以助阳也。日将食，天子素服避正殿，内外严。日有变，伐鼓闻音，侍臣着赤帻，带□入侍，三台令史已*(下)**[上]*皆持□立其户前，]尉卿驱驰绕宫，察巡守备，周而复始。日复常，乃皆罢*(之)*。&quot;</p>
              <p>　　立春之日，夜漏未尽五刻，京师百官皆衣青衣，郡国县道官下至斗食令史皆服青帻，立青幡，施土牛耕人于门外，以示兆民，至立夏。唯武官不。立春之日，下宽大书曰：&quot;制诏三公：方春东作，敬始慎微，动作从之。罪非殊死，且勿案验，皆须麦秋。退贪残，进柔良，下当用者，如故事。&quot;[一]</p>
              <p>　　注[一]月令曰：&quot;命相布德和令。&quot;蔡邕曰：&quot;即此诏之谓也。&quot;献帝起居注曰：</p>
              <p>　　&quot;建安二十二年二月壬申，诏书绝，立春宽缓诏书不复行。&quot;</p>
              <p>　　正月上丁，祠南郊。[一]礼毕，次北郊，明堂，高庙，世祖庙，谓之五供。五供毕，以次上陵。</p>
              <p>　　注[一]白虎通曰：&quot;春秋传曰'以正月上辛'；尚书曰'丁巳，用牲于郊，牛二'。</p>
              <p>　　先甲三日，辛也，后甲三日，丁也，皆可接事昊天之日。&quot;</p>
              <p>　　西都旧有上陵。东都之仪，百官、四姓亲家妇女、公主、诸王大夫、[一]外国朝者侍子、郡国计吏会陵。昼漏上水，大鸿胪设九宾，随立寝殿前。[二]钟鸣，谒者治礼引客，k臣就位如仪。乘舆自东厢下，太常导出，西向拜，*(止)**[折]*旋升阼阶，拜神坐。退坐东厢，西向。侍中、尚书、陛者皆神坐后。公卿k臣谒神坐，太官上食，太常乐奏食举，*[舞]*文始、五行之舞。[三]*(礼)*乐阕，*(君)**[k]*臣受赐食毕，郡国上计吏以次前，当神轩占其郡*[国]*谷价，民所疾苦，欲神知其动静。孝子事亲尽礼，敬爱之心也。周如礼。[四]最后亲陵，遣计吏，赐之带佩。八月饮酎，上陵，礼亦如之。[五]</p>
              <p>　　注[一]蔡邕独断曰：&quot;凡与先后有瓜葛者。&quot;</p>
              <p>　　注[二]薛综曰：&quot;九宾谓王、侯、公、卿、二千石、六百石下及郎、吏、匈奴侍子，凡九等。&quot;</p>
              <p>　　注[三]前书志曰：&quot;文始舞者，本韶舞也，高祖六年更名文始，以示不相袭也。</p>
              <p>　　五行舞者，本周舞也，秦始皇二十六年更名五行之舞也。&quot;</p>
              <p>　　注[四]谢承书曰：&quot;建宁五年正月，车驾上原陵，蔡邕为司徒掾，从公行，到陵，见其仪，忾然谓同坐者曰：'闻古不墓祭。朝廷有上陵之礼，始*(为)**[谓]*可损。今见*(威)**[其]*仪，察其本意，乃知孝明皇帝至孝恻隐，不可易旧。'或曰：'本意云何？''昔京师在长安时，其礼不可尽得闻也。光武即世，始葬于此。明帝嗣位u年，k臣朝正，感先帝不复闻见此礼，乃帅公卿百僚，就园陵而创焉。</p>
              <p>　　尚书*(陛)**[阶]*西*(陛为)**[祭设]*神坐，天子事亡如事存之意。苟先帝有瓜葛之属，男女毕会，王、侯、大夫、郡国计吏，各向神坐而言，庶几先帝神魂闻之。今者日月久远，后生非时，人但见其礼，不知其哀。以明帝圣孝之心，亲服三年，久在园陵，初兴此仪，仰察几筵，下顾k臣，悲切之心，必不可堪。'邕见太傅胡广曰：'国家礼有烦而不可省者，不知先帝用心周密之至于此也。'广曰：'然。子宜载之，以示学者。'邕退而记焉。&quot;鱼豢曰：&quot;孝明以正月旦，百官及四方来朝者，上原陵朝礼，是谓甚违古不墓祭之义。&quot;臣昭以为邕之言然。</p>
              <p>　　注[五]丁孚汉仪曰：&quot;酎金律，文帝所加，以正月旦作酒，八月成，名酎酒。因*(合)**[令]*诸侯助祭贡金。&quot;汉律金布令曰：&quot;皇帝斋宿，亲帅k臣承祠宗庙，k臣宜分奉请。诸侯、列侯各以民口数，率千口奉金四两，奇不满千口至五百口亦四两，皆会酎，少府受。又大鸿胪食邑九真、交址、日南者，用犀角长九寸以上若h瑁甲一，郁林用象牙长三尺以上若翡翠各二十，准以当金。&quot;汉书仪曰：&quot;皇帝惟八月酎，车驾夕牲，牛以绛衣之。皇帝暮视牲，以鉴燧取水于月，以火燧取火于日，为明水火。左袒，以水沃牛右肩，手执鸾刀，以切牛毛荐之，而即更衣，*(巾)*侍*[中]*上熟，乃祀*(之)*。&quot;</p>
              <p>　　凡斋，天地七日，宗庙、山川五日，小祠三日。斋日内有污染，解斋，副y行礼。先斋一日，有污秽灾变，斋祀如仪。大丧，唯天郊越绋而斋，地以下皆百日后乃斋，如故事。[一]</p>
              <p>　　注[一]魏文帝诏曰：&quot;汉氏不拜日于东郊，而旦夕常于殿下东面拜日，烦亵似家人之事，非事天交神之道也。&quot;于是朝日东门之外，将祭必先夕牲，其仪如郊。</p>
              <p>　　正月甲子若丙子为吉日，可加元服，仪从冠礼。乘舆初*[加]*缁布进贤，次爵弁，次武弁，次通天。*(以据)**[冠讫]*，皆于高祖庙如礼谒。[一]王公以下，初加进贤而已。[二]</p>
              <p>　　注[一]冠礼曰：&quot;成王冠，周公使祝雍*[祝王]*，曰：'辞达而勿多也。'祝雍曰：'*[使王]*近于民，远于年，远于佞，近于义，啬于*[时，惠于]*财，任贤使能。'&quot;博物记曰：&quot;孝昭帝冠辞曰：'陛下は韵鹊壑光耀，以承皇天之嘉禄，钦奉仲春之吉辰，普尊大道之郊域，秉率百福之休灵，始加昭明之元服。推远冲孺之幼志，蕴积文武之就德，肃勤高祖之清庙，六合之内，靡不蒙德，永永与天无极。'&quot;献帝传曰&quot;兴平元年正月甲子，帝加元服，司徒淳于嘉为宾，加赐玄c驷马，*[赐]*贵人、*(公主)**[王、公]*、卿、司隶*[校尉]*、城门五校及侍中、尚书、给事黄门侍郎各一人为太子舍人&quot;也。</p>
              <p>　　注[二]献帝起居注曰：&quot;建安十八年正月壬子，济北王加冠户外，以见父母。给事黄门侍郎刘瞻兼侍中，假貂蝉加济北王，给之。&quot;</p>
              <p>　　正月，天郊，夕牲。[一]昼漏未尽十八刻初纳，夜漏未尽八刻初纳，[二]进熟献，太祝送，旋，皆就燎位，宰祝举火燔柴，火然，天子再拜，兴，有司告事毕也。明堂、五郊、宗庙、太社稷、六宗夕牲，皆以昼漏*[未尽]*十四刻初纳，夜漏未尽七刻初纳，进熟献，送神，还，有司告事毕。六宗燔燎，火大然，有司告事毕。</p>
              <p>　　注[一]周礼&quot;展牲&quot;，干宝曰&quot;若今夕牲&quot;。又郊仪，先郊日未晡五刻夕牲，公卿京尹官悉至坛东就位，太祝吏牵牲入，到榜，廪牺令跪曰：&quot;请省牲。&quot;举手曰：&quot;]。&quot;太祝令绕牲，举手曰：&quot;充。&quot;太史令牵牲就庖，*[以二陶]*豆酌毛血，其一奠天神坐前，其一奠太祖坐前。今之郊祀然也。</p>
              <p>　　注[二]干宝周官注曰：&quot;纳，亨纳。牲将告杀，谓向祭之*(辰)**[晨]*也。&quot;</p>
              <p>　　正月始耕。[一]昼漏上水初纳，执事告祠先农，已享。[二]耕时，有司请行事，就耕位，天子、三公、九卿、诸侯、百官以次耕。[三]力田种各i讫，有司告事毕。[四]是月令曰：&quot;郡国守相皆劝民始耕，如仪。诸行出入皆鸣钟，皆作乐。</p>
              <p>　　其有灾眚，有他故，若请雨、止雨，皆不鸣钟，不作乐。&quot;[五]</p>
              <p>　　注[一]月令曰：&quot;天子亲载耒耜，措之参保介之御闲，帅三公、九卿，躬耕帝藉。&quot;</p>
              <p>　　卢植注曰：&quot;帝，天也。藉，耕也。&quot;</p>
              <p>　　注[二]贺循藉田仪曰：&quot;汉耕日，以太牢祭先农于田所。&quot;春秋传曰：&quot;耕藉之礼，唯斋三日。&quot;左传曰：&quot;h人藉稻。&quot;杜预注曰：&quot;藉稻，履行之。&quot;薛综注二京赋曰：&quot;为天神借民力于此田，故名曰帝藉。田在国之辰地。&quot;干宝周礼注曰：&quot;古之王者，贵为天子，富有四海，而必私置藉田，盖其义有三焉：一曰，以奉宗庙，亲致其孝也；二曰，以训于百姓在勤，勤则不匮也；三曰，闻之子孙，躬知稼穑之艰难无*(违)**[逸]*也。&quot;</p>
              <p>　　注[三]郑玄注周礼曰：&quot;天子三推，公五推，卿、诸侯九推，庶人终于千亩。庶人谓徒三百人也。&quot;月令章句曰：&quot;卑者殊劳，故三公五推。礼，自上以下，降杀以两，劳事反之。诸侯上当有孤卿七推，大夫十二，士终亩，可知也。&quot;卢植注礼记曰：&quot;天子耕藉，一发九推耒。周礼，二耜为耦，一耜之伐，广尺深尺。</p>
              <p>　　伐，发也。天子及三公，坐而论道，参五职事，故三公以五为数。卿、诸侯当究成天子之职事，故以九为数。伐皆三者，礼以三为文。&quot;</p>
              <p>　　注[四]史记曰：汉文帝诏云：&quot;农，天下之本。其开藉田，朕躬耕，以给宗庙粢盛。&quot;应劭曰：&quot;古者天子耕藉田千亩，为天下先。藉者，帝王典籍之常也。&quot;</p>
              <p>　　而应劭风俗通又曰：&quot;古者使民如借，故曰藉田。&quot;郑玄曰：&quot;藉之言借也。王一耕之，使庶人耘T终之。&quot;卢植曰：&quot;藉，耕也。春秋传曰'h人藉稻'，故知藉为耕也。&quot;韦昭曰：&quot;借民力以治之，以奉宗庙；且以劝率天下，使务农也。&quot;</p>
              <p>　　杜预注曰：&quot;h人藉稻，其君自出藉稻，盖履行之。&quot;瓒曰：&quot;藉，蹈藉也。本以躬亲为义，不得以假借为称也。&quot;汉书仪曰：&quot;春始东耕于藉田，官祠先农。</p>
              <p>　　先农即神农炎帝也。祠以一太牢，百官皆从，大赐三辅二百里孝悌、力田、三老帛。种百谷万斛，为立藉田仓，置令、丞。谷皆以给祭天地、宗庙、k神之祀，以为粢盛。皇帝躬秉耒耜而耕，古为甸师官。&quot;贺循曰：&quot;所种之谷，黍、稷、r、。，早也。r，晚也。&quot;干宝周礼注曰：&quot;r，晚*[谷]*，G稻之属。，*(陵)**[早]*谷，黍稷之属。&quot;</p>
              <p>　　注[五]春秋释z曰：&quot;汉家郡守行大夫礼，鼎俎笾豆，工歌县。&quot;何休曰：&quot;汉家法陈师，置守相，故行其乐也。&quot;</p>
              <p>　　仲春之月，立高C祠于城南，祀以特牲。[一]</p>
              <p>　　注[一]月令：&quot;玄鸟至之日，以太牢祠。&quot;诗曰：&quot;克克祀，以弗无子。&quot;毛苌传曰：&quot;弗，去无子求有子。古者必立郊C焉。玄鸟至之日，以太牢祀于郊C，天子亲往，后妃帅九嫔御，乃礼天子所御，带以弓~，授以弓矢，于郊C之前。&quot;</p>
              <p>　　郑玄注云：&quot;弗之言祓也。祀上帝于郊C，以祓无子之疾而得福也。&quot;月令章句曰：&quot;高，尊也。C，祀也。吉事先见之象也。盖为人所以祈子孙之祀。玄鸟感阳而至，其来主为孚乳蕃滋，故重其至日，因以用事。契母简狄，盖以玄鸟至日有事高C而生契焉。故诗曰：'天命玄鸟，降而生商。'~，弓衣也。祀以高C之命，饮之以醴，带以弓衣，尚使得男也。&quot;离骚曰：&quot;简狄在台喾何宜？玄鸟致*(胎)**[贻]*女何嘉？&quot;王逸曰：&quot;言简狄侍帝喾于台上，有飞燕堕其卵，嘉而吞之，因生契。&quot;郑玄注礼记曰：&quot;后王以为C官嘉祥，而立其祠。&quot;卢植注云：&quot;玄鸟至时，阴阳中，万物生，故于是以三牲请子于高C之神。</p>
              <p>　　居明显之处，故谓之高。因其求子，故谓之C。以为古者有媒氏之官，因以为神。&quot;晋元康中，高C坛上石破，诏问出何经典，朝士莫知。博士束hE曰：&quot;汉武帝晚得太子，始为立高C之祠。高C者，人之先也。故立石为主，祀以太牢。&quot;</p>
              <p>　　明帝永平二年三月，上始帅k臣躬养三老、五更于辟雍。[一]行大射大礼。[二]</p>
              <p>　　郡、县、道行乡饮酒于学校，皆祀圣师周公、孔子，牲以犬。[三]于是七郊礼乐三雍之义备矣。</p>
              <p>　　注[一]孝经援神契曰：&quot;尊三老者，父象也。谒者奉几，安车轮，供绥执*[授，兄]*事五更，宠以度，接礼交容，谦恭顺貌。&quot;宋均曰：&quot;三老，老人知天、地、人事者。奉几，授三老也。安车，坐乘之车。轮，蒲里轮。供绥，三老就车，天子亲执绥授之。五更，老人知五行更代之事者。度，法也。度以宠异之也。&quot;</p>
              <p>　　郑玄注礼记曰：&quot;皆年老更事致仕者也。名三五者，取象三辰五星，天所因以照明天下者。&quot;玄又一注：&quot;皆老人更知三德五事者也。&quot;应劭汉官仪曰：&quot;三老、五更，三代所尊也。安车轮，送迎至家，天子独拜于屏。三者，道成于天、地、人。老者，久也，旧也。五者，训于五品。更者，五世长子，更更相代，言其能以善道改更己也。三老、五更皆取有首妻，男女完具。&quot;臣昭案：桓荣五更，后除兄子二人补四百石，则荣非长子矣。蔡邕曰：&quot;五更，长老之称也。&quot;</p>
              <p>　　注[二]袁山松书曰：&quot;天子皮弁素积，亲射大侯。&quot;</p>
              <p>　　注[三]郑玄注仪礼曰&quot;狗取择人&quot;，孟冬亦如之。石渠论曰：&quot;乡射合乐，而大射不，何也？韦玄成曰：'乡人本无乐，故于岁时合乐以同其意。诸侯故自有乐，故不复合乐。'&quot;郑玄注乡饮酒礼曰：&quot;今郡国十月行乡饮酒礼，党正每岁邦索鬼神而祭祀，则以礼属民而饮酒于序，以正齿位之礼。凡乡党饮酒，必于民聚之时，欲其见化知尚贤尊长也。玄冠衣皮弁服，与礼异。&quot;服虔、应昭曰，汉家郡县飨射祭祀，皆假士礼而行之。乐县笙磬笾俎，皆如士制。</p>
              <p>　　养三老、五更之仪，先吉日，司徒上太傅若讲师故三公人名，用其德行年耆高者一人为老，次一人为更也。[一]皆服都大袍单衣，o缘领袖中衣，冠进贤，扶*(玉)**[王]*杖。五更亦如之，不杖。皆斋于太学讲堂。[二]其日，乘舆先到辟雍礼殿，御坐东厢，遣使者安车迎三老、五更。天子迎于门屏，交礼，道自阼阶，三老升自宾阶。至阶，天子揖如礼。三老升，东面，三公设几，九卿正履，天子亲袒割牲，执酱而馈，执爵而S，祝鲠在前，祝在后。[三]五更南面，公进供礼，亦如之。[四]明日皆诣阙谢恩，以见礼遇大尊显故也。[五]</p>
              <p>　　注[一]卢植礼记注曰：&quot;选三公老者为三老，卿大夫中之老者为五更，亦参五之也。&quot;</p>
              <p>　　注[二]月令章句曰：&quot;三公，国老也。五更，庶老也。&quot;</p>
              <p>　　注[三]礼记曰：&quot;天子适馔省醴，养老之珍具，遂发咏焉。退，修之以孝养；反，升歌清庙。&quot;孝养之诗也。</p>
              <p>　　注[四]谯周五经然否曰：&quot;汉初或云三老E天子拜，遭王莽之乱，法度残缺。汉中兴，定礼仪，k臣欲令三老E拜。城门校尉董钧驳曰：'养三老，所以教事父之道也。若E拜，是使天下E子拜也。'诏从钧议。&quot;谯周论之曰：&quot;礼，尸服上服，犹以非亲之故E子拜，士见异国君亦E拜，是皆不得视犹子也。&quot;虞喜曰：&quot;且据汉仪，于门屏交礼，交礼即E拜。中兴谬从钧议，后革之，深得其意。&quot;</p>
              <p>　　注[五]前书礼乐志曰：&quot;显宗*(因)**[宗]*祀光武皇帝于明堂，养三老、五更于辟雍，威仪既盛矣；德化未流洽者，以其礼乐未具，k下无所诵说，而庠序尚未设之故也。孔子曰：'譬如为山，未成一篑，止，吾止也。'&quot;是月，皇后帅公卿诸侯夫人蚕。[一]祠先蚕，礼以少牢。[二]</p>
              <p>　　注[一]丁孚汉仪曰：&quot;皇后出，乘鸾辂，青羽盖，驾驷马，龙旗九旒，大将军妻参乘，太仆妻御，前鸾旗车，皮轩S戟，雒阳令奉引，亦千乘万骑。车府令设卤簿驾，公、卿、五营校尉、司隶校尉、河南尹妻皆乘其官车，带夫本官绶，从其官属导从皇后。置虎贲、羽林骑，戎头、黄门鼓吹，五帝车，女骑夹毂，执法御史在前后，亦有金钲黄钺，五将导。桑于蚕宫，手三盆于茧馆，毕，还宫。&quot;月令曰：&quot;禁妇人无观。&quot;案谷永对称&quot;四月壬子，皇后蚕桑之日也&quot;，则汉桑亦用四月。</p>
              <p>　　注[二]汉旧仪曰：&quot;春桑生而皇后*(视)**[亲]*桑于菀中。蚕室养蚕千薄以上。</p>
              <p>　　祠以中牢羊豕，*(今)**[祭]*蚕神曰菀窳妇人、寓氏公主，凡二神。k臣妾从桑还，献于茧观，皆赐从桑者*(乐)**[丝]*。皇后自行。凡蚕丝絮，织室以作祭服。祭服者，冕服也。天地宗庙k*(臣)**[神]*五时之服。其皇帝得以作缕缝衣，*[皇后]*得以作巾絮而已。置蚕官令、丞，诸天下官*[下法]*皆诣蚕室，*(亦)**[与]*妇人从事，故旧有东西织室作*(法)**[治]*。&quot;晋后祠先蚕。先蚕坛高一丈，方二丈，为四出陛，陛广五尺，在采桑坛之东南。</p>
              <p>　　是月上巳，官民皆e于东流水上，曰洗濯祓除去宿垢M为大e。e者，言阳气布畅，万物讫出，始e之矣。[一]</p>
              <p>　　注[一]谓之禊也。风俗通曰：&quot;周礼'女巫掌岁时以祓除疾病'。禊者，e也。</p>
              <p>　　春者，蠢也，蠢*[蠢]*摇动也。尚书'以殷仲春，厥民析'，言人解析也。&quot;蔡邕曰：&quot;论语'暮春者，春服既成，冠者五六人，童子六七人，浴乎沂，风乎舞雩，咏而归'。自上及下，古有此礼。今三月上巳，祓禊于水滨，盖出于此。&quot;</p>
              <p>　　社笃祓禊赋曰&quot;巫咸之徒，秉火祈福&quot;，则巫祝也。一说云，后汉有郭虞者，三月上巳产二女，二日中并不育，俗以为大忌，至此月日讳止家，皆于东流水上为祈禳自e濯，谓之禊祠。引流行觞，遂成曲水。韩诗曰：&quot;郑国之俗，三月上巳，之溱、洧两水之上，招魂续魄，秉兰草，祓除不祥。&quot;汉书&quot;八月祓灞水&quot;，亦斯义也。后之良史，亦据为正。臣昭曰：郭虞之说，良为虚诞。假有庶民旬内夭其二女，何足惊彼风俗，称为世忌乎？杜笃乃称&quot;王、侯、公主暨于富商，用事伊、雒，帷幔玄黄&quot;。本传大将军梁商，亦歌泣于雒禊也。自魏不复用三日水宴者焉。</p>
              <p>　　校勘记</p>
              <p>　　三一０一页六行蔡邕依以为志按：汲本、殿本&quot;依&quot;作&quot;因&quot;。</p>
              <p>　　三一０一页八行用救日*(日)*变据卢文k书拾补下简称&quot;卢校&quot;删。按：晋志不重&quot;日&quot;字。</p>
              <p>　　三一０一页九行绛领袖*(绿)**[缘]*中衣据卢校改。</p>
              <p>　　三一０一页一０行或曰为按：&quot;&quot;原斗&quot;闾&quot;，径改正。</p>
              <p>　　三一０一页一一行胁之与责求同义按：&quot;责&quot;原斗&quot;卖&quot;，径改正。</p>
              <p>　　三一０一页一一行上系于天而犯日按：&quot;而&quot;原斗&quot;陌&quot;，径改正。</p>
              <p>　　三一０二页二行日食必救之阴侵阳也按：卢云此下本书云&quot;鼓，用牲于社。社者阴之主，以朱丝萦之，鸣鼓攻之，以阳责阴也&quot;。今删去十七字，欠分析。</p>
              <p>　　三一０二页三行*(土)**[社]*地别神也据卢校改。按：今白虎通作&quot;社&quot;。</p>
              <p>　　三一０二页五行三台令史已*(下)**[上]*据卢校改。按：晋志引决疑作&quot;上&quot;。</p>
              <p>　　三一０二页六行日复常乃皆罢*(之)*据卢校删。按：晋志引决疑无&quot;之&quot;字。</p>
              <p>　　三一０三页五行太常导出西向拜*(止)**[折]*旋升阼阶据卢校改。按：通典&quot;止&quot;作&quot;折&quot;，无&quot;阼&quot;字。</p>
              <p>　　三一０三页六行*[舞]*文始五行之舞据卢校补。按：通典有&quot;舞&quot;字。</p>
              <p>　　三一０三页七行*(礼)*乐阕*(君)**[k]*臣受赐食毕据卢校改，与通典合。</p>
              <p>　　三一０三页七行当神轩占其郡*[国]*谷价据卢校补。按：通典有&quot;国&quot;字，&quot;占&quot;作&quot;告&quot;。</p>
              <p>　　三一０三页一五行始*(为)**[谓]*可损据卢校改。按：通典亦作&quot;为&quot;，谓为古通。</p>
              <p>　　三一０三页一五行今见*(威)**[其]*仪据卢校改。按：通典作&quot;其&quot;。</p>
              <p>　　三一０三页一五行或曰本意云何卢云此下应有一&quot;曰&quot;字，古或可省。今按：</p>
              <p>　　袁纪有&quot;曰&quot;字。</p>
              <p>　　三一０四页二行就园陵而创焉集解引惠栋说，谓&quot;创&quot;宋本作&quot;朝&quot;。今按：袁纪作&quot;朝&quot;。</p>
              <p>　　三一０四页二行尚书*(陛)**[阶]*西*(陛为)**[祭设]*神坐据卢校改。按：卢以通典校，通志无&quot;祭&quot;字。</p>
              <p>　　三一０四页四行久在园陵集解引惠栋说，谓&quot;久&quot;宋本作&quot;又&quot;。今按：通典作&quot;久&quot;。</p>
              <p>　　三一０四页八行因*(合)**[令]*诸侯助祭贡金据卢校改。按：通典作&quot;令&quot;。</p>
              <p>　　三一０四页一一行牛以绛衣之按：御览二十五引&quot;绛&quot;作&quot;绣&quot;。</p>
              <p>　　三一０四页一一行以鉴燧取水于月以火燧取火于日按：御览引&quot;鉴燧&quot;作&quot;阴燧&quot;，&quot;火燧&quot;作&quot;阳燧&quot;。</p>
              <p>　　三一０四页一二行以切牛毛荐之按：&quot;以切牛毛&quot;殿本作&quot;以切牛尾&quot;，通志同。</p>
              <p>　　御览引及孙辑汉旧仪并作&quot;以切牛毛血&quot;，通典引作&quot;以切牛尾之毛&quot;。</p>
              <p>　　三一０四页一二行而即更衣*(巾)*侍*[中]*上熟乃祀*(之)*据卢校补删。按：</p>
              <p>　　卢云从通典、通志。</p>
              <p>　　三一０四页一六行汉氏不拜日于东郊按：汲本&quot;氏&quot;作&quot;时&quot;。</p>
              <p>　　三一０五页一行乘舆初*[加]*缁布进贤据卢校补。按：通典、通志并有&quot;加&quot;字。</p>
              <p>　　三一０五页二行次通天*(以据)**[冠讫]*据卢校改。按：通典、通志并作&quot;冠讫&quot;，惠栋亦谓当从五礼新仪作&quot;冠讫&quot;。</p>
              <p>　　三一０五页三行周公使祝雍*[祝王]*据卢校补。按：卢以大戴礼、家语校。</p>
              <p>　　三一０五页三行*[使王]*近于民远于年据卢校补。按：卢以大戴礼、家语校。</p>
              <p>　　三一０五页三行远于佞近于义按：卢云文不类，又韵不谐，大戴礼及家语皆无，疑妄增也。</p>
              <p>　　三一０五页四行啬于*[时惠于]*财据卢校补。按：卢以大戴礼、家语校。</p>
              <p>　　三一０五页五行普尊大道之郊域汲本&quot;尊&quot;作&quot;遵&quot;。按：遵尊同。</p>
              <p>　　三一０五页六行靡不蒙德按：卢云通典&quot;德&quot;作&quot;福&quot;。</p>
              <p>　　三一０五页六行永永与天无极按：卢云通典作&quot;承天无极&quot;。</p>
              <p>　　三一０五页七行*[赐]*贵人*(公主)**[王公]*卿司隶*[校尉]*城门五校据卢校补改。按：卢以通典、通志校。</p>
              <p>　　三一０五页一三行皆以昼漏*[未尽]*十四刻初纳据卢校补。按：卢云依文义当有&quot;未尽&quot;二字。</p>
              <p>　　三一０六页一行周礼展牲干宝曰若今夕牲按：卢云此乃郑康成注周礼之言，曰今，正指汉时，取以证汉制极合。干宝乃晋人，夕牲不始于晋，何云今邪？此援引之失。</p>
              <p>　　三一０六页一行太祝吏牵牲入到榜按：卢云宋志&quot;吏&quot;作&quot;史&quot;。</p>
              <p>　　三一０六页二行太史令牵牲就庖*[以二陶]*豆酌毛血据卢校补。按：卢云宋志有&quot;以二陶&quot;三字，&quot;史&quot;作&quot;祝&quot;。</p>
              <p>　　三一０六页四行谓向祭之*(辰)**[晨]*也据卢校改。按：卢云亦康成注。</p>
              <p>　　三一０六页一三行躬知稼穑之艰难无*(违)**[逸]*也据卢校改。按：黄山谓此本尚书无逸为说也。在勤以训百姓，无逸以示子孙，义各有当。</p>
              <p>　　三一０七页一０行r晚*[谷]*G稻之属*(陵)**[早]*谷黍稷之属据卢校补改。</p>
              <p>　　三一０七页一一行汉家法陈师按：卢云疑有脱斗。</p>
              <p>　　三一０七页一三行弗去无子求有子按：应作&quot;弗，去也。去无子求有子&quot;。&quot;去&quot;下脱&quot;也去&quot;二字。</p>
              <p>　　三一０七页一六行其来主为孚乳蕃滋按：汲本&quot;孚&quot;作&quot;字&quot;。</p>
              <p>　　三一０八页二行玄鸟致*(胎)**[贻]*女何嘉据卢校改。按：今本楚辞天问&quot;嘉&quot;一作&quot;喜&quot;。</p>
              <p>　　三一０八页九行供绥执*[授兄]*事五更据卢校补。</p>
              <p>　　三一０九页六行扶*(玉)**[王]*杖集解引惠栋说，谓&quot;玉杖&quot;当作&quot;王杖&quot;，惠说是，今据改。以下径改。</p>
              <p>　　三一０九页八行至阶按：集解引惠栋说，谓&quot;至&quot;下应有&quot;裨&quot;字。</p>
              <p>　　三一０九页一０行公进供礼按：校补引钱大昭说，谓&quot;公&quot;本又作&quot;三公&quot;。</p>
              <p>　　三一一０页二行显宗*(因)**[宗]*祀光武皇帝于明堂据卢校改，与前志合。</p>
              <p>　　三一一０页二行威仪既盛矣按：前志&quot;盛&quot;下有&quot;美&quot;字。</p>
              <p>　　三一一０页五行丁孚汉仪按：&quot;仪&quot;原斗&quot;义&quot;，径改正。</p>
              <p>　　三一一０页一０行春桑生而皇后*(视)**[亲]*桑于菀中据汲本改。按：&quot;菀&quot;各本作&quot;苑&quot;，苑与菀同。</p>
              <p>　　三一一０页一０行*(今)**[祭]*蚕神曰菀窳妇人寓氏公主据卢校改，与孙星衍校汉旧仪合。</p>
              <p>　　三一一０页一一行皆赐从桑者*(乐)**[丝]*据卢校改，与孙校旧汉仪合。</p>
              <p>　　三一一０页一二行天地宗庙k*(臣)**[神]*五时之服据卢校改，与孙校汉旧仪合。</p>
              <p>　　三一一０页一二行*[皇后]*得以作巾絮而已孙校汉旧仪及御览布帛部、服用部引并有&quot;皇后&quot;二字，今据补。按：御览服用部引作&quot;皇后得以作絮巾&quot;，布帛部作&quot;皇后闲以作巾絮而已&quot;。</p>
              <p>　　三一一０页一三行诸天下官*[下法]*皆诣蚕室*(亦)**[与]*妇人从事故旧有东西织室作*(法)**[治]*据卢校补改，与孙校汉旧仪合。</p>
              <p>　　三一一一页二行蠢*[蠢]*摇动也据今本风俗通补。</p>
              <p>　　三一一一页五行后汉有郭虞者按：卢云案晋书束h传云武帝尝问挚虞三日曲水之义，虞对曰：&quot;汉章帝时，平原徐肇以三月初生三女，至三日俱亡&quot;云云，h以为起自周公。今此云郭虞，得无因挚虞致误邪？</p>
              <p>　　三一一一页五行三月上巳产二女按：通典作&quot;三月三日上辰产二女，上巳日产一女&quot;。通志同。</p>
              <p>　　三一一一页七行八月祓灞水按：通典、通志&quot;水&quot;作&quot;上&quot;。</p>
              <p>　　三一一一页八行旬内夭其二女按：通典、通志&quot;二&quot;作&quot;三&quot;。</p>
              <p>　　三一一一页八行何足惊彼风俗按：通典、通志&quot;惊&quot;作&quot;警&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='103.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='105.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
