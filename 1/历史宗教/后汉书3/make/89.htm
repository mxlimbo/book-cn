<html>
<head>
<title>后汉书卷八十下　文苑列传　第七十下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="88.htm"><img src="last.gif" width="46" height="15" border="0"></a><img src="bg.gif" width="40" height="30"><a href="90.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷八十下　文苑列传　第七十下</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　张升字彦真，陈留尉氏人，富平侯放之孙也。[一]升少好学，多关览，而任情不羁。[二]其意相合者，则倾身交结，不问穷贱；如乖其志好者，虽王公大人，终不屈从。[三]常叹曰：&quot;死生有命，富贵在天。其有知我，虽胡越可亲；苟不相识，从物何益？&quot;[四]
              <p>　　注[一]放，汤六代孙也。</p>
              <p>　　注[二]关，涉也。不羁谓超绝等伦，不可羁束也。邹阳上书曰：&quot;使不羁之士与牛骥同o。&quot;</p>
              <p>　　注[三]杜预注左传曰&quot;大人谓在位者&quot;也。</p>
              <p>　　注[四]前书邹阳上书曰&quot;意合则胡越为兄弟&quot;也。</p>
              <p>　　仕郡为纲纪，以能出守外黄令。吏有受赇者，即论杀之。或讥升守领一时，何足趋明威戮乎？[一]对曰：&quot;昔仲尼暂相，诛齐之侏儒，手足异门而出，故能威震强国，反其侵地。[二]君子仕不为己，职思其忧，[三]岂以久近而异其度哉？&quot;</p>
              <p>　　遇党锢去官，后竟见诛，年四十九。</p>
              <p>　　注[一]趋，急也，读曰促。</p>
              <p>　　注[二]侏儒，短人，能为俳优也。谷梁传曰：&quot;鲁定公与齐侯会于颊谷，两君就坛，齐人鼓噪而起，欲以执鲁君。孔子历阶而上，不尽一等。曰：'两君合好，夷狄之人何为来？'齐侯逡巡而谢曰：'寡人之过也。'罢会，齐人使优施舞于鲁君之幕下。孔子曰：'笑国君者罪当死！'使司马行法焉，首足异门而出。齐人乃归鲁郓、、龟阴之田。&quot;</p>
              <p>　　注[三]诗唐风曰：&quot;无以太康，职思其忧。&quot;职，主也。君子之居位，当思尽忠，不为己身。</p>
              <p>　　着赋、诔、颂、碑、书，凡六十篇。</p>
              <p>　　赵壹字符叔，汉阳西县人也。体貌魁梧，[一]身长九尺，美须豪眉，望之甚伟。</p>
              <p>　　而恃才倨傲，为乡党所摈，乃作解摈。[二]后屡抵罪，几至死，友人救得免。</p>
              <p>　　壹乃贻书谢恩曰：</p>
              <p>　　注[一]魁梧，壮大之貌。</p>
              <p>　　注[二]摈，斥也。</p>
              <p>　　昔原大夫赎桑下绝气，传称其仁；[一]秦越人还虢太子结脉，世着其神。[二]</p>
              <p>　　设曩之二人不遭仁遇神，则结绝之气竭矣。然而L脯出乎车C，[三]针石运乎手爪。[四]今所赖者，非直车C之L脯，手爪之针石也。乃收之于斗极，还之于司命，[五]使干皮复含血，枯骨复被肉，允所谓遭仁遇神，真所宜传而着之。余畏禁，不敢班班显言，[六]窃为穷鸟赋一篇。其辞曰：</p>
              <p>　　注[一]原大夫谓赵衰之子盾，谥曰宣。吕氏春秋曰：&quot;赵宣孟将之绛，见]桑之下有卧饿人，宣孟与脯二朐，拜受之，不敢食，问其故，曰：'臣有母，持以遗之。'宣孟更赐之脯二束，遂去。&quot;赎即续也。]，古委字也。</p>
              <p>　　注[二]扁鹊姓秦，名越人。过虢，虢太子死。扁鹊曰：&quot;臣能生之。若太子病，所谓尸也。&quot;乃使弟子子阳厉针砥石，以取三阳五会。有闲，太子苏。见史记。</p>
              <p>　　注[三]说文：&quot;C，车辎闲横木。&quot;</p>
              <p>　　注[四]古者以砭石为针。凡针之法，右手象天，左手法地，弹而怒之，搔而下之，此运手爪也。砭音必廉反。</p>
              <p>　　注[五]礼记曰：&quot;祭司命。&quot;郑玄注云：&quot;文昌中星。&quot;</p>
              <p>　　注[六]班班，明貌。</p>
              <p>　　有一穷鸟，戢翼原野。X网加上，机x在下，[一]前见苍隼，后见驱者，缴弹张右，[二]羿子彀左，[三]飞丸激矢，交集于我。思飞不得，欲鸣不可，举头畏触，摇足恐。内独怖急，乍冰乍火。幸赖大贤，我矜我怜，昔济我南，今振我西。[四]鸟也虽顽，犹识密恩，内以书心，外用告天。天乎祚贤，归贤永年，且公且侯，子子孙孙。</p>
              <p>　　注[一]礼记曰：&quot;罗网毕翳。&quot;郑玄注云：&quot;小而柄长谓之X。&quot;机，捕兽机槛也。x，穿地陷兽。</p>
              <p>　　注[二]缴，以缕系箭而射者也。</p>
              <p>　　注[三]羿子谓羿也。淮南子曰：&quot;尧时十日并出，命羿仰射十日，中其九乌，皆死，其羽翼。&quot;彀，引弓也。</p>
              <p>　　注[四]西，协韵音先。</p>
              <p>　　又作刺世疾邪赋，以舒其怨愤。曰：</p>
              <p>　　伊五帝之不同礼，三王亦又不同乐，数极自然变化，非是故相反驳。[一]德政不能救世溷乱，赏罚岂足惩时清浊？春秋时祸败之始，战国愈复增其荼毒。[二]</p>
              <p>　　秦p汉无以相u越，乃更加其怨酷。宁计生民之命，唯利己而自足。</p>
              <p>　　注[一]礼记曰：&quot;五帝殊时，不相沿乐，三王异代，不相袭礼。乐极则忧，礼粗则偏矣。&quot;</p>
              <p>　　注[二]尚书曰：&quot;罹其凶害，不忍荼毒。&quot;孔注云：&quot;荼毒，苦也。&quot;</p>
              <p>　　于兹迄今，情伪万方。佞谄日炽，刚克消亡。舐痔结驷，正色徒行。[一]妪□名耍抚拍豪强。[二]偃蹇反俗，立致咎殃。[三]捷慑逐物，日富月昌。[四]</p>
              <p>　　浑然同惑，孰温孰凉。邪夫显进，直士幽藏。</p>
              <p>　　注[一]庄子曰：&quot;宋有曹商者，为宋王使秦，秦王悦之，益车百乘。见庄子，庄子曰：'秦王有病，召医舐痔者，得车五乘，子岂舐痔邪？何得车之多乎？'&quot;注[二]妪□犹伛偻也。妪音衣宇反。□音丘矩反。抚拍，相亲狎也。</p>
              <p>　　注[三]偃蹇，骄兑病</p>
              <p>　　注[四]捷，疾也。慑，惧也。急惧逐物，则致富昌。</p>
              <p>　　原斯瘼之攸兴，执政之匪贤。女谒掩其视听兮，近习秉其威权。所好则钻皮出其毛羽，所恶则洗垢求其瘢痕。虽欲竭诚而尽忠，路绝而靡缘。九重既不可启，又k吠之狺狺。[一]安危亡于旦夕，肆嗜欲于目前。奚异涉海之失s，积薪而待燃。[二]荣纳由于闪揄，孰知辨其蚩妍。[三]故法禁屈挠于俗澹恩泽不逮于单门。宁饥寒于尧舜之荒岁兮，不饱暖于当今之丰年。乘理虽死而非亡，违义虽生而匪存。</p>
              <p>　　注[一]楚辞曰：&quot;岂不思夫君兮？君之门以九重。猛犬狺狺以迎吠，关梁闭而不通。&quot;狺音银。</p>
              <p>　　注[二]s可以正船也，音徒我反。前书贾谊曰：&quot;措火积薪之下而寝其上，火未及燃而谓之安。当今之耍何以异此？&quot;</p>
              <p>　　注[三]闪揄，倾佞之貌也。行倾佞者则享荣宠而见纳用。揄音输。</p>
              <p>　　有秦客者，乃为诗曰：河清不可俟，人命不可延。[一]顺风激靡草，富贵者称贤。文籍虽满腹，不如一囊钱。伊优北堂上，抗脏倚门边。[二]</p>
              <p>　　注[一]左传曰：&quot;俟河之清，人寿几何？&quot;言人寿促，河清也。</p>
              <p>　　注[二]伊优，屈曲佞媚之貌。抗脏，高亢直之貌也。佞媚者见亲，故升堂；</p>
              <p>　　直者见□，故倚门。脏音葬。</p>
              <p>　　鲁生闻此辞，系而作歌曰：[一]思叶嗨宜，唾自成珠。被褐怀金玉，兰蕙化为刍。[二]贤者虽独悟，所困在k愚。且各守尔分，勿复空驰驱。哀哉复哀哉，此是命矣夫！</p>
              <p>　　注[一]秦客p鲁生，皆寓言也。</p>
              <p>　　注[二]老子曰：&quot;被褐怀玉。&quot;言处卑贱而怀德义也。楚辞曰&quot;兰芷变而不芳，荃蕙化而为茅&quot;也。</p>
              <p>　　光和元年，举郡上计到京师。是时司徒袁逢受计，计吏数百人皆拜伏庭中，莫敢仰视，壹独长揖而已。逢望而异之，令左右往让之，曰：&quot;下郡计*(史)**[吏]*而揖三公，何也？&quot;对曰：&quot;昔郦食其长揖汉王，今揖三公，何遽怪哉？&quot;[一]</p>
              <p>　　逢则敛衽下堂，执其手，延置上坐，因问西方事，大悦，顾谓坐中曰：&quot;此人汉阳赵元叔也。朝臣莫有过之者，吾请为诸君分坐。&quot;[二]坐者皆属观。既出，往造河南尹羊陟，不得见。壹以公卿中非陟无足以托名者，乃日往到门，陟自强许通，[三]尚卧未起，壹径入上堂，遂前临之，曰：&quot;窃伏西州，承高风旧矣，[四]乃今方遇而忽然，[五]柰何命也！&quot;因举声哭，门下惊，皆奔入满侧。陟知其非常人，乃起，延与语，大奇之。谓曰：&quot;子出矣。&quot;陟明旦大从车骑奉谒造壹。[六]时诸计吏多盛饰车马帷幕，而壹独柴车草屏，[七]露宿其傍，延陟前坐于车下，左右莫不叹愕。陟遂与言谈，至熏夕，极欢而去，执其手曰：&quot;良璞不剖，必有泣血以相明者矣！&quot;[八]陟乃与袁逢共称荐之。名动京师，士大夫想望其风采。</p>
              <p>　　注[一]前书郦食其初见高祖，长揖不拜，因说高祖，高祖引之上坐。左传曰：&quot;岂不遽止。&quot;杜预注曰：&quot;遽，畏惧。&quot;</p>
              <p>　　注[二]分坐，别坐也。</p>
              <p>　　注[三]陟意未许通壹，以壹数至门，故自勉强许通之。</p>
              <p>　　注[四]前书隽不疑见暴胜之曰：&quot;窃伏海滨，承暴公子旧矣。&quot;旧，久也。</p>
              <p>　　注[五]谓死也。</p>
              <p>　　注[六]奉谒，通名也。</p>
              <p>　　注[七]韩诗外传曰，周子高对齐景公：&quot;臣赖君之赐，疏食恶肉可得而食，驽马柴车可得而乘。&quot;柴车，弊恶之车也。</p>
              <p>　　注[八]琴操曰：&quot;卞和得玉璞，以献楚怀王。使乐正子占之，言非玉。以其欺谩，斩其一足。怀王死，子平王立，和复抱其璞而献之。平王复以为欺，斩其一足。</p>
              <p>　　平王死，和复献，恐复见断，乃抱其玉而哭荆山之中，昼夜不止，涕尽继之以血。&quot;</p>
              <p>　　及西还，道经弘农，过候太守皇甫规，门者不即通，壹遂遁去。门吏惧，以白之。规闻壹名大惊，乃追书谢曰：&quot;蹉跌不面，企德怀风，虚心委质，为日久矣。</p>
              <p>　　侧闻仁者愍其区区，冀承清诲，以释遥悚。今旦外白有一尉两计吏，不道屈尊门下，[一]更启乃知已去。如印绶可投，夜岂待旦。惟君明保平其夙心。宁当慢叮加于所天。[二]事在悖惑，不足具责。傥可原察，追修前好，则何福如之！谨遣主簿奉书。下笔气结，汗流竟趾。&quot;壹报曰：&quot;君学成师范，缙绅归慕，仰高希骥，历年滋多。[三]旋辕兼道，渴于言侍，沐浴晨兴，昧旦守门，实望仁兄，昭其悬。[四]以贵下贱，握发垂接，[五]高可敷D坟典，起发圣意，下则抗论当世，消弭时灾。岂悟君子，自生怠倦，失恂恂善诱之德，同亡国骄惰之志！[六]盖见机而作，不俟终日，[七]是以夙退自引，畏使君劳。[八]昔人或历说而不遇，或思士而无从，皆归之于天，不尤于物。[九]今壹自谴而已，岂敢有猜！仁君忽一匹夫，于德何损？而远辱手笔，追路相寻，诚足愧也。壹之区区，曷云量己，其嗟可去，谢也可食，[一０]诚则顽薄，实识其趣。但关节M动，膝灸*(块)**[坏]*溃，[一一]请俟它日，乃奉其情。辄诵来贶，永以自慰。&quot;遂去不顾。</p>
              <p>　　注[一]尊谓壹也，敬之故号为尊。</p>
              <p>　　注[二]平，恕也。尊敬壹，故谓为所天。</p>
              <p>　　注[三]诗曰：&quot;高山仰止，景行行止。&quot;法言曰：&quot;希骥之马，亦骥之乘；希颜之人，亦颜之徒。&quot;希，慕也。</p>
              <p>　　注[四]悬心仰之。</p>
              <p>　　注[五]易曰：&quot;以贵下贱，大得人也。&quot;史记曰：&quot;周公一沐三握发，以接天下之士。&quot;</p>
              <p>　　注[六]论语曰：&quot;夫子恂恂然善诱人。&quot;恂恂，恭顺貌。</p>
              <p>　　注[七]易系辞曰：&quot;君子见机而作，不俟终日。&quot;</p>
              <p>　　注[八]诗曰：&quot;大夫夙退，无使君劳。&quot;盖断章以取义。</p>
              <p>　　注[九]历说谓孔丘也。论语孔子曰：&quot;不怨天，不尤人，下学而上达，知我者其天乎！&quot;马融注云：&quot;孔子不用于时，而不怨天；人不知己，亦不尤人也。&quot;思士谓孟轲也。孟轲欲见鲁平公，臧仓谮之。孟轲曰：&quot;余之不遇鲁侯，天也，臧氏之子焉能令余不遇哉？&quot;见孟子。</p>
              <p>　　注[一０]曷，何也。言区区之心，不量己而至君门。礼记曰：&quot;齐大饥，黔敖为食于路以待饿者，有蒙袂戢屦贸贸而来。曰：</p>
              <p>　　'嗟来食。'曰：'余唯不食嗟来之食，以至于斯。'从而谢之，不食而死。仲尼曰：'其嗟也可去，其谢也可食。'&quot;注[一一]人有四关十二节。</p>
              <p>　　州郡争致礼命，十辟公府，并不就，终于家。初袁逢使善相者相壹，云&quot;仕不过郡吏&quot;，竟如其言。</p>
              <p>　　着赋p颂p箴p诔p书p论及杂文十六篇。</p>
              <p>　　刘梁字曼山，一名岑，东平宁阳人也。[一]梁宗室子孙，而少孤贫，卖书于市以自资。</p>
              <p>　　注[一]宁阳，县，故城在今兖州龚丘县南。</p>
              <p>　　常疾世多利交，以邪曲相党，乃着破k论。时之览者，以为&quot;仲尼作春秋，乱臣知惧，[一]今此论之作，俗士岂不愧心&quot;。其文不存。</p>
              <p>　　注[一]孟子曰：&quot;孔子成春秋，乱臣贼子惧&quot;也。</p>
              <p>　　又着辩和同之论。其辞曰：</p>
              <p>　　夫事有违而得道，有顺而失义，有爱而为害，有恶而为美。其故何乎？盖明智之所得，伪之所失也。是以君子之于事也，无适无莫，必考之以义焉。[一]</p>
              <p>　　注[一]论语曰：&quot;君子之于天下也，无适也，无莫也，义之与比。&quot;</p>
              <p>　　得由和兴，失由同起，故以可济否谓之和，好恶不殊谓之同。春秋传曰：&quot;和如羹焉，酸苦以剂其味，[一]君子食之以平其心。同如水焉，若以水济水，谁能食之？琴瑟之专一，谁能听之？&quot;[二]是以君子之行，周而不比，和而不同，[三]</p>
              <p>　　以救过为正，以匡恶为忠。经曰：&quot;将顺其美，匡救其恶，则上下和睦能相亲也。&quot;</p>
              <p>　　注[一]左传&quot;剂&quot;作&quot;齐&quot;。尔雅曰：&quot;剂，剪齐也。&quot;音子随反。今人相传剂音在计反。</p>
              <p>　　注[二]左传晏子对齐景公辞也。</p>
              <p>　　注[三]忠信为周，阿党为比。</p>
              <p>　　昔楚恭王有疾，召其大夫曰：&quot;不谷不德，少主社稷。[一]失先君之绪，覆楚国之师，[二]不谷之罪也。若以宗庙之灵，得保首领以殁，请为灵若厉。&quot;大夫许诸。[三]及其卒也，子囊曰：&quot;不然。[四]夫事君者，从其善，不从其过。赫赫楚国，而君临之，抚正南海，训及诸夏，其宠大矣。[五]有是宠也，而知其过，可不谓恭乎！&quot;大夫从之。[六]此违而得道者也。及灵王骄淫，暴虐无度，芋尹申亥从王之欲，以殡于干溪，殉之二女。此顺而失义者也。[七]鄢陵之役，晋楚对战，阳谷献酒，子反以毙。此爱而害之者也。[八]臧武仲曰：&quot;孟孙之恶我，药石也；季孙之爱我，美M也。M毒滋厚，石犹生我。&quot;此恶而为美者也。[九]孔子曰：&quot;智之难也！有臧武仲之智，而不容于鲁国。抑有由也，作不顺而施不恕也。&quot;[一０]盖善其知义，讥其违道也。</p>
              <p>　　注[一]楚恭王名审。左传楚王曰：&quot;生十年而丧先君。&quot;故云少主社稷。</p>
              <p>　　注[二]绪，业也。谓鄢陵之战，为晋所败。</p>
              <p>　　注[三]谥法：&quot;乱而不损曰灵，杀戮不辜曰厉。&quot;左传曰：&quot;'大夫择焉。'莫对，及五命，乃许之。&quot;诸，之也。</p>
              <p>　　注[四]子囊，楚令尹，名*(也)**[午]*。</p>
              <p>　　注[五]宠，荣也。</p>
              <p>　　注[六]谥法：&quot;既过能改曰恭。&quot;案：此楚语之文。</p>
              <p>　　注[七]国语楚灵王子围为章华之台，伍举对曰：&quot;君为此台，国人罢焉，财用尽焉，年谷败焉，数年乃成。&quot;左传芋尹申亥，申无宇之子也。干溪之役，申亥曰：&quot;吾父再干王命，王不诛，惠孰大焉。&quot;乃求王，遇诸棘闱，以王归。王缢，申亥以其二女殉而葬之也。</p>
              <p>　　注[八]淮南子云，楚恭王与晋人战于鄢陵，战酣，恭王伤。司马子反渴而求饮，竖阳谷奉酒而进之。子反之为人也，嗜酒，而甘之，不能绝于口，遂醉而卧。</p>
              <p>　　恭王欲复战，使人召子反，子反辞以疾。王驾而往之，入幄中而闻酒臭，恭王大怒，斩子反以为戮。</p>
              <p>　　注[九]武仲，臧孙纥也。左传孟孙死，臧孙入哭甚哀，多涕。出，其御曰：&quot;孟孙之恶子也而哀如是，季孙若死，其若之何？&quot;臧孙曰：&quot;季孙之爱我，疾M也，孟孙之恶我，药石也。美M不如恶石。夫石犹生我，M之美，其毒滋多。&quot;言石能除己疾也。</p>
              <p>　　注[一０]季武子无适子，公弥长，悼子少，武子爱悼子，欲立之。访于申丰，曰：&quot;不可。&quot;访于臧纥，曰：&quot;饮我酒，吾为子立之。&quot;季氏饮大夫酒，臧纥为客，既献，臧孙命北面重席，新Me之，召悼子降逆之，大夫皆起，悼子乃立。季氏以公弥为马正。其后公弥立，孟孙羯与共构臧纥于季氏，臧纥奔齐。</p>
              <p>　　齐侯将与臧纥田，臧孙闻之，见齐侯，与之言伐晋。对曰：&quot;多则多矣，抑君似鼠。鼠昼伏夜动，不穴于寝庙，畏人故也。今君闻晋之乱而后作焉，宁将事之，非鼠如何？&quot;乃不与田。注曰&quot;纥知齐侯将败，不欲受其邑，故以比鼠，欲使怒而止&quot;也。见左传。</p>
              <p>　　夫知而违之，伪也；不知而失之，也。与伪焉，其患一也。患之所在，非徒在智之不及，又在及而违之者矣。故曰&quot;智及之仁不能守之，虽得之，必失之&quot;也。[一]夏书曰：&quot;念兹在兹，庶事恕施。&quot;忠智之谓矣。[二]</p>
              <p>　　注[一]论语之文。</p>
              <p>　　注[二]兹，此也。念此事也，在此身也。言行事当常念如在己身也。庶，也。</p>
              <p>　　言事恕己而施行，斯可谓忠而有智矣。</p>
              <p>　　故君子之行，动则思义，不为利回，不为义疚，[一]进退周旋，唯道是务。苟失其道，则兄弟不阿；苟得其义，虽仇雠不废。故解狐蒙祁奚之荐，二叔被周公之害，[二]勃L以逆文为成，[三]傅瑕以顺厉为败，[四]管苏以憎忤取进，申侯以爱从见退，考之以义也。[五]故曰：&quot;不在逆顺，以义为断；不在憎爱，以道为贵。&quot;礼记曰：&quot;爱而知其恶，憎而知其善。&quot;考义之谓也。</p>
              <p>　　注[一]左传曰：&quot;君子动则思礼，行则思义，不为利回，不为义疚。&quot;杜预注云：</p>
              <p>　　&quot;回，邪也。疚，病也。&quot;</p>
              <p>　　注[二]左传曰，晋祁奚请老，晋侯问嗣焉，称解狐，其雠也。</p>
              <p>　　注[三]勃L，晋寺人，名披。左传晋献公使寺人披伐公子重耳于蒲，披斩其。</p>
              <p>　　及文公归国，吕甥p郄芮将焚公宫而杀文公，寺人披以吕p郄之难告之。言初虽逆文公，后竟成之也。</p>
              <p>　　注[四]左传言郑厉公为祭仲所逐，后侵郑及大陵，获郑大夫傅瑕。傅瑕曰：&quot;苟舍我，吾请纳子。&quot;厉公与之盟而赦之。傅瑕杀郑子而纳厉公，*[厉公]*遂杀傅瑕也。</p>
              <p>　　注[五]新序曰：&quot;楚恭王有疾，告诸大夫曰：'管苏犯我以义，违我以礼，与处不安，不见不思，然而有得焉。吾死之后，爵之于朝。申侯伯顺吾所欲，行吾所乐，与处则安，不见则思，然未尝有得焉。必速遣之。'&quot;桓帝时，举孝廉，除北新城长。[一]告县人曰：&quot;昔文翁在蜀，道着巴汉，[二]</p>
              <p>　　庚桑琐隶，风移S。[三]吾虽小宰，犹有社稷，[四]苟赴期会，理文墨，岂本志乎！&quot;乃更大作讲舍，延聚生徒数百人，朝夕自往劝诫，身执经卷，试策殿最，儒化大行。此邑至后犹称其教焉。</p>
              <p>　　注[一]北新城属涿县。</p>
              <p>　　注[二]前书文翁为蜀郡太守，兴起学校，比于*[齐]*p鲁*(卫)*也。</p>
              <p>　　注[三]琐，碎也。庄子曰：&quot;老聃之*(后)**[役]*有庚桑楚者，偏得老聃之道，以北居S之山，居三年，S垒大穰。S垒之人相与言曰：'庚桑子之始来，吾洒然异之；今吾日计之不足，岁计之有余，庶几其圣人乎！'&quot;S音猥。音卢罪反。</p>
              <p>　　注[四]论语曰：&quot;子路将使子羔为费宰，曰：'有民人焉，有社稷焉。'&quot;特召入拜尚书郎，累迁。后为野王令，未行。光和中，病卒。</p>
              <p>　　孙桢，亦以文才知名。[一]</p>
              <p>　　注[一]魏志桢字公干，为司空军谋祭酒，五官郎将文学，与徐干、陈琳、阮r、应`俱以章知名，转为平原侯庶子。</p>
              <p>　　边让字文礼，陈留浚仪人也。少辩博，能属文。作章华赋，虽多淫丽之辞，而终之以正，亦如相如之讽也。[一]其辞曰：</p>
              <p>　　注[一]章华台，解见冯衍传。杨雄曰：&quot;词人之赋丽以淫。&quot;司马相如作上林赋&quot;发仓廪以救贫穷，补不足，恤□寡，存孤独，出德号，省刑罚&quot;，此为讽也。</p>
              <p>　　楚灵王既游云梦之泽，息于荆台之上。前方淮之水，左洞庭之波，[一]右顾彭蠡之T，南眺巫山之阿。[二]延目广望，骋观终日。顾谓左史倚相曰：&quot;盛哉斯乐，可以遗老而忘死也！&quot;[三]于是遂作章华之台，筑干溪之室，[四]穷木土之技，单珍府之实，举国营之，数年乃成。[五]设长夜之淫宴，作北里之新声。</p>
              <p>　　[六]于是伍举知夫陈、蔡之将生谋也。[七]乃作斯赋以讽之：</p>
              <p>　　注[一]洞庭湖在今岳州西南。</p>
              <p>　　注[二]说苑曰：&quot;楚昭王欲之荆台游，司马子綦进谏曰：'荆台之游，左洞庭之波，右彭蠡之水，南望猎山，下临方淮，其地使人遗老而忘死也。王不可游也。'&quot;巫山在夔州巫山县东。</p>
              <p>　　注[三]说苑，此并司马子綦谏昭王之言。</p>
              <p>　　注[四]史记曰，灵王次于干溪，乐干溪不能去。</p>
              <p>　　注[五]技，巧也。单，尽也。国语楚灵王为章华之台，与伍举升焉。曰：&quot;台美夫！&quot;对曰：&quot;国君安人以为乐，今君为此台也，国人罢焉，财用尽焉，年谷败焉，百姓烦焉，军国苦之，数年乃成。&quot;</p>
              <p>　　注[六]史记曰，纣为酒池肉林，使男女□而相逐其闲，为长夜之饮。使师涓作新声，北里之舞，靡靡之乐也。</p>
              <p>　　注[七]陈蔡二国，先为楚所灭也。</p>
              <p>　　俑哐糁苗胤兮，承圣祖之洪泽。[一]建列藩于南楚兮，等威灵于二伯。[二]</p>
              <p>　　超有商之大彭兮，越隆周之两虢。[三]达皇佐之高勋兮，驰仁声之显赫。[四]</p>
              <p>　　惠风春施，神武电断，华夏肃清，五服攸乱。[五]旦垂精于万机兮，夕回辇于门馆。设长夜之欢饮兮，展中情之魍瘛[六]竭四海之妙珍兮，尽生人之秘玩。</p>
              <p>　　注[一]伲胤也。高阳，帝颛顼也。帝系曰：&quot;颛顼娶于滕隍氏女而生老童，是为楚先。&quot;楚词曰：&quot;帝高阳之苗裔兮。&quot;</p>
              <p>　　注[二]老童之后鬻熊，事周文王，早卒。至孙熊绎，周成王时封于楚。其后子孙隆盛，与齐、晋*[争]*强。二伯，齐桓、晋文也。</p>
              <p>　　注[三]国语曰：&quot;商伯大彭、豕韦。&quot;左传曰&quot;虢仲、虢叔，王季之穆&quot;也。</p>
              <p>　　注[四]皇佐谓鬻熊佐文王也。左传曰：&quot;楚自克庸以来，其君无日不讨国人而训之，于人生之不易，祸至之无日，戒惧之不可以怠。&quot;此驰仁声也。</p>
              <p>　　注[五]谓灵王承先世仁惠之风，如春普施。神武威棱，如电雷之断决也。五服，甸、侯、绥、要、荒也。乱，理也。</p>
              <p>　　注[六]鳎安也。婉，美也。婉，协韵音于愿反。</p>
              <p>　　尔乃携窈窕，从好仇，[一]径肉林，登糟丘，[二]兰肴山竦，椒酒渊流。[三]</p>
              <p>　　激玄醴于清池兮，靡微风而行舟。登瑶台以回望兮，冀弥日而消忧。[四]于是招宓妃，命湘娥，[五]齐倡列，郑女罗。[六]扬激楚之清宫兮，展新声而长歌。</p>
              <p>　　[七]繁手超于北里，妙舞丽于阳阿。[八]金石类聚，丝竹k分。被轻Y，曳华文，[九]罗衣飘u，组绮缤纷。[一０]纵轻躯以迅赴，若孤鹄之失k；振华袂以逶迤，若游龙之登云。于是欢骷惹，长夜向半，琴瑟易调，繁手改弹，清声发而响激，微音逝而流散。振弱支而纡绕兮，若绿繁之垂干，忽飘u以轻逝兮，似鸾飞于天汉。舞无常态，鼓无定节，寻声响应，修短靡跌。[一一]长袖奋而生风，清气激而绕结。[一二]尔乃妍媚递进，巧弄相加，俯仰异容，忽兮神化。[一二]体迅轻鸿，荣曜春华，进如浮云，退如激波。虽复柳惠，能不咨嗟！[一四]于是天河既回，淫乐未终，清钥发征，激楚扬风。[一五]于是音气发于丝竹兮，飞响轶于云中。比目应节而双跃兮，[一六]孤雌感声而鸣雄。[一七]美繁手之轻妙兮，嘉新声之弥隆。于是变已尽，k乐既考。[一八]归乎生风之广夏兮，修黄轩之要道。[一九]携西子之弱腕兮，援毛嫔之素肘。[二０]形便娟以婵媛兮，若流风之靡草。[二一]美仪操之姣丽兮，忽遗生而忘老。</p>
              <p>　　注[一]窈窕，幽闲也。仇，匹也。毛诗曰：&quot;窈窕淑女，君子好仇。&quot;</p>
              <p>　　注[二]史记纣作糟丘酒池，悬肉以为林也。</p>
              <p>　　注[三]兰肴，芳若兰也。椒酒，置椒酒中也。楚词曰：&quot;蕙肴兮兰籍，桂酒兮椒浆。&quot;</p>
              <p>　　注[四]弥，终也。楚辞曰：&quot;望瑶台而偃蹇。&quot;</p>
              <p>　　注[五]宓妃，洛水之神女也。湘娥，尧之二女娥皇、女英，湘水之神也。</p>
              <p>　　注[六]楚辞曰：&quot;二八齐容起郑舞。&quot;</p>
              <p>　　注[七]激楚，曲名也。淮南子曰：&quot;激楚结风。&quot;</p>
              <p>　　注[八]左传曰：&quot;繁手淫声，堙心耳，乃忘和平。&quot;阳阿，解见马融传。</p>
              <p>　　注[九]方言曰：&quot;Y谓之裾。&quot;释名曰：&quot;妇人上服谓之Y。&quot;</p>
              <p>　　注[一０]组，绶也。绮，绫也。</p>
              <p>　　注[一一]跌，蹉也。</p>
              <p>　　注[一二]歌声激发，萦绕缠结。</p>
              <p>　　注[一三]化，协韵音花。</p>
              <p>　　注[一四]柳下惠，展季也。家语曰：&quot;柳下惠妪不逮门之女，国人不称其乱，言其贞也。&quot;</p>
              <p>　　注[一五]钥如笛，六孔。</p>
              <p>　　注[一六]比目鱼一名鲽，一名王余，不比不行，今江东呼为板鱼。韩诗外传曰：</p>
              <p>　　&quot;伯牙鼓琴，游鱼出听。&quot;</p>
              <p>　　注[一七]枚乘七发曰：&quot;暮则羁雌迷鸟宿焉。&quot;羁雌，孤雌也。</p>
              <p>　　注[一八]考，成也。</p>
              <p>　　注[一九]黄帝轩辕氏得房中之术于玄女，握固吸气，还精补脑，可以长生。说苑雍门周说孟尝君曰：&quot;广夏邃房下，罗帷来清风。&quot;</p>
              <p>　　注[二０]西子，西施也。越绝书曰：&quot;越王句践得采薪二女西施、郑旦，以献吴王&quot;毛嫔，毛嫱也。庄子曰：&quot;毛嫱丽姬，人之美者。&quot;</p>
              <p>　　注[二一]淮南子曰：&quot;今舞者便娟若秋药被风。&quot;药，白芷也。</p>
              <p>　　尔乃清夜晨，妙技单，收尊俎，彻鼓盘。[一]惘焉若酲，抚□而叹。[二]虑理国之须才，悟稼穑之艰难。美吕尚之佐周，善管仲之辅桓。将超世而作理，焉沉湎于此欢！于是罢女乐，堕瑶台。思夏禹之卑宫，慕有虞之土阶。[三]举英奇于仄陋，拔髦秀于蓬莱。[四]君明哲以知人，官随任而处能。[五]百揆时□，庶绩咸熙。诸侯慕义，不召同期。[六]继高阳之绝轨，崇成、庄之洪基。[七]虽齐桓之一匡，岂足方于大持？</p>
              <p>　　[八]尔乃育之以仁，临之以明。致虔报于鬼神，尽肃恭乎上京。[九]驰淳化于黎元，永历世而太平。</p>
              <p>　　注[一]张衡七盘赋曰&quot;历七盘而屣蹑&quot;也。</p>
              <p>　　注[二]酲，酒病也。</p>
              <p>　　注[三]墨子曰：&quot;虞舜土阶三尺，茅茨不剪。&quot;</p>
              <p>　　注[四]蓬蒿草莱之闲也。尔雅曰：&quot;髦，俊也。&quot;</p>
              <p>　　注[五]能，协韵音乃来反。</p>
              <p>　　注[六]尚书武王伐纣，八百诸侯不期而至。</p>
              <p>　　注[七]史记楚成王布德施惠，结旧好于诸侯，使人献于天子。庄王，成王孙也。</p>
              <p>　　纳伍举、苏纵之谏，罢淫乐，听国政，所诛数百人，所进数百人，国人大悦。</p>
              <p>　　注[八]谷梁传曰：&quot;齐桓公为阳谷之会，一匡天下。&quot;匡，正也。</p>
              <p>　　注[九]言楚尊事周室。</p>
              <p>　　大将军何进闻让才名，欲辟命之，恐不至，诡以军事征召，既到，署令史，[一]</p>
              <p>　　进以礼见之。让善占*(谢)**[射]*，能辞对，时宾客满堂，莫不羡其风。府掾孔融、王朗并修刺候焉。[二]</p>
              <p>　　注[一]续汉志曰：&quot;大将军下有令史及御史属三十一人。&quot;</p>
              <p>　　注[二]朗字景兴，魏志有传。</p>
              <p>　　议郎蔡邕深敬之，以为让宜处高任，乃荐于何进曰：&quot;伏惟幕府初开，博选清英，华发旧德，并为元龟。[一]虽振鹭之集西雍，济济之在周庭，无以或加。[二]</p>
              <p>　　窃见令史陈留边让，天授逸才，聪明贤智。髫□夙孤，不尽家训。[三]及就学庐，便受大典，初涉诸经，见本知义，授者不能对其问，章句不能逮其意。心通性达，口辩辞长。非礼不动，非法不言。若处狐疑之论，定嫌审之分，经典交至，捡括参合，夫寂焉，莫之能夺也。使让生在唐、虞，则元、凯之次，运值仲尼，则颜、冉之亚，岂徒俗之凡偶近器而已者哉！阶级名位，亦宜超然，若复随辈而进，非所以章伟之高价，昭知人之绝明也。传曰：'函牛之鼎以亨鸡，多汁则淡而不可食，少汁则熬而不可熟。'[四]此言大器之于小用，固有所不宜也。邕窃邑，[五]怪此宝鼎未受牺牛大羹之和，久在煎熬脔割之闲，愿明将军回谋垂虑，裁加少纳，贡之机密，展之力用。[六]若以年齿为嫌，则颜回不得贯德行之首，子奇终无理阿之功。[七]苟堪其事，古今一也。&quot;</p>
              <p>　　注[一]华发，白首也。元龟所以知吉凶。尚书曰：&quot;格人元龟。&quot;</p>
              <p>　　注[二]韩诗曰：&quot;振鹭于飞，于彼西雍。&quot;薛君章句曰：&quot;鹭，e白之鸟也。西雍，文王*(之)**[辟]*雍也。言文王之时，辟雍学士皆e白之人也。&quot;又曰：&quot;济济多士，文王以宁。&quot;</p>
              <p>　　注[三]髫，翦发为D也。□，毁齿也。</p>
              <p>　　注[四]庄子曰：&quot;函牛之鼎沸，蚁不得措一足焉。&quot;吕氏春秋曰，白圭对魏王曰&quot;市丘之鼎以亨鸡，多洎之则淡不可食，少洎之则焦而不熟&quot;也。函，容也。</p>
              <p>　　洎，汁也。</p>
              <p>　　注[五]邑，忧愤也。</p>
              <p>　　注[六]展，陈也。</p>
              <p>　　注[七]说苑曰：&quot;子奇年十八为阿宰，有善绩。&quot;</p>
              <p>　　让后以高才擢进，屡迁，出为九江太守，不以为能也。</p>
              <p>　　初平中，王室大乱，让去官还家。恃才气，不屈曹操，多轻侮之言。建安中，其乡人有构让于操，操告郡就杀之。文多遗失。</p>
              <p>　　郦炎字文胜，范阳人，郦食其之后也。炎有文才，解音律，言论给捷，多服其能理。[一]灵帝时，州郡辟命，皆不就。有志气，作诗二篇曰：</p>
              <p>　　注[一]给，敏也。</p>
              <p>　　大道夷且长，窘路狭且促。修翼无*(与)**[卑]*栖，远趾不步局。[一]舒吾陵霄羽，奋此千里足。超迈绝尘驱，□忽谁能逐。贤愚岂常类，禀性在清浊。富贵有人籍，贫贱无天录。[二]通塞苟由己，志士不相卜。[三]陈平敖里社，[四]韩信钓河曲。[五]终居天下宰，食此万钟禄。[六]德音流千载，功名重山岳。</p>
              <p>　　注[一]窘，迫也。</p>
              <p>　　注[二]富贵者为人所载于典籍也，贫贱者不载于天录。天录谓若萧、曹见名于图书。</p>
              <p>　　注[三]言通塞苟若由己，则志士不须相卜也。故蔡泽谓唐举曰：&quot;富贵吾自取之，所不知者寿也。&quot;</p>
              <p>　　注[四]陈平为里社宰，分肉均。里中曰：&quot;善哉陈孺子之为宰也！&quot;曰：&quot;使平宰天下亦犹是。&quot;见前书。</p>
              <p>　　注[五]韩信家贫无行，不得为吏，钓于淮阴城下。河者，水之总名也。</p>
              <p>　　注[六]大斛四斗曰钟。</p>
              <p>　　灵芝生河洲，动摇因洪波。兰荣一何晚，严霜瘁其柯。哀哉二芳草，不植太山阿。文质道所贵，遭时用有嘉。绛、灌临衡宰，谓谊崇浮华。贤才抑不用，远投荆南沙。[一]抱玉乘龙骥，不逢乐与和。[二]安得孔仲尼，为世陈四科！[三]</p>
              <p>　　注[一]贾谊欲革汉土德，改定律令，绛侯周勃及灌婴共毁之，文帝以谊为长沙太傅。见前书。</p>
              <p>　　注[二]伯乐、卞和。</p>
              <p>　　注[三]谓德行、政事、文学、言语也。</p>
              <p>　　炎后风病慌忽。性至孝，遭母忧，病甚发动。妻始产而惊死，妻家讼之，收系狱。炎病不能理对，熹平六年，遂死狱中，时年二十八。尚书卢植为之诔赞，以昭其懿德。</p>
              <p>　　侯瑾字子瑜，敦煌人也。少孤贫，依宗人居。性笃学，恒佣作为资，暮还辄□柴以读书。[一]常以礼自牧，[二]独处一房，如对严宾焉。州郡累召，公车有道征，并称疾不到。作矫世论以讥切当时。而徙入山中，覃思著述。[三]以莫知于世，故作应宾难以自寄。又案汉记撰中兴以后行事，为皇德传三十篇，行于世。余所作杂文数十篇，多亡失。*(西)*河*[西]*人敬其才而不敢名之，皆称为侯君云。</p>
              <p>　　注[一]□，古&quot;然&quot;字。</p>
              <p>　　注[二]易曰：&quot;卑以自牧。&quot;牧，养也。</p>
              <p>　　注[三]覃，静也。</p>
              <p>　　高彪字义方，吴郡无锡人也。[一]家本单寒，至彪为诸生，游太学。有雅才而讷于言。尝从马融欲访大义，融疾不获见，乃覆刺遗融书曰：&quot;承服风问，从来有年，[二]故不待介者而谒大君子之门，冀一见龙光，以□腹心之愿。[三]不图遭疾，幽闭莫启。昔周公旦父文兄武，九命作伯，以尹华夏，犹挥沐吐餐，垂接白屋，[四]故周道以隆，天下归德。公今养z傲士，故其宜也。&quot;融省书X，追谢还之，彪逝而不顾。</p>
              <p>　　注[一]无锡，今常州县。</p>
              <p>　　注[二]风问，风猷令问。</p>
              <p>　　注[三]毛诗曰：&quot;既见君子，为龙为光。&quot;龙，宠也。</p>
              <p>　　注[四]白屋，匹夫也。</p>
              <p>　　后郡举孝廉，试经第一，除郎中，校书东观，数奏赋、颂、奇文，因事讽谏，灵帝异之。</p>
              <p>　　时京兆第五永为督军御史，使督幽州，百官大会，祖饯于长乐观。议郎蔡邕等皆赋诗，彪乃独作箴曰：&quot;文武将坠，乃俾俊臣。[一]整我皇纲，董此不虔。[二]</p>
              <p>　　古之君子，即戎忘身。[三]明其果毅，尚其桓桓。[四]吕尚七十，气冠三军，诗人作歌，如鹰如r。[五]天有太一，五将三门；[六]地有九变，丘陵山川；[七]</p>
              <p>　　人有计策，六奇五闲：[八]总兹三事，谋则咨询。[九]无曰己能，务在求贤，淮阴之勇，广野是尊。[一０]周公大圣，石F纯臣，以威克爱，以义灭亲。[一一]勿谓时险，不正其身。勿谓无人，莫识己真。忘富遗贵，福禄乃存。枉道依合，复无所观。[一二]先公高节，越可永遵。佩藏斯戒，以厉终身。&quot;邕等甚美其文，以为莫尚也。</p>
              <p>　　注[一]俾，使也。</p>
              <p>　　注[二]董，正也。</p>
              <p>　　注[三]易曰：&quot;不利即戎。&quot;司马穰苴曰：&quot;将受命之日忘其家，援⒐募赐其身。&quot;</p>
              <p>　　注[四]左传曰：&quot;杀敌为果，致果为毅。&quot;尚书曰：&quot;勖哉夫子，尚桓桓。&quot;桓桓，武貌。</p>
              <p>　　注[五]太公年七十遇文王。毛诗曰：&quot;惟师尚父，时惟鹰扬。&quot;</p>
              <p>　　注[六]太一式：&quot;凡举事皆欲发三门，顺五将。&quot;发三门者，开门、休门、生门。</p>
              <p>　　五将者，天目、文昌等。</p>
              <p>　　注[七]孙子九变篇曰：&quot;用兵有散地，有轻地，有争地，有交地，有衢地，有重地，有汜地，有围地，有死地。诸侯自战其地，为散地。入人之地而不深，为轻地。我得则利，彼得亦利者，为争地。我可以往，彼可以来，为交地。诸侯之地三属，先至而得，为衢地。入人地深，倍城邑多，为重地。行山林，阻沮泽，难行之道，为汜地。所由入者隘，所从归者少，彼寡可以击吾者，为围地。疾战则存，不疾战则亡，为死地。通九变之利，知用兵矣。&quot;</p>
              <p>　　注[八]陈平凡六出奇策。孙子曰：&quot;用闲有五，有因闲，有内闲，有反闲，有死闲，有生闲。五闲俱起，莫知其道，是谓神纪，人君之宝也。因闲者，因其乡人而用之也。内闲者，因其官人而用之也。反闲者，因其敌闲而用之也。死闲者，为诳事于外，令吾闲知之而得于敌者也。生闲者，反报者也。&quot;</p>
              <p>　　注[九]总天、地、人之事而询谋于。</p>
              <p>　　注[一０]臣贤案：前书韩信破赵，得广武君李左车，解其缚而师事之。而此作&quot;广野&quot;。案广野君郦食其，无韩信师事处，盖误也。</p>
              <p>　　注[一一]周公诛管、蔡，石F杀其子厚也。克，胜也。前书孙宝曰：&quot;周公上圣，邵公大贤。&quot;尚书曰：&quot;威克厥爱，允济。&quot;</p>
              <p>　　左传曰：&quot;石F纯臣也。大义灭亲，其是之谓乎！&quot;</p>
              <p>　　注[一二]曲道以合时者，不足观也。</p>
              <p>　　后迁*(内)**[外]*黄令，帝□同僚临送，祖于上东门，[一]诏东观画彪像以劝学者。彪到官，有德政，上书荐县人申徒蟠等。病卒于官，文章多亡。</p>
              <p>　　注[一]洛阳城东面北头门。</p>
              <p>　　子岱，亦知名。</p>
              <p>　　张超字子并，河闲|人也，[一]留侯良之后也。有文才。灵帝时，从车骑将军朱b征黄巾，为别部司马。着赋、颂、碑文、荐、檄、笺、书、谒文、嘲，凡十九篇。超又善于草书，妙绝时人，世共传之。</p>
              <p>　　注[一]今瀛州|县。</p>
              <p>　　祢衡字正平，平原般人也。[一]少有才辩，而尚气刚傲，好矫时慢物。兴平中，避难荆州。建安初，来游许下。始达颍川，乃阴怀一刺，既而无所之适，至于刺字漫灭。是时许都新建，贤士大夫四方来集。或问衡曰：&quot;盍从陈长文、司马伯达乎？&quot;</p>
              <p>　　[二]对曰：&quot;吾焉能从屠沽儿耶！&quot;又问：&quot;荀文若、赵稚长云何？&quot;[三]衡曰：</p>
              <p>　　&quot;文若可借面吊丧，稚长可使监□请客。&quot;[四]唯善鲁国孔融及弘农杨修。常称曰：&quot;大儿孔文举，小儿杨德祖。余子碌碌，莫足数也。&quot;融亦深爱其才。</p>
              <p>　　注[一]般，县，故城在今德州平昌县东。般音卜满反。</p>
              <p>　　注[二]陈k字长文。司马朗字伯达，河内温人。</p>
              <p>　　注[三]赵为荡寇将军，见魏志。</p>
              <p>　　注[四]典略曰：&quot;衡见荀仪容但有貌耳，故可吊丧。赵有腹大，健n肉，故可监□也。&quot;</p>
              <p>　　衡始弱冠，而融年四十，遂与为交友。上疏荐之曰：&quot;臣闻洪水横流，帝思俾V，[一]旁求四方，以招贤俊。[二]昔孝武继统，将弘祖业，畴咨熙载，k士响臻。</p>
              <p>　　[三]陛下笔ィ纂承基绪，遭遇□运，劳谦日□。[四]惟岳降神，异人并出。[五]</p>
              <p>　　窃见处士平原祢衡，年二十四，字正平，淑质贞亮，英才卓砾。初涉文，升堂奥，目所一见，辄诵于口，耳所瞥闻，不忘于心。性与道合，思若有神。[六]</p>
              <p>　　弘羊潜计，安世默识，以衡准之，诚不足怪。[七]忠果正直，志怀霜雪，见善若惊，疾恶若雠。[八]任座抗行，史鱼厉节，殆无以过也。[九]鸷鸟累伯，不如一鹗。[一０]使衡立朝，必有可观。飞辩骋辞，溢气坌涌，解疑释结，临敌有余。</p>
              <p>　　昔贾谊求试属国，诡系单于；[一一]终军欲以长缨，牵致劲越。[一二]弱冠慷慨，前世美之。近日路粹、严象，亦用异才擢拜台郎，衡宜与为比。如得龙跃天衢，振翼云汉，杨声紫微，垂光虹U，足以昭近署之多士，增四门之穆穆。[一三]钧天广乐，必有奇丽之观；[一四]帝室皇居，必蓄非常之宝。若衡等辈，不可多得。激楚、杨阿，至妙之容，台牧者之所贪；[一五]飞兔、[，绝足奔放，良、乐之所急。[一六]臣等区区，敢不以闻。&quot;</p>
              <p>　　注[一]孟子曰：&quot;尧时洪水横流，泛滥于天下。&quot;尚书帝曰：&quot;咨，汤汤洪水方割，有能俾V&quot;。俾，使也。V，理也。</p>
              <p>　　注[二]尚书曰：&quot;旁求天下。&quot;</p>
              <p>　　注[三]尚书帝尧曰：&quot;畴咨若时登庸。&quot;又曰：&quot;有能奋庸熙帝之载。&quot;畴，谁也。□，广也。载，事也。</p>
              <p>　　注[四]易曰：&quot;劳谦君子有终吉。&quot;尚书□文王德曰：&quot;自朝至于日中□，不遑*[暇]*食。&quot;言不敢懈怠也。</p>
              <p>　　注[五]毛诗曰：&quot;惟岳降神，生甫及申。&quot;公孙弘传赞曰：&quot;异人并出。&quot;</p>
              <p>　　注[六]淮南子曰：&quot;所谓真人者，性合于道也。&quot;</p>
              <p>　　注[七]前书曰：&quot;桑弘羊，雒阳贾人子，以心计，年十三为侍中。&quot;又曰：&quot;张安世字子孺，为郎。上行幸河东，尝亡书三箧，诏问莫能知，唯安世识之，具作其事。后购求得书，以相校，无所遗失。&quot;</p>
              <p>　　注[八]国语楚蓝尹谓子西曰：&quot;夫阖庐，闻一善言若惊，得一士若赏。&quot;</p>
              <p>　　注[九]吕氏春秋魏文侯饮，问诸大夫曰：&quot;寡人何如主也？&quot;任座曰：&quot;君不肖君也。克中山，不以封君之弟，而以封君之子，是以知君不肖君也。&quot;论语孔子曰&quot;直哉史鱼，邦有道如矢，邦无道如矢&quot;也。</p>
              <p>　　注[一０]邹阳上书之言也。鹗，大m也。</p>
              <p>　　注[一一]前书贾谊曰：&quot;何不试以臣为属国之官，以主匈奴。行臣之计，请必系单于之颈而制其命。&quot;</p>
              <p>　　注[一二]前书终军曰&quot;愿受长缨，必羁南越王而致之阙下&quot;也。</p>
              <p>　　注[一三]尚书曰：&quot;宾于四门，四门穆穆。&quot;</p>
              <p>　　注[一四]史记曰，赵简子疾，五日不知人，大夫皆惧。医扁鹊曰：&quot;血脉理也。</p>
              <p>　　昔秦穆公如此，七日寤，寤而曰：'我之帝所甚乐。'今主君之疾与之同，不出三日必闲，闲必有言也。&quot;居二日，果寤，语大夫曰&quot;我之帝所甚乐，与百神游于钧天，广乐九奏，其声动心&quot;也。</p>
              <p>　　注[一五]诸本并作&quot;台牧&quot;，未详其义。融集作&quot;掌伎&quot;。</p>
              <p>　　注[一六]吕氏春秋曰：&quot;飞兔、[，古骏马也。&quot;高诱注曰：&quot;日行万里。&quot;</p>
              <p>　　王良、伯乐，善御人也。</p>
              <p>　　融既爱衡才，数称述于曹操。操欲见之，而衡素相轻疾，自称狂病，不肯往，而数有恣言。操怀忿，而以其才名，不欲杀之。闻衡善击鼓，乃召为鼓史，因大会宾客，阅试音节，诸史过者，皆令脱其故衣，更着岑牟单绞之服。[一]次至衡，衡方为渔阳参挝，蹀□而前，[二]容态有异，声节悲壮，听者莫不慷慨。</p>
              <p>　　衡进至操前而止，吏诃之曰：&quot;鼓史何不改装，而轻敢进乎？&quot;衡曰：&quot;诺。&quot;</p>
              <p>　　于是先解z衣，[三]次释余服，裸身而立，徐取岑牟、单绞而着之，毕，复参挝而去，颜色不怍。[四]操笑曰：&quot;本欲辱衡，衡反辱孤。&quot;</p>
              <p>　　注[一]文士传曰：&quot;魏太祖欲辱衡，乃令人录用为鼓史。后至八月朝普天阅试鼓节，作三重阁，列坐宾客，以帛绢制作衣，一岑牟，一单绞及小T。&quot;通史志曰：&quot;岑牟，鼓角士僖病&quot;郑玄注礼记曰：&quot;绞，苍黄之色也。&quot;</p>
              <p>　　注[二]文士传曰：&quot;衡击鼓作渔阳参，蹋地来前，蹑`足脚，容态不常，鼓声甚悲，易衣毕，复击鼓参而去。至今有渔阳参，自衡始也。&quot;臣贤案：及挝并击鼓杖也。参挝是击鼓之法，而王僧孺诗云：&quot;散度广陵音，参写渔阳曲。&quot;</p>
              <p>　　而于其诗自音云：&quot;参音七绀反。&quot;后诸文人多同用之。据此诗意，则参曲奏之名，则挝字入于下句，全不成文。下云&quot;复参挝而去&quot;，足知&quot;参挝&quot;二字当相连而读。参字音为去声，不知何所凭也。参七甘反。</p>
              <p>　　注[三]杜预注左传曰：&quot;z，近身衣也。&quot;音女一反。</p>
              <p>　　注[四]怍，羞也。</p>
              <p>　　孔融退而数之曰：&quot;正平大雅，固当尔邪？&quot;[一]因宣操区区之意。衡许往。融复见操，说衡狂疾，今求得自谢。操喜，□门者有客便通，待之极晏。衡乃着布单衣、n巾，手持三尺z杖，[二]坐大营门，以杖捶地大骂。吏白：外有狂生，坐于营门，言语悖逆，请收案罪。操怒，谓融曰：&quot;祢衡竖子，孤杀之犹雀鼠耳。顾此人素有虚名，远近将谓孤不能容之，今送与刘表，视当何如。&quot;于是遣人骑送之。临发，人为之祖道，先供设于城南，乃更相戒曰：&quot;祢衡勃虐无礼，今因其后到，咸当以不起折之也。&quot;及衡至，人莫肯兴，衡坐而大号。</p>
              <p>　　问其故，衡曰：&quot;坐者为，卧者为尸，尸之闲，能不悲乎！&quot;</p>
              <p>　　注[一]雅，正也。言大雅君子不当尔。</p>
              <p>　　注[二]说文曰：&quot;z，大杖也。&quot;音佗结反。</p>
              <p>　　刘表及荆州士大夫先服其才名，甚宾礼之，文章言议，非衡不定。表尝与诸文人共草章奏，并极其才思。时衡出，还见之，开省未周，因毁以抵地。[一]表怃然为骇。[二]衡乃从求笔札，须臾立成，辞义可观。表大悦，益重之。</p>
              <p>　　注[一]抵，掷也。</p>
              <p>　　注[二]怃然，怪之也，音抚。</p>
              <p>　　后复侮慢于表，表耻不能容，以江夏太守黄祖性急，故送衡与之，祖亦善待焉。</p>
              <p>　　衡为作书记，轻重n密，各得体宜。祖持其手曰：&quot;处士，此正得祖意，如祖腹中之所欲言也。&quot;</p>
              <p>　　祖长子射[一]为章陵太守，尤善于衡。尝与衡俱游，共读蔡邕所作碑文，射爱其辞，还恨不缮写。衡曰：&quot;吾虽一览，犹能识之，[二]唯其中石缺二字为不明耳。&quot;因书出之，射驰使写碑还校，如衡所书，莫不叹伏。射时大会宾客，人有献鹦鹉者，射举于衡曰：&quot;愿先生赋之，以娱嘉宾。&quot;衡*(览)**[揽]*笔而作，文无加点，辞采甚丽。</p>
              <p>　　注[一]射音亦。</p>
              <p>　　注[二]识，记也，音志。</p>
              <p>　　后黄祖在蒙冲船上，[一]大会宾客，而衡言不逊顺，祖X，乃诃之，衡更熟视曰：&quot;死公！云等道？&quot;[二]祖大怒，令五百将出，[三]欲加棰，衡方大骂，祖恚，遂令杀之。祖主簿素疾衡，实时杀焉。射徒跣来救，不及。祖亦悔之，乃厚加棺敛。衡时年二十六，其文章多亡云。</p>
              <p>　　注[一]释名曰：&quot;外狭而长曰蒙冲，以冲突敌船。&quot;</p>
              <p>　　注[二]死公，骂言也。等道，犹今言何勿语也。</p>
              <p>　　注[三]五百犹今之问事也。解见宦者传。</p>
              <p>　　赞曰：情志既动，篇辞为贵。[一]抽心呈貌，非雕非蔚。[二]殊状共体，同声异气。言观丽则，永监淫费。[三]</p>
              <p>　　注[一]毛诗序云：&quot;情发于中而形于言。诗者志之所之，故情志动而篇辞作，斯文章之为贵。&quot;</p>
              <p>　　注[二]雕，垡病Ｒ自唬&quot;君子豹变，其文蔚。&quot;</p>
              <p>　　注[三]杨雄曰：&quot;诗人之赋丽以则，辞人之赋丽以淫。&quot;礼记曰：&quot;不辞费。&quot;</p>
              <p>　　校勘记</p>
              <p>　　二六二七页三行富平侯放之孙也按：集解引洪亮吉说，谓案升传，升以党锢事诛，年四十九，以升生年计之，放卒已一百三十余年，范言升放之孙，未识何据。又引李赓芸说，谓&quot;孙&quot;上疑有脱字。</p>
              <p>　　二六二七页一一行毛足异门而出殿本&quot;手&quot;作&quot;首&quot;。王先谦谓&quot;手&quot;字误，当依注作&quot;首&quot;。今按：史记孔子世家云&quot;手足异处&quot;，与谷梁传异。</p>
              <p>　　二六二八页三行两君就坛汲本、殿本此下有&quot;两相相揖&quot;四字。今按：注引经传多删节，此或后人据谷梁传补也。</p>
              <p>　　二六二九页一一行后见驱者按：集解引惠栋说，谓&quot;见&quot;集作&quot;逼&quot;。</p>
              <p>　　二六二九页一二行羿子彀左按：集解引惠栋说，谓&quot;羿子&quot;集作&quot;羿弓&quot;。</p>
              <p>　　二六二九页一五行小而柄长谓之X按&quot;X&quot;原斗&quot;罩&quot;，径改正。</p>
              <p>　　二六三二页三行是时司徒袁逢受计按：集解引洪颐\说，谓灵帝纪光和元年二月，光禄勋袁滂为司徒，二年三月，司徒袁滂免，元年受计者非袁逢也。</p>
              <p>　　二六三二页四行下郡计*(史)**[吏]*而揖三公据汲本、殿本改。</p>
              <p>　　二六三三页一四行实望仁兄按：刊误谓&quot;兄&quot;当作&quot;君&quot;。两汉未尝相呼为&quot;仁兄&quot;，下文亦有&quot;仁君&quot;。</p>
              <p>　　二六三四页四行膝灸*(块)**[坏]*溃据汲本改。按：&quot;灸&quot;原斗&quot;炙&quot;，径改正。</p>
              <p>　　二六三四页一四行臧仓谮之按：&quot;仓&quot;原斗&quot;苍&quot;，径据汲本、殿本改正。</p>
              <p>　　二六三五页六行一名岑按：集解引何焯说，谓魏志注中作&quot;一名恭&quot;。</p>
              <p>　　二六三六页一三行芋尹申亥汲本&quot;芋&quot;作&quot;芊&quot;，注同。按：校补引柳从辰说，谓此字左传注疏本作&quot;□&quot;，郝在田金壶字考云&quot;芊音千，芊尹，复姓也&quot;。案□、芊、芋三字形近易斗，以音求形，作&quot;芋&quot;为是。至郝氏作&quot;芊&quot;，以芊尹为复姓，则汲本之从千，可知亦别有所据，自不妨两存之。</p>
              <p>　　二六三七页六行子囊楚令尹名*(也)**[午]*据殿本改。</p>
              <p>　　二六三七页九行楚灵王子围按：刊误谓案文多一&quot;子&quot;字。</p>
              <p>　　二六三九页四行伐公子重耳于蒲按：&quot;蒲&quot;原斗&quot;h&quot;，径据汲本、殿本改正。</p>
              <p>　　二六三九页七行傅瑕杀郑子而纳厉公*[厉公]*遂杀傅瑕也王先谦谓&quot;遂&quot;上当更有&quot;厉公&quot;二字。今据补。</p>
              <p>　　二六三九页一四行比于*[齐]*鲁*(])*也按：集解引惠栋说，谓依前书&quot;鲁]&quot;当作&quot;齐鲁&quot;。今据改。</p>
              <p>　　二六三九页一五行老聃之*(后)**[役]*有庚桑楚者据汲本改。</p>
              <p>　　二六四一页一二行驰仁声之显赫按：集解引王补说，谓文选曹植赠丁仪王粲诗注&quot;驰&quot;作&quot;飞&quot;。</p>
              <p>　　二六四一页一六行与齐晋*[争]*强据刊误补。</p>
              <p>　　二六四二页三行楚自克庸以来按：&quot;庸&quot;原斗&quot;广&quot;，径改正。</p>
              <p>　　二六四二页一一行若孤鹄之失k按：集解引王补说，谓文选洛神赋注&quot;孤&quot;作&quot;离&quot;。</p>
              <p>　　二六四二页一三行忽飘u以轻逝兮按：集解引王补说，谓文选陆机日出东南隅行注&quot;飘u&quot;作&quot;飘然&quot;。</p>
              <p>　　二六四三页一行淫乐未终按：集解引王补说，谓文选谢惠连咏牛女诗注&quot;淫&quot;作&quot;欢&quot;。</p>
              <p>　　二六四三页一三行堙心耳按：&quot;&quot;原斗&quot;□&quot;，径改正。</p>
              <p>　　二六四四页五行游鱼出听按：&quot;游&quot;原斗&quot;淫&quot;，径改正。</p>
              <p>　　二六四四页八行说苑按：&quot;苑&quot;原斗&quot;宛&quot;，径改正。</p>
              <p>　　二六四五页一五行让善占*(谢)**[射]*据殿本改。</p>
              <p>　　二六四六页四行不尽家训按：集解引惠栋说，谓&quot;尽&quot;邕集作&quot;堕&quot;。</p>
              <p>　　二六四六页五行章句不能逮其意按：集解引惠栋说，谓&quot;逮&quot;邕集作&quot;遂&quot;。</p>
              <p>　　二六四六页七行岂徒俗之凡偶近器而已者哉按：刊误谓案文多一&quot;者&quot;字。</p>
              <p>　　二六四六页七行若复随辈而进按：集解引惠栋说，谓邕集云&quot;若复从此郡选举&quot;云云。</p>
              <p>　　二六四六页一０行愿明将军回谋垂虑裁加少纳按：集解引惠栋说，谓邕集云&quot;愿明将军回谋守虑，思垂采纳&quot;。又引苏舆说，谓&quot;裁加少纳&quot;疑当作&quot;少加裁纳&quot;。</p>
              <p>　　二六四六页一四行文王*(之)**[辟]*雍也据殿本改。</p>
              <p>　　二六四七页一三行修翼无*(与)**[卑]*栖据汲本、殿本改。</p>
              <p>　　二六四九页五行*(西)*河*[西]*人敬其才集解引陈景云说，谓&quot;西河&quot;当作&quot;河西&quot;。瑾敦煌人，河西四郡之一也。今据改。</p>
              <p>　　二六五０页九行祖饯于长乐观按：集解引惠栋说，谓&quot;长乐&quot;当作&quot;平乐&quot;。</p>
              <p>　　二六五一页三行援⒐募赐其身按：&quot;&quot;原斗&quot;抱&quot;，径改正。</p>
              <p>　　二六五一页七行有汜地按：刊误谓案孙子&quot;汜&quot;当作&quot;圮&quot;。</p>
              <p>　　二六五二页三行后迁*(内)**[外]*黄令按：集解引钱大昕说，谓&quot;内黄&quot;当作&quot;外黄&quot;，惠栋说同，今据改。按：御览一七九引亦作&quot;外黄&quot;。</p>
              <p>　　二六五二页八行妙绝时人按：&quot;时&quot;原斗&quot;府&quot;，径据汲本、殿本改正。</p>
              <p>　　二六五三页六行般音卜满反按：&quot;卜&quot;原斗&quot;十&quot;，径改正。</p>
              <p>　　二六五三页九行赵有腹大刊误谓&quot;腹大&quot;旧作&quot;腹尺&quot;。按：魏志荀传裴注引典略作&quot;腹尺&quot;。</p>
              <p>　　二六五三页一一行昔孝武继统按：校补谓文选&quot;孝武&quot;作&quot;世宗&quot;，此皆章怀避改。</p>
              <p>　　二六五三页一三行英才卓砾按：文选&quot;砾&quot;作&quot;跞&quot;，校补谓作&quot;跞&quot;是。</p>
              <p>　　二六五三页一三行耳所瞥闻按：文选&quot;瞥&quot;作&quot;暂&quot;，校补谓作&quot;暂&quot;是。</p>
              <p>　　二六五三页一五行鸷鸟累伯汲本&quot;伯&quot;作&quot;百&quot;。按：古伯百通用。</p>
              <p>　　二六五四页五行激楚杨阿汲本、殿本&quot;杨&quot;作&quot;扬&quot;，文选作&quot;阳&quot;。按：作&quot;阳&quot;是。</p>
              <p>　　二六五四页五行台牧者之所贪按：集解引钱大昕说，谓文选载此表作&quot;掌技&quot;。</p>
              <p>　　二六五四页一０行不遑*[暇]*食据汲本、殿本补。</p>
              <p>　　二六五五页九行融集作掌伎&quot;掌伎&quot;汲本作&quot;掌牧&quot;，殿本作&quot;堂牧&quot;。按：皆&quot;掌伎&quot;之斗。</p>
              <p>　　二六五六页一行后至八月朝普天阅试鼓节按：校补谓&quot;朝普天&quot;语不明。魏志注引文士传作&quot;后至八月朝大宴宾客并会&quot;。疑即&quot;朝会大宴&quot;四字之斗脱。</p>
              <p>　　二六五七页一二行衡*(览)**[揽]*笔而作据汲本改。</p>
              <p>　　二六五八页一一行杨雄曰按：&quot;杨&quot;原作&quot;扬&quot;，径据汲本、殿本改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='88.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='90.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
