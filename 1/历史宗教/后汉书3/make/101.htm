<html>
<head>
<title>后汉书志第一　律历上　律准候气</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="100.htm"><img src="last.gif" width="46" height="15" border="0"></a><img src="bg.gif" width="40" height="30"><a href="102.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书志第一　律历上　律准候气</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　古之人论数也，曰&quot;物生而后有象，象而后有滋，滋而后有数&quot;。然则天地初形，人物既着，则g数之事生矣。记称大桡作甲子，[一]隶首作数。[二]二者既立，以比日表，[三]以管万事。夫一、十、百、千、万，所同用也；律、度、量、衡、历，其别用也。故体有长短，检以度；[四]物有多少，受以量；[五]量有轻重，平以权衡；[六]声有清浊，协以律吕；三光运行，纪以历数：然后幽隐之情，精微之变，可得而综也。[七]
              <p>　　注[一]吕氏春秋曰：&quot;黄帝师大桡。&quot;博物记曰：&quot;容成氏造历，黄帝臣也。&quot;</p>
              <p>　　月令章句：&quot;大桡探五行之情，占斗纲所建，于是始作甲乙以名日，谓之干，作子丑以名*(日)**[月]*，谓之枝，枝干相配，以成六旬。&quot;</p>
              <p>　　注[二]博物记曰：&quot;隶首，黄帝之臣。&quot;一说，隶首，善g者也。</p>
              <p>　　注[三]表即晷景。</p>
              <p>　　注[四]说苑曰：&quot;以粟生之，*(十)**[一]*粟为一分，十分为一寸，十寸为一尺，十尺为一丈。&quot;</p>
              <p>　　注[五]说苑曰：&quot;千二百粟为一钥，十钥为一合，十合为一升，十升为一斗，十斗为一斛。&quot;</p>
              <p>　　注[六]说苑曰：&quot;十粟重一圭，十圭重一铢，二十四铢重一两，十六两重一斤，三十斤重一钧，四钧重一石。&quot;</p>
              <p>　　注[七]前志曰：&quot;夫推历生律，制器规圆矩方，权重衡平，准绳嘉量，探赜索隐，钩深致远，莫不用焉。度长短者不失毫厘，量多少者不失圭撮，权轻重者不失黍累。纪于一，协于十，长于百，大于千，广于万。&quot;</p>
              <p>　　汉兴，北平侯张苍首治律历。孝武正乐，置协律之官。至元始中，博征通知钟律者，考其意义，羲和刘歆典领条奏，前史班固取以为志。而元帝时，郎中京房*(房字君明)*知五声之音，六律之数。上使太子太傅*(韦)*玄成、*(字少翁)*谏议大夫章，杂试问房于乐府。房对：&quot;受学故小黄令焦延寿。六十律相生之法：</p>
              <p>　　以上生下，皆三生二，以下生上，皆三生四，阳下生阴，阴上生阳，终于中吕，而十二律毕矣。中吕上生执始，执始下生去灭，上下相生，终于南事，六十律毕矣。夫十二律之变至于六十，犹八卦之变至于六十四也。宓羲作易，纪阳气之初，以为律法。建日冬至之声，以黄钟为宫，太蔟为商，姑洗为角，林钟为征，南吕为羽，应钟为变宫，蕤宾为变征。[一]此声气之元，五音之正也。故各*(终)**[统]*一日。其余以次运行，当日者各自为宫，而商征以类从焉。[二]</p>
              <p>　　礼运篇曰'五声、六律、十二管还相为宫'，此之谓也。[三]以六十律分之日，黄钟自冬至始，及冬至而复，阴阳寒燠风雨之占生焉。于以检摄k音，考其高下，苟非*(草)**[革]*木之声，则无不有所合。虞书曰'律和声'，此之谓也。&quot;</p>
              <p>　　房又曰：</p>
              <p>　　&quot;竹声不可以度调，故作准以定数。准之状如瑟，长丈而十三弦，隐闲九尺，以应黄钟之律九寸；中央一弦，下有画分寸，以为六十律清浊之节。&quot;房言律详于歆所奏，其术施行于史官，候部用之。文多不悉载。故总其本要，以续前志。</p>
              <p>　　注[一]月令章句曰：&quot;以姑洗为角，南吕为羽，则微浊也。&quot;</p>
              <p>　　注[二]月令章句曰：&quot;律，率也，声之管也。上古圣人本阴阳，别风声，审清浊，而不可以文载口传也。于是始铸金作钟，以主十二月之声，然后以效升降之气。</p>
              <p>　　钟难分别，乃截竹为管，谓之律。律者，清浊之率法也。声之清浊，以*(制)**[律]*长短为制。&quot;</p>
              <p>　　注[三]郑玄曰：&quot;宫数八十一，黄钟长九寸，九九八十一也。三分宫去一生征，征数五十四，林钟长六寸，六九五十四也。三分征益一生商，商数七十二，太蔟长八寸，八九七十二也。三分商去一生羽，羽数四十八，南吕长五寸三分寸之一，五九四十五又三分寸之一，为四十八也。三分羽益一生角，角数六十四，姑洗长七寸九分寸之一，七九六十三又九分寸之一，为六十四也。三分角去一生变宫，三分变宫益一生变征。自此已后，则随月而变，所谓'还相为宫。'&quot;律术曰：阳以圆为形，其性动。阴以方为节，其性静。动者数三，静者数二。</p>
              <p>　　以阳生阴，倍之；以阴生阳，四之：皆三而一。阳生阴曰下生，阴生阳曰上生。</p>
              <p>　　上生不得过黄钟之*(清)*浊，下生不得及黄钟之*(数实)**[清]*。皆参天两地，圆盖方覆，六耦承奇之道也。黄钟，律吕之首，而生十一律者也。[一]其相生也，皆三分而损益之。是故十二律之，得十七万七千一百四十七，是为黄钟之实。[二]又以二乘而三约之，是为下生林钟之实。又以四乘而三约之，是为上生太蔟之实。推此上下，以定六十律之实。以九三之，*(数)**[得]*万九千六百八十三为法。*[于]*律为寸，于准为尺。不盈者十之，所得为分。</p>
              <p>　　又不盈十之，所得为小分。以其余正其强弱。</p>
              <p>　　注[一]前书曰：&quot;黄帝使伶伦，自大夏之西，昆仑之阴，取竹之O谷生，其窍厚均者，断两节闲而吹之，以为黄钟之管。制十二c以听凤之鸣，其雄鸣为六，雌鸣亦六，比黄钟之音，而皆可以生之，是为律本。至治之世，天地之气合以生风。天地之风气正，十二律乃定。&quot;</p>
              <p>　　注[二]前书曰：&quot;太极元气，含三为一。极，中也。元，始也。行于十二辰，始动于子。参之于丑，得三。又参之于寅，得九。又参之于卯，得二十七。又参之于辰，得八十一。又参之于巳，得二百四十三。又参之于午，得七百二十九。</p>
              <p>　　又参之于未，得二千一百八十七。又参之于申，得六千五百六十一。又参之于酉，得万九千六百八十三。又参之于戌，得五万九千四十九。又参之于亥，得十七万七千一百四十七。此阴阳合德，气钟于子，化生万物者也。故滋萌于子，纽牙于丑，引达于寅，冒茆于卯，振羡于辰，巳盛于巳，@布于午，昧暧于未，申坚于申，留孰于酉，毕入于戌，该阂于亥，出甲于甲，奋轧于乙，明炳于丙，大成于丁，丰茂于戊，理纪于己，敛更于庚，悉新于辛，怀任于壬，陈揆于癸。</p>
              <p>　　故阴阳之施化，万物之终始，既类旅于律吕，又经历于日辰，而变化之情则可见矣。&quot;</p>
              <p>　　黄钟，十七万七千一百四十七。下生林钟。黄钟为宫，太蔟商，林钟征。一日。</p>
              <p>　　律，九寸。准，九尺。</p>
              <p>　　色育，十七万六千七百七十六。下生谦待。色育为宫，未知商，谦待征。六日。</p>
              <p>　　律，八寸九分小分八微强。准，八尺九寸万五千九百七十三。执始，十七万四千七百六十二。下生去灭。执始为宫，时息商，去灭征。六日。律，八寸八分小分七大强。准，八尺八寸万五千五百一十六。丙盛，十七万二千四百一十。</p>
              <p>　　下生安度。丙盛为宫，屈齐商，安度征。六日。律，八寸七分小分六微弱。准，八尺七寸万一千六百七十九。分动，十七万八十九。下生归嘉。分动为宫，随期商，归嘉征。六日。律，八寸六分小分四强。准，八尺六寸八千一百五十二。</p>
              <p>　　质末，十六万七千八百。下生否与。质末为宫，形晋商，否与征。六日。律，八寸五分小分二*[半]*强。准，八尺五寸四千九百四十五。</p>
              <p>　　大吕，十六万五千八百八十八。下生夷则。大吕为宫，夹钟商，夷则征。八日。</p>
              <p>　　律，八寸四分小分三弱。准，八尺四寸五千五百八。分否，十六万三千六百五十四。下生解形。分否为宫，开时商，解形征。八日。律，八寸三分小分一强。</p>
              <p>　　准，八尺三寸二千八百五十一。凌阴，十六万一千四百五十二。下生去南。凌阴为宫，族嘉商，去南征。八日。律，八寸二分小分一弱。准，八尺二寸五百一十四。少出，十五万九千二百八十。下生分积。少出为宫，争南商，分积征。</p>
              <p>　　六日。律，八寸小分九强。准，八尺万八千一百六十。太蔟，十五万七千四百六十四。下生南吕。太蔟为宫，姑洗商，南吕征。一日。律，八寸。准，八尺。</p>
              <p>　　未知，十五万七千一百三十四。下生白吕。未知为宫，南授商，白吕征。六日。</p>
              <p>　　律，七寸九分小分八强。准，七尺九寸万六千三百八十三。时息，十五万五千三百四十四。下生结躬。时息为宫，变虞商，结躬征。六日。律，七寸八分小分九少强。准，七尺八寸万八千一百六十六。屈齐，十五万三千二百五十三。</p>
              <p>　　下生归期。屈齐为宫，路时商，归期征。六日。律，七寸七分小分九弱。准，七尺七寸万六千九百三十九。随期，十五万一千一百九十。下生未卯。随期为宫，形始商，未卯征。六日。律，七寸六分小分八强。准，七尺六寸万五千九百九十二。形晋，十四万九千一百五十*(五)**[六]*。下生夷汗。形晋为宫，依行商，夷汗征。六日。律，七寸五分小分八弱。准，七尺五寸万五千三百*(二)**[三]*十五。</p>
              <p>　　夹钟，十四万七千四百五十六。下生无射。夹钟为宫，中吕商，无射征。六日。</p>
              <p>　　律，七寸四分小分九强。准，七尺四寸万八千一十八。开时，十四万五千四百七十。下生闭掩。开时为宫，南中商，闭掩征。八日。律，七寸三分小分九微*(弱)**[强]*。准，七尺三寸万七千八百四十一。族嘉，十四万三千五百一十三。下生邻齐。族嘉为宫，内负商，邻齐征。八日。律，七寸二分小分九微强。</p>
              <p>　　准，七尺二寸万七千九百五十四。争南，十四万一千五百八十二。下生期保。</p>
              <p>　　争南为宫，物应商，期保征。八日。律，七寸一分小分九强。准，七尺一寸万八千三百二十七。姑洗，十三万九千九百六十八。下生应钟。姑洗为宫，蕤宾商，应钟征。一日。律，七寸一分小分一微强。准，七尺一寸二千一百八十七。</p>
              <p>　　南授，十三万九千六百七十*[四]*。下生分乌。南授为宫，南事商，分乌征。</p>
              <p>　　六日。律，七寸小分九大强。准，七尺万八千九百三十。变虞，十三万八千八十四。下生内。变虞为宫，盛变商，内征。六日。律，七寸小分一半强。</p>
              <p>　　准，七尺三千三十。路时，十三万六千二百二十五。下生未育。路时为宫，离宫商，未育征。六日。律，六寸九分小分二微强。准，六尺九寸四千一百二十三。形始，十三万四千三百九十二。下生时。形始为宫，制时商，时征。</p>
              <p>　　五日。律，六寸八分小分三弱。准，六尺八寸五千四百七十六。依行，十三万二千五百八十二。上生色育。依行为宫，谦待商，色育征。七日。律，六寸七分小分三*(大)**[半]*强。准，六尺七寸七千五十九。</p>
              <p>　　中吕，十三万一千七十二。上生执始。中吕为宫，去灭商，执始征。八日。律，六寸六分小分六弱。准，六尺六寸万一千六百四十二。南中，十二万九千三百八。上生丙盛。南中为宫，安度商，丙盛征。七日。律，六寸五分小分七微弱。</p>
              <p>　　准，六尺五寸万三千六百八十五。内负，十二万七千五百六十七。上生分动。</p>
              <p>　　内负为宫，归嘉商，分动征。八日。律，六寸四分小分八*[微]*强。准，六尺四寸万五千九百五十八。物应，十二万五千八百五十。上生质末。物应为宫，否与商，质末征。七日。律，六寸三分小分九强。准，六尺三寸万八千四百七十一。蕤宾，十二万四千四百一十六。上生大吕。蕤宾为宫，夷则商，大吕征。</p>
              <p>　　一日。律，六寸三分小分二微强。准，六尺三寸四千一百三十一。</p>
              <p>　　南事，十二万四千一百五十四。*(下)**[不]*生。南事穷，无商、征，不为宫。</p>
              <p>　　七日。律，六寸三分小分一弱。准，六尺三寸一千五百*(三)**[一]*十一。盛变，十二万二千七百四十一。上生分否。盛变为宫，解形商，分否征。七日。</p>
              <p>　　律，六寸二分小分三*(大)**[半]*强。准，六尺二寸七千六十四。离宫，十二万一千八*(百一)*十九。上生凌阴。离宫为宫，去南商，凌阴征。七日。律，六寸一分小分五微强。准，六尺一寸万二百二十七。制时，十一万九千四百六十。上生少出。制时为宫，分积商，少出征。八日。律，六寸小分七弱。准，六尺万三千六百二十。林钟，十一万八千九十八。上生太蔟。林钟为宫，南吕商，太蔟征。一日。律，六寸。准，六尺。</p>
              <p>　　谦待，十一万七千八百五十一。上生未知。谦待为宫，白吕商，未知征。五日。</p>
              <p>　　律，五寸九分小分九弱。准，五尺九寸万七千二百一十三。去灭，十一万六千五百八。上生时息。去灭为宫，结躬商，时息征。七日。律，五寸九分小分二弱。准，五尺九寸三千七百八十三。安度，十一万四千九百四十。上生屈齐。</p>
              <p>　　安度为宫，归期商，屈齐征。六日。律，五寸八分小分四*[微]*弱。准，五尺八寸七千七百八十六。归嘉，十一万三千三百九十三。上生随期。归嘉为宫，未卯商，随期征。六日。律，五寸七分小分六微强。准，五尺七寸万一千九百九十九。否与，十一万一千八百六十七。上生形晋。否与为宫，夷汗商，形晋征。五日。律，五寸六分小分八强。准，五尺六寸万六千四百二十二。</p>
              <p>　　夷则，十一万五百九十二。上生夹钟。夷则为宫，无射商，夹钟征。八日。律，五寸六分小分二弱。准，五尺六寸三千六百七十二。解形，十*(一)*万九千一百三。上生开时。解形为宫，闭掩商，开时征。八日。律，五寸五分小分四强。</p>
              <p>　　准，五尺五寸八千四百六十五。去南，十万七千六百三十五。上生族嘉。去南为宫，邻齐商，族嘉征。八日。律，五寸四分小分六大强。准，五尺四寸万三千四百六十八。分积，十万六千一百八十*(八)**[七]*。上生争南。分积为宫，期保商，争南征。七日。律，五寸三分小分九半强。准，五尺三寸万八千六百*(八)**[七]*十一。南吕，十万四千九百七十六。上生姑洗。南吕为宫，应钟商，姑洗征。一日。律，五寸三分小分三强。准，五尺三寸六千五百六十一。</p>
              <p>　　白吕，十万四千七百五十六。上生南授。白吕为宫，分乌商，南授征。五日。</p>
              <p>　　律，五寸三分小分二强。准，五尺三寸四千三百*(七)**[六]*十一。结躬，十万三千五百六十三。上生变虞。结躬为宫，内商，变虞征。六日。律，五寸二分小分六*(少)*强。准，五尺二寸万二千一百一十四。归期，十万二千一百六十九。上生路时。归期为宫，未育商，路时征。六日。律，五寸一分小分九微强。准，五尺一寸万七千八百五十七。未卯，十万七百九十四。上生形始。</p>
              <p>　　未卯为宫，时商，形始征。六日。律，五寸一分小分二微强。准，五尺一寸四千*(八十)**[一百]*七。夷汗，九万九千四百三十七。上生依行。夷汗为宫，色育商，依行征。七日。律，五寸小分五强。准，五尺万二百二十。</p>
              <p>　　无射，九万八千三百四。上生中吕。无射为宫，执始商，中吕征。八日。律，四寸九分小分九强。准，四尺九寸万八千五百七十三。闭掩，九万六千九百八十。上生南中。闭掩为宫，丙盛商，南中征。八日。律，四寸九分小分三弱。</p>
              <p>　　准，四尺九寸五千三百三十三。邻齐，九万五千六百七十五。上生内负。邻齐为宫，分动商，内负征。七日。律，四寸八分小分六微强。准，四尺八寸万一千九百六十六。期保，九万四千三百八十八。上生物应。期保为宫，质末商，物应征。八日。律，四寸七分小分九*(微)**[半]*强。准，四尺七寸万八千七百七十九。应钟，九万三千三百一十二。上生蕤宾。应钟为宫，大吕商，蕤宾征。一日。律，四寸七分小分四微强。准，四尺七寸八千十九。</p>
              <p>　　分乌，九万三千一百一十*(七)**[六]*。上生南事。分乌穷次，无征，不为宫。</p>
              <p>　　七日。律，四寸七分小分三微强。准，四尺七寸六千五十九。内，九万二千五十六。上生盛变。内为宫，分否商，盛变征。八日。律，四寸六分小分八弱。准，四尺六寸万五千一百四十二。未育，九万八百一十七。上生离宫。未育为宫，凌阴商，离宫征。八日。律，四寸六分小分一少强。准，四尺六寸二千七百五十二。时，八万九千五百九十五。上生制时。时为宫，少出商，制时征。六日。律，四寸五分小分五强。准，四尺五寸万二百一十五。</p>
              <p>　　截管为律，吹以考声，列以物气，道之本也。[一]术家以其声微而体难知，其分数不明，故作准以代之。准之声，明畅易达，分寸又粗。然弦以缓急清浊，非管无以正也。均其中弦，令与黄钟相得，案画以求诸律，无不如数而应者矣。</p>
              <p>　　注[一]前书注曰：&quot;章帝时，零陵文学奚景于泠道县舜祠下得白玉管。古以玉为管。&quot;</p>
              <p>　　音声精微，综之者解。元和元年，待诏候钟律殷肜上言：&quot;官无晓六十律以准调音者。故待诏严崇具以准法教子男宣，宣通习。愿召宣补学官，主调乐器。&quot;</p>
              <p>　　诏曰：&quot;崇子学审晓律，别其族，协其声者，审试。不得依托父学，以聋为聪。</p>
              <p>　　声微妙，独非莫知，独是莫晓。以律错吹，能知命十二律不失一，方为能传崇学耳。&quot;太史丞弘试十二律，其二中，其四不中，其六不知何律，宣遂罢。自此律家莫能为准施弦，候部莫知复见。[一]熹平六年，东观召典律者太子舍人张光等问准意。光等不知，归阅旧藏，乃得其器，形制如房书，犹不能定其弦缓急，音不可书以*(时)**[晓]*人，知之者欲教而无从，心达者体知而无师，故史官能辨清浊者遂绝。其可以相传者，唯大n常数及候气而已。</p>
              <p>　　注[一]薛莹书曰，上以太常乐丞鲍邺等上乐事，下车骑将军马防。防奏言：&quot;建初二年七月，邺上言：'王者饮食，必道须四时五味，故有食举之乐，所以顺天地，养神明，求福应也。移风易俗，莫善于乐。乐者天地之和，不可久废。今官乐但有太蔟，皆不应*(日)**[月]*律。可作十二月均，各应其月气，乃能顺天地，和气宜应。明帝始令灵台六律候，而未设其门。乐经曰十二月行之，所以宣气丰物也。月开斗建之门，而奏歌其律。诚宜施行。愿与待诏严崇及能作乐器者共作治，考工给所当。'诏下太常。太常上言：'作乐器直钱百四十六万，请太仆作成上。'奏寝。今明诏下臣防，臣辄问邺及待诏知音律者，皆言圣人作乐，所以宣气致和，顺阴阳也。臣愚以为可顺上天之明*(待)**[时]*，因岁首令正，发太蔟之律，奏雅颂之音，以立太平，以迎和气。</p>
              <p>　　其条贯甚备。&quot;诏书以防言下三公。</p>
              <p>　　夫五音生于阴阳，分为十二律，转生六十，皆所以纪斗气，效物类也。天效以景，地效以响，即律也。阴阳和则景至，律气应则灰除。是故天子常以日冬夏至御前殿，合八能之士，陈八音，听乐均，度晷景，候钟律，权土*(灰)**[炭]*，*(放)**[效]*阴阳。冬至阳气应，则乐均清，景长极，黄钟通，土*(灰)**[炭]*轻而衡仰。夏至阴气应，则乐均浊，景短极，蕤宾通，土*(灰)**[炭]*重而衡低。[一]进退于先后五日之中，八能各以候状闻，太史封上。效则和，否则占。</p>
              <p>　　[二]候气之法，为室三重，户闭，涂衅必周，密布缇缦。室中以木为案，每律各一，内庳外高，从其方位，加律其上，以葭莩灰抑其内端，[三]案历而候之。</p>
              <p>　　气至者灰*(去)**[动]*。其为气所动者其灰散，人及风所动者其灰聚。殿中候，用玉律十二。惟二至乃候灵台，用竹律六十。候日如其历。[四]</p>
              <p>　　注[一]淮南子曰：&quot;水胜故夏至湿，火胜故冬至燥。燥故*(灰)**[炭]*轻，湿故*(灰)**[炭]*重。&quot;</p>
              <p>　　注[二]易纬曰：&quot;冬至人主不出宫，寝兵，从乐五日，击黄钟之磬。公卿大夫列士之意得，则阴阳之晷如度数。夏至之日，如冬至之礼。冬至之日，树八尺之表，日中视其晷。晷如度者其岁美，人民和顺。晷不如度者则岁恶，人民多斗言，政令为之不平。晷进则水，晷退则旱。进一尺则日食，退一尺则月食。月食则正臣下之行，日食则正人主之道。&quot;</p>
              <p>　　注[三]葭莩出河内。</p>
              <p>　　注[四]月令章句曰：&quot;古之为钟律者，以耳齐其声。后不能，则假数以正其度，度数正则音亦正矣。钟以斤两尺寸中所容受升斗之数为法，律亦以寸分长短为度。故曰黄钟之管长九寸，*[孔]*径三分，围九分，其余皆*(补)**[渐]*短，*(虽)**[惟]*大小围数无增减。以度量者可以文载口传，与共知，然不如耳决之明也。&quot;</p>
              <p>　　校勘记</p>
              <p>　　二九九九页一０行作子丑以名*(日)**[月]*集解引卢文说，谓&quot;日&quot;当为&quot;月&quot;。</p>
              <p>　　案子丑等亦谓十二辰，则当系于月明矣。后人因下有枝干相配，以成六旬，遂改为&quot;日&quot;，泥甚。今据改。</p>
              <p>　　二九九九页一三行以粟生之*(十)**[一]*粟为一分集解引卢文说，谓&quot;以粟&quot;说苑作&quot;以黍&quot;，无&quot;十粟&quot;二字。按：校补谓&quot;十&quot;当作&quot;一&quot;，粟犹黍也。</p>
              <p>　　虽说苑亦无&quot;一黍&quot;二字，然不别出数，即是就一黍言。前书律历志云&quot;一黍之广，度之九十分，黄钟之长。一为一分&quot;。夫黄钟长九寸，一黍之广当之长九十分之一，亦即是一黍为一分，故知此一粟为一分矣。今据校补说改。</p>
              <p>　　三０００页二行十粟重一圭十圭重一铢按：集解引卢文说，谓说苑&quot;十粟&quot;作&quot;十六黍&quot;，&quot;十圭&quot;作&quot;六圭&quot;。</p>
              <p>　　三０００页四行广于万按：集解引卢文说，谓前志&quot;广&quot;作&quot;衍&quot;。</p>
              <p>　　三０００页六行郎中京房*(房字君明)*知五声之音六律之数&quot;房字君明&quot;四字据集解引卢文说删，卢说见下。又集解引卢文说，谓&quot;五声之音，六律之数&quot;通典作&quot;五音六十律之数&quot;。王先谦谓晋、宋志并作&quot;五音六十律&quot;，此文斗也。今按：&quot;六律&quot;一词于此泛用作律吕解亦可通，今不改。</p>
              <p>　　三０００页七行上使太子太傅*(韦)*玄成*(字少翁)*按：集解引卢文说，谓甄鸾五经算术无&quot;韦&quot;字，与下王章亦不书姓合。下&quot;字少翁&quot;三字亦无。盖阅者偶作旁记，而误写入正文，与上&quot;房字君明&quot;并当删去，不可以史记有&quot;解扬字子虎&quot;相比例。今据删。</p>
              <p>　　三０００页一二行故各*(终)**[统]*一日按：集解引惠栋说，谓&quot;终&quot;礼记正义引作&quot;统&quot;，北史牛宏传同。又引卢文说，谓算术亦作&quot;统&quot;。今据改。</p>
              <p>　　三０００页一五行苟非*(草)**[革]*木之声集解引卢文说，谓&quot;草&quot;当依算术作&quot;革&quot;。今据改。按：王先谦谓晋志作&quot;草&quot;。</p>
              <p>　　三００一页六行以*(制)**[律]*长短为制据汲本改。</p>
              <p>　　三００一页一四行上生不得过黄钟之*(清)*浊下生不得及黄钟之*(数实)**[清]*集解引卢文说，谓&quot;清&quot;字衍。&quot;之数实&quot;当作&quot;之清&quot;，依算术改正。今据改。卢又谓&quot;及&quot;上脱&quot;不&quot;字。今按：上生不得过黄钟之浊者，意即所生之音不得低于黄钟本律，下生不得及黄钟之清者，意即所生之音不得高于或等于黄钟半律，&quot;过&quot;与&quot;及&quot;字异而义同，非有脱字也。今不改。</p>
              <p>　　三００一页一六行而生十一律者也&quot;十一&quot;汲本、殿本作&quot;十二&quot;。集解引卢文说，谓通鉴注引&quot;十二&quot;作&quot;十一&quot;。今按：作&quot;十二&quot;者斗，参阅下条校记自明。</p>
              <p>　　三００一页一六行是故十二律之得十七万七千一百四十七按：&quot;十二律之&quot;语意不明，疑有脱斗。依文当作&quot;十一三之&quot;，盖以三自乘十一次，所得之数为十七万七千一百四十七也。</p>
              <p>　　三００二页二行*(数)**[得]*万九千六百八十三为法据集解引卢文说改。</p>
              <p>　　三００二页二行*[于]*律为寸集解引卢文说，谓&quot;律&quot;上脱&quot;于&quot;字，算术有。今据补。</p>
              <p>　　三００二页四行以为黄钟之管按：集解引卢文说，谓前志&quot;管&quot;作&quot;宫&quot;。</p>
              <p>　　三００二页五行比黄钟之音按：集解引卢文说，谓前志&quot;音&quot;作&quot;宫&quot;。</p>
              <p>　　三００二页一一行故滋萌于子按：王先谦谓前志&quot;滋&quot;作&quot;孳&quot;。</p>
              <p>　　三００二页一一行振羡于辰前志&quot;羡&quot;作&quot;美&quot;。按：王念孙谓&quot;美&quot;当为&quot;羡&quot;，字之斗也。</p>
              <p>　　三００二页一一行昧暧于未按：王先谦谓前志&quot;暧&quot;作&quot;B&quot;。</p>
              <p>　　三００二页一二行大成于丁按：集解引卢文说，谓前志&quot;成&quot;作&quot;盛&quot;。</p>
              <p>　　三００二页一二行丰茂于戊按：王先谦谓前志&quot;茂&quot;作&quot;&quot;。</p>
              <p>　　三００二页一三行而变化之情则可见矣按：王先谦谓前志无&quot;则&quot;字。</p>
              <p>　　三００三页一行色育集解引卢文说，谓&quot;色&quot;隋志及律吕新书俱作&quot;包&quot;，当是也。算术、礼记正义并作&quot;色&quot;。</p>
              <p>　　三００三页二行下生谦待按：隋志&quot;谦待&quot;作&quot;谦侍&quot;。下同。</p>
              <p>　　三００三页六行律八寸八分小分七大强集解引惠栋说，谓&quot;七大强&quot;一作&quot;八弱&quot;。今按：礼记正义作&quot;小分八弱&quot;。又按：集解引卢文说，谓&quot;大&quot;当作&quot;太&quot;。</p>
              <p>　　三００三页一０行分动集解引惠栋说，谓&quot;动&quot;一作&quot;勋&quot;。今按：隋志作&quot;动&quot;。</p>
              <p>　　下同。</p>
              <p>　　三００三页一三行质末集解引卢文说，谓隋志p礼运正义&quot;末&quot;作&quot;未&quot;。按：</p>
              <p>　　殿本作&quot;未&quot;。下同。</p>
              <p>　　三００三页一四行形晋按：隋志&quot;形&quot;作&quot;刑&quot;。下同。</p>
              <p>　　三００三页一五行小分二*[半]*强集解引卢文说，谓算术&quot;强&quot;上有&quot;半&quot;字，是。今据补。</p>
              <p>　　三００四页五行下生解形按：隋志&quot;解形&quot;作&quot;解刑&quot;。下同。</p>
              <p>　　三００四页七行凌阴按：集解引卢文说，谓隋志p正义&quot;凌&quot;俱作&quot;陵&quot;。</p>
              <p>　　三００四页八行族嘉按：隋志作&quot;佚喜&quot;。下同。</p>
              <p>　　三００五页一一行下生未卯按：隋志&quot;未卯&quot;作&quot;未n&quot;。</p>
              <p>　　三００五页一三行十四万九千一百五十*(五)**[六]*集解引卢文说，谓&quot;五十五&quot;算术作&quot;五十六&quot;，是。今据改。</p>
              <p>　　三００五页一四行下生夷汗按：隋志&quot;夷汗&quot;作&quot;夷污&quot;。下同。又按：&quot;夷&quot;原斗&quot;无&quot;，径改正。</p>
              <p>　　三００五页一五行七尺五寸万五千三百*(二)**[三]*十五按：各本并作&quot;二十五&quot;，今据算理改。</p>
              <p>　　三００六页五行下生闭掩按：隋志&quot;闭掩&quot;作&quot;闭奄&quot;。下同。</p>
              <p>　　三００六页六行小分九微*(弱)**[强]*按：集解引卢文说，谓算术作&quot;微强&quot;，是。今据改。</p>
              <p>　　三００六页八行内负按：隋志&quot;负&quot;作&quot;贞&quot;。下同。</p>
              <p>　　三００七页一行十三万九千六百七十*[四]*集解引钱大昕说，谓当作&quot;七十四&quot;，脱&quot;四&quot;字。又引卢文说，谓算术有&quot;四&quot;字。今据补。</p>
              <p>　　三００七页二行下生分乌按：隋志&quot;分乌&quot;作&quot;分焉&quot;。下同。</p>
              <p>　　三００七页一０行形始按：隋志&quot;形&quot;作&quot;刑&quot;。</p>
              <p>　　三００七页一五行小分三*(大)**[半]*强集解引卢文说，谓算术作&quot;半强&quot;，是。今据改。</p>
              <p>　　三００八页九行小分八*[微]*强集解引卢文说，谓算术作&quot;微强&quot;，是。今据补。</p>
              <p>　　三００九页二行*(下)**[不]*生集解引钱大昕说，谓十二律之变穷于南事，安得云下生乎？疑&quot;下&quot;为&quot;不&quot;字之斗。又引卢文说，谓&quot;下生&quot;当作&quot;不生&quot;。今据改。</p>
              <p>　　三００九页三行六尺三寸一千五百*(三)**[一]*十一按：各本作&quot;三十一&quot;，今据算理改。</p>
              <p>　　三００九页六行小分三*(大)**[半]*强集解引卢文说，谓算术作&quot;半强&quot;，是。</p>
              <p>　　今据改。</p>
              <p>　　三００九页七行十二万一千八*(百一)*十九集解引钱大昕说，谓当云&quot;一千八十九&quot;。又引卢文说，谓&quot;百一&quot;二字误衍，算术无。今据删。</p>
              <p>　　三０一０页九行小分四*[微]*弱集解引卢文说，谓算术作&quot;微弱&quot;，是。今据补。</p>
              <p>　　三０一一页四行十*(一)*万九千一百三集解引钱大昕说，谓当云&quot;十万&quot;。又引卢文说，谓&quot;十&quot;下&quot;一&quot;字衍，算术无。今据删。</p>
              <p>　　三０一一页一０行十万六千一百八十*(八)**[七]*集解引钱大昕说，谓当云&quot;八十七&quot;。又引卢文说，谓&quot;八&quot;斗，算术&quot;七&quot;。今据改。</p>
              <p>　　三０一一页一二行小分九半强集解引卢文说，谓算术无&quot;半&quot;字，当作&quot;少强&quot;。今按：依算理当作&quot;半弱&quot;。</p>
              <p>　　三０一一页一二行五尺三寸万八千六百*(八)**[七]*十一按：各本作&quot;八十一&quot;，今据算理改。</p>
              <p>　　三０一二页三行五尺三寸四千三百*(七)**[六]*十一按：各本作&quot;七十一&quot;，今据算理改。</p>
              <p>　　三０一二页六行小分六*(少)*强集解引卢文说，谓算术作&quot;微强&quot;，案止当作&quot;强&quot;。今据删。</p>
              <p>　　三０一二页一二行五尺一寸四千*(八十)**[一百]*七按：各本作&quot;四千八十七&quot;，今据算理改。</p>
              <p>　　三０一三页一二行小分九*(微)**[半]*强集解引卢文说，谓算术作&quot;半强&quot;，是。今据改。</p>
              <p>　　三０一四页一行九万三千一百一十*(七)**[六]*集解引钱大昕说，谓当作&quot;一十六&quot;。又引卢文说，谓算术作&quot;六&quot;。今据改。</p>
              <p>　　三０一四页一三行列以物气集解引惠栋说，谓晋志&quot;物&quot;作&quot;效&quot;。今按：作&quot;效&quot;似合。</p>
              <p>　　三０一四页一四行然弦以缓急清浊集解引张文虎说，谓&quot;弦以&quot;之&quot;以&quot;疑当作&quot;之&quot;，或&quot;缓怎&quot;下脱&quot;为&quot;字。</p>
              <p>　　三０一五页一行泠道县按：&quot;泠&quot;原斗&quot;冷&quot;，径改正。</p>
              <p>　　三０一五页三行故待诏严崇按：晋p宋志&quot;崇&quot;并作&quot;嵩&quot;，魏志亦作&quot;嵩&quot;。</p>
              <p>　　集解引钱大昕说，谓古文崇嵩通，汉武帝改嵩高山为&quot;崇高&quot;。</p>
              <p>　　三０一五页五行方为能传崇学耳&quot;方&quot;原斗&quot;力&quot;，径改正。按：晋p宋志并作&quot;乃&quot;。</p>
              <p>　　三０一五页八行音不可书以*(时)**[晓]*人王先谦谓晋志作&quot;音不可书以晓&quot;，宋志作&quot;音不可以书晓&quot;，盖&quot;书以&quot;误倒，明&quot;时&quot;字误。按：王氏以&quot;晓&quot;字为句，&quot;人&quot;字连下读。今依晋志改&quot;时&quot;为&quot;晓&quot;，而以&quot;人&quot;字属上读。</p>
              <p>　　三０一五页一二行皆不应*(日)**[月]*律据汲本p殿本改。</p>
              <p>　　三０一五页一二行乃能顺天地按：汲本p殿本&quot;顺&quot;作&quot;感&quot;。</p>
              <p>　　三０一五页一五行可顺上天之明*(待)**[时]*隋书音乐志下引&quot;待&quot;作&quot;时&quot;。</p>
              <p>　　今据改。</p>
              <p>　　三０一六页二行皆所以纪斗气按：&quot;斗&quot;字疑有误，或当作&quot;卦&quot;。</p>
              <p>　　三０一六页四行权土*(灰)**[炭]*集解引惠栋说，谓晋灼引蔡邕律历记作&quot;土炭&quot;，汉书律历志亦云&quot;悬土炭&quot;。今据改，下同。</p>
              <p>　　三０一六页四行*(放)**[效]*阴阳集解引惠栋说，谓&quot;放&quot;一作&quot;效&quot;，晋志作&quot;效&quot;。今据改。</p>
              <p>　　三０一六页八行气至者灰*(去)**[动]*集解引钱大昭说，谓闽本作&quot;动&quot;。王先谦谓殿本作&quot;动&quot;，晋志作&quot;去&quot;。今按：下云&quot;其为气所动者其灰散&quot;，则作&quot;去&quot;者非，今据改。</p>
              <p>　　三０一七页一行*[孔]*径三分据御览十六补。</p>
              <p>　　三０一七页一行其余皆*(补)**[渐]*短集解引惠栋说，谓李氏本&quot;补&quot;作&quot;渐&quot;。</p>
              <p>　　今据改。按：御览十六&quot;补&quot;作&quot;稍&quot;。</p>
              <p>　　三０一七页一行*(虽)**[惟]*大小围数无增减集解引惠栋说，谓李氏本&quot;虽&quot;作&quot;惟&quot;。今据改。按：御览十六作&quot;唯&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='100.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='102.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
