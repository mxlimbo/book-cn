<html>
<head>
<title>后汉书志第五　礼仪中</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="104.htm"><img src="last.gif" width="46" height="15" border="0"></a><img src="bg.gif" width="40" height="30"><a href="106.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书志第五　礼仪中</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>立夏请雨拜皇太子拜王公桃印黄郊立秋刘案户祠星立冬
              <p>　　冬至腊大傩土牛遣卫士朝会立夏之日，夜漏未尽五刻，京都百官皆衣赤，至季夏衣黄，郊。其礼：祠特，祭p。</p>
              <p>　　自立春至立夏尽立秋，郡国上雨泽。若少，*(府)*郡县各扫除社稷；其旱也，公卿官长以次行雩礼求雨。[一]闭诸阳，衣o，兴土龙，[二]立土人舞僮二佾，七日一变如故事。[三]反拘朱索*[萦]*社，伐朱鼓。[四]祷赛以少牢如礼。[五]</p>
              <p>　　注[一]公羊传曰：&quot;大雩，旱祭也。&quot;何休注曰：&quot;君亲之南郊，以六事谢过自责曰：'政不善与？民失职与？宫室崇与？妇谒盛与？苞苴行与？谗夫倡与？'使童男女各八人舞而呼雩，故谓之雩。&quot;春秋繁露曰：&quot;大旱雩祭而请雨，大水鸣鼓而攻社，天地之所为，阴阳之所起也。或请焉，或*(怒)**[攻]*焉，何*(如)*也？曰：大旱，阳灭阴也。阳灭阴者，尊厌卑也。固其义也，虽大甚，拜请之而已，敢有加也？大水者，阴灭阳也。阴灭阳者，卑胜尊也。以贱陵贵者逆节，故鸣鼓而攻之，朱丝而胁之，为其不义，此亦春秋之不畏强御也。变天地之位，正阴阳之序，*(贞)**[直]*行其道而不*(忘)**[忌]*其难，义之至也。&quot;</p>
              <p>　　又仲舒奏江都王云：&quot;求雨之方，损阳益阴。愿大王无收广陵女子为人祝者一月租，赐诸巫者；诸巫毋大小皆相聚于郭门，为小坛，以脯酒祭；女独择宽大便处移，便无内丈夫，丈夫无得相从饮食；令吏妻各往视其夫，皆到即起，雨注而已。&quot;服虔注左传曰：&quot;大雩，夏祭天名。雩，远也，远为百谷求膏雨也。</p>
              <p>　　龙见而雩。龙，角、亢也。谓四月□，龙星体见，万物始盛，待雨而大，故雩祭以求雨也。&quot;一说，大雩者，祭于帝而祈雨也。一说，郊，祀天祈农事；雩，祭山川而祈雨也。汉旧仪：&quot;求雨，太常祷天地、宗庙、社稷、山川以赛，各如其常牢，礼也。四月立夏旱，乃求雨祷雨而已；后旱，复重祷而已；讫立秋，虽旱不得祷求雨也。&quot;</p>
              <p>　　注[二]山海经曰：&quot;大荒东北隅有山，名曰凶土丘。应龙处南极，杀蚩尤与夸父，不得复上，故下数旱。旱而为应龙之状，乃得大雨。&quot;郭璞曰：&quot;今之土龙，本此气应，自然冥感，非人所能为也。&quot;董仲舒云：&quot;春旱求雨，令县邑以水日令民祷社稷，家人祠户。毋伐名木，毋斩山林。暴巫聚蛇八日。于邑东门之外为四通之坛，方八尺，植苍缯八。其神共工。祭之以生鱼八，玄酒，具清酒*(搏)**[膊]*脯。择巫之e清辩口利辞者以为祝。祝斋三日，服苍衣。先再拜，乃跪陈，陈已，复再拜，乃起。祝曰：'昊天生五谷以养人。今五谷病旱，恐不成。敬进清酒*(搏)**[膊]*脯，再拜请雨。雨幸大澍，奉牲祷。'以甲、乙日为大青龙一，长八丈，居中央；为小龙七，各长四丈，于东方，皆东乡，其闲相去八尺。小僮八人，皆斋三日，服青衣舞之。田啬夫亦斋三日，服青衣而立之。*(诸里)**[凿]*社通之于闾外之沟。取五虾[，错置社之中。池方八尺，深一尺，置水虾[焉。具清酒*(搏)**[膊]*脯。祝斋三日，服苍衣，拜跪、陈祝如初。取三岁雄鸡与三岁j猪，皆燔之于四通神宇。令民阖邑里南门，置水其外，开里北门。具老j猪一，置之里北门之外。中亦置一j猪。闻*(彼)*鼓声，皆烧猪尾，取死人骨埋之，开山渊积薪而焚之。决信道桥之壅塞不行者决渎之。幸而得雨，报以豚一，酒、盐、黍财足。以茅为席，毋断。夏求雨，令县邑以水日家人祀p，毋举土功。更大浚井。暴釜于坛，杵臼于术，七日。为四通之坛于邑南门之外，方七尺，植赤缯七。其神蚩尤。祭之以赤雄鸡七，玄酒，具清酒*(搏)**[膊]*脯。祝斋三日，服赤衣，拜跪、陈祝如春。以丙、丁日为赤大龙一，长七丈，居中；又为小龙六，*[各]*长三丈五尺，于南方，皆南乡，其闲相去七尺。壮者七人，皆斋三日，服赤衣而舞之。</p>
              <p>　　司空啬夫亦斋三日，服赤衣而立之。凿社而通之闾外之沟。取五虾[，错置社之中。池方七尺，深一尺。酒脯祭。斋衣赤，拜跪、陈祝如初。取三岁雄鸡、j猪，燔之四通神宇。开阴闭阳如春也。季夏，祷山陵以助之。令县邑一徙于邑南门之外，五日，禁男子无得行入。家人祠中溜。毋举土功。聚巫旁，为之结盖。为四通之坛于中央，植黄缯五。其神后稷。祭之以*(毋)**[母]*□五，玄酒，具清酒*(搏)**[膊]*脯。令各为祝斋三日，衣黄衣，皆如春祠。以戊、己日为大黄龙一，长五丈，居中央；又为小龙四，各长二丈五尺，于中央，皆南乡，其闲相去五尺。丈夫五人，皆斋三日，服黄衣而舞之。老者亦斋三日，衣黄衣而立之。亦通社中于闾外沟。虾[池方五尺，深一尺。他皆如前。秋，暴巫□至九日。毋举火事，煎金器。家人祠门。为四通之坛于邑西门之外，方九尺，植白缯九。其神*(太)**[少]*昊。祭之桐木鱼九，玄酒，具清酒*(搏)**[膊]*脯。衣白衣。他如春。以庚、辛日为大白龙一，长九丈，居中央；为小龙八，各长四丈五尺，于西方，皆西乡，其闲相去九尺。□者九人，皆斋三日，服白衣而舞之。司马亦斋三日，衣白衣而立之，虾[池方九尺，深一尺。他如前。</p>
              <p>　　冬，舞龙六日，祷于名山以助之。家人祠井。毋壅水。为四通之坛于邑北门之外，方六尺，植黑缯六。其神玄冥。祭之以黑狗子六，玄酒，具清酒*(搏)**[膊]*脯。祝斋三日，衣玄衣。祝礼如春。以壬、癸日为大黑龙一，长六丈，居中央；</p>
              <p>　　又为小龙五，各长三丈，于北方，皆北乡，其闲相去六尺。老者六人，皆斋三日，衣黑衣而舞之。尉亦斋三日，服黑衣而立之。虾[池皆如春。</p>
              <p>　　四时皆庚子日，令吏民夫妇皆偶处。凡求雨，大体丈夫欲藏而居，女子欲和而乐。&quot;应龙有翼。法言曰：&quot;象龙之致雨。艰矣哉，龙乎！龙乎！&quot;新论曰：&quot;刘歆致雨，具作土龙，吹律，及诸方术，无不备设。谭问：'求雨所以为土龙，何也？'曰：'龙见者，辄有风雨兴起，以迎送之，故缘其象类而为之。'&quot;注[三]周礼曰：&quot;宋瑁帅而舞旱轮事。&quot;郑玄曰：&quot;耍赤o染羽为之也。&quot;</p>
              <p>　　旱叹，注：&quot;阳也，用假色者，欲其有时而去之。&quot;</p>
              <p>　　注[四]汉旧仪曰：&quot;成帝三年六月，始命诸官止雨，朱绳反萦社，击鼓攻之，是后水旱常不和。&quot;干宝曰：&quot;朱丝萦社。社，太阴也。朱，火色也。丝，*(维)**[离]*属。天子伐鼓于社，责k阴也；诸侯用币于社，请上公也；伐鼓于朝，退自攻也。此圣人之厌胜之法也。&quot;</p>
              <p>　　注[五]汉书仪曰：&quot;武帝元封日到七月毕赛之，秋冬春不求雨。&quot;古今注曰：&quot;武帝元封六年五月旱，女及巫丈夫不入市也。&quot;</p>
              <p>　　拜皇太子之仪：百官会，位定，谒者引皇太子当御坐殿下，北面；司空当太子西北，东面立。读策书毕，中常侍持皇太子玺绶东向授太子。太子再拜，三稽首。谒者赞皇太子臣某，*(甲)**[中]*谒者称制曰&quot;可&quot;。三公升阶上殿，贺寿万岁。因大赦天下。供赐礼毕，罢。</p>
              <p>　　拜诸侯王公之仪：石官会，位定，谒者引光禄勋前。[一]谒者引当拜*[者]*前，当坐伏殿下。光禄勋前，一拜，举手曰；&quot;制诏其以某为某。&quot;*[二]*读策书毕，谒者称臣某再拜。尚书郎以玺印绶付侍御史。侍御史前，东面立，授玺印绶。王公再拜顿首三*(下)*。赞谒者曰：&quot;某王臣某新封，某公某初*[除]*，谢。&quot;中谒者报谨谢。赞者立曰：&quot;*(谢)*皇帝为公兴。&quot;*(皆冠)**[重坐，受策者拜]*谢，起就位。供赐礼毕，罢。*[三]*注[一]丁孚汉仪曰&quot;太常住盖下，东向读文&quot;，与此异也。</p>
              <p>　　注[二]丁孚汉仪有夏勤策文，曰：&quot;维元初六年三月甲子，制诏以大鸿胪勤为司徒。曰：'朕承天序惟稽古，建尔于位为汉辅。往率旧职，敬敷五教，五教在宽。</p>
              <p>　　左右朕躬，宣力四表，保V皇家。于戏！实惟秉国之均，旁祗厥绪，时亮天工，可不慎与！勤*(而)**[其]*戒之！'&quot;注[三]臣昭曰：汉立皇后，国礼之大，而志无其仪，良未可了。案蔡质所记立宋皇后仪，今取以备阙。云：&quot;尚书令臣嚣、仆射臣鼎、尚书臣旭、臣乘、臣滂、臣谟、臣诣稽首言：'伏惟陛下履干则坤，动合阴阳。k臣大小咸以长秋宫未定，遵旧依典，章表仍闻，历时乃听。令月吉日，以宋贵人为皇后，应期正位，k生兆庶莫不式舞。易称&quot;受兹介祉&quot;，诗云&quot;干禄百福，子孙千亿&quot;，万方幸甚。</p>
              <p>　　今吉日以定，臣请太傅、太尉、司徒、司空、太常条列礼仪正处上，k臣妾无得上寿，如故事。臣嚣、臣鼎、臣旭、臣乘、臣滂、臣谟、臣诣愚不达大义，诚惶诚恐，顿首死罪，稽首再拜以闻。'制曰：'可。'维建宁四年七月乙未，制诏：'皇后之尊，与帝齐体，供奉天地，祗承宗庙，母临天下。故有莘兴殷，姜任母周，二代之隆，盖有内德。长秋宫阙，中宫旷位，宋贵人*(乘)**[秉]*淑媛之懿，体河山之仪，威容昭曜，德冠后庭。k寮所咨，*(人)**[佥]*曰宜哉。卜之蓍龟，卦得承干。有司奏议，宜称绂组，以*(临)**[母]*兆民。</p>
              <p>　　今使太尉袭使持节奉玺绶，宗正祖为副，立贵人为皇后。后其往践尔位，敬宗礼典，肃慎中馈，无替朕命，永终天禄。'皇后初即位章德殿，太尉使持节奉玺绶，天子临轩，百官陪位。皇后北面，太尉住盖下，东向，宗正、大长秋西向。宗正读策文毕，皇后拜，称臣妾，毕，住位。太尉袭授玺绶，中常侍长*(乐)**[秋]*太仆高乡侯览长跪受玺绶，奏于殿前，女史授婕妤，婕妤长跪受，以授昭仪，昭仪受，长跪以带皇后。皇后伏，起拜，称臣妾。讫，黄门鼓吹三通。鸣鼓毕，k臣以次出。后即位，大赦天下。皇后秩比国王，即位威仪，赤绂玉玺。&quot;</p>
              <p>　　仲夏之月，万物方盛。日夏至，阴气萌作，恐物不。其礼：以朱索连荤菜，弥牟*[朴]*蛊钟。以桃印长六寸，方三寸，五色书文如法，以施门户。代以所尚为饰。夏后氏金行，作苇茭，言气交也。[一]殷人水德，以螺首，慎其闭塞，使如螺也。周人木德，以桃为更，言气相更也。汉兼用之，故以五月五日，朱索五色印为门户饰，以难止恶气。[二]日夏至，禁举大火，止炭鼓铸，消石冶皆绝止。至立秋，如故事。是日浚井改水，日冬至，钻燧改火云。</p>
              <p>　　注[一]风俗通曰：&quot;传曰'萑苇有丛'。吕氏春秋曰'*[汤]*始得伊尹，祓之于庙，熏以萑苇'。周礼'卿大夫之子名曰门子。'论语曰'谁能出不由户*(者)*'。</p>
              <p>　　故用苇者，欲人之子孙蕃*(植)**[殖]*。不失其类，有如萑苇。茭者交易，阴阳代兴者也。&quot;</p>
              <p>　　注[二]桃印本汉制，所以辅卯金，魏除之也。</p>
              <p>　　先立秋十八日，郊黄帝。是日夜漏未尽五刻，京都百官皆衣黄。至立秋，迎气于黄郊，乐奏黄钟之宫，歌帝临，冕而执干戚，舞云翘、育命，所以养时训也。</p>
              <p>　　立秋之日，夜漏未尽五刻，京都百官皆衣白，施o领缘中衣，迎气*[于]*白郊。</p>
              <p>　　礼毕，皆衣绛，至立冬。</p>
              <p>　　立秋之日，*(自)**[白]*郊礼毕，始扬威武，斩牲于郊东门，以荐陵庙。其仪：</p>
              <p>　　乘舆御戎路，白马朱鬣，躬执弩射牲。牲以鹿。[一]太宰令、谒者各一人，载*[以]*获车，驰*(驷)*送陵庙。*[于是乘舆]*还宫，遣使者赍束帛以赐武官。</p>
              <p>　　[二]，武官肄兵，习战阵之仪、斩牲之礼，名曰刘。兵、官皆肄孙、吴兵法六十四阵，名曰乘之。[三]立春，遣使者赍束帛以赐文官。[四]刘之礼：祠先虞，执事告先虞已，烹鲜时，有司*[告]*，乃逡巡射牲。获车毕，有司告事毕。[五]</p>
              <p>　　注[一]月令曰：&quot;天子乃厉*(□)**[饰]*，执弓挟矢以猎。&quot;月令章句曰：&quot;亲执弓以射禽，所以教兆民*(载)*战事也。四时闲习，以救无辜，以伐有罪，所以强兵保民，安不忘危也。&quot;</p>
              <p>　　注[二]汉官名秩曰：&quot;赐太尉、将军各六十匹，执金吾、诸校尉各三十匹，武官倍于文官。&quot;</p>
              <p>　　注[三]月令，孟冬天子讲武，习射御，角力。卢植注曰：&quot;角力，如汉家乘之，引*(阈)**[关]*蹋g之属也。&quot;今月令，季秋天子乃教田猎，以习五戎。月令章句曰：&quot;寄戎事之教于田猎。武事不可空设，必有以诫，故寄教于田猎，闲肄五兵。</p>
              <p>　　天子、诸侯无事而不田为不敬，田不以礼为暴天物。&quot;周礼：&quot;司马以旗致民，平列阵，如战之阵。王执路鼓，诸侯执贲鼓，军将执晋鼓，师帅执提，旅帅执鼙，卒长执铙，两司马执铎，公司马执镯，以教坐作进退疾徐疏数之节。&quot;士卒听声视旗，随而前漤，故曰师之耳目，在吾旗鼓。春教振旅以搜田，夏教茇舍以苗田，秋教治兵以A田，冬教大阅以狩田。春夏示行礼，取禽供事而已。</p>
              <p>　　秋者杀时，田猎之正，其礼盛。独断曰：&quot;巡狩*[校]*猎还，公卿以下陈雒阳都亭前街上，乘舆到，公卿以下拜，天子下车，公卿*[亲]*识颜色，然后还宫。</p>
              <p>　　古语曰'在车为下'，唯此时施行。&quot;魏书曰：&quot;建安二十一年三月，曹公亲耕藉田。有司奏：'四时讲武于农隙。汉承秦制，三时不讲，唯十月车驾幸长安水南门，会五营士，为八阵进退，名曰乘之。今金革未偃，士民素习，可无四时讲武，但以立秋择吉日大朝车骑，号曰治兵。上合礼名，下承汉制也。'&quot;注[四]汉官名秩曰：&quot;赐司徒、司空帛四十匹，九卿十五匹。&quot;古今注曰：&quot;建武八年立春，赐公十五匹，卿十匹。&quot;</p>
              <p>　　注[五]古今注曰：&quot;永平元年六月乙卯，初令百官|，白幕皆霜。&quot;风俗通称&quot;韩子书山居谷汲者，|腊而水。楚俗常以十二月祭饮食也。又曰*(当)**[尝]*新始杀*[也]*。食*[新]*曰|。&quot;</p>
              <p>　　仲秋之月，县道皆案户比民。年始七十者，授之以王杖，J之糜粥。八十九十，礼有加赐。王杖长*[九]*尺，端以鸠鸟为饰。鸠者，不噎之鸟也。欲老人不噎。</p>
              <p>　　是月也，祀老人星于国都南郊老人庙。</p>
              <p>　　季秋之月，祠星于城南坛心星庙。</p>
              <p>　　立冬之日，夜漏未尽五刻，京都百官皆衣o，迎气于黑郊。礼毕，皆衣绛，至冬至绝事。</p>
              <p>　　冬至前后，君子安身静体，百官绝事，不听政，择吉辰而后省事。绝事之日，夜漏未尽五刻，京都百官皆衣绛，至立春。诸五时变服，执事者先后其时皆一日。</p>
              <p>　　日冬至、夏至，阴阳晷景长短之极，微气之所生也。[一]故使八能之士八人，或吹黄钟之律闲竽；或撞黄钟之钟；或度晷景，权水轻重，水一升，冬重十三两；或击黄钟之磬；或鼓黄钟之瑟，轸闲九尺，二十五弦，宫处于中，左右为商、征、角、羽；或击黄钟之鼓。先之三日，太史谒之。至日，夏时四孟，冬则四仲，其气至焉。</p>
              <p>　　注[一]白虎通曰：&quot;至日所以休兵，不兴事，闭关，商旅不行何？此日阴阳气微，王者承天理物，故率天下静，不复行役，以扶助微气，成万物也。夏至阴气始动，冬至阳气始萌。易曰：'先王以至日闭关，商旅不行。'夏至阴始起，反大热何？阴气始起，阳气推而上，故大热也。冬至阳始起，阴气推而上，故大寒也。&quot;</p>
              <p>　　先气至五刻，太史令与八能之士*(郎)**[即]*坐于端门左塾。*(太子)**[大予]*具乐器，夏赤冬黑，列前殿之前西上，钟为端。守宫设席于器南，北面东上，正德席，鼓南西面，令晷仪东北。三刻，中黄门持兵，引太史令、八能之士入自端门，就位。二刻，侍中、尚书、御史、谒者皆陛。一刻，乘舆亲御临轩，安体静居以听之。太史令前，当轩溜北面跪。举手曰：&quot;八能之士以备，请行事。&quot;制曰&quot;可&quot;。太史令稽首曰&quot;诺&quot;。起立少退，顾令正德曰：&quot;可行事。&quot;正德曰&quot;诺&quot;。皆旋复位。正德立，命八能士曰：&quot;以次行事，闲音以竽。&quot;八能曰&quot;诺&quot;。五音各三十为阕。</p>
              <p>　　正德曰：&quot;合五音律。&quot;先唱，五音并作，二十五阕，皆音以竽。[一]讫，正德曰：&quot;八能士各言事。&quot;八能士各书板言事。文曰：&quot;臣某言，今月若干日甲乙日冬至，黄钟之音调，君道得，孝道铩&quot;商臣，角民，征事，羽物，各一板。</p>
              <p>　　否则召太史令各板书，封以o囊，送西陛，跪授尚书，施当轩，北面稽首，拜上封事。尚书授侍中常侍迎受，报闻。以小黄门幡麾节度。太史令前*(曰)**[白]*礼毕。制曰&quot;可&quot;。太史令前稽首曰&quot;诺&quot;。太史命八能士诣太官受赐。陛者以次罢。日夏至礼亦如之。[二]</p>
              <p>　　注[一]乐K图征曰：&quot;夫圣人之作乐，不可以自娱也，所以观得失之效者也。故圣人不取备于一人，必从八能之士。故撞钟者当知钟，击鼓者当知鼓，吹管者当知管，吹竿者当知竽，击磬者当知磬，鼓琴者当知琴。故八士*(曰)*或调阴阳，或调律历，或调五音。故撞钟者以知法度，鼓琴者以知四海，击磬者以知民事。钟音调，则君道得；君道得，则黄钟、蕤宾之律应。君道不得，则钟音不调；钟音不调，则黄钟、蕤宾之律不应。鼓音调，则臣道得；臣道得，则太蔟之律应。管音调，则律历正；律历正，则夷则之律应。磬音调，则民道得；</p>
              <p>　　民道得，则林钟之律应。竿音调，则法度得；法度得，则无射之律应。琴音调，则四海合岁气，百川一合德。鬼神之道行，祭祀之道得，如此，则姑洗之律应。五乐皆得，则应钟之律应。天地以和气至，则和气应；和气不至，则天地和气不应。钟音调，下臣以法贺主。鼓音调，主以法贺臣。磬音调，主以德施于百姓。琴音调，主以德及四海。八能之士常以日冬至成天文，日夏至成地理。作阴乐以成天文，作阳乐以成地理。&quot;</p>
              <p>　　注[二]蔡邕独断曰：&quot;冬至阳气始动，夏至阴气始起，麋鹿角解，故寝兵鼓。身欲宁，志欲静，故不听事，迎送*(凡田猎)**[五日。腊]*者，岁终大祭，纵吏民宴饮。非迎气，故但送不迎。正月岁首，亦如腊仪。冬至阳气起，君道长，故贺。夏至阴气起，君道衰，故不贺。鼓以动，钟以止，故夜漏尽，鼓鸣则起；昼漏尽，钟鸣则息。&quot;</p>
              <p>　　季冬之月，星回岁终，阴阳以交，劳农大享腊。[一]</p>
              <p>　　注[一]高堂隆曰：&quot;帝王各以其行之盛而祖，以其终而腊。火生于寅，盛于午，终于戌，故火家以午祖，以戌腊。&quot;秦静曰：&quot;古礼，出行有祖祭，岁终有蜡腊，无正月必祖之祀。汉氏以午祖，以戌腊。午南方，故以祖。冬者，岁之终，物毕成，故以戌腊。而小数之学者，因为之说，非典文也。&quot;</p>
              <p>　　先腊一日，大傩，[一]谓之逐疫。[二]其仪：选中黄门子弟年十岁以上，十二以下，百二十人为E子。皆赤帻o制，执大□。[三]方相氏黄金四目，蒙熊皮，玄衣朱裳，执戈扬盾。十二兽有衣毛角。中黄门行之，□从仆射将之，以逐恶鬼于禁中。夜漏上水，朝臣会，侍中、尚书、御史、谒者、虎贲、羽林郎将执事，皆赤帻陛]。乘舆御前殿。黄门令奏曰：&quot;E子备，请逐疫。&quot;于是中黄门倡，振子和，曰：&quot;甲作食□，^胃食虎，雄伯食魅，腾简食不祥，揽诸食咎，伯奇食梦，强梁、祖明共食磔死寄生，委随食观，错断食巨，穷奇、腾根共食蛊。凡使十二神追恶凶，赫女躯，拉女干，节解女肉，抽女肺肠。女不急去，后者为粮！&quot;[四]因作方相与十二兽邸群簦周前后省三过，持炬火，送疫出端门；[五]门外驺骑传炬出宫，司马阙门门外五营骑士传火弃雒水中。[六]百官官府各以木面兽能为傩人师讫，设桃梗、郁А⑽茭毕，执事陛者罢。[七]苇戟、桃杖以赐公、卿、将军、特侯、诸侯云。[八]</p>
              <p>　　注[一]谯周论语注曰：&quot;傩，漤之也。&quot;</p>
              <p>　　注[二]汉旧仪曰：&quot;颛顼氏有三子，生而亡去为疫鬼。一居江水，是为*(虎)**[虐鬼]*；一居若水，是为罔两蜮鬼；一居人宫室区隅*(沤庾)*，善惊人小儿。&quot;</p>
              <p>　　月令章句曰：&quot;日行北方之宿，北方大阴，恐为所抑，故命有司大傩，所以扶阳抑阴也。&quot;卢植礼记注云：&quot;所以逐衰而迎新。&quot;</p>
              <p>　　注[三]汉旧仪曰：&quot;方相帅百隶及童*(女)**[子]*，以桃弧、棘矢、土鼓，鼓且射之，以赤丸、五谷播洒之。&quot;谯周论语注曰：&quot;以苇矢射之。&quot;薛综曰：&quot;E之言善，善童幼子也。&quot;</p>
              <p>　　注[四]东京赋曰：&quot;*(捐)**[捎]*魑魅，侏狂。斩委蛇，脑方良。囚耕父于清泠，溺女魃于神潢。残夔z与罔象，殪□仲而歼游光。&quot;注曰：&quot;魑魅，山泽之神。狂，恶鬼。委蛇，大如车毂。方良，草泽神。耕父、女魃皆旱鬼。恶水，故囚溺于水中，使不能为害。夔z、罔象，木石之怪。□仲、游光，兄弟八人，恒在人闲作怪害也。&quot;孔子曰：&quot;木石之怪夔、罔两，水之怪龙、罔象。&quot;*(臣)**[韦]*昭曰：&quot;木石*[谓]*山*(怪)*也。夔一足，越人谓*[之]*山□。罔两，山精，好学人声，而迷惑人。龙，神物也，非所常见，故曰怪。罔象，食人，一名沐□。&quot;</p>
              <p>　　埤苍曰：&quot;狂，无头鬼。&quot;</p>
              <p>　　注[五]东京赋曰：&quot;煌火驰而星流，逐赤疫于四裔。&quot;注曰：&quot;煌，火光。逐，惊走。煌然火光如星驰。赤疫，疫鬼恶者也。&quot;E子合三行，从东序上，西序下。</p>
              <p>　　注[六]东京赋注曰：&quot;]士千人在端门外，五营千骑在]士外，为三部，更送至雒水，凡三辈，逐鬼投雒水中。仍上天池，绝其桥梁，使不复度还。&quot;</p>
              <p>　　注[七]山海经曰：&quot;东海中有度朔山，上有大桃树，蟠屈三千里，其卑枝门曰东北鬼门，万鬼出入也。上有二神人，一曰神荼，一曰郁В主阅领鬼之恶害人者，执以苇索，而用食虎。&quot;于是黄帝法而象之。驱除毕，因立桃梗于门户上，画郁С治索，以御凶鬼，画虎于门，当食鬼也。史记曰：&quot;东至于蟠木。&quot;</p>
              <p>　　风俗通曰：&quot;黄帝*[书]*'上古之时，有神荼与郁兄弟二人，性能执鬼。'桃梗，梗者更也，岁终更始，受介祉也。苏秦说孟尝君曰：'土偶人语桃梗，今子东国之桃木，削子为人。'虎者阳物，百兽之长，能击鸷牲食魑魅者也。&quot;</p>
              <p>　　注[八]汉官名秩曰：&quot;大将军、三公，腊赐钱各三十万，牛肉二百斤，粳米二百斛；特侯十五万；卿十万；校尉五万；尚书丞、郎各万五千；千石、六百石各七千；侍御史、谒者、议郎、尚书令各五千；郎官、兰台令史三千；中黄门、羽林、虎贲士二人共三千：以为当祠门户直，各随多少受也。&quot;</p>
              <p>　　是月也，立土牛六头于国都郡县城外丑地，以送大寒。[一]</p>
              <p>　　注[一]月令章句曰：&quot;是月之*(会)**[昏]*建丑，丑为牛。寒将极，是故出其物类形象，以示送达之，且以升阳也。&quot;</p>
              <p>　　飨遣故卫士仪：百官会，位定，谒者持节引故卫士入自端门。卫司马执幡钲护行。行定，侍御史持节慰劳，以诏恩问所疾苦，受其章奏所欲言。毕飨，赐作乐，观以角抵。乐阕罢遣，劝以农桑。[一]</p>
              <p>　　注[一]周礼*(曰)*府史以下，则有胥有徒。郑玄注曰：&quot;此谓民给缫郏若今卫*[士]*矣。&quot;蔡邕曰：&quot;见客平乐、飨卫士，瑰伟壮观也。&quot;</p>
              <p>　　每*(月朔)*岁首*[正月]*，为大朝受贺。其仪：夜漏未尽七刻，钟鸣，受贺。</p>
              <p>　　及贽，公、侯璧，中二千石、二千石羔，千石、六百石e，四百石以下雉。[一]</p>
              <p>　　百官贺正月。[二]二千石以上上殿称万岁。[三]举觞御坐前。司空奉羹，大司农奉饭，奏食举之乐。百官受锡宴飨，大作乐。[四]其每朔，唯十月旦从故事者，高祖定秦之月，元年岁首也。[五]</p>
              <p>　　注[一]献帝起居注曰：&quot;旧典，长执e，建安八年始令执雉。&quot;</p>
              <p>　　注[二]决疑要注曰：&quot;古者朝会皆执贽，侯、伯执圭，子、男执璧，孤执皮帛，卿执羔，大夫执e，士执雉。汉、魏粗依其制，正旦大会，诸侯执玉璧，荐以鹿皮，公卿已下所执如古礼。古者衣皮，故用皮帛为币。玉以象德，璧以称事。</p>
              <p>　　不以货没礼，庶羞不u牲，宴衣不喻祭服，轻重之宜也。&quot;</p>
              <p>　　注[三]蔡邕独断曰：&quot;三公奉璧上殿，向御坐，北面，太常赞曰：'皇帝为君兴。'三公伏，皇帝坐，乃进璧。古语曰'御坐则起'，此之谓也。&quot;</p>
              <p>　　注[四]蔡质汉仪曰：&quot;正月旦，天子幸德阳殿，临轩。公、卿、将、大夫、百官各陪*[位]*朝贺。蛮、貊、胡、羌朝贡毕，见属郡计吏，皆*[陛]*觐，庭燎。</p>
              <p>　　宗室诸刘*(杂)**[亲]*会，万人以上，立西面。位*(公纳荐太官赐食酒西入东出)*既定，上寿。*[k]*计吏中庭北面立，太官上食，赐k臣酒食，*[西入东出]*。*(贡事)*御史四人执法殿下，虎贲、羽林*[张]**(弧)*弓*(撮)**[挟]*矢，陛戟左右，戎头侩峙闱跋蚝螅左右中郎将*(住)**[位]*东*(西)**[南]*，羽林、虎贲将*(住)**[位]*东北，五官将*(住)**[位]*中央，悉坐就赐。作九宾*(彻)**[散]*乐。舍利*[兽]*从西方来，戏于庭极，乃毕入殿前，激水化为比目鱼，跳跃嗽水，作雾鄣日。毕，化成黄龙，长八丈，出水遨戏于庭，炫耀日光。以两大丝绳系两柱*(中头)*闲，相去数丈，两倡女对舞，行于绳上，对面道逢，切肩不倾，又蹋局出身，藏形于斗中。钟磬并作，*[倡]*乐毕，作鱼龙曼延。小黄门吹三通，谒者引公卿k臣以次拜，微行出，罢。卑官在前，尊官在后。德阳殿周旋容万人。陛高二丈，皆文石作坛。激沼水于殿下。画屋朱梁，玉阶金柱，刻镂作宫掖之好，厕以青翡翠，一柱三带，韬以赤缇。天子正旦节，会朝百僚于此。自到偃师，去宫四十三里，望朱崔五阙、德阳，其上郁律与天连。&quot;雒阳宫阁簿云：&quot;德阳宫殿南北行七丈，东西行三十七丈四尺。&quot;</p>
              <p>　　注[五]蔡邕曰：&quot;k臣朝见之仪，视不晚朝十月朔之故，以问胡广。广曰：'旧仪，公卿以下每月常朝，先帝以其频，故省，唯六月、十月朔朝。后复以六月朔盛暑，省之。'&quot;蔡邕礼乐志曰：&quot;汉乐四品：一曰大予乐，典郊庙、上陵、殿诸食举之乐。郊乐，易所谓'先王以作乐崇德，殷荐上帝'，周官'若乐六变，则天神皆降，可得而礼也'。宗庙乐，虞书所谓'琴瑟以咏，祖考来假'，诗云'肃雍和鸣，先祖是听'。食举乐，王制谓'天子食举以乐'，周官'王大食则令奏钟鼓'。二曰周颂雅乐，典辟雍、飨射、六宗、社稷之乐。辟雍、飨射，孝经所谓'移风易俗，莫善于乐'，礼记曰'揖让而治天下者，礼乐之谓也'。社稷，*[诗]*所谓'琴瑟击鼓，以御田祖'者也。礼记曰'夫乐施于金石，越于声音，用乎宗庙、社稷，事乎山川、鬼神'，此之谓也。三曰黄门鼓吹，天子所以宴乐k臣，诗所谓'坎坎鼓我，蹲蹲舞我'者也。其短箫、铙歌，军乐也。其传曰'黄帝、岐伯所作，以建威扬德，风劝士'也。盖周官所谓'王[师]大*(捷)**[献]*则令凯乐，军大献则令凯歌'也。孝章皇帝亲着歌诗四章，列在食举，又制云台十二门诗，各以其月祀而奏之。熹平四年正月中，出云台十二门新诗，下大予乐官习诵，被声，与旧诗并行者，皆当撰录，以成乐志。&quot;</p>
              <p>　　校勘记</p>
              <p>　　三一一七页六行郡国上雨泽若少*(府)*郡县各扫除社稷校补引侯康说，谓&quot;府&quot;字衍。按：通典无&quot;府郡县&quot;三字，通志无&quot;府&quot;字。卢校并删&quot;郡县&quot;二字。</p>
              <p>　　则下&quot;各&quot;字无所属。今依侯康说，删&quot;府&quot;字。</p>
              <p>　　三一一七页七行反拘朱索*[萦]*社据卢校补。按：通典有&quot;萦&quot;字。</p>
              <p>　　三一一七页九行政不善与民失职与按：今本公羊传何注&quot;善&quot;作&quot;一&quot;，与&quot;职&quot;K韵。</p>
              <p>　　三一一七页一一行或*(怒)**[攻]*焉何*(如)*也据卢校改删。按：通典作&quot;或攻焉&quot;。御览五百二十五引&quot;何如也&quot;作&quot;何也&quot;。卢云&quot;如&quot;字可省。</p>
              <p>　　三一一八页一行*(贞)**[直]*行其道而不*(忘)**[忌]*其难据卢校改，与通典合。</p>
              <p>　　三一一八页三行女独择宽大便处移按：卢云&quot;女&quot;字疑衍。又按：&quot;大&quot;原斗&quot;太&quot;，径改正。</p>
              <p>　　三一一八页四行大雩夏祭天名按：&quot;大&quot;原斗&quot;天&quot;，径改正。</p>
              <p>　　三一一八页一０行家人祠户按：&quot;户&quot;原斗&quot;同&quot;，径改正。</p>
              <p>　　三一一八页一一行具清酒*(搏)**[膊]*脯据卢校改，下同。按：通考作&quot;搏&quot;，通典作&quot;膊&quot;。校补谓搏与膊通，说文作&quot;脯膊&quot;。</p>
              <p>　　三一一八页一四行*(诸里)**[凿]*社通之于闾外之沟据卢校改。</p>
              <p>　　三一一八页一五行置水虾[焉按：苏舆春秋繁露义证云通典无此五字，疑衍文。</p>
              <p>　　三一一八页一七行闻*(彼)*鼓声据卢校删。按：通考有&quot;彼&quot;字，通典作&quot;闻鼓&quot;，无&quot;彼&quot;字、&quot;声&quot;字。</p>
              <p>　　三一一八页一七行取死人骨埋之按：通考&quot;人&quot;作&quot;灰&quot;。</p>
              <p>　　三一一八页一七行决信道桥之壅塞不行者决渎之按：苏舆云疑当作&quot;决渎之不行者&quot;，通典作&quot;通桥道之壅塞&quot;。</p>
              <p>　　三一一九页二行更大浚井按：&quot;大&quot;一本作&quot;火&quot;。苏舆云艺文类聚&quot;火&quot;作&quot;水&quot;，疑是。</p>
              <p>　　三一一九页四行*[各]*长三丈五尺据卢校补。按：通典有&quot;各&quot;字。</p>
              <p>　　三一一九页七行令县邑一徙按：通典&quot;令县邑&quot;下有&quot;十日&quot;二字。</p>
              <p>　　三一一九页八行祭之以*(毋)**[母]*□五据汲本改。按：通考作&quot;母&quot;，注云&quot;母音模，礼谓之淳母&quot;。</p>
              <p>　　三一一九页一二行其神*(太)**[少]*昊据卢校改。按：卢依通典改。</p>
              <p>　　三一二０页四行顺喟o染羽为之也汲本&quot;o&quot;作&quot;草&quot;。按：卢云此注全是后人妄补缀。考地官舞师&quot;皇舞&quot;，康成不从故事作&quot;&quot;，又春官乐师注亦作&quot;皇&quot;。惟考工记&quot;钟氏染羽，以朱湛丹秫&quot;，郑司农云&quot;丹秫，赤粟&quot;，今此注作康成，亦是误记。&quot;o&quot;毛本作&quot;草&quot;，是古o字，然亦误，当作&quot;粟&quot;。</p>
              <p>　　三一二０页六行成帝三年六月始命诸官止雨汲本、殿本&quot;三&quot;作&quot;二&quot;。按：惠栋谓北宋本作&quot;五&quot;。卢云通典、通志皆作&quot;五&quot;，但成帝屡改元，无五年。</p>
              <p>　　三一二０页七行丝*(维)**[离]*属据卢校改。按：卢云通典、通志俱作&quot;属离&quot;。</p>
              <p>　　三一二０页一二行谒者赞皇太子臣某*(甲)**[中]*谒者称制曰可据汲本改。按：</p>
              <p>　　卢云&quot;谒者赞皇太子臣某&quot;句，&quot;甲&quot;乃&quot;中&quot;之斗。又校补引柳从辰说，谓成帝建始四年罢中书官，以中书为中谒者令，见汉旧仪，作&quot;甲&quot;非。</p>
              <p>　　三一二０页一四行谒者引当拜*[者]*前据卢校补。按：通典有&quot;者&quot;字。</p>
              <p>　　三一二一页二行王公再拜顿首三*(下)*据卢校删。按：卢云通典&quot;王公&quot;作&quot;当受策者&quot;。</p>
              <p>　　三一二一页三行某公某初*[除]*谢据卢校补。按：通典有&quot;除&quot;字。</p>
              <p>　　三一二一页三行赞者立曰*(谢)*皇帝为公兴*(皆冠)**[重坐受策者拜]*谢起就位据卢校删补，与通典合。</p>
              <p>　　三一二一页六行丁孚汉仪有夏勤策文按：&quot;勤&quot;原斗&quot;动&quot;，径改正。</p>
              <p>　　三一二一页六行维元初六年三月按：卢云案安帝纪，永初三年四月丙寅大鸿胪夏勤为司徒。若元初时，刘恺乃代勤者。</p>
              <p>　　三一二一页八行勤*(而)**[其]*戒之据卢校改，与通典合。</p>
              <p>　　三一二一页一四行制曰可按：&quot;可&quot;下原衍&quot;之&quot;字，径删。</p>
              <p>　　三一二一页一四行维建宁四年七月乙未集解引钱大昕说，谓灵帝纪作&quot;七月癸丑&quot;。今按：灵帝建宁四年七月己未朔，无乙未、癸丑。</p>
              <p>　　三一二一页一五行宋贵人*(乘)**[秉]*淑媛之懿据汲本改。</p>
              <p>　　三一二一页一六行*(人)**[佥]*曰宜哉据汲本改，与通典合。</p>
              <p>　　三一二一页一六行以*(临)**[母]*兆民据卢校改，与通典合。</p>
              <p>　　三一二二页一行今使太尉袭持节奉玺绶按：集解引钱大昕说，谓案灵帝纪，太尉闻人袭以三月免官，此立后乃在七月，或纪所书月日误。</p>
              <p>　　三一二二页二行太尉住盖下&quot;住&quot;原斗&quot;注&quot;，径据汲本、殿本改正。按：通典作&quot;太尉立阶下&quot;。</p>
              <p>　　三一二二页三行长*(乐)**[秋]*太仆据卢校改。按：卢云通典&quot;乐&quot;作&quot;秋&quot;，是。</p>
              <p>　　三一二二页六行弥牟*[朴]*蛊钟据汲本、殿本补。按：集解引钱大昕说，谓弥牟五字未详。</p>
              <p>　　三一二二页七行以桃印长六寸方三寸按：卢云宋志&quot;印&quot;作&quot;卯&quot;。</p>
              <p>　　三一二二页八行慎其闭塞按：&quot;塞&quot;原斗&quot;寒&quot;，径改正。</p>
              <p>　　三一二二页一０行消石冶皆绝止按：&quot;冶&quot;原斗&quot;治&quot;，径改正。</p>
              <p>　　三一二二页一一行*[汤]*始得伊尹据汲本、殿本补。</p>
              <p>　　三一二二页一二行谁能出不由户*(者)*据汲本、殿本删。</p>
              <p>　　三一二二页一二行欲人之子孙蕃*(植)**[殖]*据殿本改。</p>
              <p>　　三一二三页三行迎气*[于]*白郊据汲本、殿本补。</p>
              <p>　　三一二三页五行立秋之日*(自)**[白]*郊礼毕据卢校改。按：卢云通典同，今从宋志。</p>
              <p>　　三一二三页六行载*[以]*获车驰*(驷)*送陵庙据卢校补删。按：卢云通典有&quot;以&quot;字，此脱。&quot;驷&quot;字衍，宋志无。</p>
              <p>　　三一二三页七行*[于是乘舆]*还宫据集解引惠栋说补。</p>
              <p>　　三一二三页九行烹鲜时有司*[告]*据卢校改。</p>
              <p>　　三一二三页一０行天子乃厉*(□)**[饰]*卢云&quot;□&quot;当作&quot;饰&quot;，月令正义云俗本作&quot;饬&quot;，此又转斗。今据改。</p>
              <p>　　三一二三页一０行所以教兆民*(载)*战事也据卢校删。</p>
              <p>　　三一二三页一三行引*(阈)**[关]*蹋g之属也据卢校改。</p>
              <p>　　三一二四页四行巡狩*[校]*猎还据汲本、殿本补。</p>
              <p>　　三一二四页五行公卿*[亲]*识颜色据汲本、殿本补。</p>
              <p>　　三一二四页一０行|腊而水按：校补谓今风俗通&quot;&quot;作&quot;买&quot;，今韩非子&quot;水&quot;作&quot;相遗以水&quot;。</p>
              <p>　　三一二四页一一行又曰*(当)**[尝]*新始杀*[也]*食*[新]*曰|据卢校删补，与今风俗通合。</p>
              <p>　　三一二四页一三行王杖长*[九]*尺据卢校补。按：卢云据御览七百十补。</p>
              <p>　　三一二五页一二行*(郎)**[即]*坐于端门左塾据汲本改。</p>
              <p>　　三一二五页一二行*(太子)**[大予]*具乐器据卢校改。按：集解引钱大昕说，谓&quot;太子&quot;当作&quot;大予&quot;，又引惠栋说，谓当作&quot;太常&quot;。观下文引蔡邕礼乐志，汉乐四品，一曰大予乐，则钱说是。</p>
              <p>　　三一二六页五行皆音以竽按：集解引黄山说，谓此承上&quot;闲音以竽&quot;言，&quot;皆&quot;下当脱&quot;闲&quot;字。</p>
              <p>　　三一二六页七行否则召太史令各板书按：校补引钱大昭说，谓&quot;板书&quot;闽本作&quot;书板&quot;。</p>
              <p>　　三一二六页八行施当轩北面稽首按：卢云&quot;施&quot;疑&quot;旋&quot;之斗。</p>
              <p>　　三一二六页九行太史令前*(曰)**[白]*礼毕据卢校改。按：集解引惠栋说，谓北宋本作&quot;白&quot;。</p>
              <p>　　三一二六页一二行故八士*(曰)*或调阴阳据卢校删。</p>
              <p>　　三一二六页一六行琴音调则四海合岁气百川一合德按：卢云&quot;一&quot;或作&quot;以&quot;。</p>
              <p>　　三一二七页四行迎送*(凡田猎)**[五日腊]*者岁终大祭据殿本改，与卢校本独断合。</p>
              <p>　　三一二七页八行秦静曰按：&quot;秦&quot;原斗&quot;泰&quot;，径改正。</p>
              <p>　　三一二八页四行司马阙门门外按：集解引黄山说，谓秦蕙田据旧本，&quot;门外&quot;作&quot;之外&quot;。</p>
              <p>　　三一二八页五行郁Ъ潮尽⒌畋&quot;&quot;作&quot;儡&quot;，注同。文选东京赋作&quot;垒&quot;。</p>
              <p>　　按：郁儡之&quot;儡&quot;或作&quot;垒&quot;，无作&quot;&quot;者，疑此误。</p>
              <p>　　三一二八页八行是为*(虎)**[虐鬼]*据卢校改。按：虐即疟字，虎与虐形近而斗。文选东京赋注正作&quot;疟鬼&quot;。</p>
              <p>　　三一二八页八行一居人宫室区隅*(沤庾)*按：文选东京赋注无&quot;沤庾&quot;二字，当即&quot;区隅&quot;之音注，而误入正文者，今删。</p>
              <p>　　三一二八页一一行方相帅百隶及童*(女)**[子]*据卢校改。按：文选注作&quot;子&quot;。</p>
              <p>　　三一二八页一三行*(捐)**[捎]*魑魅据卢校改。按：文选注作&quot;捎&quot;。</p>
              <p>　　三一二八页一六行*(臣)**[韦]*昭曰木石*[谓]*山*[怪]*也据卢校改。按：此刘昭引韦昭注国语文，&quot;臣&quot;当作&quot;韦&quot;。&quot;木石山怪也&quot;今国语韦昭注作&quot;木石谓山也&quot;，卢依韦注改。</p>
              <p>　　三一二八页一六行越人谓*[之]*山□据汲本、殿本补。按：&quot;□&quot;今国语韦注作&quot;缫&quot;。</p>
              <p>　　三一二八页一六行好学人声按：今国语韦注&quot;学&quot;作&quot;}&quot;。</p>
              <p>　　三一二九页一行一名沐□按：汲本、殿本&quot;□&quot;作&quot;□&quot;，卢文依国语韦注改为&quot;肿&quot;。</p>
              <p>　　三一二九页一二行尚书令各五千按：卢云&quot;令&quot;下疑脱&quot;史&quot;字。</p>
              <p>　　三一二九页一三行以为当祠门户直按：&quot;当&quot;原斗&quot;富&quot;，径据汲本、殿本改正。</p>
              <p>　　三一二九页一五行是月之*(会)**[昏]*建丑据卢校改。</p>
              <p>　　三一三０页四行周礼*(曰)*府史以下据卢校删。</p>
              <p>　　三一三０页六行每*(月朔)*岁首*[正月]*据卢校改。按：卢云&quot;每月朔岁首&quot;斗，今从通典。</p>
              <p>　　三一三一页一行百官各陪*[位]*朝贺据卢校补，与通典合。</p>
              <p>　　三一三一页二行皆*[陛]*觐据汲本、殿本补。</p>
              <p>　　三一三一页二行宗室诸刘*(杂)**[亲]*会万人以上据卢校改，与通典合。</p>
              <p>　　三一三一页二行位*(公纳荐太官赐食酒西入东出)*既定据卢校删，与通典合。</p>
              <p>　　三一三一页三行*[k]*计吏中庭北面立据卢校补。按：通典无&quot;立&quot;字。</p>
              <p>　　三一三一页三行太官上食赐k臣酒食*[西入东出]*据卢校补。按：通典作&quot;太官赐酒食，西入东出&quot;。</p>
              <p>　　三一三一页三行*(贡事)*御史四人执法殿下据卢校删。</p>
              <p>　　三一三一页三行虎贲羽林*[张]**(弧)*弓*(撮)**[挟]*矢据卢校改，与通典合。</p>
              <p>　　三一三一页四行左右中郎将*(住)**[位]*东*(西)**[南]*据卢校改，与通典合。</p>
              <p>　　三一三一页五行作九宾*(彻)**[散]*乐据卢校改，与通典合。</p>
              <p>　　三一三一页五行舍利*[兽]*从西方来据卢校补，与通典合。</p>
              <p>　　三一三一页六行以两大丝绳系两柱*(中头)*闲按：通典作&quot;又以丝绳系两柱闲&quot;，无&quot;中头&quot;二字，今据删。</p>
              <p>　　三一三一页七行*[倡]*乐毕作鱼龙曼延据卢校补，与通典合。</p>
              <p>　　三一三一页八行陛高二丈按：通典&quot;二丈&quot;作&quot;一丈&quot;。</p>
              <p>　　三一三一页九行激沼水于殿下按：卢云此六字衍，通典无。</p>
              <p>　　三一三一页九行玉阶金柱按：通典&quot;阶&quot;作&quot;陛&quot;。</p>
              <p>　　三一三一页一七行*[诗]*所谓琴瑟击鼓据殿本补。</p>
              <p>　　三一三二页二行王*[师]*大*(捷)**[献]*则令凯乐据卢校改。按：周礼&quot;令&quot;下有&quot;奏&quot;字。</p>
              <p>　　三一三二页三行军大献则令凯歌也按：周礼&quot;令&quot;作&quot;教&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='104.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='106.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
