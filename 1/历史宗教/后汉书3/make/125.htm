<html>
<head>
<title>后汉书志第二十五　百官二</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="124.htm"><img src="last.gif" width="46" height="15" border="0"></a><img src="bg.gif" width="40" height="30"><a href="126.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书志第二十五　百官二</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　太常，卿一人，中二千石。[一]本注曰：掌礼仪祭祀，每祭祀，先奏其礼仪；
              <p>　　及行事，常赞天子。[二]每选试博士，奏其能否。大射、养老、大丧，皆奏其礼仪。每月前晦，察行陵庙。[三]丞一人，比千石。[四]本注曰：掌凡行礼及祭祀小事，总署曹事。[五]其署曹掾史，随事为员，诸卿皆然。</p>
              <p>　　注[一]卢植礼注曰：&quot;如大乐正。&quot;</p>
              <p>　　注[二]汉旧仪曰：&quot;赞飨一人，秩六百石，掌赞天子。&quot;</p>
              <p>　　注[三]汉官曰：&quot;员吏八十五人，其十二人四科，十五人佐，五人假佐，十三人百石，十五人骑吏，九人学事，十六人守学事。&quot;臣昭曰：凡汉官所载列职人数，今悉以注，虽颇为繁，盖周礼列官，陈人役*(放)*[于]前，以为民极，观国制，此则宏模不可阙者也。</p>
              <p>　　注[四]卢植礼注曰：&quot;如小乐正。&quot;</p>
              <p>　　注[五]汉旧仪曰：&quot;丞举庙中非法者。&quot;</p>
              <p>　　太史令一人，六百石。本注曰：掌天时、星历。凡岁将终，奏新年历。凡国祭祀、丧、娶之事，掌奏良日及时节禁忌。凡国有瑞应、灾异，掌记之。[一]丞一人。明堂及灵台丞一人，二百石。本注曰：二丞，掌守明堂、灵台。灵台掌候日月星气，皆属太史。[二]</p>
              <p>　　注[一]汉官*(仪)*曰：&quot;太史待诏三十七人，其六人治历，三人龟卜，三人庐宅，四人日时，三人易筮，二人典禳，九人籍氏、许氏、典昌氏，各三人，嘉法、请雨、解事各二人，医一人。&quot;</p>
              <p>　　注[二]汉官曰：&quot;灵台待诏四十*(二)**[一]*人，其十四人候星，二人候日，三人候风，十二人候气，三人候晷景，七人候钟律。一人舍人。&quot;</p>
              <p>　　博士祭酒一人，六百石。本仆射，中兴转为祭酒。[一]博士十四人，比六百石。</p>
              <p>　　本注曰：易四，施、孟、梁丘、京氏。尚书三，欧阳、大小夏侯氏。诗三，鲁、齐、韩氏。礼二，大小戴氏。春秋二，公羊严、颜氏。掌教弟子。国有疑事，掌承问对。本四百石，宣帝增秩。[二]</p>
              <p>　　注[一]胡广曰：&quot;官名祭酒，皆一位之元长者也。古礼，宾客得主人馔，则老者一人举酒以祭于地，旧说以为示有先。&quot;</p>
              <p>　　注[二]本纪桓帝延熹二年，置秘书监。</p>
              <p>　　太祝令一人，六百石。本注曰：凡国祭祀，掌读祝，及迎送神。[一]丞一人。</p>
              <p>　　本注曰：掌祝小神事。</p>
              <p>　　注[一]汉旧仪曰：&quot;庙祭，太祝令主席酒。&quot;汉官曰：&quot;员吏四十一人，其二人百石，二人斗食，二十二人佐，二人学事，四人守学事，九人有秩。百五十人祝人，宰二百四十二人，屠者六十人。&quot;</p>
              <p>　　太宰令一人，六百石。本注曰：掌宰工鼎俎馔具之物。凡国祭祀，掌陈馔具。[一]</p>
              <p>　　丞一人。</p>
              <p>　　注[一]汉官曰：&quot;明堂丞一人，二百石。员吏四十二人，其二人百石，二人斗食，二十三人佐，九人有秩，二人学事，四人守学事。宰二四百四十二人，屠者七十三人，]士一十五人。&quot;</p>
              <p>　　大*(子)**[予]*乐令一人，六百石。本注曰：掌伎乐。凡国祭祀，掌请奏乐，及大飨用乐，掌其陈序。[一]丞一人。[二]</p>
              <p>　　注[一]汉官曰：&quot;员吏二十五人，其二人百石，二人斗食，七人佐，十人学事，四人守学事。乐人八佾舞三百八十人。&quot;卢植礼注曰：&quot;大*(子)*[予]令如古大胥。汉大乐律，卑者之子不得舞宗庙之酎。除吏二千石到六百石，及关内侯到五大夫子，取适子高五尺已上，年十二到三十，颜色和，身体修治者，以为舞人。&quot;</p>
              <p>　　注[二]卢植礼注曰：&quot;大乐丞如古小胥。&quot;</p>
              <p>　　高庙令一人，六百石。本注曰：守庙，掌案行扫除。无丞。[一]</p>
              <p>　　注[一]汉官曰：&quot;员吏四人，]士一十五人。&quot;</p>
              <p>　　世祖庙令一人，六百石。本注曰：如高庙。[一]</p>
              <p>　　注[一]汉官曰：&quot;员吏六人，]士二十人。&quot;</p>
              <p>　　先帝陵，每陵园令各一人，六百石。本注曰：掌守陵园，案行扫除。丞及校长各一人。本注曰：校长，主兵戎盗贼事。[一]</p>
              <p>　　注[一]应劭曰汉官名秩曰：&quot;丞皆选孝廉郎年少薄伐者，迁补府长史、都官令、候司、马。&quot;</p>
              <p>　　先帝陵，每陵食官令各一人，六百石。本注曰：掌望晦时节祭祀。[一]</p>
              <p>　　注[一]汉官曰：&quot;每陵食监一人，秩六百石。监丞一人，三百石。中黄门八人，从官二人。&quot;案：食监即是食官令号。</p>
              <p>　　右属太常。本注曰：有祠祀令一人，后转属少府。有太卜令，六百石，后省并太史。</p>
              <p>　　中兴以来，省前凡十官。[一]</p>
              <p>　　注[一]案前书，十官者，太宰、均官、都水、雍太祝、五各一尉也。东观书曰：&quot;章帝又置祀令、丞，延平元年省。&quot;</p>
              <p>　　光禄勋，卿一人，中二千石。本注曰：掌宿]宫殿门户，典谒署郎更直执戟，宿]门户，考其德行而进退之。[一]郊祀之事，掌三献。[二]丞一人，比千石。</p>
              <p>　　注[一]胡广曰：&quot;勋犹□也，易曰'为□寺'。*(官)**[宦]*寺，主殿宫门户之职。&quot;</p>
              <p>　　注[二]汉官曰：&quot;员吏四十四人，其十人四科，三人百石，一人斗食，二人佐，六人骑吏，八人学事，十三人守学事，一人官医。]士八十一人。&quot;</p>
              <p>　　五官中郎将一人，比二千石。本注曰：主五官郎。[一]五官中郎，比六百石。</p>
              <p>　　本注曰：无员。[二]五官侍郎，比四百石。本注曰：无员。五官郎中，比三百石。本注曰：无员。凡郎官皆主更直执戟，宿]诸殿门，出充车骑。唯议郎不在直中。[三]</p>
              <p>　　注[一]蔡质汉仪曰：&quot;中郎解，其府对太学。&quot;</p>
              <p>　　注[二]郎年五十以属五官，故曰六百石。</p>
              <p>　　注[三]蔡质汉仪曰：&quot;三署郎见光禄勋，执板拜；见五官左右将，执板不拜。于三公诸卿无敬。&quot;</p>
              <p>　　左中郎将，比二千石。本注曰：主左署郎。[一]中郎，比六百石。侍郎，比四百石。郎中，比三百石。[二]本注曰：皆无员。</p>
              <p>　　注[一]蔡质汉仪曰：&quot;*(郎)*中*[郎]*解，其府*(府)*次五官*[府]*。&quot;</p>
              <p>　　注[二]三郎。</p>
              <p>　　右中郎将，比二千石。本注曰：主右署郎。中郎，比六百石。侍郎，比四百石。</p>
              <p>　　郎中，比三百石。本注曰：皆无员。[一]</p>
              <p>　　注[一]三郎，并无员。</p>
              <p>　　虎贲中郎将，比二千石。本注曰：主虎贲宿]。[一]左右仆射、左右陛长各一人，比六百石。本注曰：仆射，主虎贲郎习射。陛长，主直虎贲，朝会在殿中。</p>
              <p>　　[二]虎贲中郎，比六百石。虎贲侍郎，比四百石。虎贲郎中，比三百石。[三]</p>
              <p>　　节从虎贲，比二百石。[四]本注曰：皆无员。掌宿]侍从。自节从虎贲久者转迁，才能差高至中郎。</p>
              <p>　　注[一]前书武帝置期门，平帝更名虎贲。蔡质汉仪曰：&quot;主虎贲千五百人，无常员，多至千人。戴i冠，次右将府。&quot;又虎贲旧作&quot;虎奔&quot;，言如虎之奔也，王莽以古有勇士孟贲，故名焉。孔安国曰&quot;若虎贲兽&quot;，言其甚猛。</p>
              <p>　　注[二]汉官曰：&quot;陛长，墨绶铜印。&quot;</p>
              <p>　　注[三]荀绰晋百官表注曰：&quot;虎贲诸郎，皆父死子代，汉制也。&quot;</p>
              <p>　　注[四]四郎。</p>
              <p>　　羽林中郎将，比二千石。本注曰：主羽林郎。[一]羽林郎，此三百石。本注曰：</p>
              <p>　　无员。掌宿]侍从。常选汉阳、陇西、安定、北地、上郡、西河凡六郡良家补。</p>
              <p>　　本武帝以便马从猎，还宿殿陛岩下室中，故号岩郎。[二]</p>
              <p>　　注[一]案：汉末又有四中郎将，皆帅师征伐，不知何时置。董卓为东中郎将，卢植为北中郎将，献帝以曹*(操)**[植]*为南中郎将。</p>
              <p>　　注[二]前书曰初置名建章营骑，后更名。出补三百石丞、尉。荀绰晋百官表注曰：&quot;言其严厉整锐也。&quot;案此则为岩郎，与志不同。蔡质汉仪曰：&quot;羽林郎百*(一)**[二]*十八人，无常员，府次虎贲府。&quot;</p>
              <p>　　羽林左监一人，六百石。本注曰：主羽林左骑。[一]丞一人。</p>
              <p>　　注[一]汉官曰：&quot;孝廉郎作，主羽林九百人。二监官属史吏，皆自出羽林中，有材者作。&quot;</p>
              <p>　　羽林右监一人，六百石。本注曰：主羽林右骑。丞一人。</p>
              <p>　　奉车都尉，比二千石。本注曰：无员。[一]掌御乘舆车。</p>
              <p>　　注[一]汉官曰三人。</p>
              <p>　　驸马都尉，比二千石。本注曰：无员。[一]掌驸马。</p>
              <p>　　注[一]汉官曰五人。</p>
              <p>　　骑都尉，比二千石。本注曰：无员。[一]本监羽林骑。</p>
              <p>　　注[一]汉官曰一十人。</p>
              <p>　　光禄大夫，比二千石。本注曰：无员。[一]凡大夫、议郎皆掌顾问应对，无常事，唯诏令所使。凡诸国嗣之丧，则光禄大夫掌吊。</p>
              <p>　　注[一]汉官曰三人。</p>
              <p>　　太中大夫，千石。本注曰：无员。[一]</p>
              <p>　　注[一]汉官曰：&quot;二十人，秩比二千石。&quot;</p>
              <p>　　中散大夫，六百石。本注曰：无员。[一]</p>
              <p>　　注[一]汉官曰：&quot;三十人，秩比二千石。&quot;</p>
              <p>　　谏议大夫，六百石。本注曰：无员。[一]</p>
              <p>　　注[一]胡广曰：&quot;光禄大夫，本为中大夫，武帝元狩五年置谏大夫为光禄大夫，世祖中兴，以为谏议大夫。又有太中、中散大夫。此四等于古皆为天子之下大夫，视列国之上卿。&quot;汉官曰三十人。</p>
              <p>　　议郎，六百石。本注曰：无员。[一]</p>
              <p>　　注[一]汉官曰：&quot;五十人，无常员。&quot;</p>
              <p>　　谒者仆射一人，比千石。本注曰：为谒者台率，主谒者，天子出，奉引。古重习武，有主射以督录之，故曰仆射。[一]常侍谒者五人，比六百石。本注曰：</p>
              <p>　　主殿上时节威仪。[二]谒者三十人。其给事谒者，四百石。其灌谒者郎中，比三百石。本注曰：掌宾赞受事，及上章报问。将、大夫以下之丧，掌使吊。本员七十人，中兴但三十人。[三]初为灌谒者，满岁为给事谒者。[四]</p>
              <p>　　注[一]蔡质汉仪曰：&quot;见尚书令，对揖无敬。谒者见，执板拜之。&quot;</p>
              <p>　　注[二]汉官曰：&quot;谒者三十人，其二人公府掾，六百石*(特)**[持]*使也。&quot;</p>
              <p>　　注[三]荀绰晋百官表注曰：&quot;汉皆用孝廉年五十，威容严恪能宾者为之。明帝诏曰：'谒者乃尧之尊官，所以试舜宾于四门，四门穆穆者也。'昔燕太子使荆轲劫始皇，变起两楹之闲，其后谒者持匕首刺腋，高祖偃武行文，故易之以板。&quot;</p>
              <p>　　注[四]蔡质汉仪曰：&quot;出府丞、长史、陵令，皆选仪容端正，任奉使者。&quot;</p>
              <p>　　 Ui右属光禄勋。本注曰：职属光禄者，自五官将至羽林右监，凡七署。自奉车都尉至谒者，以文属焉。旧有左右曹，秩以二千石，上殿中，主受尚书奏事，平省之。世祖省，使小黄门郎受事，车驾出，给黄门郎兼。有请室令，车驾出，在前请所幸，徼车迎白，示重慎。中兴但以郎兼，事讫罢，又省车、户、骑凡三将，[一]及羽林令。</p>
              <p>　　注[一]如淳曰：&quot;主车曰车郎，主户]曰户郎。&quot;</p>
              <p>　　]尉，卿一人，中二千石。本注曰：掌宫门]士，宫中徼循事。[一]丞一人，比千石。</p>
              <p>　　注[一]汉官曰：&quot;员吏四十一人，其九人四科，二人二百石，文学三人百石，十二人斗食，二人佐，十二人学事，一人官医。]士六十人。&quot;</p>
              <p>　　公车司马令一人，六百石。本注曰：掌宫南阙门，凡吏民上章，四方贡献，及征诣公车者。[一]丞、尉各一人。本注曰：丞选晓讳，掌知非法。尉主阙门兵禁，戒非常。[二]</p>
              <p>　　注[一]献帝起居注曰：&quot;建安八年，议郎]林为公车司马令，位随将、大夫。旧公车令与都官、长史位从将、大夫，自林始。&quot;</p>
              <p>　　注[二]胡广曰：&quot;诸门部各陈屯夹道，其旁当兵，以示威武，交戟，以遮妄出入者。&quot;</p>
              <p>　　南宫]士令一人，六百石。本注曰：掌南宫]士。[一]丞一人。</p>
              <p>　　注[一]汉官曰：&quot;员吏九十五人，]士五百三十七人。&quot;</p>
              <p>　　北宫]士令一人，六百石，本注曰：掌北宫]士。[一]丞一人。</p>
              <p>　　注[一]汉官曰：&quot;员吏七十二人，]士四百七十一人。&quot;</p>
              <p>　　左右都候各一人，六百石。[一]本注曰：主□戟士，徼循宫，及天子有所收考。</p>
              <p>　　[二]丞各一人。</p>
              <p>　　注[一]周礼司寤氏有夜士，干宝注曰：&quot;今都候之属。&quot;</p>
              <p>　　注[二]汉官曰：&quot;右都候员吏二十二人，]士四百一十六人。左都候员吏二十八人，]士三百八十三人。&quot;蔡质汉仪曰：&quot;宫中诸有劾奏罪，左都候执戟戏车缚送付诏狱，在官大小各付所属。以马皮覆。见尚书令、尚书仆射、尚书皆执板拜，见丞、郎皆揖。&quot;</p>
              <p>　　宫掖门，每门司马一人，比千石。木注曰：南宫南屯司马，主平城门；[一]*(北)*宫门苍龙司马，主东门；[二]玄武司马，主玄武门；[三]北屯司马，主北门；[四]</p>
              <p>　　北宫朱爵司马，主南掖门；[五]东明司马，主东门；[六]朔平司马，主北门：[七]</p>
              <p>　　凡七门。[八]凡居宫中者，皆有口籍于门之所属。宫名两字，为铁印文符，案省符乃内之。[九]若外人以事当入，本*(宫)**[官]*长史为封ご；其有官位，出入令御者言其官。</p>
              <p>　　注[一]汉官曰：&quot;员吏九人，]士百二人。&quot;古今注曰建武十三年九月，初开此门。</p>
              <p>　　注[二]案雒阳宫门名为苍龙阙门。汉官曰：&quot;员吏六人，]士四十人。&quot;</p>
              <p>　　注[三]汉官曰：&quot;员吏二人，]士三十八人。&quot;</p>
              <p>　　注[四]汉官曰：&quot;员吏二人，]士三十八人。&quot;</p>
              <p>　　注[五]汉官曰：&quot;员吏四人，]士百二十四人。&quot;古今注曰：&quot;永平二年十一月，初作北宫朱爵南司马门。&quot;</p>
              <p>　　注[六]汉官曰：&quot;员吏十三人，]士百八十人。&quot;</p>
              <p>　　注[七]汉官曰：&quot;员吏五人，]士百一十七人。&quot;</p>
              <p>　　注[八]汉官曰：&quot;凡员吏皆队长佐。&quot;</p>
              <p>　　注[九]胡广曰：&quot;符用木，长*(可)**[尺]*二寸，铁印以符之。&quot;</p>
              <p>　　 Ui右属]尉。本注曰：中兴省旅贲令，]士一人丞。[一]</p>
              <p>　　注[一]汉官目录曰：&quot;右三卿，太尉所部。&quot;</p>
              <p>　　太仆，卿一人，中二千石。本注曰：掌车马。天子每出，奏驾上卤簿用；大驾则执驭。[一]丞一人，比千石。</p>
              <p>　　注[一]汉官曰：&quot;员吏七十人，其七人四科，一人二百石，文学八人百石，六人斗食，七人佐，六人骑吏，三人假佐，三十一人学事，一人官医。&quot;</p>
              <p>　　考工令一人，六百石。本注曰：主作兵器弓弩刀铠之属，成则传执金吾入武库，及主织绶诸杂工。[一]左右丞各一人。</p>
              <p>　　注[一]汉官曰：&quot;员吏百九人。&quot;</p>
              <p>　　车府令一人，六百石。本注曰：主乘舆诸车。[一]丞一人。</p>
              <p>　　注[一]汉官曰：&quot;员吏二十四人。&quot;</p>
              <p>　　未央厩令一人，六百石。本注曰：主乘舆及厩中诸马。[一]长乐厩丞一人。[二]</p>
              <p>　　注[一]汉官曰：&quot;员吏七十人，卒驺二十人。&quot;</p>
              <p>　　注[二]汉官曰：&quot;员吏十五人，率驺二十人。苜蓿菀官田所一人守之。&quot;</p>
              <p>　　 Ui右属太仆。本注曰：旧有六厩，皆六百石令，[一]中兴省约，但置一厩。</p>
              <p>　　后置左骏令、厩，别主乘舆御马，后或并省。又有牧师菀，皆令官，主养马，分在河西六郡界中，中兴皆省，唯汉阳有流马菀，但以羽林郎监领。[二]</p>
              <p>　　注[一]前书曰，有大厩、未央、家马三令，各五丞一尉。又车府、路C、骑马、骏马四令丞。晋灼曰：&quot;六厩名也，主马万匹。&quot;</p>
              <p>　　注[二]古今注曰：&quot;汉安元年七月，置承华厩令，秩六百石。&quot;</p>
              <p>　　廷尉，卿一人，中二千石。[一]本注曰：掌平狱，奏当所应。凡郡国谳疑罪，皆处当以报。[二]正、左监各一人。[三]左平一人，六百石。本注曰：掌平决诏狱。</p>
              <p>　　注[一]应劭曰：&quot;兵狱同制，故称廷尉。&quot;</p>
              <p>　　注[二]胡广曰：&quot;谳，质也。&quot;汉官曰：&quot;员吏百四十人，其十一人四科，十六人二百石廷*(史)**[吏]*，文学十六人百石，十三人狱史，二十七人佐，二十六人骑吏，三十人假佐，一人官医。&quot;</p>
              <p>　　注[三]前汉有左右监平，世祖省右而犹曰左。</p>
              <p>　　右属廷尉。本注曰：孝武帝以下，置中都官狱二十六所，各令长名世祖中兴皆省，唯廷尉及雒阳有诏狱。[一]</p>
              <p>　　注[一]蔡质汉仪曰：&quot;正月旦，石官朝贺，光禄勋刘嘉、廷尉赵世各辞不能朝，高赐举奏：'皆以被病笃困，空文武之位，阙上卿之赞，既无忠信断金之用，而有败礼伤化之尤，不谨不敬！请廷尉治嘉罪，河南尹治世罪。'议以世掌廷尉，故转属他官。&quot;</p>
              <p>　　大鸿胪，卿一人，中二千石。[一]本注曰：掌诸侯及四方归义蛮夷。其郊庙行礼，赞导，请行事，既可，以命k司。诸王入朝，当郊迎，典其礼仪。及郡国上计，匡四方来，亦属焉。[二]皇子拜王，赞授印绶。及拜诸侯、诸侯嗣子及四方夷狄封者，台下鸿胪召拜之。王薨则使吊之，及拜王嗣。丞一人，比千石。</p>
              <p>　　注[一]周礼&quot;象胥&quot;，干宝注曰今鸿胪。</p>
              <p>　　注[二]汉官曰：&quot;员吏五十五人，其六人四科，二人二百石，文学六人百石，一人斗食，十四人佐，六人骑吏，十五人学事，五人官医。&quot;永元十年，大匠应顺上言：&quot;百郡计吏，观国之光，而舍逆旅，崎岖私馆，直装衣物，敝朽暴露，朝会邈远，事不肃给。昔*[晋]*，霸国盟主耳，舍诸侯于隶人，子产以为大讥。</p>
              <p>　　况今四海之大，而*(百)**[可]*无乎？&quot;和帝嘉纳其言，即创业焉大行令一人，六百石。本注曰：主诸郎。[一]丞一人。治礼郎四十七人。[二]</p>
              <p>　　注[一]汉官曰：&quot;员吏四十人。&quot;</p>
              <p>　　注[二]汉官曰：&quot;其四人四科，五人二百石，文学五人百石，九人斗食，六人佐，六人学事，十二人守学事。&quot;东观书曰：&quot;主斋祠傧赞九宾。又有公室，主调中都官斗食以下，功次相补。&quot;案卢植礼注曰：&quot;大行郎亦如谒者，兼举形貌。&quot;</p>
              <p>　　右属大鸿胪。本注曰：承秦有典属国，别主四方夷狄朝贡侍子，成帝时省并大鸿胪。</p>
              <p>　　中兴省驿官、别火二令、丞，[一]及郡邸长、丞，但令郎治郡邸。[二]</p>
              <p>　　注[一]如淳曰：&quot;汉仪注：'别火，狱令官，主治改火事。'&quot;注[二]汉官目录曰：&quot;右三官，司徒所部。&quot;</p>
              <p>　　校勘记</p>
              <p>　　三五七一页四行常赞天子按：集解引惠栋说，谓&quot;常&quot;依注及袁山松百官志当作&quot;掌&quot;。</p>
              <p>　　三五七一页一一行陈人役*(放)**[于]*前据汲本、殿本改。</p>
              <p>　　三五七二页六行汉官*(仪)*曰据汲本删。</p>
              <p>　　三五七二页七行医一人汲本、殿本&quot;一&quot;作&quot;二&quot;。按：医一人，正符三十七人之数。又按：上&quot;三人易筮&quot;，惠栋云北宋本&quot;三&quot;作&quot;二&quot;。若依北宋本，则&quot;医一人&quot;当作&quot;医二人&quot;，方符三十七人之数。</p>
              <p>　　三五七二页八行灵台待诏四十*(二)**[一]*人校补引柳从辰说，谓&quot;四十二&quot;孙辑本作&quot;四十一&quot;，是。今按：舍人一人不在待诏之列，是&quot;四十二&quot;当作&quot;四十一&quot;也。今据改。</p>
              <p>　　三五七二页一０行博士祭酒一人六百石本仆射按：集解引钱大昕说，谓&quot;本仆射&quot;上当有&quot;本注曰&quot;三字。</p>
              <p>　　三五七二页一二行春秋二公羊严颜氏按：钱大昭续汉书辨疑谓&quot;公羊&quot;二字疑衍，徐防传注引汉官仪亦无&quot;公羊&quot;。</p>
              <p>　　三五七三页七行大*(子)**[予]*乐令按：汲本、殿本&quot;大&quot;斗&quot;太&quot;。集解引钱大昕说，谓&quot;太子&quot;当为&quot;大予&quot;。明帝纪永平三年改大乐为大予乐，注引汉官仪云大予乐令一人，秩六百石。又引惠栋说，谓&quot;子&quot;依北宋本当作&quot;予&quot;，注同。今据改。</p>
              <p>　　三五七四页一一行*(官)**[宦]*寺主殿宫门户之职据汲本改。按：孙辑汉官解诂无&quot;宦寺&quot;二字。</p>
              <p>　　三五七五页七行*(郎)*中*[郎]*解其府*(府)*次五官*[府]*按：&quot;中郎&quot;二字斗倒，据汲本、殿本乙。又孙星衍谓&quot;府次五官&quot;当作&quot;次五官府&quot;，斗倒。今据改。</p>
              <p>　　三五七六页八行献帝以曹*(操)**[植]*为南中郎将校补引陈景云说，谓&quot;操&quot;当作&quot;植&quot;，见魏志植传。今据改。</p>
              <p>　　三五七六页一０行言其严厉整锐也按：&quot;锐&quot;原斗&quot;说&quot;，径改正。</p>
              <p>　　三五七六页一一行羽林郎百*(一)**[二]*十八人汲本&quot;一&quot;作&quot;二&quot;，孙辑本同。</p>
              <p>　　今据改。</p>
              <p>　　三五七七页五行唯诏令所使按：汲本、殿本&quot;令&quot;作&quot;命&quot;。</p>
              <p>　　三五七八页七行六百石*(特)**[持]*使也据汲本、殿本改。</p>
              <p>　　三五七九页五行戒非常按：&quot;常&quot;原斗&quot;掌&quot;，径据汲本、殿本改。</p>
              <p>　　三五七九页一二行]士四百七十一人按：汲本、殿本&quot;七十一&quot;作&quot;七十二&quot;。</p>
              <p>　　三五八０页二行在官大小各付所属按：汲本&quot;官&quot;作&quot;候&quot;，通典注引作&quot;宫&quot;，未详孰是。</p>
              <p>　　三五八０页二行以马皮覆汲本、殿本&quot;皮&quot;作&quot;被&quot;。校补谓&quot;以马被覆&quot;四字不知何指，通典注省。今按：盖以宫中之人，故以马皮覆之，不欲人见。各本&quot;皮&quot;斗&quot;被&quot;，遂令人不知何指矣。</p>
              <p>　　三五八０页四行*(北)*宫门苍龙司马主东门据汲本删。按：校补谓北宫三门，另列在后，此皆南宫门，不应有&quot;北&quot;字。</p>
              <p>　　三五八０页七行若外人以事当入本*(宫)**[官]*长史为封ご据殿本改。按：</p>
              <p>　　校补谓外人谓无官位者，受本官所遣，当封ご为信也。作&quot;官&quot;是。</p>
              <p>　　三五八一页一行长*(可)**[尺]*二寸据汲本、殿本改。</p>
              <p>　　三五八二页一行后置左骏令厩按：校补引钱大昭说，谓&quot;令厩&quot;二字当乙。黄山谓今案承上&quot;但置一厩&quot;言，重在厩，疑令、厩本同时置，兼言之也。</p>
              <p>　　三五八二页一０行十六人二百石廷*(史)**[吏]*据汲本、殿本改。按：孙辑汉官作&quot;吏&quot;。</p>
              <p>　　三五八二页一五行蔡质汉仪曰按：&quot;质&quot;原斗&quot;贺&quot;，径改正。</p>
              <p>　　三五八三页一０行昔*[晋]*霸国盟主耳舍诸侯于隶人按：事见左襄三十一年，此脱&quot;晋&quot;字，遂不知所指矣。今依何焯校本补一&quot;晋&quot;字。</p>
              <p>　　三五八三页一０行而*(百)**[可]*无乎据汲本改。</p>
              <p>　　三五八四页三行中兴省驿官别火二令丞按：沉家本谓&quot;驿&quot;当作&quot;译&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='124.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='126.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
