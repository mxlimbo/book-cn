<html>
<head>
<title>后汉书志第九　祭祀下　宗庙社稷灵星先农迎春</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="108.htm"><img src="last.gif" width="46" height="15" border="0"></a><img src="bg.gif" width="40" height="30"><a href="110.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书志第九　<br>
                祭祀下　宗庙社稷灵星先农迎春</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　光武帝建武二年正月，立高庙于雒阳。[一]四时祀，高帝为太祖，文帝为太宗，武帝为世宗，如旧。余帝四时春以正月，夏以四月，秋以七月，冬以十月及腊，一岁五祀。三年正月，立亲庙雒阳，祀父南顿君以上至舂陵节侯。时寇贼未夷，方务征伐，祀仪未设。至十九年，盗贼讨除，戎事差息，于是五官中郎将张纯与太仆朱浮奏议：&quot;礼，为人子事大宗，降其私亲。礼之设施，不授之与自得之异意。当除今亲庙四。孝宣皇帝以孙后祖，为父立庙于奉明，曰皇考庙，独k臣侍祠。愿下有司议先帝四庙当代亲庙者及皇考庙事。&quot;下公卿、博士、议郎。大司徒涉等议：&quot;宜奉所代，立平帝、哀帝、成帝、元帝庙，代今亲庙。兄弟以下，使有司祠。宜为南顿君立皇考庙，祭上至舂陵节侯，k臣奉祠。&quot;
              <p>　　时议有异，不着。上可涉等议，诏曰：&quot;以宗庙处所未定，且祭高庙。其成、哀、平且祠祭长安故高庙。其南阳舂陵岁时各且因故园庙祭祀。[二]园庙去太守治所远者，在所令长行太守事侍祠。[三]</p>
              <p>　　惟孝宣帝有功德，其上尊号曰中宗。&quot;于是雒阳高庙四时加祭孝宣、孝元，凡五帝。其西庙成、哀、平三帝主，四时祭于故高庙。东庙京兆尹侍祠，冠衣车服如太常祠陵庙之礼。南顿君以上至节侯，皆就园庙。南顿君称皇考庙，钜鹿都尉称皇祖考庙，郁林太守称皇曾祖考庙，节侯称皇高祖考庙，在所郡县侍祠。</p>
              <p>　　注[一]汉旧仪曰：&quot;故孝武庙。&quot;古今注曰：&quot;于雒阳校官立之。&quot;</p>
              <p>　　注[二]古今注曰：&quot;建武十八年七月，使中郎将耿遵治皇祖庙旧庐稻田。&quot;</p>
              <p>　　注[三]如淳曰：&quot;宗庙在章陵，南阳太守称使者往祭。不使侯王祭者，诸侯不得祖天子，凡临祭宗庙，皆为侍祠。&quot;</p>
              <p>　　二十六年，有诏问张纯，E之礼不施行几年。纯奏：&quot;礼，三年一，五年一E。毁庙之主，陈于太祖；未毁庙之主，皆升合食太祖；五年再殷祭。旧制，三年一，毁庙主合食高庙，存庙主未尝合。元始五年，始行E礼。父为昭，南向；子为穆，北向。父子不并坐，而孙从王父。[一]E之为言谛。谛昭穆，尊卑之义。以夏四月阳气在上，阴气在下，故正尊卑之义。以冬十月，五谷成熟，故骨肉合饮食。祖宗庙未定，且合祭。今宜以时定。&quot;语在纯传。上难复立庙，遂以合祭高庙为常。后以三年冬五年夏E之时，但就陈祭毁庙主而已，谓之殷。太祖东面，惠、文、武、元帝为昭，景、宣帝为穆。惠、景、昭三帝非殷祭时不祭。[二]光武皇帝崩，明帝即位，以光武帝拨乱中兴，更为起庙，尊号曰世祖庙。[三]以元帝于光武为穆，故虽非宗，不毁也。后遂为常。</p>
              <p>　　注[一]决疑要注曰：&quot;凡昭穆，父南面，故曰昭。昭，明也。子北面，故曰穆。</p>
              <p>　　穆，顺也。始祖特于北，其后以次夹始祖而南，昭在西，穆在东，相对。&quot;</p>
              <p>　　注[二]汉旧仪曰：&quot;宗庙三年大祭，子孙诸帝以昭穆坐于高庙，诸隳庙神皆合食，设左右坐。高祖南面，幄绣帐，望堂上西北隅。帐中坐长一丈，广六尺，绣s厚一尺，着之以絮四百斤。曲几，黄金扣器。高后右坐，亦幄帐，漤六寸。</p>
              <p>　　白银扣器。每牢中分之，左辨上帝，右辨上后。俎余委肉积于前数千斤，名曰*(惟)**[堆]*俎。子为昭，孙为穆。昭西面，曲屏风，穆东面，皆曲几，如高祖。馔陈其右，各配其左，坐如祖妣之法。太常导皇帝入北门。k臣陪者，皆举手班辟抑首伏。大鸿胪、大行令、九傧传曰：'起。'复位。*(而)*皇帝上堂盥，侍中以巾奉觯酒从。帝进拜谒。赞飨曰：'嗣曾孙皇帝敬再拜。'前上酒。</p>
              <p>　　漤行，至昭穆之坐次上酒。子为昭，孙为穆，各父子相对也。毕，漤西面坐，坐如乘舆坐。赞飨奉高祖赐寿，皇帝起再拜，即席以太牢之左辨赐皇帝，如祠。</p>
              <p>　　其夜半入行礼，平明上九，毕，k臣皆拜，因赐胙。皇帝出，即更衣*(中)**[巾]*，诏罢，当从者奉承。&quot;丁孚汉仪有桓帝祠恭怀皇后祝文曰：&quot;孝曾孙皇帝志，使有司臣太常抚，夙兴夜处，小心畏忌，不堕其身，一不宁。敢用e牲一元大武，柔毛刚鬣，商祭明视，芗萁嘉荐，普淖咸鹾，丰本明粢，醪用荐酎，事于恭怀皇后。尚飨。&quot;嘏辞赐皇帝福：&quot;恭怀皇后命工祝承致多福无疆于尔孝曾孙皇帝，使尔受禄于天，宜稼于田，眉寿万年。介尔景福，俾守尔民，勿替引之。&quot;太常再拜，太牢左辨以致皇帝。</p>
              <p>　　注[三]蔡邕表志曰：&quot;孝明立世祖庙，以明再受命祖有功之义，后嗣遵俭，不复改立，皆藏主其中。圣明所制，一王之法也。自执事之吏，下至学士，莫能知其所以两庙之意，诚宜具录本事。建武乙未、元和丙寅诏书，下宗庙仪及斋令，宜入郊祀志，永为典式。&quot;东观书曰：&quot;永平三年八月丁卯，公卿奏议世祖庙登歌八佾舞*(功)*名。东平王苍议，以为'汉制旧典，宗庙各奏其乐，不皆相袭，以明功德。秦为无道，残贼百姓，高皇帝受命诛暴，元元各得其所，万国咸熙，作武德之舞。孝文皇帝躬行节俭，除诽谤，去肉刑，泽施四海，孝景皇帝制昭德之舞。孝武皇帝功德茂盛，威震海外，开地置郡，传之无穷，孝宣皇帝制盛德之舞。光武皇帝受命中兴，拨乱反正，武畅方外，震服百蛮，戎狄奉贡，宇内治平，登封告成，修建三雍，肃穆典祀，功德巍巍，比隆前代。以兵平乱，武功盛大。歌所以咏德，舞所以象功，世祖庙乐名宜曰大武之舞。元命包曰：&quot;缘天地之所杂乐为之文典。&quot;文王之时，民乐其兴师征伐，而诗人称其武功。</p>
              <p>　　*(枢)**[I]*机钤曰：&quot;有帝汉出，德洽作乐。&quot;各与虞韶、禹夏、汤护、周武无异，不宜以名舞。K图征曰：&quot;大乐必易。&quot;诗传曰：&quot;颂言成也，一章成篇，宜列德，故登歌清庙一章也。&quot;汉书曰：&quot;百官颂所登御者，一章十四句。&quot;依书文始、五行、武德、昭真修之舞，节损益前后之宜，六十四节为舞，曲副八佾之数。十月A祭始御，用其文始、五行之舞如故。*(勿)*进武德舞歌诗曰：'于穆世庙，肃雍显清，俊V翼翼，秉文之成。越序上帝，骏奔来宁，建立三雍，封禅泰山，章明图谶，放唐之文。休矣推德，罔射协同，本支百世，永保厥功'。</p>
              <p>　　诏书曰：'骠骑将军议可。'进武德之舞如故。&quot;</p>
              <p>　　明帝临终遗诏，遵俭无起寝庙，藏主于世祖庙更衣。孝章即位，不敢违，以更衣有小别，上尊号曰显宗庙，闲祠于更衣，四时合祭于世祖庙。语在章纪。[一]</p>
              <p>　　章帝临崩，遗诏无起寝庙，庙如先帝故事。和帝即位不敢违，上尊号曰肃宗。后帝承尊，皆藏主于世祖庙，积多无别，是后显宗但为陵寝之号。永元中，和帝追尊其母梁贵人曰恭怀皇后，陵*[曰西陵]*。以窦后配食章帝，恭怀后别就陵寝祭之。和帝崩，上尊号曰穆宗。殇帝生三百余日而崩，邓太后摄政，以尚婴*(孙)**[孩]*，故不列于庙，就陵寝祭之而已。安帝以清河孝王子即位，建光元年，追尊其祖母宋贵人曰敬隐后，陵曰敬北陵。亦就陵寝祭，太常领如西陵。追尊父清河孝王曰孝德皇，母曰孝德后，清河嗣王奉祭而已。安帝以谗害大臣，废太子，及崩，无上宗之奏。后以自建武以来无毁者，故遂常祭，因以其陵号称恭宗。顺帝即位，追尊其母曰恭愍后，陵曰恭北陵。就陵寝祭，如敬北陵。顺帝崩，上尊号曰敬宗。[二]冲质帝皆小崩，梁太后摄政，以殇帝故事，就陵寝祭。凡祠庙讫，三公分祭之。桓帝以河闲孝王孙蠡吾侯即位，亦追尊祖考，王国奉祀。语在章和八王传。帝崩，上尊号曰威宗，无嗣。灵帝以河闲孝王曾孙解犊侯即位，亦追尊祖考。语在章和八王传。灵帝时，京都四时所祭高庙五主，世祖庙七主，少帝三陵，追尊后三陵，凡牲用十八太牢，皆有副y。故高庙三主亲毁之后，亦但殷祭之岁奉祠。[三]灵帝崩，献帝即位。初平中，相国董卓、左中郎将蔡邕等以和帝以下，功德无殊，而有过差，不应为宗，及余非宗者追尊三后，皆奏毁之。[四]四时所祭，高庙一祖二宗，及近帝四，凡七帝。</p>
              <p>　　注[一]东观书曰：&quot;章帝初即位，赐东平宪王苍书曰：'朕夙夜伏思，念先帝躬履九德，对于八政劳谦克己终始之度，比放三宗诚有其美。今迫遗诏，诫不起寝庙，臣子悲结，佥以为虽于更衣，犹宜有所宗之号，以克配功德。宗庙至重，朕幼无知，寤寐忧惧。先帝每有著述典义之事，未尝不延问王，以定厥中。愿王悉明处，乃敢安之。公卿议驳，今皆并送。及有可以持危扶颠，宜勿隐。思有所承，公无困哉。'太尉□等奏奏：'礼，祖有功，宗有德。孝明皇帝功德茂盛，宜上尊号曰显宗，四时食于世祖庙，如孝文皇帝在高庙之礼，奏武德、文始、五行之舞。'苍上言：'昔者孝文庙乐曰昭德之舞，孝武庙乐曰盛德之舞，今皆食于高庙，昭德、盛德之舞不进，与高庙同乐。今孝明皇帝主在世祖庙，当同乐，盛德之乐无所施；如自立庙当作舞乐者，不当与世*(祖)**[宗]*庙盛德之舞同名，即不改作舞乐，当进武德之舞。臣愚戆鄙陋，庙堂之论，诚非所当闻所宜言。陛下体纯德之妙，奋至谦之意，猥归美于载列之臣，故不敢隐蔽愚情，披露腹心。诚知愚鄙之言，不可以仰四门宾于之议。伏惟陛下以至德当成康之隆，天下V安刑措之时也。百性盛歌元首之德，股肱贞良，庶事宁康。</p>
              <p>　　臣钦仰圣化，嘉羡盛德，危颠之备，非所宜称。'上复报曰：'有司奏上尊号曰显宗，藏主更衣，不敢违诏。食世祖，庙乐皆如王议。以正月十八日始祠。</p>
              <p>　　仰见榱桷，俯视几筵，眇眇小子，哀惧战栗，无所奉承。爱而劳之，所望于王也。'&quot;谢沉书曰：&quot;上以公卿所奏明德皇后在世祖庙坐位驳议示苍，上言：'文、武、宣、元祖食高庙，皆以配，先帝所制，典法设张。大雅曰：&quot;昭哉来御，慎其祖武。&quot;又曰：&quot;不愆不忘，帅由旧章。&quot;明德皇后宜配孝明皇帝于世祖庙，同席而供馔。'&quot;注[二]东观书曰：&quot;有司奏言：'孝顺皇帝弘秉圣哲，龙兴统业，稽干则古，钦奉鸿烈。宽裕晏晏，宣恩以极，躬自菲薄，以崇玄默。遗诏贻约，顾念万国。</p>
              <p>　　衣无制新，玩好不饰。茔陵损狭，不起寝庙，遵履前制，敬□慎终，有始有卒。</p>
              <p>　　孝经曰：&quot;爱敬尽于事亲，而德教加于百姓。&quot;诗云：&quot;敬慎威仪，惟民之则。&quot;</p>
              <p>　　臣请上尊号曰敬宗庙。天子世世献奉，藏主祭，进武德之舞，如祖宗故事。'露布奏可。&quot;</p>
              <p>　　注[三]决疑要注曰：&quot;毁庙主藏庙外户之外，西牖之中。有石函，名曰宗u。函中有笥，以盛主。亲尽则庙毁，毁庙之主藏于始祖之庙。一世为祧，祧犹四时祭之。二世为坛，三世为，四世为鬼，乃祭之，有祷亦祭之。于始祖之庙，祷则迎主出，陈于坛而祭之，事讫还藏故室。迎送皆跸，礼也。&quot;</p>
              <p>　　注[四]袁山松书载邕议曰：&quot;汉承亡秦灭学之后，宗庙之制，不用周礼。每帝即*(位)*世，辄立一庙，不止于七，不列昭穆，不定迭毁。*[孝]*元皇帝时，丞相匡衡、御史大夫贡禹始建大议，请依典礼。孝文、孝武、孝宣皆以功德茂盛，为宗不毁。孝宣尊崇孝武，*(历)**[庙]*称世宗。中正大臣夏侯胜等犹执异议，不应为宗。至孝成皇帝，议犹不定。太仆王舜、中垒校尉刘歆据不可毁，上从其议。古人据正重顺，不敢私其君*[父]*，若此其至也。后遭王莽之乱，光武皇帝受命中兴，庙称世祖。孝明皇帝圣德聪明，政参文、宣，庙称显宗。孝章皇帝至孝AA，仁恩博大，庙称肃宗。*(皆)**[比]*方前世，得礼之宜。自此以下，政事多衅，权移臣下，嗣帝殷勤，各欲锍缰燎锥已。臣下懦弱，莫能执夏侯之直。今圣朝尊古复礼，以求厥中，诚合*(礼议)**[事宜]*。元帝世在第八，光武世在第九，故以元帝为考庙，尊而奉之。孝明遵述，亦不敢毁。孝和以下，穆宗、*[恭宗、敬宗]*、威宗之号皆*[宜]*省去。五年而再殷，合食于太祖，以遵先典。&quot;议遂施行。</p>
              <p>　　古不墓祭，汉诸陵皆有园寝，承秦所为也。说者以为古宗庙前制庙，后制寝，以象人之居前有朝，后有寝也。月令有&quot;先荐寝庙&quot;，诗称&quot;寝庙弈弈&quot;，言相通也。庙以藏主，以四时祭。寝有衣冠几杖象生之具，以荐新物。秦始出寝，起于墓侧，汉因而弗改，故陵上称寝殿，起居衣服象生人之具，古寝之意也。建武以来，关西诸陵以转久远，但四时特牲祠；帝每幸长安谒诸陵，乃太牢祠。自雒阳诸陵至灵帝，皆以晦望二十四气伏腊及四时祠。庙日上饭，太官送用物，园令、食监典省，其亲陵所宫人随鼓漏理被枕，具盥水，陈严具。[一]</p>
              <p>　　注[一]蔡邕表志曰：&quot;宗庙迭毁议奏，国家*[大]*体，班固录汉书，乃置韦贤传末。臣以问胡广，广以为实宜在郊祀志，去中鬼神仙道之语，取贤传宗庙事其中，既合孝明旨，又使祀事以类相从。&quot;臣昭曰：国史明乎得失者也。至如孝武皇帝淫祀妄祭，举天下而从焉，疲耗苍生，费散国畜，后王深戒，来世宜惩，志之所取，于焉斯允。不先宗庙，诚如广论；悉去仙道，未或易罔也。</p>
              <p>　　建武二年，立太社稷于雒阳，在宗庙之右，[一]方坛，[二]无屋，有墙门而已。</p>
              <p>　　[三]二月八月及腊，一岁三祠，皆太牢具，使有司祠。[四]孝经援神契曰：&quot;社者，土地之主也。稷者，五谷之长也。&quot;[五]礼记及国语皆谓共工氏之子曰句龙，为后土官，能平九土，故祀以为社。烈山氏之子曰柱，能植百谷疏，自夏以上祀以为稷，至殷以柱久远，而尧时弃为后稷，亦植百谷，故废柱，祀弃为稷。[六]大司农郑玄说，古者官有大功，则配食其神。故句龙配食于社，弃配食于稷。[七]郡县置社稷，太守、令、长侍祠，牲用羊X。唯州所治有社无稷，以其使官。古者师行平有载社主，不载稷也。[八]国家亦有五祀之祭，有司掌之，其礼简于社稷云。[九]</p>
              <p>　　注[一]马融周礼注曰：&quot;社稷在右，宗庙在左。或曰，王者五社，太社在中门之外，惟松；东社八里，惟柏；西社九里，惟栗；南社七里，惟梓；北社六里，惟槐。&quot;礼郊特牲曰：&quot;社，祭土而主阴气也。&quot;王肃注曰：&quot;五行之主也，能吐生百谷者也。&quot;马昭曰：&quot;列为五官，直一行之名耳，自不专主阴气。阴气地可以为之主，曰五行之主也；若社则为五行之主，何复言社稷五祀乎？土自列于五祀，社亦自复有祀，不得同也。&quot;昭又曰：&quot;土地同也，焉得有二。书曰'禹敷土'。又曰'句龙能平九土'。九土，九州之土。地官是五行土官之名耳。&quot;</p>
              <p>　　注[二]白虎通曰：&quot;春秋文义，天子社广五丈，诸侯半之。其色东方青，南方赤，西方白，北方黑，上冒以黄金。故将封东方诸侯，取青土，苴以白茅，各取其面以为封社，明土谨敬e净也。祭社有乐乎？礼记曰：'乐之施于金石，越于声音，用于宗庙社稷。'&quot;独断曰：&quot;天子太社，封诸侯者取其土，苞以白茅授之，以立社其国，故谓之受茅土。汉兴，唯皇子封为王者得茅土，其它功臣以户数租入为节，不受茅土，不立社也。&quot;</p>
              <p>　　注[三]礼记曰：&quot;天子太社，必受霜露风雨，以达天地之气也。&quot;卢植曰：&quot;谓无屋。&quot;</p>
              <p>　　注[四]礼记曰：&quot;地载万物，天垂象。取财于地，取法于天，是以尊天而亲地，故教民美报焉。家主中溜而国主社，示本也。&quot;卢植曰：&quot;诸主祭以土地为本也。</p>
              <p>　　中溜，其神后土，即句龙也。既祀于社，又祀中溜。&quot;古今注曰：&quot;建武二十一年二月乙酉，徙立社稷上东门内。&quot;汉旧仪&quot;使者监祠，南向立，不拜&quot;也。</p>
              <p>　　注[五]月令章句曰：&quot;稷秋夏乃熟，*(熟)*历四时，备阴阳，谷之贵者。&quot;</p>
              <p>　　注[六]案前志，立官社以夏*(为)**[禹]*配，王莽奏立官稷，后稷配也。</p>
              <p>　　注[七]白虎通曰：&quot;天者所以有社稷何？为天下求福报功。人非土不立，非谷不食。土地广博，不可敬；五谷多，不可一一而祭。故封土立社，示有土也。稷，五谷之长，故立稷而祭之也。稷者，得阴阳中和之气，而用又多，故稷为长也。岁再祭之何？春求秋报也。祭社稷以三牲，重功也。天子社稷皆太牢，诸侯社稷皆少牢。王者诸侯所以俱两社何？俱有土之君也。故礼三正记曰：'王者二社，为天下立社曰太社，自为立社曰王社。诸侯为百姓立社曰国社，自为立社曰侯社。太社为天下报功，王社为京师报功也。'&quot;孔□云：&quot;周祀一社一稷，汉及魏初亦一社一稷，至景初中，既立帝社二社，二社到于今是祀，而后诸儒论之，其文矣。&quot;</p>
              <p>　　注[八]自汉诸儒论句龙即是社主，或云是配，其议甚。后荀问仲长统以社所祭者何神也？统E所祭者土神也。侍中邓义以为不然而难之，令统E焉。</p>
              <p>　　统E*(且以)*义曰：&quot;前见逮及，敢不敬对。退熟惟省，郊社之祭，国之大事，诚非学浅思薄者所宜兴论重复，亦以邓君难，事有先渐，议则既行，可谓辞而不可得，因而不可已者也。屯有经纶之义，睽有同异之辞，归乎建国立家，通志断类也。意则欲广其微以宗实，备其论以求真，先难而后易，出异而归同乎？</p>
              <p>　　难曰：社祭土，主阴气，正所谓句龙土行之官，为社则主阴明矣，不与记说有违错也？E曰：今记之言社，辄与郊连，体有本末，辞有上下，谓之不错不可得。礼运曰：'政必本于天，ヒ越得，命降于社之谓サ兀参于天地，并于鬼神。'又曰：'祭帝于郊，所以定天位也；祀社于国，所以列地利也。'郊特牲曰：'社所以神，地之道也。地载万物，天垂象。取财于地，取法于天，是以尊天而亲地。家主中溜，国主社，示本也。'相此之类，元尚不道配食者也。主以为句龙，无乃失欤？难曰：信*(而)**[如]*此，所言土尊，故以为首，在于上宗伯之体，所当列上下之□。上句当言天神、地只、人鬼，何反先人而后地？</p>
              <p>　　上文如此，至下何以独不可，而云社非句龙，当为地哉？E曰：此形成着体，数自上来之次言之耳，岂足*(怀)**[据]*使从人鬼之例邪？三科之祭，各指其体。今独`出社稷，以为但句龙有烈山氏之子，恐非其本意也。案记言社土，而云何得之为句龙，则传虽言祀句龙为社，亦何嫌，反独不可谓之配食乎？祭法曰：'周人E喾，郊稷，祖文王，宗武王。'皆以为配食者，若复可须，谓之不祭天乎？备读传者则真土，独据记者则疑句龙，未若交错参伍，致其义以相成之为善也。难曰：再特于郊牛者，后稷配故也。'社于新邑，牛一羊一豕一'。所以用二牲者，立社位祀句龙，缘人事之也。如此，非祀地明矣。以宫室新成，故立社耳。又曰'军行载社'者，当行赏罚，明不自专，故告祖而行赏，造社而行戮。二主明皆人鬼，人鬼故以告之。必若所云，当言载地主于斋车，又当言用命赏于天，不用命戮于地，非其谓也。所以有死社稷之义者，凡赐命受国，造建宫室，无不立社。是奉言所受立，不可弃捐苟免而去，当死之也。易句龙为其社，传有见文；今欲易神之相，令记附食，宜明其征。祀国大事，不可不重。据经依传，庶无咎悔。E曰：郊特牲者，天至尊，无物以称专诚，而社稷太牢者，土于天为卑，缘人事以牢祭也。社礼今亡，并特之义未可得明也。昭告之文，皆于天地，*(可)**[何]*独人鬼？此言则未敢取者也。郊社之次，天地之序也。今使句龙载冒其名，耦文于天，以度言之，不可谓安矣。土者，人所依以*(国)**[固]*而最近者也。故立以为守祀，居则事之时，军则告之以行戮，自顺义也。何为当平于社，不言用命赏于天乎？帝王两仪之参，宇中之莫尊者也。而盛一官之臣，以为土之贵神，置之宗庙之上，接之郊E之次，俾守之者有死无失，何圣人制法之参差，用礼之偏颇？其列在先王人臣之位，其于四官，爵侔班同，比之司徒，于数居二。纵复令王者不同，礼仪相变，或有尊之，则不过当。若五卿之与宰，此坐之上下，行之先后耳。</p>
              <p>　　不得同祖与社，言俱坐处尊位也。周礼为礼之经，而礼记为礼之传，案经传求索见文，在于此矣。钧之两者未知孰是。去本神而不祭，与贬句龙为土配，比其轻重，何谓为甚？经有条例，记有明义，先儒未能正，不可称是。*(钧)**[钩]*校典籍，论本考始，矫前易故，不从常说，不可谓非。孟轲曰：'予岂好辩哉，乃不得已也。'郑司农之正，此之谓也。&quot;</p>
              <p>　　注[九]五祀：门、户、井、p、中溜也。韦昭曰：&quot;古者穴居，故名室中为中溜也。&quot;</p>
              <p>　　汉兴八年，有言周兴而邑立后稷之祀，于是高帝令天下立灵星祠。[一]言祠后稷而谓之灵星者，以后稷又配食星也。旧说，星谓天田星也。一曰，龙左角为天田官，主谷。[二]祀用壬辰位祠之。壬为水，辰为龙，就其类也。牲用太牢，县邑令长侍祠。[三]舞者用童男十六人。[四]舞者象教田，初为芟除，次耕种、芸耨、驱爵及获刈、舂簸之形，象其功也。[五]</p>
              <p>　　注[一]三辅故事：&quot;长安城东十里有灵星祠。&quot;</p>
              <p>　　注[二]张晏曰：&quot;农祥晨见而祭也。&quot;</p>
              <p>　　注[三]汉旧仪曰：&quot;古时岁再祠灵星，*(灵星)*春秋*(之太)**[用少]*牢礼也。&quot;</p>
              <p>　　注[四]服虔、应劭曰：&quot;十六人，即古之二羽也。&quot;</p>
              <p>　　注[五]古今注曰：&quot;元和三年，初为郡国立*[社]*稷，及祠*(社)*灵星礼*(器)*也。&quot;</p>
              <p>　　县邑常以乙未日祠先农于乙地，以丙戌日祠风伯于戌地，以己丑日祠雨师于丑地，用羊豕。</p>
              <p>　　立春之日，皆青幡帻，迎春于东郭外。令一童男冒青巾，衣青衣，先在东郭外野中。迎春至者，自野中出，则迎者拜之而还，弗祭。三时不迎。</p>
              <p>　　论曰：臧文仲祀爰居，而孔子以为不知。汉书郊祀志着自秦以来迄于王莽，典祀或有未修，而爰居之类焉。世祖中兴，蠲除非常，修复旧祀，方之前事邈殊矣。尝闻儒言，三皇无文，结绳以治，自五帝始有书契。至于三王，俗化雕文，诈伪渐兴，始有印玺以检奸萌，然犹未有金玉银铜之器也。[一]自上皇以来，封泰山者，至周七十二代。封者，谓封土为坛，柴祭告天，代兴成功也。</p>
              <p>　　礼记所谓&quot;因名山升中于天&quot;者也。易姓则改封者，着一代之始，明不相袭也。</p>
              <p>　　继世之王巡狩，则修封以祭而已。自秦始皇、孝武帝封泰山，本由好M信方士之言，造为石检印封之事也。所闻如此。虽诚天道难可度知，然其大较犹有本要。天道质诚，约而不费者也。故牲*(有)**[用]*牍，器用陶匏，殆将无事于检封之闲，而乐难攻之石也。[二]且唯封为改代，故曰岱宗。夏康、周宣，由废复兴，不闻改封。世祖欲因孝武故封，实继祖宗之道也。而梁松固争，以为必改。乃当夫既封之后，未有福，而松卒被诛死。虽罪由身，盖亦诬神之咎也。</p>
              <p>　　且帝王所以能大显于后者，实在其德加于民，不闻其在封矣。[三]言天地者莫大于易，易无六宗在中之象。若信为天地四方所宗，是至大也。而比太社，又为失所，难以为诚矣！</p>
              <p>　　注[一]臣昭曰：禹会k臣于涂山，执玉帛者万国。故已贽不同，圆方异等。周礼天地四方，璧、琮、琥、璋各有其玉，而云未有其器，斯亦何哉？</p>
              <p>　　注[二]臣昭曰：玉贵五德，金存不朽。有告有文，何败题刻。告厥成功，难可知者。</p>
              <p>　　注[三]臣昭曰：功成道懋，天下被化，德敷世治，所以登封。封由德兴，兴封所以成德。昭告师天，递以相感。若此论可通，非乎七十二矣。</p>
              <p>　　赞曰：天地郊，宗庙享祀，咸秩无文，山川具止。淫乃国紊，典惟皇纪。肇自盛敬，孰崖厥始？</p>
              <p>　　校勘记</p>
              <p>　　三一九三页九行下公卿博士议郎按：卢文谓下当有&quot;议&quot;字。</p>
              <p>　　三一九五页七行名曰*(惟)**[堆]*俎按：卢校&quot;惟&quot;改&quot;帷&quot;，孙星衍校汉旧仪作&quot;堆&quot;，今据孙校改。</p>
              <p>　　三一九五页八行各配其左按：殿本&quot;左&quot;作&quot;祖&quot;。</p>
              <p>　　三一九五页九行复位*(而)*皇帝上堂盥据卢校删。</p>
              <p>　　三一九五页一二行即更衣*(中)**[巾]*据孙校汉旧仪改。</p>
              <p>　　三一九六页三行公卿奏议世祖庙登歌八佾舞*(功)*名据卢校删。</p>
              <p>　　三一九六页八行元命包曰缘天地之所杂乐为之文典按：卢文谓文有误，案御览五百六十六引云&quot;作乐者必反天下之始乐于己为本&quot;。</p>
              <p>　　三一九六页八行文王之时按：卢云&quot;文&quot;疑当作&quot;武&quot;。</p>
              <p>　　三一九六页九行*(枢)**[I]*机钤曰按：钱大昕谓&quot;枢&quot;当作&quot;I&quot;。卢文谓当作&quot;旋&quot;，李善注文选东都赋引作&quot;璇&quot;。今依钱说改。</p>
              <p>　　三一九六页一一行依书文始五行武德昭真修之舞按：卢校删&quot;昭真修&quot;三字，谓此三字疑衍。聚珍本东观汉记作&quot;依书文始五行武德昭德盛德修之舞&quot;。</p>
              <p>　　三一九六页一二行*(勿)*进武德舞歌诗曰卢云&quot;勿&quot;字疑衍。今据删。</p>
              <p>　　三一九六页一四行进武德之舞如故按：卢云似有脱文，&quot;故&quot;下疑当有&quot;事&quot;字。</p>
              <p>　　三一九七页二行陵*[曰西陵]*集解引钱大昕说，谓当云&quot;陵曰西陵&quot;，史脱去三字。今据补。</p>
              <p>　　三一九七页四行以尚婴*(孙)**[孩]*据卢校改。按：袁纪作&quot;孩&quot;。</p>
              <p>　　三一九八页七行不当与世*(祖)**[宗]*庙盛德之舞同名据卢校改。按：卢云&quot;祖&quot;字斗，世宗谓武帝也。</p>
              <p>　　三一九八页一０行百姓盛歌元首之德汲本&quot;百姓&quot;作&quot;陛下&quot;。按：黄山谓书称&quot;帝庸作歌&quot;，歌本自帝倡之，而k臣和之。盛歌元首之德谓章帝之倡德于上，同符帝舜也。作&quot;百姓&quot;转似未合。</p>
              <p>　　三一九八页一三行昭哉来御慎其祖武按：殿本考证杭世骏谓&quot;昭兹来许，绳其祖武&quot;，大雅文也。以&quot;兹&quot;为&quot;哉&quot;，汉碑有之。以&quot;许&quot;为&quot;御&quot;，以&quot;绳&quot;为&quot;慎&quot;，非有避讳，不知何自。</p>
              <p>　　三一九九页五行每帝即*(位)*世辄立一庙据卢校删。按：王先谦谓袁纪无&quot;位&quot;字，是。</p>
              <p>　　三一九九页六行*[孝]*元皇帝时王先谦谓邕集有&quot;孝&quot;字，是。今据补。</p>
              <p>　　三一九九页六行始建大议请依典礼惠栋依邕集校正为&quot;始建斯议，罢黜典礼&quot;。</p>
              <p>　　王先谦亦谓集作&quot;始建斯议，罢黜典礼&quot;。又谓袁纪&quot;议&quot;作&quot;义&quot;。按：海原阁本蔡中郎集不仅无此两句，且自&quot;孝元皇帝时&quot;至&quot;不应为宗&quot;一段文字亦与此注多异同。</p>
              <p>　　三一九九页七行孝宣尊崇孝武*(历)**[庙]*称世宗据卢校改。</p>
              <p>　　三一九九页八行据不可毁王先谦谓袁纪作&quot;据经传义，谓不可毁&quot;。今按：海原阁本蔡中郎集亦作&quot;据经传义，谓不可毁&quot;。</p>
              <p>　　三一九九页八行古人据正重顺王先谦谓邕集&quot;顺&quot;作&quot;慎&quot;，袁纪作&quot;古人考据慎重&quot;。按：海原阁本蔡中郎集亦作&quot;古人考据慎重&quot;。</p>
              <p>　　三一九九页八行不敢私其君*[父]*若此其至也据卢校补。王先谦谓袁纪&quot;君&quot;下有&quot;父&quot;字，邕集&quot;若&quot;作&quot;如&quot;，&quot;至&quot;下有&quot;者&quot;字。按：海原阁本蔡中郎集亦作&quot;不敢私其君父若此其至也&quot;。</p>
              <p>　　三一九九页一０行*(皆)**[比]*方前世据卢校改。王先谦谓袁纪&quot;皆&quot;作&quot;比&quot;。</p>
              <p>　　按：海原阁本蔡中郎集作&quot;比方前事&quot;。</p>
              <p>　　三一九九页一０行莫能执夏侯之直王先谦谓邕集作&quot;莫能执正夏侯之义，故遂僭滥，无有防限&quot;。按：海原阁本蔡中郎集作&quot;莫能执夏侯之直，故遂衍溢，无有方限&quot;。</p>
              <p>　　三一九九页一一行尊古复礼王先谦谓邕集作&quot;遵复古礼&quot;。</p>
              <p>　　三一九九页一一行诚合*(礼议)**[事宜]*据卢校改。王先谦谓邕集&quot;礼议&quot;作&quot;事宜&quot;。</p>
              <p>　　三一九九页一二行孝明遵述王先谦谓袁纪&quot;遵&quot;作&quot;尊&quot;，邕集&quot;遵述&quot;作&quot;因循&quot;。今按：海原阁本蔡中郎集作&quot;孝明遵制&quot;。</p>
              <p>　　三一九九页一二行穆宗*[恭宗敬宗]*威宗之号皆*[宜]*省去据卢校补。按：海原阁本蔡中郎集作&quot;穆宗、敬宗、恭宗之号皆宜省去&quot;，脱威宗，恭宗、敬宗误倒。又按：通典、通考并作&quot;穆宗、威宗之号皆宜省去&quot;。</p>
              <p>　　三一九九页一二行合食于太祖按：汲本、殿本&quot;合&quot;作&quot;&quot;。</p>
              <p>　　三二００页二行庙日上饭按：校补谓&quot;庙&quot;疑&quot;朝&quot;之误。</p>
              <p>　　三二００页三行陈严具惠栋谓&quot;严&quot;汉官仪作&quot;庄&quot;。今按：东汉讳庄为严。钱大昕谓装古文本作庄，陈严具即陈装具也。</p>
              <p>　　三二００页四行国家*[大]*体据汲本、殿本补。</p>
              <p>　　三二００页四行乃置韦贤传末按：&quot;乃&quot;原斗&quot;及&quot;，径改正。</p>
              <p>　　三二００页四行臣以问胡广按：&quot;问&quot;原斗&quot;闻&quot;，径改正。</p>
              <p>　　三二００页八行立太社稷于雒阳按：汲本、殿本&quot;太&quot;作&quot;大&quot;。</p>
              <p>　　三二０一页四行马昭曰殿本考证谓诸本皆作&quot;马□&quot;，何焯校本改&quot;臣昭&quot;。按：</p>
              <p>　　汲本亦作&quot;马昭&quot;，何改&quot;臣昭&quot;，不知何据。</p>
              <p>　　三二０一页七行春秋文义通典引作&quot;春秋大义&quot;。按：陈立白虎通疏证谓案汉志亦无春秋大义，未知出何书，卢文疑为亦出尚书逸篇，御览引作&quot;佚礼&quot;，或可从也。</p>
              <p>　　三二０一页一五行稷秋夏乃熟*(熟)*据汲本、殿本删。</p>
              <p>　　三二０一页一六行立官社以夏*(为)**[禹]*配据汲本、殿本改。</p>
              <p>　　三二０二页七行统E*(且以)*义曰据汲本、殿本删。</p>
              <p>　　三二０二页一四行信*(而)**[如]*此据汲本、殿本改。</p>
              <p>　　三二０二页一六行岂足*(怀)**[据]*使从人鬼之例邪据汲本、殿本改。</p>
              <p>　　三二０三页八行*(可)**[何]*独人鬼据汲本、殿本改。</p>
              <p>　　三二０三页一０行人所依以*(国)**[固]*而最近者也据殿本、集解本改。</p>
              <p>　　三二０三页一一行接之郊E之次按：&quot;郊E&quot;原倒，径据汲本、殿本乙正。</p>
              <p>　　三二０三页一六行*(钧)**[钩]*校典籍据汲本、殿本改。</p>
              <p>　　三二０四页八行古时岁再祠灵星*(灵星)*春秋*(之太)**[用少]*牢礼也据卢校删改。</p>
              <p>　　三二０四页一０行初为郡国立*[社]*稷及祠*(社)*灵星礼*(器)*也据卢校改。</p>
              <p>　　三二０五页五行然犹未有金玉银铜之器也按：汲本、殿本&quot;犹&quot;作&quot;而&quot;。</p>
              <p>　　三二０五页九行故牲*(有)**[用]*犊据卢校改。</p>
              <p>　　三二０六页三行何败题刻汲本、殿本&quot;败&quot;作&quot;敢&quot;。按：疑&quot;取&quot;字之斗。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='108.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='110.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
