<html>
<head>
<title>后汉书卷九　孝献帝纪　第九</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="09.htm"><img src="last.gif" width="46" height="15" border="0"></a><img src="bg.gif" width="40" height="30"><a href="11.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷九　孝献帝纪　第九</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　孝献皇帝讳协，灵帝中子也。[一]母王美人，为何皇后所害。中平六年四月，少帝即位，封帝为勃海王，徙封陈留王。
              <p>　　注[一]谥法曰：&quot;聪明睿智曰献。&quot;协之字曰合。张[记曰：&quot;灵帝以帝似己，故名曰协。&quot;帝王纪曰：&quot;协字伯和。&quot;</p>
              <p>　　九月甲戌，即皇帝位，年九岁。迁皇太后于永安宫。[一]大赦天下。改昭宁为永汉。丙子，董卓杀皇太后何氏。</p>
              <p>　　注[一]董卓迁也。洛阳宫殿名曰：&quot;永安宫周回六百九十八丈，故基在洛阳故城中。&quot;</p>
              <p>　　初令侍中、给事黄门侍郎员各六人。[一]赐公卿以下至黄门侍郎家一人为郎，以补宦官所领诸署，侍于殿上。[二]</p>
              <p>　　注[一]续汉志曰：&quot;侍中，比二千石，无员。&quot;汉官仪曰：&quot;侍中，左蝉右貂，本秦丞相史，往来殿内，故谓之侍中。分掌乘舆服物，下至亵器虎子之属。武帝时，孔安国为侍中，以其儒者，特听掌御唾壶，朝廷荣之。至东京时，属少府，亦无员。驾出，则一人负传国玺，操斩蛇□，*[参]*乘。*(舆)**[与]*中官俱止禁中。&quot;又曰：&quot;给事黄门侍郎，六百石，无员。掌侍从左右，给事中使，关通中外。&quot;应劭曰：&quot;黄门侍郎，每日暮向青琐门拜，谓之夕郎。&quot;舆服志曰：&quot;禁门曰黄闼，以中人主之，故号曰黄门令。&quot;然则黄门郎给事黄闼之内，故曰黄门郎。本既无员，于此各置六人也。献帝起居注曰：&quot;自诛黄门后，侍中、侍郎出入禁中，机事颇露，由是王允乃奏侍中、黄门不得出入。不通宾客，自此始也。&quot;</p>
              <p>　　注[二]灵帝*(建元)**[熹平]*四年，改平准为中准，使宦者为令。自是诸内署令、丞悉以阉人为之，故今并令士人代领之。</p>
              <p>　　乙酉，以太尉刘虞为大司马。董卓自为太尉，加a钺、虎贲。[一]丙戌，太中大夫杨彪为司空。甲午，豫州牧黄琬为司徒。</p>
              <p>　　注[一]礼记曰：&quot;诸侯赐a钺然后专杀。&quot;说文曰：&quot;a，s刃也。&quot;苍颉篇曰：</p>
              <p>　　&quot;a，斧也。&quot;加a钺者，得专杀也。</p>
              <p>　　遣使吊祠故太傅陈蕃、大将军窦武等。冬十月乙巳，葬灵思皇后。</p>
              <p>　　白波贼寇河东，[一]董卓遣其将牛辅击之。</p>
              <p>　　注[一]薛莹书曰：&quot;黄巾郭泰等起于西河白波谷，时谓之白波贼。&quot;</p>
              <p>　　十一月癸酉，董卓*[自]*为相国。十二月戊戌，司徒黄琬为太尉，司空杨彪为司徒，光禄勋荀爽为司空。</p>
              <p>　　省扶风都尉，置汉安都护。[一]</p>
              <p>　　注[一]扶风都尉，比二千石，武帝元鼎四年置，中兴不改，至此以羌扰三辅，故省之。置都护，令总统西方。</p>
              <p>　　诏除光熹、昭宁、永汉三号，还复中平六年。</p>
              <p>　　初平元年春正月，山东州郡起兵以讨董卓。</p>
              <p>　　辛亥，大赦天下。</p>
              <p>　　癸酉，董卓杀弘农王。</p>
              <p>　　白波贼寇东郡。</p>
              <p>　　二月乙亥，太尉黄琬、司徒杨彪免。</p>
              <p>　　庚辰，董卓杀城门校尉伍琼、督军校尉周。[一]以光禄勋赵谦为太尉，[二]</p>
              <p>　　太仆王允为司徒。</p>
              <p>　　注[一]音必。东观记曰：&quot;周，豫州刺史慎之子也。&quot;续汉书、魏志并作&quot;毖&quot;，音秘。</p>
              <p>　　注[二]谢承书曰：&quot;谦字彦信，太尉赵戒之孙，蜀郡成都人也。&quot;</p>
              <p>　　丁亥，迁都长安。董卓驱徙京师百姓悉西入关，自留屯毕圭苑。</p>
              <p>　　壬辰，白虹贯日。</p>
              <p>　　三月乙巳，车驾入长安，幸未央宫。[一]</p>
              <p>　　注[一]未央宫，萧何所造也。张[记曰：&quot;将入宫日，大雨，昼晦，翟雉飞入长安宫。&quot;</p>
              <p>　　己酉，董卓焚洛阳宫庙及人家。</p>
              <p>　　戊午，董卓杀太傅袁隗、太仆袁基，夷其族。[一]</p>
              <p>　　注[一]隗，绍之叔父。基，袁术之母兄。卓以山东兵起，依绍、术为主，故诛其亲属。献帝春秋曰：&quot;尺口以上男女五十余人，皆下狱死。&quot;</p>
              <p>　　夏五月，司空荀爽薨。六月辛丑，光禄大夫种拂为司空。</p>
              <p>　　大鸿胪韩融、少府阴修、执金吾胡母班、[一]将作大匠吴修、越骑校尉王安集关东，后将军袁术、河内太守王匡各执而杀之，[二]唯韩融获免。</p>
              <p>　　注[一]风俗通云：&quot;胡母，姓，本陈胡公之后也。公子完奔齐，遂有齐国，齐宣王母弟别封母乡，远本胡公，近取母邑，故曰胡母氏也。&quot;</p>
              <p>　　注[二]英雄记曰：&quot;匡字公节，太山人也。轻财好施，以任侠闻，为袁绍河内太守。&quot;</p>
              <p>　　董卓坏五铢钱，更铸小钱。[一]</p>
              <p>　　注[一]光武中兴，除王莽货泉，更用五铢钱。</p>
              <p>　　冬十一月庚戌，镇星、荧惑、太白合于尾。</p>
              <p>　　是岁，有司奏，和、安、顺、桓四帝无功德，不宜称宗，又恭怀、敬隐、恭愍三皇后并非正嫡，不合称后，皆请除尊号。制曰：&quot;可。&quot;[一]孙坚杀荆州刺史王保[二]又杀南阳太守张咨。</p>
              <p>　　注[一]和帝号穆宗，安帝号恭宗，顺帝号敬宗，桓帝号威宗。和帝尊母梁贵人曰恭怀皇后，安帝尊祖母宋贵人曰敬隐皇后，顺帝尊母李氏曰恭愍皇后。</p>
              <p>　　注[二]王氏谱曰：&quot;弊滞曜，晋太保祥伯父也。&quot;吴录曰：&quot;彼赜黾嵛蘩瘢坚此时欲杀薄痹唬'我何罪？'坚曰：'坐无所知。'鼻钇龋刮金饮之而死。&quot;</p>
              <p>　　二年春正月辛丑，大赦天下。</p>
              <p>　　二月丁丑，董卓自为太师。</p>
              <p>　　袁术遣将孙坚与董卓将胡轸战于阳人，[一]轸军大败。董卓遂发掘洛阳诸帝陵。</p>
              <p>　　夏四月，董卓入长安。</p>
              <p>　　注[一]阳人，聚名，属河南郡，故城在今汝州梁县西。史记秦灭东周，徙其君于阳人聚，即此地也。</p>
              <p>　　六月丙戌，地震。</p>
              <p>　　秋七月，司空种拂免，光禄大夫济南淳于嘉为司空。太尉赵谦罢，太常马日为太尉。</p>
              <p>　　九月，蚩尤旗见于角、亢。[一]</p>
              <p>　　注[一]天官书曰：&quot;蚩尤之旗，类彗而后曲，象旗。&quot;荧惑之精也。吕氏春秋云：</p>
              <p>　　&quot;其色黄上白下，见则王者征伐四方。&quot;角、亢，苍龙之星。</p>
              <p>　　冬十月壬戌，董卓杀]尉张温。</p>
              <p>　　十一月，青州黄巾寇太山，太山太守应劭击破之。黄巾转寇勃海，公孙瓒与战于东光，复大破之。[一]</p>
              <p>　　注[一]东光，今沧州县。</p>
              <p>　　是岁，长沙有人死经月复活。</p>
              <p>　　三年春正月丁丑，大赦天下。</p>
              <p>　　袁术遣将孙坚攻刘表于襄阳，坚战殁。</p>
              <p>　　袁绍及公孙瓒战于界桥，[一]瓒军大败。</p>
              <p>　　注[一]今贝州宗城县东有古界城，近枯漳水，则界桥在此也。</p>
              <p>　　夏四月辛巳，诛董卓，夷三族。司徒王允录尚书事，总朝政，遣使者张种抚慰山东。</p>
              <p>　　青州黄巾击杀兖州刺史刘岱于东平。东郡太守曹操大破黄巾于寿张，降之。</p>
              <p>　　五月丁酉，大赦天下。</p>
              <p>　　丁未，征西将军皇甫嵩为车骑将军。</p>
              <p>　　董卓部曲将李唷⒐汜、樊稠、张济等反，攻京师。六月戊午，陷长安城，太常种拂、太仆鲁旭、大鸿胪周奂、[一]城门校尉崔烈、越骑校尉王颀并战殁，[二]吏民死者万余人。李嗟炔⒆晕将军。</p>
              <p>　　注[一]三辅决录注曰：&quot;奂字文明，茂陵人。&quot;</p>
              <p>　　注[二]颀音祈。</p>
              <p>　　己未，大赦天下。</p>
              <p>　　李嗌彼玖バＮ净歧，甲子，杀司徒王允，皆灭其族。丙子，前将军赵谦为司徒。</p>
              <p>　　秋七月庚子，太尉马日为太傅，录尚书事。八月，遣日及太仆赵岐，持节慰抚天下。车骑将军皇甫嵩为太尉。司徒赵谦罢。</p>
              <p>　　九月，李嘧晕车骑将军，郭汜后将军，樊稠右将军，张济镇东将军。济出屯弘农。</p>
              <p>　　甲申，司空淳于嘉为司徒，光禄大夫杨彪为司空，并录尚书事。</p>
              <p>　　冬十二月，太尉皇甫嵩免。光禄大夫周忠为太尉，参录尚书事。</p>
              <p>　　四年春正月甲寅朔，日有食之。[一]</p>
              <p>　　注[一]袁宏纪曰：&quot;时未晡八刻。太史令王立奏曰：'晷过度，无变也。'朝臣皆贺。帝令候焉，未晡一刻而食。贾诩奏曰：'立司候不明，疑误上下，请付理官。'帝曰：'天道远，事验难明，欲归咎史官，益重朕之不德也。'&quot;丁卯，大赦天下。</p>
              <p>　　三月，袁术杀杨州刺史陈温，据淮南。</p>
              <p>　　长安宣平城门外屋自坏。[一]</p>
              <p>　　注[一]三辅黄图曰：&quot;长安城东面北头门也。&quot;</p>
              <p>　　夏五月癸酉，无云而雷。六月，扶风大风，雨雹。华山崩裂。</p>
              <p>　　太尉周忠免，太仆朱b为太尉，录尚书事。</p>
              <p>　　下邳贼阙宣自称天下。[一]</p>
              <p>　　注[一]风俗通曰：&quot;阙，姓也，承阙党童子之后也。纵横家有阙子著书。&quot;</p>
              <p>　　雨水。遣侍御史裴茂讯诏狱，原轻系。六月辛丑，天狗西北行。[一]</p>
              <p>　　注[一]前书音义曰：&quot;有声为天狗，无声为枉矢。&quot;</p>
              <p>　　九月甲午，试儒生四十余人，上第赐位郎中，次太子舍人，下第者罢之。诏曰：</p>
              <p>　　&quot;孔子叹'学之不讲'，[一]不讲则所识日忘。今耆儒年u六十，去离本土，营求粮资，不得专业。结童入学，白首空归，长委农野，永绝荣望，朕甚愍焉。</p>
              <p>　　其依科罢者，听为太子舍人。&quot;[二]</p>
              <p>　　注[一]讲，习也。论语之文。</p>
              <p>　　注[二]刘艾献帝纪曰：&quot;时长安中为之谣曰：'头白皓然，食不充彻。裹衣褰裳，当还故乡。圣主愍念，悉用补郎。舍是布衣，被服玄黄。'&quot;冬十月，太学行礼，车驾幸永福城门，临观其仪，赐博士以下各有差。</p>
              <p>　　辛丑，京师地震。有星孛于天市。[一]</p>
              <p>　　注[一]袁宏纪曰：&quot;孛于天市，将从天子移都，其后上东迁之应也。&quot;</p>
              <p>　　司空杨彪免，太常赵温为司空。</p>
              <p>　　公孙瓒杀大司马刘虞。</p>
              <p>　　十二月辛丑，地震。</p>
              <p>　　司空赵温免，乙巳，]尉张喜为司空。[一]</p>
              <p>　　注[一]献帝春秋*(曰)*&quot;喜&quot;作&quot;嘉&quot;。</p>
              <p>　　是岁，琅邪王容薨。</p>
              <p>　　兴平元年春正月辛酉，大赦天下，改元兴平。甲子，帝加元服。二月壬午，追尊谥皇妣王氏为灵怀皇后，甲申，改葬于文昭陵。丁亥，帝耕于藉田。</p>
              <p>　　三月，韩遂、马腾与郭汜、樊稠战于长平观，遂、腾败绩，左中郎将刘范、前益州刺史种劭战殁。[一]</p>
              <p>　　注[一]前书音义曰：&quot;长平，阪名也，上有观，在池阳宫南，去长安五十里，今泾水南原眭城是也。&quot;袁宏纪曰：&quot;是时马腾以李嗟茸乱，以益州刺史刘焉宗室大臣，遣使招引共诛唷Ｑ汕沧臃督兵就腾。故凉州刺史种劭，太常拂之子也。拂为嗨害，劭欲报仇，遂为此战。&quot;</p>
              <p>　　夏六月丙子，分凉州河西四郡为b州。[一]</p>
              <p>　　注[一]谓金城、酒泉、炖煌、张掖。</p>
              <p>　　丁丑，地震；戊寅，又震。乙巳晦，日有食之，帝避正殿，寝兵，不听事五日。</p>
              <p>　　大蝗。</p>
              <p>　　秋七月壬子，太尉朱b免。戊午，太常杨彪为太尉，录尚书事。</p>
              <p>　　三辅大旱，自四月至于是月。帝避正殿请雨，遣使者洗囚徒，原轻系。[一]是时谷一斛五十万，豆麦一斛二十万，人相食啖，白骨委积。帝使侍御史侯汶出太仓米豆，为饥人作縻粥，经日而死者无降。帝疑赋恤有虚，乃亲于御坐前量试作糜，乃知非实，[二]使侍中刘艾出让有司。于是尚书令以下皆诣省阁谢，奏收侯汶考实。诏曰：&quot;未忍致汶于理，可杖五十。&quot;自是之后，多得全济。</p>
              <p>　　注[一]洗谓荡涤也。</p>
              <p>　　注[二]袁宏纪曰：&quot;时敕侍中刘艾取米豆五升于御前作糜，得满三盂，于是诏尚书曰：'米豆五升，得糜三盂，而人委顿，何也？'&quot;八月，冯翊羌叛，寇属县，郭汜、樊稠击破之。</p>
              <p>　　九月，桑复生椹，人得以食。</p>
              <p>　　司徒淳于嘉罢。</p>
              <p>　　冬十月，长安市门自坏。</p>
              <p>　　以]尉赵温为司徒，录尚书事。</p>
              <p>　　十二月，分安定、扶风为新平郡。</p>
              <p>　　是岁，杨州刺史刘繇与袁术将孙策战于曲阿，[一]繇军败绩，孙策遂据江东。[二]</p>
              <p>　　太傅马日薨于寿春。[三]</p>
              <p>　　注[一]策字伯符，孙坚子。曲阿，今润州县。</p>
              <p>　　注[二]吴志曰：&quot;孙策既破繇，遂度兵据会稽，策自领会稽太守。&quot;</p>
              <p>　　注[三]寿春，县名，属九江郡，今寿春县也。</p>
              <p>　　二年春正月癸丑，大赦天下。</p>
              <p>　　二月乙亥，李嗌狈稠而与郭汜相攻。三月丙寅，李嘈驳坌移溆，焚宫室。</p>
              <p>　　夏四月甲午，立贵人伏氏为皇后。</p>
              <p>　　丁酉，郭汜攻李啵矢及御前。[一]是日，李嘁频坌冶蔽搿[二]</p>
              <p>　　注[一]山阳公载记曰：&quot;时弓弩并发，矢下如雨，及御所止高楼殿前帷帘也。&quot;</p>
              <p>　　注[二]服虔通俗文曰&quot;营居曰坞，一曰庳城&quot;也。山阳公载记曰：&quot;时帝在南坞，嘣诒蔽搿Ｊ绷魇钢嘧蠖，乃迎帝幸北坞。帝不肯从，强之乃行。&quot;</p>
              <p>　　大旱。</p>
              <p>　　五月壬午，李嘧晕大司马。六月庚午，张济自陕来和唷汜。</p>
              <p>　　秋七月甲子，车驾东归。郭汜自为车骑将军，杨定为后将军，杨奉为兴义将军，董承为安集将军，并侍送乘舆。张济为票骑将军，还屯陕。八月甲辰，幸新丰。</p>
              <p>　　冬十月戊戌，郭汜使其将伍习夜烧所幸学舍，逼胁乘舆。杨定、杨奉与郭汜战，破之。壬寅，幸华阴，露次道南。是夜，有赤气贯紫宫。[一]张济复反，与李唷⒐汜合。十一月庚午，李唷⒐汜等追乘舆，战于东涧，王师败绩，杀光禄勋邓泉、]尉士孙瑞、廷尉宣播、大长秋苗祀、[二]步兵校尉魏桀、侍中朱展、射声校尉沮b。[三]壬申，幸曹阳，露次田中。[四]杨奉、董承引白波帅胡才、李乐、韩暹及匈奴左贤王去卑，率师奉迎，与李嗟日剑破之。十二月庚辰，车驾乃进。李嗟雀蠢醋氛剑王师大败，杀略宫人，少府田芬、大司农张义等皆战殁。进幸陕，夜度河。乙亥，幸安邑。</p>
              <p>　　注[一]献帝春秋曰：&quot;赤气广六七尺，东至寅，西至戌地。&quot;</p>
              <p>　　注[二]献帝春秋&quot;播&quot;作&quot;[&quot;也。</p>
              <p>　　注[三]风俗通曰：&quot;沮，姓也。黄帝时史官沮诵之后。&quot;音侧余反。</p>
              <p>　　注[四]曹阳，涧名，在今陕州西南七里，俗谓之七里涧。崔浩云：&quot;自南山北通于河。&quot;</p>
              <p>　　是岁，袁绍遣将曲义与公孙瓒战于鲍丘，[一]瓒军大败。</p>
              <p>　　注[一]鲍丘，水名，出北塞中，南流经九庄岭东，俗谓之大榆河。又东南经渔阳县故城东，是瓒之战处。见水经注。</p>
              <p>　　建安元年春正月癸酉，郊祀上帝于安邑，大赦天下，改元建安。</p>
              <p>　　二月，韩暹攻]将军董承。</p>
              <p>　　夏六月乙未，幸闻喜。秋七月甲子，车驾至洛阳，幸故中常侍赵忠宅。丁丑，郊祀上帝，大赦天下。己卯，谒太庙。八月辛丑，幸南宫杨安殿。</p>
              <p>　　癸卯，安国将军张杨为大司马，韩暹为将军，杨奉为车骑将军。</p>
              <p>　　是时，宫室烧尽，百官披荆棘，依墙壁闲。州郡各拥强兵，而委输不至，k僚饥乏，尚书郎以下自出采□，[一]或饥死墙壁闲，或为兵士所杀。</p>
              <p>　　注[一]□音吕。埤苍曰：&quot;稆自生也。&quot;□与稆同。</p>
              <p>　　辛亥，镇东将军曹操自领司隶校尉，录尚书事。曹操杀侍中台崇、尚书冯硕等。</p>
              <p>　　[一]封]将军董承为辅国将军伏完等十三人为列侯，赠沮b为弘农太守。</p>
              <p>　　注[一]风俗通曰：&quot;金天氏裔孙曰台骀，其后氏焉。&quot;山阳公载记*(曰)*&quot;台&quot;字作&quot;壶&quot;。</p>
              <p>　　庚申，迁都许。己巳，幸曹操营。</p>
              <p>　　九月，太尉杨彪、司空张喜罢。冬十一月丙戌，曹操自为司空，行车骑将军事，百官总己以听。</p>
              <p>　　二年春，袁术自称天子。三月，袁绍自为大将军。</p>
              <p>　　夏五月，蝗。秋九月，汉水溢。</p>
              <p>　　是岁饥，江淮闲民相食。袁术杀陈王宠。孙策遣使奉贡。</p>
              <p>　　三年夏四月，遣谒者裴茂率中郎将段煨讨李啵夷三族。[一]</p>
              <p>　　注[一]献帝起居注曰&quot;传嗍椎叫恚有诏高悬之&quot;也。</p>
              <p>　　吕布叛。</p>
              <p>　　冬十一月，盗杀大司马张杨。</p>
              <p>　　十二月癸酉，曹操击吕布于徐州，斩之。</p>
              <p>　　四年春三月，袁绍攻公孙瓒于易京，获之。[一]</p>
              <p>　　注[一]公孙瓒频失利，乃临易河筑京以自固，故号易京。其城三重，周回六里。</p>
              <p>　　今内城中有土京，在幽州归义县南。尔雅曰：&quot;绝高谓之京，非人力为之丘。&quot;</p>
              <p>　　]将军董承为车骑将军。</p>
              <p>　　夏六月，袁术死。</p>
              <p>　　是岁，初置尚书左右仆射。武陵女子死十四日复活。[一]</p>
              <p>　　注[一]续汉志曰：&quot;女子李娥，年六十余死，瘗于城外。有行人闻中有声，告家人出之。&quot;</p>
              <p>　　五年春正月，车骑将军董承、偏将军王服、越骑校尉种辑受密诏诛曹操，事泄。</p>
              <p>　　壬午，曹操杀董承等，夷三族。</p>
              <p>　　秋七月，立皇子冯为南阳王。壬午，南阳王冯薨。</p>
              <p>　　九月庚午朔，日有食之。诏三公举至孝二人，九卿、校尉、郡国守相各一人。</p>
              <p>　　皆上封事，靡有所讳。</p>
              <p>　　曹操与袁绍战于官度，[一]绍败走。</p>
              <p>　　注[一]裴松之北征记曰：&quot;中牟台下临汴水，是为官度，袁绍、曹操垒尚存焉。&quot;</p>
              <p>　　在今郑州中牟县北。</p>
              <p>　　冬十月辛亥，有星孛于大梁。[一]</p>
              <p>　　注[一]大梁，酉之分。</p>
              <p>　　东海王祗薨。</p>
              <p>　　是岁，孙策死，[一]弟权袭其余业。[二]</p>
              <p>　　注[一]为许贡客所射伤。</p>
              <p>　　注[二]权字仲谋。</p>
              <p>　　六年春*(三)**[二]*月丁卯朔，日有食之。</p>
              <p>　　七年夏五月庚戌，袁绍薨。</p>
              <p>　　于K国献驯象。[一]</p>
              <p>　　注[一]驯象谓随人意也。</p>
              <p>　　是岁，越`男子化为女子。</p>
              <p>　　八年冬十月己巳，公卿初迎冬于北郊，[一]总章始复备八佾舞。[二]</p>
              <p>　　注[一]斯礼久废，故曰初。</p>
              <p>　　注[二]袁宏纪云：&quot;迎气北郊，始用八佾。&quot;佾，列也。谓舞者之行列。往因乱废，今始备之。总章，乐官名。古之安代乐。</p>
              <p>　　初置司直官，督中都官。[一]</p>
              <p>　　注[一]司直，秩比二千石，武帝元狩五年置，掌佐丞相，举不法也。建武十一年省，今复置之。</p>
              <p>　　九年秋八月戊寅，曹操大破袁尚，平冀州，自领冀州牧。</p>
              <p>　　冬十月，有星孛于东井。</p>
              <p>　　十二月，赐三公已下金帛各有差。自是三年一赐，以为常制。</p>
              <p>　　十年春正月，曹操破袁谭于青州，斩之。[一]</p>
              <p>　　注[一]魏书曰：&quot;操攻谭不克，乃自执桴鼓，应时破之。&quot;</p>
              <p>　　夏四月，黑山贼张燕率降。[一]</p>
              <p>　　注[一]魏志曰：&quot;燕，本姓褚，常山真定人也。黄巾起，燕合聚少年为k盗，万余人，博陵人张牛角为主。牛角死，燕代为主，故改姓张。燕剽勇，军中号曰张飞燕。至百万，号曰黑山贼。&quot;</p>
              <p>　　秋九月，赐百官尤贫者金帛各有差。</p>
              <p>　　十一年春正月，有星孛于北斗。</p>
              <p>　　三月，曹操破高干于并州，获之。[一]</p>
              <p>　　注[一]典论曰：&quot;上洛都尉王琰败之，追斩其首。&quot;</p>
              <p>　　秋七月，武威太守张猛杀雍州刺史邯郸商。[一]</p>
              <p>　　注[一]袁宏汉纪*(曰)*&quot;雍州&quot;作&quot;凉州&quot;也。</p>
              <p>　　是岁，立故琅邪王容子熙为琅邪王。齐、北海、阜陵、下邳、常山、甘陵、济*(阴)**[北]*、平原八国皆除。</p>
              <p>　　十二年秋八月，曹操大破乌桓于柳城，斩其蹋顿。[一]</p>
              <p>　　注[一]蹋顿，匈奴王号。柳城，县名，属辽西郡，今营州县。</p>
              <p>　　冬十月辛卯，有星孛于鹑尾。[一]</p>
              <p>　　注[一]鹑尾，巳之分也。</p>
              <p>　　乙巳，黄巾贼杀济南王S。[一]</p>
              <p>　　注[一]河闲孝王五代孙。</p>
              <p>　　十一月，辽东太守公孙康杀袁尚、袁熙。</p>
              <p>　　十三年春正月，司徒赵温免。</p>
              <p>　　夏六月，罢三公官，置丞相、御史大夫。癸巳，曹操自为丞相。</p>
              <p>　　秋七月，曹操南征刘表。</p>
              <p>　　八月丁未，光禄勋郗虑为御史大夫。[一]</p>
              <p>　　注[一]续汉书曰：&quot;虑字鸿豫，山阳高平人也。少受学于郑玄。&quot;</p>
              <p>　　壬子，曹操杀太中大夫孔融，夷其族。</p>
              <p>　　是月，刘表卒，少子琮立，琮以荆州降操。</p>
              <p>　　冬十月癸未朔，日有食之。</p>
              <p>　　曹操以舟师伐孙权，权将周瑜败之于乌林、赤壁。</p>
              <p>　　十四年冬十月，荆州地震。</p>
              <p>　　十五年春二月乙巳朔，日有食之。</p>
              <p>　　十六年秋九月庚戌，曹操与韩遂、马超战于渭南，遂等大败，关西平。[一]</p>
              <p>　　注[一]曹瞒传曰：&quot;时娄子伯说操曰：'今天寒，可起沙为城，以水灌之，可一夜而成。'公从之，比明城立。超、遂数挑战不利，操纵虎骑夹击，大破之，超、遂走凉州。&quot;</p>
              <p>　　是岁，赵王赦薨。</p>
              <p>　　十七年夏五月癸未，诛]尉马腾，夷三族。</p>
              <p>　　六月庚寅晦，日有食之。</p>
              <p>　　秋七月，洧水、颍水溢。螟。</p>
              <p>　　八月，马超破凉州，杀刺史韦康。</p>
              <p>　　九月庚戌，立皇子熙为济阴王，懿为山阳王，□为济北王，敦为东海王。[一]</p>
              <p>　　注[一]山阳公载记曰：&quot;时许靖在巴郡，闻立诸王，曰：'将欲歙之，必姑张之；</p>
              <p>　　将欲夺之，必姑与之。其孟德之谓乎！'&quot;冬十二月，星孛于五诸侯。[一]</p>
              <p>　　注[一]五诸侯，星名也。</p>
              <p>　　十八年春正月庚寅，复禹贡九州。[一]</p>
              <p>　　注[一]献帝春秋曰：&quot;时省幽、并州，以其郡国并于冀州；省司隶校尉及凉州，以其郡国并为雍州；省交州，并荆州、益州。于是有兖、豫、青、徐、荆、杨、冀、益、雍也。&quot;九数虽同，而禹贡无益州有梁州，然梁、益亦一地也。</p>
              <p>　　夏五月丙申，曹操自立为魏公，加九锡。[一]</p>
              <p>　　注[一]案礼含文嘉曰：&quot;九锡谓一曰车马，二曰衣服，三曰乐器，四曰朱户，五曰纳陛，六曰虎贲士百人，七曰斧钺，八曰弓矢，九曰鬯。&quot;</p>
              <p>　　大雨水。</p>
              <p>　　徙赵王为博陵王。</p>
              <p>　　是岁，岁星、镇星、荧惑俱入太微。[一]彭城王和薨。</p>
              <p>　　注[一]是年秋，三星逆行入太微，守帝坐五十日。</p>
              <p>　　十九年，夏四月，旱。五月，雨水。</p>
              <p>　　刘备破刘璋，据益州。</p>
              <p>　　冬十月，曹操遣将夏侯渊讨宋建于⒑保获之。[一]</p>
              <p>　　注[一]⒑保县，属金城郡，今河州县也。魏志曰：&quot;渊字妙才，沛国谯人。&quot;</p>
              <p>　　十一月丁卯，曹操杀皇后伏氏，灭其族及二皇子。[一]</p>
              <p>　　注[一]山阳公载记曰：&quot;刘备在蜀闻之，遂发丧。&quot;</p>
              <p>　　二十年春正月甲子，立贵人曹氏为皇后。赐天下男子爵，人一级，孝悌、力田二级。赐诸王侯公卿以下谷各有差。</p>
              <p>　　秋七月，曹操破汉中，张鲁降。</p>
              <p>　　二十一年夏四月甲午，曹操自进号魏王。</p>
              <p>　　五月己亥朔，日有食之。</p>
              <p>　　秋七月，匈奴南单于来朝。</p>
              <p>　　是岁，曹操杀琅邪王熙，国除。[一]</p>
              <p>　　注[一]坐谋欲渡江，被诛。</p>
              <p>　　二十二年夏六月，丞相军师华歆为御史大夫。</p>
              <p>　　冬，有星孛于东北。</p>
              <p>　　是岁大疫。</p>
              <p>　　二十三年春正月甲子，少府耿纪、丞相司直韦晃起兵诛曹操，不克，夷三族。[一]</p>
              <p>　　注[一]三辅决录[注]曰：&quot;时有京兆全t，字德伟，自以代为汉臣，乃发愤，与耿纪、韦晃欲挟天子以攻魏，南援刘备。事败，夷三族。&quot;</p>
              <p>　　三月，有星孛于东方。[一]</p>
              <p>　　注[一]杜预注左传云&quot;平旦，星皆没，而孛星乃见&quot;，故不言所在之次。</p>
              <p>　　二十四年春二月壬子晦，日有食之。</p>
              <p>　　夏五月，刘备取汉中。</p>
              <p>　　秋七月庚子，刘备自称汉中王。</p>
              <p>　　八月，汉水溢。</p>
              <p>　　冬十一月，孙权取荆州。</p>
              <p>　　二十五年春正月庚子，魏王曹操薨。[一]子丕袭位。[二]</p>
              <p>　　注[一]魏志曰，操字孟德，薨时年六十六。</p>
              <p>　　注[二]魏志曰，丕字子桓，操之太子。</p>
              <p>　　二月丁未朔，日有食之。</p>
              <p>　　三月，改元延康。</p>
              <p>　　冬十月乙卯，皇帝逊位，魏王丕称天子。[一]奉帝为山阳公，[二]邑一万户，位在诸侯王上，奏事不称臣，受诏不拜，以天子车服郊祀天地，宗庙p祖、腊皆如汉制，都山阳之浊鹿城。[三]四皇子封王者，皆降为列侯。</p>
              <p>　　注[一]逊，让也。献帝春秋曰：&quot;帝时召k臣卿士告祠高庙，诏太常张音持节，奉策玺绶，禅位于魏王。乃为坛于繁阳故城，魏王登坛，受皇帝玺绶。&quot;</p>
              <p>　　注[二]山阳，县名，属河内郡，故城在今怀州修武县西北。</p>
              <p>　　注[三]浊鹿一名浊城，亦名清阳城，在今怀州修武县东北。</p>
              <p>　　明年，刘备称帝于蜀，孙权亦自王于吴，于是天下遂三分矣。</p>
              <p>　　魏青龙二年三月庚寅，山阳公薨。自逊位至薨，十有四年，年五十四，谥孝献皇帝。八月壬申，以汉天子礼仪葬于禅陵，[一]置园邑令丞。</p>
              <p>　　注[一]续汉书曰：&quot;天子葬，太仆驾四轮b为宾车，大练为屋俊Ｖ谢泼农p虎贲各二十人执绋。司空择土造穿，太史卜日，将作作黄橼p题凑p便房，如礼。</p>
              <p>　　大驾，大仆御。方相氏黄金四目，蒙熊皮，玄衣朱裳，执戈扬J，立乘四马先□。旗长三刃，十有二旒曳地，画日p月p升龙。书碓'天子之柩'。谒者二人，立乘六马为次。太常跪*[曰]*哭，*(日)*十五举音，止哭。昼漏上*[水]*，请发。司徒p河南尹先引车转，太常曰请拜送。车着白丝三纠，绋长三十丈，围七寸；六行，行五十人。公卿已下子弟凡三百人，皆素帻，委貌冠，衣素裳，挽。校尉三*(百)*人，皆赤帻，不冠，持幢幡，皆衔枚。羽林孤儿p巴俞喔枵吡十人，为六列。司马八人，执铎。至陵南羡门，司徒跪请就下房，都导东园武士奉入房，执事下明器，太祝进醴献。司空将校复土。&quot;嘁敉搅朔础５弁跫驮唬&quot;禅陵在浊鹿城西北十里，在今怀州修武县北二十五里。陵高二丈，周回二百步。&quot;刘澄之地记云：&quot;以汉禅魏，故以名焉。&quot;</p>
              <p>　　太子早卒，孙康立五十一年，晋太康六年薨。子瑾立四年，太康十年薨。子秋立二十年，永嘉中为胡贼所杀，国除。</p>
              <p>　　论曰：传称鼎之为器，虽小而重，故神之所宝，不可夺移。[一]至令负而趋者，此亦穷运之归乎！[二]天厌汉德久矣，山阳其何诛焉！[三]</p>
              <p>　　注[一]左氏传王孙满曰：&quot;桀有昏德，鼎迁于商；商纣暴虐，鼎迁于周。德之休明，虽小，重也；其奸回昏乱，虽大，轻也。&quot;故言神之所宝，不可夺移。</p>
              <p>　　注[二]言神器至重，被人负而趋走者，斯亦穷尽之运归于此时乎，言不可复振也。庄子曰：&quot;藏舟于壑，藏山于泽，谓之固矣。然而有力者负之而趋，而昧者不知。&quot;</p>
              <p>　　注[三]厌，倦；诛，责也。汉自和帝以后，政教陵，故言天厌汉德久矣。祸之来也，非独山阳公之过，其何所诛责乎？左传宋子鱼曰：&quot;天既厌商德。&quot;孔子曰：&quot;于予*(予)**[与]*何诛。&quot;</p>
              <p>　　赞曰：献生不辰，身播国屯。[一]终我四百，永作虞宾，[二]</p>
              <p>　　注[一]辰，时也。播，迁也。言献帝生不逢时，身既播迁，国又屯难。诗曰：&quot;我生不辰。&quot;左传曰：&quot;震荡播越。&quot;</p>
              <p>　　注[二]春秋演孔图曰：&quot;刘四百岁之际，锖和醺ǎ皇王以期，有名不就。&quot;宋均注曰：&quot;虽镒迦宋汉王以自辅，以当有应期，名见摄录者，故名不就也。&quot;</p>
              <p>　　虞宾谓舜以尧子丹朱为宾，*(商)**[虞]*书曰&quot;虞宾在位&quot;是也。以喻山阳公为魏之宾也。</p>
              <p>　　校勘记</p>
              <p>　　三六七页三行灵帝中子也按：集解引惠栋说，谓续志作&quot;灵帝少子&quot;。</p>
              <p>　　三六八页一行*[参]*乘*(舆)**[与]*中官俱止禁中依刊误删补。按御览卷二一九引汉官仪，正作&quot;参乘，与中官俱止禁中&quot;。</p>
              <p>　　三六八页六行灵帝*(建元)**[熹平]*四年改平准为中准据殿本p集解本改，与灵纪合。按：两&quot;准&quot;字原俱作&quot;准&quot;，径据汲本p殿本改。</p>
              <p>　　三六八页一三行董卓[自]为相国据殿本考证引何焯说补。</p>
              <p>　　三七二页七行袁术遣将孙坚攻刘表于襄阳坚战殁按：校补谓案通鉴坚被黄祖部曲兵射杀，□在二年冬十月后。</p>
              <p>　　三七二页一四行董卓部曲将李喙汜汲本&quot;汜&quot;作&quot;泛&quot;，殿本则前作&quot;泛&quot;，后又作&quot;汜&quot;，不一律。按：通鉴作&quot;汜&quot;，胡注汜音祀，又孚梵反。然则作&quot;汜&quot;或&quot;泛&quot;，初无一定，亦犹汜水之又作泛水矣。</p>
              <p>　　三七三页七行太仆赵岐按：&quot;岐&quot;原斗&quot;歧&quot;，径据汲本p殿本改正。后如此，不悉出校记。</p>
              <p>　　三七四页五行夏五月癸酉按：&quot;五&quot;原斗&quot;三&quot;，径改正。</p>
              <p>　　三七四页一一行试儒生四十余人按袁纪作&quot;三十余人&quot;。</p>
              <p>　　三七五页九行献帝春秋*(曰)*喜作嘉按：&quot;曰&quot;字当衍，今删。</p>
              <p>　　三七六页一０行帝疑赋恤有虚按：御览八三八引&quot;赋&quot;作&quot;赈&quot;。</p>
              <p>　　三七八页二行帷帘按：&quot;帘&quot;原误&quot;廉&quot;，径据汲本p殿本改正。</p>
              <p>　　三七八页一一行杀光禄勋邓泉按：集解引钱大昕说，谓五行志作&quot;邓渊&quot;，此章怀避讳改。</p>
              <p>　　三七八页一四行少府田芬按：集解引惠栋说，谓五行志作&quot;田&quot;。</p>
              <p>　　三八０页一行封卫将军董承为辅国将军伏完等十三人为列侯按：惠栋p王鸣盛p钱大昕皆谓&quot;董承&quot;下衍&quot;为&quot;字。李慈铭谓当云&quot;以执金吾伏完为辅国将军，封卫将军董承等十三人为列侯&quot;，纪文传写脱误。</p>
              <p>　　三八０页三行山阳公载记*(曰)*据刊误删。</p>
              <p>　　三八二页九行六年春*(三)**[二]*月丁卯朔日有食之集解引钱大昕说，谓五行志作&quot;十月癸未&quot;。按：推是年二月丁卯朔，日食可见，&quot;三月&quot;乃&quot;二月&quot;之误，今改，与通鉴目录引本志合。</p>
              <p>　　三八四页八行袁宏汉纪*(曰)*按：&quot;曰&quot;字当衍，今删。</p>
              <p>　　三八四页九行济*(阴)**[北]*据集解引钱大昕说及校补引钱大昭说改。</p>
              <p>　　三八四页一一行斩其蹋顿殿本考证引何焯说，谓&quot;其&quot;字应衍。校补谓案乌桓传，蹋顿为辽西乌桓王丘力居从子，代丘力居立为王，是蹋顿乃乌桓王名，故何氏谓&quot;其&quot;字应衍，不解注何以释为匈奴王号。今按：如依乌桓传，则&quot;其&quot;字当删，&quot;蹋顿&quot;应加标号。</p>
              <p>　　三八八页二行曹操遣将夏侯渊讨宋建于⒑卑矗杭潮京p集解本&quot;宋建&quot;作&quot;朱建&quot;。集解引钱大昕说，谓天文志作&quot;宋建&quot;，董卓传作&quot;宗建&quot;，三国志亦作&quot;宋建&quot;。</p>
              <p>　　三八九页五行三辅决录*[注]*曰按：三辅决录赵岐着。集解引陈景云说，谓&quot;决录&quot;下当有&quot;注&quot;字，赵岐卒于建安六年，不及见此事。今据补。</p>
              <p>　　三八九页五行时有京兆全t按：汲本p殿本&quot;全t&quot;作&quot;金&quot;。</p>
              <p>　　三八九页七行有星孛于东方按：袁纪&quot;东方&quot;作&quot;东井&quot;。</p>
              <p>　　三九０页七行冬十月乙卯皇帝逊位魏王丕称天子按：集解引惠栋说，谓魏受禅碑作&quot;十月辛未&quot;。据裴松之注魏志，汉实以十月乙卯策诏魏王，使张址铉翮罚而魏王辞让，往返三四而后受也。又据侍中刘M奏，问太史令许芝，今月十七日乙未，可治□。又据尚书桓阶等奏，云辄下太史令择元辰，今月二十九日可登□受命。盖自十七日乙未至二十九日，正得辛未。以此据之，汉魏二纪皆谬，而独此碑为是也。</p>
              <p>　　三九一页五行太常跪*[曰]*哭*(日)*十五举音止哭据刊误改。</p>
              <p>　　三九一页六行昼漏上*[水]*请发据续志补。</p>
              <p>　　三九一页七行校尉三*(百)*人据续志删。</p>
              <p>　　三九二页五行于予*(予)**[与]*何诛据刊误改。</p>
              <p>　　三九二页八行春秋演孔图按：原作&quot;春秋孔演图&quot;，误，径乙正。</p>
              <p>　　三九二页九行*(商)**[虞]*书曰据殿本p集解本改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='09.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='11.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
