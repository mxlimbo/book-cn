<html>
<head>
<title>后汉书卷十二　王刘张李彭卢列传　第二</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="13.htm"><img src="last.gif" width="46" height="15" border="0"></a><img src="bg.gif" width="40" height="30"><a href="15.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷十二　王刘张李彭卢列传　第二</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　王昌一名郎，赵国邯郸人也。素为卜相工，明星历，常以为河北有天子气。时赵缪王子林[一]好奇数，[二]任侠于赵、魏闲，多通豪猾，而郎与之亲善。初，王莽篡位，长安中或自称成帝子子舆者，莽杀之。[三]郎缘是诈称真子舆，云&quot;母故成帝讴者，尝下殿卒僵，须臾有黄气从上下，半日乃解，遂z身就馆。<br>
              　　赵后欲害之，[四]伪易他人子，以故得全。[五]*[子]*舆年十二，识命者郎中李曼卿，[六]与俱至蜀；十七，到丹阳；[七]二十，还长安；展转中山，来往燕、赵，以须天时&quot;。[八]林等愈动疑惑；乃与赵国大豪李育、张参等通谋，规共立郎。会人闲传赤眉将度河，林等因此宣言赤眉当*[至]*，立刘子舆以观心，百姓多信之。<br>
              　　注[一]景帝七代孙也。<br>
              　　注[二]术数。<br>
              　　注[三]王莽传曰，时男子武仲自称刘子舆。<br>
              　　注[四]赵飞燕也。<br>
              　　注[五]东观记曰&quot;宫婢生子，正与同时，即易之&quot;也。<br>
              　　注[六]识命谓知天命也。<br>
              　　注[七]丹阳，楚所封地，在今归州秭归县东也。<br>
              　　注[八]须，待也。<br>
              　　更始元年十二月，林等遂率车骑数百，晨入邯郸城，止于王宫，[一]立郎为天子。林为丞相，李育为大司马，张参为大将军。分遣将帅，徇下幽、冀。移檄州郡曰：&quot;制诏部剌史、郡太守*(曰)*：朕，孝成皇帝子子舆者也。昔遭赵氏之祸，因以王莽篡杀，赖知命者将护朕躬，[二]解形河滨，削笳浴⑽骸[三]王莽窃位，获罪于天，天命佑汉，故使东郡太守翟义、严乡侯刘信，拥兵征讨，出入胡、汉。普天率土，知朕隐在人闲。南岳诸刘，为其先驱。[四]朕仰观天文，乃兴于斯，以今月壬辰即位赵宫。休气熏蒸，应时获雨。盖闻为国，子之袭父，古今不易。刘圣公未知朕，故且持帝号。诸兴义兵，咸以助朕，皆当裂土享祚子孙。已诏圣公及翟太守，亟与功臣诣行在所。[五]疑刺史、二千石皆圣公所置，未朕之沉滞，或不识去就，强者负力，[六]弱者惶惑。今元元创痍，已过半矣，[七]朕甚悼焉，故遣使者班下诏书。&quot;郎以百姓思汉，既多言翟义不死，故诈称之，以从人望。于是赵国以北，辽东以西，皆从风而靡。<br>
              　　注[一]故赵王之宫也。<br>
              　　注[二]东观记曰，知命者谓侍郎韩公等。<br>
              　　注[三]解形犹脱身也。<br>
              　　注[四]圣公、光武本自舂陵北徙。故舂陵近衡山，故曰&quot;南岳诸刘&quot;也。<br>
              　　注[五]天子所在曰行在所。<br>
              　　注[六]负，恃也注[七]痍，伤也。<br>
              　　明年，光武自蓟得郎檄，南走信都，[一]发兵徇旁县，遂攻柏人，不下。议者以为守柏人不如定钜鹿，光武乃引兵东北围钜鹿。郎太守王饶据城，数十日连攻不克。耿纯说曰：&quot;久守王饶，士疲敝，不如及大兵精锐，进攻邯郸。若王郎已诛，王饶不战自服矣。&quot;光武善其计，乃留将军邓满[二]守钜鹿，而进军邯郸，屯其郭北门。<br>
              　　注[一]走，趣也，音子豆反。<br>
              　　注[二]续汉书&quot;满&quot;作&quot;蒲&quot;。<br>
              　　郎数出战不利，乃使其谏议大夫杜威持节请降。威雅称郎实成帝遗体。光武曰：<br>
              　　&quot;设使成帝复生，天下不可得，况诈子舆者乎！&quot;威请求万户侯。光武曰：&quot;顾得全身可矣。&quot;[一]威曰：&quot;邯郸虽鄙，并力固守，尚旷日月，终不君臣相率但全身而已。&quot;遂辞而去。<br>
              　　[因]急攻之，二十余日，郎少傅李立为反闲，开门内汉兵，遂拔邯郸。郎夜亡走，道死，追斩之。<br>
              　　注[一]顾犹念也。<br>
              　　刘永者，梁郡睢阳人，梁孝王八世孙也。传国至父立。元始中，立与平帝外家]氏交通，[一]为王莽所诛。<br>
              　　注[一]]氏，平帝母家也，中山]子豪之女。<br>
              　　更始即位，永先诣洛阳，绍封为梁王，都睢阳。永闻更始政乱，遂据国起兵，以弟防为辅国大将军，防弟少公御史大夫，封鲁王。遂招诸豪杰沛人周建等，并署为将帅，攻下济阴、山阳、沛、楚、淮阳、汝南，凡得二十八城。又遣使拜西防贼帅山阳佼强为横行将军。[一]是时东海人董宪起兵据其郡，而张步亦定齐地。永遣使拜宪翼汉大将军，步辅汉大将军，与共连兵，遂专据东方。及更始败，永自称天子。<br>
              　　注[一]西防，县名，故城在今宋州单父县北。佼音绞。<br>
              　　建武二年夏，光武遣虎牙大将军盖延等伐永。初，陈留人苏茂为更始讨难将军，与朱鲔等守洛阳。鲔既降汉，茂亦归命，光武因使茂与盖延俱攻永。军中不相能，茂遂反，杀淮阳太守，掠得数县，据广乐而臣于永。永以茂为大司马、淮阳王。<br>
              　　盖延遂围睢阳，数月，拔之，永将家属走虞。[一]虞人反，杀其母及妻子，永与麾下数十人奔谯。苏茂、佼强、周建合军救永，为盖延所败，茂奔还广乐，强、建从永走保湖陵。三年春，永遣使立张步为齐王，董宪为海西王。于是遣大司马吴汉等围苏茂于广乐，周建率救茂，茂、建战败，□城复还湖陵，而睢阳人反城迎永。[二]吴汉与盖延等合军围之，城中食尽，永与茂、建走A。[三]<br>
              　　诸将追急，永将庆吾斩永首降，封吾为列侯。苏茂、周建奔垂惠，共立永子纡为梁王。佼强还保西防。<br>
              　　注[一]虞，县名，属梁国，故城在今宋州虞城县。<br>
              　　注[二]反音幡。<br>
              　　注[三]今亳州县也。A音在何反。<br>
              　　四年秋，遣捕虏将军马武、骑都尉王霸围纡、建于垂惠，苏茂将五校兵救之，纡、建亦出兵与武等战，不克，而建兄子诵反，闭城门拒之。建、茂、纡等皆走，建于道死，茂奔下邳与董宪合，纡奔佼强。五年，遣骠骑大将军杜茂攻佼强于西防，强与刘纡奔董宪。<br>
              　　时平狄将军庞萌反叛，遂袭破盖延，引兵与董宪连和，自号东平王，屯桃乡之北。[一]<br>
              　　注[一]桃乡故城在今兖州龚丘县西北也。<br>
              　　庞萌，山阳人。初亡在下江兵中。更始立，以为冀州牧，将兵属尚书令谢躬，共破王郎。及躬败，萌乃归降。光武即位，以为侍中。萌为人逊顺，甚见信爱。<br>
              　　帝常称曰：&quot;可以托六尺之孤，寄百里之命者，[一]庞萌是也。&quot;拜为平狄将军，与盖延共击董宪。<br>
              　　注[一]解见明纪。<br>
              　　时诏书独下延而不及萌，萌以为延谮己，自疑，遂反。帝闻之，大怒，乃自将讨萌。与诸将书曰：&quot;吾常以庞萌社稷之臣，将军得无笑其言乎？老贼当族。其各厉兵马，会睢阳！&quot;宪闻帝自讨庞萌，乃与刘纡、苏茂、佼强去下邳，还兰陵，使茂、强助萌，合兵三万，急围桃城。<br>
              　　帝时幸蒙，闻之，乃留辎重，自将轻骑三千，步卒数万，晨夜驰赴，*[师]*次任城，去桃乡六十里。旦日，诸将请进，贼亦勒兵挑战，帝不听，乃休士养锐，以挫其锋。城中闻车驾至，心益固。时吴汉等在东郡，驰使召之。萌等乃悉兵攻城，二十余日，疲困而不能下。及吴汉与诸将到，乃率军进桃城，而帝亲自搏战，大破之。萌、茂、强夜弃辎重逃奔，董宪乃与刘纡悉其兵数万人屯昌虑，自将锐卒拒新阳。[一]帝先遣吴汉击破之，宪走还昌虑。汉进守之，宪恐，乃招诱五校余贼步骑数千人屯建阳，去昌虑三十里。[二]<br>
              　　注[一]新阳，县，属东海郡。<br>
              　　注[二]建阳，县，属东海郡，故城在今沂州丞县北。丞音时证反。<br>
              　　帝至蕃，[一]去宪所百余里。诸将请进，帝不听，知五校乏食当退，□各坚壁以待其敝。顷之，五校粮尽，果引去。帝乃亲临，四面攻宪，三日，复大破之，皆奔散。遣吴汉追击之，佼强将其降，苏茂奔张步，宪及庞萌走入缯山。[二]<br>
              　　数日，吏士闻宪尚在，复往往相聚，得数百骑，迎宪入郯城。吴汉等复攻拔郯，宪与庞萌走保朐。[三]刘纡不知所归，军士高扈斩其首降，梁地悉平。<br>
              　　注[一]蕃音皮，又音婆。<br>
              　　注[二]缯，县名，故城在今沂州承县东北。缯山，即其县之山也。<br>
              　　注[三]县名，属东海郡，今海州朐山县西有故朐城，秦始皇立石以为东阙门，即此地也。<br>
              　　吴汉进围朐。明年，城中谷尽，宪、萌潜出，袭取赣榆，[一]琅邪太守陈俊攻之，宪、萌走泽中。会吴汉下朐城，进尽获其妻子。宪乃流涕谢其将士曰：&quot;妻子皆已得矣。[二]嗟乎！久苦诸卿。&quot;乃将数十骑夜去，欲从闲道归降，而吴汉校尉韩湛追斩宪于方与，[三]方与人黔陵亦斩萌，皆传首洛阳。封韩湛为列侯，黔陵关内侯。<br>
              　　注[一]赣榆，县名，今海州东海县也。赣音贡。<br>
              　　注[二]为吴汉所得也。<br>
              　　注[三]方与音防预。<br>
              　　张步字文公，琅邪不其人也。汉兵之起，步亦聚数千，转攻傍县，下数城，自为五威将军，遂据本郡。<br>
              　　更始遣魏郡王闳为琅邪太守，步拒之，不得进。闳为檄，晓喻吏人降，得赣榆等六县，收兵数千人，与步战，不胜。时梁王刘永自以更始所立，贪步兵强，承制拜步辅汉大将军、忠节侯，督青徐二州，使征不从命者，步贪其爵号，遂受之。乃理兵于剧，[一]以弟弘为]将军，弘弟蓝玄武大将军，蓝弟寿高密太守。遣将徇太山、东莱、城阳、胶东、北海、济南、齐诸郡，皆下之。<br>
              　　注[一]剧，县名，在今青州寿光县南也。<br>
              　　步拓地□广，[一]兵甲日盛。王闳惧其散，乃诣步相见，欲诱以义方。步大陈兵引闳，怒曰：&quot;步有何过，君前见攻之甚乎！&quot;闳按□曰：&quot;太守奉朝命，而文公拥兵相距，闳攻贼耳，何谓甚邪！&quot;步嘿然，良久，离席跪谢，乃陈乐献酒，待以上宾之礼，令闳关掌郡事。[二]<br>
              　　注[一]□，渐也。<br>
              　　注[二]关，通也。<br>
              　　建武三年，光武遣光禄大夫伏隆持节使齐，拜步为东莱太守。刘永闻隆至剧，乃驰遣立步为齐王，步即杀隆而受永命。<br>
              　　是时帝方北忧渔阳，南事梁、楚，故步得专集齐地，据郡十二。及刘永死，步等欲立永子纡为天子，自为定汉公，置百官。王闳谏曰：&quot;梁王以奉本朝之故，是以山东颇能归之。今尊立其子，将疑心。且齐人多诈，[一]宜且详之。&quot;<br>
              　　步乃止。五年，步闻帝将攻之，以其将费邑为济南王，屯历下。冬，建威大将军耿m破斩费邑，进拔临淄。步以m兵少远客，可一举而取，乃悉将其攻m于临淄。步兵大败，还奔剧。帝自幸剧。步退保平寿，[二]苏茂将万余人来救之。茂让步曰：&quot;以南阳兵精，延岑善战，而耿m走之。大王柰何就攻其营？既呼茂，不能待邪？&quot;步曰：&quot;负负，无可言者。&quot;[三]帝乃遣使告步、茂，能相斩降者，封为列侯。步遂斩茂，使使奉其首降。步三弟各自系所在狱，皆赦之。<br>
              　　封步为安丘侯，后与家属居洛阳。王闳亦诣剧降。<br>
              　　注[一]汲黯目公孙弘之词。<br>
              　　注[二]今青州北海县也。<br>
              　　注[三]负，愧也。再言之者，愧之甚。<br>
              　　八年夏，步将妻子逃奔临淮，与弟弘、蓝欲招其故，乘船入海，琅邪太守陈俊追击斩之。<br>
              　　王闳者，王莽叔父平阿侯谭之子也，哀帝时为中常侍。时幸臣董贤为大司马，宠爱贵盛，闳屡谏，忤旨。哀帝临崩，以玺绶付贤曰：&quot;无妄以与人。&quot;时国无嗣主，内外b惧，闳白元后，请夺之；即带□至宣德后闼，[一]举手叱贤曰：&quot;宫车晏驾，国嗣未立，公受恩深重，当俯伏号泣，何事久持玺绶以待祸至邪！&quot;<br>
              　　贤知闳必死，不敢拒之，乃跪授玺绶。闳持上太后，朝廷壮之。及王莽篡位，僭忌闳，乃出为东郡太守。闳惧诛，常系药手内。莽败，汉兵起，闳独完全东郡三十余万户，归降更始。<br>
              　　注[一]三辅黄图曰，未央宫有宣德殿。闼，宫中门也。<br>
              　　李宪者，颍川许昌人也。王莽时为庐江属令。[一]莽末，江贼王州公等起十余万，攻掠郡县，莽以宪为偏将军、庐江连率，击破州公。莽败，宪据郡自守。更始元年，自称淮南王。建武三年，遂自立为天子，置公卿百官，拥九城，十余万。<br>
              　　注[一]王莽每郡置属令，职如都尉。<br>
              　　四年秋，光武幸寿春，遣扬武将军马成等击宪，围舒。[一]至六年正月，拔之。<br>
              　　宪亡走，其军士帛意[二]追斩宪而降，宪妻子皆伏诛。封帛意渔浦侯。<br>
              　　注[一]庐江舒县。<br>
              　　注[二]帛，姓也，宋帛产之后，*[见]*韩非子也。<br>
              　　后宪余党淳于临等犹聚数千人，屯山，攻杀安风令。[一]杨州牧欧阳歙遣兵不能克，帝议欲讨之。庐江人陈为从事，白歙请得喻降临；[二]于是乘单车，驾白马，往说而降之。山人共生为立祠，号&quot;白马陈从事&quot;云。<br>
              　　注[一]山、安丰，皆县名，属庐江郡。县故城，今寿州也。<br>
              　　注[二]晓喻其意而降之也。<br>
              　　彭宠字伯通，南阳宛人也。父宏，哀帝时为渔阳太守，伟容貌，能饮饭，[一]<br>
              　　有威于边。<br>
              　　王莽居摄，诛不附己者，宏与何武、鲍宣并遇害。<br>
              　　注[一]饭音扶远反。<br>
              　　宠少为郡吏，地皇中，为大司空士，[一]从王邑东拒汉军。到洛阳，闻同产弟在汉兵中，惧诛，即与乡人吴汉亡至渔阳，抵父时吏。[二]更始立，使谒者韩鸿持节徇北州，[三]承制得专拜二千石已下。鸿至蓟，以宠、汉并乡闾故人，相见欢甚，即拜宠偏将军，行渔阳太守事，汉安乐令。[四]<br>
              　　注[一]王莽时九卿分属三公，每一卿置元士三人。<br>
              　　注[二]抵，归也。<br>
              　　注[三]谓幽、并也。<br>
              　　注[四]安乐，县名，属渔阳郡，故城在今幽州潞县西北也。<br>
              　　及光武镇慰河北，至蓟，以书招宠。宠具牛酒，将上谒。会王郎诈立，传檄燕、赵，遣将徇渔阳、上谷，急发其兵，北州多疑惑，欲从之。吴汉说宠从光武，语在汉传。会上谷太守耿况亦使功曹寇恂诣宠，结谋共归光武。宠乃发步骑三千人，以吴汉行长史，及都尉严宣、护军盖延、狐奴令王梁，[一]与上谷军合而南，及光武于广阿。光武承制封宠建忠侯，赐号大将军。遂围邯郸，宠转粮食，前后不绝。<br>
              　　注[一]狐奴，县名，属渔阳郡。<br>
              　　及王郎死，光武追铜马，北至蓟。宠上谒，自负其功，意望甚高，[一]光武接之不能满，以此怀不平。[二]光武知之，以问幽州牧朱浮。浮对曰：&quot;前吴汉北发兵时，大王遗宠以所服□，又倚以为北道主人。宠谓至当迎合握手，交欢并坐。今既不然，所以失望。&quot;浮因曰：&quot;王莽为宰衡时，甄丰旦夕入谋议，时人语曰'夜半客，甄长伯。'[三]及莽篡位后，丰意不平，卒以诛死。&quot;光武大笑，以为不至于此。及即位，吴汉、王梁，宠之所遣，并为三公，而宠独无所加，愈怏怏不得志。叹曰：&quot;我功当为王；但尔者，陛下忘我邪？&quot;<br>
              　　注[一]负，恃也。<br>
              　　注[二]不能满其意，故心不平也。<br>
              　　注[三]长伯，丰字也。丰，平帝时为少府，王莽篡位时为更始将军。<br>
              　　是时北州破散，而渔阳差完，有旧盐铁官，宠转以贸谷，[一]积珍宝，益富强。<br>
              　　朱浮与宠不相能，浮数谮构之。建武二年春，诏征宠，宠意浮卖己，上疏愿与浮俱征。又与吴汉、盖延等书，盛言浮枉状，[二]固求同征。帝不许，益以自疑。而其妻素刚，不堪抑屈，固劝无受召。宠又与常所亲信吏计议，皆怀怨于浮，莫有劝行者。帝遣宠从弟子后兰卿喻之，宠因留子后兰卿，遂发兵反，拜署将帅，自将二万余人攻朱浮于蓟，分兵徇广阳、上谷、右北平。<br>
              　　又自以与耿况俱有重功，而恩赏并薄，数遣使要诱况，况不受，辄斩其使。<br>
              　　注[一]贸，易也。<br>
              　　注[二]枉，谮己之状也。<br>
              　　秋，帝使游击将军邓隆救蓟。隆军潞南，浮军雍奴，遣吏奏状。帝读檄，怒谓使吏曰：&quot;营相去百里，其势岂可得相及？比若还，[一]北军必败矣。&quot;宠果盛兵临河以拒隆，又别发轻骑三千袭其后，大破隆军。浮远，遂不能救。引而去。<br>
              　　明年春，宠遂拔右北平、上谷数县。遣使以美女缯彩赂遗匈奴，要结和亲。单于使左南将军七八千骑，往来为游兵以助宠。又南结张步及富平获索诸豪杰，皆与交质连衡。[二]遂攻拔蓟城，自立为燕王。<br>
              　　注[一]若，汝也。<br>
              　　注[二]交质谓交相为质也。左传曰：&quot;交质往来，道路无壅。&quot;前书音义曰：&quot;以利合曰从，以威力相胁曰衡。&quot;<br>
              　　其妻数恶梦，又多见□变，[一]卜筮及望气者皆言兵当从中起。宠疑子后兰卿质汉归，故不信之，使将兵居外，无亲于中。五年春，宠斋，独在便室。[二]<br>
              　　苍头子密等三人因宠卧寐，共缚着a，告外吏云：&quot;大王斋禁，皆使吏休。&quot;伪称宠命教，收缚奴婢，各置一处。又以宠命呼其妻。妻入，大惊。[三]宠急呼曰：&quot;趣为诸将军办装。&quot;[四]于是两奴将妻入取宝物，留一奴守宠。宠谓守奴曰：&quot;若小儿，我素爱也，今为子密所迫劫耳。解我缚，当以女珠妻汝，家中财物皆与若。&quot;小奴意欲解之，视户外，见子密听其语，遂不敢解。于是收金玉衣物，至宠所装之，被马六疋，使妻缝两缣囊。□夜后，解宠手，令作记告城门将军云：&quot;今遣子密等至子后兰卿所，速开门出，勿稽留之。&quot;[五]书成，即斩宠及妻头，置囊中，便持记驰出城，因以诣阙，封为不义侯。明旦，合门不开，官属u墙而入，见宠尸，惊怖。其尚书韩立等共立宠子午为王，以子后兰卿为将军。国师韩利斩午首，诣征虏将军祭遵降。夷其宗族。<br>
              　　注[一]东观记曰：&quot;梦I袒冠帻，u城，髡徒推之。&quot;又&quot;宠堂上闻虾[声在火垆下，凿地求之，不得&quot;也。<br>
              　　注[二]便坐之室，非正室也。<br>
              　　注[三]东观记曰：&quot;妻入，惊曰：'奴反！'奴乃燮淦尥罚击其颊。&quot;<br>
              　　注[四]呼奴为将军，欲其赦己也。<br>
              　　注[五]稽，停也。<br>
              　　卢芳字君期，安定三水人也，居左谷中，[一]王莽时，天下咸思汉德，芳由是诈自称武帝曾孙刘文伯。曾祖母匈奴谷蠡浑邪王之姊为武帝皇后，生三子。遭江充之乱，太子诛，皇后坐死，中子次卿亡之长陵，小子回卿逃于左谷。霍将军立次卿，迎回卿，回卿不出，因居左谷，生子孙卿，孙卿生文伯。常以是言诳惑安定闲。王莽末，乃与三水属国羌胡起兵。更始至长安，征芳为骑都尉，使镇抚安定以西。<br>
              　　注[一]续汉志曰三水县有左*(右)*谷，故城在今泾州安定县南。<br>
              　　更始败，三水豪杰共计议，以芳刘氏子孙，宜承宗庙，乃共立芳为上将军、西平王，[一]使使与西羌、匈奴结和亲。单于曰：&quot;匈奴本与汉约为兄弟。[二]后匈奴中衰，呼韩邪单于归汉，汉为发兵拥护，世世称臣。[三]今汉亦中绝，刘氏来归我，亦当立之，令尊事我。&quot;乃使句林王将数千骑迎芳，[四]芳与兄禽、弟程俱入匈奴。单于遂立芳为汉帝。以程为中郎将，将胡骑还入安定。初，五原人李兴、随昱，朔方人田飒，代郡人石鲔、闵堪，各起兵自称将军。建武四年，单于遣无楼且渠王入五原塞，[五]与李兴等和亲，告兴欲令芳还汉地为帝。<br>
              　　五年，李兴、闵堪引兵至单于庭迎芳，与俱入塞，都九原县。[六]掠有五原、朔方、云中、定襄、e门五郡，并置守令，与胡通兵，侵苦北边。<br>
              　　注[一]欲平定西方，故以为号。<br>
              　　注[二]高祖时，与冒顿单于约为兄弟。<br>
              　　注[三]呼韩邪单于降汉，入朝，宣帝拥护，国内遂定。<br>
              　　注[四]句音古侯反。<br>
              　　注[五]塞属五原郡，因以为名。<br>
              　　注[六]九原，县名，故城在胜州银山县也。<br>
              　　六年，芳将军贾览将胡骑击杀代郡太守刘兴。芳后以事诛其五原太守李兴兄弟，而其朔方太守田飒、云中太守桥扈恐惧，叛芳，举郡降，光武令领职如故。后大司马吴汉、骠骑大将军杜茂数击芳，并不克。十二年，芳与贾览共攻云中，久不下，其将随昱留守九原，欲胁芳降。芳知羽翼外附，心膂内离，遂弃辎重，与十余骑亡入匈奴，其尽归随昱。昱乃随使者程恂诣阙。拜昱为五原太守，封镌胡侯，[一]昱弟宪武进侯。<br>
              　　注[一]镌谓琢凿之，故以为名。下有镌羌侯，即其类。<br>
              　　十六年，芳复入居高柳，[一]与闵堪兄林使使请降。乃立芳为代王，堪为代相，林为代太傅，赐缯二万匹，因使和集匈奴。芳上疏谢曰：&quot;臣芳过托先帝遗体，弃在边陲。社稷遭王莽废绝，以是子孙之忧，所宜共诛，故遂西连羌戎，北怀匈奴。单于不忘旧德，权立救助。是时兵革并起，往往而在。臣非敢有所贪觊，[二]期于奉承宗庙，兴立社稷，是以久僭号位，十有余年，罪宜万死。陛下圣德高明，躬率贤，海内宾服，惠及殊俗。以c附之故，[三]赦臣芳罪，加以仁恩，封为代王，使备北藩。无以报塞重责，冀必欲和辑匈奴，[四]不敢遗余力，负恩贷。[五]谨奉天子玉玺，思望阙庭。&quot;诏报芳朝明年正月。其冬，芳入朝，南及昌平，[六]有诏止，令更朝明岁。芳自道还，忧恐，乃复背叛，遂反，与闵堪、闵林相攻连月。匈奴遣数百骑迎芳及妻子出塞。芳留匈奴中十余年，病死。<br>
              　　注[一]高柳，县名，故城在今云州定襄县。<br>
              　　注[二]觊，望也。<br>
              　　注[三]c附，若肝c相附着，犹言亲戚也。<br>
              　　注[四]辑音才入反。郭景纯云古&quot;集&quot;字。<br>
              　　注[五]负犹背也。<br>
              　　注[六]昌平，县名，故城在今幽州昌平县东南。<br>
              　　初，安定属国胡与芳为寇，及芳败，胡人还乡里，积苦县官徭役，其中有驳马少伯者，素刚壮；二十一年，遂率种人反叛，与匈奴连和，屯聚青山。[一]乃遣将兵长史陈欣，[二]率三千骑击之，少伯乃降。徙于冀县。[三]<br>
              　　注[一]青山，在今庆州，有青山水。<br>
              　　注[二]吕忱云：&quot;欣，古'欣'字。&quot;<br>
              　　注[三]冀县属天水郡，今秦州伏羌县。<br>
              　　论曰：传称&quot;盛德必百世祀&quot;，[一]孔子曰&quot;宽则得&quot;。夫能得心，则百世不忘矣。<br>
              　　观更始之际，刘氏之遗恩余烈，英雄岂能抗之哉！然则知高祖、孝文之宽仁，结于人心深矣。周人之思邵公，爱其甘棠，[二]又况其子孙哉！刘氏之再受命，盖以此乎！若数子者，岂有国之远图哉！因时扰攘，苟恣纵而已耳，然犹以附假宗室，能掘强岁月之闲。[三]观其智略，固无足以惮汉祖，发其英灵者也。[四]<br>
              　　注[一]左传晋侯问于史赵曰：&quot;陈其遂亡乎？&quot;对曰：&quot;未也。臣闻盛德必百代祀，虞之代数未也。&quot;<br>
              　　注[二]诗序曰：&quot;甘棠，美邵伯也。邵伯听讼于甘棠之下，周人思之，不伐其树。&quot;<br>
              　　注[三]掘强谓强梁也。前书伍被谓淮南王安曰：&quot;掘强江淮之间，苟延岁月之命。&quot;<br>
              　　注[四]言此数子非汉祖之敌，不足奋发英灵而惮畏之也。<br>
              　　赞曰：天地闭革，[一]野战k龙。[二]昌、芳僭诈，梁、齐连锋。[三]宠负强地，[四]宪萦深江。[五]实惟非律，代委神邦。[六]<br>
              　　注[一]革，改也，易曰：&quot;天地闭，贤人隐。&quot;又曰：&quot;天地革而四时成，汤、武革命，顺乎天而应乎人。&quot;<br>
              　　注[二]喻英雄并起也。易曰：&quot;龙战于野，其血玄黄。&quot;又曰&quot;k龙无首，吉&quot;也。<br>
              　　注[三]梁王刘永，齐王张步。<br>
              　　注[四]据渔阳也。<br>
              　　注[五]起庐江也。<br>
              　　注[六]易曰：&quot;师出以律。&quot;律，法也。言反叛非用师之法，故更代破灭，委弃其神街国，伏于光武也。<br>
              　　校勘记<br>
              　　四九一页六行*[子]*舆年十二据刊误补。<br>
              　　四九一页九行林等因此宣言赤眉当*[至]*立刘子舆以观心校补谓袁纪&quot;当&quot;下有&quot;至&quot;字。今据补。按：脱&quot;至&quot;字则文意不属。<br>
              　　四九一页一０行景帝七代孙也按：校补谓平干缪王元乃景帝曾孙，&quot;七&quot;字误。<br>
              　　四九二页六行林等遂率车骑数百&quot;率&quot;原斗&quot;卒&quot;，据汲本、殿本改正。按：影印绍兴本此卷原阙，系取它本补配者，故斗字特多，以下遇有极明显之斗字，皆据汲本、殿本改正，不作校记。<br>
              　　四九二页七行制诏部刺史郡太守*(曰)*据刊误删。<br>
              　　四九二页一０行南岳诸刘为其先驱按：钱大昭谓王莽分四方为四岳，故有南岳之称，犹云南方耳，注言舂陵近衡山，故曰南岳诸刘，误。又按：袁纪&quot;其&quot;作&quot;朕&quot;。<br>
              　　四九三页一０行光武乃引兵东北围钜鹿按：张□谓&quot;东北&quot;当作&quot;东南&quot;。<br>
              　　四九三页一六行顾得全身可矣按：&quot;顾&quot;原作&quot;愿&quot;，&quot;矣&quot;原作&quot;乎&quot;，径据汲本、殿本改。<br>
              　　四九四页一行*[因]*急攻之据汲本、殿本补。<br>
              　　四九四页四行立与平帝外家]氏交通按：李慈铭谓&quot;立&quot;字疑&quot;坐&quot;字之误。<br>
              　　四九五页一二行骑都尉王霸按：集解引洪颐\说，谓&quot;骑都尉&quot;当依光武纪、王梁传及王霸传作&quot;偏将军&quot;。<br>
              　　四九五页一五行时平狄将军庞萌反叛按：校补引钱大昭说，谓&quot;平狄&quot;盖延传作&quot;平敌&quot;。<br>
              　　四九六页三行帝常称曰汲本、殿本&quot;常&quot;作&quot;尝&quot;。按：常尝古通作，后如此不悉出。<br>
              　　四九六页一０行*[师]*次任城据汲本、殿本补。<br>
              　　四九七页一０行故城在今沂州承县东北殿本&quot;承&quot;作&quot;丞&quot;。按：前文注亦作&quot;丞&quot;。<br>
              　　此县以樗所经而得名，楣抛&quot;承&quot;，故两汉志并作&quot;承&quot;，旧唐志作&quot;丞&quot;，新唐志作&quot;&quot;。<br>
              　　四九七页一三行进尽获其妻子按：刊误谓案文多一&quot;进&quot;字。<br>
              　　四九八页一二行步大陈兵引闳按：李慈铭谓&quot;引闳&quot;下当有&quot;入&quot;字。<br>
              　　五００页八行闳持上太后按：汲本、殿本&quot;持&quot;作&quot;驰&quot;。<br>
              　　五００页一二行颍川许昌人也按：集解引洪亮吉说，谓许县献帝徙都后始改许昌，前汉安得有此名，此史误。<br>
              　　五０一页七行*[见]*韩非子也据汲本、殿本补。<br>
              　　五０一页八行攻杀安风令按：注&quot;安风&quot;作&quot;安丰&quot;。刊误谓注当从传作&quot;安风&quot;，殿本考证则谓安风为侯国，而安风则县也，传言杀令，则似当从注作&quot;安丰&quot;。<br>
              　　沉家本谓据窦融传，以安丰、阳泉、蓼安、安风四县封融为安丰侯，则融未封之前，安风、安丰并为县，注作&quot;安丰&quot;，而正文作&quot;安风&quot;，难定其孰是。<br>
              　　五０一页一三行父宏按：东观记&quot;宏&quot;作&quot;容&quot;。<br>
              　　五０二页七行每一卿置元士三人按：刊误谓当作&quot;每一卿置大夫三人，一大夫置元士三人&quot;。<br>
              　　五０三页一一行而渔阳差完有旧盐铁官按：前书地理志渔阳有铁官，无盐官，此&quot;盐&quot;字当衍。通鉴无。<br>
              　　五０四页一三行伪称宠命教收缚奴婢按：刊误谓多一&quot;命&quot;字，教即聪轮书，下文自有&quot;命&quot;字。<br>
              　　五０六页三行三水县有左*(右)*谷据续志删。按：校补引张□说，谓今续志&quot;三水&quot;下但有刘注云&quot;有左谷，卢芳所居&quot;，无&quot;右&quot;字。<br>
              　　五０七页四行云中太守桥扈按：光武纪&quot;桥&quot;作&quot;乔&quot;。<br>
              　　五０八页二行匈奴遣数百骑迎芳及妻子出塞按&quot;百&quot;下原衍&quot;万&quot;字，径据汲本、殿本删。 </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='13.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='15.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
