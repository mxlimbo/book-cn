<html>
<head>
<title>后汉书卷十八　吴盖陈臧列传　第八</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="19.htm"><img src="last.gif" width="46" height="15" border="0"></a><img src="bg.gif" width="40" height="30"><a href="21.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷十八　吴盖陈臧列传　第八</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　吴汉字子颜，南阳宛人也。家贫，给事县为亭长。王莽末，以宾客犯法，乃亡命至渔阳。[一]资用乏，以贩马自业，往来燕、蓟闲，所至皆交结豪杰。更始立，使使者韩鸿徇河北。[二]或谓鸿曰：&quot;吴子颜，奇士也，可与计事。&quot;鸿召见汉，甚悦之，遂承制拜为安乐令。[三]
              <p>　　注[一]命，名也。谓脱其名籍而逃亡。</p>
              <p>　　注[二]续汉书曰：&quot;*(贿县)**[南阳]*人韩鸿为谒者，使持节降河北，拜除二千石。&quot;</p>
              <p>　　注[三]安乐，县名，属渔阳郡，故城在今幽州潞县西北。</p>
              <p>　　会王郎起，北州扰惑。汉素闻光武长者，独欲归心。乃说太守彭宠曰：&quot;渔阳、上谷突骑，天下所闻也。君何不合二郡精锐，附刘公击邯郸，此一时之功也。&quot;</p>
              <p>　　[一]宠以为然，而官属皆欲附王郎，宠不能夺。汉乃辞出，止外亭，念所以谲，未知所出。[二]望见道中有一人似儒生者，汉使人召之，为具食，[三]问以所闻。生因言刘公所过，为郡县所归；</p>
              <p>　　邯郸举尊号者，实非刘氏。汉大喜，即诈为光武书，移檄渔阳，使生赍以诣宠，令具以所闻说之，汉复随后入。宠甚然之。于是遣汉将兵与上谷诸将并军而南，所至击斩王郎将帅。[四]及光武于广阿，拜汉为偏将军。既拔邯郸，[五]赐号建策侯。</p>
              <p>　　注[一]一时，言不可再遇也。</p>
              <p>　　注[二]谲，诈也。未知欲出何计以诈之。</p>
              <p>　　注[三]续汉书曰：&quot;时道路多饥人，来求食者似*(诸)**[儒]*生，汉召*[之]*，故先为具食。&quot;</p>
              <p>　　注[四]续汉书曰：&quot;攻蓟，诛王郎大将赵闳等。&quot;</p>
              <p>　　注[五]续汉书曰：&quot;时上使汉等将突骑，扬兵戏马，立骑驰环邯郸城，乃围之。&quot;</p>
              <p>　　汉为人质厚少文，造次不能以辞自达。邓禹及诸将多知之，数相荐举，及得召见，遂见亲信，常居门下。</p>
              <p>　　光武将发幽州兵，夜召邓禹，问可使行者。禹曰：&quot;闲数与吴汉言，其人勇鸷有智谋，[一]诸将鲜能及者。&quot;即拜汉大将军，持节北发十郡突骑。更始幽州牧苗曾闻之，阴勒兵，□诸郡不肯应调。[二]汉乃将二十骑先驰至无终。[三]曾以汉无备，出迎于路，汉即直骑，收曾斩之，而夺其军。北州震骇，城邑莫不望风弭从。[四]遂悉发其兵，引而南，与光武会清阳。</p>
              <p>　　诸将望见汉还，士马甚盛，皆曰：&quot;是宁肯分兵与人邪？&quot;及汉至莫府，上兵簿，[五]诸将人人多请之。光武曰：&quot;属者恐不与人，[六]今所请又何多也？&quot;诸将皆X。</p>
              <p>　　注[一]广雅曰：&quot;鸷，执也。&quot;凡鸟之勇锐，兽之猛悍者，皆名鸷也。</p>
              <p>　　注[二]调，发也。</p>
              <p>　　注[三]无终，本山戎国也。无终山名，因为国号。汉为县名，属右北平，故城在今幽州渔阳县也。</p>
              <p>　　注[四]弭犹服也。</p>
              <p>　　注[五]莫，大也。兵簿，军士之名帐。</p>
              <p>　　注[六]属犹近也。</p>
              <p>　　初，更始遣尚书令谢躬率六将军攻王郎，不能下。会光武至，共定邯郸，而躬裨将虏掠不相承禀，光武深忌之。虽俱在邯郸，遂分城而处，然每有以慰安之。</p>
              <p>　　躬勤于职事，光武常称曰&quot;谢尚书真吏也&quot;，故不自疑。躬既而率其兵数万，还屯于邺。时光武南击青犊，谓躬曰：&quot;我追贼于射犬，必破之。尤来在山阳者，吮氐本走。若以君威力，击此散虏，必成禽也。&quot;躬曰：&quot;善。&quot;及青犊破，而尤来果北走隆虑山，躬乃留大将军刘庆、魏郡太守陈康守邺，自率诸将军击之。穷寇死战，其锋不可当，躬遂大败，死者数千人。光武因躬在外，乃使汉与岑彭袭其城。汉先令辩士说陈康曰：&quot;盖闻上智不处危以侥幸，[一]中智能因危以为功，下愚安于危以自亡。危亡之至，在人所由，不可不察。今京师败乱，四方云扰，公所闻也。萧王兵强士附，河北归命，公所见也。谢躬内背萧王，外失心，公所知也。公今据孤危之城，待灭亡之祸，义无所立，节无所成。不若开门内军，转祸为福，免下愚之败，收中智之功，此计之至者也。&quot;康然之。</p>
              <p>　　于是康收刘庆及躬妻子，开门内汉等。及躬从隆虑归邺，不知康已反之，乃与数百骑轻入城。汉伏兵收之，手击杀躬，其悉降。[二]躬字子张，南阳人。</p>
              <p>　　初，其妻知光武不平之，常戒躬曰：&quot;君与刘公积不相能，而信其虚谈，不为之备，终受制矣。&quot;躬不纳，故及于难。</p>
              <p>　　注[一]侥犹求也。</p>
              <p>　　注[二]续汉书曰：&quot;时岑彭已在城中，将躬诣传舍，驰白汉。汉至，躬在彭前伏，汉曰：'何故与鬼语！'遂杀之。&quot;</p>
              <p>　　光武北击k贼，[一]汉常将突骑五千为军锋，数先登陷陈。及河北平，汉与诸将奉图书，上尊号。光武即位，拜为大司马，更封舞阳侯。</p>
              <p>　　注[一]续汉书曰：&quot;从击铜马、重连、高胡，皆破之。&quot;</p>
              <p>　　建武二年春，汉率大司空王梁，建义大将军朱佑，大将军杜茂，执金吾贾复，扬化将军坚镡，偏将军王霸，骑都尉刘隆、马武、阴识，共击檀乡贼于邺东漳水上，大破之，[一]降者十余万人。帝使使者玺书定封汉为广平侯，食广平、斥漳、曲周、广年，凡四县。[二]复率诸将击邺西山贼黎伯卿等，及河内修武，悉破诸屯聚。车驾亲幸抚劳。复遣汉进兵南阳，击宛、涅阳、郦、穰、新野诸城，皆下之。引兵南，与秦丰战黄邮水上，破之。[三]又与偏将军冯异击昌城五楼贼张文等，又攻铜马、五幡于新安，皆破之。</p>
              <p>　　注[一]水经曰，漳水源出上党长子县西发鸠山，东北至昌亭，与沱河合。</p>
              <p>　　注[二]四县皆属广平郡。广平故城在今持萦滥晗匚鞅保广年在今永年县东北，斥漳在今持乘县，曲周故城在今持萸周县西南。广年，避隋炀帝讳，改为永年县。</p>
              <p>　　注[三]南阳新野县有黄邮水、黄邮聚也。</p>
              <p>　　明年春，率建威大将军耿m、虎牙大将军盖延，击青犊于轵西，大破降之。又率骠骑大将军杜茂、强弩将军陈俊等，围苏茂于广乐。刘永将周建别招聚收集得十余万人，救广乐。汉将轻骑迎与之战，不利，马伤膝，还营，建等遂连兵入城。诸将谓汉曰：&quot;大敌在前而公伤卧，心惧矣。&quot;汉乃勃然裹创而起，椎牛飨士，令军中曰：&quot;贼虽多，皆劫掠k盗，'胜不相让，败不相救'，[一]</p>
              <p>　　非有仗节死义者也。今日封侯之秋，诸君勉之！&quot;于是军士激怒，人倍其气。</p>
              <p>　　旦日，建、茂出兵围汉。汉选四部精兵黄头吴河等，[二]及乌桓突骑三千余人，齐鼓而进。[三]建军大溃，反还奔城。汉长驱追击，争门并入，大破之，茂、建突走。汉留杜茂、陈俊等守广乐，自将兵助盖延围刘永于睢阳。永既死，二城皆降。</p>
              <p>　　注[一]此上两句在左传，郑*(大夫)*公子突之词也。</p>
              <p>　　注[二]前书邓通为黄头郎。音义曰：&quot;土胜水，故刺船郎着黄帽，号黄头也。&quot;</p>
              <p>　　注[三]续汉书曰：&quot;汉躬被甲拔戟，令诸部将曰：'闻赖鼓声，皆大呼俱*(大)*进，后至者斩。'遂鼓而进之。&quot;</p>
              <p>　　明年，又率陈俊及前将军王梁，击破五校贼于临平，追至东郡箕山，大破之。</p>
              <p>　　北击清河长直及平原五里贼，皆平之。[一]时鬲县五姓共逐守长，据城而反。[二]</p>
              <p>　　诸将争欲攻之，汉不听，曰：&quot;使鬲反者，皆守长罪也。敢轻冒进兵者斩。&quot;乃移檄告郡，使收守长，而使人谢城中。五姓大喜，即相率归降。诸将乃服，曰：</p>
              <p>　　&quot;不战而下城，非所及也。&quot;</p>
              <p>　　注[一]东观记及续汉书&quot;长直&quot;并作&quot;长垣&quot;。案：长垣，县名，在河南，不得言北击，而范书作长直，当是贼号，或因地以为名。</p>
              <p>　　注[二]鬲，县，属平原郡，故城在今德州西北。五姓，盖当土强宗豪右也。鬲音革。</p>
              <p>　　冬，汉率建威大将军耿mp汉*(中)**[忠]*将军王常等，击富平p获索二贼于平原。明年春，贼率五万余人夜攻汉营，军中惊乱，汉坚卧不动，有顷乃定。</p>
              <p>　　即夜发精兵出营突击，大破其。因追讨余党，遂至无盐，[一]进击勃海，皆平之。又从征董宪，围朐城。明年春，拔朐，[二]斩宪。事*(以)*[已]见刘永传。东方悉定，振旅还京师。</p>
              <p>　　注[一]无盐，县名，属东平国，故城在今郓州东。</p>
              <p>　　注[二]朐，县名，解见光武纪。</p>
              <p>　　会隗嚣畔，夏，复遣汉西屯长安。八年，从车驾上陇，遂围隗嚣于西城。帝□汉曰：&quot;诸郡甲卒但坐费粮食，若有逃亡，则沮败心，宜悉罢之。&quot;汉等贪并力攻嚣，遂不能遣，粮食日少，吏士疲役，逃亡者多，及公孙述救至，汉遂退败。</p>
              <p>　　十一年春，率征南大将军岑彭等伐公孙述。及彭破荆门，长驱入江关，汉留夷陵，装露桡船，[一]将南阳兵及□刑募士三万人江而上。会岑彭为刺客所杀，汉并将其军。十二年春，与公孙述将魏党p公孙永战于鱼涪津，大破之，[二]</p>
              <p>　　遂围武阳。述遣子史兴将五千人救之。汉迎击兴，尽殄其，因入犍为界。</p>
              <p>　　诸县皆城守。汉乃进军攻广都，拔之。遣轻骑烧成都市桥，[三]武阳以东诸小城皆降。</p>
              <p>　　注[一]桡，短V也，音人遥反。</p>
              <p>　　注[二]续汉书曰：&quot;犍为郡南安县有渔涪津，在县北，临大江。&quot;南中志曰：&quot;渔涪津广数百步。&quot;</p>
              <p>　　注[三]桥名也，解见公孙述传。</p>
              <p>　　帝戒汉曰：&quot;成都十余万，不可轻也。但坚据广都，待其来攻，勿与争锋。若不敢来，公转营迫之，须其力疲，乃可击也。&quot;汉乘利，遂自将步骑二万余人进逼成都，去城十余里，阻江北为营，作浮桥，使副将武威将军刘尚[一]将万余人屯于江南，相去二十余里。帝闻大惊，让汉曰：&quot;比□公千条万端，何意临事勃乱！既轻敌深入，又与尚别营，事有缓急，不复相及。贼若出兵缀公，以大攻尚，尚破，公即败矣。幸无它者，急引兵还广都。&quot;诏书未到，述果使其将谢丰p袁吉将十许万，分为二十余营，并出攻汉。使别将*[将]*万余人劫刘尚，令不得相救。汉与大战一日，兵败，走入壁，丰因围之。汉乃召诸将厉之曰：&quot;吾共诸君u越险阻，转战千里，所在斩获，遂深入敌地，至其城下。而今与刘尚二处受围，思炔唤樱其祸难量。欲潜师就尚于江南，并兵御之。若能同心一力，人自为战，大功可立；如其不然，败必无余。成败之机，在此一举。&quot;诸将皆曰&quot;诺&quot;。于是飨士秣马，闭营三日不出，乃多树幡旗，使烟火不绝，夜衔枚引兵与刘尚合军。丰等不觉，明日，乃分兵拒江北，自将攻江南。汉悉兵迎战，自旦至晡，遂大破之，斩谢丰p袁吉，获甲首五千余级。于是引还广都，留刘尚拒述，具以状上，而深自谴责。帝报曰：</p>
              <p>　　&quot;公还广都，甚得其宜，述必不敢略尚而击公也。[二]若先攻尚，公从广都五十里悉步骑赴之，适当值其危困，破之必矣。&quot;自是汉与述战于广都p成都之闲，八战八克，遂军于其郭中。述自将数万人出城大战，汉使护军高午p唐邯将数万锐卒击之。述兵败走，高午奔陈刺述，杀之。事已见述传。旦日城降，斩述首传送洛阳。明年正月，汉振旅浮江而下。至宛，诏令过家上，赐谷二万斛。</p>
              <p>　　注[一]东观记p续汉书&quot;尚&quot;字并作&quot;禹&quot;。</p>
              <p>　　注[二]略犹过也。</p>
              <p>　　十五年，复率扬武将军马成p捕虏将军马武北击匈奴，徙e门p代郡p上谷吏人六万余口，置居庸p常*[山]*关以东。</p>
              <p>　　十八年，蜀郡守将史歆反于成都，自称大司马，攻太守张穆，穆u城走广都，歆遂移檄郡县，而宕渠杨伟p朐□徐容等，[一]起兵各数千人以应之。帝以歆昔为岑彭护军，晓习兵事，故遣汉率刘尚及太中大夫臧宫将万余人讨之。汉入武都，乃发广汉p巴p蜀三郡兵围成都，百余日城破，诛歆等。汉乃乘桴沿江下巴郡，杨伟p徐容等惶恐解散，汉诛其渠帅二百余人，徙其党与数百家于南郡p长沙而还。</p>
              <p>　　注[一]宕渠p朐□，二县名，皆属巴郡。朐音劬，□音忍。宕渠山名，因以名县，故城在今渠州流江县东北，俗名车骑城是也。十三州志朐音春，□音闰。</p>
              <p>　　其地下湿，多朐□虫，因以名县。故城在今夔州云安县西万户故城是也。</p>
              <p>　　汉性强力，每从征伐，帝未安，恒侧足而立。诸将见战陈不利，或多惶惧，失其常度。汉意气自若，方整厉器械，激扬士吏。帝时遣人观大司马何为，还言方修战攻之具，乃叹曰：&quot;吴公差强人意，隐若一敌国矣！&quot;[一]每当出师，朝受诏，夕即引道，初无办严之日。[二]故能常任职，以功名终。及在朝廷，斤斤谨质，形于体貌。[三]汉尝出征，妻子在后买田业。汉还，让之曰：&quot;军师在外，吏士不足，何多买田宅乎！&quot;遂尽以分与昆弟外家。[四]</p>
              <p>　　注[一]隐，威重之貌。言其威重若敌国。前书周亚夫谓剧孟曰：&quot;大将得之，若一敌国矣。&quot;</p>
              <p>　　注[二]严即装也，避明帝讳，故改之。</p>
              <p>　　注[三]尔雅曰：&quot;明明p斤斤，察也。&quot;李巡曰：&quot;斤斤，精详之察也。&quot;孙炎曰：&quot;重慎之察也。&quot;斤音靳。</p>
              <p>　　注[四]东观记曰&quot;汉但修里宅，不起第。夫人先死，薄葬小坟，不作祠堂&quot;也。</p>
              <p>　　二十年，汉病笃。车驾亲临，问所欲言。对曰：&quot;臣愚无所知识，唯愿陛下慎无赦而已。&quot;及薨，有诏悼愍，赐谥曰忠侯。[一]发北军五校p轻车p介士送葬，如大将军霍光故事。[二]</p>
              <p>　　注[一]东观记曰：&quot;有司秦议以武为谥，诏特赐谥曰忠侯。&quot;</p>
              <p>　　注[二]汉置南北军五校，解见顺帝纪。轻车，兵车也。介士，甲士也。霍光传云以北军五校尉p轻车p介士载光尸以dc车，黄屋左纛，军陈至茂陵。不以南军者，重之也。</p>
              <p>　　子哀侯成嗣，为奴所杀。二十八年，分汉封为三国：成子旦为阳侯，[一]以奉汉嗣；旦弟盱[二]为筑阳侯；成弟国为新蔡侯。[三]旦卒，无子，国除。建初八年，徙封盱为平春侯，[四]以奉汉后。盱卒，子胜嗣。初，汉兄尉为将军，从征战死，封尉子彤为安阳侯。[五]帝以汉功大，复封弟翕为锴缀睢Ｎ馐虾钫叻参骞。</p>
              <p>　　注[一]阳，县名，属汝南郡，在水之阳，因以为名，其地今豫州吴房县也。</p>
              <p>　　音劬。</p>
              <p>　　注[二]盱音火俱反。</p>
              <p>　　注[三]筑阳，县名，属南阳郡，古谷国也，在筑水之阳，故城在今襄州谷城县西。新蔡，县名，属汝南郡，蔡平侯自蔡徙此，故加&quot;新&quot;字，今豫州县也。</p>
              <p>　　筑音逐。</p>
              <p>　　注[四]平春，县名，属江夏郡。</p>
              <p>　　注[五]安阳，县名，属汝南郡，古江国也，故城在今豫州新息县西南。</p>
              <p>　　初，渔阳都尉严宣，与汉俱会光武于广阿，光武以为偏将军，封建信侯。[一]</p>
              <p>　　注[一]建信，县名，属千乘国。</p>
              <p>　　论曰：吴汉自建武世，常居上公之位，终始倚爱之亲，[一]谅由质简而强力也。</p>
              <p>　　子曰&quot;刚毅木讷近仁&quot;，[二]斯岂汉之方乎！[三]昔陈平智有余以见疑，周勃资朴忠而见信。[四]夫仁义不足以相怀，则智者以有余为疑，而朴者以不足取信矣。[四]</p>
              <p>　　注[一]&quot;差强人意&quot;，是倚之也；遂见亲信，是爱之也。</p>
              <p>　　注[二]论语文。刚毅谓强而能断。木，朴貌。讷，忍于言也。四者皆仁之质，若加文，则成仁矣，故言近仁。</p>
              <p>　　注[三]方，比也。</p>
              <p>　　注[四]高祖谓吕后曰：&quot;陈平智有余，然难独任。&quot;是见疑也。又曰：&quot;周勃重厚少文，安刘氏者必勃。&quot;是见信也。</p>
              <p>　　注[五]怀，依也。言若仁义之心足相依信，则情无疑阻。若彼此之诚未协，仁义不足相依，则智者翻以有余见疑，朴者以愚直取信。</p>
              <p>　　盖延字巨卿，渔阳要阳人也。[一]身长八尺，弯弓三百斤。边俗尚勇力，而延以气闻。历郡列掾p州从事，所在职办。[二]彭宠为太守，召延署营尉，行护军。</p>
              <p>　　注[一]要阳，县名，光武时省。</p>
              <p>　　注[二]古者三公下至郡县皆有掾属。续汉志曰：&quot;建武十八年，立刺史十二人，人主一州，皆有从事史p假佐，每郡皆置诸曹掾。&quot;郡中列掾非一，延并为之，故言历也。渔阳属幽州。东观记云延为幽州从事。</p>
              <p>　　及王郎起，延与吴汉同谋归光武。[一]延至广阿，拜偏将军，号建功侯，从平河北。光武即位，以延为虎牙将军。</p>
              <p>　　注[一]续汉书曰：&quot;并与狐奴令王梁同劝宠。&quot;</p>
              <p>　　建武二年，更封安平侯。遣南击敖仓，转攻酸枣p封丘，皆拔。[一]其夏，督驸马都尉马武p骑都尉刘隆p护军都尉马成p偏将军王霸等南伐刘永，先攻拔襄邑，[二]进取麻乡，[三]遂围永于睢阳。数月，尽收野麦，夜梯其城入。永惊惧，引兵走出东门，[四]延追击，大破之。永弃军走谯，延进攻，拔薛，斩其鲁郡太守，[五]而彭城p扶阳p杼秋p萧皆降。[六]又破永沛郡太守，斩之。</p>
              <p>　　[七]永将苏茂p佼强p周建等三万余人[八]救永，共攻延，延与战于沛西，大破之。永军乱，遁没溺死者太半。永弃城走湖陵，苏茂奔广乐。延遂定沛p楚p临淮，修高祖庙，置啬夫p祝宰p乐人。[九]</p>
              <p>　　注[一]酸枣p封丘，二县名，属陈留郡。酸枣故城在今滑州县也。封丘故城在今汴州县也。</p>
              <p>　　注[二]续汉书曰：&quot;时刘永别将许德据襄邑，延攻而拔之。&quot;</p>
              <p>　　注[三]麻乡，县名，故城在今宋州砀山县东北。</p>
              <p>　　注[四]东观记云&quot;走出鱼门&quot;，然则东门名鱼门也。</p>
              <p>　　注[五]薛，县名，属鲁国，故城在今徐州滕县东南。东观记曰&quot;鲁郡太守梁丘寿&quot;也。</p>
              <p>　　注[六]扶阳，县名，属沛郡。杼秋，县名，属梁国，故城在今徐州萧县西北。</p>
              <p>　　杼音食汝反。</p>
              <p>　　注[七]东观记曰：&quot;沛郡太守陈修。&quot;</p>
              <p>　　注[八]佼强，姓名也，周大夫原伯佼之后也。</p>
              <p>　　注[九]楚即今彭城县也。临淮，郡名，今泗州下邳县。高祖庙在今徐州沛县东故泗水亭中，即高祖为亭长之所也。啬夫，主知庙事。东观记曰：&quot;时盖延因斋戒祠高祖庙。&quot;</p>
              <p>　　三年，睢阳复反城迎刘永，[一]延复率诸将围之百日，收其野谷。永乏食，突走，延追击，尽得辎重。永为其将所杀，永弟防举城降。</p>
              <p>　　注[一]反音翻。</p>
              <p>　　四年春，延又击苏茂p周建于蕲，[一]进与董宪战留下，皆破之。[二]因率平*(敌)**[狄]*将军庞萌攻西防，拔之。[三]复追败周建p苏茂于彭城，茂p建亡奔董宪，*[董宪]*将贲休举兰陵城降。[四]宪闻之，自郯围休，时延及庞萌在楚，请往救之，帝□曰：&quot;可直往捣郯，则兰陵必自解。&quot;[五]延等以贲休城危，遂先赴之。宪逆战而阳败，延等*(遂)*逐退，因拔围入城。明日，宪大出兵合围，延等惧，遽出突走，因往攻郯。帝让之曰：</p>
              <p>　　&quot;闲欲先赴郯者，以其不意故耳。今既奔走，贼计已立，围岂可解乎！&quot;延等至郯，果不能克，而董宪遂拔兰陵，杀贲休。延等往来要击宪别将于彭城p郯p邳之闲，战或日数合，颇有克获。帝以延轻敌深入，数以书诫之。[六]及庞萌反，攻杀楚郡太守，引军袭败延，延走，北度泗水，破舟V，坏津梁，仅而得免。[七]帝自将而东，征延与大司马吴汉p汉忠将军王常p前将军王梁p捕虏将军马武p讨虏将军王霸等会任城，讨庞萌于桃乡，又并从征董宪于昌虑，皆破平之。六年春，遣屯长安。</p>
              <p>　　注[一]蕲，县名，属沛郡，有大泽乡。蕲音机。</p>
              <p>　　注[二]留，县名，属楚国，故城在今徐州沛县东南。</p>
              <p>　　注[三]西防，县名，春秋时宋之西防城，故城在今宋州单父县北。</p>
              <p>　　注[四]前书有贲赫，音肥。今有此姓，*(贲)*音奔。</p>
              <p>　　注[五]捣，击也。东观记作&quot;击&quot;字。</p>
              <p>　　注[六]东观记载延上疏辞曰：&quot;臣幸得受干戈，诛逆虏，奉职未称，久留天诛，常恐污辱名号，不及等伦。天下平定已后，曾无尺寸可数，不得预竹帛之编。</p>
              <p>　　明诏深闵，儆戒备具，每事奉循诏命，必不敢为国之忧也。&quot;</p>
              <p>　　注[七]东观记p续汉书皆云萌攻延，延与战，破之。诏书劳延曰：&quot;庞萌一夜反畔，相去不远，营壁不坚，殆令人齿欲相击，而将军有不可动之节，吾甚美之。&quot;</p>
              <p>　　此传言&quot;仅而得免&quot;，与彼不同。</p>
              <p>　　九年，隗嚣死，延西击街泉p略阳p清水诸屯聚，皆定。[一]</p>
              <p>　　注[一]街泉p略阳p清水三县，皆属天水郡。</p>
              <p>　　十一年，与中郎将来歙攻河池，未克，以病引还，拜为左冯翊，将军如故。[一]</p>
              <p>　　十三年，增封定食万户。十五年，薨于位。</p>
              <p>　　注[一]续汉书曰：&quot;视事四年，人敬其威信。&quot;</p>
              <p>　　子扶嗣。扶卒，子侧嗣。永平十三年，坐与舅王平谋反，伏诛，国除。永初七年，邓太后绍封延曾孙恢为芦亭侯。[一]恢卒，子遂嗣。</p>
              <p>　　注[一]东观记作&quot;庐亭&quot;。</p>
              <p>　　陈俊字子昭，南阳西鄂人也。[一]少为郡吏。更始立，以宗室刘嘉为太常将军，俊为长史。光武徇河北，嘉遣书荐俊，光武以为安集掾。[二]</p>
              <p>　　注[一]江夏郡有鄂，故此加&quot;西&quot;也，故城在今邓州向城县南也。</p>
              <p>　　注[二]东观记曰：&quot;俊初调补曲阳长，上曰：'欲与君为左右，小县何足贪乎？'俊即拜，解印绶，上以为安集掾。&quot;</p>
              <p>　　从击铜马于清阳，进至*(满)**[蒲]*阳，拜强弩将军。[一]与五校战于安次，俊下马，手接短兵，所向必破，追奔二十余里，斩其渠帅而还。光武望而叹曰：&quot;战将尽如是，岂有忧哉！&quot;五校引退入渔阳，所过虏掠。俊言于光武曰：&quot;宜令轻骑出贼前，使百姓各自坚壁，以绝其食，可不战而殄也。&quot;光武然之，遣俊将轻骑驰出贼前。视人保壁坚完者，□令固守；放散在野者，因掠取之。贼至无所得，遂散败。及军还，光武谓俊曰：&quot;困此虏者，将军策也。&quot;及即位，封俊为列侯。</p>
              <p>　　注[一]华峤书曰：&quot;拜为强弩偏将军，赐绛衣九百领，以衣中坚同心士。&quot;</p>
              <p>　　建武二年春，攻匡贼，下四县，[一]更封新处侯。[二]引击顿丘，降三城。[三]</p>
              <p>　　其秋，大司马吴汉承制拜俊为强弩大将军，别击金门、白马贼于河内，皆破之。</p>
              <p>　　[四]四年，转徇汝阳及项，又拔南武阳。[五]是时太山豪杰多拥与张步连兵，吴汉言于帝曰：&quot;非陈俊莫能定此郡。&quot;于是拜俊太山太守，行大将军事。张步闻之，遣其将击俊，战于嬴下，[六]俊大破之，追至济南，收得印绶九十余，[七]</p>
              <p>　　稍攻下诸县，遂定太山。五年，与建威大将军耿m共破张步。事在m传。</p>
              <p>　　注[一]匡贼即匡城县贼也。东观记作&quot;匡城贼&quot;。匡城，古匡邑也，故城在今滑州匡城县南。</p>
              <p>　　注[二]新处，县名，属中山国。</p>
              <p>　　注[三]顿丘，县名，属东郡，故城在今魏州顿丘县北阴安城是也。</p>
              <p>　　注[四]金门、白马并山名，在今洛州福昌县西南，有金门白马水。盖贼起于二山，因以*[为]*名。</p>
              <p>　　注[五]南武阳，县名，属太山郡，故城在今沂州费县西。</p>
              <p>　　注[六]*(续汉书曰)*嬴，县名，属太山郡。嬴音盈。</p>
              <p>　　注[七]步时拟私封爵人之印绶。</p>
              <p>　　时琅邪未平，乃徙俊为琅邪太守，领将军如故。齐地素闻俊名，入界，盗贼皆解散。俊将兵击董宪于赣榆，[一]进破朐贼孙阳，平之。八年，张步畔，还琅邪，俊追讨，斩之。帝美其功，诏俊得专征青、徐。[二]俊抚贫弱，表有义，检制军吏，不得与郡县相干，百姓歌之。数上书自请，愿奋击陇、蜀。诏报曰：</p>
              <p>　　&quot;东州新平，大将军之功也。负海猾夏，盗贼之处，国家以为重忧，且勉镇抚之。&quot;</p>
              <p>　　注[一]赣榆，县名，属东海郡。赣音贡。</p>
              <p>　　注[二]华峤书曰：&quot;赐俊玺书曰：'将军元勋大着，威震青、徐，两州有警，得专征之。'&quot;十三年，增邑，定封祝阿侯。[一]明年，征奉朝请。二十三年卒。</p>
              <p>　　注[一]祝阿，县名，属平原郡。</p>
              <p>　　子浮嗣，徙封蕲春侯。[一]浮卒，子专诸嗣。专诸卒，子笃嗣。</p>
              <p>　　注[一]蕲春，今蕲州县也。东观记曰：&quot;诏书以祝阿益济南国，故徙浮封蕲春侯。&quot;</p>
              <p>　　蕲音祈。</p>
              <p>　　臧宫字君翁，颍川郏人也。[一]少为县亭长、游徼，[二]后率宾客入下江兵中为校尉，因从光武征战，诸将多称其勇。光武察宫勤力少言，甚亲纳之。及至河北，以为偏将军，从破k贼，数陷陈却敌。</p>
              <p>　　注[一]郏，县名，今汝州郏城县也。</p>
              <p>　　注[二]续汉书曰&quot;每十里一亭，亭有长，以禁盗贼。每乡有游徼，掌循禁奸盗&quot;也。</p>
              <p>　　光武即位，以为侍中、骑都尉。建武二年，封成安侯。[一]明年，将突骑与征虏将军祭遵击更始将左防、韦颜[二]于*(沮)**[涅]*阳、郦，悉降之。五年，将兵徇江夏，击代乡、钟武、竹里，皆下之。[三]帝使太中大夫[四]持节拜宫为辅威将军。七年，更封期思侯。[五]击梁郡、济阴，皆平之。</p>
              <p>　　注[一]成安，县名，属颍川郡。</p>
              <p>　　注[二]华峤书&quot;韦&quot;字作&quot;韩&quot;。</p>
              <p>　　注[三]钟武，县名，属江夏郡，故城在今申州钟山县西南。</p>
              <p>　　注[四]华峤书曰&quot;使张明&quot;也。</p>
              <p>　　注[五]期思，县名，属汝南郡，故城在今光州固始县西北。</p>
              <p>　　十一年，将兵至中卢，屯骆越。[一]是时公孙述将田戎、任满与征南大将军岑彭相拒于荆门，彭等战数不利，越人谋畔从蜀。宫兵少，力不能制。会属县送委输车数百乘至，宫夜使锯断城门限。令车声回转出入至旦。越人候伺者闻车声不绝，而门限断，相告以汉兵大至。其渠帅乃奉牛酒以劳军营。宫陈兵大会，击牛酾酒，飨赐慰纳之，[三]越人由是遂安。</p>
              <p>　　注[一]中卢，县名，属南郡，故城在今襄州阳县南。盖骆越人徙于此，因以为名。</p>
              <p>　　注[二]酾音所宜反。说文曰：&quot;下酒也。&quot;诗注曰&quot;以筐曰酾&quot;也。</p>
              <p>　　宫与岑彭等破荆门，别至垂鹊山，信道出秭归，至江州。岑彭下巴郡，使宫将降卒五万，从涪水上平曲。公孙述将延岑盛兵于*(沅)**[沈]*水，[一]时宫多食少，转输不至，而降者皆欲散畔，郡邑复更保聚，观望成败。宫欲引还，恐为所反。[二]会帝遣谒者将兵诣岑彭，有马七百匹，宫矫制取以自益，晨夜进兵，多张旗帜，登山鼓噪，右步左骑，挟船而引，呼声动山谷。岑不意汉军卒至，登山望之，大震恐。宫因从击，大破之。斩首溺死者万余人，水为之浊流。延岑奔成都，其悉降，尽获其兵马珍宝。[三]自是乘胜追北，降者以十万数。[四]</p>
              <p>　　注[一]*(沅)**[沈]*水出广汉，解见光武纪。</p>
              <p>　　注[二]反音翻。</p>
              <p>　　注[三]华峤书曰：&quot;上玺书劳宫，赐吏士绛缣六千匹。&quot;</p>
              <p>　　注[四]人好阳而恶阴，北方幽阴之地，故军败者皆谓之北。史记乐书曰：&quot;北者，败也。&quot;而近代音北为背，失其指矣。</p>
              <p>　　军至平阳乡，蜀将王元举降。进拔挠竹，破涪城，斩公孙述弟恢，复攻拔繁、郫。[一]前后收得节五，印绶千八百。是时大司马吴汉亦乘胜进营逼成都。宫连屠大城，兵马旌旗甚盛，乃乘兵入小雒郭门，历成都城下，[二]至吴汉营，饮酒高会。汉见之甚欢，谓宫曰：&quot;将军向者经虏城下，震扬威灵，风行电照。</p>
              <p>　　然穷寇难量，还营愿从它道矣。&quot;宫不从，复路而归，贼亦不敢近之。进军咸门，[三]与吴汉并灭公孙述。</p>
              <p>　　注[一]繁，县名，属蜀郡。繁，江名，因以为县名，故城在今益州新繁县北。</p>
              <p>　　郫，县名，属蜀郡，故城在今益州郫县北。郫音皮。</p>
              <p>　　注[二]张载注蜀都赋云：&quot;汉武帝元鼎三年，立成都郭十八门。&quot;小雒郭门盖其数焉。</p>
              <p>　　注[三]成都北面东头门。</p>
              <p>　　帝以蜀地新定，拜宫为广汉太守。十三年，增邑，更封A侯。十五年，征还京师，以列侯奉朝请，定封朗陵侯。[一]十八年，拜太中大夫。</p>
              <p>　　注[一]朗陵，县名，属汝南郡，故城在今豫州朗山县西南。</p>
              <p>　　十九年，妖巫维汜弟子单臣、傅镇等，复妖言相聚，入原武城，[一]劫吏人，自称将军。于是遣宫将北军及黎阳营数千人围之。贼谷食多，数攻不下，士卒死伤。帝召公卿诸侯王问方略，皆曰&quot;宜重其购赏&quot;。时显宗为东海王，独对曰：&quot;妖巫相劫，宋蘧昧，其中必有悔欲亡者。但外围急，不得走耳。宜小挺缓，[二]令得逃亡，逃亡则一亭长足以禽矣。&quot;帝然之，即□宫彻围缓贼，贼分散，遂斩臣、镇等。宫还，迁城门校尉，复转左中郎将。击武溪贼，至江陵，降之。[三]</p>
              <p>　　注[一]&quot;维&quot;或作&quot;缑&quot;。</p>
              <p>　　注[二]挺，解也。</p>
              <p>　　注[三]武溪，水名，在今辰州卢溪县。</p>
              <p>　　宫以谨信质朴，故常见任用。后匈奴饥疫，自相分争，帝以问宫，宫曰：&quot;愿得五千骑以立功。&quot;帝笑曰：&quot;常胜之家，难与虑敌，吾方自思之。&quot;二十七人，宫乃与杨虚侯马武上书曰：&quot;匈奴贪利，无有礼信，穷则稽首，安则侵盗，缘边被其毒痛，中国忧其抵突。[一]虏今人畜疫死，旱蝗赤地，[二]疫困之力，不当中国一郡。万里死命，县在陛下。福不再来，时或易失，[三]岂宜固守文德而堕武事乎？今命将临塞，厚县购赏，喻告高句骊、乌桓、鲜卑攻其左，发河西四郡、[四]天水、陇西羌胡击其右。如此，北虏之灭，不过数年。臣恐陛下仁恩不忍，谋臣狐疑，令万世刻石之功不立于圣世。&quot;诏报曰：&quot;黄石公记曰，'柔能制刚，弱能制强'。[五]柔者德也，刚者贼也，弱者仁之助也，强者怨之归也。故曰有德之君，以所乐乐人；</p>
              <p>　　无德之君，以所乐乐身。乐人者其乐长，乐身者不久而亡。舍近谋远者，劳而无功；舍远谋近者，逸而有终。逸政多忠臣，劳政多乱人。故曰务广地者荒，务广德者强。有其有者安，贪人有者残。残灭之政，虽成必败。今国无善政，灾变不息，[六]百姓惊惶，人不自保，而复欲远事边外乎？孔子曰：'吾恐季孙之忧，不在颛臾。'[七]且北狄尚强，而屯田警备传闻之事，恒多失实。[八]</p>
              <p>　　诚能举天下之半以灭大寇，岂非至愿；苟非其时，不如息人。&quot;自是诸将莫敢言兵事者。</p>
              <p>　　注[一]抵，触也。</p>
              <p>　　注[二]赤地，言在地之物皆尽。说苑曰：&quot;晋平公时，赤地千里。&quot;</p>
              <p>　　注[三]左传曰：&quot;大福不再。&quot;蒯通曰：&quot;时者难遇而易失也。&quot;</p>
              <p>　　注[四]谓张掖、酒泉、武威、金城也。</p>
              <p>　　注[五]即张良于下邳圯所见老父出一编书者。</p>
              <p>　　注[六]左传曰：&quot;国无善政，则自取于日月之灾。&quot;</p>
              <p>　　注[七]颛臾，鲁附庸之国。鲁卿季氏贪其土地，欲伐而兼之。时孔子弟子冉有仕于季氏，孔子责之。冉有曰：&quot;今夫颛臾固而近季氏之邑，今不取，恐为子孙之忧。&quot;孔子曰：&quot;吾恐季孙之忧，不在颛臾，而在萧墙之内也。&quot;</p>
              <p>　　注[八]公羊传曰：&quot;见者异辞，闻者异辞，传闻者异辞。&quot;</p>
              <p>　　宫永平元年卒，谥曰愍侯。子信嗣。信卒，子震嗣。震卒，子松嗣。元初四年，与母别居，国除。永宁元年，邓太后绍封松弟由为朗陵侯。</p>
              <p>　　论曰：中兴之业，诚艰难也。然敌无秦、项之强，人资附汉之思，虽怀玺纡绂，跨陵州县，[一]殊名诡号，千队为k，尚未足以为比功上烈也。至于山西既定，威临天下，[二]戎羯丧其精胆，k帅贾其余壮，[三]斯诚雄心尚武之几，先志D兵之日。[四]臧宫、马武之徒，抚呜□而W掌，志驰于伊吾之北矣。[五]光武审黄石，存包桑，[六]闭玉门以谢西域之质，卑词币以礼匈奴之使，[七]其意防盖已弘深。岂其颠沛平城之围，忍伤黥王之陈乎？[八]</p>
              <p>　　注[一]玺，解见光武纪。白虎通曰：&quot;天子朱绂，诸侯赤绂，上广一尺，下广二尺，法天一地二也，长三尺，法天地人也。&quot;董巴舆服志曰：&quot;古者上下皆有绂，所以殊贵贱也。自五霸递兴，以绂非兵服，于是去绂也。&quot;</p>
              <p>　　注[二]谓诛隗嚣、公孙述。</p>
              <p>　　注[三]羯本匈奴别部，分散居于上党、武乡、羯室，因号羯胡。此总谓戎夷耳，不指于羯也。左传曰：&quot;欲勇者，贾余余勇。&quot;</p>
              <p>　　注[四]几，会也。D，习也。先志者，乘胜之志也。</p>
              <p>　　注[五]屈原曰：&quot;抚长□兮玉珥。&quot;曹植结交篇曰：&quot;利□鸣手中。&quot;说文曰：&quot;抵，侧击也。&quot;</p>
              <p>　　注[六]周易否卦九五曰：&quot;其亡其亡，系于包桑。&quot;言圣人居天位，不可以安，常自危惧，乃是系于包桑也。包，本也，系于桑本，言其固也。</p>
              <p>　　注[七]西域传曰，建武二十一年，西域十八国俱遣子弟入侍，天子以中国初定，皆还其侍子。匈奴传曰，建武二十八年，匈奴遣使诣阙贡马及裘，乞和亲。帝报曰：&quot;单于国内虚耗，贡物裁以通礼，何必马裘？今赠缯五百匹，斩马□一。&quot;</p>
              <p>　　是卑辞币礼也。</p>
              <p>　　注[八]平城，县名，今云州定襄县。高祖七年，击韩王信，至平城，被匈奴围，七日乃解。十二年，高祖亲击淮南王黥布，在陈为流矢所中。颠沛，狼狈也，颠音丁千反。</p>
              <p>　　赞曰：吴公鸷强，实为龙骧。[一]电埽k孽，风行巴、梁。虎牙猛力，功立睢阳。宫、俊休休，是亦鹰扬。[二]</p>
              <p>　　注[一]战国策曰：&quot;廉颇为人，勇鸷而爱士。白起视瞻不转者，执志强也。&quot;骧，举也。若龙之举，言其威盛。邹阳曰：&quot;神龙骧首奋翼，则浮云出流。&quot;</p>
              <p>　　注[二]诗曰：&quot;良士休休。&quot;又曰：&quot;惟师尚父，时惟鹰扬。&quot;</p>
              <p>　　校勘记</p>
              <p>　　六七五页八行*(雒县)**[南阳]*人韩鸿据集解引洪颐\说改。按：汲本、殿本&quot;雒县&quot;作&quot;雒阳&quot;。</p>
              <p>　　六七六页七行来求食者似*(诸)**[儒]*生据汲本、殿本改。</p>
              <p>　　六七六页七行汉召*[之]*据刊误补。</p>
              <p>　　六七六页九行立骑驰环邯郸城按：汲本、殿本&quot;立&quot;作&quot;士&quot;。</p>
              <p>　　六七六页一０行及得召见按：汲本、殿本&quot;及&quot;作&quot;乃&quot;。</p>
              <p>　　六七八页九行驰白汉按：汲本、殿本&quot;驰&quot;作&quot;出&quot;。</p>
              <p>　　六七九页五行斥漳在今持乘县按：集解王先谦谓&quot;乘&quot;当作&quot;池水&quot;。校补谓乘，隋县名，属冀州武安郡，唐并入曲周，疑章怀作注时，此县尚未并省也。</p>
              <p>　　六七九页六行广年避隋炀帝讳改为永年县按；&quot;广年&quot;原斗&quot;广平&quot;，径据汲本、殿本改正。</p>
              <p>　　六七九页一二行非有仗节死义者也按：&quot;仗&quot;原斗&quot;伏&quot;，径改正。</p>
              <p>　　六八０页一行郑*(大夫)*公子突据集解引周寿昌说删，与左传合。</p>
              <p>　　六八０页三行皆大呼俱*(大)*进据刊误删。按：集解引惠栋说，谓东观记所载与此同，无&quot;大&quot;字，刊误是。</p>
              <p>　　六八０页一一行汉*(中)**[忠]*将军王常刊误谓&quot;中&quot;当作&quot;忠&quot;，今据改。</p>
              <p>　　六八０页一一行击富平获索二贼于平原按：校补引钱大昭说，谓本纪列五年二月，盖据破降二贼时言之。</p>
              <p>　　六八０页一四行斩宪事*(以)**[已]*见刘永传据殿本改。按：以已通。</p>
              <p>　　六八一页一行诸郡甲卒但坐费粮食按：汲本、殿本&quot;但&quot;作&quot;俱&quot;。</p>
              <p>　　六八一页一四行帝闻大惊让汉曰按：御览三０九引，&quot;惊&quot;下有&quot;使&quot;字。</p>
              <p>　　六八二页二行使别将*[将]*万余人劫刘尚王先谦谓&quot;将&quot;字下少一&quot;将&quot;字，则句不圆通。通鉴&quot;别将&quot;下重&quot;将&quot;字。今据补。</p>
              <p>　　六八二页七行乃分兵拒江北按：&quot;江&quot;原斗&quot;水&quot;，径改正。</p>
              <p>　　六八二页九行公还广都按：&quot;还&quot;原斗&quot;远&quot;，径改正。</p>
              <p>　　六八二页一一行汉使护军高午唐邯按：校补引钱大昭说，谓&quot;护军高午&quot;续天文志作&quot;护军将军&quot;。</p>
              <p>　　六八三页二行常*[山]*关以东据刊误补。</p>
              <p>　　六八五页五行终始倚爱之亲按：李慈铭谓终始倚爱之亲不成语，当以&quot;之&quot;字断句，&quot;亲&quot;字盖涉注文&quot;遂见亲信&quot;句而衍。</p>
              <p>　　六八五页六行周勃资朴忠而见信按：汲本、殿本&quot;资&quot;作&quot;质&quot;。</p>
              <p>　　六八七页三行麻乡县名按：集解引惠栋说，谓两汉无&quot;麻乡县&quot;，或是乡名。又引沉钦韩说，谓今徐州府砀山县西北有麻城集。</p>
              <p>　　六八七页四行然则东门名鱼门也按：集解引惠栋说，谓续志梁国睢阳有鱼门。</p>
              <p>　　六八七页五行梁丘寿按：&quot;丘&quot;原斗&quot;国&quot;，径改正。</p>
              <p>　　六八七页六行属沛郡按：&quot;沛&quot;原斗&quot;大&quot;，径改正。</p>
              <p>　　六八七页八行周大夫原伯佼之后也按：沉家本谓此注疑本风俗通姓氏篇，今左传作&quot;原伯绞&quot;。</p>
              <p>　　六八七页一四行平*(敌)**[狄]*将军庞萌据集解本改。按：校补谓&quot;狄&quot;各本皆作&quot;敌&quot;，据萌传正。</p>
              <p>　　六八七页一五行茂建亡奔董宪*[董宪]*将贲休举兰陵城降李慈铭谓&quot;董宪&quot;下当叠&quot;董宪&quot;二字。今据补。</p>
              <p>　　六八八页一行延等*(遂)*逐退刊误谓案文多一&quot;遂&quot;字，缘下有&quot;逐&quot;字误之。</p>
              <p>　　今据删。</p>
              <p>　　六八八页一一行今有此姓*(贲)*音奔据刊误删。</p>
              <p>　　六八九页八行东观记作庐亭按：汲本、殿本&quot;庐&quot;作&quot;卢&quot;，聚珍版东观记亦作&quot;卢&quot;。</p>
              <p>　　六八九页一三行进至*(满)**[蒲]*阳集解引惠栋说，谓光武纪作&quot;蒲阳&quot;，案前志中山曲逆县有蒲阳山。今据改。参阅邓禹传校勘记。</p>
              <p>　　六九０页二行使百始各自坚壁按：汲本、殿本&quot;坚&quot;下有&quot;守&quot;字。</p>
              <p>　　六九０页六行赐绛衣九百领按：王先谦谓今本东观记作&quot;三百领&quot;。</p>
              <p>　　六九一页一行盖贼起于二山因以*[为]*名据汲本、殿本补。按：汲本&quot;山&quot;作&quot;水&quot;。</p>
              <p>　　六九一页三行*(续汉书曰)*嬴县名&quot;续汉书曰&quot;四字当衍，汲本无，今据删。</p>
              <p>　　六九二页七行*(沮)**[□]*阳集解引沉钦韩说，谓&quot;沮阳&quot;当为&quot;□阳&quot;，与郦皆属南阳郡。今据改。</p>
              <p>　　六九二页七行五年将兵徇江夏按：汲本、殿本&quot;五年&quot;斗&quot;三年&quot;。</p>
              <p>　　六九二页七行钟武汲本、殿本&quot;钟&quot;作&quot;钟&quot;，注同。按：钟钟古通作。</p>
              <p>　　六九三页八行公孙述将延岑盛兵于*(沅)**[沈]*水集解引钱大昕说，谓光武纪建武十一年，臧宫与公孙述将延岑战于沈水，注引水经注&quot;沈水出广汉县，下入涪水&quot;，本或作&quot;沅水&quot;及&quot;沆水&quot;者，并非。则此&quot;沅&quot;字乃&quot;沉&quot;字之斗。</p>
              <p>　　今据改。注同。</p>
              <p>　　六九四页四行乃乘兵入小雒郭门按：王先谦谓&quot;乘兵&quot;无义，详文意当是&quot;陈兵&quot;，音近而讹也。</p>
              <p>　　六九五页九行杨虚侯马武按：&quot;杨&quot;原斗&quot;扬&quot;，径改正。</p>
              <p>　　六九五页一一行疫困之力按：校补引钱大昭说，谓&quot;之&quot;当作&quot;乏&quot;。</p>
              <p>　　六九六页一六行元初四年与母别居国除按：李慈铭谓&quot;与母别居&quot;上当脱一&quot;坐&quot;字。</p>
              <p>　　六九七页四行抚鸣□而W掌按：&quot;W&quot;原斗&quot;抵&quot;，各本同，径改正。</p>
              <p>　　六九七页一三行说文曰W侧击也&quot;W&quot;原斗&quot;抵&quot;，径改正。按：W□手氏声，与抵字音义皆殊。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='19.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='21.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
