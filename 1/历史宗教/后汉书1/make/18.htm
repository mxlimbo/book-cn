<html>
<head>
<title>后汉书卷十六　邓寇列传　第六</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="17.htm"><img src="last.gif" width="46" height="15" border="0"></a><img src="bg.gif" width="40" height="30"><a href="19.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷十六　邓寇列传　第六</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　*邓禹子训孙骘寇恂曾孙荣*
              <p>　　邓禹字仲华，南阳新野人也。年十三，能诵诗，受业长安。时光武亦游学京师，禹年虽幼，而见光武知非常人，遂相亲附。数年归家。</p>
              <p>　　及汉兵起，更始立，豪桀多荐举禹，禹不肯从。及闻光武安集河北，即杖策北渡，追及于邺。光武见之甚欢，谓曰：&quot;我得专封拜，生远来，宁欲仕乎？&quot;禹曰：&quot;不愿也。&quot;光武曰：&quot;即如是，何欲为？&quot;禹曰：&quot;但愿明公威德加于四海，禹得其尺寸，垂功名于竹帛耳。&quot;光武笑，因留宿闲语。[一]禹进说曰：&quot;更始虽都关西，今山东未安，赤眉、青犊之属，动以万数，三辅假号，往往k聚。</p>
              <p>　　更始既未有所挫，而不自听断，诸将皆庸人屈起，[二]志在财币，争用威力，朝夕自快而已，非有忠良明智，深虑远图，欲尊主安民者也。四方分崩离析，[三]</p>
              <p>　　形丝杉。明公虽建藩辅之功，犹恐无所成立。于今之计，莫如延揽英雄，务悦民心，立高祖之业，救万民之命。以公而虑天下，不足定也。&quot;光武大悦，因令左右号禹曰邓将军。常宿止于中，与定计议。</p>
              <p>　　注[一]闲，私也。</p>
              <p>　　注[二]屈音求勿反。</p>
              <p>　　注[三]论语曰：&quot;邦分崩离析。&quot;</p>
              <p>　　及王郎起兵，光武自蓟至信都，使禹发奔命，得数千人，令自将之，别攻拔乐阳。[一]从至广阿，[二]光武舍城楼上，披舆地图，指示禹曰：&quot;天下郡国如是，今始乃得其一。子前言以吾虑天下不足定，何也？&quot;禹曰：&quot;方今海内ヂ遥人思明君，犹赤子之慕慈母。古之兴者，在德薄厚，不以大小。&quot;[三]光武悦。</p>
              <p>　　时任使诸将，多访于禹，禹每有所举者，皆当其才，光武以为知人。使别将骑，与盖延等击铜马于清阳。延等先至，战不利，还保城，为贼所围。禹遂进与战，破之，生获其大将。从光武追贼至*(满)**[蒲]*阳，连大克获，北州略定。</p>
              <p>　　注[一]乐阳，县名，属常山郡。</p>
              <p>　　注[二]东观记曰：&quot;上率禹等击王郎横野将军刘奉，大破之。上过禹营，禹进炙鱼，上餐啖，劳勉吏士，威严甚厉。皆窃言'刘公真天人也'。&quot;</p>
              <p>　　注[三]史记苏秦说赵王曰：&quot;尧无三夫之分，舜无咫尺之地，禹无百人之聚，汤p武之士不过三千，立为天子，诚得其道也。&quot;</p>
              <p>　　及赤眉西入关，更始使定国上公王匡p襄邑王成丹p抗威将军刘均及诸将，分据河东p弘农以拒之。赤眉大集，王匡等莫能当。光武筹赤眉必破长安，欲乘g并关中，而方自事山东，未知所寄，以禹沉深有大度，故授以西讨之略。乃拜为前将军持节，中分麾下精兵二万人，遣西入关，令自选偏裨以下可与俱者。于是以韩歆为军师，李文p李春p程虑为祭酒，[一]冯治积弩将军，樊崇为骁骑将军，宗歆为车骑将军，邓寻为建威将军，耿欣为赤眉将军，左于为军师将军，引而西。</p>
              <p>　　注[一]&quot;虑&quot;字或为&quot;宪&quot;字。</p>
              <p>　　建武元年正月，禹自箕关将入河东，[一]河东都尉守关不开，禹攻十日，破之，获辎重千余乘。进围安邑，数月未能下。更始大将军樊参将数万人，度大阳欲攻禹，[二]禹遣诸将逆击于解南，大破之，斩参首。[三]于是王匡p成丹p刘均等合军十余万，复共击禹，禹军不利，樊崇战死。会日暮，战罢，军师韩歆及诸将见兵艘汛荩皆劝禹夜去，禹不听。明日癸亥，匡等以六甲穷日不出，禹因得更理兵勒。明旦，匡悉军出攻禹，禹令军中无得妄动；既至营下，因传发诸将鼓而并进，大破之。匡等皆弃军亡走，禹率轻骑急追，获刘均及河东太守杨宝p持节中郎将弭强，皆斩之，收得节六，印绶五百，兵器不可胜数，遂定河东。承制拜李文为河东太守，悉更置属县令长以镇抚之。是月，光武即位于z，使使者持节拜禹为大司徒。策曰：&quot;制诏前将军禹：深执忠孝，与朕谋谟帷幄，决胜千里。[四]孔子曰：'自吾有回，门人日亲。'[五]斩将破军，平定山西，功尤着。百姓不亲，五品不训，汝作司徒，敬敷五教，五教在宽。[六]今遣奉车都尉授印绶，封为A侯，食邑万户。敬之哉！&quot;[七]禹时年二十四。</p>
              <p>　　注[一]箕关在今王屋县东。</p>
              <p>　　注[二]大阳，县，属河东郡。前书音义曰：&quot;大河之阳。&quot;春秋：&quot;秦伯伐晋，自茅津济。&quot;杜预云：&quot;河东大阳县也。&quot;</p>
              <p>　　注[三]解，县，属河东郡，故城在今蒲州桑泉县东南也。</p>
              <p>　　注[四]高祖曰：&quot;运策帷幄之中，决胜千里之外，吾不如子房。&quot;</p>
              <p>　　注[五]史记曰，颜回年二十九，发白，早死，孔子哭之恸，曰&quot;自吾有回，门人益亲&quot;也。</p>
              <p>　　注[六]五品，五常也：父义，母慈，兄友，弟恭，子孝。言五常之教务在宽也。</p>
              <p>　　注[七]A，县，*(今)*属南阳郡，故城在*[今]*襄州谷城县东北。</p>
              <p>　　遂渡汾阴河，入夏阳。更始中郎将左辅都尉公乘歙，[一]引其十万，与左冯翊兵共拒禹于衙，[二]禹复破走之，而赤眉遂入长安。是时三辅连覆败，赤眉所过残贼，百姓不知所归。闻禹乘胜独克而师行有纪，[三]皆望风相携负以迎军，降者日以千数，号百万。禹所止辄停车住节，[四]以劳来之，父老童f，垂发戴白，[五]满其车下，莫不感悦，于是名震关西。帝嘉之，数赐书锩馈</p>
              <p>　　注[一]左辅即左冯翊也。三辅皆有都尉。</p>
              <p>　　注[二]衙，县名，属左冯翊，解见安纪。</p>
              <p>　　注[三]纪，纲纪也。言有条贯而不残暴。</p>
              <p>　　注[四]住或作柱。</p>
              <p>　　注[五]垂发，童幼也。戴白，父老也。</p>
              <p>　　诸将豪杰皆劝禹径攻长安。禹曰：&quot;不然。今吾虽多，能战者少，前无可仰之积，[一]后无转馈之资。赤眉新拔长安，财富充实，锋锐未可当也。夫盗贼k居，无终日之计，财谷虽多，变故万端，宁能坚守者也？上郡p北地p安定三郡，土广人稀，饶谷多畜，吾且休兵北道，就彻养士，以观其弊，乃可图也。&quot;</p>
              <p>　　于是引军北至找亍[二]禹所到，击破赤眉别将诸营保，郡邑皆开门归附。西河太守宗育遣子奉檄降，禹遣诣京师。[三]</p>
              <p>　　注[一]仰犹恃也，音鱼向反。</p>
              <p>　　注[二]找兀县，属右扶风，故城在今豳州三水县东北。找糗鳌</p>
              <p>　　注[三]京师谓洛阳也。公羊传曰：&quot;天子所居曰京师。&quot;</p>
              <p>　　帝以关中未定，而禹久不进兵，下□曰：&quot;司徒，尧也；亡贼，桀也。长安吏人，遑遑无所依归。宜以时进讨，镇慰西京，系百姓之心。&quot;禹犹执前意，乃分遣将军别攻上郡诸县，更征兵引谷，归至大要。[一]遣冯蜘p宗歆守找亍６人争权相攻，炙焐膘В因反击禹，禹遣使以闻*(帝)*。帝问使人：&quot;炙亲爱为谁&quot;，对曰：&quot;护军黄防。&quot;帝度蜘p防不能久和，执必相忤，因报禹曰：&quot;缚冯终撸必黄防也。&quot;乃遣尚书宗广持节降之。后月余，防果执郑将其归罪。更始诸将王匡p胡殷*(成丹)*等皆诣广降，与共东归。至安邑，道欲亡，广悉斩之。种谅逖簦赦不诛。</p>
              <p>　　注[一]大要，县名，属北地郡。</p>
              <p>　　二年春，遣使者更封禹为梁侯，食四县。时赤眉西走扶风，禹乃南至长安，军昆明池，大飨士卒。率诸将斋戒，择吉日，修礼谒祠高庙，收十一帝神主，遣使奉诣洛阳，因循行园陵，为置吏士奉守焉。</p>
              <p>　　禹引兵与延岑战于蓝田，不克，复就谷云阳。汉中王刘嘉诣禹降。嘉相李宝倨慢无礼，禹斩之。宝弟收宝部曲击禹，杀将军耿欣。自冯址春螅禹威稍损，又乏食，归附者离散。而赤眉复还入长安，禹与战，败走，至高陵，军士饥饿*(者)*，皆食枣菜。帝乃征禹还，□曰：&quot;赤眉无谷，自当来东，吾折捶笞之，非诸将忧也。无得复妄进兵。&quot;禹X于受任而功不遂，数以饥卒徼战，辄不利。</p>
              <p>　　三年春，与车骑将军邓弘击赤眉，遂为所败，皆死散。事在冯异传。独与二十四骑还诣宜阳，谢上大司徒p梁侯印绶。有诏归侯印绶。数月，拜右将军。</p>
              <p>　　延岑自败于东阳，遂与秦丰合。四年春，复寇顺阳闲。遣禹护复汉将军邓晔p辅汉将军于匡，击破岑于邓；追至武当，复破之。岑奔汉中，余党悉降。</p>
              <p>　　十三年，天下平定，诸功臣皆增户邑，定封禹为高密侯，食高密p昌安p夷安p淳于四县。[一]帝以禹功高，封弟宽为明亲侯。其后左右将军官罢，[二]以特进奉朝请。禹内文明，笃行淳备，事母至孝。天下既定，常欲远名恕Ｓ凶邮三人，各使守一。修整闺门，教养子孙，皆可以为后世法。资用国邑，不修产利。帝益重之。中元元年，复行司徒事。从东巡狩，封岱宗。</p>
              <p>　　注[一]高密，国名，今密州县也。昌安p夷安并属高密国。昌安故城在今密州安丘县外城也。夷安故城在今密州高密县外城也。淳于，县名，属北海郡，故城在今密州安丘县东北也。</p>
              <p>　　注[二]续汉志曰&quot;前后左右将军皆主征伐，事讫皆罢&quot;也。</p>
              <p>　　显宗即位，以禹先帝元功，拜为太傅，进见东向，甚见尊宠。[一]居岁余，寝疾。帝数自临问，以子男二人为郎。永平元年，年五十七薨，谥曰元侯。</p>
              <p>　　注[一]臣当北面，尊如宾，故令东向。</p>
              <p>　　帝分禹封为三国：长子震为高密侯，袭为昌安侯，珍为夷安侯。</p>
              <p>　　禹少子鸿，好筹策。永平中，以为小侯。引入与议边事，帝以为能，拜将兵长史，率五营士屯e门。肃宗时，为度辽将军。永元中，与大将军窦宪俱出击匈奴，有功，征行车骑将军。</p>
              <p>　　出塞追畔胡逢侯，坐逗留，下狱死。</p>
              <p>　　高密侯震卒，子干嗣。干尚显宗女沁水公主。永元十四年，阴皇后巫蛊事发，干从兄奉以后舅被诛，干从坐，国除。元兴元年，和帝复封干本国，拜侍中。</p>
              <p>　　干卒，子成嗣。成卒，子锼谩锷邪驳勖梦枰醭す主，桓帝时为少府。镒洌长子某嗣。少子昌袭母爵为舞阴侯，拜黄门侍郎。</p>
              <p>　　昌安侯袭嗣子藩，亦尚显宗女平匠す主，[一]和帝时为侍中。</p>
              <p>　　注[一]平剑县名，属河内郡，故城在今怀州武德县西。</p>
              <p>　　夷安侯珍子康，少有操行。兄良袭封，无后，永初六年，绍封康为夷安侯。时诸绍封者皆食故国半租，康以皇太后戚属，独三分食二，以侍祠侯[一]为越骑校尉。康以太后久临朝政，宗门盛满，数上书长乐宫谏争，宜崇公室，自损私权，言甚切至。太后不从。康心怀畏惧，永宁元年，遂谢病不朝。太后使内侍者问之。时宫人出入，多能有所毁誉，其中耆宿皆称中大人。所使者乃康家先婢，亦自通中大人。康闻，诟之[二]曰：&quot;汝我家出，亦敢尔邪！&quot;婢怨恚，还说康诈疾而言不逊。太后大怒，遂免康官，遣归国，绝属籍。及从兄骘诛，[三]</p>
              <p>　　安帝征康为侍中。顺帝立，为太仆，有方正称，名重朝廷。以病免，加位特进。</p>
              <p>　　阳嘉三年卒，谥曰义侯。</p>
              <p>　　注[一]汉官仪曰：&quot;诸侯功德优盛，朝廷所敬者，位特进，在三公下；其次朝侯，在九卿下；其次侍祠侯；其次下土小国侯，以肺腑亲公主子孙，奉坟墓于京师，亦随时朝见，是为隈诸侯也。&quot;康，太后从兄，以亲侍祀得绍封也。</p>
              <p>　　注[二]诟，骂也，音许遘反。</p>
              <p>　　注[三]骘音质。</p>
              <p>　　论曰：夫变通之世，君臣相择，[一]斯最作事谋始之几也。[二]邓公嬴粮徒步，触纷乱而赴光武，[三]可谓识所从会矣。于是中分麾下之军，以临山西之隙，至使关河响动，怀赴如归。功虽不遂，而道亦弘矣！及其威损找兀兵散宜阳，褫龙章于终朝，就侯服以卒岁，[四]荣悴交而下无二色，进退用而上无猜情，使君臣之美，后世莫窥其闲，不亦君子之致为乎！</p>
              <p>　　注[一]家语孔子曰：&quot;君择臣而任之，臣亦择君而事之。&quot;</p>
              <p>　　注[二]几者，事之微也。易讼卦曰&quot;君子以作事谋始&quot;也。</p>
              <p>　　注[三]方言曰：&quot;嬴，檐。&quot;</p>
              <p>　　注[四]褫音直纸反，又敕纸反。龙章，衮龙之服也。谓禹为赤眉所败，上司徒印绶也。易讼卦曰：&quot;或锡之Q带，终朝三褫之。&quot;</p>
              <p>　　训字平叔，禹第六子也。少有大志，不好文学，禹常非之。显宗即位，初以为郎中。训乐施下士，士大夫多归之。[一]</p>
              <p>　　注[一]东观记曰：&quot;训谦恕下士，无贵贱见之如旧，朋友子往来门内，视之如子，有过加鞭扑之教。太医皮巡从猎上林还，暮宿殿门下，寒疝病发。时训直事，闻巡声，起往问之，巡曰：'冀得火以熨背。'训身至太官门为求火，不得，乃以口嘘其背，复呼同庐郎共更嘘，至朝遂愈也。&quot;</p>
              <p>　　永平中，理沱p石臼河，从都虑至羊肠仓，[一]欲令通漕。[二]太原吏人苦役，连年无成，转运所经三百八十九隘，[三]前后没溺死者不可胜g。建初三年，拜训谒者，使监领其事。训考量隐括，[四]知大功难立，具以上言。肃宗从之，遂罢其役，更用驴辇，岁省费亿万计，全活徒士数千人。</p>
              <p>　　注[一]郦元水经注云，汾阳故城，积粟所在，谓之羊肠仓，在晋阳西北，石□萦委，若羊肠焉，故以为名。今岚州界羊肠阪是也。石臼河解见*(明)**[章]*纪。</p>
              <p>　　注[二]水运曰漕。</p>
              <p>　　注[三]隘音乙卖反。</p>
              <p>　　注[四]隐审量括之也。孙卿子曰：&quot;拘木必待隐括蒸揉然后直&quot;也。拘音H，谓曲者也。</p>
              <p>　　会上谷太守任兴欲诛赤沙乌桓，*[乌桓]*怨恨谋反，诏训将黎阳营兵屯狐奴，以防其变。[一]训抚接边民，为幽部所归。六年，迁护乌桓校尉，黎阳故人多携将老幼，乐随训徙边。[二]鲜卑闻其威恩，皆不敢南近塞下。[三]八年，舞阴公主子梁扈有罪，训坐私与扈通书，征免归闾里。[四]</p>
              <p>　　注[一]汉官仪曰：&quot;中兴以幽p冀p并州兵克定天下，故于黎阳立营，以谒者监之。&quot;狐奴，县，属渔阳郡也。</p>
              <p>　　注[二]东观记曰：&quot;训故吏最贫羸者举国，念训常所服药北州少乏，又知训好青泥封书，从黎阳步推鹿车于洛阳市药，还过赵国易阳，并载青泥一*(幞)**[]*，至上谷遗训。其得人心如是。&quot;</p>
              <p>　　注[三]东观记曰：&quot;吏士常大病疟，转易至数十人，训身为煮汤药，咸得平愈。</p>
              <p>　　其无妻者，为适配偶。&quot;</p>
              <p>　　注[四]东观记曰：&quot;燕人思慕，为之作歌也。&quot;</p>
              <p>　　元和三年，卢水胡反畔，以训为谒者，乘传到武威，拜张掖太守。</p>
              <p>　　章和二年，护羌校尉张纡诱诛烧当种羌迷吾等，由是诸羌大怒，谋欲报怨，朝廷忧之。公卿举训代纡为校尉。诸羌激忿，遂相与解仇结婚，交质盟诅，[一]</p>
              <p>　　四万余人，期冰合度河攻训。先是小月氏胡分居塞内，胜兵者二三千骑，皆勇健富强，每与羌战，常以少制多。虽首施两端，[二]汉亦时收其用。时迷吾子迷唐，别与武威种羌合兵万骑，来至塞下，未敢攻训，先欲胁月氏胡。训拥卫稽故，令不得战。[三]议者咸以羌胡相攻，县官之利，以夷伐夷，不宜禁护。</p>
              <p>　　训曰：&quot;不然。今张纡失信，羌大动，经常屯兵，不下二万，转运之费，空竭府帑，[四]凉州吏人，命县丝发。原诸胡所以难得意者，皆恩信不厚耳。今因其迫急，以德怀之，庶能有用。&quot;遂令开城及所居园门，悉驱k胡妻子内之，严兵守卫。羌掠无所得，[五]又不敢逼诸胡，因即解去。由是湟中诸胡[六]皆言&quot;汉家常欲□我曹，今邓使君待我以恩信，开门内我妻子，乃得父母&quot;。咸欢喜叩头曰：&quot;唯使君所命。&quot;训遂抚养其中少年勇者数百人，以为义从。</p>
              <p>　　注[一]郑玄注周礼云：&quot;大事曰盟，小事曰诅。&quot;</p>
              <p>　　注[二]首施犹首鼠也。</p>
              <p>　　注[三]稽故谓稽留事故也。东观记&quot;稽故&quot;字作&quot;诸故&quot;也。</p>
              <p>　　注[四]说文曰：&quot;帑，金帛所藏。&quot;音它莽反。</p>
              <p>　　注[五]掠，劫夺也。</p>
              <p>　　注[六]湟中，月氏胡所居，今鄯州湟水县也。</p>
              <p>　　羌胡俗耻病死，每病临困，辄以刃自刺。训闻有困疾者，辄拘持缚束，不与兵刃，使医药疗之，愈者非一，小大莫不感悦。于是赏赂诸羌种，使相招诱。迷唐伯父号吾乃将其母及种人八百户，自塞外来降。训因发湟中秦、胡、羌兵四千人，出塞掩击迷唐于写谷，[一]斩首虏六百余人，得马牛羊万余头。迷唐乃去大、小榆，[二]居颇岩谷，悉破散。其春，复欲归故地就田业，训乃发湟中六千人，令长史任尚将之，缝革为船，置于u上以度河，[三]掩击迷唐庐落大豪，多所斩获。复追逐奔北，会尚等夜为羌所攻，于是义从羌胡并力破之，斩首前后一千八百余级，获生口二千人，马牛羊三万余头，一种殆尽。[四]迷唐遂收其余部，远徙庐落，西行千余里，诸附落小种皆背畔之。烧当豪帅东号稽颡归死，[五]余皆款塞纳质。于是绥接归附，威信大行。遂罢屯兵，各令归郡。唯置弛刑徒二千余人，分以屯田，为贫人耕种，修理城郭坞壁而已。</p>
              <p>　　注[一]东观记*(曰)*&quot;写&quot;作&quot;e&quot;。</p>
              <p>　　注[二]两谷名也，见西羌传。</p>
              <p>　　注[三]u，木筏也，音步佳反。</p>
              <p>　　注[四]一种谓迷唐也。</p>
              <p>　　注[五]东号，羌名。</p>
              <p>　　永元二年，大将军窦宪将兵镇武威，宪以训晓羌胡方略，上求俱行。训初厚于马氏，不为诸窦所亲，及宪诛，故不离其祸。[一]</p>
              <p>　　注[一]离，遭也。</p>
              <p>　　训虽宽中容，而于闺门甚严，兄弟莫不敬惮，诸子进见，未尝赐席接以温色。</p>
              <p>　　四年冬，病卒官，时年五十三。吏人羌胡爱惜，旦夕临者日数千人。戎俗父母死，耻悲泣，皆骑马歌呼。至闻训卒，莫不吼号，或以刀自割，又刺杀其犬马牛羊，日&quot;邓使君已死，我曹亦俱死耳&quot;。前乌桓吏士皆奔走道路，[一]至空城郭。吏执不听，以状白校尉徐B。B叹息曰：&quot;此义也。&quot;[二]乃释之。遂家家为训立祠，每有疾病，辄此请祷求福。</p>
              <p>　　注[一]训前任乌桓校尉时吏士也。</p>
              <p>　　注[二]B音于建反。</p>
              <p>　　元兴元年，和帝以训皇后之父，使谒者持节至训墓，赐策追封，谥曰平寿敬侯。</p>
              <p>　　[一]中宫自临，百官大会。</p>
              <p>　　注[一]平寿，县，属北海郡，故城在今青州北海县。</p>
              <p>　　训五子：骘，京，悝，弘，阊。[一]</p>
              <p>　　注[一]悝音口回反。</p>
              <p>　　骘字昭伯，[一]少辟大将军窦宪府。及女弟为贵人，骘兄弟皆除郎中。及贵人立，是为和熹皇后。骘三迁虎贲中郎将，京、悝、弘、阊皆黄门侍郎。京卒于官。延平元年，拜骘车骑将军、仪同三司。*[仪同三司]*始自骘也。悝虎贲中郎将，弘、阊皆侍中。</p>
              <p>　　注[一]东观记&quot;骘&quot;作&quot;陟&quot;。</p>
              <p>　　殇帝崩，太后与骘等定策立安帝，悝迁城门校尉，弘虎贲中郎将。自和帝崩后，骘兄弟常居禁中。骘谦逊不欲久在内，连求还第，岁余，太后乃许之。</p>
              <p>　　永初元年，封骘上蔡侯，悝叶侯，弘西平侯，[一]阊西华侯，[二]食邑各万户。</p>
              <p>　　骘以定策功，增邑三千户。骘等辞让不获，遂逃避使者，闲关诣阙，[三]上疏自陈曰：&quot;臣兄弟污瑁无分可采，[四]过以外戚，遭值明时，[五]托日月之末光，被云雨之渥泽，[六]并统列位，光昭当世。不能宣赞风美，补助清化，诚X诚惧，无以处心。陛下躬天然之姿，体仁圣之德，遭国不造，仍离大忧，[七]</p>
              <p>　　开日月之明，运独断之虑，援立皇统，奉承大宗。圣策定于神心，休烈垂于不朽，本非臣等所能万一，而猥推嘉美，并享大封，[八]伏闻诏书，惊惶X怖。</p>
              <p>　　追观前世倾覆之诫，[九]退自惟念，不寒而栗。[一０]臣等虽无逮及远见之虑，犹有庶几戒惧之情。常母子兄弟，内相□厉，冀以端畏慎，一心奉戴，上全天恩，下完性命。刻骨定分，有死无二。终不敢横受爵土，以增罪累。惶窘征营，昧死陈乞。&quot;太后不听。骘频上疏，至于五六，乃许之。</p>
              <p>　　注[一]西平，县，属汝南郡，故城在今豫州郾城县南。</p>
              <p>　　注[二]西华，县，属汝南郡也。</p>
              <p>　　注[三]闲关犹崎岖也。</p>
              <p>　　注[四]言无分寸可收采也。</p>
              <p>　　注[五]过，误也。</p>
              <p>　　注[六]易曰：&quot;夫圣人者，与天地合其德，日月齐其明。&quot;又云&quot;云行雨施，天下平&quot;也。</p>
              <p>　　注[七]造，成也。仍，频也。大忧，和帝、殇帝崩。</p>
              <p>　　注[八]猥，曲也。</p>
              <p>　　注[九]前代外戚上官安、霍禹之属，皆被诛戮也。</p>
              <p>　　注[一０]惟，思也。不寒而栗，言恐惧也。前书曰&quot;义纵为定襄太守，郡中不寒而栗&quot;也。</p>
              <p>　　其夏，凉部畔羌摇荡西州，朝廷忧之。于是诏骘将左右羽林、北军五校士及诸部兵击之，车驾幸平乐观饯送。骘西屯汉阳，使征西校尉任尚、从事中郎司马钧与羌战，大败。时以转输疲弊，百姓苦役。冬，征骘班师。[一]朝廷以太后故，遣五官中郎将迎拜骘为大将军。军到河南，使大鸿胪亲迎，中常侍赍牛酒郊劳，王、主以下候望于道。既至，大会k臣，赐束帛乘马，[二]宠灵显赫，光震都鄙。</p>
              <p>　　注[一]班，还也。</p>
              <p>　　注[二]驷马曰乘。</p>
              <p>　　时遭元二之灾，[一]人士荒饥，死者相望，盗贼k起，四夷侵畔。骘等崇节俭，罢力役，推进天下贤士何熙、q讽、[二]羊浸、李合、陶敦等列于朝廷，辟杨震、朱宠、陈禅置之幕府，故天下复安。</p>
              <p>　　注[一]臣贤案：元二即元元也，古书字当再读者，即于上字之下为小&quot;二&quot;字，言此字当两度言之。后人不晓，遂读为元二，或同之阳九，或附之百六，良由不悟，致斯乖舛。今岐州石鼓铭，凡重言者皆为&quot;二&quot;字，明验也。</p>
              <p>　　注[二]q，姓也，音丁外反，又音丁活反。</p>
              <p>　　四年，母新野君寝病，骘兄弟并上书求还侍养。太后以阊最少，孝行尤着，特听之，赐安车驷马。及新野君薨，骘等复乞身行服，章连上，太后许之。骘等既还里第，并居次。阊至孝骨立，有闻当时。及服阕，诏喻骘还辅朝政，更授前封。骘等叩头固让，乃止，于是并奉朝请，位次在三公下，特进、侯上。[一]</p>
              <p>　　其有大议，乃诣朝堂，与公卿参谋。</p>
              <p>　　注[一]在特进及列侯之上。</p>
              <p>　　元初二年，弘卒。太后服齐衰，帝丝麻，并宿幸其第。弘少治欧阳尚书，授帝禁中，[一]诸儒多归附之。初疾病，遗言悉以常服，不得用锦衣玉匣。有司奏赠弘骠骑将军，位特进，封西平侯。太后追思弘意，不加赠位衣服，但赐钱千万，布万匹，骘等复辞不受。诏大鸿胪持节，即弘殡封子广德为西平侯。将葬，有司复奏发五营轻车骑士，礼仪如霍光故事，[二]太后皆不听，但白盖双骑，门生挽送。[三]后以帝师之重，分西平之都乡封广德弟甫德为都乡侯。四年，又封京子黄门侍郎珍为阳安侯，邑三千五百户。</p>
              <p>　　注[一]欧阳生字和伯，千乘人，事伏生，武帝时人。</p>
              <p>　　注[二]霍光薨，宣帝遣太中大夫、侍御史持节护丧事，中二千石修莫府，上赐玉衣、梓宫、便房、黄肠题凑、dc车、黄屋左纛，轻车材官五校士以送葬也。</p>
              <p>　　注[三]白盖车也。</p>
              <p>　　五年，悝、阊相继并卒，皆遗言薄葬，不受爵赠，太后并从之。乃封悝子广宗为叶侯，阊子忠为西华侯。</p>
              <p>　　自祖父禹教训子孙，皆遵法度，深戒窦氏，[一]检□宗族，阖门静居。[二]骘子侍中凤，尝与尚书郎张龛书，属郎中马融宜在台阁。又中郎将任尚尝遗凤马，后尚坐断盗军彻，槛车征诣廷尉，[三]凤惧事泄，先自首于骘。骘畏太后，遂髡妻及凤以谢，天下称之。</p>
              <p>　　注[一]章帝窦皇后，窦勋女，祖穆及叔父俱尚主。穆交通轻薄，属托郡县，干乱政化，后并坐怨望谋不轨被诛，故邓氏深引为诫也。</p>
              <p>　　注[二]阖，闭也。</p>
              <p>　　注[三]槛车谓以板四周为槛，无所见。</p>
              <p>　　建光元年，太后崩，未及大敛，帝复申前命，封骘为上蔡侯，位特进。帝少号聪敏，及长多不德，而乳母王圣见太后久不归政，虑有废置，常与中黄门李闰候伺左右。及太后崩，宫人先有受罚者，怀怨恚，因诬告悝、弘、阊先从尚书邓访取废帝故事，谋立平原王得。[一]帝闻，追怒，令有司奏悝等大逆无道，遂废西平侯广德、叶侯广宗、西华侯忠、阳安侯珍、都乡侯甫德皆为庶人。骘以不与谋，但免特进，遣就国。宗族皆免官归故郡，没入骘等赀财田宅，徙邓访及家属于远郡。郡县逼迫，广宗及忠皆自杀。又徙封骘为罗侯，[二]骘与子凤并不食而死。骘从弟河南尹豹、度辽将军舞阳侯遵、将作大匠畅皆自杀，唯广德兄弟以母阎后戚属得留京师。</p>
              <p>　　注[一]和帝长子平原王胜无嗣，邓太后立乐安王垄子得为平原王。</p>
              <p>　　注[二]罗，县，属长沙*(国)**[郡]*。</p>
              <p>　　大司农朱宠痛骘无罪遇祸，乃肉袒舆榇，[一]上疏追讼骘曰：&quot;伏惟和熹皇后圣善之德，为汉文母。[二]兄弟忠孝，同心忧国，宗庙有主，王室是赖。[三]功成身退，让国逊位，历世外戚，无与为比。当享积善履谦之佑，[四]而横为宫人单辞所陷。利口倾险，反乱国家，罪无申证，[五]狱不讯鞠，[六]遂令骘等罹此酷滥。一门七人，并不以命，[七]尸骸流离，怨魂不反，逆天感人，率土丧气。宜收还次，宠树遗孤，奉承血祀，以谢亡灵。&quot;[八]宠知其言切，自致廷尉，诏免官归田里。庶多为骘称枉，帝意颇悟，乃谴让州郡，[九]还葬洛阳北芒旧茔，公卿皆会丧，莫不悲伤之。诏遣使者祠以中牢，诸从昆弟皆归京师。及顺帝即位，追感太后恩训，□骘无辜，乃诏宗正复故大将军邓骘宗亲内外，朝见皆如故事。除骘兄弟子及门从十二人悉为郎中，擢朱垄为太尉，录尚书事。</p>
              <p>　　注[一]榇，亲身棺也。</p>
              <p>　　注[二]诗凯风曰：&quot;母氏圣善。&quot;文母，文王之母大任也。言太后有圣智之善，比于文母也。</p>
              <p>　　注[三]殇帝崩，太后与骘定立安帝，故曰是赖。</p>
              <p>　　注[四]易曰：&quot;积善之家，必有余庆。&quot;又曰：&quot;鬼神害盈而福谦。&quot;</p>
              <p>　　注[五]申，明白也。</p>
              <p>　　注[六]讯，问也。鞠，穷也。</p>
              <p>　　注[七]七人谓骘从弟豹、遵、畅，骘子凤，凤从弟广宗、忠也。</p>
              <p>　　注[八]血祀谓祭庙杀牲取血以告神也。</p>
              <p>　　注[九]以逼迫广宗等故也。</p>
              <p>　　宠字仲威，京兆人，初辟骘府，稍迁颍川太守，治理有声。及拜太尉，封安乡侯，甚加优礼。</p>
              <p>　　广德早卒。甫德更召征为开封令。学传父业。丧母，遂不仕。</p>
              <p>　　阊妻耿氏有节操，痛邓氏诛废，子忠早卒，乃养河南尹豹子嗣为阊后。耿氏教之书学，遂以通博称。永寿中，与伏无忌、延笃著书东观，官至屯骑校尉。</p>
              <p>　　禹曾孙香*(子)**[之]*女为桓帝后，帝又绍封度辽将军遵子万世为南乡侯，拜河南尹。及后废，万世下狱死，其余宗亲皆复归故郡。</p>
              <p>　　邓氏自中兴后，累世宠贵，凡侯者二十九人，公二人，大将军以下十三人，中二千石十四人，列校二十二人，州牧、郡守四十八人，其余侍中、将、大夫、郎、谒者不可胜数，东京莫与为比。</p>
              <p>　　论曰：汉世外戚，自东、西京十有余族，[一]非徒豪横盈极，自取灾故，必于贻衅后主，以至颠败者，其数有可言焉。[二]何则？恩非己结，而权已先之；[三]</p>
              <p>　　情疏礼重，而枉性图之；[四]来垄方授，地既害之；[五]隙开诵唬谗亦胜之。</p>
              <p>　　[六]悲哉！骘、悝兄弟，委远时柄，忠劳王室，而终莫之免，斯乐生所以泣而辞燕也！[七]</p>
              <p>　　注[一]高帝吕后、昭帝上官后、宣帝霍后、成帝赵后、平帝王后、章帝窦后、和帝邓后、安帝阎后、桓帝窦后、顺帝梁后、灵帝何后等家，或以贵盛骄奢，或以摄位权重，皆以盈极被诛也。</p>
              <p>　　注[二]后主谓嗣君也。言外戚握权者，当先帝时或容免祸，必贻罪衅于嗣君，以至倾覆。数犹理也，其致败之理可得言焉。</p>
              <p>　　注[三]言外戚之家，承隆宠于先帝，不结恩于后主，故权势先在其身也。</p>
              <p>　　注[四]图，谋也。其人既居权要，礼数不可不重，故后主枉其本性与之图谋政事，非心所好也。</p>
              <p>　　注[五]后来宠者，方欲授之要职，而先代权臣见居其地，必须除旧方得授新，是地既害之也。</p>
              <p>　　注[六]君臣有隙，上下离心，则权宠之人形势渐谢，于是谗人构会，寻亦胜也。</p>
              <p>　　注[七]乐毅忠于燕昭王，其子惠王立而疑乐毅，乐毅惧而奔赵。赵王谓乐毅曰：</p>
              <p>　　&quot;燕力竭于齐，其主信谗，国人不附，其可图乎？&quot;毅伏而垂涕曰：&quot;臣事昭王，犹事大王也。臣若获戾于它国，没身不忍谋赵徒隶，况其后嗣乎！&quot;事见古史考。</p>
              <p>　　寇恂字子翼，上谷昌平人也，世为着姓。恂初为郡功曹，太守耿况甚重之。</p>
              <p>　　王莽败，更始立，使使者徇郡国，曰&quot;先降者复爵位&quot;。恂从耿况迎使者于界上，况上印绶，使者纳之，一宿无还意。恂勒兵入见使者，就请之。使者不与，曰：</p>
              <p>　　&quot;天王使者，功曹欲胁之邪？&quot;恂曰：&quot;非敢胁使君，[一]窃伤计之不详也。今天下初定，国信未宣，使君建节衔命，以临四方，郡国莫不延颈倾耳，望风归命。今始至上谷而先堕大信，[二]沮向化之心，生离畔之隙，将复何以号令它郡乎？且耿府君在上谷，久为吏人所亲，今易之，得贤则造次未安，不贤则q更生乱。为使君计，莫若复之以安百姓。&quot;使者不应，恂叱左右以使者命召况。</p>
              <p>　　况至，恂进取印绶带况。使者不得已，乃承制诏之，况受而归。</p>
              <p>　　注[一]君者，尊之称也。</p>
              <p>　　注[二]堕，毁也。</p>
              <p>　　及王郎起，遣将徇上谷，急况发兵。恂与门下掾闵业共说况曰：&quot;邯郸拔起，难可信向。[一]昔王莽时，所难独有刘伯升耳。今闻大司马刘公，伯升母弟，尊贤下士，士多归之，可攀附也。&quot;况曰：&quot;邯郸方盛，力不能独拒，如何？&quot;恂对曰：&quot;今上谷完实，控弦万骑，举大郡之资，可以详择去就。恂请东约渔阳，齐心合，邯郸不足图也。&quot;况然之，乃遣恂到渔阳，结谋彭宠。恂还，至昌平，袭击邯郸使者，杀之，夺其军，遂与况子m等俱南及光武于广阿。拜恂为偏将军，号承义侯，从破k贼。数与邓禹谋议，禹奇之，因奉牛酒共交欢。</p>
              <p>　　注[一]拔，卒也。</p>
              <p>　　光武南定河内，而更始大司马朱鲔等盛兵据洛阳。又并州未安，光武难其守，[一]</p>
              <p>　　问于邓禹曰：&quot;诸将谁可使守河内者？&quot;禹曰：&quot;昔高祖任萧何于关中，无复西顾之忧，所以得专精山东，终成大业。今河内带河为固，户口殷实，北通上党，南迫洛阳。寇恂文武备足，有牧人御之才，非此子莫可使也。&quot;乃拜恂河内太守，行大将军事。光武谓恂曰：&quot;河内完富，吾将因是而起。昔高祖留萧何镇关中，吾今委公以河内，坚守转运，给足军粮，率厉士马，防遏它兵，勿令北度而已。&quot;光武于是复北征燕、代。恂移书属县，讲兵肄射，[二]伐淇园之竹，为矢百余万，[三]养马二千匹，收租四百万斛，转以给军。</p>
              <p>　　注[一]非其人不可，故难之。</p>
              <p>　　注[二]肄，习也。</p>
              <p>　　注[三]前书音义曰&quot;淇园，卫之苑，多竹筱&quot;也。</p>
              <p>　　朱鲔闻光武北而河内孤，使讨难将军苏茂、副将贾强将兵三万余人，度巩河攻温。[一]檄书至，恂即勒军驰出，并移告属县，发兵会于温下。军吏皆谏曰：&quot;今洛阳兵度河，前后不绝，宜待军毕集，乃可出也。&quot;恂曰：&quot;温，郡之藩蔽，失温则郡不可守。&quot;遂驰赴之。旦日合战，而偏将军冯异遣救及诸县兵适至，士马四集，幡旗蔽野。恂乃令士卒乘城鼓噪，大呼言曰：&quot;刘公兵到！&quot;苏茂军闻之，陈动，恂因奔击，大破之，追至洛阳，遂斩贾强。茂兵自投河死者数千，生获万余人。恂与冯异过河而还。自是洛阳震恐，城门昼闭。时光武传闻朱鲔破河内，有顷恂檄至，大喜曰：&quot;吾知寇子翼可任也！&quot;诸将军贺，因上尊号，于是即位。</p>
              <p>　　注[一]巩、温并今洛州县也。临黄河，故曰巩河也。</p>
              <p>　　时军食急乏，恂以辇车骊驾转输，前后不绝，[一]尚书升斗以禀百官。帝数策书劳问恂，同门生茂陵董崇说恂曰：&quot;上新即位，四方未定，而君侯以此时据大郡，内得人心，外破苏茂，威震邻敌，功名发闻，此谗人侧目怨祸之时也。昔萧何守关中，悟鲍生之言而高祖悦。[二]今君所将，皆宗族昆弟也，无乃当以前人为镜戒。&quot;恂然其言，称疾不视事。帝将攻洛阳，先至河内，恂求从军。</p>
              <p>　　帝曰：&quot;河内未可离也。&quot;数固请，不听，乃遣兄子寇张、姊子谷崇将突骑愿为军锋。帝善之，皆以为偏将军。</p>
              <p>　　注[一]前书音义曰：&quot;骊驾，并驾也。辇车，人挽行也。&quot;</p>
              <p>　　注[二]汉王与项羽相距京、索，萧何留守关中，上数使使劳苦何。鲍生谓何曰：</p>
              <p>　　&quot;今君王暴衣露盖，数劳苦君者，有疑君心。为君计者，遣君子孙昆弟能胜兵者悉诣军。&quot;何从其计，高祖大悦。</p>
              <p>　　建武二年，恂坐系考上书者免。是时颍川人严终、赵敦聚万余，与密人贾期连兵为寇。恂免数月，复拜颍川太守，与破奸将军侯进俱击之。数月，斩期首，郡中悉平定。封恂雍奴侯，邑万户。</p>
              <p>　　执金吾贾复在汝南，部将杀人于颍川，[一]恂捕得系狱。时尚草创，军营犯法，率多兼容，恂乃戮之于市。复以为耻，叹。还过颍川，谓左右曰：&quot;吾与寇恂并列将帅，而今为其所陷，大丈夫岂有怀侵怨而不决之者乎？今见恂，必手□之！&quot;</p>
              <p>　　恂知其谋，不欲与相见。谷崇曰：&quot;崇，将也，得带□侍侧。卒有变，足以相当。&quot;</p>
              <p>　　恂曰：&quot;不然。昔蔺相如不畏秦王而屈于廉颇者，为国也。[二]区区之赵，尚有此义，吾安可以忘之乎？&quot;乃□属县盛供具，储酒醪，[三]执金吾军入界，一人皆兼二人之馔。[四]恂乃出迎于道，称疾而还。贾复勒兵欲追之，而吏士皆醉，遂过去。恂遣谷崇以状闻，帝乃征恂。恂至引见，时复先在坐，欲起相避。</p>
              <p>　　帝曰：&quot;天下未定，两虎安得私□？今日朕分之。&quot;[五]于是并坐极欢，遂共车同出，结友而去。</p>
              <p>　　注[一]部将谓军部之下小将也。</p>
              <p>　　注[二]史记曰，秦王与赵王饮于渑池，秦王请赵王鼓瑟，秦御史书曰&quot;某年某月赵王为秦王鼓瑟&quot;。蔺相如前请秦王击缶，秦王怒，不许。相如曰：&quot;五步之内，相如请得以颈血溅大王矣！&quot;秦王不怿，为击缶。相如顾赵御史书曰&quot;某年某月秦王为赵王击缶&quot;。秦k臣曰：&quot;请以赵十五城为秦王寿。&quot;相如曰：&quot;请以秦咸阳为赵王寿。&quot;竟酒不能相加。既罢归国，赵拜相如为上卿，位在廉颇之上。颇曰：&quot;我有攻城野战之功，相如徒以口舌为劳，而位居我上，我见必厚辱之。&quot;相如出，望见廉颇，辄引车避之。舍人谏。相如曰：&quot;夫以秦王，相如能廷叱之，何畏廉将军哉！吾念强秦不敢加兵于赵者，盖以吾两人也。今两虎□，必不俱全，吾所以先公家之急而后私雠也。&quot;</p>
              <p>　　注[三]说文曰：&quot;醪，兼汁滓酒。&quot;</p>
              <p>　　注[四]馔，具*[食]*也。</p>
              <p>　　注[五]分犹解也。</p>
              <p>　　恂归颍川。[一]三年，遣使者即拜为汝南太守，[二]又使骠骑将军杜茂将兵助恂讨盗贼。盗贼清静，郡中无事。恂素好学，乃修乡校，教生徒，聘能为左氏春秋者，亲受学焉。七年，代朱浮为执金吾。明年，从车驾击隗嚣，而颍川盗贼k起，帝乃引军还，谓恂曰：&quot;颍川迫近京师，当以时定。惟念独卿能平之耳，从九卿复出，以忧国可*(知)*也。&quot;恂对曰：&quot;颍川剽轻，闻陛下远u阻险，有事陇、蜀，故狂狡乘闲相诖误耳。[三]如闻乘舆南向，贼必惶怖归死，臣愿执锐前驱。&quot;即日车驾南征，恂从至颍川，盗贼悉降，而竟不拜郡。</p>
              <p>　　百姓遮道曰：&quot;愿从陛下复借寇君一年。&quot;*(四)*乃留恂长社，镇抚吏人，受纳余降。</p>
              <p>　　注[一]东观记曰：&quot;郡中政理，盗贼不入。&quot;</p>
              <p>　　注[二]即，就也。</p>
              <p>　　注[三]狡，猾也。说文曰：&quot;诖亦误也。&quot;音挂。</p>
              <p>　　注[四]恂前为颍川太守，故曰复借也。</p>
              <p>　　初，隗嚣将安定高峻，拥兵万人，据高平第一，[一]帝使待诏马援招降峻，由是河西道开。中郎将来歙承制拜峻通路将军，封关内侯，后属大司马吴汉，共围嚣于冀。及汉军退，峻亡归故营，复助嚣拒陇s。及嚣死，峻据高平，畏诛坚守。建威大将军耿m率太中大夫窦士、武威太守梁统等围之，一岁不拔。十年，帝入关，将自征之，恂时从驾，谏曰：&quot;长安道里居中，应接近便，[二]安定、陇西必怀震惧，此从容一处可以制四方也。今士马疲倦，方履险阻，非万乘之固，前年颍川，可为至戒。&quot;帝不从。进军及F，[三]峻犹不下，帝议遣使降之，乃谓恂曰：&quot;卿前止吾此举，今为吾行也。若峻不即降，引耿m等五营击之。&quot;恂奉玺书至第一，峻遣军师皇甫文出谒，辞礼不屈。恂怒，将诛文。</p>
              <p>　　诸将谏曰：&quot;高峻精兵万人，率多强弩，西遮陇道，连年不下。今欲降之而反戮其使，无乃不可乎？&quot;恂不应，遂斩之。遣其副归告峻曰：&quot;军师无礼，已戮之矣。欲降，急降；不欲，固守。&quot;峻惶恐，即日开城门降。诸将皆贺，因曰：&quot;敢问杀其使而降其城，何也？&quot;恂曰：&quot;皇甫文，峻之腹心，其所取计者也。今来，辞意不屈，必无降心。全之则文得其计，杀之则峻亡其胆，是以降耳。&quot;诸将皆曰：&quot;非所及也。&quot;遂传峻还洛阳。</p>
              <p>　　注[一]高平，县，属安定郡。续汉志曰高平有第一城也。</p>
              <p>　　注[二]从洛阳至高平，长安为中。</p>
              <p>　　注[三]F，县，属扶风，故城在今陇州F源县南也。</p>
              <p>　　恂经明行修，名重朝廷，所得秩奉，厚施朋友、故人及从吏士。常曰：&quot;吾因士大夫以致此，其可独享之乎！&quot;时人归其长者，以为有宰相器。</p>
              <p>　　十二年卒，谥曰威侯。子损嗣。恂同产弟及兄子、姊子以军功封列侯者凡八人，终其身，不传于后。</p>
              <p>　　初所与谋闵业者，恂数为帝言其忠，赐爵关内侯，官至辽西太守。</p>
              <p>　　十三年，复封损庶兄寿为┖睢[一]后徙封损扶柳侯。[二]损卒，子厘嗣，徙封商乡侯。厘卒，子袭嗣。</p>
              <p>　　注[一]，县，属沛郡。┮艄式环础</p>
              <p>　　注[二]扶柳，县，属信都郡，故城在今冀州信都县西也。</p>
              <p>　　恂女孙为大将军邓骘夫人，由是寇氏得志于永初闲。[一]</p>
              <p>　　注[一]安帝永初元年，邓太后临朝，故得志也。</p>
              <p>　　恂曾孙荣。</p>
              <p>　　论曰：传称&quot;喜怒以类者鲜矣&quot;。[一]夫喜而不比，怒而思难者，其唯君子乎！</p>
              <p>　　子曰：&quot;伯夷、叔齐，不念旧恶，怨是用希。&quot;于寇公而见之矣。[二]</p>
              <p>　　注[一]左传曰，晋范武子会将老，召其子文子曰：&quot;吾闻之，喜怒以类者鲜矣，而易者实多也。&quot;</p>
              <p>　　注[二]论语孔子之言。</p>
              <p>　　荣少知名，桓帝时为侍中。性矜e自贵，于人少所与，[一]以此见害于权宠。</p>
              <p>　　而从兄子尚帝妹益阳长公主，帝又聘其从孙女于后宫，左右益恶之。延熹中，遂陷以罪辟，与宗族免归故郡，吏承望风旨，持之浸急，荣恐不免，奔阙自讼。</p>
              <p>　　未至，刺史张敬追劾荣以擅去边，有诏捕之。荣逃窜数年，会赦令，不得除，积穷困，乃自亡命中上书曰：[二]</p>
              <p>　　注[一]与，党与也。</p>
              <p>　　注[二]自，从也。</p>
              <p>　　臣闻天地之于万物也好生，帝王之于万人也慈爱。陛下统天理物，为万国覆，作人父母，先慈爱，后威武，先宽容，后刑辟，自生齿以上，咸蒙德泽。[一]</p>
              <p>　　而臣兄弟独以无辜为专权之臣所见批W，[二]青蝇之人所共构会。[三]以臣婚姻王室，谓臣将抚其背，夺其位，退其身，受其恕Ｓ谑撬熳鞣烧乱员挥诔迹欲使坠万仞之坑，践必死之地，令陛下忽慈母之仁，发投杼之怒。[四]尚书背绳墨，案空劾，[五]不复质确其过，于严棘之下，[六]便奏正臣罪。司隶校尉冯羡佞邪承旨，废于王命，驱逐臣等，不得旋踵。臣奔走还郡，没齿无怨。</p>
              <p>　　臣诚恐卒为豺狼横见噬食，故冒死欲诣阙，披肝胆，布腹心。</p>
              <p>　　注[一]大戴礼曰&quot;男子八月生齿，女子七月生齿&quot;也。</p>
              <p>　　注[二]说文曰：&quot;W，侧击也。&quot;批音片兮反。W音之氏反。</p>
              <p>　　注[三]青蝇，诗小雅曰：&quot;营营青蝇，止于樊，恺悌君子，无信谗言。&quot;青蝇能污白使黑，污黑使白，喻佞人变乱善恶。</p>
              <p>　　注[四]史记曰，昔曾参之处费，鲁人*(又)*有与曾参同姓名，杀人。人告其母曰&quot;曾参杀人&quot;，其母织自若也。又一人告之曰&quot;曾参杀人&quot;，其母尚织自若也。</p>
              <p>　　又一人告之*[曰&quot;曾参杀人&quot;]*，其母乃投杼下机，u墙而走。夫以曾参之贤，其母犹生疑于三告。</p>
              <p>　　注[五]绳墨谓法律也。</p>
              <p>　　注[六]质，正也。确，实也。说文云，确音胡角反，此苦角反。严棘谓狱也，易坎上六曰&quot;系用徽墨，于丛棘&quot;也。</p>
              <p>　　刺史张敬好为谄谀，张设机网，复令陛下兴赖电之怒。司隶校尉应奉、河南尹何豹、洛阳令袁腾并驱争先，若赴仇敌，罚及死没，髡剔坟墓，但未掘圹出尸，剖棺露h耳。[一]昔文王葬枯骨，[二]公刘敦行苇，世称其仁。[三]今残酷容媚之吏，无折中处平之心，不顾无辜之害，而兴虚诬之诽，欲使严朝必加滥罚。</p>
              <p>　　是以不敢触突天威，而自窜山林，以俟陛下发神圣之听，启独之明，拒谗慝之谤，绝邪巧之言，救可济之人，援没溺之命。不意滞怒不为春夏息，[四]淹恚不为顺时怠，遂驰使邮驿，布告远近，严文克剥，痛于霜雪，张罗海内，设D万里，逐臣者穷人螅追臣者极车轨，虽楚购伍员，[五]汉求季布，无以过也。[六]</p>
              <p>　　注[一]h谓骨之尚有肉者也。月令曰：&quot;掩骼埋h。&quot;音才赐反，又在*(侈)**[移]*反。</p>
              <p>　　注[二]解见顺纪也。</p>
              <p>　　注[三]大雅行苇之诗曰：&quot;敦彼行苇，牛羊勿践履。&quot;言公刘之时，仁及草木，敦然道傍之苇，牧牛羊者无使践履折伤之，况于人乎？故荣以自喻焉。</p>
              <p>　　注[四]春夏长养万物，故不宜怒矣。</p>
              <p>　　注[五]史记曰，楚人伍奢为平王太子建太傅，费无忌谮杀奢。奢子员字子胥，奔吴，楚购之，得伍员者赐粟五万石，爵执圭。</p>
              <p>　　注[六]季布为项羽将，数窘汉王。项羽灭，高祖购求布千金，敢舍匿，罪三族。</p>
              <p>　　臣遇罚以来，三赦再赎，无验之罪，足以蠲除。[一]而陛下疾臣愈深，有司咎臣甫力，[二]止则见埽灭，行则为亡虏，苟生则为穷人，极死则为冤鬼，天广而无以自覆，地厚而无以自载，蹈陆土而有沉沦之忧，远岩墙而有镇压之患。</p>
              <p>　　精诚足以感于陛下，而哲王未肯悟。如臣犯元恶大憝，[三]足以陈于原野，备刀锯，[四]陛下当班布臣之所坐，以解论之疑。臣思入国门，坐于c石之上，使三槐九棘平臣之罪。[五]而阊阖九重，[六]陷x步设，[七]举趾触罘D，[八]</p>
              <p>　　动行\罗网，无绿至万乘之前，永无见信之期矣。</p>
              <p>　　注[一]无验谓无罪状可案验也。</p>
              <p>　　注[二]甫，始也。力，甚也。</p>
              <p>　　注[三]憝，恶也。主言元恶之人，大为人之所恶也。</p>
              <p>　　注[四]锯，刖刑也。国语曰，刑有五，大者陈诸原野矣。</p>
              <p>　　注[五]周礼秋官云：&quot;左九棘，孤卿大夫位焉；右九棘，公侯伯子男位焉；面三槐，三公位焉。左嘉石，平罢人；右c石，达穷人。&quot;</p>
              <p>　　注[六]阊阖，天门也。</p>
              <p>　　注[七]x，坑x也。</p>
              <p>　　注[八]说文曰：&quot;罘，兔网也。&quot;D亦兔网也，音浮嗟。</p>
              <p>　　国君不可雠匹夫，雠之则一国尽惧。[一]臣奔走以来，三离寒暑，[二]阴阳易位，当暖反寒，春常凄风，[三]夏降霜雹，[四]又连年大风，折拔树木。风为号令，[五]春夏布德，[六]议狱缓死之时。[七]愿陛下思帝尧五教在宽之德，企成汤避远谗夫之诫，[八]以宁风旱，以弭灾兵。臣闻勇者不逃死，智者不重困，[九]固不为明朝惜垂尽之命，愿赴湘、沅之波，从屈原之悲，[一０]沈江湖之流，吊子胥之哀。[一一]臣功臣苗绪，生长王国，惧独含恨以葬江鱼之腹，无以自别于世，[一二]不胜狐死首丘之情，营魂识路之怀。[一三]犯冒王怒，触突帝禁，伏于两观，陈诉毒痛，[一四]然后登金镬，入沸汤，糜烂于炽爨之下，九死而未悔。[一五]</p>
              <p>　　注[一]左传曰，晋侯之竖头须曰&quot;国君而雠匹夫，惧者甚&quot;也。</p>
              <p>　　注[二]离，历。</p>
              <p>　　注[三]凄风，寒风也。左传曰：&quot;春无凄风。&quot;</p>
              <p>　　注[四]月令：&quot;仲夏行冬令，则雹冻伤谷。&quot;</p>
              <p>　　注[五]前书翼奉曰：&quot;凡风者，天之号令，所以谴告人也。&quot;</p>
              <p>　　注[六]月令，春，天子布德行惠，发仓廪，振穷乏；夏，行封，庆赐，无不欣悦也。</p>
              <p>　　注[七]易中孚象曰&quot;君子以议狱缓死&quot;也。</p>
              <p>　　注[八]刘向说苑曰：&quot;汤大旱七年，使持鼎祀山川，祝曰：'政不节邪？包苴行邪？谗夫昌邪？宫室营邪？女谒盛邪？</p>
              <p>　　使人疾邪？何不雨之极也！'&quot;注[九]重犹惜也。</p>
              <p>　　注[一０]史记曰，屈原事楚怀王，王受谗，流屈原于江南。屈原忧愁悲思，遂投湘、沅而死。</p>
              <p>　　注[一一]史记曰，伍子胥为吴行人，被宰□所谮，吴王赐属镂之□以死。王取其尸，盛以鸱夷，浮之于江中矣。</p>
              <p>　　注[一二]屈原曰&quot;宁赴湘流，葬江鱼之腹&quot;也。</p>
              <p>　　注[一三]礼檀弓曰：&quot;古人有言，狐死正首丘，仁也。&quot;楚词曰：&quot;愿径逝而未得，魂识路之茕茕。&quot;老子曰&quot;载营魄&quot;，犹营魂也。</p>
              <p>　　注[一四]两观，阙也。孔子摄司寇，诛少正卯于两观之下。</p>
              <p>　　注[一五]楚词曰&quot;虽九死犹未悔&quot;也。</p>
              <p>　　悲夫，久生亦复何聊！盖忠臣杀身以解君怒，孝子殒命以宁亲怨，故大舜不避涂廪浚井之难，[一]申生不辞姬氏谗邪之谤。[二]臣敢忘斯议，不自毙以解明朝之忿哉！乞以身塞重责。愿陛下□兄弟死命，[三]使臣一门颇有遗类，以崇陛下宽饶之惠。先死陈情，临章涕泣，泣血*(连)**[涟]*如。[四]</p>
              <p>　　注[一]廪，仓也。浚，深也。史记曰，舜父瞽叟常欲杀舜，使舜涂廪，从下焚廪，舜乃以两笠自I而下。后又使穿井，舜为匿空旁出。舜既入深，父乃与象共下土实之，舜从旁空出去。</p>
              <p>　　注[二]申生，晋献公太子。献公用骊姬之谗而杀申生，事见左氏传也。</p>
              <p>　　注[三]□，乞也，音盖。</p>
              <p>　　注[四]易曰：&quot;乘马班如，泣*(涕连)**[血涟]*如。&quot;言居不获安，行无所适，穷困□，无所委仰者。</p>
              <p>　　帝省章愈怒，遂诛荣。寇氏由是衰废。</p>
              <p>　　赞曰：元侯渊谟，乃作司徒。明启帝略，肇定秦都。勋成智隐，静其如愚。[一]</p>
              <p>　　子翼守温，萧公是埒，[二]系兵转食，以集鸿烈。诛文屈贾。有刚有折。[三]</p>
              <p>　　注[一]论语孔子曰&quot;吾与回言终日，不违如愚&quot;也。</p>
              <p>　　注[二]埒，等也。</p>
              <p>　　注[三]诛皇甫文，屈于贾复。</p>
              <p>　　校勘记</p>
              <p>　　六００页一０行从光武追贼至*(满)**[蒲]*阳据集解引沉钦韩说改。按：蒲阳，山名。</p>
              <p>　　六０一页四行邓寻为建威将军按：袁纪作&quot;建武将军&quot;。</p>
              <p>　　六０二页一０行A县*(今)*属南阳郡故城在*[今]*襄州谷城县东北据校补改。</p>
              <p>　　六０三页六行财富充实通鉴&quot;富&quot;作&quot;谷&quot;。按：下云&quot;财谷虽多&quot;，作&quot;谷&quot;是。</p>
              <p>　　六０三页一五行禹遣使以闻*(帝)*据刊误删。</p>
              <p>　　六０四页二行乃遣尚书宗广按：集解引惠栋说，谓袁宏纪作&quot;宋广&quot;。</p>
              <p>　　六０四页三行更始诸将王匡胡殷*(成丹)*等皆诣广降按：沉家本后汉书琐言谓按圣公传，更始复疑王匡、陈牧、成丹与张n等同谋，乃并召入，牧、丹先至，即斩之。是尔时已无成丹，&quot;成丹&quot;二字衍。今据删。</p>
              <p>　　六０四页七行收十一帝神主按：集解引汪文台说，谓御览五百三十一引谢承书，云&quot;因收十二帝神主&quot;。</p>
              <p>　　六０四页一一行军士饥饿*(者)*皆食枣菜据刊误删。</p>
              <p>　　六０六页六行昌安侯袭嗣子藩按：后纪&quot;藩&quot;作&quot;蕃&quot;。</p>
              <p>　　六０七页二行是为隈诸侯也按：刊误谓&quot;隈&quot;当依独断作&quot;偎&quot;。集解引周寿昌说，谓百官志注引胡广汉制度作&quot;猥&quot;。隈、偎、猥通用古今字，作&quot;猥&quot;以较合。广雅&quot;猥，也&quot;。</p>
              <p>　　六０八页五行从都虑至羊肠仓按：集解引惠栋说，谓水经注&quot;虑&quot;作&quot;卢&quot;。</p>
              <p>　　六０八页一０行石臼河解见*(明)**[章]*纪据校补引张□说改。</p>
              <p>　　六０八页一四行会上谷太守任兴欲诛赤沙乌桓*[乌桓]*怨恨谋反按：集解引沉钦韩说，谓乌桓传言乌桓死者神灵归赤山，祭彤传作&quot;赤山乌桓&quot;，此&quot;赤沙&quot;疑&quot;赤山&quot;之误。王先谦谓如沉说，&quot;乌桓&quot;下似当重&quot;乌桓&quot;二字。沉家本亦谓当重&quot;乌桓&quot;二字。今据补。</p>
              <p>　　六０九页四行并载青泥一*(幞)**[]*据集解引惠栋说改。按：聚珍版东观记作&quot;□&quot;，亦误。</p>
              <p>　　六０九页五行转易至数十人按：东观记作&quot;数千人&quot;。</p>
              <p>　　六０九页八行章和二年护羌校尉张纡诱诛烧当种羌迷吾等按：&quot;二年&quot;疑&quot;元年&quot;之误。沉家本谓按西羌传，事在章和元年，章帝纪亦在元年书护羌校尉刘盱，刘盱盖即张纡之斗。</p>
              <p>　　六一０页一一行迷唐伯父号吾按西羌传，迷唐为迷吾之子，号吾为迷吾之弟，则号吾乃迷唐之叔父也。</p>
              <p>　　六一一页五行东观记*(曰)*按：&quot;曰&quot;字衍，今删。</p>
              <p>　　六一二页二行辄此请祷求福按：王先谦谓&quot;此&quot;字疑衍，或&quot;此&quot;上夺&quot;于&quot;字。今按：御览二七八引无&quot;此&quot;字。</p>
              <p>　　六一二页八行训五子骘京悝弘阊按：袁纪&quot;阊&quot;作&quot;]&quot;。</p>
              <p>　　六一二页一一行拜骘车骑将军仪同三司*[仪同三司]*始自骘也王先谦谓东观记复出&quot;仪同三司&quot;四字为是。今据补。</p>
              <p>　　六一四页八行冬征骘班师按：&quot;冬&quot;上当脱&quot;二年&quot;二字。集解引惠栋说，谓洪适云帝纪班师在二年十一月，传有脱字。又引沉钦韩说，谓黄伯思东观余论云近岁关右人发地得古瓮，中有东汉时竹□永初二年讨羌符，与范书纪二年班师合，明&quot;冬&quot;上脱文。</p>
              <p>　　六一四页一三行人士荒饥按：集解引惠栋说，谓&quot;士&quot;当作&quot;民&quot;。</p>
              <p>　　六一四页一六行元二即元元也按：集解引杭世骏说及惠栋补注，皆谓&quot;元二&quot;谓建初元年二年，注非。</p>
              <p>　　六一五页八行帝丝麻按：马□伦读两汉书记谓&quot;丝&quot;字疑当作&quot;缌&quot;。</p>
              <p>　　六一五页一三行又封京子黄门侍郎珍为阳安侯按：集解引沉钦韩说，谓京子于夷安侯珍为从祖，不应同名。袁宏纪云封京子宝为阳安侯。</p>
              <p>　　六一六页一四行尚书邓访按：集解引惠栋说，谓袁宏纪&quot;访&quot;作&quot;防&quot;。</p>
              <p>　　六一六页一四行谋立平原王得殿本考证万承苍云&quot;得&quot;当作&quot;翼&quot;，安帝纪及章八王传可据。得又无子，以翼为嗣，安帝缘此贬翼为都乡侯，注失考正。今按：</p>
              <p>　　据章八王传，得薨在元初六年，而邓弘先卒于元初二年，悝、阊卒于元初五年，今诬告弘等，必弘未卒前事，时为平原王者得也。安帝贬翼，追怨其父而迁怒其子耳，安得以此为据，万说未允。</p>
              <p>　　六一六页一五行遂废西平侯广德叶侯广宗原作&quot;西平侯广宗叶侯广德&quot;，误，径据汲本、殿本改正。按：影印绍兴本此卷仍有阙佚，取它本补配，故多斗脱，举此一例，余皆不作校记。</p>
              <p>　　六一七页六行属长沙*(国)**[郡]*据校补引张□说改。</p>
              <p>　　六一八页一五行禹曾孙香*(子)**[之]*女为桓帝后据校补引张□说改。</p>
              <p>　　六二０页二行事见古史考汲本无此五字，殿本作&quot;事见史记&quot;。按：校补谓闽本亦有此五字，殿本依监本转刊，作&quot;事见史记&quot;，两说互岐，殆皆非原注所有。</p>
              <p>　　六二二页九行诸将军贺集解引何焯说，谓&quot;军&quot;疑当作&quot;毕&quot;。今按：史记淮阴侯列传&quot;诸将效首虏毕贺&quot;，汉书作&quot;皆贺&quot;，诸将毕贺者，诸将皆贺也，何说是。</p>
              <p>　　六二二页一三行此谗人侧目怨祸之时也按：集解王先谦谓东观记&quot;时&quot;作&quot;府&quot;，当是。</p>
              <p>　　六二四页一０行馔具*[食]*也据说文补。</p>
              <p>　　六二四页一五行从九卿复出以忧国可*(知)*也校补谓&quot;知&quot;字衍。通鉴引传文无&quot;知&quot;字，袁纪作&quot;从九卿复为二千石以忧国可也&quot;，亦无&quot;知&quot;字。今据删。</p>
              <p>　　六二五页八行后属大司马吴汉共围嚣于冀按：沉家本谓是时围隗嚣于西城，非冀也。&quot;冀&quot;字误。</p>
              <p>　　六二六页九行时人归其长者按：&quot;归&quot;疑&quot;称&quot;字之斗。</p>
              <p>　　六二六页一０行子损嗣按：集解引惠栋说，谓水经注&quot;损&quot;作&quot;楫&quot;。</p>
              <p>　　六二八页四行所见批W按：汲本、殿本&quot;W&quot;作&quot;抵&quot;。注同。</p>
              <p>　　六二八页七行废于王命集解引沉钦韩说，谓&quot;于&quot;当为&quot;干&quot;。王先谦谓沉说是，盖&quot;干&quot;讹为&quot;于&quot;，因改为&quot;于&quot;也。</p>
              <p>　　六二八页一二行鲁人*(又)*有与曾参同姓名据殿本删。</p>
              <p>　　六二八页一三行又一人告之*[曰曾参杀人]*其母乃投杼下机据汲本、殿本补。</p>
              <p>　　六二九页九行又在*(侈)**[移]*反据汲本改。</p>
              <p>　　六三０页二行极死则为冤鬼按：集解引惠栋说，谓袁纪&quot;极死&quot;作&quot;殛死&quot;。</p>
              <p>　　六三二页一一行臣敢忘斯议刊误谓&quot;议&quot;当作&quot;义&quot;。按：议义通，非必误字。</p>
              <p>　　六三二页一三行泣血*(连)**[涟]*如据汲本、殿本改。</p>
              <p>　　六三三页二行泣*(涕连)**[血涟]*如据易屯卦改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='17.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='19.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
