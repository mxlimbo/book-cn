<html>
<head>
<title>后汉书卷二十八上　桓谭冯衍列传　第十八上</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="29.htm"><img src="last.gif" width="46" height="15" border="0"></a><img src="bg.gif" width="40" height="30"><a href="31.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷二十八上　桓谭冯衍列传　第十八上</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　桓谭字君山，沛国相人也。[一]父成帝时为太乐令。谭以父任为郎，因好音律，[二]善鼓琴。博学多通，习五经，皆诂训大义，不为章句。[三]能文章，尤好古学，数从刘歆、杨雄辩析疑异。性嗜倡乐，[四]简易不修威仪，而□非毁俗儒，由是多见排W。[五]
              <p>　　注[一]相，县名，故城在今徐州符离县西北。</p>
              <p>　　注[二]宫、商、角、征、羽谓之五声，声成文谓之音。律谓六律，黄钟、太族、姑洗、蕤宾、无射、夷则。</p>
              <p>　　注[三]说文曰：&quot;诂，训古言也。&quot;章句谓离章辨句，委曲枝派也。</p>
              <p>　　注[四]倡，俳优也。</p>
              <p>　　注[五]W，击也，音纸。</p>
              <p>　　哀平闲，位不过郎。傅皇后父孔乡侯晏深善于谭。[一]是时高安侯董贤宠幸，女弟为昭仪，皇后日已疏，晏嘿嘿不得意。谭进说曰：&quot;昔武帝欲立]子夫，阴求陈皇后之过，[二]</p>
              <p>　　而陈后终废，子夫竟立。今董贤至爱而女弟尤幸，殆将有子夫之变，可不忧哉！&quot;</p>
              <p>　　晏惊动，曰：&quot;然，为之柰何？&quot;谭曰：&quot;刑罚不能加无罪，邪枉不能胜正人。</p>
              <p>　　夫士以才智要君，女以媚道求主。皇后年少，希更艰难，或驱使医巫，外求方技，此不可不备。又君侯以后父尊重而多通宾客，必借以重耍贻致讥议。不如谢遣门徒，务执谦，此修己正家避祸之道也。&quot;晏曰&quot;善&quot;。遂罢遣常客，[三]入白皇后，如谭所戒。后贤果风太医令真钦，使求傅氏罪过，遂逮后弟侍中喜，诏狱无所得，乃解，故傅氏终全于哀帝之时。及董贤为大司马，闻谭名，欲与之交。谭先奏书于贤，说以辅国保身之术，贤不能用，遂不与通。当王莽居摄篡s之际，天下之士，莫不竞锍频旅溃作符命以求容媚，谭独自守，默然无言。莽时为掌乐大夫，更始立，召拜太中大夫。</p>
              <p>　　注[一]傅皇后，哀帝后。</p>
              <p>　　注[二]子夫，]皇后也。本平阳主家讴者，得幸于武帝，生男据，遂立为皇后。</p>
              <p>　　陈皇后，武帝姑长公主嫖女也。□宠十余年，无子，闻子夫得幸，几死者数焉，上怒，遂挟妇人媚道，事觉，废居长门宫。嫖音匹妙反。见前书。</p>
              <p>　　注[三]&quot;常&quot;或作&quot;宾&quot;。</p>
              <p>　　世祖即位，征待诏，上书言事失旨，不用。后大司空宋弘荐谭，拜议郎给事中，因上疏陈时政所宜，曰：</p>
              <p>　　臣闻国之废兴，在于政事；政事得失，由乎辅佐。辅佐贤明，则俊士充朝，而理合世务；辅佐不明，则论失时宜，而举多过事。夫有国之君，俱欲兴化建善，然而政道未理者，其所谓贤者异也。昔楚庄王问孙叔敖曰：&quot;寡人未得所以为国是也。&quot;[一]叔敖曰：&quot;国之有是，所恶也，恐王不能定也。&quot;王曰：&quot;不定独在君，亦在臣乎？&quot;对曰：&quot;君骄士，曰士非我无从富贵；士骄君，曰君非士无从安存。人君或至失国而不悟，士或至饥寒而不进。君臣不合，则国是无从定矣。&quot;庄王曰：&quot;善。愿相国与诸大夫共定国是也。&quot;[二]盖善政者，视俗而施教，察失而立防，威德更兴，文武迭用，然后政调于时，而躁人可定。[三]</p>
              <p>　　昔董仲舒言&quot;理国譬若琴瑟，其不调者则解而更张。&quot;[四]夫更张难行，而拂者亡，[五]是故贾谊以才逐，而朝错以智死。[六]世虽有殊能而终莫敢谈者，惧于前事也。</p>
              <p>　　注[一]庄王名旅，穆王商臣之子也。孙叔敖，楚贤相也。言欲为国于是，未知何以得之。</p>
              <p>　　注[二]事见新序。</p>
              <p>　　注[三]躁犹动也，谓躁挠不定之人也。</p>
              <p>　　注[四]事见前书。</p>
              <p>　　注[五]拂，违也，音扶弗反。</p>
              <p>　　注[六]贾谊，洛阳人也。事文帝为博士，每诏令下，诸老先生未能言，谊尽为之对，人人各如其志所出。绛、灌之属害之，文帝亦疏之，乃以谊为长沙太傅。</p>
              <p>　　朝错，颍川人也。事文帝为太子家令，号曰&quot;智囊&quot;。景帝即位，为御史大夫，请削诸侯*(之)**[支]*郡。后七国反，以诛错为名，遂□斩错。见前书。</p>
              <p>　　且设法禁者，非能尽塞天下之奸，皆合人之所欲也，大抵取便国利事多者，则可矣。夫张官置吏，以理万人，县赏设罚，以别善恶，恶人诛伤，则善人蒙福矣。今人相杀伤，虽已伏法，而私结怨雠，子孙相报，后忿深前，至于灭户殄业，而俗称豪健，故虽有怯弱，犹勉而行之，此为听人自理而无复法禁者也。</p>
              <p>　　今宜申明旧令，若已伏官诛而私相伤杀者，虽一身逃亡，皆徙家属于边，其相伤者，加常二等，不得雇山赎罪。[一]如此，则仇怨自解，盗贼息矣。</p>
              <p>　　注[一]雇山，解见光武纪。</p>
              <p>　　夫理国之道，举本业而抑末利，是以先帝禁人二业，锢商贾不得宦为吏，[一]</p>
              <p>　　此所以抑并兼长廉耻也。今富商大贾，多放钱货，中家子弟，为之保役，[二]</p>
              <p>　　趋走与臣仆等勤，收税与封君比入，[三]是以人慕，不耕而食，至乃多通侈靡，以淫耳目。今可令诸商贾自相纠告，若非身力所得，皆以臧畀告者。[四]</p>
              <p>　　如此，则专役一己，不敢以货与人，事寡力弱，必归功田亩。田亩修，则谷入多而地力尽矣。</p>
              <p>　　注[一]高祖时，令贾人不得衣丝乘车，市井子孙不得宦为吏。</p>
              <p>　　注[二]中家犹中等也。保役，可保信也。</p>
              <p>　　注[三]收税谓举钱输息利也。东观记曰&quot;中家子为之保役，受计上疏，趋走俯伏，譬若臣仆，坐而分利&quot;也。</p>
              <p>　　注[四]畀，与也。东观记载谭言曰；&quot;贾人多通侈靡之物，罗纨绮绣，杂彩玩好，以淫人耳目，而谒尽其财。是为下树奢媒而置贫本也。求人之俭约富足，何可得乎？夫俗难卒变，而人不可暴化。宜抑其路，使之稍自衰焉。&quot;畀音必二反。</p>
              <p>　　又见法令决事，轻重不齐，或一事殊法，同罪异论，奸吏得因缘为市，所欲活则出生议，所欲陷则与死比，是为刑开二门也。今可令通义理明习法律者，校定科比，[一]一其法度，班下郡国，蠲除故条。如此，天下知方，而狱无怨滥矣。[二]</p>
              <p>　　注*[一]科谓事条，比谓类例。</p>
              <p>　　注[二]方犹法也。*书奏，不省。</p>
              <p>　　是时帝方信谶，多以决定嫌疑。又荬赏少薄，天下不时安定。谭复上疏曰：</p>
              <p>　　臣前献瞽言，未蒙诏报，不胜愤懑，冒死复陈。愚夫策谋，有益于政道者，以合人心而得事理也。凡人情忽于见事而贵于异闻，观先王之所记述，咸以仁义正道为本，非有奇怪虚诞之事。盖天道性命，圣人所难言也。自子贡以下，不得而闻，况后世浅儒，能通之乎！[一]今诸巧慧小才伎数之人，增益图书，矫称谶记，[二]以欺惑贪邪，诖误人主，焉可不抑远之哉！[三]臣谭伏闻陛下穷折方士黄白之术，甚为明矣；[四]而乃欲听纳谶记，又何误也！其事虽有时合，譬犹卜数只偶之类。[五]陛下宜垂明听，发圣意，屏k小之曲说，述五经之正义，略赖同之俗语，详通人之雅谋。[六]</p>
              <p>　　注[一]论语子贡曰：&quot;夫子之文章，可得而闻也。夫子之言性与天道，不可得而闻也。&quot;郑玄注云：&quot;性谓人受血气以生，有贤愚吉凶。天道，七政变动之占也。&quot;</p>
              <p>　　注[二]伎谓方伎，医方之家也。数谓数术，明堂、羲和、史、卜之官也。图书即谶纬符命之类也。</p>
              <p>　　注[三]东观记载谭书云&quot;矫称孔丘，为谶记以误人主&quot;也。</p>
              <p>　　注[四]黄白谓以药化成金银也。方士，有方术之士也。</p>
              <p>　　注[五]言偶中也。</p>
              <p>　　注[六]赖之发声，物同应。俗人无是非之心，出言同者谓之赖同。礼记曰：&quot;无赖同。&quot;</p>
              <p>　　又臣闻安平则尊道术之士，有难则贵介僦臣。[一]今圣朝兴复祖统，为人臣主，而四方盗贼未尽归伏者，此权谋未得也。臣谭伏观陛下用兵，诸所降下，既无重赏以相恩诱，或至虏掠夺其财物，是以兵长渠率，各生狐疑，党辈连结，岁月不解。古人有言曰：&quot;天下皆知取之为取，而莫知与之为取。&quot;[二]陛下诚能轻爵重赏，与士共之，则何招而不至，何说而不释，何向而不开，何征而不克！如此，则能以狭为广，以为速，亡者复存，失者复得矣。</p>
              <p>　　注[一]介，甲也。伲兜鍪也。</p>
              <p>　　注[二]言先饶与之，后乃可取之。老子曰：&quot;将欲废之，必固兴之；将欲夺之，必固与之。&quot;</p>
              <p>　　帝省奏，愈不悦。</p>
              <p>　　其后有诏会议灵台所处，[一]帝谓谭曰：&quot;吾欲[以]谶决之，何如？&quot;谭默然良久，曰：&quot;臣不读谶。&quot;帝问其故，谭复极言谶之非经。帝大怒曰：&quot;桓谭非圣无法，将下斩之。&quot;谭叩头流血，良久乃得解。出为六安郡丞；[二]意忽忽不乐，道病卒，时年七十余。</p>
              <p>　　注[一]阳f之洛阳记曰&quot;平昌门直南大道，东是明堂大道，西是灵台&quot;也。</p>
              <p>　　注[二]六安郡故城在今寿州安丰县南。</p>
              <p>　　初，谭著书言当世行事二十九篇，号曰新论，上书献之，世祖善焉。[一]琴道一篇未成，肃宗使班固续成之。[二]所着赋、诔、书、奏，凡二十六篇。</p>
              <p>　　注[一]新论一曰本造，二王霸，三求辅，四言体，五见征，六谴非，七启寤，八蔽，九正经，十识通，十一离事，十二道赋，十三辨惑，十四述策，十五闵友，十六琴道。本造、述策、闵友、琴道各一篇，余并有上下。东观记曰：&quot;光武读之，□言卷大，令皆别为上下，凡二十九篇。&quot;</p>
              <p>　　注[二]东观记曰：&quot;琴道未毕，但有发首一章。&quot;</p>
              <p>　　元和中，肃宗行东巡狩，至沛，使使者祠谭，乡里以为荣。</p>
              <p>　　冯衍字敬通，京兆杜陵人也。[一]祖野王，元帝时为大鸿胪。[二]衍幼有奇才，年九岁，能诵诗，至二十而博通k书。王莽时，诸公多荐举之者，衍辞不肯仕。</p>
              <p>　　注[一]东观记曰：&quot;其先上党潞人，曾祖父奉世徙杜陵。&quot;</p>
              <p>　　注[二]野王字君卿，奉世之长子也。东观记曰：&quot;野王生座，袭父爵为关内侯，座生衍。&quot;华峤书曰：&quot;衍祖父立，生满，年十七丧父，早卒，满生衍。&quot;</p>
              <p>　　时天下兵起，莽遣更始将军廉丹讨伐山东。丹辟衍为掾，与俱至定陶。莽追诏丹曰：&quot;仓廪尽矣，府库空矣，可以怒矣，可以战矣。将军受国重任，不捐身于中野，无以报恩塞责。&quot;丹惶恐，夜召衍，以书示之。衍因说丹曰：&quot;衍闻顺而成者，道之所大也；逆而功者，权之所贵也。[一]是故期于有成，不问所由；</p>
              <p>　　论于大体，不守小节。昔逢丑父伏轼而使其君取饮，称于诸侯；[二]郑祭仲立突而出忽，终得复位，美于春秋。盖以死易生，以存易亡，君子之道也。[三]</p>
              <p>　　诡于意，宁国存身，贤智之虑也。[四]故易曰'穷则变，变则通，通则久，是以自天佑之，吉，无不利'。[五]若夫知其不可而必行之，破军残，无补于主，身死之日，负义于时，[六]智者不为，勇者不行。且衍闻之，得时无怠。[七]张良以五世相韩，椎秦始皇博浪之中，[八]勇冠乎贲、育，名高乎太山。[九]将军之先，为汉信臣。[一０]新室之兴，英俊不附。今海内溃乱，人怀汉德，甚于诗人思召公也，爱其甘棠，而况子孙乎？人所歌舞，天必从之。[一一]方今为将军计，莫若屯据大郡，镇抚吏士，砥厉其节，百里之内，牛酒日赐，纳雄桀之士，询忠智之谋，要将来之心，待从横之变，兴社稷之利，除万人之害，则福禄流于无穷，功烈着于不灭。何与军覆于中原，身膏于草野，[一二]</p>
              <p>　　功败名丧，耻及先祖哉？圣人转祸而为福，智士因败而为功，愿明公深计而无与俗同。&quot;丹不能从。进及睢阳，复说丹曰：&quot;盖闻明者见于无形，智者虑于未萌，况其昭者乎？[一三]凡患生于所忽，祸发于细微，[一四]败不可悔，时不可失。公孙鞅曰：'有高人之行，负非于世；有独见之虑，见赘于人。'[一五]故信庸庸之论，破金石之策，[一六]袭当世之操，失高明之德。夫决者智之君也，疑者事之役也。[一七]时不重至，公勿再计。&quot;丹不听，遂进及无盐，与赤眉战死。[一八]衍乃亡命河东。[一九]</p>
              <p>　　注[一]于正道虽违逆而事有成功者，谓之权，所谓反经合义者也。</p>
              <p>　　注[二]左氏传，齐晋战于赜，晋卿韩厥逐及齐侯。齐臣逢丑父乃与齐侯易位，使齐侯御车。韩厥将及齐侯，丑父令齐侯如华泉取饮，韩厥乃献丑父于郄克。</p>
              <p>　　郄克将戮之，呼曰：&quot;自今无有代其君任患者；有一于此，将为戮矣！&quot;郄子曰：&quot;人不难以死免其君，我戮之不祥，赦之以劝事君者。&quot;</p>
              <p>　　注[三]祭仲，郑大夫，突及忽皆郑庄公子也。庄公薨，太子忽当立。公子突，宋之出也，故宋人执郑祭仲。公羊传曰：&quot;祭仲何以不名？贤也。何贤乎？以为知权。其知权柰何？宋人执之，谓曰：'为我出忽而立突'。祭仲不从其言，则君必死，国必亡；从其言，则君可以生易死，国可以存易亡。古人有权者，祭仲是也。权者反乎经，后有善者也。行权有道。杀人以自生，亡人以自存，君子不为也。&quot;</p>
              <p>　　注[四]诡，违也。</p>
              <p>　　注[五]皆周易下系之词。</p>
              <p>　　注[六]负犹失也。</p>
              <p>　　注[七]怠，懈也，言当急趋时。</p>
              <p>　　注[八]张良大父开地相韩昭侯、宣惠王、襄哀王，父平相厘王、悼惠王。五代相韩，谓良父及祖相韩之五王也。后秦灭韩，良家僮三百人，乃悉以家财求客刺秦王。得力士，为铁椎重百二十斤，击始皇于博浪沙中。博浪，地名，在郑州阳武县南。椎音直追反，谓击之也。</p>
              <p>　　注[九]孟贲、夏育，并古之勇士也。前书音义曰：&quot;孟贲生拔牛角。夏育，]人，力举千钧。&quot;</p>
              <p>　　注[一０]廉铮襄武人，宣帝时为后将军，即丹之先。</p>
              <p>　　注[一一]诗小雅曰：&quot;虽无德与汝，式歌且舞。&quot;言汉氏之德，人歌舞之也。尚书曰：&quot;人之所欲，天必从之。&quot;</p>
              <p>　　注[一二]与犹如也。</p>
              <p>　　注[一三]，明也。商鞅谓秦孝公曰：&quot;愚者于成事，智者见于未萌。&quot;</p>
              <p>　　注[一四]司马相如曰&quot;祸故多臧于隐微，而发于人之所忽&quot;也。</p>
              <p>　　注[一五]语见史记商君传。赘犹恶也。史记&quot;赘&quot;作&quot;疑&quot;。</p>
              <p>　　注[一六]庸，常也。金石以谕坚也。</p>
              <p>　　注[一七]役犹贱也。</p>
              <p>　　注[一八]无盐，县名，属东平郡，故城在今郓州须昌县东。</p>
              <p>　　注[一九]华峤书曰：&quot;丹死，衍西归，吏以亡军，下司命乘传逐捕，故亡命。&quot;</p>
              <p>　　更始二年，遣尚书仆射鲍永行大将军事，安集北方。[一]衍因以计说永曰：</p>
              <p>　　注[一]永字君长，司隶校尉宣之子。</p>
              <p>　　衍闻明君不恶切之言，以测幽冥之论；忠臣不顾争引之患，以达万机之变。[一]</p>
              <p>　　是故君臣两兴，功名兼立，铭勒金石，令问不忘。今衍幸逢宽明之日，将值危言之时，[二]岂敢拱默避罪，而不竭其诚哉！</p>
              <p>　　注[一]，实也。幽冥谕深远也。争引谓引事与君争也。事非一涂，故曰万机之变也。书曰：&quot;一日二日万机。&quot;东观记：&quot;衍更始时为偏将军，与鲍永相善。</p>
              <p>　　更始既败，固守不以时下。建武初，为扬化大将军掾，辟邓禹府，数奏记于禹，陈政言事。&quot;自&quot;明君&quot;以下，皆是谏邓禹之词，非劝鲍永之说，不知何据，有此乖违。</p>
              <p>　　注[二]危犹高也。论语曰：&quot;天下有道，危言危行。&quot;</p>
              <p>　　伏念天下离王莽之害久矣。始自东郡之师，[一]继以西海之役，[二]巴、蜀没于南夷，[三]缘边破于北狄，[四]远征万里，暴兵累年，[五]祸未解，兵连不息，[六]刑法弥深，[七]赋敛愈重。强之党，横击于外，百僚之臣，贪残于内，元元无聊，饥寒并臻，父子流亡，夫妇离散，庐落丘墟，田畴芜秽，疾疫大兴，灾异蜂起。于是江湖之上，海岱之滨，风腾波涌，更相骀藉，[八]四垂之人，肝脑涂地，死亡之数，不啻太半，殃咎之毒，痛入骨髓，匹夫僮妇，咸怀怨怒。</p>
              <p>　　[九]皇帝以圣德灵威，龙兴凤举，率宛、叶之，将散乱之兵，醚昆阳，长驱武关，破百万之陈，摧九虎之军，[一０]赖震四海，席卷天下，[一一]攘除祸乱，诛灭无道，一之闲，海内大定。继高祖之休烈，修文武之绝业，社稷复存，炎精更辉，德冠往初，功无与二。[一二]天下自以去亡新，就圣汉，当蒙其福而赖其愿。树恩布德，易以周洽，其犹顺惊风而飞鸿毛也。[一三]然而诸将虏掠，逆伦绝理，[一四]杀人父子，妻人妇女，燔其室屋，略其财产，饥者毛食，寒者裸跣，[一五]冤结失望，无所归命。今大将军以明淑之德，秉大使之权，统三军之政，存抚并州之人，惠爱之诚，加乎百姓，高世之声，闻乎k士，故其延颈企踵而望者，非特一人也。且大将军之事，岂得璧其行，束修其心而已哉？[一六]将定国家之大业，成天地之元功也。昔周宣中兴之主，齐桓霸强之君耳，犹有申伯、召虎、夷吾、吉甫[一七]攘其蝥贼，[一八]安其疆宇。况乎万里之汉，明帝复兴，而大将军为之梁栋，此诚不可以忽也。[一九]</p>
              <p>　　注[一]离，遭也。莽居摄元年，翟义起兵于东郡，莽发八将军以击之。东郡，今滑州也。</p>
              <p>　　注[二]莽居摄元年，西羌庞恬、傅幡等怨莽夺其地为西海郡，攻西海太守程永，莽遣护羌校尉窦况击之。</p>
              <p>　　注[三]莽篡位，贬西南夷□町王为侯，王邯怨恨，攻益州，杀大尹程隆。莽发巴、蜀吏士击之，出入三年，死者十七八。</p>
              <p>　　注[四]莽*[始]*建国三年，乌珠单于遣左贤王入云中，大杀吏人，大辈万余，中辈数千，杀e门、朔方太守，略吏人畜产不可胜数，缘边虚耗也。</p>
              <p>　　注[五]暴，露也。</p>
              <p>　　注[六]谓相连引也。</p>
              <p>　　注[七]莽以地皇元年以后为不须时令，自是春夏斩人于市。</p>
              <p>　　注[八]莽时江湖海泽糜沸，青、徐、荆、楚之地搔扰。前书音义曰：&quot;跆，蹋也。&quot;</p>
              <p>　　今此为&quot;骀&quot;，古字通。</p>
              <p>　　注[九]僮犹贱也。</p>
              <p>　　注[一０]莽末，下江兵邓晔、*(王)**[于]*匡攻武关，莽乃拜将军九人，皆以虎为号，以捍匡等。*[匡等]*击破六虎，败走三虎，乃保京师仓，邓晔等乃开武关迎更始。</p>
              <p>　　注[一一]席卷言无余也。</p>
              <p>　　注[一二]此上二句，司马相如封禅书之词。</p>
              <p>　　注[一三]言其易也。王锸ブ鞯孟统妓淘&quot;翼乎如鸿毛遇顺风&quot;也。</p>
              <p>　　注[一四]伦亦理也。</p>
              <p>　　注[一五]毛，草也。臣贤案：衍集&quot;毛&quot;字作&quot;无&quot;，今俗语犹然者，或古亦通乎？</p>
              <p>　　注[一六]言当恢廓规摹，不可空自清e，徒约束修身而已。</p>
              <p>　　注[一七]申伯，周宣王之元舅也；召虎，召穆公也；吉甫谓尹吉甫也；皆周宣王臣，并见毛诗。夷吾，管仲之字也。</p>
              <p>　　注[一八]蝥贼，食禾稼虫名，谕奸盗侵渔也。蝥音牟。</p>
              <p>　　注[一九]左传子产谓子皮曰：&quot;子于郑国，栋也。栋折榱崩，侨将压焉。&quot;</p>
              <p>　　且衍闻之，兵久则力屈，人愁则变生。今邯郸之贼未灭，真定之际复扰，[一]</p>
              <p>　　而大将军所部不过百里，守城不休，战军不息，兵革云翔，百姓震骇，柰何自怠，不为深忧？夫并州之地，东带名关，北逼强胡，[二]年谷独孰，人庶多资，斯四战之地，攻守之场也。如其不虞，何以待之？故曰&quot;德不素积，人不为用。</p>
              <p>　　备不豫具，难以应卒&quot;。[三]今生人之命，县于将军，将军所杖，必须良才，宜改易非任，更选贤能。夫十室之邑，必有忠信。[四]审得其人，以承大将军之明，虽则山泽之人，无不感德，思乐为用矣。然后简精锐之卒，发屯守之士，三军既整，甲兵已具，相其土地之饶，观其水泉之利，制屯田之术，习战射之教，则威风远畅，人安其业矣。若镇太原，抚上党，收百姓之欢心，树名贤之良佐，天下无变，则足以显声誉，一朝有事，则可以建大功。惟大将军开日月之明，发深渊之虑，监六经之论，观孙吴之策，[五]省k议之是非，详士之白黑，[六]以超周南之螅垂甘棠之风，令夫功烈施于千载，富贵传于无穷。</p>
              <p>　　伊、望之策，何以加兹！[七]</p>
              <p>　　注[一]邯郸谓王郎也。真定谓刘杨也。</p>
              <p>　　注[二]井陉关也。要害之塞，故曰名关。东观记作&quot;石陉关&quot;。</p>
              <p>　　注[三]史记子贡说晋君曰：&quot;虑不先定，不可以应卒。&quot;卒音仓忽反。</p>
              <p>　　注[四]东观记曰：&quot;无谓无贤，路有圣人&quot;。</p>
              <p>　　注[五]孙武，吴王阖庐将；吴起，魏文侯将；并着兵书也。</p>
              <p>　　注[六]白黑犹贤愚也。</p>
              <p>　　注[七]伊尹、吕望。</p>
              <p>　　永既素重衍，为且受使得自置偏裨，乃以衍为立汉将军，[一]领狼孟长，屯太原，[二]与上党太守田邑等缮甲养士，I]并土。</p>
              <p>　　注[一]东观记曰&quot;时永得置偏裨将五人&quot;也。</p>
              <p>　　注[二]狼孟，县名，属太原郡，故城在今并州阳曲县东北。</p>
              <p>　　及世祖即位，遣宗正刘延攻天井关，与田邑连战十余合，延不得进。邑迎母弟妻子，为延所获。[一]后邑闻更始败，乃遣使诣洛阳献璧马，即拜为上党太守。</p>
              <p>　　[二]因遣使者招永、衍，永、衍等疑不肯降，而忿邑背前约，[三]衍乃遣邑书曰：</p>
              <p>　　注[一]东观记曰：&quot;邓禹使积弩将军冯纸兵击邑，窒さ靡啬傅芷拮印&quot;</p>
              <p>　　注[二]东观记曰，遣骑都尉弓里游、谏大夫何叔武，即拜邑为上党太守。</p>
              <p>　　注[三]东观记，衍与邑素誓刎颈，俱受重任。</p>
              <p>　　盖闻晋文出奔而子犯宣其忠，[一]赵武逢难而程婴明其贤，[二]二子之义当矣。</p>
              <p>　　今三王背畔，赤眉危国，[三]天下蚁动，社稷颠陨，[四]是忠臣立功之日，志士驰马之秋也。伯玉擢选剖符，专宰大郡。[五]夫上党之地，有四塞之固，东带三关，西为国蔽，[六]柰何举之以资强敌，开天下之匈，假仇雠之刃？岂不哀哉！[七]</p>
              <p>　　注[一]晋文公重耳避丽姬之难出奔，狐偃劝令返国，遂为霸主。子犯即狐偃字也。</p>
              <p>　　注[二]赵盾，晋卿，生赵朔，朔娶晋成公姊为夫人。晋景公三年，大夫屠岸贾诛赵氏，杀赵朔，灭其族。朔妻有遗腹，走公宫。赵朔客程婴、公孙杵臼。杵臼谓程婴曰：&quot;胡不死？&quot;程婴曰：&quot;朔之妇有遗腹，若幸而生男，吾奉之；即女也，吾徐死耳。&quot;居无何，朔妻生男，屠岸贾闻之，乃索于宫中。夫人置儿于中，祝曰：&quot;赵宗灭乎，若*(唬)**[□]*。即不灭，若无声。&quot;及索儿，竟无声。程婴曰：&quot;今一索不得，后必复索之。&quot;杵臼乃取它婴儿负之匿山中。诸将共攻杀杵臼并孤儿，然赵氏真孤乃在程婴所，即赵武也。居十五年，晋景公乃立赵武为卿，而复其田邑。事见史记。</p>
              <p>　　注[三]三王见更始传。</p>
              <p>　　注[四]蚁动谕。</p>
              <p>　　注[五]文帝初，与郡守始为铜虎符、竹使符，分持其一，以为瑞信。剖即分也。</p>
              <p>　　注[六]三关谓上党关、壶口关、石陉关也。陉音形。</p>
              <p>　　注[七]张仪说楚王曰：&quot;秦下甲攻]阳晋，大开天下J。&quot;李斯曰：&quot;所谓借寇兵而赍盗粮也。&quot;</p>
              <p>　　衍闻之，委质为臣，无有二心；[一]挈瓶之智，守不假器。[二]是以晏婴临盟，拟以曲戟，不易其辞；[三]谢息守J，胁以晋、鲁，不丧其邑。[四]由是言之，内无钩颈之祸，外无桃莱之利，[五]而被畔人之声，蒙降城之耻，窃为左右羞之。且邾庶其窃邑畔君，以要大利，曰贱而必书；莒牟夷以土地求食，而名不灭。是以大丈夫动则思礼，行则思义，未有背此而身名能全者也。[六]为伯玉深计，莫若与鲍尚书同情力，显忠贞之节，立超世之功。如以尊亲系累之故，能捐位投命，归之尚书，大义既全，敌人纾怨，[七]上不损剖符之责，下足救老幼之命，申眉高谈，无愧天下。若乃贪上党之权，惜全邦之实，衍恐伯玉必怀周赵之忧，上党复有前年之祸。[八]昔晏平仲纳延陵之诲，终免栾高之难；[九]</p>
              <p>　　孙林父违穆子之戒，故陷终身之恶。[一０]以为伯玉闻此至言，必若刺心，自非婴城而坚守，则策马而不顾也。[一一]圣人转祸而为福，智士因败以成胜，愿自强于时，无与俗同。</p>
              <p>　　注[一]委质犹屈膝也。左传曰：&quot;策名委质，贰乃辟也。臣无二心，古之制也。&quot;</p>
              <p>　　注[二]解见左传。</p>
              <p>　　注[三]晏子春秋曰：&quot;齐大夫崔杼s齐庄公，乃劫诸大夫盟。有敢不盟者，戟钩其颈，□承其心，曰：'不与崔氏而与公室者，盟神视之，言不疾，指不至血者死。'所杀者七人，而后及晏子。晏子奉血仰天曰：'崔氏无道而杀其君，若有能复崔氏而婴不与，盟*[神]*视之。'遂仰而饮血。崔氏曰：'晏子与我，则齐国吾与共之；不与我，则戟在，□在心，子图之。'晏子曰：'劫吾以刃而失其意，非勇也。留吾以利而背其君，非义也。</p>
              <p>　　诗云：&quot;恺悌君子，求福不回。&quot;婴可回而求福乎？□刃钩之，直兵推之，婴不革矣。'崔子遂释之。&quot;</p>
              <p>　　注[四]左传，孟孙之家臣谢息。孟孙从鲁昭公如楚，谢息为孟孙守J邑。晋人来理□田，季孙将以J邑与之。谢息不可，曰：&quot;夫子从君而守臣丧邑，虽吾子亦有猜焉。&quot;季孙曰：&quot;君之在楚，于晋罪也。又不听晋，鲁罪重矣。晋师必至，吾无以待之。&quot;谢息曰：&quot;古人有言，'挈瓶之智，守不假器。'&quot;季孙曰：&quot;吾与子桃。&quot;辞以无山，与之莱、柞，乃迁于桃。杜预注曰：&quot;挈瓶，汲器，谕小智也。鲁国*(下)**[卞]*县东南有桃虚。&quot;莱、柞，二山名。</p>
              <p>　　注[五]臣贤案：谢息得桃邑莱山，故言&quot;无桃莱之利&quot;也。但为&quot;莱&quot;字似&quot;枣&quot;，文又连&quot;桃&quot;，后学者以&quot;桃枣&quot;易明，&quot;桃莱&quot;难悟，不究始终，辄改&quot;莱&quot;为&quot;枣&quot;。衍集又作&quot;菜&quot;，或改作&quot;乘&quot;，展转乖僻为谬矣。</p>
              <p>　　注[六]庶其，邾大夫，以邾邑漆、闾丘奔鲁，故言窃邑畔君以要利也。牟夷，莒大夫，窃牟娄及防兹来奔；昭公三十一年，邾黑肱以滥来奔。左传曰，以地畔，求食而已，不求其名。贱而必书，以名其人，终为不义，不可灭已。是故君子动则思礼，行则思义。或求名而不得，或欲盖而名彰。此所谓三畔人名者也。</p>
              <p>　　注[七]纾，缓。音舒。</p>
              <p>　　注[八]史记曰，赵孝成王时，韩上党*(太)*守冯亭使人至赵曰：&quot;韩不守上党，入之于秦，其吏人皆安为赵，不欲为秦。有城市邑十七，愿再拜入之赵。&quot;赵王大喜，召平阳君豹告曰：&quot;冯亭入城市邑十七，受之何如？&quot;豹曰：&quot;圣人甚恶无故之利。夫秦蚕食韩氏，地中绝不令相通，韩氏所以不入于秦者，欲嫁其祸于赵，必勿受也。&quot;赵王不听，遂发兵取上党，于是秦人围赵，坑其卒四十万。秦又围邯郸。又攻西周，拔之。故言怀周赵之忧。前年犹往时。</p>
              <p>　　注[九]延陵，邑名，吴公子季札所封，故以号焉。左传鲁襄二十九年，季札聘齐，见晏平仲。曰：&quot;子速纳邑与政。无邑无政，乃免于难。&quot;晏子因陈桓子以纳邑与政，是以免于栾高之难。栾谓子雅，高谓子尾，皆齐大夫。左氏鲁昭公八年，栾高作难，晏子无罪。</p>
              <p>　　注[一０]孙林父，]大夫孙文子也。穆子，鲁大夫叔孙豹也。左传，]侯使孙林父聘鲁，且寻盟。公登亦登，叔孙穆子相仪，趋进曰：&quot;诸侯之会，寡君未尝后]君。今吾子不后寡君，未知所过。&quot;孙子无词，亦无悛容。穆子曰：&quot;孙子必亡。为臣而君，过而不悛，亡之本也。&quot;至襄十四年，孙林父逐出]献公。</p>
              <p>　　献公复入国，林父遂以戚邑畔。是陷于终身之恶。</p>
              <p>　　注[一一]言不过为二涂而已。</p>
              <p>　　邑报书曰：邑报书曰：</p>
              <p>　　仆虽驽怯，亦欲为人者也，岂苟贪生而畏死哉！曲戟在颈，不易其心，诚仆志也。</p>
              <p>　　闲者，老母诸弟见执于军，而邑安然不顾者，岂非重其节乎？若使人居天地，寿如金石，要长生而避死地可也。今百龄之期，未有能至，老壮之闲，相去几何。诚使故朝尚在，忠义可立，虽老亲受戮，妻儿横分，邑之愿也。</p>
              <p>　　闲者，上党黠贼，大围城，义兵两辈，入据井陉。邑亲溃敌围，拒击宗正，[一]</p>
              <p>　　自试智勇，非不能当。诚知故朝为兵所害，新帝司徒已定三辅，[二]陇西、北地从风响应。</p>
              <p>　　其事昭昭，日月经天，河海带地，不足以比。[三]死生有命，富贵在天。[四]</p>
              <p>　　天下存亡，诚云命也。邑虽没身，能如命何？</p>
              <p>　　注[一]即刘延。</p>
              <p>　　注[二]谓邓禹也。</p>
              <p>　　注[三]言明白也。</p>
              <p>　　注[四]论语子夏之词。</p>
              <p>　　夫人道之本，有恩有义，义有所宜，恩有所施。君臣大义，母子至恩。今故主已亡，义*(无)**[其]*谁为；老母拘执，恩所当留。而厉以贪权，诱以策马，抑其利心，必其不顾，何其愚乎！</p>
              <p>　　邑年三十，历位卿士，性少嗜欲，情厌事为。况今位尊身危，财多命殆，鄙人知之，何疑君子？</p>
              <p>　　君长、敬通[一]揭节垂组，自相署立。[二]盖仲由使门人为臣，孔子讥其欺天。</p>
              <p>　　[三]君长据位两州，加以一郡，[四]而河东畔国，兵不入彘，[五]上党见围，不窥大谷，[六]宗正临境，莫之能援。兵威屈辱，国权日损，三王背畔，赤眉害主，未见兼行倍道之赴，若墨翟累茧救宋，申包胥重胝存楚，]女驰归唁兄之志。[七]主亡一岁，莫知定所，虚冀妄言，苟肆鄙塞。未能事生，安能事死？未知为臣，焉知为主？岂厌为臣子，思为君父乎！欲摇太山而荡北海，[八]事败身危，要思邑言。</p>
              <p>　　注[一]君长，鲍永字也。</p>
              <p>　　注[二]揭音其谒反，谓负也。</p>
              <p>　　注[三]孔子有疾，仲由欲使门人为臣，以大夫之礼葬孔子。孔子谓曰：&quot;由之行诈也！吾谁欺，欺天乎？&quot;事具论语。</p>
              <p>　　注[四]衍集，鲍永行将军事，安集并州，拥兵屯太原，与太原李仲房同心并力。</p>
              <p>　　注[五]闻更始败，故诸国畔也。不入彘，言不征之也。彘，县名，属河东郡，顺帝改曰永安。</p>
              <p>　　注[六]即上所谓黠贼所围城者也。大谷自太原趣上党之道。不窥言不来救也。</p>
              <p>　　今并州大谷县西有大谷是也。</p>
              <p>　　注[七]]女，]宣公庶子顽之女，为许穆公夫人，其兄即戴公。吊失国曰唁。</p>
              <p>　　]懿公为狄所灭，戴公乃立庐于曹邑。许穆夫人闵]亡，思归唁之，不得，乃赋载驰之诗。事见左传。</p>
              <p>　　注[八]言不可也。孟子曰&quot;挟太山而超北海&quot;也。</p>
              <p>　　衍不从。或讹言更始随赤眉在北，[一]永、衍信之，故屯兵界休，[二]方移书上党，云皇帝在雍，以惑百姓。永遣弟升及子张舒诱降涅城，[三]舒家在上党，邑悉系之。又书劝永降，永不E，[四]自是与邑有隙。邑字伯玉，冯翊人也，后为渔阳太守。[五]永、衍审知更始已殁，乃共罢兵，幅巾降于河内。[六]</p>
              <p>　　注[一]讹，伪也。</p>
              <p>　　注[二]界休，县，属太原郡，今汾州县。</p>
              <p>　　注[三]东观记曰：&quot;升及舒等谋使营尉李匡先反涅城，开门内兵，杀其县长冯晏，立故谒者祝回为涅长。&quot;涅，县名，属上党郡，故城在今潞州乡县西。涅音奴结反。</p>
              <p>　　注[四]东观记载邑书曰：&quot;愚闻丈夫不释故而改图，哲士不徼幸而出危。今君长故主败不能死，新帝立不肯降，拥而据壁，欲袭六国之从。与邑同事一朝，内为刎颈之盟，兴兵背畔，攻取涅城。破君长之国，坏父母之乡，首难结怨，轻弄凶器。人心难知，何意君长当为此计。昔者韩信将兵，无敌天下，功不世出，略不再见，威执项羽，名出高帝，不知天时，就亨于汉。知伯分国，既有三晋，欲大无已，身死地分，头为饮器。君长衔命出征，拥带徒士，上党□不能救，河东畔不能取，朝有颠沛之忧，国有分崩之祸，上无仇牧之节，下无不占之志。天之所坏，人不能支。君长将兵不与韩信同日而论，威行得不及智伯万分之半，不见天时，不知厌足。欲明人臣之义，当先知故主之未然；欲贪天下之利，宜及新主之未为。今故主已败，新主既成，四海为罗网，天下为敌人，举足遇害，动摇触患，履深泉之薄冰不为□，涉千钧之发机不知惧，何如其知也？绝鲍氏之姓，废子都之业，诵尧之言，服桀之行，悲夫命也。张舒内行邪孽，不遵孝友，疏其父族，外附妻党，已收三族，将行其法。能逃不自诣者舒也，能夷舒宗者予也。&quot;永邑遂结怨焉。</p>
              <p>　　注[五]东观记曰：&quot;邑，冯翊莲芍人也。其先齐诸田，父丰，为王莽着威将军。</p>
              <p>　　邑有大节，涉学，能善属文。为渔阳太守，未到官，道病，征还为谏议大夫，病卒。&quot;</p>
              <p>　　注[六]不加冠帻，但以一幅巾饰首而已。</p>
              <p>　　帝怨衍等不时至，永以立功得赎罪，遂任用之，[一]而衍独见黜。永谓衍曰：&quot;昔高祖赏季布之罪，诛丁固之功。[二]今遭明主，亦何忧哉！&quot;衍曰：&quot;记有之，人有挑其邻人之妻者，挑其长者，长者詈之，挑其少者，少者报之，后其夫死而取其长者。或谓之曰：'夫非骂尔者邪？'曰：'在人欲其报我，在我欲其骂人也。'[三]夫天命难知，人道易守，守道之臣，何患死亡？&quot;顷之，帝以衍为曲阳令，[四]诛斩剧贼郭胜等，降五千余人，论功当封，以谗毁，故赏不行。</p>
              <p>　　注[一]立功谓说下怀。</p>
              <p>　　注[二]季布，项羽将。数窘汉王。汉王即位，赦布以为郎中。丁固，季布母弟。</p>
              <p>　　为项羽将，亦窘高祖，高祖急，顾谓丁固曰：&quot;两贤岂相□哉！&quot;丁公引还。高祖即位，丁固谒见。高祖曰：&quot;使项王失天下者丁公也。&quot;遂斩之。</p>
              <p>　　注[三]此并陈轸对秦王之词也。见战国策。引之者，言己为故主守节，亦冀新帝重之也。挑音徒了反。</p>
              <p>　　注[四]曲阳，县名，属常山郡，故城在今定州*(彭)**[鼓]*城县西也。</p>
              <p>　　建武六年日食，[一]衍上书陈八事：其一曰显文德，二曰镂淞遥三曰修旧功，四曰招俊杰，五曰明好恶，六曰简法令，七曰差秩禄，八曰抚边境。书奏，帝将召见。初，衍为狼孟长，以罪摧陷大姓令狐略，是时略为司空长史，谗之于尚书令王护、尚书周生丰曰：&quot;衍所以求见者，欲毁君也。&quot;[二]护等惧之，即共排闲，衍遂不得入。</p>
              <p>　　注[一]续汉志曰：&quot;建武六年九月丙寅晦，日有食之，史官不见，郡以闻。&quot;</p>
              <p>　　注[二]风俗通曰：&quot;周生，姓也。&quot;豫章旧志曰：&quot;丰字伟防，太山南武阳人也。</p>
              <p>　　建武七年为豫章太守，清约俭惠。&quot;</p>
              <p>　　后]尉阴兴、新阳侯阴就以外戚贵显，深敬重衍，衍遂与之交结，由是为诸王所聘请，[一]寻为司隶从事。帝惩西京外戚宾客，故皆以法绳之，大者抵死徙，其余至贬黜。衍由此得罪，尝自诣狱，有绍赦不问。[二]西归故郡，闭门自保，不敢复与亲故通。</p>
              <p>　　注[一]兴及就并光烈皇后母弟也。衍集与阴就书曰：&quot;衍闻神龙骧首，幽云景蒸，明圣修德，志士思名。是以意同情合，声比*(则)**[相]*应也。伏见君侯忠孝之性，慈仁殷勤，论议周密，思虑深远。顾以微贱，数蒙圣恩，被侯大惠。衍年老被病，恐一旦无禄，命先犬马，怀抱不报，赍恨入冥，思剖肝胆，有以塞责。方今天下安定，四海咸服，蒙恩更生之臣，无所其死力。侧闻东平、山阳王壮当之国，择除官属，衍不自量，愿侯白以衍备门]。鄙语曰：'水不激不能破舟，矢不激不能饮羽。'不念旧恶，名贤所高。负责之臣，欲言不敢，惟侯哀怜，深留圣心，则阖棺之日，魂复何恨。&quot;</p>
              <p>　　注[二]时衍又与就书曰：&quot;奏曹掾冯衍叩头死罪：衍材素愚驽，行义污秽，外无乡里之誉，内无汗马之劳，猥蒙明府天覆之德，华宠重叠。闲者，掾史疑衍之罪，煦飘山，当为灰土。赖蒙明察，揆其素行，复保首领。倍知厚德笃于慈父，□淫肌肤，渗漉骨髓，德重山岳，泽深河海。前送妻子还淄县，遭雨逢暑，以七月还。至阳武，闻诏捕诸王宾客，惶怖诣阙，冀先事自归。十一日到，十二日书报归田里。即日束手诣洛阳诏狱，十五日夜诏书勿问。得出，遭雨，又疾，大困。冀高世之德，施以田子老马之惠，赠以秦穆骏马之恩，使长有依归，以忠心。&quot;</p>
              <p>　　校勘记</p>
              <p>　　九五五页五行性嗜倡乐按：&quot;嗜&quot;原斗&quot;着&quot;，径据汲本、殿本改正。</p>
              <p>　　九五五页五行由是多见排W&quot;W&quot;汲本、殿本作&quot;抵&quot;，注同。按：注云音纸，则字当作&quot;W&quot;。</p>
              <p>　　九五六页一行殆将有子夫之变按：&quot;变&quot;原斗&quot;父&quot;，径据汲本、殿本改正。</p>
              <p>　　九五六页五行遂逮后弟侍中喜刊误谓傅喜非后弟，&quot;喜&quot;当作&quot;嘉&quot;。按：何焯谓董贤求傅氏罪事与前书参差不合。高武侯傅喜，孔乡侯晏之从兄弟，安得复有后弟名喜为侍中者也？大抵范史事未核。沈家本谓按前书傅喜传、董贤传、外戚传并无此事，又别无傅嘉其人，刘氏亦E揣之词，何说得之。</p>
              <p>　　九五八页三行请削诸侯*(之)**[支]*郡张森楷校勘记谓&quot;之&quot;当作&quot;支&quot;，前书可证。今按：张说是。前书颜注&quot;支郡，在国之四边者也&quot;。之与支声近而斗。</p>
              <p>　　今据改。</p>
              <p>　　九五八页一二行多放钱货汲本&quot;钱&quot;作&quot;田&quot;。按：今聚珍本东观记作&quot;多收田货&quot;。</p>
              <p>　　九六一页三行俣钓室舶矗&quot;鍪&quot;原作&quot;□&quot;，斗字，径据汲本、殿本改正。</p>
              <p>　　九六一页六行吾欲*[以]*谶决之按：校补引钱大昭说，谓闽本&quot;欲&quot;下有&quot;以&quot;字；又谓今案东观记、袁纪、通鉴均有&quot;以&quot;字。又张森楷校勘记谓治要&quot;欲&quot;下有&quot;以&quot;字。今据补。</p>
              <p>　　九六一页七行谭叩头流血按：&quot;谭&quot;字原脱，径据汲本、殿本补。</p>
              <p>　　九六一页八行出为六安郡丞按：袁纪作&quot;六安太守丞&quot;。</p>
              <p>　　九六一页九行阳f之洛阳记曰按：汲本、殿本作&quot;杨f之&quot;。</p>
              <p>　　九六三页五行莫若屯据大郡按：集解引惠栋说，谓&quot;屯据&quot;袁宏纪作&quot;先据&quot;。</p>
              <p>　　九六三页一０行见赘于人按：集解引惠栋说，谓袁宏纪&quot;赘&quot;作&quot;疑&quot;。</p>
              <p>　　九六三页一五行将为戮矣按：殿本、集解本&quot;矣&quot;作&quot;乎&quot;，疑后人依左传改。</p>
              <p>　　九六六页六行醚昆阳刊误谓醚是盟时醚，此当作&quot;喋&quot;。按：绵┕磐ㄓ茫刘说泥。</p>
              <p>　　九六六页一０行寒者裸跣按：&quot;跣&quot;原斗&quot;洗&quot;，径据汲本、殿本改正。</p>
              <p>　　九六六页一四行犹有申伯召虎夷吾吉甫按：惠栋补注引吴仁杰补遗，谓&quot;吉甫&quot;当作&quot;成父&quot;，谓王子成父也。若尹吉甫，不应序于夷吾之下。</p>
              <p>　　九六七页四行莽*[始]*建国三年按：&quot;建&quot;上当脱&quot;始&quot;字，今补。</p>
              <p>　　九六七页一一行*(王)**[于]*匡攻武关按：张森楷校勘记谓&quot;王匡&quot;当依前书莽传作&quot;于匡&quot;，各本并误。今据改。</p>
              <p>　　九六七页一一行以捍匡等*[匡等]*击破六虎按：张森楷校勘记谓&quot;匡等&quot;下当更有&quot;匡等&quot;二字，文义乃明。今据补。</p>
              <p>　　九六八页一０行虽则山泽之人按：刊误谓&quot;虽则&quot;当作&quot;则虽&quot;。</p>
              <p>　　九七０页九行赵宗灭乎若*(唬)**[□]*据汲本改。按：殿本&quot;□&quot;作&quot;啼&quot;，乃□之俗字；原本作&quot;唬&quot;，则斗字矣。</p>
              <p>　　九七一页九行必怀周赵之忧集解引何焯说，谓&quot;周&quot;疑&quot;祸&quot;字之误，注非。</p>
              <p>　　校补引钱大昭说，谓&quot;周&quot;当是&quot;害&quot;字之误。按：校补谓害周形近易误，钱说为胜。</p>
              <p>　　九七二页二行盟*[神]*视之据汲本、殿本补。今按：&quot;盟&quot;疑&quot;明&quot;之斗。</p>
              <p>　　九七二页七行吾无以待之按：&quot;待&quot;原斗&quot;侍&quot;，径改正。</p>
              <p>　　九七二页八行鲁国*(下)**[卞]*县东南有桃虚按：下卞形近而斗，各本同，今据左昭七年杜注改正。</p>
              <p>　　九七二页一五行韩上党*(太)*守冯亭据史记赵世家删。按：汉以前无太守也。</p>
              <p>　　九七四页八行义*(无)**[其]*谁为据汲本、殿本改。</p>
              <p>　　九七五页一三行永遣弟升按：&quot;升&quot;原斗&quot;叔&quot;，径据汲本、殿本改正。注同。</p>
              <p>　　九七六页一一行履深泉之薄冰汲本、殿本&quot;泉&quot;作&quot;渊&quot;。按：章怀避唐讳，于引文亦皆改易，后人又多回改，此其一例也。</p>
              <p>　　九七七页一０行今定州*(彭)**[鼓]*城县西也据刊误改。</p>
              <p>　　九七八页六行声比*(则)**[相]*应也据汲本、殿本改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='29.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='31.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
