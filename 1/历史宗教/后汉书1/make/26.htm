<html>
<head>
<title>后汉书卷二十四　马援列传　第十四</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="25.htm"><img src="last.gif" width="46" height="15" border="0"></a><img src="bg.gif" width="40" height="30"><a href="27.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷二十四　马援列传　第十四</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　*子廖子防兄子严族孙棱* 
              <p>　　马援字文渊，扶风茂陵人也。其先赵奢为赵将，号曰马服君，子孙因为氏。[一]</p>
              <p>　　武帝时，以吏二千石自邯郸徙焉。[二]曾祖父通，以功封重合侯，坐兄何罗反，被诛，[三]故援再世不显。[四]援三兄况p余p员，[五]并有才能，王莽时皆为二千石。[六]</p>
              <p>　　注[一]马服者，言能服驭马也。史记曰，赵惠文王以奢有功，赐爵号为马服君。</p>
              <p>　　注[二]东观记曰：&quot;徙茂陵成欢里。&quot;</p>
              <p>　　注[三]重合，县，属勃海郡，故城在今沧州乐陵县东。马何罗与江充相善，充既诛，遂惧罪及己，谋反，伏诛。事见前书。</p>
              <p>　　注[四]祖及父不得为显任也。东观汉记，通生宾，宣帝时以郎持节，号使君；</p>
              <p>　　使君生仲，仲官至玄武司马；仲生援。</p>
              <p>　　注[五]东观记曰：&quot;况字长平，余字圣卿，员字季主。&quot;</p>
              <p>　　注[六]况，河南太守。余，中垒校尉。员，增山连率。</p>
              <p>　　援年十二而孤，少有大志，诸兄奇之。尝受齐诗，意不能守章句，[一]乃辞况，欲就边郡田牧。[二]况曰：&quot;汝大才，当晚成。良工不示人以朴，且从所好。&quot;[三]会况卒，援行服年，不离墓所；敬事寡□，不冠不入庐。[四]后为郡督邮，送囚至司命府，[五]囚有重罪，援哀而纵之，遂亡命北地。遇赦，因留牧畜，宾客多归附者，遂役属数百家。[六]转游陇汉闲，常谓宾客曰：&quot;丈夫为志，穷当益坚，老当益壮。&quot;因处田牧，至有牛马羊数千头，谷数万斛。既而叹曰：&quot;凡殖货财产，贵其能施赈也，否则守钱虏耳。&quot;乃尽散以班昆弟故旧，身衣羊裘皮。</p>
              <p>　　注[一]东观记曰：&quot;受齐诗，师事颍川满昌。&quot;</p>
              <p>　　注[二]东观记曰：&quot;援以况出为河南太守，次两兄为吏京师，见家用不足，乃辞况欲就边郡畜牧&quot;也。</p>
              <p>　　注[三]从其所请也。</p>
              <p>　　注[四]庐，舍也。</p>
              <p>　　注[五]王莽置司命官，上公已下皆纠察。</p>
              <p>　　注[六]续汉书：&quot;援过北地任氏畜牧。自援祖宾，本客天水，父仲又尝为牧*(帅)**[师]*令。是时员为护苑使者，故人宾客皆依援。&quot;</p>
              <p>　　王莽末，四方兵起，莽从弟卫将军林广招雄俊，乃辟援及同县原涉为掾，[一]</p>
              <p>　　荐之于莽。莽以涉为镇戎大尹，[二]援为新成大尹。[三]及莽败，援兄员时为增山连率，[四]与援俱去郡，复避地凉州。世祖即位，员先诣洛阳，帝遣员复郡，卒于官。援因留西州，隗嚣甚敬重之，以援为绥德将军，与决筹策。</p>
              <p>　　注[一]涉字巨先，见前书。</p>
              <p>　　注[二]王莽改天水为镇戎，改太守为大尹。</p>
              <p>　　注[三]莽改汉中为新成也。</p>
              <p>　　注[四]莽改上郡为增山，连率亦太守也。莽法，典郡者公为牧，侯称卒正，伯称连率，其无封爵者为尹也。</p>
              <p>　　是时公孙述称帝于蜀，嚣使援往观之。援素与述同里\，[一]相善，以为既至当握手欢如平生，而述盛陈陛卫，以延援入，交拜礼毕，使出就馆，更为援制都布单衣p[二]交让冠，会百官于宗庙中，立旧交之位。述鸾旗旄骑，[三]警跸就车，磬折而入，[四]礼飨官属甚盛，欲授援以封侯大将军位。宾客皆乐留，援晓之曰：&quot;天下雄雌未定，公孙不吐哺走迎国士，[五]与图成败，反修饰边幅，[六]如偶人形。[七]此子何足久稽天下士乎？&quot;[八]因辞归，谓嚣曰：&quot;子阳井底蛙耳，[九]而妄自尊大，不如专意东方。&quot;</p>
              <p>　　注[一]说文曰：&quot;\，闾也。&quot;杜预注左传：&quot;\，闾门也。&quot;</p>
              <p>　　注[二]东观记*(曰)*&quot;都&quot;作&quot;E&quot;。史记曰：&quot;E布千匹。&quot;前书音义曰：&quot;E布，白叠布也。&quot;何承天纂文曰：&quot;都致p错履p无极，皆布名。&quot;方言曰：&quot;禅衣，江p淮p南楚之闲谓之，关之东西谓之R衣。&quot;</p>
              <p>　　注[三]解在公孙述传。</p>
              <p>　　注[四]磬折者，屈身如磬之曲折，敬也。</p>
              <p>　　注[五]哺，食也。史记，周公诫伯禽曰：&quot;吾一沐三握发，一食三吐哺，犹恐失天下士心也。&quot;</p>
              <p>　　注[六]言若布帛修整其边幅也。左传曰：&quot;如布帛之有幅焉，为之度，使无迁。&quot;</p>
              <p>　　注[七]礼记曰：&quot;谓为俑者不仁。&quot;郑玄云：&quot;俑，偶人也。有面目机发，有似于生人也。&quot;俑音勇。</p>
              <p>　　注[八]稽，留也。</p>
              <p>　　注[九]言述志识褊狭，如坎井之蛙。事见庄子。</p>
              <p>　　建武四年冬，嚣使援奉书洛阳。援至，引见于宣德殿。世祖迎笑谓援曰：&quot;卿遨游二帝闲，今见卿，使人大X。&quot;援顿首辞谢，因曰：&quot;当今之世，非独君择臣也，臣亦择君矣。[一]臣与公孙述同县，少相善。臣前至蜀，述陛戟而后进臣。</p>
              <p>　　臣今远来，陛下何知非刺客奸人，而简易若是？&quot;[二]帝复笑曰：&quot;卿非刺客，顾说客耳。&quot;援曰：&quot;天下反复，盗名字者不可胜数。[三]今见陛下，恢廓大度，同符高祖，乃知帝王自有真也。&quot;帝甚壮之。援从南幸黎丘，转至东海。及还，以为待诏，使太中大夫来歙持节送援西归陇右。</p>
              <p>　　注[一]家语曰：&quot;君择臣而任之，臣亦择君而事之。&quot;</p>
              <p>　　注[二]东观记曰&quot;援初到，□令中黄门引入，时上在宣德殿南庑下，但帻坐&quot;，故云&quot;简易&quot;也。</p>
              <p>　　注[三]盗犹窃也。</p>
              <p>　　隗嚣与援共卧起，问以东方流言及京师得失。[一]援说嚣曰：&quot;前到朝廷，上引见数十，[二]每接燕语，自夕至旦，才明勇略，非人敌也。且开心见诚，无所隐伏，阔达多大节，略与高帝同。经学博览，政事文辩，前世无比。&quot;嚣曰：&quot;卿谓何如高帝？&quot;援曰：&quot;不如也。高帝无可无不可；[三]今上好吏事，动如节度，又不喜饮酒。&quot;嚣意不怿，曰：&quot;如卿言，反复胜邪？&quot;然雅信援，故遂遣长子恂入质。援因将家属随恂归洛阳。居数月而无它职任。援以三辅地旷土沃，而所将宾客猥多，乃上书求屯田上林苑中，帝许之。</p>
              <p>　　注[一]流犹传也。</p>
              <p>　　注[二]东观记曰凡十四见。</p>
              <p>　　注[三]此论语孔子自言己之所行也。</p>
              <p>　　会隗嚣用王元计，意更狐疑，[一]援数以书记责譬于嚣。嚣怨援背己，得书增怒，其后遂发兵拒汉。援乃上疏曰：&quot;臣援自念归身圣朝，奉事陛下，本无公辅一言之荐，左右为容之助。[二]臣不自陈，陛下何因闻之。夫居前不能令人轾，居后不能令人轩，[三]与人怨不能为人患，臣所耻也。故敢触冒罪忌，昧死陈诚。臣与隗嚣，本实交友。初，嚣遣臣东，谓臣曰：'本欲为汉，愿足下往观之。</p>
              <p>　　于汝意可，即专心矣。'及臣还反，报以赤心，实欲导之于善，非敢谲以非义。</p>
              <p>　　而嚣自挟奸心，盗憎主人，[四]怨毒之情遂归于臣。臣欲不言，则无以上闻。</p>
              <p>　　愿听诣行在所，极陈灭嚣之术，得空匈腹，申愚策，退就陇亩，死无所恨。&quot;</p>
              <p>　　帝乃召援计事，援具言谋画。因使援将突骑五千，往来游说嚣将高峻、任禹之属，下及羌豪，为陈祸福，以离嚣*(友)**[支]*党。</p>
              <p>　　注[一]狐性多疑，故曰狐疑。</p>
              <p>　　注[二]邹阳书曰：&quot;蟠木成万乘之器者，左右为之容。&quot;</p>
              <p>　　注[三]言为人无所轻重也。诗云：&quot;如轾如轩。&quot;轾音丁利反。</p>
              <p>　　注[四]左传晋伯宗妻曰：&quot;盗憎主人，民恶其上。&quot;</p>
              <p>　　援又为书与嚣将杨广，使晓劝于嚣，曰：&quot;春卿无恙。[一]前别冀南，[二]寂无音驿。援闲还长安，因留上林。窃见四海已定，兆民同情，而季孟闭拒背畔，为天下表的。[三]常惧海内切齿，思相屠裂，故遗书恋恋，以致恻隐之计。乃闻季孟归罪于援，而纳王游翁谄邪之说，[四]自谓函谷以西，举足可定，以今而观，竟何如邪？援闲至河内，过存伯春，[五]见其奴吉从西方还，说伯春小弟仲舒望见吉，欲问伯春无它否，竟不能言，晓夕号泣，婉转尘中。又说其家悲愁之状，不可言也。夫怨雠可刺不可毁，援闻之，不自知泣下也。援素知季孟孝爱，曾、闵不过。夫孝于其亲，岂不慈于其子？可有子抱三木，而跳梁妄作，自同分羹之事乎？[六]季孟平生自言所以拥兵者，欲以保全父母之国而完坟墓也，又言苟厚士大夫而已。而今所欲全者将破亡之，所欲完者将毁伤之，所欲厚者将反薄之。季孟尝折愧子阳而不受其爵，[七]今更共陆陆，[八]欲往附之，将难为颜乎？若复责以重质，当安从得子主给是哉！往时子阳独欲以王相待，[九]而春卿拒之；今者归老，更欲低头与小儿曹共槽枥而食，并肩侧身于怨家之朝乎？[一０]男儿溺死何伤而拘游哉！[一一]今国家待春卿意深，宜使牛孺卿与诸耆老大人[一二]共说季孟，若计画不从，真可引领去矣。前披舆地图，见天下郡国百有六所，柰何欲以区区二邦以当诸夏百有四乎？春卿事季孟，外有君臣之义，内有朋友之道。言君臣邪，固当谏争；语朋友邪，应有切磋。[一三]岂有知其无成，而但萎F咋舌，叉手从族乎？[一四]及今成计，殊尚善也；过是，欲少味矣。[一五]且来君叔天下信士，朝廷重之，其意依依，常独为西州言。援商朝廷，尤欲立信于此，[一六]必不负约。援不得久留，愿急赐报。&quot;广竟不E。</p>
              <p>　　注[一]春卿，杨广字。</p>
              <p>　　注[二]天水冀县也。</p>
              <p>　　注[三]表犹标也，言为标准*(谓)**[为]*射的也。言背畔之罪，为天下所指射也。</p>
              <p>　　注[四]游翁，王元字也。</p>
              <p>　　注[五]存犹问也。</p>
              <p>　　注[六]三木者，谓桎、梏及械也，司马迁曰：&quot;衣赭关三木。&quot;分羹谓乐羊也，解见公孙述传。</p>
              <p>　　注[七]犹辱也。</p>
              <p>　　注[八]陆陆犹碌碌也。</p>
              <p>　　注[九]谓欲封为朔宁王也。</p>
              <p>　　注[一０]字林：&quot;并音卑正反。&quot;</p>
              <p>　　注[一一]游，浮也。</p>
              <p>　　注[一二]大人谓豪杰也。</p>
              <p>　　注[一三]骨曰切，象曰磋，言朋友之道如切磋以成器也。诗云：&quot;如切如磋，如琢如磨。&quot;</p>
              <p>　　注[一四]萎F，X弱也。萎音于罪反。F音乃罪反。</p>
              <p>　　注[一五]以食为谕。</p>
              <p>　　注[一六]商，度也。</p>
              <p>　　八年，帝自西征嚣，至漆，[一]诸将多以王师之重，不宜远入险阻，计茉ノ淳[二]。会召援，夜至，帝大喜，引入，具以k议质之。[三]援因说隗嚣将帅有土崩之耍兵进有必破之状。又于帝前聚米为山谷，指画形耍开示军所从道径往来，分析曲折，昭然可晓。帝曰：&quot;虏在吾目中矣。&quot;明旦，遂进军至第一，嚣大溃。[四]</p>
              <p>　　注[一]漆，县，属右扶风。</p>
              <p>　　注[二]埽行貌也，义见说文。豫亦未定也。芤粢粤址础</p>
              <p>　　注[三]广雅曰：&quot;质，定也。&quot;</p>
              <p>　　注[四]第一，解见窦融传。</p>
              <p>　　九年，拜援为太中大夫，副来歙监诸将平凉州。自王莽末，西羌寇边，遂入居塞内，金城属县多为虏有。来歙奏言陇西侵残，非马援莫能定。十一年夏，玺书拜援陇西太守。援乃发步骑三千人，击破先零羌于临洮，斩首数百级，获马牛羊万余头。守塞诸羌八千余人诣援降。诸种有数万，屯聚寇钞，拒浩隘。[一]</p>
              <p>　　援与扬武将军马成击之。羌因将其妻子辎重移阻于允吾谷，[二]援乃潜行闲道，掩赴其营。羌大惊坏，复远徙唐翼谷中，援复追讨之。羌引精兵聚北山上，援陈军向山，而分遣数百骑绕袭其后，乘夜放火，击鼓叫噪，虏遂大溃，凡斩首千余级。援以兵少，不得穷追，收其谷粮畜产而还。援中矢贯胫，帝以玺书劳之，赐牛羊数千头，援尽班诸宾客。</p>
              <p>　　注[一]浩音告门，县名，属金城郡。浩，水名也。者，水流峡山闲，两岸深若门也。诗曰&quot;凫p在&quot;，亦其义也。今俗呼此水为合门河，盖疾言之耳。</p>
              <p>　　注[二]允吾音`牙。</p>
              <p>　　是时，朝臣以金城破羌之西，[一]涂远多寇，议欲弃之。援上言，破羌以西城多完牢，易可依固；其田土肥壤，[二]灌溉流通。如令羌在湟中，[三]则为害不休，不可□也。帝然之，于是诏武威太守，[四]令悉还金城客民。[五]归者三千余口，使各反旧邑。援奏为置长吏，缮城郭，起坞候，[六]开导水田，劝以耕牧，郡中乐业。又遣羌豪杨封譬说塞外羌，皆来和亲。又武都氐人背公孙述来降者，援皆上复其侯王君长，赐印绶，帝悉从之。乃罢马成军。</p>
              <p>　　注[一]破羌，县名，属金城郡，故城在今鄯州湟水县西。</p>
              <p>　　注[二]无块曰壤。</p>
              <p>　　注[三]湟，水名。据前书，出金城临羌县，东至允吾入河，今鄯州湟水县取其名也。一名乐都水。</p>
              <p>　　注[四]东观记曰梁统也。</p>
              <p>　　注[五]金城客人在武威者。</p>
              <p>　　注[六]字林曰：&quot;坞，小障也，一曰小城。字或作'犟'，音一古反。&quot;</p>
              <p>　　十三年，武都参狼羌与塞外诸种为寇，杀长吏。援将四千余人击之，至氐道县，[一]羌在山上，援军据便地，夺其水草，不与战，羌遂穷困，豪帅数十万户亡出塞，诸种万余人悉降，于是陇右清静。</p>
              <p>　　注[一]氐道县属陇西郡。县管蛮夷曰道。</p>
              <p>　　援务开*(宽)**[恩]*信，*(恩)**[宽]*以待下，任吏以职，但总大体而已。宾客故人，日满其门。诸曹时白外事，援辄曰：&quot;此丞、掾之任，何足相烦。[一]</p>
              <p>　　颇哀老子，使得遨游。若大姓侵小民，黠羌欲旅距，此乃太守事耳。&quot;[二]傍县尝有报仇者，吏民惊言羌反，百姓奔入城郭。狄道长诣门，[三]请闭城发兵。援时与宾客饮，大笑曰：&quot;烧虏何敢复犯我。[四]晓狄道长归守寺舍，[五]良怖急者，可a下伏。&quot;[六]后稍定，郡中服之。视事六年，征入为虎贲中郎将。</p>
              <p>　　注[一]续汉志曰：&quot;郡当边戍，丞为长史。&quot;又：&quot;置诸曹掾史。&quot;</p>
              <p>　　注[二]旅距，不从之貌。</p>
              <p>　　注[三]狄道，县，属陇西郡，今兰州县也。</p>
              <p>　　注[四]烧虏即烧羌也。</p>
              <p>　　注[五]晓，喻也。寺舍，官舍也。</p>
              <p>　　注[六]良，甚也。</p>
              <p>　　初，援在陇西上书，言宜如旧铸五铢钱。事下三府，三府奏以为未可许，事遂。及援还，从公府求得前奏，难十余条，乃随牒解释，[一]更具表言。帝从之，天下赖其便。援自还京师，数被进见。为人明须发，眉目如画。[二]闲于进对，尤善述前世行事。每言及三辅长者，下至闾里少年，皆可观听。自皇太子、诸王侍闻者，莫不属耳忘倦。又善兵策，帝常言&quot;伏波论兵，与我意合&quot;，每有所谋，未尝不用。</p>
              <p>　　注[一]东观记曰&quot;凡十三难，援一一解之，条奏其状&quot;也。</p>
              <p>　　注[二]东观记曰：&quot;援长七尺五寸，色理发肤眉目容貌如画。&quot;</p>
              <p>　　初，卷人维汜，[一]@言称神，有弟子数百人，坐伏诛。后其弟子李广等宣言汜神化不死，以诳惑百姓。十七年，遂共聚会徒党，攻没城，[二]杀侯刘闵，自称&quot;南岳大师&quot;。遣谒者张宗将兵数千人讨之，复为广所败。于是使援发诸郡兵，合万余人，击破广等，斩之。</p>
              <p>　　注[一]卷，县名，属河南郡，故城在今郑州原武县西北也。</p>
              <p>　　注[二]，县名，属庐江郡，今舒州幽县。音下板反，又下管反。</p>
              <p>　　又交址女子征侧及女弟征贰反，[一]攻没其郡，九真、日南、合浦蛮夷皆应之，寇略岭外六十余城，侧自立为王。于是玺书拜援伏波将军，[二]以扶乐侯刘隆为副，[三]督楼船将军段志等南击交址。军至合浦而志病卒，诏援并将其兵。</p>
              <p>　　遂缘海而进，随山刊道千余里。[四]十八年春，军至浪泊上，与贼战，破之，斩首数千级，降者万余人。援追征侧等至禁溪，数败之，贼遂散走。明年正月，斩征侧、征贰，传首洛阳。[五]封援为新息侯，食邑三千户。援乃击牛酾酒，劳飨军士。[六]从容谓官属曰：&quot;吾从弟少游常哀吾慷慨多大志，曰：'士生一世，但取衣食裁足，乘下泽车，[七]御款段马，[八]为郡掾史，守坟墓，乡里称善人，斯可矣。致求盈余，但自苦耳。'当吾在浪泊、西里闲，虏未灭之时，下潦上雾，毒气重蒸，仰视飞鸢@@水中，[九]卧念少游平生时语，何可得也！今赖士大夫之力，被蒙大恩，猥先诸君纡佩金紫，且喜且X。&quot;吏士皆伏称万岁。</p>
              <p>　　注[一]征侧者，泠县雒将之女也，嫁为朱鸢人诗索妻，甚雄勇。交址太守苏定以法绳之，侧怨怒，故反。</p>
              <p>　　注[二]东观记曰：&quot;援上书：'臣所假伏波将军印，书&quot;伏&quot;字，&quot;犬&quot;外向。城搅钣。&quot;&quot;字为&quot;白&quot;下&quot;羊&quot;；丞印&quot;四&quot;下&quot;羊&quot;；尉印&quot;白&quot;下&quot;人&quot;，&quot;人&quot;下&quot;羊&quot;。即一县长吏，印文不同，恐天下不正者多。符印所以为信也，所宜齐同。'荐晓古文字者，事下大司空正郡国印章。奏可。&quot;</p>
              <p>　　注[三]扶乐，县名，属九真郡。</p>
              <p>　　注[四]刊，除也。</p>
              <p>　　注[五]越志云：&quot;征侧兵起，都泠县。及马援讨之，奔入金溪*(穴)**[究]*中，二年乃得之。&quot;</p>
              <p>　　注[六]酾犹滤也。诗曰：&quot;酾酒有v。&quot;毛苌注云：&quot;以筐曰酾。&quot;酾音所宜反。</p>
              <p>　　注[七]周礼曰&quot;车人为车，行泽者欲短毂，行山者欲长毂，短毂则利，长毂则安&quot;也。</p>
              <p>　　注[八]款犹缓也，言形段迟缓也。</p>
              <p>　　注[九]鸢，鸱也。@@，貌也。@音都牒、泰牒二反。</p>
              <p>　　援将楼船大小二千余艘，战士二万余人，进击九真贼征侧余党都羊等，自无功至居风，[一]斩获五千余人，峤南悉平。[二]援奏言西于县户有三万二千，[三]</p>
              <p>　　远界去庭千余里，[四]请分为封溪、望海二县，许之。[五]援所过辄为郡县治城郭，穿渠灌溉，以利其民。条奏越律与汉律驳者十余事，[六]与越人申明旧制以约束之，自后骆越奉行马将军故事。[七]</p>
              <p>　　注[一]无功、居风，二县名，并属九真郡。居风，今爱州。</p>
              <p>　　注[二]峤，岭峤也。尔雅曰：&quot;山锐而高曰峤。&quot;峤音渠庙反。广州记曰：&quot;援到交址，立铜柱，为汉之极界也。&quot;</p>
              <p>　　注[三]西于县属交址郡，故城在今交州龙编县东也。</p>
              <p>　　注[四]庭，县庭也。</p>
              <p>　　注[五]封溪、望海，县，并属交址郡。</p>
              <p>　　注[六]驳，乖舛也。</p>
              <p>　　注[七]骆者，越别名。</p>
              <p>　　二十年秋，振旅还京师，军吏经瘴疫死者十四五。赐援兵车一乘，朝见位次九卿。</p>
              <p>　　援好骑，善别名马，于交址得骆越铜鼓，乃铸为马式，[一]还上之。因表曰：&quot;夫行天莫如龙，行地莫如马。[二]马者甲兵之本，国之大用。安宁则以别尊卑之序，有变则以济远近之难。昔有骐骥，一日千里，伯乐见之，昭然不惑。[三]</p>
              <p>　　近世有西河子舆，亦明相法。子舆传西河仪长孺，长孺传茂陵丁君都，君都传成纪杨子阿，臣援尝师事子阿，受相马骨法。考之于[行]事，辄有验。臣愚以为传闻不如亲见，视景不如察形。今欲形之于生马，则骨法难备具，又不可传之于后。孝武皇帝时，善相马者东门京[四]铸作铜马法献之，有诏立马于鲁班门外，则更名鲁班门曰金马门。臣谨依仪氏□，中帛氏口齿，谢氏唇□，丁氏身中，备此数家骨相以为法。&quot;[五]马高三尺五寸，围四尺五寸。有诏置于宣德殿下，以为名马式焉。</p>
              <p>　　注[一]式，法也。裴氏广州记曰：&quot;俚獠铸铜为鼓，鼓唯高大为贵，面阔丈余。</p>
              <p>　　初成，悬于庭，克晨置酒，招致同类，来者盈门。豪富子女以金银为大钗，执以叩鼓，叩竟，留遗主人也。&quot;</p>
              <p>　　注[二]史记平准书曰：&quot;以为在天莫如龙，在地莫如马。&quot;</p>
              <p>　　注[三]伯乐，秦穆公时善相马者也。桓宽盐铁论曰：&quot;骐骥负盐车，垂头于太行之n，见伯乐则喷而长鸣。&quot;</p>
              <p>　　注[四]东门，姓也；京，名也。</p>
              <p>　　注[五]援铜马相法曰：&quot;水火欲分明。水火在鼻两孔闲也。上唇欲急而方，口中欲红而有光，此马千里。颔下欲深，下唇欲缓。牙欲前向。牙*(欲)*去齿一寸，则四百里；牙□锋，则千里。目欲满而泽。腹欲充，槠欲小，季助欲长，悬薄欲厚而缓。悬薄，股也。腹下欲平满，□沟欲深*[而]*长，*(而)*膝本欲起，肘腋欲开，膝欲方，蹄欲厚三寸，坚如石。&quot;□音居奇反。</p>
              <p>　　初，援军还，将至，故人多迎劳之，平陵人孟冀，名有计谋，于坐贺援。援谓之曰：&quot;吾望子有善言，反同人邪？昔伏波将军路博德开置七郡，裁封数百户；</p>
              <p>　　[一]今我微劳，猥飨大县，功薄赏厚，何以能长久乎？先生奚用相济？&quot;冀曰：</p>
              <p>　　&quot;愚不及。&quot;援曰：&quot;方今匈奴、乌桓尚扰北边，欲自请击之。男儿要当死于边野，以马革裹尸还葬耳，何能卧a上在儿女子手中邪？&quot;冀曰：&quot;谅为烈士，当如此矣。&quot;</p>
              <p>　　注[一]汉书曰，平南越以为南海、苍梧、郁林、合浦、交址、九真、日南、朱崖、儋耳九郡。今此言&quot;七郡&quot;，则与前书不同也。</p>
              <p>　　还月余，会匈奴、乌桓寇扶风，援以三辅侵扰，园陵危逼，因请行，许之。自九月至京师，十二月复出屯襄国。[一]诏百官祖道。援谓黄门郎梁松、窦固曰：</p>
              <p>　　&quot;凡人为贵，当使可贱，如卿等欲不可复贱，居高坚自持，勉思鄙言。&quot;松后果以贵满致灾，固亦几不免。</p>
              <p>　　注[一]襄国，县名，属赵国，今邢州龙岗县也。</p>
              <p>　　明年秋，援乃将三千骑出高柳，行e门、代郡、上谷障塞。乌桓候者见汉军至，虏遂散去，援无所得而还。</p>
              <p>　　援尝有疾，梁松来候之，独拜a下，援不E。松去后，诸子问曰：&quot;梁伯孙帝，[一]贵重朝廷，公卿已下莫不惮之，大人柰何独不为礼？&quot;援曰：&quot;我乃松父友也。[二]虽贵，何得失其序乎？&quot;[三]松由是恨之。</p>
              <p>　　注[一]松尚舞阴公主。尔雅曰：&quot;女子之夫为。&quot;</p>
              <p>　　注[二]松父统也。</p>
              <p>　　注[三]礼记曰：&quot;见父之执友，不谓之进不敢进，不谓之退不敢退，不问不敢对。&quot;</p>
              <p>　　郑玄曰：&quot;敬父同志如事父也。&quot;</p>
              <p>　　二十四年，武威将军刘尚击武陵五溪蛮夷，[一]深入，军没，援因复请行。时年六十二，帝愍其老，未许之。援自请曰；&quot;臣尚能被甲上马。&quot;帝令试之。援据鞍顾眄，以示可用。</p>
              <p>　　帝笑曰：&quot;矍铄哉是翁也！&quot;[二]遂遣援率中郎将马武、耿舒、刘匡、孙永等，将十二郡募士及□刑四万余人征五溪。援夜与送者诀，谓友人谒者杜衷唬&quot;吾受厚恩，年迫余日索，[三]常恐不得死国事。今获所愿，甘心瞑目，但畏长者家儿或在左右，或与从事，殊难得调；介介独恶是耳。&quot;[四]明年春，军至临乡，[五]遇贼攻县，援迎击，破之，斩获二千余人，皆散走入竹林中。</p>
              <p>　　注[一]郦元注水经云&quot;武陵有五溪，谓雄溪、严、酉溪、溪、辰溪，悉是蛮夷所居，故谓五溪蛮&quot;。皆盘瓠之子孙也。土俗&quot;雄&quot;作&quot;熊&quot;，&quot;&quot;作&quot;朗&quot;，&quot;&quot;作&quot;武&quot;，在今辰州界。</p>
              <p>　　注[二]矍铄，勇貌也。东观记作&quot;□哉是翁&quot;。□音许缚反。</p>
              <p>　　注[三]索，尽也。</p>
              <p>　　注[四]长者家儿谓权要子弟等。介介犹耿耿也。</p>
              <p>　　注[五]东观记曰&quot;二月到武陵临乡&quot;也。</p>
              <p>　　初，军次下隽[一]，有两道可入，从壶头则路近而水，[二]从充则涂夷而运远，[三]帝初以为疑。及军至，耿舒欲从充道，援以为□日费粮，不如进壶头，~其喉咽，[四]充贼自破。以事上之，帝从援策。三月，进营壶头。贼乘高守隘，水疾，船不得上。会暑甚。士卒多疫死，援亦中病，遂困，乃穿岸为室，以避炎气。[五]贼每升险鼓噪，援辄曳足以观之，左右哀其壮意，莫不为之流涕。耿舒与兄好侯m书曰：&quot;前舒上书当先击充，粮虽难运而兵马得用，军人数万争欲先奋。今壶头竟不得进，大怫郁行死，诚可痛惜。</p>
              <p>　　前到临乡，贼无故自致，若夜击之，即可殄灭。伏波类西域贾胡，到一处辄止，[六]以是失利。今果疾疫，皆如舒言。&quot;m得书，奏之。帝乃使虎贲中郎将梁松乘驿责问援，因代监军。会援病卒，松宿怀不平，[七]遂因事陷之。帝大怒，追收援新息侯印绶。</p>
              <p>　　注[一]下隽，县名，属长沙国，故城今辰州沅陵县。隽音字兖反。</p>
              <p>　　注[二]壶头，山名也，在今辰州沅陵东。武陵记曰&quot;此山头与东海方壶山相似，神仙多所游集，因名壶头山&quot;也。</p>
              <p>　　注[三]充，县名，属武陵郡。充音昌容反。</p>
              <p>　　注[四]~，持也。</p>
              <p>　　注[五]武陵记曰&quot;壶头山边有石窟，即援所穿室也。室内有蛇如百斛船大，云是援之余灵&quot;也。</p>
              <p>　　注[六]言似商胡，所至之处辄停留。贾音古。</p>
              <p>　　注[七]以援往受其拜。</p>
              <p>　　初，兄子严、敦并喜讥议，[一]而通轻侠客。援前在交址，还书诫之曰：&quot;吾欲汝曹闻人过失，如闻父母之名，耳可得闻，口不可得言也。好论议人长短，妄是非正法，[二]此吾所大恶也，宁死不愿闻子孙有此行也。汝曹知吾恶之甚矣，所以复言者，施衿结，申父母之戒，[三]欲使汝曹不忘之耳。龙伯高敦厚周慎，口无择言，谦约节俭，廉公有威，吾爱之重之，愿汝曹之。杜季良豪侠好义，忧人之忧，乐人之乐，清浊无所失，[四]</p>
              <p>　　父丧致客，数郡毕至，吾爱之重之，不愿汝曹也。伯高不得，犹为谨□之士，所谓刻鹄不成尚类鹜者也。[五]效季良不得，陷为天下轻薄子，所谓画虎不成反类狗者也。讫今季良尚未可知，郡将下车辄切齿，州郡以为言，吾常为寒心，是以不愿子孙也。&quot;季良名保，京兆人，时为越骑司马。[六]保仇人上书，讼保&quot;为行浮薄，乱k惑，伏波将军万里还书以诫兄子，而梁松、窦固以之交结，将扇其轻伪，败乱诸夏&quot;。书奏，帝召责松、固，以讼书及援诫书示之，松、固叩头流血，而得不罪。诏免保官。伯高名述，亦京兆人，为山都长，[七]由此擢拜零陵太守。[八]</p>
              <p>　　注[一]并余之子也。喜音许吏反。</p>
              <p>　　注[二]谓讥刺时政也。</p>
              <p>　　注[三]说文曰：&quot;衿，交衽也。&quot;诗云：&quot;亲结其。&quot;毛苌注云：&quot;，妇人之也，女施衿结。&quot;尔雅曰：&quot;，q也。&quot;郭璞注曰：&quot;即今之香缨也。&quot;</p>
              <p>　　仪礼，父戒女曰&quot;戒之敬之，夙夜无违命&quot;；母戒之曰&quot;戒之敬之，夙夜无违宫事&quot;也。</p>
              <p>　　注[四]轻重合宜。</p>
              <p>　　注[五]鹜，鸭也。</p>
              <p>　　注[六]续汉书曰：&quot;越骑司马秩千石。&quot;</p>
              <p>　　注[七]山都，县，属南阳郡，故城在今襄州义清县东北，今名固城也。</p>
              <p>　　注[八]今永州也。</p>
              <p>　　初，援在交址，常饵薏苡实，用能轻身省欲，以胜瘴气。[一]南方薏苡实大，援欲以为种，军还，载之一车。时人以为南土珍怪，权贵皆望之。援时方有宠，故莫以闻。及卒后，有上书谮之者，以为前所载还，皆明珠文犀。[二]马武与于陵侯侯昱等[三]皆以章言其状，帝益怒。援妻孥惶惧，不敢以丧还旧茔，裁买城西数亩地以岫已。[四]宾客故人莫敢吊会。严与援妻子草索相连，诣阙请罪。帝乃出松书以示之，方知所坐，上书诉冤，前后六上，辞甚哀切，然后得葬。</p>
              <p>　　注[一]神农本草经曰：&quot;薏苡味甘，微寒，主风湿痹下气，除筋骨邪气，久服轻身益气。&quot;</p>
              <p>　　注[二]犀之有文彩也。</p>
              <p>　　注[三]昱，司徒侯霸之子也。</p>
              <p>　　注[四]裁，仅也，与u同。遥草也。以不归旧茔，时权葬，故称摇</p>
              <p>　　又前云阳令同郡朱勃诣阙上书曰：</p>
              <p>　　臣闻王德圣政，不忘人之功，[一]采其一美，不求备于。[二]故高祖赦蒯通而以王礼葬田横，[三]大臣旷然，咸不自疑。夫大将在外，谗言在内，微过辄记，大功不计，诚为国之所慎也。故章邯畏口而奔楚，[四]燕将据聊而不下。[五]</p>
              <p>　　岂其甘心末规哉，悼巧言之伤类也。[六]</p>
              <p>　　注[一]周书曰：&quot;记人之功，忘人之过，宜为君也。&quot;</p>
              <p>　　注[二]论语周公谓鲁公曰：&quot;不使大臣怨乎不以，无求备于一人。&quot;</p>
              <p>　　注[三]蒯通说韩信背汉，高祖征通至，释不诛。田横初自称齐王，汉定天下，横犹以五百人保于海岛，高祖追横，横自杀，以王礼葬之。并见前书也。</p>
              <p>　　注[四]章邯为秦将，使人请事，至咸阳，赵高不见，有不信之心，使还报，邯畏赵高谗之，遂降项羽。</p>
              <p>　　注[五]史记曰，燕将攻下聊城，人或谗之于燕，燕将惧诛，因保守聊城不敢归。</p>
              <p>　　聊即今博州聊城县也。</p>
              <p>　　注[六]末规犹下计也。诗云：&quot;巧言如簧。&quot;类，善也。</p>
              <p>　　窃见故伏波将军新息侯马援，拔自西州，钦慕圣义，闲关险难，[一]触冒万死，孤立k贵之闲，傍无一言之佐，驰深渊，入虎口，岂顾计哉！[二]宁自知当要七郡之使，徼封侯之福邪？八年，车驾西讨隗嚣，国计狐疑，营未集，援建宜进之策，卒破西州。及吴汉下陇，冀路断隔，唯独狄道为国坚守，士民饥困，寄命漏刻。援奉诏西使，镇慰边，乃招集豪杰，晓诱羌戎，谋如涌泉，巳缱规，[三]遂救倒县之急，[四]存几亡之城，[五]兵全师进，因粮敌人，陇、冀略平，而独守空郡，[六]兵动有功，师进辄克。铢锄先零，缘入山谷，猛怒力战，飞矢贯胫。又出征交址，土多瘴气，援与妻子生诀，无悔吝之心，[七]</p>
              <p>　　遂斩灭征侧，克平一州。[八]闲复南讨，立陷临乡，师已有业，未竟而死，吏士虽疫，援不独存。夫战或以久而立功，或以速而致败，深入未必为得，不进未必为非。人情岂乐久屯绝地，不生归哉！惟援得事朝廷二十二年，北出塞漠，南度江海，触冒害气，僵死军事，[九]名灭爵绝，国土不传。海内不知其过，庶未闻其毁，卒遇三夫之言，横被诬罔之谗，[一０]家属杜门，葬不归墓，怨隙并兴，宗亲怖栗。死者不能自列，生者莫为之讼，臣窃伤之。</p>
              <p>　　注[一]闲关犹崎岖也。</p>
              <p>　　注[二]战国策曰：&quot;魏安厘王畏秦，将入朝，周欣止之。王曰：'许绾为我□曰：</p>
              <p>　　&quot;若入不出，请徇寡人以首。&quot;'周欣对曰：'今有人谓臣，入不测之泉，而徇臣以鼠首，可乎？绾之首犹鼠首也。囚王于不测之秦而徇王以首，窃为王不取也。'&quot;司马迁书曰&quot;垂饵虎口&quot;，又曰&quot;夫人臣出万死不顾一生之计，赴公家之难&quot;。谓援使隗嚣也。</p>
              <p>　　注[三]规，员也。孙子曰：&quot;战如转员石于万仞之山者，艘病&quot;</p>
              <p>　　注[四]孟子曰：&quot;当今之时，行仁政，人悦之，犹解于倒县也。&quot;</p>
              <p>　　注[五]几音祈。几，近也。</p>
              <p>　　注[六]守音式授反。</p>
              <p>　　注[七]吝犹恨也。</p>
              <p>　　注[八]南海、苍梧、郁林、合浦、交址、日南、九真皆属交州。</p>
              <p>　　注[九]僵，仆也。</p>
              <p>　　注[一０]韩子曰：&quot;庞共与魏太子质于邯郸，共谓魏王曰：'今一人言市有虎，王信乎？'王曰：'否。''二人言，王信乎？'王曰：'否。''三人言，王信乎？'曰：'寡人信。'庞共曰：'夫市无虎明矣，然三人言，诚市有虎。今邯郸去魏远于市，谤臣者过三人，愿王熟察之。'&quot;夫明主x于用赏，约于用刑。高祖尝与陈平金四万斤以闲楚军，不问出入所为，岂复疑以钱谷闲哉？夫操孔父之忠而不能自免于谗，此邹阳之所悲也。[一]诗云：&quot;取彼谗人，投畀豺虎，p虎不食，投畀有北。有北不受，投畀有昊。&quot;[二]</p>
              <p>　　此言欲令上天而平其恶。惟陛下留思竖儒之言，[三]无使功臣怀恨黄泉。臣闻春秋之义，罪以功除；[四]圣王之祀，臣有五义。[五]若援，所谓以死勤事者也。愿下公卿平援功罪，宜绝宜续，以厌海内之望。</p>
              <p>　　注[一]史记邹阳书曰：&quot;昔者，鲁听季孙之说而逐孔子，宋信子罕之计而囚墨翟。</p>
              <p>　　夫以孔、墨之辩，不能自免于谗谀。&quot;</p>
              <p>　　注[二]诗小雅巷伯篇也。畀，与也。昊，昊天也。投与昊天，制其罚也。</p>
              <p>　　注[三]言如僮竖无知也。高祖曰：&quot;竖儒几败吾事。&quot;</p>
              <p>　　注[四]公羊传曰：&quot;夏灭项。孰灭之？齐灭之。曷为不言齐灭？为桓公讳也，以桓公尝有继绝存亡之功，故君子为之讳也。&quot;</p>
              <p>　　注[五]礼记曰：&quot;夫圣王之制祀也，法施于人则祀之，以死勤事则祀之，以劳定国则祀之，能御大灾则祀之，能捍大患则祀之。&quot;</p>
              <p>　　臣年已六十，常伏田里，窃感栾布哭彭越之义，[一]冒陈悲愤，战栗阙庭。</p>
              <p>　　注[一]前书曰，彭越为梁王，栾布为梁大夫使于齐。越以谋反，枭首洛阳，诏有收视者捕之。布使还，奏事越头下，祠而哭之。</p>
              <p>　　书奏，报，归田里。书奏，报，归田里。</p>
              <p>　　勃字叔阳，年十二能诵诗、书。常候援兄况。勃衣方领，能矩步，[一]辞言□雅，[二]援裁知书，见之自失。况知其意，乃自酌酒慰援曰：&quot;朱勃小器速成，智尽此耳，卒当从汝禀学，勿畏也。&quot;[三]朱勃未二十，右扶风请试守渭城宰，[四]及援为将军，封侯，而勃位不过县令。援后虽贵，常待以旧恩而卑侮之，勃愈身自亲，及援遇谗，唯勃能终焉。肃宗即位，追赐勃子谷二千斛。[五]</p>
              <p>　　注[一]续汉书曰：&quot;勃能说韩诗。&quot;前书音义曰：&quot;颈下施衿领正方，学者之服也。&quot;矩步者，回旋皆中规矩。</p>
              <p>　　注[二]□音闲。□雅犹沉静也，司马相如曰&quot;雍容□雅&quot;。</p>
              <p>　　注[三]禀，受也。</p>
              <p>　　注[四]渭城，县名，故城在今咸阳县东北。前书音义曰：&quot;试守者，试守一岁，乃为真，食其全俸。&quot;</p>
              <p>　　注[五]东观记曰：&quot;章帝下诏曰：'告平陵令、丞：县人故云阳令朱勃，建武中以伏波将军爵土不传，上书陈状，不顾罪戾，怀旌善之志，有烈士之风。诗云：</p>
              <p>　　&quot;无言不雠，无德不报。&quot;其以县见谷二千斛赐勃子若孙，勿令远诣阙谢。'&quot;初，援兄子王盘子石，[一]王莽从兄平阿侯仁之子也。莽败，盘拥富赀居故国，为人尚气节而爱士好施，有名江淮闲。后游京师，与]尉阴兴、大司空朱浮、齐王章共相友善。援谓姊子曹训曰：&quot;王氏，废姓也。子石当屏居自守，而反游京师长者，[二]用气自行，多所陵折，其败必也。&quot;后岁余，盘果与司隶校尉苏邺、丁鸿事相连，坐死洛阳狱。而盘子肃复出入北宫及王侯邸第。援谓司马吕种曰：</p>
              <p>　　[三]&quot;建武之元，名为天下重开。自今以往，海内日当安耳。但忧国家诸子并壮，而旧防未立，[四]若多通宾客，则大狱起矣。卿曹戒慎之！&quot;及郭后薨，有上书者，以为肃等受诛之家，客因事生乱，虑致贯高、任章之变。[五]帝怒，乃下郡县收捕诸王宾客，更相牵引，死者以千数。吕种亦豫其祸，临命叹曰：&quot;马将军诚神人也！&quot;</p>
              <p>　　注[一]子石，盘字也。</p>
              <p>　　注[二]长者谓豪侠者也。</p>
              <p>　　注[三]是援行军之司马也。</p>
              <p>　　注[四]旧防，诸侯王子不许交通宾客。</p>
              <p>　　注[五]张敖为赵王，其相贯高。高祖不礼赵王，高耻之，置人壁中，欲害高祖。</p>
              <p>　　又任章父宣，霍氏女，坐谋反诛。宣帝祠昭帝庙，章乃玄服夜入庙，待帝至，欲为逆。发觉，伏诛。并见前书。</p>
              <p>　　永平初，援女立为皇后。显宗图画建武中名臣、列将于云台，[一]以椒房故，独不及援。</p>
              <p>　　东平王苍观图，言于帝曰：&quot;何故不画伏波将军像？&quot;帝笑而不言。至十七年，援夫人卒，乃更修封树，起祠堂。</p>
              <p>　　注[一]云台在南宫也。</p>
              <p>　　建初三年，肃宗使五官中郎将持节追策，谥援曰忠成侯。</p>
              <p>　　四子：廖，防，光，客卿。</p>
              <p>　　客卿幼而歧嶷，年六岁，能应接诸公，专对宾客。尝有死罪亡命者来过，客卿逃匿不令人知。外若讷而内沉敏。援甚奇之，以为将相器，故以客卿字焉。[一]</p>
              <p>　　援卒后，客卿亦夭没。</p>
              <p>　　注[一]张仪、虞卿并为客卿，故取名焉。事见史记。</p>
              <p>　　论曰：马援腾声三辅，遨游二帝，及定节立谋，以干时主，将怀负鼎之愿，盖为千载之遇焉。[一]然其戒人之祸，智矣，[二]而不能自免于谗隙。岂功名之际，理固然乎？[三]夫利不在身，以之谋事则智；虑不私己，以之断义必厉。</p>
              <p>　　诚能回观物之智而为反身之察，若施之于人则能恕，自鉴其情亦明矣。[四]</p>
              <p>　　注[一]伊尹负鼎以干汤。光武与窦融书曰&quot;千载之遇&quot;也。</p>
              <p>　　注[二]谓诫窦固、梁松、王盘、吕种等，皆如所言也。</p>
              <p>　　注[三]居功名之地，谗构易兴，而能免之者少矣。</p>
              <p>　　注[四]见人之谓智，自见之谓明。以自见之明为见人之用，其于物理岂不通乎。</p>
              <p>　　廖字敬平，少以父任为郎。[一]明德皇后既立，拜廖为羽林左监、虎贲中郎将。</p>
              <p>　　显宗崩，受遗诏典掌门禁，遂代赵□为]尉，肃宗甚尊重之。</p>
              <p>　　注[一]东观记曰：&quot;廖少习易经，清约沉静。援击武溪无功，卒于师，廖不得嗣爵。&quot;</p>
              <p>　　时皇太后躬履节俭，事从□约，廖虑美业难终，上疏长乐宫以劝成德政，曰：&quot;臣案前世诏令，以百姓不足，起于世尚奢靡，故元帝罢服官，[一]成帝御浣衣，哀帝去乐府。[二]然而侈费不息，至于衰乱者，百姓从行不从言也。[三]夫改政移风，必有其本。传曰：'吴王好□客，百姓多创瘢；楚王好细□，宫中多饿死。'[四]长安语曰：[五]'城中好高髻，四方高一尺；城中好广眉，四方且半额；城中好大袖，四方全匹帛。'斯言如戏，有切事实。前下制度未几。后稍不行。虽或吏不奉法，良由慢起京师。今陛下躬服厚缯，斥去华饰，素□所安，发自圣性。[六]此诚上合天心，下顺民望，浩大之福，莫尚于此。陛下既已得之自然，犹宜加以勉勖，法太宗之隆德，戒成、哀之不终。[七]易曰：'不恒其德，或承之羞。'[八]诚令斯事一竟，[九]则四海诵德，声熏天地，[一０]</p>
              <p>　　神明可通，金石可勒，而况于行仁心乎，况于行令乎！愿置章坐侧，以当瞽人夜诵之音。&quot;[一一]太后深纳之。朝廷大议，辄以询访。</p>
              <p>　　注[一]前书音义曰：&quot;齐国旧有三服之官，春献冠帻u为首服，纨素为冬服，轻绡为夏服。元帝约省，故罢之。&quot;</p>
              <p>　　注[二]哀帝即位，诏罢郑]之音，减郊祭及武乐等人数也。</p>
              <p>　　注[三]书曰：&quot;违上所命，从厥攸好。&quot;</p>
              <p>　　注[四]墨子曰&quot;楚灵王好细□，而国多饿人&quot;也。</p>
              <p>　　注[五]当时谚言。</p>
              <p>　　注[六]言俭素约□，后之所安。</p>
              <p>　　注[七]太宗，孝文也。玄默为化，身衣弋绨。成帝下诏，务崇俭约，禁断绮e、女乐，嫁娶葬埋过制，唯青绿人所常服不禁。哀帝初即位，易帷帐，去锦绣，乘舆席缘绨缯而已。成帝以赵飞燕，哀帝以董贤，为俭并不终。</p>
              <p>　　注[八]恒卦九三爻词也。巽下震上，郑玄注云：&quot;巽为进退，不恒其德之象。又*(玄)*[互]体兑，兑为毁折，后将有羞辱也。&quot;</p>
              <p>　　注[九]竟犹终也。</p>
              <p>　　注[一０]熏犹蒸也，言芳声熏天地也。</p>
              <p>　　注[一一]瞽人，无目者也。古者瞽师教国子诵六诗。前书礼乐志云&quot;乃采诗夜诵&quot;。夜诵者，其辞或秘，不可宣露，故于夜中歌诵也。</p>
              <p>　　廖性质诚畏慎，不爱权松名，尽心纳忠，不屑毁誉。[一]有司连据旧典，奏封廖等，累让不得已，建初四年，遂受封为顺阳侯，以特进就第。每有赏赐，辄辞让不敢当，京师以是称之。</p>
              <p>　　注[一]王逸注楚词云：&quot;屑，顾也。&quot;</p>
              <p>　　子豫，为步兵校尉。太后崩后，马氏失耍廖性宽缓，不能教勒子孙，豫遂投书怨诽。又防、光奢侈，好树党与。八年，有司奏免豫，遣廖、防、光就封。</p>
              <p>　　豫随廖归国，考击物故。[一]后诏还廖京师。永元四年，卒。和帝以廖先帝之舅，厚加R赙，使者吊祭，王主会丧，谥曰安侯。</p>
              <p>　　注[一]物，无也；故，事也：谓死也。</p>
              <p>　　子遵嗣，徙封程乡侯。遵卒，无子，国除。元初三年，邓太后*(诏)**[绍]*封廖孙度为颍阳侯。</p>
              <p>　　防字江平，永平十二年，与弟光俱为黄门侍郎。肃宗即位，拜防中郎将，稍迁城门校尉。</p>
              <p>　　建初二年，金城、陇西保塞羌皆反，[一]拜防行车骑将军事，以长水校尉耿恭副，将北军五校兵及诸郡积射士三万人击之。军到冀，而羌豪布桥等围南部都尉于临洮。防欲救之，临洮道险，车骑不得方驾，防乃别使两司马将数百骑，分为前后军，去临洮十余里为大营，多树幡帜，扬言大兵旦当进。羌候见之，驰还言汉兵盛不可当。明旦遂鼓噪而前，羌虏惊走，因追击破之，斩首虏四千余人，遂解临洮围。防开以恩信，烧当种皆降，唯布桥等二万余人在临洮西南望曲谷。[二]十二月，羌又败耿恭司马及陇西长史于和罗谷，死者数百人。明年春，防遣司马夏骏将五千人从大道向其前，潜遣司马马彭将五千人从闲道冲其心腹，又令将兵长史李调等将四千人绕其西，三道俱击，复破之，斩获千余人，得牛羊十余万头。羌退走，夏骏追之，反为所败。防乃引兵与战于索西，又破之。[三]布桥迫急，将种人万余降。诏征防还，拜车骑将军，城门校尉如故。</p>
              <p>　　注[一]羌，东吾烧当之后也，以其父滇吾降汉，乃入居塞内，故称保塞。</p>
              <p>　　注[二]郦元注水经云望曲在临洮西南，去龙桑城二百里。</p>
              <p>　　注[三]索西，县名，故城在今岷州和政县东，亦名临洮东城，亦谓之赤城。沙州记云：&quot;从东洮至西洮一百二十里。&quot;东洮即谓此城。</p>
              <p>　　防贵宠最盛，与九卿绝席。光自越骑校尉迁执金吾。四年，封防颍阳侯，光为许侯，兄弟二人各六千户。防以显宗疾，入参医药，又平定西羌，增邑千三百五十户。屡上表让位，俱以特进就第。皇太后崩，明年，拜防光禄勋，光为]尉。防数言政事，多见采用。是冬始施行十二月迎气乐，防所上也。[一]子钜，为常从小侯。[二]六年正月，以钜当冠，[三]特拜为黄门侍郎。肃宗亲御章台下殿，陈鼎俎，自临冠之。明年，防复以病乞骸骨，诏赐故中山王田庐，[四]以特进就第。</p>
              <p>　　注[一]解见章帝纪。</p>
              <p>　　注[二]以小侯故得常从也。</p>
              <p>　　注[三]礼记曰二十弱冠。仪礼曰，士冠，筮于庙门，主人玄冠朝服，有司如主人服。卒筮旅占告吉，若不吉即筮远日如初。前期三日，筮宾如求日之仪。陈服于房中西墉下，东领北上。始加缁布冠，次加皮弁，次加爵弁。嫡子冠于阼，以着代也。三加而弥尊，冠而字之，敬其名也。祝曰：&quot;令月吉辰，加尔元服，□尔幼志，顺尔成德。&quot;</p>
              <p>　　注[四]中山王焉以郭太后少子故，独留京师。建武三十年徙封中山，永平二年就国，故以其田庐赐防也。</p>
              <p>　　防兄弟贵盛，奴婢各千人已上，资产巨亿，皆买京师膏腴美田，又大起第观，连阁临道，弥亘街路，多聚声乐，曲度比诸郊庙。[一]宾客奔凑，四方毕至，京兆杜笃之徒数百人，常为食客，居门下。刺史、守、令多出其家。岁时赈给乡闾，故人莫不周洽。防又多牧马畜，赋敛羌胡。帝不喜之，数加谴□，所以禁遏甚备，由是权松运穑宾客亦衰。八年，因兄子豫怨谤事，有司奏防、光兄弟奢侈u僭，浊乱圣化，悉免就国。临上路，诏曰：&quot;舅氏一门，俱就国封，四时陵庙无助祭先后者，朕甚伤之。其令许侯思E田庐，有司勿复请，[二]以慰朕渭阳之情。&quot;[三]</p>
              <p>　　注[一]曲度谓曲之节度也。</p>
              <p>　　注[二]留之于京，守田庐而思E过也。</p>
              <p>　　注[三]渭阳，诗秦风也。秦康公送舅晋文公于渭之阳，念母之不见也。其诗曰：</p>
              <p>　　&quot;我见舅氏，如母存焉。&quot;</p>
              <p>　　光为人小心周密，丧母过哀，[一]帝以是特亲爱之，乃复位特进。子康，黄门侍郎。永元二年，光为太仆，康为侍中。及窦宪诛，光坐与厚善，复免就封。</p>
              <p>　　后宪奴诬光与宪逆，自杀，[二]家属归本郡。本郡复杀康，而防及廖子遵皆坐徙封丹阳。防为翟乡侯，租岁限三百万，不得臣吏民。防后以江南下湿，上书乞归本郡，和帝听之。十三年，卒。</p>
              <p>　　注[一]东观记曰：&quot;光遭母丧，哀恸感伤，形骸骨立。&quot;</p>
              <p>　　注[二]东观记曰：&quot;奴名玉当。初，窦氏有事，玉当亡，私从光乞，不与。恨去，怀挟欲中光。官捕得玉当，因告言光与宪有恶谋，光以被诬不能自明，乃自杀。</p>
              <p>　　光死后，宪他奴郭扈自出证明光、宪无恶言，光子朗上书迎光丧葬旧茔，诏许之。&quot;</p>
              <p>　　子钜嗣，后为长水校尉。永初七年，邓太后诏诸马子孙还京师，随四时见会如故事，复绍封光子朗为合乡侯。</p>
              <p>　　严字威卿。父余，王莽时为杨州牧。严少孤，[一]而好击□，习骑射。[二]后乃白援，从平原杨太伯讲学，专心坟典，能通春秋左氏，[三]因览百家k言，遂交结英贤，京师大人咸器异之。[四]仕郡督邮，援常与计议，委以家事。弟敦，字孺卿，亦知名。援卒后，严乃与敦俱归安陵、居钜下，[五]三辅称其义行，号曰&quot;钜下二卿&quot;。</p>
              <p>　　注[一]东观记：&quot;余卒时，严七岁，依姊父九江连率平阿侯王述。明年，母复终，会述失郡，居沛郡。建武三年，余外孙右扶风曹贡为梧安侯相，迎严归，养视之。至四年，叔父援从车驾东征，过梧安，乃将严兄弟西。严年十三至雒阳，留寄郎朱仲孙舍，大奴步护视之也。&quot;</p>
              <p>　　注[二]东观记曰：&quot;严从其故门生肆都学击□，习骑射。&quot;</p>
              <p>　　注[三]东观记曰，从司徒祭酒陈元受之。</p>
              <p>　　注[四]大人，长者之称也。</p>
              <p>　　注[五]决录注曰：&quot;钜下，地名也。&quot;</p>
              <p>　　明德皇后既立，严乃闭门自守，犹复虑致讥嫌，遂更徙北地，断绝宾客。永平十五年，皇后□使移居洛阳。显宗召见，严进对闲雅，意甚异之，有诏留仁寿闼，与校书郎杜抚、班固等杂定建武注记。常与宗室近亲临邑侯刘复等论议政事，甚见宠幸。后拜将军长史，将北军五校士、羽林禁兵三千人，屯西河美稷，[一]]护南单于，听置司马、从事。牧守谒敬，同之将军。□严过武库，祭蚩尤，[二]帝亲御阿阁，[三]观其士，时人荣之。</p>
              <p>　　注[一]美稷，县名。</p>
              <p>　　注[二]武库，掌兵器，令一人，秩六百石。前书音义曰：&quot;蚩尤，古天子，好五兵，故今祭之。&quot;见高祖纪也。</p>
              <p>　　注[三]阿，曲也。</p>
              <p>　　肃宗即位，征拜侍御史中丞，除子H为郎，[一]令劝学省中。[二]其冬，有日食之灾，严上封事曰：&quot;臣闻日者阳之长，食者阴侵之征。书曰：'无旷庶官，天工人其代之。'[三]言王者代天官人也。故考绩黜陟，以明锉帷[四]无功不黜，则阴盛陵阳。臣伏见方今刺史太守专州典郡，不务奉事尽心为国，而司察偏阿，取与自己，同则举为尤异，异则中以刑法，[五]不即垂头塞耳，采求财赂。今益州刺史朱T、杨州刺史倪说、[六]凉州刺史尹业等，每行考事，辄有物故，[七]又选举不实，曾无贬坐，是使臣下得作威福也。故事，州郡所举上奏，司直察能否以惩虚实。[八]今宜加防检，式遵前制。旧丞相、御史亲治职事，唯丙吉以年老优游，不案吏罪，[九]于是宰府习为常俗，更共罔养，以崇虚名，[一０]或未晓其职，便复迁徙，诚非建官赋禄之意。宜□正百司，各责以事，州郡所举，必得其人。若不如言，裁以法令。传曰：'上德以宽服民，其次莫如猛。故火烈则人望而畏之，水懦则人狎而D之。为政者宽以济猛，猛以济宽。'[一一]如此，绥御有体，灾眚消矣。&quot;[一二]书奏，帝纳其言而免T等官。</p>
              <p>　　注[一]H音时兖反。</p>
              <p>　　注[二]劝，勉也。前书王凤荐班伯于成帝，宜劝学，召见宴昵殿是也。</p>
              <p>　　注[三]尚书咎繇之词。</p>
              <p>　　注[四]尚书曰：&quot;三载考绩，三考黜陟幽明。&quot;</p>
              <p>　　注[五]中音丁仲反。</p>
              <p>　　注[六]倪音五兮反。说音悦。</p>
              <p>　　注[七]考，按也。</p>
              <p>　　注[八]前书武帝元狩五年，初置司直，比二千石，掌佐丞相举不法。续汉书曰：</p>
              <p>　　&quot;光武以武帝故事置司直，居丞相府，助督录诸州。建武十八年省之。&quot;</p>
              <p>　　注[九]丙吉字少卿，鲁人也。宣帝时，为丞相。掾史有罪，终无所验。公府不按吏，自吉始也。见前书。</p>
              <p>　　注[一０]罔养犹依违也。</p>
              <p>　　注[一一]左传郑子产诫子太叔为政之词也。</p>
              <p>　　注[一二]眚亦灾也。</p>
              <p>　　建初元年，迁五官中郎将，除三子为郎。严数荐达贤能，申解冤结，多见纳用。</p>
              <p>　　复以五官中郎将行长乐]尉事。二年，拜陈留太守。严当之职，乃言于帝曰：&quot;昔显亲侯窦固误先帝出兵西域，置伊吾卢屯，烦费无益。又窦勋受诛，其家不宜亲近京师。&quot;是时勋女为皇后，窦氏方宠，时有侧听严言者，以告窦宪兄弟，由是失权贵心。严下车，明赏罚，发奸慝，郡界清静。时京师讹言贼从东方来，百姓奔走，转相惊动，诸郡遑急，各以状闻。严察其虚妄，独不为备。诏书□问，使驿系道，严固执无贼，后卒如言。典郡四年，坐与宗正刘轶、少府丁鸿等更相属托，征拜太中大夫；十余日，迁将作大匠。七年，复坐事免。后既为窦氏所忌，遂不复在位。及帝崩，窦太后临朝，严乃退居自守，训教子孙。永元十年，卒于家，时年八十二。</p>
              <p>　　弟敦，官至虎贲中郎将。严七子，[一]唯续、融知名。续字季则，七岁能通论语，十三明尚书，十六治诗，博观k籍，善九章g术。[二]顺帝时，为护羌校尉，迁度辽将军，所在有威恩称。融自有传。</p>
              <p>　　注[一]谓固，伉，歆，H，融，留，续。</p>
              <p>　　注[二]刘徽九章g术曰方田第一，粟米第二，*(羡外)**[差分]*第三，少广第四，商功第五，均输第六，盈不足第七，方程第八，句股第九。</p>
              <p>　　棱字伯威，援之族孙也。少孤，依从兄毅共居业，恩犹同产，毅卒无子，棱心丧三年。[一]</p>
              <p>　　注[一]东观记曰：&quot;毅，张掖属国都尉。&quot;</p>
              <p>　　建初中，仕郡功曹，举孝廉。及马氏废，肃宗以棱行义，征拜谒者。章和元年，迁广陵太守。时谷贵民饥，奏罢盐官，以利百姓，赈贫羸，薄赋税，兴复陂湖，溉田二万余顷，吏民刻石颂之。[一]永元二年，转汉阳太守，有威严称。大将军窦宪西屯武威，棱多奉军费，侵赋百姓，宪诛，坐抵罪。后数年，江湖多剧贼，以棱为丹阳太守。棱发兵掩击，皆禽灭之。转会稽太守，治亦有声。转河内太守。永初中，坐事抵罪，卒于家。</p>
              <p>　　注[一]东观记曰：&quot;棱在广陵，蝗*(虫)**[虫]*入江海，化为鱼虾，兴复陂湖，增岁租十余万斛。&quot;</p>
              <p>　　赞曰：伏波好功，爰自冀、陇。南静骆越，西屠烧种。徂年已流，壮情方勇。</p>
              <p>　　明德既升，家祚以兴。廖乏三趣，防遂骄陵。[一]</p>
              <p>　　注[一]左氏传曰，宋正考甫三命滋益恭，&quot;一命而偻，再命而伛，三命而俯，循墙而走，亦莫余敢侮&quot;。</p>
              <p>　　校勘记</p>
              <p>　　八二七页八行马何罗集解引惠士奇说，谓&quot;马&quot;前书作&quot;莽&quot;，莽马音同，古文通。</p>
              <p>　　八二七页一０行况字长平汲本、殿本&quot;长&quot;作&quot;君&quot;。按：聚珍本东观记亦作&quot;君&quot;。</p>
              <p>　　八二八页五行否则守钱虏耳按：集解引惠栋说，谓&quot;虏&quot;袁宏纪作&quot;奴&quot;。</p>
              <p>　　八二八页七行师事颍川满昌按：汲本&quot;满&quot;作&quot;蒲&quot;，东观记同。</p>
              <p>　　八二八页一二行又尝为牧*(帅)**[师]*令集解引陈景云说，谓注&quot;帅&quot;当作&quot;师&quot;，前汉有牧师令。今据改。</p>
              <p>　　八二九页一一行如偶人形按：汲本&quot;偶&quot;作&quot;俑&quot;。袁纪同。</p>
              <p>　　八二九页一四行东观记*(曰)*&quot;曰&quot;字当衍，今删。</p>
              <p>　　八三０页一四行但帻坐殿本&quot;但&quot;作&quot;袒&quot;，聚珍本东观记同。按：校补引说文&quot;但，裼也&quot;，&quot;裼，但也&quot;，谓古&quot;袒&quot;作&quot;但&quot;，故通鉴亦作&quot;但帻坐&quot;。</p>
              <p>　　八三二页二行以离嚣*(友)**[支]*党据汲本改。按：刊误谓&quot;友&quot;当作&quot;支&quot;。</p>
              <p>　　八三三页一二行言为标准*(谓)**[为]*射的也据殿本改。</p>
              <p>　　八三五页一五行其田土肥壤按：集解引沉钦韩说，谓方言&quot;□，肥也&quot;，广雅&quot;□，盛也&quot;，&quot;壤&quot;当为&quot;□&quot;。</p>
              <p>　　八三六页一三行县管蛮夷曰道刊误谓&quot;管&quot;当依汉书本文作&quot;有&quot;。今按：汉志作&quot;有蛮夷曰道&quot;，续志作&quot;县主蛮夷曰道&quot;。</p>
              <p>　　八三六页一四行务开*(宽)**[恩]*信*(恩)**[宽]*以待下据刊误改。按：聚珍本东观记正作&quot;务开恩信，宽以待下&quot;。</p>
              <p>　　八三八页七行督楼船将军段志等按：&quot;段志&quot;袁宏纪作&quot;殷志&quot;。</p>
              <p>　　八三八页九行援追征侧等至禁溪按：通鉴胡注谓&quot;禁溪&quot;水经注及越志皆作&quot;金溪&quot;。</p>
              <p>　　八三八页一三行当吾在浪泊西里闲按：王先谦谓东观记&quot;里&quot;下有&quot;坞&quot;字。</p>
              <p>　　八三八页一三行毒气重蒸刊误谓&quot;重&quot;当作&quot;熏&quot;。今按：集解引周寿昌说，谓重蒸言下潦上雾，两重相蒸也，不必改&quot;熏&quot;。王先谦谓东观记作&quot;熏&quot;，案&quot;重&quot;字亦通。</p>
              <p>　　八三九页一行雒将之女也按：沉钦韩谓&quot;雒&quot;当为&quot;骆&quot;，贾损之所谓&quot;骆越之民&quot;，前书闽越传&quot;瓯骆将左黄同&quot;。</p>
              <p>　　八三九页七行奔入金溪*(穴)**[究]*中集解引沉钦韩说，谓&quot;穴&quot;当为&quot;究&quot;。</p>
              <p>　　水经郁水注引竺枝扶南记曰，山溪濑中谓之究。又叶榆水注，援将兵讨侧，侧走金溪究中。今据改。</p>
              <p>　　八三九页一二行征侧余党都羊等光武纪&quot;都羊&quot;作&quot;都阳&quot;。按：阳羊古通作。</p>
              <p>　　八四０页一二行考之于*[行]*事据汲本、殿本补。</p>
              <p>　　八四一页八行牙*(欲)*去齿一寸据刊误删。</p>
              <p>　　八四一页九行腹下欲平满按：集解引惠栋说，谓唐、宋旧本皆云&quot;胁堂欲平满&quot;。</p>
              <p>　　八四一页九行汗沟欲深*[而]*长*(而)*膝本欲起据刊误改。</p>
              <p>　　八四二页一三行见父之执友按：殿本、集解本无&quot;友&quot;字，与礼记合。</p>
              <p>　　八四二页一四行武威将军刘尚按：王先谦谓东观记&quot;刘尚&quot;作&quot;刘禹&quot;。</p>
              <p>　　八四三页二行谒者杜职矗杭解引惠栋说，谓袁宏纪&quot;杜&quot;作&quot;杜忆&quot;。</p>
              <p>　　八四三页二行年迫余日索按：集解引王补说，谓通鉴作&quot;年迫日索&quot;，无&quot;余&quot;字。</p>
              <p>　　八四四页一四行妄是非正法按：通鉴&quot;正&quot;作&quot;政&quot;。集解引惠栋说，谓案注当作&quot;政&quot;。</p>
              <p>　　八四五页六行窦固以之交结按：王先谦谓&quot;以&quot;字无义，疑当作&quot;与&quot;，音近而讹。</p>
              <p>　　八四六页九行犀之有文彩也按：校补谓&quot;之&quot;当作&quot;角&quot;。</p>
              <p>　　八四六页一一行时权葬按：校补谓&quot;时权&quot;二字当乙。</p>
              <p>　　八四九页一行庞共与魏太子质于邯郸按：校补谓&quot;庞共&quot;魏策作&quot;庞&quot;。</p>
              <p>　　八五０页一行常伏田里按：校补谓观下文&quot;报归田里&quot;，则朱勃上书之时必尚未归田里，安得云&quot;常伏田里&quot;，&quot;常&quot;盖&quot;当&quot;之误。</p>
              <p>　　八五０页四行书奏报归田里按：王补谓袁纪&quot;书奏不报，归田里&quot;，此&quot;报&quot;上夺&quot;不&quot;字，通鉴作&quot;帝意稍解&quot;。校补则谓袁纪&quot;不&quot;字必系误衍。当时帝方盛怒，勃固无不待报而□归田里之理。勃书本自陈年已六十，当伏田里，故帝报许之，不以其讼伏波为罪，即意稍解也。</p>
              <p>　　八五一页六行客因事生乱按：刊误谓&quot;客&quot;是&quot;容&quot;之误。</p>
              <p>　　八五三页一行谗构易兴按：&quot;构&quot;原作&quot;构&quot;，径改正。</p>
              <p>　　八五三页一０行前下制度未几后稍不行刊误谓案文有&quot;未几&quot;，则不当更有&quot;后&quot;字，盖本是&quot;复&quot;字也。今按：应读&quot;前下制度未几&quot;为句，&quot;后&quot;字连下读，刘说未谛。</p>
              <p>　　八五三页一四行而况于行仁心乎按：&quot;行&quot;字疑涉下&quot;行令&quot;而斗衍，k书治要引此无&quot;行&quot;字，通鉴则删此一句。</p>
              <p>　　八五四页一０行又*(玄)**[互]*体兑据殿本改。</p>
              <p>　　八五五页七行谥曰安侯按：汲本、殿本&quot;安&quot;作&quot;哀&quot;。</p>
              <p>　　八五五页九行*(诏)**[绍]*封廖孙度为颍阳侯殿本考证谓&quot;诏&quot;当作&quot;绍&quot;。今据改。</p>
              <p>　　八五六页一四行十二月迎气乐按：东观记&quot;十二月&quot;作&quot;十月&quot;。</p>
              <p>　　八五七页四行二十弱冠按：张森楷校勘记谓&quot;弱&quot;上当有&quot;曰&quot;字。</p>
              <p>　　八五七页四行筮于庙门按：刊误谓&quot;筮&quot;下当有&quot;日&quot;字。</p>
              <p>　　八五九页五行严从其故门生肆都学击□刊误谓门生无故者，&quot;故&quot;当作&quot;叔&quot;。</p>
              <p>　　按：集解引周寿昌说，谓&quot;其&quot;字指马援，谓援之故门生，注截引东观记原文，故字句微阂。</p>
              <p>　　八六０页一行征拜侍御史中丞集解引惠栋说，谓征拜侍御史，复迁中丞也。按：</p>
              <p>　　沉家本谓疑此&quot;侍&quot;字衍。</p>
              <p>　　八六二页七行*(羡外)**[差分]*第三据汲本、殿本改。</p>
              <p>　　八六三页三行蝗*(虫)**[虫]*入江海化为鱼虾据汲本改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='25.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='27.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
