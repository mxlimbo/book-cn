<html>
<head>
<title>后汉书卷四　孝和孝殇帝纪　第四</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="04.htm"><img src="last.gif" width="46" height="15" border="0"></a><img src="bg.gif" width="40" height="30"><a href="06.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷四　孝和孝殇帝纪　第四</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td> 　　孝和皇帝讳□，[一]肃宗第四子也。母梁贵人，为窦皇后所谮，忧卒，窦后养帝以为己子。建初七年，立为皇太子。
              <p>　　注[一]谥法曰：&quot;不刚不柔曰和。&quot;伏侯古今注曰：&quot;□之字曰始。□音兆&quot;臣贤案：许慎说文&quot;□音大可反，上讳也&quot;。但伏侯、许慎并汉时人，而帝讳不同，盖应别有所据。</p>
              <p>　　章和二年二月壬辰，即皇帝位，年十岁。尊皇后曰皇太后，太后临朝。</p>
              <p>　　三月丁酉，改淮阳为陈国，[一]楚郡为彭城国，[二]西平□汝南郡，[三]六安复为庐江郡。[四]遗诏徙西平王羡为陈王，六安王恭为彭城王。</p>
              <p>　　注[一]今陈州。</p>
              <p>　　注[二]今徐州。</p>
              <p>　　注[三]西平，县，故柏子国也。在今豫州吴房县西北。</p>
              <p>　　注[四]即今庐州庐江县西故舒城是。</p>
              <p>　　癸卯，葬孝章皇帝于敬陵。[一]</p>
              <p>　　注[一]在洛阳城东南三十九里。古今注曰：&quot;陵周三百步，高六丈二尺。&quot;</p>
              <p>　　庚戌，皇太后诏曰：&quot;先帝以明圣，奉承祖宗至德要道，天下清静，庶事咸宁。</p>
              <p>　　今皇帝以幼年，茕茕在疚，[一]朕且佐助听政。外有大国贤王并为蕃屏，内有公卿大夫统理本朝，恭己受成，夫何忧哉！[二]然守文之际，必有内辅以参听断。侍中宪，朕之元兄，行能兼备，忠孝尤笃，先帝所器，亲受遗诏，当以旧典辅斯职焉。宪固执谦让，节不可夺。今供养两宫，[三]宿]左右，厥事已重，亦不可复劳以政事。故太尉邓彪，元功之族，三让弥高，[四]海内归仁，为k贤首，先帝锉恚欲以崇化。今彪聪明康强，可谓老成黄T矣。[五]其以彪为太傅，赐爵关内侯，录尚书事，百官总己以听，[六]朕庶几得专心内位。于戏！</p>
              <p>　　k公其勉率百僚，各修厥职，爱养元元，绥以中和，称朕意焉。&quot;</p>
              <p>　　注[一]疚，病也。杀茕然在忧病之中也。&quot;茕&quot;或作&quot;&quot;。诗周颂云：&quot;衷诰巍&quot;</p>
              <p>　　注[二]孔子曰：&quot;舜何为哉？恭己正南面而已。&quot;尚书曰：&quot;予小子垂拱仰成。&quot;</p>
              <p>　　注[三]两宫谓帝宫、太后宫。</p>
              <p>　　注[四]元功谓高密侯禹也。彪父邯，中兴初有功，封侯。父卒，彪让国异母弟凤。论语孔子曰：&quot;太伯三以天下让，民无得而称焉。&quot;郑玄注云：&quot;太伯，周太王之长子，欲让其弟季历。太王有疾，太伯因适吴、越采药，太王薨而不返，季历为丧主，一让也。季历赴之，不来奔丧，二让也。终丧之后，遂断发文身，三让也。&quot;彪让封弟，故以比之。音莫杏反。</p>
              <p>　　注[五]老成言老而有成德也。诗大雅曰：&quot;虽无老成人。&quot;黄谓发落更生黄者。</p>
              <p>　　T亦老也。诗序曰：&quot;外尊事黄T。&quot;</p>
              <p>　　注[六]古者君在谅，百官总己之职事以听于宰。录尚书事则宰之任也。</p>
              <p>　　辛酉，有司上奏：&quot;孝章皇帝崇弘鸿业，德化普洽，垂意黎民，留念稼穑。文加殊俗，武畅方表，界惟人面，无思不服。巍巍荡荡，莫与比隆。[一]周颂曰：'于穆清庙，肃t显相。'[二]请上尊庙曰肃宗，共进武德之舞。&quot;制曰：&quot;可。&quot;</p>
              <p>　　注[一]&quot;巍巍乎其有成功，荡荡乎人无能名焉。&quot;孔子美帝尧之词，见论语。</p>
              <p>　　注[二]清庙，文王庙也。于穆，叹美之词，言助祭者礼仪敬且和也。</p>
              <p>　　癸亥，陈王羡、彭城王恭、乐成王党、下邳王衍、梁王畅始就国。[一]</p>
              <p>　　注[一]建初三年，章帝不忍与诸王乖离，皆留京师，今遣之国。</p>
              <p>　　夏四月丙子，谒高庙。丁丑，谒世祖庙。</p>
              <p>　　戊寅，诏曰：&quot;昔孝武皇帝致诛胡、越，故权收盐铁之利，[一]以奉师旅之费。</p>
              <p>　　自中兴以来，匈奴未宾，永平末年，复修征伐。先帝即位，务休力役，然犹深思远虑，安不忘危，探观旧典，复收盐铁，欲以防备不虞，宁安边境。而吏多不良，动失其便，以违上意。先帝恨之，故遗戒郡国罢盐铁之禁，纵民煮铸，入税县官如故事。[二]其申□刺史p二千石，奉顺圣旨，勉弘德化，布告天下，使明知朕意。&quot;</p>
              <p>　　注[一]武帝使孔仅、东郭咸阳乘传举行天下盐铁，作官府收利，私家更不得铸铁煮盐。</p>
              <p>　　注[二]前书音义曰：&quot;县官谓天子。&quot;</p>
              <p>　　五月，京师旱。诏长乐少府桓郁侍讲禁中。[一]</p>
              <p>　　注[一]长乐宫之少府也。郁，桓荣子也。</p>
              <p>　　冬十月乙亥，以侍中窦宪为车骑将军，伐北匈奴。</p>
              <p>　　安息国遣使献师子、扶拔。[一]</p>
              <p>　　注[一]扶拔，解见章纪。</p>
              <p>　　永元元年春三月甲辰，初令郎官诏除者得占丞、尉，以比秩为真。[一]</p>
              <p>　　注[一]汉官仪曰：&quot;羽林郎出补三百石丞、尉自占。丞、尉小县*(丞尉)*三百石，其次四百石，比秩为真，皆所以优之。&quot;</p>
              <p>　　夏六月，车骑将军窦宪出鸡鹿塞，[一]度辽将军邓鸿出*()**[]*阳塞，[二]</p>
              <p>　　南单于出满夷谷，[三]与北匈奴战于稽落山，大破之，追至*(和)**[私]*渠*(北)**[比]*L海。窦宪遂登燕然山，刻石勒功而还。北单于遣弟右温禺L王[四]</p>
              <p>　　奉奏贡献。</p>
              <p>　　注[一]今在朔方窳浑县北。阚S十三州志云：&quot;窳浑县有大道，西北出鸡鹿塞。&quot;</p>
              <p>　　窳音羊主反。</p>
              <p>　　注[二]*()**[]*阳，县，属*(九)**[五]*原郡，故城在今胜州银城县界。</p>
              <p>　　*()**[]*音固。</p>
              <p>　　注[三]满夷谷，阙。</p>
              <p>　　注[四]L音丁兮反。</p>
              <p>　　秋七月乙未，会稽山崩。</p>
              <p>　　闰月丙子，诏曰：&quot;匈奴背叛，为害久远。赖祖宗之灵，师克有捷，丑虏破碎，遂扫厥庭，[一]役不再籍，[二]万里清荡，非朕小子眇身所能克堪。有司其案旧典，告类荐功，以章休烈。&quot;[三]</p>
              <p>　　注[一]诗曰：&quot;仍执丑虏。&quot;庭谓单于所常居也。</p>
              <p>　　注[二]犹言不籍再举。</p>
              <p>　　注[三]类，祭天也。书曰：&quot;类于上帝。&quot;荐，进也，以功进告于天。</p>
              <p>　　九月庚申，以车骑将军窦宪为大将军，以中郎将刘尚为车骑将军。</p>
              <p>　　冬十月，令郡国□刑输作军营。其徙出塞者，刑虽未竟，皆免归田里。</p>
              <p>　　庚子，阜陵王延薨。</p>
              <p>　　是岁，郡国九大水。</p>
              <p>　　二年春正月丁丑，大赦天下。</p>
              <p>　　二月壬午，日有食之。[一]</p>
              <p>　　注[一]东观记曰：&quot;史官不觉，涿郡言之。&quot;</p>
              <p>　　己亥，复置西河、上郡属国都尉官。[一]</p>
              <p>　　注[一]前书西河郡美稷县、上郡龟兹县并有属国都尉，其秩比二千石。十三州志曰：&quot;典属国，武帝置，掌纳匈奴降者也，哀帝省并大鸿胪。&quot;故今复置之。</p>
              <p>　　夏五月庚戌，分太山为济北国，分乐成、涿郡、勃海为河闲国。丙辰，封皇弟寿为济北王，开为河闲王，淑为城阳王，绍封故淮阳王□子侧为常山王。赐公卿以下至佐史钱布各有差。</p>
              <p>　　己未，遣副校尉阎盘讨北匈奴，取伊吾卢地。</p>
              <p>　　丁卯，绍封故齐王晃子无忌为齐王，北海王睦子威为北海王。</p>
              <p>　　车师前后王并遣子入侍。[一]</p>
              <p>　　注[一]车师有后王、前王，前王即后王之子，其庭相去五百里。</p>
              <p>　　月氏国遣兵攻西域长史班超，超击降之。</p>
              <p>　　六月辛卯，中山王焉薨。</p>
              <p>　　秋七月乙卯，大将军窦宪出屯凉州。九月，北匈奴遣使称臣。</p>
              <p>　　冬十月，遣行中郎将班固报命南单于。遣左谷蠡王师子[一]出鸡鹿塞，击北匈奴于河云北，大破之。</p>
              <p>　　注[一]左谷蠡，匈奴王号，师子其名也。谷音鹿。蠡音离。</p>
              <p>　　三年春正月甲子，皇帝加元服，[一]赐诸侯王、公、将军、特进、[二]中二千石、列侯、宗室子孙在京师奉朝请者黄金，[三]将、大夫、郎吏、从官帛。[四]</p>
              <p>　　赐民爵及粟帛各有差，大T五日。郡国中都官系囚死罪赎缣，至司寇及亡命，各有差。庚辰，赐京师民T，布两户共一匹。</p>
              <p>　　注[一]元，首也。谓加冠于首。仪礼：&quot;冠者先筮日，后筮宾。&quot;东观记曰：&quot;时太后诏袁安为宾，赐束帛、乘马。&quot;</p>
              <p>　　注[二]汉官仪曰：&quot;诸侯功德优盛，朝廷所敬异者，赐位特进，在三公下。&quot;</p>
              <p>　　注[三]奉朝请，无员，三公、外戚、宗室、诸侯多奉朝请。汉律：&quot;春曰朝，秋曰请。&quot;</p>
              <p>　　注[四]将谓五官及左右郎将也。大夫谓光禄、太中、中散、谏议大夫也。十三州志曰：&quot;大夫皆掌顾问、应对、言议。夫之言扶也，言能扶持君父也。&quot;</p>
              <p>　　二月，大将军窦宪遣左校尉耿夔出居延塞，[一]围北单于于金微山，大破之，获其母阏氏。[二]</p>
              <p>　　注[一]居延，县，属张掖郡，居延泽在东北。武帝使伏波将军路博德筑遮虏障于居延城。</p>
              <p>　　注[二]阏氏，匈奴后之号也，音焉支。</p>
              <p>　　夏六月辛卯，尊皇太后母比阳公主[一]为长公主。</p>
              <p>　　注[一]东海恭王强女。</p>
              <p>　　辛丑，阜陵王种薨。[一]</p>
              <p>　　注[一]阜陵王延之子。</p>
              <p>　　冬十月癸未，行幸长安。诏曰：&quot;北狄破灭，名王仍降，[一]西域诸国，纳质内附，岂非祖宗迪哲重光之鸿烈欤？[二]寤寐叹息，想望旧京。其赐行所过二千石长吏已下及三老、官属钱帛，各有差；□、寡、孤、独、笃□、贫不能自存者粟，人三斛。&quot;</p>
              <p>　　注[一]仍，频也。</p>
              <p>　　注[二]迪，蹈也。言由祖宗蹈履明智，有重光累圣之德，成此大业也。书曰&quot;兹四人迪哲&quot;，又曰&quot;宣重光&quot;也。</p>
              <p>　　十一月癸卯，祠高庙，遂有事十一陵。诏曰：&quot;高祖功臣，萧、曹为首，有传世不绝之义。曹相国后容城侯无嗣。朕望长陵东门，见二臣之□，[一]循其远节，每有感焉。忠义获宠，古今所同。可遣使者以中牢祠，大鸿胪求近亲宜为嗣者，须景风绍封，以章厥功。&quot;[二]</p>
              <p>　　注[一]东观记曰：&quot;萧何墓在长陵东司马门道北百步。&quot;庙记云：&quot;曹参在长陵旁道北，近萧何。&quot;</p>
              <p>　　注[二]续汉志曰：&quot;大鸿胪掌封拜诸侯及其嗣。&quot;春秋考异邮曰：&quot;夏至四十五日，景风至，则封有功也。&quot;</p>
              <p>　　十二月，复置西域都护、骑都尉、戊己校尉官。</p>
              <p>　　庚辰，至自长安，减□刑徒从驾者刑五月。</p>
              <p>　　四年春正月，北匈奴右谷蠡王于除K自立为单于，款塞乞降。[一]遣大将军左校尉耿夔授玺绶。[二]</p>
              <p>　　注[一]于除K，其名也。K音九言反。</p>
              <p>　　注[二]东观记曰：&quot;赐玉具□，羽盖车一驷，中郎将持节]护焉。&quot;</p>
              <p>　　三月癸丑，司徒袁安薨。闰月丁丑，太常丁鸿为司徒。</p>
              <p>　　夏四月丙辰，大将军窦宪还至京师。</p>
              <p>　　六月戊戌朔，日有食之。丙辰，郡国十三地震。</p>
              <p>　　窦宪潜图s逆。庚申，幸北宫。诏收捕宪党射声校尉郭璜，[一]璜子侍中举，卫尉邓□，□弟步兵校尉磊，皆下狱死。使谒者仆射[二]收宪大将军印绶，遣宪及弟笃、景就国，到皆自杀。</p>
              <p>　　注[一]郭况子也。东观记*(曰)*&quot;璜&quot;作&quot;&quot;，音同。</p>
              <p>　　注[二]续汉书曰&quot;谒者仆射一人，秩千石，为谒者台率，主谒者。天子出，奉引&quot;也。</p>
              <p>　　是夏，旱，蝗。</p>
              <p>　　秋七月己丑，太尉宋由坐党宪自杀。</p>
              <p>　　八月辛亥，司空任隗薨。[一]</p>
              <p>　　注[一]任光子也。</p>
              <p>　　癸丑，大司农尹睦为太尉，录尚书事。[一]</p>
              <p>　　注[一]录谓总领之也。录尚书自牟融始也。</p>
              <p>　　丁巳，赐公卿以下至佐史钱谷各有差。</p>
              <p>　　冬十月己亥，宗正刘方为司空。</p>
              <p>　　十二月壬辰，诏：&quot;今年郡国秋稼为旱蝗所伤，其什四以上勿收田租、刍f；有不满者，以实除之。&quot;[一]</p>
              <p>　　注[一]所损十不满四者，以见损除也。</p>
              <p>　　武陵零陵澧中蛮叛。烧当羌寇金城。</p>
              <p>　　五年春正月乙亥，宗祀五帝于明堂，遂登灵台，望云物。大赦天下。</p>
              <p>　　戊子，千乘王伉薨。</p>
              <p>　　辛卯，封皇弟万岁为广宗王。[一]</p>
              <p>　　注[一]广宗，县名，今贝州宗城县。隋B帝讳广，故改为宗城。</p>
              <p>　　二月戊戌，诏有司省减内外厩及凉州诸苑马。[一]自京师离宫果园上林广成囿悉以假贫民，恣得采捕，不收其税。</p>
              <p>　　注[一]说文曰：&quot;厩，马舍也。&quot;汉官仪曰：&quot;未央大厩，长乐、承华等厩令，皆秩六百石。&quot;又云：&quot;牧师诸菀三十六所，分置西北边，分养马三十万头。&quot;</p>
              <p>　　丁未，诏曰：&quot;去年秋麦入少，恐民食不足。其上尤贫不能自给者户口人数。往者郡国上贫民，以衣履釜□为赀，而豪右得其饶利。[一]诏书实核，[二]欲有以益之，而长吏不能躬亲，反更征召会聚，令失农作，愁扰百姓。若复有犯者，二千石先坐。&quot;</p>
              <p>　　注[一]□音寻。方言曰：&quot;甑，自关而东谓之□。&quot;贫人既计釜甑以为资财，惧于役重，多即卖之，以避科税。豪富之家乘贱买，故得其饶利。</p>
              <p>　　注[二]说文云：&quot;核，考实事也。&quot;</p>
              <p>　　甲寅，太傅邓彪薨。</p>
              <p>　　戊午，陇西地震。</p>
              <p>　　三月戊子，诏曰：&quot;选举良才，为政之本。科别行能，必由乡曲。[一]而郡国举吏，不加简择，故先帝明□在所，令试之以职，乃得充选。[二]又德行尤异，不须经职者，别署状上。而宣布以来，出入九年，二千石曾不承奉，恣心从好，司隶、刺史讫无纠察。[三]今新蒙赦令，且复申□，后有犯者，显明其罚。在位不以选举为忧，督察不以发觉为负，[四]非独州郡也。是以庶官多非其人。</p>
              <p>　　下民被奸邪之伤，由法不行故也。&quot;</p>
              <p>　　注[一]周礼：&quot;乡大夫掌其乡之政教，考其德行，察其道，三年而举贤能者于王。&quot;</p>
              <p>　　注[二]汉官仪曰：&quot;建初八年十二月己未，诏书辟士四科：一曰德行高妙，志节清白；二曰经明行修，能任博士；三曰明晓法律，足以决疑，能案章覆问，文任御史；四曰刚毅多略，遭事不惑，明足照奸，勇足决断，才任三辅令。皆存孝悌清公之行。自今已后，审四科辟召，及刺史、二千石察举茂才尤异孝廉吏，务实校试以职。有非其人，不习曹事，正举者故不以实法。&quot;</p>
              <p>　　注[三]讫，竟也。</p>
              <p>　　注[四]负亦忧也。</p>
              <p>　　庚寅，遣使者分行贫民，举实流□，[一]开仓赈禀三十余郡。</p>
              <p>　　注[一]□，散也。流散者举案其实而给之。</p>
              <p>　　夏四月壬子，封阜陵王种兄鲂为阜陵王。[一]</p>
              <p>　　注[一]种无嗣，故以鲂袭也。</p>
              <p>　　六月丁酉，郡国三雨雹。[一]</p>
              <p>　　注[一]东观记曰：&quot;大如e子。&quot;</p>
              <p>　　秋九月辛酉，广宗王万岁薨，无子，国除。</p>
              <p>　　匈奴单于于除K叛，遣中郎将任尚讨灭之。</p>
              <p>　　壬午，令郡县劝民蓄蔬食以助五谷。[一]其官有陂池，令得采取，勿收假税二岁。[二]</p>
              <p>　　注[一]蓄，积也。</p>
              <p>　　注[二]假犹租赁。</p>
              <p>　　冬十月辛未，太尉尹睦薨。[一]十一月乙丑，太仆张T为太尉。</p>
              <p>　　注[一]汉官仪曰：&quot;睦字伯师，巩人。&quot;</p>
              <p>　　是岁，武陵郡兵破叛蛮，降之。护羌校尉贯友讨烧当羌，羌乃遁去。南单于安国叛，骨都侯喜斩之。</p>
              <p>　　六年春正月，永昌徼外夷遣使译献犀牛、大象。</p>
              <p>　　己卯，司徒丁鸿薨。</p>
              <p>　　二月乙未，遣谒者分行禀贷三河、兖、冀、青州贫民。</p>
              <p>　　许*[阳]*侯马光自杀。[一]</p>
              <p>　　注[一]东观记曰：&quot;光前坐党附窦宪，归国，为宪客奴所诬告，乃自杀。&quot;</p>
              <p>　　丁未，司空刘方为司徒，太常张奋为司空。</p>
              <p>　　三月庚寅，诏流民所过郡国皆实禀之，其有贩卖者勿出租税，[一]又欲就贱还归者，复一岁田租、更赋。[二]</p>
              <p>　　注[一]汉循周法，商贾有税，流人贩卖，故乡免之。</p>
              <p>　　注[二]复音福。</p>
              <p>　　丙寅，诏曰：&quot;朕以眇末，承奉鸿烈。阴阳不和，水旱违度，济河之域，凶馑流亡，[一]而未获忠言至谋，所以匡救之策。寤寐永叹，用思孔疚。[二]惟官人不得于上，黎民不安于下，有司不念宽和，而竞为苛刻，覆案不急，以妨民事，[三]甚非所以上当天心，下济元元也。思得忠良之士，以辅朕之不逮。其令三公、中二千石、二千石、内郡守相举贤良方正、能直言极谏之士各一人。昭岩穴，披幽隐，遣诣公车，[四]朕将悉听焉。&quot;帝乃亲临策问，选补郎吏。</p>
              <p>　　注[一]尚书曰&quot;济河惟兖州&quot;，言东南据济，西北距河。</p>
              <p>　　注[二]孔，甚也。疚，病也。诗云：&quot;忧心孔疚。&quot;</p>
              <p>　　注[三]不急谓非要。</p>
              <p>　　注[四]前书音义曰：&quot;公车，署名也，公车所在，故以名焉。&quot;汉官仪曰：&quot;公车令一人，秩六百石，掌殿门。诸上书诣阙下者，皆集奏之；凡所征召，亦总领之。&quot;</p>
              <p>　　夏四月，蜀郡徼外羌率种人遣使内附。</p>
              <p>　　五月，城阳王淑薨。无子，国除。[一]</p>
              <p>　　注[一]章帝子也。</p>
              <p>　　六月己酉，初令伏闭尽日。[一]</p>
              <p>　　注[一]汉官旧仪曰：&quot;伏日万鬼行，故尽日闭，不干它事。&quot;</p>
              <p>　　秋七月，京师旱。诏中都官徒各除半刑，其未竟，五月已下皆免遣。丁巳，幸洛阳寺，[一]录囚徒，举冤狱。收洛阳令下狱抵罪，司隶校尉、河南尹皆左降。未及还宫而澍雨。</p>
              <p>　　注[一]寺，官舍也。风俗通云：&quot;寺，嗣也。理事之吏，嗣续于其中。&quot;</p>
              <p>　　西域都护班超大破焉耆、尉犁，斩其王。自是西域降服，纳质者五十余国。</p>
              <p>　　南单于安国从弟子逢侯率叛胡亡出塞。九月癸丑，以光禄勋邓鸿行车骑将军事，与越骑校尉冯柱、行度辽将军朱徽、使匈奴中郎将杜崇讨之。冬十一月，护乌桓校尉任尚率乌桓、鲜卑，大破逢侯，[一]冯柱遣兵追击。复*[破]*之。</p>
              <p>　　注[一]阚S十三州志曰：&quot;护乌丸，拥节，秩比二千石，武帝置，以护内附乌丸，既而并于匈奴中郎将。中兴初，班彪上言宜复此官，以招附东胡，乃复更置焉。&quot;</p>
              <p>　　诏以勃海郡属冀州。</p>
              <p>　　武陵局新叛，郡兵讨平之。</p>
              <p>　　七年春正月，行车骑将军邓鸿、度辽将军朱徽、中郎将杜崇皆下狱死。[一]</p>
              <p>　　注[一]时南单于安国与崇不相平，乃上书告崇。崇令断其章，缘此惊叛，安国卒见杀。帝后知之，皆征下狱。</p>
              <p>　　夏四月辛亥朔，日有食之。帝引见公卿问得失，令将、大夫、御史、谒者、博士、议郎、郎官会廷中，各言封事。[一]诏曰：&quot;元首不明，化流无良，政失于民，见于天。[二]深惟庶事，五教在宽，是以旧典因孝廉之举，以求其人。[三]</p>
              <p>　　有司详选郎官宽博有谋才任典城者三十人。&quot;[四]既而悉以所选郎出补长、相。</p>
              <p>　　[五]</p>
              <p>　　注[一]十三州志曰：&quot;侍御史，周官，即柱下史。秩六百石，掌注记言行，纠诸不法，员十五人。出有所案，则称使者焉。谒者，秦官也。员七十人，皆选孝廉年未五十，晓解傧赞者。岁尽拜县令、长*(史)*及都官府丞、长史。博士，秦官。博通古今，秩皆六百石。孝武初置五经博士，后稍增至十四员。取聪明威重者一人为祭酒，主领焉。议郎、郎官，皆秦官也。□无所掌，秩六百石或四百石。&quot;</p>
              <p>　　注[二]，谴责也。礼曰：&quot;阳事不得，见于天，日为之食。&quot;</p>
              <p>　　注[三]武帝元光元年，董仲舒初开其议，诏郡国举孝廉各一人。</p>
              <p>　　注[四]任，堪也，音仁林反。</p>
              <p>　　注[五]长，县长；相，侯相也。十三州志云：&quot;县为侯邑，则令、长为相，秩随令、长本秩。&quot;</p>
              <p>　　五月辛卯，改千乘国为乐安国。[一]</p>
              <p>　　注[一]千乘故城在今淄州高苑县北。乐安故城在今青州博昌县南。</p>
              <p>　　六月丙寅，沛王定薨。</p>
              <p>　　秋七月乙巳，易阳地裂。[一]九月癸卯，京师地震。</p>
              <p>　　注[一]易阳，县，在易水之阳，今易州也。</p>
              <p>　　八年春二月己丑，立贵人阴氏为皇后。赐天下男子爵，人二级，三老、孝悌、力田三级，民无名数及流民欲占者一级；□、寡、孤、独、笃□、贫不能自存者粟，人五斛。</p>
              <p>　　夏四月癸亥，乐成王党薨。</p>
              <p>　　甲子，诏赈贷并州四郡贫民。</p>
              <p>　　五月，河内、陈留蝗。</p>
              <p>　　南匈奴右温禺犊王叛，为寇。秋七月，行度辽将军庞奋、越骑校尉冯柱追讨之，斩右温禺犊王。</p>
              <p>　　车师后王叛，击其前王。</p>
              <p>　　八月辛酉，饮酎。诏郡国中都官系囚减死一等，诣敦煌戍。其犯大逆，募下蚕室；其女子宫。自死罪已下，至司寇及亡命者入赎，各有差。</p>
              <p>　　九月，京师蝗。吏民言事者，多归责有司。诏曰：&quot;蝗虫之异，殆不虚生，[一]</p>
              <p>　　万方有罪，在予一人，而言事者专咎自下，非助我者也。朕寤寐恫乡，思弭忧衅。[二]昔楚严无b而惧，[三]成王出郊而反风。[四]将何以匡朕不逮，以塞b变？百僚师尹勉修厥职，刺史、二千石详刑辟，理冤虐，恤□寡，乡孤弱，思惟致b兴蝗之咎。&quot;</p>
              <p>　　注[一]礼记月令曰：&quot;孟夏行春令，则蝗虫为b。&quot;洪范五行传曰：&quot;贪利伤人，则蝗虫损稼。&quot;</p>
              <p>　　注[二]尚书曰：&quot;恫乡乃身。&quot;孔安国注曰：&quot;恫，痛也。乡，病也。言如痛病在身，欲除之也。&quot;乡音古顽反。</p>
              <p>　　注[三]解见明纪。</p>
              <p>　　注[四]成王疑周公，天乃大风，禾则尽偃；王乃出郊祭，天乃反风起禾。事见尚书。</p>
              <p>　　庚子，复置广阳郡。[一]</p>
              <p>　　注[一]高帝时燕国也，昭帝元凤元年为广阳郡，宣帝本始元年更为国也。</p>
              <p>　　冬十月乙丑，北海王威有罪自杀。[一]</p>
              <p>　　注[一]北海，郡，今青州县。</p>
              <p>　　十二月辛亥，陈王羡薨。</p>
              <p>　　丁巳，南宫宣室殿火。</p>
              <p>　　九年春正月，永昌徼外蛮夷及掸国重译奉贡。[一]</p>
              <p>　　注[一]掸音□。东观记作&quot;□&quot;，俗本以&quot;禅&quot;字相类或作&quot;禅&quot;者，误也。说文曰：&quot;译，传四夷之语也。&quot;</p>
              <p>　　三月庚辰，陇西地震。</p>
              <p>　　癸巳，济南王康薨。</p>
              <p>　　西域长史王林击车师后王，斩之。</p>
              <p>　　夏四月丁卯，封乐成王党子巡为乐成王。</p>
              <p>　　六月，蝗、旱。戊辰，诏：&quot;今年秋稼为蝗虫所伤，皆勿收租、更、刍f；若有所损失，以实除之，余当收租者亦半入。其山林饶利，陂池渔采，以赡元元，勿收假税。&quot;秋七月，蝗虫飞过京师。</p>
              <p>　　八月，鲜卑寇肥如，[一]辽东太守祭参下狱死。[二]</p>
              <p>　　注[一]肥如，县，属辽西郡。前书音义曰：&quot;肥子奔燕，封于此。&quot;今平州也。</p>
              <p>　　注[二]东观记曰：&quot;鲜卑千余骑攻肥如城，杀略吏人，祭参坐沮败，下狱诛。&quot;</p>
              <p>　　闰月辛巳，皇太后窦氏崩。丙申，葬章德皇后。</p>
              <p>　　烧当羌寇陇西，杀长吏，遣行征西将军刘尚、越骑校尉赵世等讨破之。</p>
              <p>　　九月庚申，司徒刘方策免，自杀。</p>
              <p>　　甲子，追尊皇妣梁贵人为皇太后。冬十月乙酉，改葬恭怀梁皇后于西陵。[一]</p>
              <p>　　注[一]谥法曰：&quot;正德美容曰恭，执义扬善曰怀。&quot;东观记曰：&quot;改殡承光宫，仪比敬园。初，后葬有阙，窦后崩后，乃议改葬。&quot;</p>
              <p>　　十一月癸卯，光禄勋河南吕盖为司徒。[一]十二月丙寅，司空张奋罢。壬申，太仆韩棱为司空。</p>
              <p>　　注[一]盖字君上，宛陵人也。</p>
              <p>　　己丑，复置若卢狱官。[一]</p>
              <p>　　注[一]前书曰，若卢狱属少府。汉旧仪曰&quot;主鞫将相大臣&quot;也。</p>
              <p>　　十年春三月壬戌，诏曰：&quot;堤防沟渠，所以顺助地理，通利壅塞。[一]今废慢懈□，不以为负。刺史、二千石其随宜疏导。勿因缘妄发，以为烦扰，将显行其罚。&quot;</p>
              <p>　　注[一]礼记月令曰：&quot;季春之月，修利堤防，导达沟渎，开通道路，无有障塞。&quot;</p>
              <p>　　夏五月，京师大水。[一]</p>
              <p>　　注[一]东观记曰：&quot;京师大雨，南山水流出至东郊，坏人庐舍。&quot;</p>
              <p>　　秋七月己巳，司空韩棱薨。八月丙子，太常太山巢堪为司空。[一]</p>
              <p>　　注[一]堪字次郎，太山南城人。</p>
              <p>　　九月庚戌，复置廪牺官。[一]</p>
              <p>　　注[一]汉官仪曰&quot;廪牺令一人，秩六百石&quot;也。</p>
              <p>　　冬十月，五州雨水。</p>
              <p>　　十二月，烧当羌豪迷唐等率种人诣阙贡献。</p>
              <p>　　戊寅、梁王畅薨。</p>
              <p>　　十一年春二月，遣使循行郡国，禀贷被b害不能自存者，令得渔采山林池泽，不收假税。</p>
              <p>　　丙午，诏郡国中都官徒及笃□老小女徒各除半刑，其未竟三月者，皆免归田里。</p>
              <p>　　夏四月丙寅，大赦天下。</p>
              <p>　　己巳，复置右校尉官。[一]</p>
              <p>　　注[一]东观记曰：&quot;置在西河鹄泽县。&quot;</p>
              <p>　　秋七月辛卯，诏曰：&quot;吏民u僭，厚死伤生，是以旧令节之制度。顷者贵戚近亲，百僚师尹，莫肯率从，有司不举，怠放日甚。又商贾小民，或忘法禁，奇巧靡货，流积公行。其在位犯者，当先举正。道小民，但且申明宪纲，勿因科令，加虐羸弱。&quot;</p>
              <p>　　十二年春二月，旄牛徼外白狼、薄夷率种人内属。[一]</p>
              <p>　　注[一]阚S十三州志曰：&quot;旄牛县属蜀郡。&quot;前书曰，旄牛所出，岁贡其尾，以为节旄。</p>
              <p>　　诏贷被b诸郡民种粮。赐下贫、□、寡、孤、独、不能自存者，及郡国流民，听入陂池渔采，以助蔬食。</p>
              <p>　　三月丙申，诏曰：&quot;比年不登，百姓虚匮。[一]京师去冬无宿雪，[二]今春无澍雨，黎民流离，困于道路。朕痛心疾首，靡知所济。'瞻仰昊天，何辜今人？'[三]三公朕之腹心，而未获承天安民之策。数诏有司，务择良吏。今犹不改，竞为苛暴，侵愁小民，以求虚名，委任下吏，假诵行啊Ｊ且粤钕露奸生，禁至而诈起。[四]巧法析律，饰文增辞，[五]货行于言，罪成乎手，朕甚病焉，公卿不思助明好恶，将何以救其咎罚？咎罚既至，复令b及小民。若上下同心，庶或有瘳。其赐天下男子爵，人二级，三老、孝悌、力田三级，民无名数及流民欲占者人一级；□、寡、孤、独、笃□、贫不能自存者粟，人三斛。&quot;</p>
              <p>　　注[一]匮，乏也。</p>
              <p>　　注[二]以其经冬，故言宿也。</p>
              <p>　　注[三]诗大雅周宣王遇旱之诗。言今人何罪，而天令饥馑乎？</p>
              <p>　　注[四]董仲舒曰：&quot;法出而奸生，令下而诈起。&quot;</p>
              <p>　　注[五]礼记王制曰&quot;析言破律&quot;也。</p>
              <p>　　壬子，赐博士员弟子在太学者布，人三匹。[一]</p>
              <p>　　注[一]武帝时置博士弟子，太常择人年十八以上，仪状端正者补焉。昭帝增员满百人，宣帝倍之，元帝更设员千人，成帝更增员三千人。</p>
              <p>　　夏四月，日南象林蛮夷反，[一]郡兵讨破之。</p>
              <p>　　注[一]象林，县，属日南郡，今郁林州。</p>
              <p>　　闰月，贷敦煌、张掖、五原民下贫者谷。</p>
              <p>　　戊辰，赈归山崩。[一]</p>
              <p>　　注[一]秭归，县，属南郡，古之夔国，今归州也。袁山松曰：&quot;屈原此县人，既被流放，忽然归，其姊亦来，因名其地为秭归。&quot;秭亦姊也。东观记曰：&quot;秭归山高四百余丈，崩填溪水，厌杀百余人。&quot;</p>
              <p>　　六月，舞阳大水，赐被水b尤贫者谷，人三斛。</p>
              <p>　　秋七月辛亥朔，日有食之。</p>
              <p>　　九月戊午，太尉张T免。丙寅，大司农张禹为太尉。</p>
              <p>　　冬十一月，西域蒙奇、兜勒二国遣使内附，赐其王金印紫绶。</p>
              <p>　　是岁，烧当羌复叛。</p>
              <p>　　十三年春正月丁丑，帝幸东观，览书林，阅篇籍，博选术之士以充其官。</p>
              <p>　　二月，任城王尚薨。</p>
              <p>　　丙午，赈贷张掖、居延、朔方、日南贫民及孤、寡、羸弱不能自存者。</p>
              <p>　　秋八月，诏象林民失农桑业者，赈贷种粮，禀赐下贫谷食。</p>
              <p>　　己亥，北宫盛馔门阁火。</p>
              <p>　　护羌校尉周鲔击烧当羌，破之。</p>
              <p>　　荆州雨水。九月壬子，诏曰：&quot;荆州比岁不节，今兹淫水为害，[一]余虽颇登，而多不均浃，[二]深惟四民农食之本，惨然怀矜。其令天下半入今年田租、刍f；有宜以实除者，如故事。贫民假种食，皆勿收责。&quot;</p>
              <p>　　注[一]淮南子曰：&quot;女娲积芦灰以止淫水。&quot;高诱注云：&quot;平地出水为淫水。&quot;</p>
              <p>　　注[二]浃，洽。</p>
              <p>　　冬十一月，安息国遣使献师子及条枝大爵。[一]</p>
              <p>　　注[一]西域传曰：&quot;安息国居和犊城，去洛阳二万五千里。条枝国临西海，出师子、大雀。&quot;郭义恭广志曰：&quot;大爵，颈及身膺蹄都似橐驼，举头高八九尺，张翅丈余，食大麦，其卵如瓮，即今之驼鸟也。&quot;</p>
              <p>　　丙辰，诏曰：&quot;幽、□、凉州户口率少，边役剧，束修良吏，进仕路狭。抚接夷狄，以人为本。其令缘边郡口十万以上岁举孝廉一人，不满十万二岁举一人，五万以下三岁举一人。&quot;</p>
              <p>　　鲜卑寇右北平，遂入渔阳，渔阳太守击破之。</p>
              <p>　　戊辰，司徒吕盖罢。十二月丁丑，光禄勋鲁恭为司徒。</p>
              <p>　　辛卯，巫蛮叛，寇南郡。[一]</p>
              <p>　　注[一]巫，县，属南郡，故城在今夔州巫山县也。</p>
              <p>　　十四年春二月乙卯，东海王政薨。</p>
              <p>　　缮修故西海郡，[一]徙金城西部都尉以戍之。</p>
              <p>　　注[一]平帝时金城塞外羌献地，以为西海郡也。光武建武中省金城入陇西郡，至是复缮修之。金城即今兰州县也。</p>
              <p>　　三月戊辰，临辟雍，飨射，大赦天下。</p>
              <p>　　夏四月，遣使者督荆州兵讨巫蛮，破降之。</p>
              <p>　　庚辰，赈贷张掖p居延p敦煌p五原p汉阳p会稽流民下贫谷，各有差。</p>
              <p>　　五月丁未，初置象林将兵长史官。[一]</p>
              <p>　　注[一]阚S十三州志曰：&quot;将兵长史居在日南郡，又有将兵司马，去雒阳九千六百三十里。&quot;</p>
              <p>　　六月辛卯，废皇后阴氏，后父特进纲自杀。</p>
              <p>　　秋七月甲寅，诏复象林县更赋p田租p刍f二岁。</p>
              <p>　　壬子，常山王侧薨。</p>
              <p>　　是秋，三州雨水。冬十月甲申，诏：&quot;兖p豫p荆州今年水雨淫过，多伤农功。</p>
              <p>　　其令被害什四以上皆半入田租p刍f；其不满者，以实除之。&quot;</p>
              <p>　　辛卯，立贵人邓氏为皇后。</p>
              <p>　　丁酉，司空巢堪罢。十一月癸卯，大司农徐防为司空。</p>
              <p>　　是岁，初复郡国上计补郎官。[一]</p>
              <p>　　注[一]上计，今计吏也。前书音义曰：&quot;旧制，使郡丞奉岁计，武帝元朔中令郡国举孝廉各一人与计偕，拜为郎中。&quot;中废，今复之。</p>
              <p>　　十五年春闰月乙未，诏流民欲还归本而无粮食者，过所实禀之，疾病加致医药；</p>
              <p>　　其不欲还归者，勿强。</p>
              <p>　　二月，诏禀贷颍川p汝南p陈留p江夏p梁国p敦煌贫民。[一]</p>
              <p>　　注[一]前书音义曰：&quot;陈留本郑邑也，后为陈所并，故曰陈留。&quot;今汴州县也。</p>
              <p>　　江夏郡，高帝置。沔水自江别至南郡华容为夏水，过郡入江，故曰江夏。</p>
              <p>　　夏四月甲子晦，日有食之。五月戊寅，南阳大风。</p>
              <p>　　六月，诏令百姓□寡渔采陂池，勿收假税二岁。</p>
              <p>　　秋七月丙寅，济南王错薨。[一]</p>
              <p>　　注[一]错音七故反。</p>
              <p>　　复置涿郡故安铁官[一]。</p>
              <p>　　注[一]续汉书曰：&quot;其郡县有盐官p铁官者，随事广狭，置令p长及丞，秩次皆如县也。&quot;</p>
              <p>　　九月壬午，南巡狩，清河王庆p济北王寿p河闲王开并从。赐所过二千石长吏以下p三老p官属及民百年者钱布，各有差。是秋，四州雨水。冬十月戊申，幸章陵，祠旧宅。癸丑，祠园庙，会宗室于旧庐，劳赐作乐。戊午，进幸云梦，临汉水而还。[一]十一月甲申，车驾还宫，赐从臣及留者公卿以下钱布，各有差。</p>
              <p>　　注[一]云梦，今安州县也，即在云梦泽中。</p>
              <p>　　十二月庚子，琅邪王宇薨。</p>
              <p>　　有司奏，以为夏至则微阴起，靡草死，可以决小事。[一]</p>
              <p>　　注[一]礼记月令曰：&quot;孟夏之月，靡草死，麦秋至，断薄刑，决小罪。&quot;郑玄注云：&quot;靡草，荠p亭历之属。&quot;臣贤案：五月一阴爻生，可以言微阴，今月令云&quot;孟夏&quot;，乃是纯阳之月；此言&quot;夏至&quot;者，与月令不同。</p>
              <p>　　是岁，初令郡国以日北至案薄刑。</p>
              <p>　　十六年春正月己卯，诏贫民有田业而以匮乏不能自农者，贷种粮。</p>
              <p>　　二月己未，诏兖p豫p徐p冀四州比年雨多伤稼，禁沽酒。夏四月，遣三府掾分行四州，贫民无以耕者，为雇牛直。</p>
              <p>　　五月壬午，赵王商薨。</p>
              <p>　　秋七月，旱。戊午，诏曰：&quot;今秋稼方穗而旱，云雨不沾，疑吏行惨刻，不宣恩泽，妄拘无罪，幽闭良善所致。其一切囚徒于法疑者勿决，以奉秋令。[一]方察烦苛之吏，显明其罚。&quot;</p>
              <p>　　注[一]礼记月令曰：&quot;孟秋之月，命有司修法制，缮囹圄，具桎梏，断薄刑，决小罪。&quot;</p>
              <p>　　辛酉，司徒鲁恭免。庚午，光禄勋张T为司徒。</p>
              <p>　　辛巳，诏令天下皆半入今年田租p刍f；其被b害者，以实除之。贫民受贷种粮及田租p刍fp皆勿收责。</p>
              <p>　　八月己酉，司徒张T薨。冬十月辛卯，司空徐防为司徒，大鸿胪陈宠为司空。</p>
              <p>　　十一月己丑，行幸缑氏，登百B山，[一]赐百官从臣布，各有差。</p>
              <p>　　注[一]即柏B山也，在洛州缑氏县南。尔雅云&quot;山一成曰B&quot;，东观记作&quot;坯&quot;，并音平眉反，流俗本或作&quot;杯&quot;者，误也。</p>
              <p>　　北匈奴遣使称臣贡献。</p>
              <p>　　十二月，复置辽东西部都尉官。[一]</p>
              <p>　　注[一]西部都尉，安帝时以为属国都尉，在辽东郡昌黎城也。</p>
              <p>　　元兴元年春正月戊午，引三署郎召见禁中，[一]选除七十五人，补谒者p长p相。</p>
              <p>　　注[一]汉官仪：&quot;三署谓五官署也，左p右署也，各置中郎将以司之。郡国举孝廉以补三署郎，年五十以上属五官，其次分在左p右署，凡有中郎p议郎p侍郎p郎中四等，无员。&quot;禁中者，门户有禁，非侍御者不得入，故谓禁中。</p>
              <p>　　高句骊寇郡界。</p>
              <p>　　夏四月庚午，大赦天下，改元元兴。宗室以罪绝者，悉复属籍。</p>
              <p>　　五月癸酉，雍地裂。[一]</p>
              <p>　　注[一]东观记曰&quot;右扶风雍地裂&quot;，流俗本&quot;雍&quot;下有&quot;州&quot;者，误也。</p>
              <p>　　秋九月，辽东太守耿夔击貊人，破之。</p>
              <p>　　冬十二月辛未，帝崩于章德前殿，年二十七。立皇子隆为皇太子。赐天下男子爵，人二级，三老p孝悌p力田人三级，民无名数及流民欲占者人一级；□p寡p孤p独p笃□p贫不能自存者粟，人三斛。</p>
              <p>　　自窦宪诛后，帝躬亲万机。每有b异，辄延问公卿，极言得失。前后符瑞八十一所，自称德薄，皆抑而不宣。旧南海献龙眼p荔支，十里一置，五里一候，[一]</p>
              <p>　　奔腾阻险，死者继路。时临武长汝南唐羌，县接南海，[二]乃上书陈状。帝下诏曰：&quot;远国珍羞，本以荐奉宗庙。苟有伤害，岂爱民之本。其□太官勿复受献。&quot;</p>
              <p>　　由是遂省焉。[三]</p>
              <p>　　注[一]南海，郡，秦置，今广州县也。广雅曰：&quot;益智，龙眼也。&quot;交州记曰：</p>
              <p>　　&quot;龙眼树高五六丈，似荔支而小。&quot;广州记曰：&quot;子似荔支而员，七月熟。荔支树高五六丈，大如桂树，实如鸡子，甘而多汁，似安石榴。有甜醋者，至日禺中，翕然俱赤，即可食。&quot;置谓驿也。</p>
              <p>　　注[二]临武，县，属桂阳郡，今郴州县也。</p>
              <p>　　注[三]谢承书曰：&quot;唐羌字伯游，辟公府，补临武长。县接交州，旧献龙眼p荔支及生鲜，献之，驿马昼夜传送之，至有遭虎狼毒害，顿仆死亡不绝。道经临武，羌乃上书谏曰：'臣闻上不以滋味为德，下不以贡膳为功，故天子食太牢为尊，不以果实为珍。伏见交址七郡献生龙眼等，鸟惊风发。南州土地，恶虫猛兽不绝于路，至于触犯死亡之害。死者不可复生，来者犹可救也。此二物升殿，未必延年益寿。'帝从之。章报，羌即□官还家，不应征召，着唐子三十余篇。&quot;</p>
              <p>　　论曰：自中兴以后，逮于永元，虽颇有□张，而俱存不扰，是以齐民岁增，闻土世广。[一]偏师出塞，则漠北地空；都护西指，则通译四万。[二]岂其道远三代，术长前世？将服叛去来，自有数也？</p>
              <p>　　注[一]齐，平也。</p>
              <p>　　注[二]西域传曰：&quot;班超定西域五十余国，皆降服，西至海濒，四万里，皆重译贡献。&quot;</p>
              <p>　　孝殇皇帝讳隆，[一]和帝少子也。元兴元年十二月辛未夜，即皇帝位，时诞育百余日。[二]尊皇后曰皇太后，太后临朝。[三]</p>
              <p>　　注[一]谥法曰：&quot;短折不成曰殇。&quot;古今注曰：&quot;隆之字曰盛。&quot;</p>
              <p>　　注[二]诞，大也。诗大雅：&quot;诞弥厥月，先生如达。&quot;郑玄注云：&quot;大矣后稷之在其母怀也，终人道十月而生。&quot;诗又云：&quot;载生载育。&quot;育，长也，达音它末反。</p>
              <p>　　注[三]仪见皇后纪。</p>
              <p>　　北匈奴遣使称臣，诣敦煌奉献。</p>
              <p>　　延平元年春正月辛卯，太尉张禹为太傅。司徒徐防为太尉，参录尚书事，百官总己以听。封皇兄胜为平原王。癸卯，光禄勋梁鲔为司徒。[一]</p>
              <p>　　注[一]汉官仪曰：&quot;鲔字伯元，河东平阳人也。&quot;</p>
              <p>　　三月甲申，葬孝和皇帝于慎陵，[一]尊庙曰穆宗。</p>
              <p>　　注[一]在洛阳东南三十里。俗本作&quot;顺&quot;者，误。</p>
              <p>　　丙戌，清河王庆、济北王寿、河闲王开、常山王章始就国。</p>
              <p>　　夏四月庚申，诏罢祀官不在祀典者。[一]</p>
              <p>　　注[一]东观记曰：&quot;邓太后雅性不好淫祀。&quot;</p>
              <p>　　鲜卑寇渔阳，渔阳太守张显追击，战没。</p>
              <p>　　丙寅，以虎贲中郎将邓骘为车骑将军。</p>
              <p>　　司空陈宠薨。</p>
              <p>　　五月辛卯，皇太后诏曰：&quot;皇帝幼冲，承统鸿业，朕且权佐助听政，兢兢寅畏，[一]不知所济。深惟至治之本，道化在前，刑罚在后。将稽中和，广施庆惠，与吏民更始。其大赦天下。自建武以来诸犯禁锢，诏书虽解，有司持重，多不奉行，其皆复为平民。&quot;</p>
              <p>　　注[一]寅，敬也。</p>
              <p>　　壬辰，河东垣山崩。[一]</p>
              <p>　　注[一]垣，县，今绛州县也。古今注曰：&quot;山崩长七丈，广四丈。&quot;</p>
              <p>　　六月丁未，太常尹勤为司空。</p>
              <p>　　郡国三十七雨水。己未，诏曰：&quot;自夏以来，阴雨过节，□气不效，[一]将有厥咎。寤寐忧惶，未知所由。昔夏后恶衣服，菲饮食，孔子曰'吾无闲然'。[二]</p>
              <p>　　今新遭大忧，且岁节未和，彻膳损服，庶有补焉。其减太官、导官、尚方、内署诸服御珍膳靡丽难成之物。&quot;[三]</p>
              <p>　　注[一]效犹验也。</p>
              <p>　　注[二]菲，薄也。闲，非也。</p>
              <p>　　注[三]太官令，周官也，秩千石，典天子厨膳。导官，掌择御米。导，择也。</p>
              <p>　　尚方，掌作御刀□诸器物；内署，掌内府衣物。秩皆六百石。并见续汉书。</p>
              <p>　　丁卯，诏司徒、大司农、长乐少府曰：&quot;朕以无德，佐助统政，夙夜经营，惧失厥衷。思惟治道，由近及远，先内后外。自建武之初以至于今，八十余年，宫人岁增，房御弥广。又宗室坐事没入者，犹托名公族，甚可愍焉。今悉免遣，及掖庭宫人，皆为庶民，以抒幽隔郁滞之情。[一]诸官府、郡国、王侯家奴婢姓刘及疲□羸老，皆上其名，务令实悉。&quot;</p>
              <p>　　注[一]抒，舒也，食汝反。</p>
              <p>　　秋七月庚寅，□司隶校尉、部刺史[一]曰：&quot;夫天降b戾，应政而至。闲者郡国或有水b，妨害秋稼。朝廷惟咎，忧惶悼惧。而郡国欲获丰穰虚饰之誉，遂覆蔽b害，多张垦田，不揣流亡，[二]竞增户口，掩匿盗贼，令奸恶无惩，署用非次，选举乖宜，贪苛惨毒，延及平民。[三]刺史垂头塞耳，阿私下比，'不畏于天，不愧于人'。[四]假贷之恩，不可数恃，自今以后，将纠其罚。二千石长吏其各实核所伤害，为除田租、刍f。&quot;</p>
              <p>　　注[一]秦有监御史，监诸郡，汉兴省之，但遣丞相史分刺诸州，无有常官。孝武帝初置刺史十三人，秩六百石；成帝更为牧，秩二千石。建武十八年复为刺史，十二人，各主一州，其一州属司隶校尉。诸州常以八月巡行所部郡国，录囚徒，考殿最。初岁尽诣京都奏事，中兴但因计吏。见续汉书。</p>
              <p>　　注[二]揣音初委反。</p>
              <p>　　注[三]平民谓善人也。书曰：&quot;延*[及]*于平人。&quot;</p>
              <p>　　注[四]诗小雅也。</p>
              <p>　　八月辛亥，帝崩。癸丑，殡于崇德前殿。年二岁。</p>
              <p>　　赞曰：孝和沉烈，率由前则。王赫自中，赐命强慝。[一]抑没祥符，登显时德。</p>
              <p>　　[二]殇世何早，平原弗克。[三]</p>
              <p>　　注[一]慝，恶也。谓诛窦宪等。</p>
              <p>　　注[二]谓用邓彪等委政也。</p>
              <p>　　注[三]平原王胜固以疾不得立也。左传曰：&quot;弗克负荷。&quot;</p>
              <p>　　校勘记</p>
              <p>　　一六五页五行□音大可反按：集解引钱大昕说，谓说文无反切，乃后人所增益。</p>
              <p>　　今本说文用孙姨圃锨幸簦读□为直小切，与兆音同，疑&quot;大可&quot;即&quot;直小&quot;两字之斗。</p>
              <p>　　一六七页六行界惟人面按：殿本&quot;界&quot;作&quot;戒&quot;。校补谓案章纪作&quot;讫惟人面&quot;，讫、界、戒皆有止义，犹云穷极也。界戒本又通作，唐书天文志一行以为天下山河之象存乎两戒是也。</p>
              <p>　　一六八页一０行小县*(丞尉)*三百石据刊误删。</p>
              <p>　　一六八页一一行度辽将军邓鸿出*()**[]*阳塞据前书地理志改。注同。</p>
              <p>　　一六八页一二行追至*(和)**[私]*渠*(北)**[比]*L海按：殿本考证引何焯说，谓窦宪传及通鉴皆作&quot;私渠比L海&quot;。补注谓当从宪传。今据改。</p>
              <p>　　一六八页一五行属*(九)**[五]*原郡按：前书地理志&quot;五原郡，秦九原郡，武帝元朔二年更名&quot;。今据改。</p>
              <p>　　一六九页一一行其徙出塞者刊误谓迁徙者不可投之塞外，明此&quot;徙&quot;字是&quot;从&quot;字。按：陈景云两汉订误谓&quot;徙&quot;当作&quot;从&quot;，出塞谓是夏北征之役。更以三年减从驾弛刑徒证之，此&quot;徙&quot;字之误益明。</p>
              <p>　　一七二页六行阜陵王种薨按：集解引钱大昕说，谓光武十王传&quot;种&quot;字作&quot;冲&quot;，说文无种字，种即冲也。</p>
              <p>　　一七三页一一行射声校尉郭璜璜子侍中举按：集解引钱大昕说，谓天文志郭举为侍中射声校尉，举父璜长乐少府，皇后纪、窦宪传亦同，纪似误。</p>
              <p>　　一七三页一四行东观记*(曰)*按：&quot;曰&quot;字当衍，今删。</p>
              <p>　　一七四页一三行武陵零陵澧中蛮叛按：校补谓&quot;零陵&quot;当作&quot;零阳&quot;，即武陵郡属县。后汉武陵郡治当今常德府武陵县，西与澧州接壤，零阳县治即今澧州慈利县东境，澧中蛮即澧水之蛮，并属武陵，故纪并举之。若零陵郡之蛮，相距甚远，不当与澧中蛮错举。</p>
              <p>　　一七六页九行有非其人不习曹事正举者故不以实法按：御览六百二十八引作&quot;有非其人，不习官事，正举者故举不实，为法罪之。&quot;又按：续汉百官志一注引汉官仪，世祖诏云云，与此注所引略同，则光武有此诏，而章帝复申明之也。</p>
              <p>　　一七八页一行许*[阳]*侯马光自杀校补引洪亮吉说，谓传作&quot;许阳侯&quot;，此脱&quot;阳&quot;字。今据补。</p>
              <p>　　一七九页一四行复*[破]*之据刊误补。</p>
              <p>　　一八０页一一行岁尽拜县令长*(史)*及都官府丞长史据刊误删。</p>
              <p>　　一八四页二行越骑校尉赵世等讨破之按：集解引钱大昕说，谓赵□传、西羌传&quot;赵世&quot;并作&quot;赵代&quot;，盖章怀避唐讳改之，此作&quot;世&quot;，又唐以后人回改。</p>
              <p>　　一八四页九行宛陵人也按：&quot;宛&quot;原斗&quot;苑&quot;，径改正。</p>
              <p>　　一八六页四行但且申明宪纲按：&quot;纲&quot;原斗&quot;网&quot;，径改正一八八页一一行而多不均浃按：&quot;而&quot;原斗&quot;二&quot;，径改正。</p>
              <p>　　一八九页三行颈及身膺蹄都似橐驼按：御览九二二引，&quot;橐驼&quot;下有&quot;色苍&quot;二字。</p>
              <p>　　一九一页一０行复置涿郡故安铁官按：各本&quot;安&quot;作&quot;盐&quot;，集解引何焯、钱大昭、惠栋诸家说，并谓&quot;盐&quot;当作&quot;安&quot;。</p>
              <p>　　一九三页一三行高句骊寇郡界按：校补谓案通鉴作&quot;高句骊王宫入辽东塞，寇略六县&quot;，此&quot;郡&quot;上应补&quot;辽东&quot;二字。</p>
              <p>　　一九七页一行朕且权佐助听政按：殿本从监本，&quot;权&quot;下有&quot;礼&quot;字，考证谓&quot;礼&quot;字疑有误，宋本无&quot;礼&quot;字，亦不成句。校补引孟子&quot;男女授受不亲，礼也，嫂溺援之以手者，权也&quot;，谓此&quot;权礼&quot;二字所本。朕且权礼，即指佐助听政为权礼耳，似非字误。</p>
              <p>　　一九八页一四行延[及]于平人按：书吕刑作&quot;延及于平民&quot;，此作&quot;延于平民&quot;，脱一&quot;及&quot;字，殿本、集解本作&quot;延及平民&quot;，则又脱一&quot;于&quot;字。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='04.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='06.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
