<html>
<head>
<title>后汉书卷二十九　申屠刚鲍永郅恽列传　第十九</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="31.htm"><img src="last.gif" width="46" height="15" border="0"></a><img src="bg.gif" width="40" height="30"><a href="33.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷二十九　<br>
                申屠刚鲍永郅恽列传　第十九</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　申屠刚字巨卿，扶风茂陵人也。七世祖嘉，文帝时为丞相。刚质性方直，常慕史□、汲黯之为人。[一]仕郡功曹。
              <p>　　注[一]史记曰，史□字子鱼，]大夫也。论语孔子曰：&quot;直哉史鱼，邦有道如矢，邦无道如矢。&quot;前书，汲黯字长孺。武帝时为主爵都尉，好直谏，时人谓之&quot;汲直&quot;。</p>
              <p>　　平帝时，王莽专政，朝多猜忌，遂隔绝帝外家冯]二族，不得交宦，刚常疾之。</p>
              <p>　　[一]及举贤良方正，因对策曰：</p>
              <p>　　注[一]冯谓冯昭仪，平帝祖母也。]谓]姬，平帝母也，号中山太后。王莽专政，冯]二族皆不得至京师交通仕宦。见前书。</p>
              <p>　　臣闻王事失则神只怨怒，奸邪乱正，故阴阳谬错。此天所以谴告王者，欲令失道之君，旷然觉悟，怀邪之臣，惧然自刻者也。[一]今朝廷不考功校德，而虚纳毁誉，数下诏书，张设重法，抑断诽谤，禁割论议，罪之重者，乃至□斩。伤忠臣之情，挫直士之锐，殆乖建进善之旌，县敢谏之鼓，[二]辟四门之路，明四目之义也。</p>
              <p>　　[三]</p>
              <p>　　注[一]惧，惊也，音纪住反。刻犹责也。</p>
              <p>　　注[二]旌，幡也。淮南子曰：&quot;禹县钟鼓磬铎，置鼗，以待四方之士。为幡曰：</p>
              <p>　　'教道寡人以道者击鼓，喻以义者击钟，告以事者振铎，语以忧者击磬，有狱讼者摇鼗。'&quot;帝王纪曰：&quot;尧置敢谏之鼓。&quot;</p>
              <p>　　注[三]孔安国注尚书曰，开辟四方之门未开者，谓广致贤也。明四目，谓广视于四方，使下无壅塞也。</p>
              <p>　　臣闻成王幼少，周公摄政，听言下贤，均权布宠，无旧无新，唯仁是亲，[一]</p>
              <p>　　动顺天地，举措不失。然近则召公不悦，远则四国流言。[二]夫子母之性，天道至亲。今圣主幼少，始免襁，[三]即位以来，至亲分离，外戚杜隔，恩不得通。且汉家之制，虽任英贤，犹援姻戚。亲疏相错，杜塞闲隙，诚所以安宗庙，重社稷也。今冯、]无罪，久废不录，或处穷僻，不若民庶，诚非慈爱忠孝承上之意。夫为人后者，自有正义，至尊至卑，其瞬幌樱是以人无贤愚，莫不为怨，奸臣贼子，以之为便，不讳之变，诚难其虑。今之保傅，非古之周公。周公至圣，犹尚有累，何况事失其衷，不合天心者哉？昔周公先遣伯禽守封于鲁，以义割恩，宠不加后，[四]故配天郊祀，三十余世。[五]霍光秉政，辅翼少主，修善进士，名为忠直，而尊*[崇]*其宗党，摧抑外戚，[六]结贵据权，至坚至固，终没之后，受祸灭门。[七]方今师傅皆以伊、周之位，据贤保之任，以此思化，则功何不至？不思其危，则祸何不到？损益之际，孔父攸叹，[八]持满之戒，老氏所慎。[九]盖功冠天下者不安，威震人主者不全。今承衰乱之后，继重敝之世，公家屈竭，赋敛重数，苛吏夺其时，贪夫侵其财，百姓困乏，疾疫夭命。盗贼k辈，且以万数，军行止，窃号自立，[一０]攻犯京师，燔烧县邑，[一一]</p>
              <p>　　至乃讹言积弩入宫，宿]惊惧。自汉兴以来，诚未有也。国家微弱，奸谋不禁，六极之效，危于累卵。[一二]王者承天顺地，典爵主刑，不敢以天官私其宗，不敢以天罚轻其亲。陛下宜遂圣明之德，昭然觉悟，远述帝王之螅近遵孝文之业，[一三]差五品之属，纳至亲之序，[一四]亟遣使者征中山太后，置之别宫，令时朝见。又召冯]二族，裁与□职，[一五]使得执戟，亲奉宿]，以防未然之符，以抑患祸之端。上安社稷，下全保傅，内和亲戚，外绝邪谋。</p>
              <p>　　注[一]尚书大传曰：&quot;武王入殷，周公曰：'各安其宅，各田其田，无故无新，唯仁之亲。'&quot;注[二]尚书曰：&quot;*[召公为保]*，周公为师，相成王为左右，召公不悦。&quot;言周公既还政成王，宜其自退，今复为相，故不悦也。四国谓管、蔡、商、奄也。</p>
              <p>　　成王幼小，周公摄政，四国流言曰：&quot;公将不利于孺子。&quot;</p>
              <p>　　注[三]免，离也。平帝即位时年九岁，故云始免襁。前书音义曰：&quot;襁，落也。</p>
              <p>　　，被也。&quot;&quot;&quot;或作&quot;褓&quot;也。</p>
              <p>　　注[四]伯禽，周公旦之子也。周公相成王，先封伯禽于鲁，令就国守封。后谓伯禽也。周公身既尊宠，不令伯禽复加荣贵，以自挹损也。东观记曰：&quot;昔周公豫防祸首，先遣伯禽守封于鲁，离断至亲，以义割恩，使己尊宠，不加其后。&quot;</p>
              <p>　　注[五]自伯禽至顷公，为楚考烈王所灭，凡三十四公。鲁以周公大圣之后，故郊祀配天，一如天子之礼。</p>
              <p>　　注[六]昭帝时霍光辅政，其子禹及兄孙云、山等皆中郎将、奉车都尉，昆弟诸皆奉朝请，给事中，唯昭帝外家赵氏无一在位者。</p>
              <p>　　注[七]霍光薨后，其子禹，宣帝时为大司马，谋反发觉，禹□斩，母显及诸女昆弟皆弃市。</p>
              <p>　　注[八]说苑曰：&quot;孔子读易至损、益，则喟然而叹。子夏问曰：'夫子何为叹？'孔子曰：'夫自损者益，自益者缺，吾是以叹之矣。'&quot;注[九]老子曰：&quot;持而盈之，不如其已。&quot;已，止也，言执满必倾，不如止也。</p>
              <p>　　注[一０]兴军而行，拥而止，无畏惮于危亡也。</p>
              <p>　　注[一一]谓平帝元始三年，阳陵人任横等自称将军，盗武库兵，攻官寺，出囚徒也。</p>
              <p>　　注[一二]尚书大传曰&quot;貌之不恭厥极恶，言之不从厥极忧，视之不明厥极疾，听之不聪厥极贫，心之不睿厥极凶短折，皇极不建厥极弱&quot;也。</p>
              <p>　　注[一三]文帝即位，使将军薄昭迎薄太后于代。刚欲使平帝迎中山太后至京师者也。</p>
              <p>　　注[一四]五品，五常之教也。尚书舜命契曰：&quot;汝作司徒，敬敷五教。&quot;左传史克曰：&quot;舜举八元，使布五教于四方；父义，母慈，兄友，弟恭，子孝。&quot;</p>
              <p>　　注[一五]□，散也。</p>
              <p>　　注[一]元后，元帝后，王莽之姑也。</p>
              <p>　　后莽篡位，刚遂避地河西，转入巴蜀，往来二十许年。及隗嚣据陇右，欲背汉而附公孙述。刚说之曰：&quot;愚闻人所归者天所与，人所畔者天所去也。伏念本朝[一]躬圣德，举义兵，龚行天罚，所当必摧，诚天之所福，非人力也。将军本无尺土，孤立一隅，宜推诚奉顺，与朝并力，上应天心，下荬人望，为国立功，可以永年。[二]嫌疑之事，圣人所绝。以将军之威重，远在千里，动作举措，可不慎与？今玺书数到，委国归信，欲与将军共同吉凶。布衣相与，尚有没身不负然诺之信，况于万乘者哉！[三]今何畏何利，久疑如是？卒有非常之变，上负忠孝，下愧当世。[四]夫未至豫言，固常为虚，及其已至，又无所及，是以忠言至谏，希得为用。诚愿反复愚老之言。&quot;嚣不纳，遂畔从述。</p>
              <p>　　注[一]谓光武也。</p>
              <p>　　注[二]今文尚书曰&quot;立功立事，可以永年&quot;也。</p>
              <p>　　注[三]烈士传曰：&quot;羊角哀、左伯桃二人为死友，欲仕于楚，道阻，遇雨雪不得行，饥寒，自度不俱生。伯桃谓角哀曰：'俱死之后，骸骨莫收，内手扪心，知不如子。生恐无益而弃子之能，我乐在树中。'角哀听之，伯桃入树中而死。</p>
              <p>　　楚平王爱角哀之贤，以上卿礼葬伯桃。角哀梦伯桃曰：'蒙子之恩而获厚葬，正苦荆将军相近。今月十五日，当大战以决胜负。'角哀至期日，陈兵马诣其，作三桐人，自杀，下而从之。&quot;此殁身不负然诺之信也。</p>
              <p>　　注[四]言从汉何畏，附蜀何利，而久疑不决。</p>
              <p>　　建武七年，诏书征刚。刚将归，与嚣书曰：&quot;愚闻专己者孤，拒谏者塞，孤塞之政，亡国之风也。虽有明圣之姿，犹屈己从，故虑无遗策，举无过事。夫圣人不以独见为明，而以万物为心。顺人者昌，逆人者亡，此古今之所共也。将军以布衣为乡里所推，廊庙之计，既不豫定，[一]动军发，又不深料。今东方政教日睦，百姓平安，而西州发兵，人人怀忧，骚动惶惧，莫敢正言，k疑惑，人怀顾望。非徒无精锐之心，其患无所不至。夫物穷则变生，事急则计易，其巳灰病７蚶氲赖拢逆人情，而能有国有家者，古今未有也。将军素以忠孝显闻，是以士大夫不远千里，慕乐德义。今苟欲决意徼幸，此何如哉？夫天所佑者顺，人所助者信。[二]如未蒙佑助，令小人受涂地之祸，毁坏终身之德，败乱君臣之节，□伤父子之恩，[三]贤破胆，可不慎哉！&quot;嚣不纳。刚到，拜侍御史，迁尚书令。</p>
              <p>　　注[一]廊，殿下屋也；庙，太庙也。国事必先谋于廊庙之所也。</p>
              <p>　　注[二]易系词之言也。</p>
              <p>　　注[三]不从光武，是乱君臣之节也。遣子恂入质而背之，是伤父子之恩也。</p>
              <p>　　光武尝欲出游，刚以陇蜀未平，不宜宴安逸豫。谏不见听，遂以头轫乘舆轮，帝遂为止。[一]</p>
              <p>　　注[一]轫，谓以头枝车轮也。王逸注楚词曰：&quot;轫，止轮木也。&quot;</p>
              <p>　　时内外k官，多帝自选举，加以法理严察，职事过苦，尚书近臣，至乃捶扑牵曳于前，k臣莫敢正言。刚每辄极谏，又数言皇太子宜时就东宫，简任贤保，以成其德，帝并不纳。以数切谏失旨，数年，出为平阴令。复征拜太中大夫，以病去官，卒于家。</p>
              <p>　　鲍永字君长，上党屯留人也。[一]父宣，哀帝时任司隶校尉，为王莽所杀。[二]</p>
              <p>　　永少有志操，习欧阳尚书。[三]事后母至孝，妻尝于母前叱狗，而永即去之。[四]</p>
              <p>　　注[一]屯留，今潞州县也。</p>
              <p>　　注[二]莽辅政，诛不附己者，故杀宣。</p>
              <p>　　注[三]欧阳生字和伯，千乘人。受尚书于伏生。见前书。</p>
              <p>　　注[四]去音丘吕反。</p>
              <p>　　初为郡功曹。莽以宣不附己，欲灭其子孙。都尉路平承望风旨，规欲害永。太守苟谏拥护，召以为吏，常置府中。永因子为谏陈兴复汉室，翦灭篡逆之策。</p>
              <p>　　谏每戒永曰：&quot;君长几事不密，祸倚人门。&quot;永感其言。及谏卒，自送丧归扶风。</p>
              <p>　　路平遂收永弟升。太守赵兴到，闻乃叹曰：&quot;我受汉茅土，[一]不能立节，而鲍宣死之，岂可害其子也！&quot;□县出升，复署永功曹。时有矫称侍中止传舍者，兴欲谒之。永疑其诈，谏不听而出，兴遂驾往，永乃拔佩刀截马当匈，乃止。[二]后数日，莽诏书果下捕矫称者，永由是知名。</p>
              <p>　　举秀才，不应。</p>
              <p>　　注[一]王者封五色土为社，封诸侯则各割其方面土与之，焘以黄土，苴以白茅，使归立社也。</p>
              <p>　　注[二]当匈，以韦为之也。</p>
              <p>　　更始二年征，再迁尚书仆射，行大将军事，持节将兵，安集河东、并州、朔部，得自置偏裨，辄行军法。永至河东，因击青犊，大破之，更始封为中阳侯。[一]</p>
              <p>　　永虽为将率，而车服敝素，为道路所识。[二]</p>
              <p>　　注[一]中阳，县，属西河郡，今汾州孝义县也。</p>
              <p>　　注[二]东观记曰：&quot;永好文德，虽行将军，常衣ob，路称鲍尚书兵马。&quot;俗本或有&quot;为&quot;上加&quot;不&quot;者，误也。</p>
              <p>　　时赤眉害更始，三辅道绝。光武即位，遣谏议大夫储大伯[一]，持节征永诣行在所。永疑不从，乃收系大伯，[二]遣使驰至长安。既知更始已亡，乃发丧，出大伯等，封上将军列侯印绶，悉罢兵，但幅巾与诸将及同心客百余人诣河内。</p>
              <p>　　[三]帝见永，问曰：&quot;卿所在？&quot;永离席叩头曰：&quot;臣事更始，不能令全，诚X以其幸富贵，故悉罢之。&quot;[四]帝曰：&quot;卿言大！&quot;而意不悦。时攻怀未拔，帝谓永曰：&quot;我攻怀三日而兵不下，关东畏服卿，可且将故人自往城下譬之。&quot;</p>
              <p>　　即拜永谏议大夫。至怀，乃说更始河内太守，于是开城而降。帝大喜，[五]赐永洛阳商里宅，[六]固辞不受。</p>
              <p>　　注[一]风俗通曰：&quot;储姓，齐大夫储子之后也。&quot;</p>
              <p>　　注[二]东观记曰&quot;封大伯所持节于晋阳传*(合)**[舍]*壁中，遣信人驰至长安&quot;也。</p>
              <p>　　注[三]幅巾谓不着冠，但幅巾束首也。</p>
              <p>　　注[四]幸，希也。</p>
              <p>　　注[五]东观记曰：&quot;永说下怀，上大喜，与永对食。&quot;</p>
              <p>　　注[六]东观记曰：&quot;赐洛阳上商里宅。&quot;陆机洛阳记曰：&quot;上商里在洛阳东北，本殷顽人所居，故曰上商里宅也。&quot;</p>
              <p>　　时董宪裨将屯兵于鲁，侵害百姓，乃拜永为鲁郡太守。永到，击讨，大破之，降者数千人。唯别帅彭丰、虞休、皮常等各千余人，称&quot;将军&quot;，不肯下。顷之，孔子阙里无故荆棘自除，[一]从讲堂至于里门。永异之，谓府丞及鲁令曰：&quot;方今危急而阙里自开，斯岂夫子欲令太守行礼，助吾诛无道邪？&quot;乃会人，修乡射之礼，请丰等共会观视，欲因此禽之。丰等亦欲图永，乃持牛酒劳飨，而潜挟兵器。永觉之，手格杀丰等，禽破党与。帝嘉其略，封为关内侯，迁杨州牧。时南土尚多寇暴，永以吏人痍伤之后，乃缓其衔辔，[二]示诛强横而镇抚其余，百姓安之。会遭母忧，去官，悉以财产与孤弟子。</p>
              <p>　　注[一]阙里解见明纪。</p>
              <p>　　注[二]衔穑喻法律以控御人也。说苑曰：&quot;理国譬若张琴，大弦急则小弦绝矣，故急于其衔鹫撸非千里之御也。&quot;</p>
              <p>　　建武十一年，征为司隶校尉。帝叔父赵王良尊戚贵重，永以事劾良大不敬，[一]</p>
              <p>　　由是朝廷肃然，莫不戒慎。乃辟扶风鲍恢为都官从事，恢亦抗直不避强御。帝常曰：&quot;贵戚且宜敛手，以避二鲍。&quot;其见惮如此。</p>
              <p>　　注[一]东观记曰&quot;时良从送中郎将来歙丧还，入夏城门中，与五官将*(军)**[车]*相逢，道迫，良怒，召门候岑尊，叩头马前。永劾奏良曰'今月二十七日，车驾临故中郎将来歙丧还，车驾过，须臾赵王良从后到，与右中郎将张邯相逢城门中，道迫狭，叱邯旋车，又召候岑尊诘责，使前走数十步。案良诸侯藩臣，蒙恩入侍，*[宜]*知尊帝城门候吏六百石，而肆意加怒，令叩头都道，奔走马头前。无藩臣之礼，大不敬'&quot;也。</p>
              <p>　　永行县到霸陵，路经更始墓，引车入陌，[一]从事谏止之。永曰：&quot;亲北面事人，宁有过墓不拜！虽以获罪，司隶所不避也。&quot;遂下拜，哭尽哀而去。西至扶风，椎牛上苟谏。帝闻之，意不平，问公卿曰：&quot;奉使如此何如？&quot;太中大夫张湛对曰：&quot;仁者行之宗，忠者义之主也。仁不遗旧，忠不忘君，行之高者也。&quot;帝意乃释。</p>
              <p>　　注[一]墓在今万年县东北。南北为阡，东西为陌。</p>
              <p>　　后大司徒韩歆坐事，[一]永固请之不得，以此忤帝意，出为东海相。坐度田事不实，被征，诸郡守多下狱。永至*(城)**[成]*剑诏书逆拜为兖州牧，便道之官。[二]视事三年，病卒。子昱。</p>
              <p>　　注[一]建武十五年歆坐直言免也。</p>
              <p>　　注[二]东观记诏书迎下永曰&quot;尹晨夜冒犯霜露，精神亦已劳矣。以君帷幄近臣，其以永为□州牧&quot;也。</p>
              <p>　　论曰：鲍永守义于故主，斯可以事新主矣。耻以其受宠，斯可以受大宠矣。</p>
              <p>　　若乃言之者虽诚，而闻之未譬，[一]岂苟进之悦，易以情纳，持正之忤，难以理求乎？[二]诚能释利以循道，居方以从义，[三]君子之也。</p>
              <p>　　注[一]譬犹晓也。</p>
              <p>　　注[二]言谄曲则易入，刚直则难进也。</p>
              <p>　　注[三]方，直也。</p>
              <p>　　昱字文泉。少传父学，客授于东平。建武初，太行山中有剧贼，太守戴涉闻昱鲍永子，有智略，乃就谒，请署守高都长。[一]昱应之，遂讨击k贼，诛其渠帅，道路开通，由是知名。后为a阳长，政化仁爱，境内清净。[二]</p>
              <p>　　注[一]高都，县，属上党郡，故城在今泽州也。</p>
              <p>　　注[二]东观记曰：&quot;a阳人赵坚杀人系狱，其父母诣昱，自言年七十余唯有一子，适新娶，今系狱当死，长无种类，涕泣求哀。昱怜其言，令将妻入狱，解械止宿，遂任身有子。&quot;</p>
              <p>　　荆州刺史表上之，再迁，中元元年，拜司隶校尉。诏昱诣尚书，使封胡降檄。[一]</p>
              <p>　　光武遣小黄门问昱有所怪不？对曰：&quot;臣闻故事通官文书不着姓，又当司徒露布，[二]怪使司隶下书而着姓也。&quot;帝报曰：&quot;吾故欲令天下知忠臣之子复为司隶也。&quot;</p>
              <p>　　昱在职，奉法守正，有父风，永平五年，坐救火，免。</p>
              <p>　　注[一]檄，军书也，若今之露布也。</p>
              <p>　　注[二]汉官仪曰&quot;k臣上书，公卿校尉诸将不言姓。凡制书皆玺封，尚书令重封。唯赦赎令司徒印，露布州郡&quot;也。</p>
              <p>　　后拜汝南太守。郡多陂池，岁岁决坏，年费常三千余万。昱乃上作方梁石洫，[一]</p>
              <p>　　水常饶足，溉田倍多，人以殷富。</p>
              <p>　　注[一]洫，渠也。以石为之，犹今之水门也。</p>
              <p>　　十七年，代王敏为司徒，赐钱帛什器帷帐，除子得为郎。建初元年，大旱，谷贵。肃宗召昱问曰：&quot;旱既大甚，将何以消复灾眚？&quot;对曰：&quot;臣闻圣人理国，三年有成。[一]今陛下始践天位，刑政未着，如有失得，何能致异？但臣前在汝南，典理楚事，[二]系者千余人，恐未能尽当其罪。先帝诏言，大狱一起，冤者过半。又诸徙者骨肉离分，孤魂不祀。一人呼嗟，王政为亏。宜一切还诸徙家属，蠲除禁锢，兴灭继绝，死生获所。如此，和气可致。&quot;帝纳其言。[三]</p>
              <p>　　注[一]论语孔子曰：&quot;如有用我者，月而已可也，三年乃有成功。&quot;</p>
              <p>　　注[二]永平十三年，楚王英谋反，连坐者在汝南，昱时主劾之也。</p>
              <p>　　注[三]东观记曰：&quot;时司徒辞讼久者至十数年，比例轻重，非其事类，错杂难知。</p>
              <p>　　昱奏定辞讼七卷，决事都目八卷，以齐同法令，息遏人讼也。&quot;</p>
              <p>　　四年，代牟融为太尉。六年，薨，年七十余。</p>
              <p>　　子德，修志节，有名称，累官为南阳太守。时岁多荒灾，唯南阳丰穰，吏人爱悦，号为神父。时郡学久废，德乃修起横舍，[一]备俎豆黻冕，行礼奏乐。又尊飨国老，宴会诸儒。百姓观者，莫不劝服。在职九年，征拜大司农，卒于官。</p>
              <p>　　注[一]横，学也，字又作&quot;黉&quot;。</p>
              <p>　　子昂，字叔雅，有孝义节行。初，德被病数年，昂俯伏左右，衣不缓带；及处丧，毁瘠三年，抱负乃行；服阕，遂潜于墓次，不关时务。举孝廉，辟公府，连征不至，卒于家。</p>
              <p>　　郅恽字君章，汝南西平人也。[一]年十二失母，居丧过礼。及长，理韩诗、严氏春秋，[二]明天文历数。</p>
              <p>　　注[一]潜夫论曰：&quot;周先氏封于燕，河东有郅都，汝南有郅君章。&quot;音与古同，而其字异。然前书音义郅音之日反。</p>
              <p>　　注[二]韩，韩婴也。作诗内外传。严，严彭祖也。受公羊于眭孟，专门教授。</p>
              <p>　　见儒林传。</p>
              <p>　　王莽时，寇贼k发，恽乃仰占玄象，叹谓友人曰：&quot;方今镇、岁、荧惑并在汉分翼、轸之域，[一]去而复来，汉必再受命，福归有德。如有顺天发策者，必成大功。&quot;时左队大夫逯并素好士，[二]恽说之曰：&quot;当今上天垂象，智者以昌，愚者以亡。昔伊尹自鬻辅商，立功全人。[三]恽窃不逊，敢希伊尹之踪，应天人之变。明府傥不疑逆，俾成天德。&quot;并奇之，使署为吏。恽不谒，曰：&quot;昔文王拔吕尚于渭滨，高宗礼傅说于岩筑，桓公取管仲于射钩，故能立弘烈，就元勋。未闻师相仲父，而可为吏位也。[四]非窥天者不可与图远。君不授骥以重任，骥亦a首裹足而去耳。&quot;[五]遂不受署。</p>
              <p>　　注[一]尔雅曰：&quot;中央镇星，东方岁星，南方荧惑。&quot;翼、轸者，南方鹑尾之宿，楚之分野。*(孔)*演*[孔]*图曰：&quot;卯金刀，名为刘，中国东南出荆州。&quot;故为汉分也。</p>
              <p>　　注[二]王莽以颍川为左队，郡守为大夫。逯，姓；并，名也。风俗通曰：&quot;逯，秦邑也，其大夫氏焉。&quot;逯音录。</p>
              <p>　　注[三]鬻，自f卖也。史记曰，伊尹欲干汤而无因，乃为有莘氏媵臣，负鼎俎以滋味说汤，乃任以国政也。</p>
              <p>　　注[四]师，吕望也。相，傅说也。仲父，管仲也。</p>
              <p>　　注[五]恽以骥自喻，因自称骥。史记曰，吴兵入郢，申包胥走秦求救，昼夜驰驱，足肿跖X，裂裳裹足，鹄立秦庭。X音戾。</p>
              <p>　　西至长安，乃上书王莽曰：&quot;臣闻天地重其人，惜其物，故运机衡，垂日月，[一]</p>
              <p>　　含元包一，甄陶品类，[二]显表纪世，图录豫设。[三]汉历久长，孔为赤制，[四]</p>
              <p>　　不使愚惑，残人乱时。智者顺以成德，愚者逆以取害，神器有命，不可虚获。</p>
              <p>　　上天垂戒，欲悟陛下，令就臣位，转祸为福。[五]刘氏享天永命，陛下顺节盛衰，[六]取之以天，还之以天，可谓知命矣。若不早图，是不免于窃位也。[七]</p>
              <p>　　且尧舜不以天显自与，故禅天下，[八]陛下何贪非天显以自累也？天为陛下严父，臣为陛下孝子。父教不可废，子谏不可拒，惟陛下留神。&quot;莽大怒，即收系诏狱，劾以大逆。犹以恽据经谶，难即害之，使黄门近臣胁恽，令自告狂病恍忽，不觉所言。恽乃_目詈曰：&quot;所陈皆天文圣意，非狂人所能造。&quot;遂系须冬，会赦得出，乃与同郡郑敬南遁苍梧。[九]</p>
              <p>　　注[一]机衡，北斗也。</p>
              <p>　　注[二]前书志曰：&quot;太极元气，合三为一。&quot;谓三才未分，包而为一*[也]*。甄*(也)*者，陶人旋转之轮也。言天地造化品物，如陶匠之成品者也。</p>
              <p>　　注[三]表，明也；纪，年也。言天豫设图录之书，显明帝王之年代也。</p>
              <p>　　注[四]言孔丘作纬，着历运之期，为汉家之制。汉火德尚赤，故云为赤制，即春秋感精符云&quot;墨、孔生为赤制&quot;是也。</p>
              <p>　　注[五]上天垂戒，谓镇、岁、荧惑并在汉分也。</p>
              <p>　　注[六]享，受也。永，长也。汉家受天长命，运祚未绝，劝莽当顺其时之盛衰，衰则取之，盛则还之。</p>
              <p>　　注[七]窃，盗也。孔子曰：&quot;臧文仲其窃位者欤？&quot;</p>
              <p>　　注[八]尧舜盛德，天之所显，犹不自与，以位禅人。言尧之禅舜，舜禅于禹也。</p>
              <p>　　注[九]遁，隐也。苍梧，山名也。山海经曰，南方苍梧之丘，苍梧之川，其中有九疑山焉，舜之所葬也。在今永州唐兴县东南。</p>
              <p>　　建武三年，又至庐江，因遇积弩将军傅俊东徇扬州。俊素闻恽名，乃礼请之，上为将兵长史，授以军政。恽乃誓曰：&quot;无掩人不备，穷人于□，不得断人支体，人形骸，放淫妇女。&quot;俊军士犹发陈尸，掠夺百姓。恽谏俊曰：&quot;昔文王不忍露白骨，[一]武王不以天下易一人之命，[二]故能获天地之应，克商如林之旅。[三]将军如何不师法文王，而犯逆天地之禁，多伤人害物，虐及枯尸，取罪神明？今不谢天改政，无以全命。愿将军亲率士卒，收伤葬死，哭所残暴，以明非将军本意也。&quot;从之，百姓悦服，所向皆下。</p>
              <p>　　注[一]解见顺纪。</p>
              <p>　　注[二]吕氏春秋曰：&quot;武王伐纣，至鲔水，纣使胶鬲候周，问武王曰：'何日至？'武王曰：'将以甲子日至。'胶鬲行，天大雨，日夜不休，武王疾行不辍。军吏谏之。武王曰：'吾疾行以救胶鬲之死也。'&quot;注[三]天地之应，谓夜雨止、毕陈、白鱼入舟之类。克，胜也。商，殷号也。</p>
              <p>　　旅，也。如林，言多。尚书曰：&quot;武王伐*[纣]*，纣率其旅若林，会于牧野。&quot;</p>
              <p>　　七年，俊还京师，而上论之。[一]恽耻以军功取位，遂辞归乡里。县令卑身崇礼，请以为门下掾。恽友人董子张者，父先为乡人所害。[二]及子张病，将终，恽往候之。子张垂殁，视恽，[欷不能言。恽曰：&quot;吾知子不悲天命，而痛雠不复也。子在，吾忧而不手；子亡，吾手而不忧也。&quot;[三]子张但目击而已。[四]</p>
              <p>　　恽即起，将客遮仇人，取其头以示子张。子张见而气绝。恽因而诣县，以状自首。令应之，[五]恽曰：&quot;为友报雠，吏之私也。奉法不阿，君之义也。亏君以生，非臣节也。&quot;趋出就狱。令跣而追恽，不及，遂自至狱，令拔刃自向以要恽曰：&quot;子不从我出，敢以死明心。&quot;[六]恽得此乃出，因病去。</p>
              <p>　　注[一]上音时掌反。</p>
              <p>　　注[二]东观记曰&quot;子张父及叔父为乡里盛氏一时所害&quot;也。</p>
              <p>　　注[三]言子在，吾忧子仇未能报，而不须手自挥锋；子若亡，吾直为子手刃仇人，更不须心怀忧也。</p>
              <p>　　注[四]目击谓孰视之也。庄子曰&quot;目击而道存&quot;也。</p>
              <p>　　注[五]县令不欲其自首诣狱，故应对之缓也。</p>
              <p>　　注[六]恽若不去，欲自刺以明心也。</p>
              <p>　　久之，太守欧阳歙请为功曹。汝南旧俗，十月飨会，百里内县皆赍牛酒到府燕饮。时临飨礼讫，歙教曰：&quot;西部督邮繇延，[一]天资忠贞，禀性公方，摧破奸凶，不严而理。今与儒共论延功，显之于朝。太守敬嘉厥休，牛酒养德。&quot;主簿读*(书)*教，户曹引延受赐。恽于下坐愀然前曰：&quot;司正举觥，[二]以君之罪，告谢于天。案延资性贪邪，外方内员，[三]朋党构奸，罔上害人，所在荒乱，怨慝并作。明府以恶为善，股肱以直从曲，此既无君，又复无臣，恽敢再拜奉觥。&quot;歙色X动，不知所言。门下掾郑敬进曰：&quot;君明臣直，功曹言切，明府德也，可无受觥哉？&quot;</p>
              <p>　　歙意少解，曰：&quot;实歙罪也，敬奉觥。&quot;[四]恽乃免冠谢曰：&quot;昔虞舜辅尧，四罪咸服，[五]谗言弗庸，孔任不行，[六]故能作股肱，帝用有歌。[七]恽不忠，孔任是昭，[八]豺虎从政，[九]既陷诽谤，又露所言，[一０]罪莫重焉。请收恽、延，以明好恶。&quot;歙曰：&quot;是重吾过也。&quot;[一一]遂不燕而罢。恽归府，称病，延亦自退。</p>
              <p>　　注[一]繇姓，咎繇之后。繇音遥。</p>
              <p>　　注[二]愀，变色貌。司正，主礼仪者。觥，罚爵也，以角为之。诗小雅曰：&quot;兕觥其p，旨酒思柔。&quot;觥音古横反。</p>
              <p>　　注[三]言延外示方直而内实柔弱也。孔子曰：&quot;色厉而内荏。&quot;</p>
              <p>　　注[四]遂受罚也。</p>
              <p>　　注[五]左传曰：&quot;舜臣尧，乃流四凶族。&quot;尚书曰&quot;乃流共工于幽州，放O兜于崇山，窜三苗于三危，殛鲧于羽山，四罪而天下咸服&quot;也。</p>
              <p>　　注[六]庸，用也。孔，甚也。任，佞也。</p>
              <p>　　注[七]尚书曰：&quot;股肱喜哉！元首起哉！&quot;</p>
              <p>　　注[八]昭，显也。恽自责不忠，故使甚佞之人昭显也。</p>
              <p>　　注[九]豺虎，贪兽，以比繇延也。</p>
              <p>　　注[一０]露，显也。又对显言*(于)*繇延之罪也。</p>
              <p>　　注[一一]重，再也。</p>
              <p>　　郑敬素与恽厚，见其言忤歙，乃相招去，曰：&quot;子廷争繇延，君犹不纳。延今虽去，其吮鼗埂[一]直心无讳，诚三代之道。[二]然道不同者不相为谋，吾不能忍见子有不容君之危，盍去之乎！&quot;恽曰：&quot;孟轲以强其君之所不能为忠，量其君之所不能为贼。[三]恽业已强之矣。障君于朝，[四]既有其直，而不死职，罪也。延退而恽又去，不可。&quot;敬乃独隐于弋阳山中。[五]居数月，歙果复召延，恽于是乃去，从敬止，渔钓自娱，留数十日。恽志在从政，既乃喟然而叹，谓敬曰：&quot;天生俊士，以为人也。乌兽不可与同k，[六]子从我为伊吕乎？将为巢许，而父老尧舜乎？&quot;[七]敬曰：&quot;吾足矣。初从生步重华于南野，[八]谓来归为松子，[九]今幸得全躯树类，[一０]还奉坟墓，尽学问道，[一一]虽不从政，施之有政，是亦为政也。[一二]吾年耄矣，安得从子？子勉正性命，勿劳神以害生。&quot;恽于是告别而去。敬字次都，清志高世，光武连征不到。[一三]</p>
              <p>　　注[一]言歙后必召延也。</p>
              <p>　　注[二]三代，夏、殷、周也。论语曰：&quot;三代之所以直道而行也。&quot;</p>
              <p>　　注[三]孟子对齐宣王曰：&quot;力足以举百钧，而不足以举一羽，明足以察秋毫之末，而不见舆薪，则王许之乎？&quot;曰：&quot;不。&quot;孟子曰：&quot;今恩足以及禽兽，而功不至于百姓者，独何欤？然则一羽之不举，为不用力焉，舆薪之不见，为不用明焉，百姓之不见保，为不用恩焉。故王之不王，弗为也，非不能也。&quot;曰：&quot;不为者与不能者之形何以异？&quot;曰：&quot;挟太山以*(趋)**[超]*北海，语人曰我不能，是诚不能也。为*(少)**[长]*者折枝，语人曰我不能，是*(诚不能也为长者折枝语人曰我)*不为也，非不能也&quot;。此强其君之所不能为也。又曰：&quot;恻隐之心，仁之端也；*(善)**[羞]*恶之心，义之端也；辞让之心，礼之端也；是非之心，智之端也。人之有是四端也，犹其有四体也。有是四端自谓不能者，自贼者也；</p>
              <p>　　谓其君不能者，贼其君者也。&quot;</p>
              <p>　　注[四]障，蔽也。君谓歙也。言歙将以牛酒赏繇延，而恽障蔽不听之。</p>
              <p>　　注[五]弋阳，县，属汝南郡，前书云弋阳山在县西北也。</p>
              <p>　　注[六]论语孔子之言。</p>
              <p>　　注[七]若为巢父、许由，则以尧、舜为父老之人也。</p>
              <p>　　注[八]步犹寻也。重华、舜字也。南野，谓苍梧也。</p>
              <p>　　注[九]赤松子也。敬以归乡隐逸，自谓同之。刘向列仙传曰&quot;赤松子，神农时雨师，至昆仑山，常止西王母石室，随风上下。炎帝少女追之，得仙俱去&quot;也。</p>
              <p>　　注[一０]树类谓有胤嗣。</p>
              <p>　　注[一一]敬汝南人，今隐弋阳，不离坟墓。</p>
              <p>　　注[一二]论语孔子之言也。言隐遁好道，在家孝悌，亦从政之义也。</p>
              <p>　　注[一三]谢沉书曰：&quot;敬闲居不修人伦，新迁都尉逼为功曹。厅事前树时有清汁，以为甘露。敬曰：'明府政未能致甘露，此清木汁耳。'辞病去，隐处精学蛾陂中。阴就、虞延并辟，不行。同郡邓敬因折芰为坐，以荷荐肉，瓠瓢盈酒，言谈弥日，蓬庐荜门，琴书自娱。光武公车征，不行。&quot;案：王莽改新蔡县为新迁也。</p>
              <p>　　恽遂客居江夏教授，郡举孝廉，为上东城门候。[一]帝尝出猎，车驾夜还，恽拒关不开。帝令从者见面于门闲。恽曰：&quot;火明辽远。&quot;遂不受诏。帝乃回从东中门入。[二]明日，恽上书谏曰：&quot;昔文王不敢盘于游田，以万人惟忧。[三]而陛下远猎山林，夜以继昼，其如社W宗庙何？暴虎冯河，未至之戒，诚小臣所窃忧也。&quot;书奏，赐布百匹，贬东中门候为参封尉。[四]</p>
              <p>　　注[一]洛阳城东面北头门也。</p>
              <p>　　注[二]东面中门也。</p>
              <p>　　注[三]盘，乐也。尚书无逸曰&quot;文王不敢盘于游田，以万人惟政之共&quot;也。</p>
              <p>　　注[四]参封，县，属琅邪郡。</p>
              <p>　　后令恽授皇太子韩诗，侍讲殿中。及郭皇后废，[一]恽乃言于帝曰：&quot;臣闻夫妇之好，父不能得之于子，[二]况臣能得之于君乎？是臣所不敢言。虽然，愿陛下念其可否之计，无令天下有议社稷而已。&quot;帝曰：&quot;恽善恕己量主，知我必不有所左右而轻天下也。&quot;[三]后既废，而太子意不自安，恽乃说太子曰：&quot;久处疑位，上违孝道，下近危殆。昔高宗明君，吉甫贤臣，及有纤介，放逐孝子。[四]春秋之义，母以子贵。太子宜因左右及诸皇子引愆退身，奉养母氏，以明圣教，不背所生。&quot;太子从之，帝竟听许。</p>
              <p>　　注[一]建武十七年废。</p>
              <p>　　注[二]得犹制御也。司马迁曰：&quot;妃匹之爱，君不能得之臣，父不能得之子。况卑下乎？&quot;</p>
              <p>　　注[三]左右犹向背也。言其齐等。</p>
              <p>　　注[四]家语曰：&quot;曾参妻为梨蒸不熟，因出之，终身不娶。其子请焉。曾参曰：</p>
              <p>　　'高宗以后妻杀孝子，尹吉甫以后妻放伯奇，吾上不及高宗，中不比吉甫，知其得免于非乎！'遂不娶。&quot;</p>
              <p>　　恽再迁长沙太守。先是长沙有孝子古初，遭父丧未葬，邻人失火，初匍匐柩上，以身I火，火为之灭。恽甄异之，以为首举。后坐事左转芒长，[一]又免归，避地教授，[二]著书八篇。以病卒。子寿。</p>
              <p>　　注[一]芒，县，属沛国，故城在今亳州永城县北，一名临睢城。东观记曰&quot;坐前长沙太守张禁多受遗送千万，以恽不推劾，故左迁&quot;也。</p>
              <p>　　注[二]避地谓隐遁也。东观记曰：&quot;芒守丞韩龚受大盗丁仲钱，阿拥之，加笞八百，不死，入见恽，称仲健。恽怒，以所杖铁杖捶龚。龚出怨怼，遂杀仲，恽故坐免。&quot;</p>
              <p>　　寿字伯考，善文章，以廉能称，举孝廉，稍迁冀州刺史。时冀部属郡多封诸王，宾客放纵，类不检节，[一]寿案察之，无所容贷。乃使部从事专住王国，又徙督邮舍王宫外，[二]动静失得，实时骑驿言上奏王罪及劾傅相，于是藩国畏惧，并为遵节。视事三年，冀土肃清。三迁尚书令。朝廷每有疑议，常独进见。肃宗奇其智策，擢为京兆尹。郡多强豪，奸暴不禁。三辅素闻寿在冀州，皆怀震竦，各相检□，莫敢干犯。寿虽威严，而推诚下吏，皆愿死，莫有欺者。以公事免。</p>
              <p>　　注[一]类犹皆也。</p>
              <p>　　注[二]近王宫置督邮舍，以察王得失。</p>
              <p>　　复征为尚书仆射。是时大将军窦宪以外戚之宠，威倾天下。宪尝使门生赍书诣寿，有所请托，寿即送诏狱。前后上书陈宪骄恣，引王莽以诫国家。是时宪征匈奴，海内供其役费，而宪及其弟笃、景并起第宅，骄奢非法，百姓苦之。寿以府臧空虚，军旅未休，遂因朝会讥刺宪等，厉音正色，辞旨甚切。宪怒，陷寿以买公田诽谤，下吏当诛。侍御史何敞上疏理之曰：&quot;臣闻圣王辟四门，开四聪，延直言之路，下不讳之诏，立敢谏之旗，听歌谣于路，[一]争臣七人，以自鉴照，[二]考知政理，违失人心，辄改更之，故天人并应，传福无穷。臣伏见尚书仆射郅寿坐于台上，与诸尚书论击匈奴，言议过差，及上书请买公田，遂系狱考劾大不敬。臣愚以为寿机密近臣，匡救为职。若怀默不言，其罪当诛。</p>
              <p>　　今寿违正议，以安宗庙，岂其私邪？又台阁平事，分争可否，虽唐虞之隆，三代之盛，犹谓谔谔以昌，不以诽谤为罪。[三]请买公田，人情细过，可裁隐忍。</p>
              <p>　　寿若被诛，臣恐天下以为国家横罪忠直，贼伤和气，忤逆阴阳。臣所以敢犯严威，不避夷灭，触死瞽言，非为寿也。[四]忠臣尽节，以死为归。臣虽不知寿，度其甘心安之。诚不欲圣朝行诽谤之诛，以伤晏晏之化，[五]杜塞忠直，垂讥无穷。臣敞谬豫机密，言所不宜，罪名明白，当填牢狱，先寿僵仆，万死有余。&quot;</p>
              <p>　　书奏，寿得减死，论徙合浦。[六]未行，自杀，家属得归乡里。</p>
              <p>　　注[一]歌谣谓诗也。禹置敢谏之幡，解已见上。礼记王制曰：&quot;命太师陈诗观民风。&quot;郑玄注云：&quot;陈诗谓采其诗而示之。&quot;</p>
              <p>　　注[二]孔子曰，天子有争臣七人。</p>
              <p>　　注[三]史记赵良谓商君曰：&quot;千人之诺诺，不如一士之谔谔。武王谔谔以昌，殷纣嘿嘿以亡。&quot;</p>
              <p>　　注[四]论语曰&quot;侍于君子有三愆，未见颜色而言谓之瞽&quot;也。</p>
              <p>　　注[五]郑玄注尚书考灵耀云：&quot;道德纯备谓之塞，宽容覆载谓之晏。&quot;</p>
              <p>　　注[六]今*(广)**[廉]*州县。</p>
              <p>　　赞曰：鲍永沉吟，晚乃归正。志达义全，先号后庆。[一]申屠对策，郅恽上书。</p>
              <p>　　有道虽直，无道不愚。</p>
              <p>　　注[一]易曰&quot;先号G而后笑&quot;，谓初凶后吉也。</p>
              <p>　　校勘记</p>
              <p>　　一０一一页七行王莽专政朝多猜忌按：&quot;政&quot;字原脱，径据汲本、殿本补。</p>
              <p>　　一０一二页六行使下无壅塞也按：&quot;壅&quot;原斗&quot;拥&quot;，径据汲本、殿本改正。</p>
              <p>　　一０一二页一五行而尊*[崇]*其宗党殿本&quot;尊&quot;下有&quot;崇&quot;字。校补引钱大昭说，谓闽本&quot;尊&quot;下有&quot;崇&quot;字。今据补。</p>
              <p>　　一０一三页一二行*[召公为保]*周公为师刊误谓按文少&quot;召公为保&quot;四字。按：</p>
              <p>　　下有&quot;为左右&quot;之文，如无召公，则&quot;左右&quot;字无着矣。刘说是，今据补。</p>
              <p>　　一０一六页一行建武七年诏书征刚按：集解引通鉴考异，谓七年嚣已臣公孙述，必不用诏书，&quot;七年&quot;当作&quot;六年&quot;。</p>
              <p>　　一０一六页一三行遂以头轫乘舆轮帝遂为止按：上&quot;遂&quot;字御览四五二引作&quot;乃&quot;。</p>
              <p>　　一０一六页一五行轫谓以头枝车轮也汲本、殿本&quot;枝&quot;作&quot;止&quot;。按：集解引惠栋说，谓&quot;止&quot;本作&quot;支&quot;，或作&quot;w&quot;。</p>
              <p>　　一０一七页二行简任贤保按：何焯谓&quot;保&quot;下当有&quot;傅&quot;字。</p>
              <p>　　一０一八页九行路称鲍尚书兵马按：&quot;马&quot;原斗&quot;焉&quot;，径据汲本、殿本改正。</p>
              <p>　　一０一九页三行封大伯所持节于晋阳传*(合)**[舍]*壁中刊误谓&quot;合&quot;当作&quot;舍&quot;。今据改。</p>
              <p>　　一０二０页四行入夏城门中按：集解本依汲本&quot;入&quot;作&quot;大&quot;。校补谓钱大昭云&quot;大&quot;当作&quot;入&quot;，洛阳十二城门，夏门位在亥。今案钱说虽与东观记合，然书钞六十一引续汉书则与此注同，又陶弘景真诰郎宗占知京师大火，烧大夏门，则似作&quot;大&quot;亦非误。</p>
              <p>　　一０二０页四行与五官将*(军)**[车]*相逢刊误谓五官无将军之称，盖&quot;军&quot;字本是&quot;车&quot;字。今据改。</p>
              <p>　　一０二０页六行*[宜]*知尊帝城门候吏六百石据东观记补。</p>
              <p>　　一０二０页一四行永至*(城)**[成]*骄菁解本改。</p>
              <p>　　一０二一页九行昱字文泉按：东观记&quot;泉&quot;作&quot;渊&quot;，王先谦谓此避唐高祖讳改。</p>
              <p>　　又按：王先谦谓书钞六十一引续汉书，云&quot;字守文&quot;。</p>
              <p>　　一０二二页三行吾故欲令天下知忠臣之子复为司隶也按：汲本、殿本&quot;故&quot;作&quot;固&quot;。</p>
              <p>　　一０二二页一０行除子得为郎刊误谓&quot;得&quot;字后皆作&quot;德&quot;，义无两子名得、德者，知此字误。今按：得德古通作，非字误，特前后不一致耳。</p>
              <p>　　一０二二页一三行先帝诏言大狱一起冤者过半按：查明帝纪无此诏，通鉴作&quot;夫大狱一起，冤者过半&quot;。</p>
              <p>　　一０二二页一四行宜一切还诸徙家属按：&quot;属&quot;字原脱，径据汲本、殿本补。</p>
              <p>　　一０二三页三行时司徒辞讼久者至十数年按：&quot;徒&quot;原斗&quot;徙&quot;，径改正。&quot;辞&quot;汲本作&quot;例&quot;，东观记同。&quot;十数年&quot;汲本作&quot;数十年&quot;，东观记同。</p>
              <p>　　一０二三页七行备俎豆黻冕按：&quot;黻&quot;汲本、殿本作&quot;黼&quot;。</p>
              <p>　　一０二三页八行莫不劝服按：&quot;劝&quot;疑&quot;叹&quot;之斗。</p>
              <p>　　一０二四页三行并在汉分翼轸之域按：&quot;在&quot;字原脱，径据汲本、殿本补。</p>
              <p>　　一０二四页四行时左队大夫逯并素好士按：沉家本谓前书王莽传作&quot;逯~&quot;，恩泽侯表作&quot;逯普&quot;，普本作□，□~形近，未详孰是。~为莽大司马，封同风侯，后策免就侯位。此云左队大夫，殆策免之后复居是官欤？</p>
              <p>　　一０二四页一０行*(孔)*演*[孔]*图曰据汲本改。</p>
              <p>　　一０二五页六行父教不可废按：殿本&quot;可&quot;作&quot;敢&quot;。</p>
              <p>　　一０二五页一一行合三为一按：殿本、集解本&quot;合&quot;作&quot;含&quot;。</p>
              <p>　　一０二五页一一行包而为一*[也]*甄*(也)*者据刊误改。</p>
              <p>　　一０二六页七行穷人于□按：汲本、集解本&quot;于&quot;作&quot;屈&quot;。校补引钱大昭说，谓闽本作&quot;于&quot;。</p>
              <p>　　一０二六页一五行武王伐*[纣]*纣率其旅若林刊误谓案文&quot;伐&quot;下少一&quot;殷&quot;字。今按：御览三二六引重&quot;纣&quot;字，今依御览补。</p>
              <p>　　一０二七页一三行恽若不去汲本、殿本&quot;去&quot;作&quot;出&quot;。今按：去谓离去，作&quot;去&quot;亦通。</p>
              <p>　　一０二八页一行主簿读*(书)*教集解引惠栋说，谓袁纪及风俗通皆云主簿读教，衍&quot;书&quot;字。今据删。</p>
              <p>　　一０二九页三行又对显言*(于)*繇延之罪也据殿本删。按：汲本&quot;于&quot;作&quot;夫&quot;，疑皆衍文。</p>
              <p>　　一０二九页一０行将为巢许而父老尧舜乎按：汲本、殿本作&quot;将为巢许乎，而父老尧舜也&quot;。王先谦谓东观记&quot;父老&quot;二字作&quot;去&quot;。</p>
              <p>　　一０三０页四行挟太山以*(趋)**[超]*北海据汲本、殿本改，与今本孟子合。</p>
              <p>　　一０三０页五行为*(少)**[长]*者折枝语人曰我不能是*(诚不能也为长者折枝语人曰我)*不为也据汲本、殿本改删。按：章怀引孟子，往往与今本孟子异，或其所见本不同也。然此节文字衍斗，几不可句读，张王龚传论注亦引孟子答齐宣王语，虽多删节，大致与今本孟子合，足证此为传写之误也。</p>
              <p>　　一０三０页六行*(善)**[羞]*恶之心据汲本、殿本改，与今本孟子合。</p>
              <p>　　一０三一页二行此清木汁耳按：汲本、殿本&quot;清&quot;作&quot;青&quot;。</p>
              <p>　　一０三一页六行火明辽远按：王先谦谓东观记&quot;辽&quot;作&quot;燎&quot;。</p>
              <p>　　一０三一页六行帝乃回从东中门入按：&quot;东中门&quot;续志作&quot;中东门&quot;。校补谓钱大昭云此与何汤事略同，汤事在谢承书，桓荣传注引之。今案桓荣传注引作&quot;更从中东门入&quot;，与续志合。</p>
              <p>　　一０三一页七行以万人惟忧按：注引书无逸&quot;以万民惟政之共&quot;，则&quot;忧&quot;似当作&quot;政&quot;，袁纪正作&quot;万民惟正&quot;，正与政同也。又按：殿本&quot;惟&quot;作&quot;为&quot;。</p>
              <p>　　一０三二页一五行寿字伯考汲本、殿本&quot;伯考&quot;作&quot;伯孝&quot;。按：古人名字相应，作&quot;伯孝&quot;者，斗也。</p>
              <p>　　一０三四页四行以伤晏晏之化按：集解本依汲本改&quot;晏晏&quot;为&quot;塞晏&quot;，取与郑注合。殿本考证谓第五伦、何敞、陈垄传皆有&quot;晏晏&quot;二字，依郑注改&quot;塞晏&quot;，非是。</p>
              <p>　　一０三四页一０行侍于君子有三愆按：&quot;子&quot;字原脱，径据汲本、殿本补。</p>
              <p>　　一０三四页一二行今*(广)**[廉]*州县据刊误改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='31.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='33.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
