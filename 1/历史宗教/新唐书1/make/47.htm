<html>
<head>
<title>志第三十三上  地理七上</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0">
  <tr> 
    <td rowspan="2" height="234" valign="top" width="139"><img src="left.gif" height="234" width="139"></td>
    <td rowspan="2" width="87" valign="top" align="right"><img src="middle.gif" width="87" height="234" usemap="#Map" border="0"><map name="Map"><area shape="rect" coords="4,7,83,27" href="46.htm"><area shape="rect" coords="3,87,83,107" href="content.htm"><area shape="rect" coords="5,166,80,189" href="48.htm"></map></td>
    <td rowspan="2" width="74" valign="top"><img src="right.gif" width="74" height="234"></td>
    <td rowspan="2" valign="top" width="476"> 
      <p><img src="up.gif" width="476" height="20"></p>
      <table width="460" cellspacing="0" cellpadding="0">
        <tr> 
          <td> 
            <p>&nbsp;</p>
            <p align="center" class="h">志第三十三上 地理七上</p>
          </td>
        </tr>
      </table>
      <br>
      <table width="460" border="0" cellspacing="0" cellpadding="0">
        <tr>
          <td>　　岭南道，盖古扬州之南境，汉南海、郁林、苍梧、珠崖、儋耳、交趾、合浦、九真、日南等郡。韶、广、康、端、封、梧、藤、罗、雷、崖以东为星纪分，桂、柳、郁林、富、昭、蒙、龚、绣、容、白、罗而西及安南为鹑尾分。为州七十有三，都护府一，县三百一十四。其名山：黄岭、灵洲。其大川：桂、郁。厥赋：蕉、、落麻。厥贡：金、银、孔翠、犀、象、彩藤、竹布。
            <p>　　广州南海郡，中都督府。土贡：银、藤簟、竹席、荔支、皮、鳖甲、蚺蛇胆、石斛、沈香、甲香、詹糖香。户四万二千二百三十五，口二十二万一千五百。县十三：有府二，曰绥南、番禺。有经略军，屯门镇兵。南海，上。有南海祠。山峻水深，民不井汲，都督刘巨麟始凿井四。有牛鼻镇兵，有赤岸、紫石二戍。有灵洲山，在郁水中。番禺，上。增城，中。四会，中。武德五年以四会、化蒙二县置南绥州，并析置新招、化注、化穆三县。贞观元年省新招、化注，以废威州之怀集、废齐州之安隶之。八年更名浈州。十三年州废，省化穆，以四会、化蒙、怀集、安来属。化蒙，中。有铅穴一。怀集，中。武德五年置威州，并析置兴平、霍清、威成三县。贞观元年州废，省兴平、霍清、威成入怀集。开元二年省永固县入焉。有骠山，有铁。水，中。本安，武德五年置齐州，并析置宣乐、宋昌二县。贞观元年州废，省宣乐、宋昌入安。至德二载更名。东莞，中。本宝安，至德二载更名。有盐，有黄岭山。清远，中。武德六年省政宾县入焉。，中。武德五年以、真阳二县置州，并析置翁源县。贞观元年州废，以翁源隶韶州，、真阳来属。浈阳，中。本真阳，贞观元年更名。有铁，西南有浦故关。新会，中。武德四年，以南海郡之新会、义宁二县置冈州新会郡，以地有金冈以名州，并析置封平、封乐二县。贞观十三年州废，省封平、封乐，以新会、义宁来属。是年，复以新会、义宁置冈州，又析义宁置封乐县。后省封乐。开元二十三年州废，以新会、义宁复来属。有盐。义宁。中。</p>
            <p>　　韶州始兴郡，下。本番州，武德四年析广州之曲江、始兴、乐昌、翁源置。寻更名东衡州，贞观元年又更名。土贡：竹布、钟乳、石斛。户三万一千，口十六万八千九百四十八。县六：曲江，上。武德四年置临泷、良化二县，贞观八年省。始兴，下。有大庾岭新路，开元十六年，诏张九龄开。东北有安远镇兵。乐昌，下。翁源，下。仁化，下。本隶广州，垂拱四年析曲江置，后来属。浈昌，下。光宅元年析始兴置。</p>
            <p>　　循州海丰郡，下。本龙川郡，天宝元年更名。土贡：布，五色藤盘、镜匣，蚺蛇胆，甲煎，鲛革，荃台，绶草。户九千五百二十五。县六：归善，中下。贞观元年省龙川县入焉。博罗，中下。贞观元年省罗阳县入焉。河源，中下。武德五年析置石城县，贞观元年省。海丰，中下。武德五年析置陆安县，贞观元年省。兴宁，贞观元年省齐昌县入焉。雷乡。中下。天授二年置。</p>
            <p>　　潮州潮阳郡，下。本义安郡。土贡：蕉、鲛革、甲香、蚺蛇胆、龟、石井、银石、水马。户四千四百二十，口二万六千七百四十五。县三：海阳，中下。有盐。潮阳，中下。永徽初省，先天初复置。程乡。中下。</p>
            <p>　　康州晋康郡，下。本南康州，武德六年析端州之端溪置，九年州废。贞观元年复置，十一年又废，十二年复置，更名康州。土贡：金、银。户万五百一十，口万七千二百一十九。县四：端溪，下。武德五年析端州之博林置抚纳县，后省。晋康，下。本遂安，至德二载更名。悦城，下。本乐城，隶端州，武德五年来属，后更名。都城。下。</p>
            <p>　　泷州开阳郡，下。本永熙郡，天宝元年更名。土贡：银、石斛。户三千六百二十七，口九千四百三十九。县四：泷水，下。武德四年析置正义县，并领怀德县。后省正义，以怀德隶窦州。开阳，下。武德四年析泷水置。镇南，下。本安南，武德四年置南建州，以永熙郡之安遂、永熙、永业三县隶之。五年析泷水置安南县。贞观八年更南建州曰药州。十八年州废，省安遂、永业，以永宁、安南来属。至德二载更名。建水。下。本永熙，武德五年曰永宁，天宝元年复更名，以建水在西也。</p>
            <p>　　端州高要郡，下。本信安郡，天宝元年更名。土贡：银、柑。户九千五百，口二万一千一百二十。县二：高要，下。贞观十三年省博林县入焉。东有青岐镇。平兴。下。武德七年析置清泰县，贞观十三年省。</p>
            <p>　　新州新兴郡，下。本新昌郡，武德四年以端州之新兴置。土贡：金、银、蕉。户九千五百。县二：新兴，下。武德四年析置索卢、新昌、单牒、永顺四县。后省新昌、单牒，乾元后又省索卢。永顺。下。</p>
            <p>　　封州临封郡，下。本广信郡，天宝元年更名。土贡：银、鲛革、石斛。户三千九百，口万一千八百二十七。县二：封川，下。武德四年析置封兴县，后省。开建。下。武德四年置。</p>
            <p>　　潘州南潘郡，下。本南宕州南巴郡，武德四年以合浦郡之南昌、定川置。本治南昌，贞观元年徙治定川，八年更名，后徙治茂名。后废，地入高州。永徽元年复以茂名、南巴、毛山三县置。土贡：银。户四千三百，口八千九百六十七。县三：茂名，下。本隶高州，以茂名水名，贞观元年来属。潘水，下。武德五年置，以潘水名，又析南昌、定川置陆川、思城、温水、宕川四县。贞观八年省思成，后以定川、宕川隶牢州，陆川、温水隶禺州，后省南昌。二十三年析潘水置毛山县，以毛山名。其后省潘水县。开元二年改毛山曰潘水。南有博畔镇。南巴。下。本隶高州，武德五年置，永徽元年来属。</p>
            <p>　　春州南陵郡，下。本阳春郡，武德四年以高凉郡之阳春置，天宝元年更郡名。土贡：银、钟乳、石斛。户万一千二百一十八。县二：阳春，下。武德四年并置流南县，五年又置西城县，后皆省。有铅。罗水。下。天宝后置。</p>
            <p>　　勤州云浮郡，下。本铜陵郡，武德四年析春州置，五年州废。万岁通天二年复置，长安中复废。开元十八年平春、泷等州，首领陈行范余党保铜陵北山，广州都督耿仁忠奏复置州，治富林洞，因以为县。乾元元年徙治铜陵。土贡：金、银、石斛。户六百八十二，口千九百三十三。县二：铜陵，下。本隶端州，武德五年隶春州，后来属。有铜。富林。下。武德四年析铜陵置。州废，隶春州，后县亦废，乾元元年复置。</p>
            <p>　　罗州招义郡，下。本石城郡，武德五年以高凉郡之石龙、吴川置，六年徙治石城。土贡：银、孔雀、鹦鹉。户五千四百六十，口八千四十一。县四：廉江，下。本石城，以石城水名。武德五年，析石龙、吴川置南河、石城、招义、零绿、石龙、陵罗、龙化、罗辩、慈廉、罗肥十县。后以石龙而下六县隶南石州。天宝元年更名。大历八年以南河隶顺州。吴川，下。干水，下。本石龙，武德五年曰招义，天宝元年更名，以干水名。零绿。下。以零绿水名。</p>
            <p>　　辩州陵水郡，下。本南石州石龙郡，武德六年，以罗州之石龙、陵罗、龙化、罗辩、慈廉、罗肥置。贞观九年更名。天v元年，p全忠以&quot;辩&quot;&quot;汴&quot;声近，表更名勋州。土贡：银、竹蹀伞；四千八百五十八，口万六千二百九。县二：石龙，下。贞观元年省慈廉、罗肥二县入焉。陵罗。下。</p>
            <p>　　高州高凉郡，下。武德六年分广州之电白、连江置。本治高凉，贞观二十三年徙治良德，大历十一年徙治电白。土贡：银、蚺蛇胆。户万二千四百。县三：电白，下。良德，下。本隶泷州，武德中来属。保宁。下。本连江，开元五年曰保安，至德二载更名。</p>
            <p>　　恩州恩平郡，下。本齐安郡，贞观二十三年以高州之西平、齐安、杜陵置。大顺二年徙治恩平。土贡：金、银。户九千。县三：有清海军。恩平，下。本海安，武德五年曰齐安，至德二载更名。有西平县，本高凉，亦武德五年更名，后省。杜陵，下。本杜原，武德五年更名。阳江。下。有银。</p>
            <p>　　雷州海康郡，下。本南合州徐闻郡，武德四年以合浦郡之海康、隋康、铁杷置。贞观元年更名东合州，八年又更名。土贡：丝电、班竹、孔雀。户四千三百二十，口二万五百七十二。县三：海康，中。遂溪，下。本铁杷、椹川二县，后并省，更名。徐闻。下。本隋康，贞观二年更名。</p>
            <p>　　崖州珠崖郡，下。土贡：金、银、珠、玳瑁、高良姜。户八百一十九。县三：舍城，下。以舍城水名。西南有勤连镇兵。有颜城县，本颜卢，贞观元年更名，开元后省。澄迈，下。文昌。下。本平昌，武德五年置，贞观元年更名。</p>
            <p>　　琼州琼山郡，下都督府。贞观五年以崖州之琼山置。自乾封后没山洞蛮，贞元五年，岭南节度使李复讨复之。土贡：金。户六百四十九。县五：琼山，下。贞观十三年析置曾口、颜罗、容琼三县。贞元七年省容琼。有盐。临高，下。本临机，隶崖州，贞观五年来属，州没隶崖州。开元元年更名。曾口，下。乐会，下。显庆五年置。颜罗。下。</p>
            <p>　　振州延德郡，下。本临振郡，又曰宁远郡，天宝元年更名。土贡：金、五色藤盘、班布、食单。户八百一十九，口二千八百二十一。县五：宁远，下。以宁远水名。有盐。延德，下。以延德水名。吉阳，下。贞观二年析延德置。临川，下。落屯。下。天宝后置。</p>
            <p>　　儋州昌化郡，下。本儋耳郡，隋珠崖郡治，天宝元年更名。土贡：金、糖香。户三千三百九。县五：义伦，下。有盐。昌化，下。贞观元年析置吉安县，乾元后省。感恩，下。洛场，下。乾元后置。富罗。下。本成疲武德五年更名。</p>
            <p>　　万安州万安郡，下。龙朔二年以崖州之万安置。开元九年徙治陵水。至德二载更名万全郡。贞元元年复治万全，后复故名。土贡：金、银。户二千九百九十七。县四：万安，下。本隶琼州，贞观五年析文昌置，并置富云、博辽二县。十三年隶崖州，后来属。至德二载曰万全，后复故名。陵水，下。本隶振州，后来属。富云，下。博辽。下。</p>
            <p>　　邕州朗宁郡，下都督府。本南晋州，武德四年以隋郁林郡之宣化置。贞观八年更名。土贡：金、银。有金坑。户二千八百九十三，口七千三百二。县七：有经略军。宣化，中下。武德五年析置武缘、晋兴、朗宁、横山四县。乾元后省横山。郁水自蛮境七源州流出，州民常苦之，景云中，司马吕仁引渠分流以杀水势，自是无没溺之害，民乃夹水而居。武缘，中下。西有都镇。晋兴，中下。朗宁，中下。思笼，中下。乾元后开山洞置。如和，中下。本隶钦州，武德五年析南宾、安京置，景龙二年来属。封陵。中下。乾元后开山洞置。</p>
            <p>　　澄州贺水郡，下。本南方州，武德四年以郁林郡之岭方地置，贞观八年更名。土贡：金、银。户千三百六十八，口八千五百八十。县四：上林，下。武德四年，析岭方县地置无虞、琅邪、思干、上林、止戈五县。无虞，下。止戈，下。贺水。下。本隶柳州，武德四年析马平置，八年来属。</p>
            <p>　　宾州岭方郡，下。本安城郡，贞观五年，析南方州之岭方、思干、琅邪，南尹州之安城置。至德二载更名。土贡：藤器。户千九百七十六，口八千五百八十。县三：岭方，中下。贞观十二年省思干县。琅邪，中下。保城。中下。本安城，至德二载更名。</p>
            <p>　　横州宁浦郡，下。本简州，武德四年以郁林郡之宁浦、乐山置。六年曰南简州，贞观八年更名。土贡：金、银。户千九百七十八，口八千三百四十二。县三：宁浦，中下。武德四年析置蒙泽县。五年以贵州之岭山来属。贞观十二年省蒙泽入焉，后又省岭山。从化，中下。本淳风，武德四年析宁浦置，永贞元年更名。乐山。下。</p>
            <p>　　浔州浔江郡，下。贞观七年以燕州之桂平、大宾置。十三年州废，县隶龚州，后复置。土贡：金、银。户二千五百，口六千八百三十六。县三：桂平，下。本隶贵州，武德五年隶燕州。七年置陵江县，十二年省入焉。皇化，下。本隶绣州，贞观七年来属。大宾，下。</p>
            <p>　　峦州永定郡，下。本淳州，武德四年以故秦桂林郡地置，永贞元年更名。土贡：金、银。户七百七十，口三千八百三。县三：永定，下。武罗，下。灵竹。下。</p>
            <p>　　钦州宁越郡。土贡：金、银、翠羽、高良姜。户二千七百，口万一百四十六。县五：钦江，下。东南有西零戍。保京，下。本安京，至德二载更名，内亭，下。武德五年以内亭、遵化二县置南亭州，贞观二年州废，二县来属。遵化，中下。灵山。下。本南宾，贞观十年更名。</p>
            <p>　　贵州怀泽郡，下。本南定州郁林郡，武德四年曰南尹州，贞观八年曰贵州，天宝元年更郡名。土贡：金、银、铅器、布。户三千二十六，口九千三百。县四：有府一，曰龙山。郁林，中下。怀泽，下。武德四年置。潮水，下。武德四年析郁林置。义山。下。武德四年更马岭县曰马度。贞观后省，天宝后更置，曰义山。</p>
            <p>　　龚州临江郡，下。贞观七年，以燕州故治，析浔州之武林、燕州之泰川置，后徙治平南。土贡：银。户九千，口二万一千。县五：平南，下。贞观七年置，又置西平、归政、大同三县。十二年省泰川入平南，又省归政、西平。武林，下。本隶藤州，贞观七年来属。隋建，下。本隶藤州，贞观十三年来属。大同，下。阳川。下。本阳建，后更名。</p>
            <p>　　象州象郡，下。本桂林郡，武德四年以始安郡之阳寿、桂林置，以象山为州名。贞观十三年徙治武化，大历十一年复治阳寿。土贡：银、藤器。户五千五百，口万八百九十。县三：阳寿，下。武德四年析桂林置武德、西宁、武仙三县。贞观十二年省西宁入武德，天宝元年省武德入阳寿。武仙，下。乾封元年省桂林县入焉。武化。下。武德四年析桂州之建陵置，本隶封州，后隶晏州；又析阳寿置长风县，隶晏州。州废，县皆来属，大历十一年省长风入焉。</p>
            <p>　　藤州感义郡，下。本永平郡，天宝元年更名。土贡：银。户三千九百八十。县四：镡津，中下。初州治永平，无镡津，又有隋安、贺川、宁人等县，皆贞观后省并更置，而宁人隶容州，永平隶昭州。有铅。感义，下。本淳民，武德中更名。义昌，下。本安昌，至德二载更名。宁风。下。武德五年以县置燕州，以贵州之桂平隶之。贞观三年又以藤州之大宾隶之，增领长恭、泰川、池阳、龙阳四县，治长恭，五年置新乐、宁风、梁石、罗风四县。七年更名泰州，徙治宁风，更池阳曰承恩，复以藤州之安基隶之；以梁石、罗风隶藤州；省长恭县。八年徙治安基，复为燕州。十二年省龙阳、承恩二县。十八年州废，以宁风来属。后省新乐、安基、梁石、罗风。</p>
            <p>　　岩州常乐郡，下。调露二年析横、贵二州置，以岩冈之北因为名。天宝元年曰安乐郡，至德二载更名。土贡：金。户千一百一十。县四：常乐，下。本安乐，萧铣分兴德县置。贞观元年省，乾封元年复置，隶郁林州，永隆元年来属。至德二载更名。恩封，下。本伏龙洞，当牢、宜二州之境，调露二年与高城、石岩同置。高城，下。以高城水名。石岩。下。</p>
            <p>　　宜州龙水郡，下。唐开置，本粤州，乾封中更名。有银、丹沙。户千二百二十，口三千二百三十。县四：龙水，下。崖山，下。东玺，下。天河，下。邕管所领，又有显州、武州、沈州，后皆废省。</p>
            <p>　　州临潭郡，下。贞观十二年，清平公李弘节开夷獠置。户千六百六十六。县四：江，下。波零，下。鹄山，下。弘远。下。贞元后州、县名存而已。</p>
            <p>　　笼州扶南郡，下。贞观十二年，李弘节招慰生蛮置。户三千六百六十七。县七：武勤，下。武礼，下。罗笼，下。扶南，下。龙额，下。武观，下。武江，下。</p>
            <p>　　田州横山郡，下。开元中开蛮洞置，贞元二十一年废，后复置。户四千一百六十八。县五：都救，下。惠佳，下。武龙，下。横山，下。如赖。下。</p>
            <p>　　环州整平郡，下。贞观十二年，李弘节开拓生蛮置。县八：正平，下。福零，下。龙源，下。饶勉，下。思恩，下。武石，下。歌良，下。都蒙。下。</p>
            <p>　　桂州始安郡，中都督府。至德二载更郡曰建陵，后复故名。土贡：银、铜器、皮Y、簟。户万七千五百，口七万一千一十八。县十一：有经略军。临桂，上。本始安，武德四年置福禄县，贞观八年省入焉，更名。有相思埭，长寿元年筑，分相思水使东西流。又东南有回涛堤，以捍桂水，贞元十四年筑。有侯山。理定，中。本兴安，武德四年置宣风县，贞观十二年省入焉。至德二载更名。西十里有灵渠，引漓水，故秦史禄所凿，后废。宝历初，观察使李渤立斗门十八以通漕，俄又废。咸通九年，刺史鱼孟威以石为铧堤，亘四十里，植大木为斗门，至十八重，乃通巨舟。灵川，中。龙朔二年析始安置。阳朔，中下。武德四年置归义县，贞观元年省入焉。荔浦，中下。武德四年，以始安郡之荔浦、建陵、隋化三县置荔州，又析置崇仁、纯义、东区三县。五年以隋化、东区隶南恭州，贞观元年以建陵隶晏州。十二年州废，以荔浦、崇仁来属。崇仁后省，纯义隶蒙州。丰水，中下。本永丰，隶昭州，武德四年析阳朔置，后来属。长庆三年更名。修仁，中下。本建陵，贞观元年置晏州，并置武龙、武化、长风三县。十二年州废，省武龙，以武化、长风隶象州，建陵来属。长庆三年更名。恭化，中下。本纯化，武德四年析始安置，永贞元年更名。永福，中下。武德四年析始安置。全义，中下。本临源，武德四年析始安置，大历三年更名。古。乾宁二年析慕化置。</p>
            <p>　　梧州苍梧郡，下。武德四年以静州之苍梧、豪静、开江置。土贡：银、白石英。户千二百九。县三：苍梧，下。贞观八年以贺州之绥越来属。十二年省豪静，其后又省绥越，而开江复隶富州。戎城，下。本隶藤州，永徽中来属。光化四年，马殷表以县隶桂州。孟陵。下。本猛陵，隶藤州，萧铣置。贞观八年来属，更名。光化中，马殷表以县隶桂州。</p>
            <p>　　贺州临贺郡，下。本绥越郡，武德四年，以始安郡之富川、熙平郡之桂岭、零陵郡之冯乘、苍梧郡之封阳置。土贡：银。户四千五百五十二，口二万五百七十。县六：临贺，下。武德四年置。东有铜冶，在橘山。桂岭，下。朝冈、程冈皆有铁。冯乘，下。有荔平关，有锡冶三。封阳，下。贞观元年省，九年复置。富川，下。有富水。天宝中更名富水，后复故名。有锡，有钟乳穴三。荡山。下。天宝后置。</p>
            <p>　　连州连山郡，下。本熙平郡，天宝元年更名。土贡：赤钱、竹练、白细布、钟乳、水银、丹沙、白J。户三万二千二百一十，口十四万三千五百三十三。县三：桂阳，上。有桂阳山，本灵山，天宝八载更名。有银，有铁。阳山，中下。有铁，有故秦湟溪关。连山。中。有金，有铜，有铁。</p>
            <p>　　柳州龙城郡，下。本昆州，武德四年以始安郡之马平置，是年，更名南昆州，贞观八年又以地当柳星更名。土贡：银、蚺蛇胆。户二千二百三十二，口万一千五百五十。县五：马平，下。武德四年析置新平、文安、贺水、归德四县，寻更名归德曰德，文安曰乐沙。八年以贺水隶澄州。贞观七年省乐沙，九年置崖山县，十二年省新平。其后又省崖山，以德隶严州。龙城，下。武德四年置龙州，并置柳岭县。贞观七年州废，省柳岭，以龙城来属。象，下。本隶桂州，后来属。洛曹，下。本洛封，元和十三年更名。洛容。下。贞观中置。</p>
            <p>　　富州开江郡，下。本静州龙平郡，武德四年，以始安郡之龙平、豪静，苍梧郡之苍梧置，贞观八年更名。土贡：银、班布。户千四百六十，口八千五百八十六。县三：龙平，下。武德四年析置博劳、归化、安乐、开江四县，寻以苍梧、豪静、开江隶梧州，九年省安乐、归化、博劳。思勤，下。天宝后置。马江。下。本开江，后隶梧州，又复隶柳州。长庆三年更名。</p>
            <p>　　昭州平乐郡，下。本乐州，武德四年以始安郡之平乐置，贞观八年更名。土贡：银。户四千九百一十八，口万二千六百九十一。县三：平乐，下。以平乐水名之。有钟乳穴三。武德四年析置沙亭县，贞观七年省沙亭。恭城，下。萧铣置。有钟乳穴十二，在银帐山。永平。下。本隶藤州，后来属。</p>
            <p>　　蒙州蒙山郡，下。本南恭州，武德五年析荔州之隋化置，贞观八年更名。土贡：麸金、银。户千五十九，口五千九百三十三。县三：立山，下。本隋化，武德五年更名；又析置钦政县，贞观十二年省。东区，下。武德五年析立山置。贞观六年隶燕州，十年来属。正义。下。本纯义，隶燕州，十年来属。永贞元年更名。</p>
            <p>　　严州循德郡，下。乾封二年招致生獠，以秦故桂林郡地置。土贡：银。户千八百五十九，口七千五十一。县三：来宾，下。乾封二年置。循德，下。本隶柳州，后来属。归化。下。乾封二年置。</p>
            <p>　　融州融水郡，下。武德四年析始安郡之义熙置。土贡：金、桂心。户千二百三十二。县二：融水，下。本义熙，武德四年析置临、黄水、安三县，六年更名。贞观十三年省安入临。武阳。下。天宝初并黄水、临二县更置。</p>
            <p>　　思唐州武郎郡，下。永隆二年析龚、蒙、象三州置。开元二十四年为羁縻州，建中元年为正州。土贡：银。户百四十一。县二：武郎，下。思和。下。本平原，长庆三年更名。</p>
            <p>　　古州乐兴郡，下。贞观十二年，李弘节开夷獠置。土贡：蜡。户二百八十五。县三：乐山，本乐预，宝应元年更名。古书，下。乐兴。下。</p>
            <p>　　容州普宁郡，下都督府。本铜州，武德四年以合浦郡之北流、普宁置。贞观八年更名。元和中徙治普宁。土贡：银、丹沙、水银。户四千九百七十，口万七千八十五。县六：有经略军。普宁，下。北流，下。武德四年析置豪石、宕昌、南流、陵城、新安五县。贞观十一年省新安，后又省豪石、宕昌。北三十里有鬼门关，两石相对，中阔三十步。陵城，下。渭龙，下。武德四年析普宁置。欣道，下。本宁人，隶藤州。贞观二十三年更名，来属。陆川。下。本隶东峨州，唐末来属。</p>
            <p>　　牢州定川郡，下。本义州，武德二年以巴蜀徼外蛮夷地置。贞观十一年以东北有牢石，因更名，徙治南流，后废。乾封三年，将军王杲平蛮獠复置。土贡：布、银。户千六百四十一，口万一千七百五十六。县三：南流，下。本隶容州，武德四年析北流置南流、定川、牢川三县，以南百步有南流江名之，乾封三年皆来属。定川，下。本隶潘州，定川水名之。宕川。下。本隶潘州，因泸宕水名之。</p>
            <p>　　白州南昌郡，下。本南州，武德四年以合浦郡之合浦地置，六年更名。土贡：金、银、珠。户二千五百七十四，口九千四百九十八。县四：博白，下。武德四年置，并置朗平、周罗、龙豪、淳良、建宁五县。贞观六年以廉州之大都隶之。十二年省郎平、淳良，后又省大都。大历八年以龙豪隶顺州。西南百里有北戍滩，咸通中。安南都护高骈募人平其险石，以通舟楫。建宁，下。周罗，下。南昌。下。本隶潘州，后来属。</p>
            <p>　　顺州顺义郡，下。大历八年，容管经略使王析禺、罗、辩、白四州置。土贡：银。户五百九。县四：龙化，下。武德四年置，以西有龙化水名之，六年隶辩州。温水，下。本隶禺州。南河，下。武德五年析石龙置，隶罗州。龙豪。武德四年析合浦置，隶白州。</p>
            <p>　　绣州常林郡，下。本林州，武德四年以郁林郡之阿林县及郁平县地置，六年更名。土贡：金。户九千七百七十三。县三：常林，中。武德四年置，又置罗绣、皇化、归诚三县。贞观七年以皇化隶浔州，省归诚。阿林，中下。罗绣。下。武德四年析置卢越县，贞观六年县废入焉。</p>
            <p>　　郁林州郁林郡，下。本郁州，麟德二年析贵州之石南、兴德、郁平置，乾封元年更名。土贡：布。户千九百一十八，口九千六百九十九。县四：郁平，下。本隶贵州，后来属。兴业，下。麟德二年析石南置，建中二年省石南入焉。兴德，下。萧铣析石南置，寻废。武德四年析郁平复置。潭栗。下。</p>
            <p>　　党州宁仁郡，下。本郁林州地，永淳元年开古党洞置。土贡：金、银。户千一百四十九，口七千四百四。县八：抚安，下。古西瓯地。善劳，中下。善文，下。宁仁，下。容山，下。本安仁，永淳二年析党州置平琴州平琴郡，领安仁、怀义、福阳、古符四县。垂拱三年废，神龙三年复置。至德中更安仁曰容山。建中二年州废，县皆来属。怀义，下。福阳，下。古符。下。</p>
            <p>　　窦州怀德郡，下。本南扶州，武德四年以永熙郡之怀德置。以獠叛，侨治泷州，后徙治信义。贞观元年州废，以县隶泷州。二年复置，五年又废，以县隶泷州。六年复置，八年更名。土贡：银。户千一十九，口七千三百三十九。县四：信义，中下。武德四年置，并析置潭峨县，五年又析置特亮县。怀德，中下。潭峨，下。特亮。下。</p>
            <p>　　禺州温水郡，下。本东峨州，乾封三年，将军王杲奏析白、辩、窦、容四州置，总章二年更名。土贡：银。户三千一百八十。县四：峨石，下。总章二年析白州之温水置，以南有峨石名之。罗辩，下。本陆川，隶辩州，后更名。本罗辩洞地。扶莱，下。武德五年析信义县置，隶窦州，以扶莱水名之。贞观中省，后复置。宕昌。下。本隶容州。</p>
            <p>　　廉州合浦郡，下。本合州，武德四年曰越州，贞观八年更名，以本大廉洞地。土贡：银。户三千三十二，口万三千二十九。县四：合浦，中下。武德五年置安昌、高城、大廉、大都四县。贞观六年置珠池县。后以大都隶白州。十二年省珠池、安昌入焉。封山，下。武德五年置姜州，并置东罗、蔡龙二县。贞观十年州废，以封山、东罗、蔡龙来属。后省东罗。蔡龙，下。以蔡龙洞名之。贞观十二年省高城县入焉。大廉。下。</p>
            <p>　　义州连城郡，下。本南义州，武德五年以永熙郡之永业县地置。贞观元年州废，以县隶南建州。二年复置，五年又废，以县隶南建州。六年复置，后第名义州。土贡：银。户千一百一十，口七千三百三。县三：岑溪，下。本龙城，武德五年置，并置安义、义城二县。至德中更龙城曰岑溪。其后又省义城。有郡山。永业，下。本安义，至德中更名。连城。下。武德五年析泷州之正义置。</p>
            <p>　　安南中都护府，本交趾郡，武德五年曰交州，治交趾。调露元年曰安南都护府，至德二载曰镇南都护府，大历三年复为安南。宝历元年徙治宋平。土贡：蕉、槟榔、鲛革、蚺蛇胆、翠羽。户二万四千二百三十，口九万九千六百五十二。县八：有经略军。宋平，上。武德四年置宋州，并置弘教、南定二县。五年析置交趾、怀德二县，隶交州。六年曰南宋州。贞观元年州废，省弘教、怀德，徙交趾于故南慈州，来属。南定，本隶宋州，武德四年析宋平置，五年隶交州。大历五年省，贞元八年复置。太平，中下。本隆平，武德四年置，以县置隆州，并置义廉、封溪二县，治义廉。六年曰南隆州。贞观元年州废，省义廉，以封溪隶峰州，隆平来属。先天元年更名。交趾，中下。武德四年置慈州，并置慈廉、乌延、武立三县，以慈廉水因名之。六年曰南慈州。贞观元年州废，省三县更置。p鸢，上。武德四年置鸢州，并置高陵、定安二县。贞观元年州废，省高陵、定安，以p鸢来属。龙编，中下。武德四年置龙州，并置武宁、平乐二县。贞观元年州废，省武宁、平乐，以龙编隶仙州，州废来属。平道，中下。武德四年置道州，并置昌国县。六年曰南道州，是年更名仙州。贞观十年州废，省昌国，以平道来属。武平。中下。本隶道州，武德五年来属。</p>
            <p>　　陆州玉山郡，下。本玉山州，武德五年以宁越郡之安海、玉山置。贞观二年州废，县隶钦州。高宗上元二年复置，更名。土贡：银、玳瑁、`皮、翠羽、甲香。户四百九十四，口二千六百七十四。县三：乌雷，下。华清，下。本玉山，天宝中更名。宁海。下。本安海。武德四年又置海平县，贞观十二年省。至德二载更名。</p>
            <p>　　峰州承化郡，下都督府。武德四年以交趾郡之嘉宁置。土贡：银、藤器、白J、蚺蛇胆、豆寇。户千九百二十。县五：嘉宁，下。武德四年置新昌、安仁、竹格、石堤四县，又领封溪县。贞观元年省石堤、封溪入嘉宁，后又省安仁。承化，下。新昌，下。贞观元年省竹格县入焉。嵩山，元和后置。珠绿。元和后置。</p>
            <p>　　爱州九真郡，下。土贡：纱、施、孔雀尾。户万四千七百。县六：九真，下。武德五年置松源、杨山、安预三县。贞观元年省杨山、安预，九年省松源。有金，有石磬。安顺，下。武德五年置顺州，并析置东河、建昌、边河三县。贞观元年州废，省三县入安顺，来属。崇平，下。本隆安。武德五年置安州，并置教山、建道、都握三县，又置山州，并置冈山、真润、古安、西安、建初五县。贞观元年废安州，省教山、建道、都握入隆安，来属；又废山州，省冈山、真润、古安、西安入建初，来属。八年省建初。先天元年更隆安曰崇安，至德二载又更名。军宁，下。本军安，武德五年以县置永州，七年曰都州。贞观元年州废，隶南陵州。至德二载更名。日南，下。武德五年置积州，又置积善、津梧、方载三县；又以移风县地置前真州，并置九皋、建正、真宁三县；又以胥浦县置胥州，并置攀龙、如侯、博犊、镇星四县。九年更积州曰南陵州，贞观元年曰后真州。是年废前真州，省九皋、建正、真宁，以移风隶南陵州；又废胥州，省攀龙、如侯、博犊、镇星，以胥浦隶南陵州。十年州亦废，以军安、日南、移风、胥浦来属，天宝中省移风、胥浦。长林。下。本无编。</p>
            <p>　　O州日南郡，下都督府。本南德州，武德八年曰德州，贞观元年又更名。土贡：金、金薄、黄屑、象齿、犀角、沈香、班竹。户九千六百一十九，口五万八百一十八。县四：九德，中下。武德五年置安远、昙罗、光安三县。是年，以光安置源州，又置水源、安银、河龙、长江四县。贞观八年更名阿州。十三年州废，省水源、河龙、长江，以光安、安银来属。安远、昙罗、光安、安银后皆省。浦阳，下。越裳，下。武德五年置明州，并置万安、明弘、明定三县；又以日南郡之文谷、金宁二县置智州，并置新镇、^员二县。贞观元年更曰南智州，省新镇、^员。十三年废明州，省万安、明弘、明定入越裳，隶智州。后废智州，省文谷、金宁入越裳，来属。初以隋林邑郡置林州，比景郡置七州。又更名七州曰南景州，贞观二年绥怀林邑，乃侨治O州之南境，领比景、p吾二县，并置由文县。八年第名景州。九年置林州，亦寄治O州之南境，领林邑、金龙、海界三县。又置山州，领龙池、盆山二县。有浦阳戍。户千三百二十，口五千二百。后为龙池郡。皆贞元末废。怀O。下。本咸欢，武德五年置O州，并置安人、扶演、相景、西源四县，治安人。贞观元年更名演州。十三年省相景。十六年州废，省安人、扶演、西源，以咸O来属。后更咸O曰怀O。</p>
            <p>　　长州文杨郡，下。唐置。土贡：金。户六百四十八。县四：文阳，下。铜蔡，下。长山，下。其常。下。</p>
            <p>　　福禄州唐林郡，下。本福禄郡，总章二年，智州刺史谢法成招慰生獠昆明、北楼等七千余落，以故唐林州地置。大足元年更名安武州，至德二载更郡曰唐林，乾元元年复州故名。土贡：白J、紫Y。户三百一十七。县三：柔远，本安远，至德二载更名。唐林，唐初以唐林、安远二县置唐林州，后州、县皆废，更置。福禄。下。</p>
            <p>　　汤州汤泉郡，下。唐以故秦象郡地置。土贡：金。县三：汤泉，下。绿水，下。罗韶。下。</p>
            <p>　　芝州忻城郡，下。唐置。户千二百，口五千三百。县七：忻城，下。富川，下。平西，下。乐光，下。乐艳，下。多云，下。思龙。下。</p>
            <p>　　武峨州武峨郡，下。唐置。户千八百五十，口五千三百二十。县七：武峨，下。如马，下。武义，下。武夷，下。武缘，下。武劳，下。梁山。下。</p>
            <p>　　演州龙池郡，下。本忠义郡，又曰演水郡。贞观中废，广德二年析O州复置。土贡：金。户千四百五十。县七：忠义，下。怀O，下。龙池，下。思农，下。武郎，下。武容，下。武金。下。</p>
            <p>　　武安州武曲郡，下。土贡：金、朝霞布。户四百五十。县二：武安，下。临江，下。</p>
            <p>　　开元中安南所领有庞州，土贡：孔雀尾、紫Y；又有南登州。后皆废省。</p>
            <p>　　右岭南采访使，治广州。</p>
          </td>
        </tr>
      </table>
      <p>&nbsp;</p>
      <table width="460" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='46.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='48.htm'>下一页 </a></div>
                </td>
              </tr>
            </table>
            <p align=center>作者：[宋]欧阳修、宋祁 
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
      <p align="center" class="h">&nbsp; </p>
      </td>
  </tr>
  <tr> </tr>
</table>
<table width="776" border="0" cellspacing="0" cellpadding="0">
  <tr>
    <td>&nbsp;</td>
    <td width="476" height="20"><img src="bottom.gif" width="476" height="20"></td>
  </tr>
</table>
</body>
</html>
