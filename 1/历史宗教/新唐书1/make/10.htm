<html>
<head>
<title>本纪第十  昭宗  哀帝</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0">
  <tr> 
    <td rowspan="2" height="234" valign="top" width="139"><img src="left.gif" height="234" width="139"></td>
    <td rowspan="2" width="87" valign="top" align="right"><img src="middle.gif" width="87" height="234" usemap="#Map" border="0"><map name="Map"><area shape="rect" coords="4,7,83,27" href="09.htm"><area shape="rect" coords="3,87,83,107" href="content.htm"><area shape="rect" coords="5,166,80,189" href="11.htm"></map></td>
    <td rowspan="2" width="74" valign="top"><img src="right.gif" width="74" height="234"></td>
    <td rowspan="2" valign="top" width="476"> 
      <p><img src="up.gif" width="476" height="20"></p>
      <table width="460" cellspacing="0" cellpadding="0">
        <tr> 
          <td> 
            <p>&nbsp;</p>
            <p align="center" class="h">本纪第十 昭宗 哀帝</p>
          </td>
        </tr>
      </table>
      <br>
      <table width="460" border="0" cellspacing="0" cellpadding="0">
        <tr>
          <td>　　昭宗圣穆景文孝皇帝讳晔，懿宗第七子也。母曰恭宪皇太后王氏。始封寿王。乾符三年，领幽州卢龙军节度使。僖宗遇乱再出奔，寿王握兵侍左右，尤见倚信。
            <p>　　文德元年三月，僖宗疾大渐，群臣以吉王长，且欲立之。观军容使杨复恭率兵迎寿王，立为皇太弟，改名敏。乙巳，即皇帝位于柩前。四月戊辰，孙儒陷扬州，自称淮南节度使，杨行密奔于庐州。庚午，追尊母为皇太后。韦昭度为中书令，孔纬为司空。乙亥，张全义陷孟州，李罕之奔于河东。成I陷江陵，自称留后。辛卯，p全忠及秦宗权战于蔡州，败之。五月壬寅，赵德N以襄州降，以德N为忠义军节度使、蔡州四面行营副都统。六月，阆州防御使王建陷汉州，执刺史张顼，遂寇成都。韦昭度罢为剑南西川节度副大使，兼两川招抚制置使。十月，陈敬u反。辛卯，葬惠圣恭定孝皇帝于靖陵。十一月丙申，秦宗权陷许州，执忠武军节度使王。辛酉，奉国军将申丛执秦宗权。十二月丁亥，韦昭度为行营招讨使，及永平军节度使王建讨陈敬u。山南西道节度使杨守厚陷夔州。</p>
            <p>　　龙纪元年正月癸巳，大赦，改元。翰林学士承旨、兵部侍郎刘崇望同中书门下平章事。壬子，宣武军将郭[杀奉国军留后申丛，自称留后。二月戊辰，p全忠俘秦宗权以献。己丑，宗权伏诛。三月，孔纬为司徒，杜让能为司空。丙申，钱升陷苏州，逐刺史徐约。六月，李克用寇邢州。昭义军节度使孟方立卒，其弟迁自称留后。杨行密陷宣州，宣歙观察使赵B死之。庐州刺史蔡俦叛附于孙儒。八月甲戌，孟迁叛附于李克用。十月，平卢军节度使王敬武卒，其子师范自称留后，陷棣州，刺史张蟾死之。宣歙观察使杨行密陷常州，刺史杜陵死之。钱升陷润州。十一月丁未，朝献于太清宫。戊申，朝享于太庙。己酉，有事于南郊，大赦。十二月，孙儒陷常、润二州。戊午，孙纬为太保，杜让能为司徒。壬申，眉州刺史山行章叛附于王建。</p>
            <p>　　大顺元年正月戊子，群臣上尊号曰圣文睿德光武弘孝皇帝，大赦，改元。壬寅，简州将杜有迁执其刺史员虔嵩，叛附于王建。二月己未，资州将侯元绰执其刺史杨戡，叛附于建。三月戊申，昭义军节度使李克修卒，其弟克恭自称留后。四月丙辰，宿州将张筠逐其刺史张绍光。丙寅，嘉州刺史p实叛附于王建。丙子，戎州将文武坚执其刺史谢承恩，叛附于建。五月，张浚为河东行营都招讨宣慰使，京兆尹孙揆副之；幽州卢龙军节度使李匡威为北面招讨使，云州防御使赫连I副之；p全忠为南面招讨使，王熔为东面招讨使，以讨李克用。壬寅，昭义军将安居受杀其节度使李克恭，叛附于p全忠。癸丑，剑南东川节度使顾彦朗卒，其弟彦晖自称留后。六月辛酉，雅州将谢从本杀其刺史张承简，叛附于王建。辛未，p全忠为河东东面行营招讨使。是月，河东将安知建以邢、场⒆倘州叛附于全忠。七月，杨行密陷润州。戊申，李克用执昭义军节度使孙揆。八月，钱升杀苏州刺史杜孺休。杨行密陷苏州。海南节度使孙儒陷润州。庚午，p全忠为中书令。九月，李克用陷潞州。杨行密陷润、常二州。闰月，孙儒陷常州。壬戌，邛州将任可知杀其刺史毛湘。十月癸未，蜀州刺史李行周叛附于王建。李克用陷邢、场⒆倘州。十一月丁卯，李匡威陷蔚州。是月，张浚及李克用战于阴地，败绩。孙儒陷苏州。十二月，李克用陷晋州。</p>
            <p>　　二年正月庚申，孔纬、张浚罢。翰林学士承旨、兵部侍郎崔昭纬，御史中丞徐彦若为户部侍郎：同中书门下平章事。甘露镇使陈可言陷常州。钱升陷苏州。二月乙巳，赦陈敬u。丁未，诏王建罢兵，不受命。是春，淮南大饥。四月庚辰，有彗星入于太微。甲申，大赦，避正殿，减膳，彻乐。赐两军金帛，赎所略男女还其家。民年八十以上及疾不能自存者，长吏存恤。访武德功臣子孙。癸卯，王建寇成都。五月，孙儒陷和、滁二州。六月，杨行密陷和、滁二州。丙午，封子v为德王。七月，李克用陷云州，防御使赫连I奔于退浑。孙儒焚扬州以逃。八月庚子，王建陷成都，执剑南西川节度使陈敬u，自称留后。十月壬午，p全忠陷宿州。十一月己未，曹州将郭铢杀其刺史郭词，叛附于全忠。辛未，全忠陷寿州。</p>
            <p>　　景福元年正月己未，p全忠陷孟州，逐河阳节度使赵克裕。丙寅，大赦，改元。二月，刘崇望罢。钱升陷苏州。甲申，p全忠寇郓州，天平军节度使p宣败之。三月，户部尚书郑延昌为中书侍郎、同中书门下平章事。乙巳，杨行密陷楚州，执刺史刘；又陷常州，刺史陈可言死之。丙辰，武定军节度使杨守忠、龙剑节度使杨守贞会杨守厚兵寇梓州。丙寅，福建观察使陈岩卒，护闽都将范晖自称留后。庚午，泉州刺史王潮寇福州。四月辛巳，杜让能为太尉。六月戊寅，杨行密陷扬州。己巳，凤翔陇右节度使李茂贞陷凤州，感义军节度使满存奔于兴元，遂陷兴、洋二州。八月壬申，寇兴元，杨守亮、满存奔于阆州。丙戌，降京畿、关辅囚罪，免淮南、浙西、宣州逋负。十月，蔡俦以庐州叛附于p全忠，河东将李存孝以邢州叛附于全忠。十一月，有星孛于斗、牛。辛丑，武宁军将张燧、张谏以濠、泗二州叛附于p全忠。乙巳，p友裕陷濮州，执刺史邵儒。孙儒将王坛陷婺州，刺史蒋瑰奔于越州。是岁，明州刺史钟文季卒，其将黄晟自称刺史。</p>
            <p>　　二年正月，徐彦若罢为凤翔陇右节度使，李茂贞为山南西道节度使。茂贞不受命。二月，杨行密陷常州。三月辛酉，幽州卢龙军兵马留后李匡筹逐其兄匡威，自称节度留后。四月乙亥，王建杀陈敬u及剑南西川监军田令孜。乙酉，有彗星入于太微。丁亥，王熔杀李匡威。戊子，p全忠陷徐州，武宁军节度使时溥死之。五月庚子，王潮陷福州，范晖死之，潮自称留后。七月，杨行密陷庐州，蔡俦死之。八月丙申，嗣覃王嗣周为京西路招讨使，神策大将军李铁副之，以讨李茂贞。庚子，升州刺史张雄卒，其将冯弘I自称刺史。是月，杨行密陷歙州。九月壬午，嗣覃王嗣周及李茂贞战于兴平，败绩。甲申，茂贞犯京师。乙酉，茂贞杀观军容使西门重遂、内枢密使李周讠童、段诩。贬杜让能为梧州刺史。壬辰，东都留守、检校司徒韦昭度为司徒，御史中丞崔胤为户部侍郎：同中书门下平章事。是月，升州刺史冯弘I叛附于杨行密。十月乙未，杀杜让能及户部侍郎杜弘徽。杨行密陷舒州。十二月，韦昭度为太傅。邵州刺史邓处讷陷潭州，钦化军节度使周岳死之，处讷自称留后。是岁，建州刺史徐归范、汀州刺史钟全慕叛附于王潮。</p>
            <p>　　乾宁元年正月，有星孛于鹑首。乙丑，大赦，改元。李茂贞以兵来朝。二月，右散骑常侍郑綮为礼部侍郎、同中书门下平章事。彰义军节度使张钧卒，其兄钅番自称留后。三月甲申，李克用寇邢州，执李存孝杀之。五月丙子，王建陷彭州，威戎军节度使杨晟死之。是月，郑延昌罢。孙儒将刘建锋、马殷陷潭州，武安军节度使邓处讷死之，建锋自称留后。武冈指挥使蒋勋陷邵州。六月，大同军防御使赫连I及李克用战于云州，死之。戊午，翰林学士承旨、礼部尚书李m同中书门下平章事。庚申，m罢。御史大夫徐彦若为中书侍郎、同中书门下平章事。七月，以雨霖避正殿，减膳。郑綮罢。李茂贞陷阆州。八月，杨守亮伏诛。癸巳，减京畿、兴元、洋金商州赋役。九月庚申，李克用陷潞州，昭义军节度使康君立死之。十月丁酉，封子为棣王，禊虔王，沂王，t遂王。十一月，李克用陷武州。十二月，陷新州。甲寅，幽州卢龙军节度使李匡筹奔于沧州，义昌军节度使卢彦威杀之。丙辰，李克用陷幽州。是冬，杨行密陷黄州，执刺史吴讨。</p>
            <p>　　二年正月己巳，给事中陆希声为户部侍郎、同中书门下平章事。壬申，护国军节度使王重盈卒，其子珂自称留后。二月乙未，太子太傅李m为户部侍郎、同中书门下平章事。三月，崔胤、李m罢。户部侍郎、判户部王搏为中书侍郎、同中书门下平章事。杨行密陷濠州，执刺史张燧。庚午，河东地震。四月，苏州大雨雪。陆希声、韦昭度罢。泰宁军节度使p瑾及p全忠战于高梧，败绩，其将安福庆死之。杨行密陷寿州，执刺史江从勖。五月甲子，静难军节度使王行瑜、镇国军节度使韩建及李茂贞犯京师，杀太保致仕韦昭度、太子少师李m。是月，李克用陷绛州，刺史王瑶死之。六月庚寅，镇海军节度使钱升为浙江东道招讨使。癸巳，吏部尚书孔纬为司空，兼门下侍郎、同中书门下平章事。七月丙辰，李克用以兵屯于河中。戊午，匡国军节度使王行约奔于京师。庚申，左右神策军护军中尉骆全刘景宣、指挥使王行实李继鹏反。行在莎城。嗣薛王知柔权知中书事。壬戌，李克用陷同州。甲子，次石门。前护国军节度使崔胤为中书侍郎、同中书门下平章事。八月戊戌，李克用为宁四面行营招讨使，保大军节度使李思孝为北面招讨使，定难军节度使李思谏为东北面招讨使，彰义军节度使张x为西面招讨使。辛丑，李克用为宁四面行营都统。李继鹏伏诛。赦李茂贞。辛亥，至自石门。壬子，崔昭纬罢。九月丙辰，徐彦若为司空。癸亥，孔纬薨。前昭义军节度使李罕之为宁四面行营副都统。十月，京兆尹孙为户部侍郎、同中书门下平章事。丙戌，李克用及王行瑜战于梨园，败之。庚寅，王行约焚宁州以逃。义武军节度使王处存卒，其子郜自称留后。十一月丁巳，李克用及王行瑜战于龙泉，败之。辛酉，衢州刺史陈儒卒，其弟岌自称刺史。丁卯，王行瑜伏诛。壬申，齐州刺史p琼叛附于p全忠。丁丑，王建陷利州，刺史李继J死之。十二月癸未，赦京师，复大顺以来削夺官爵非其罪者。甲申，阆州防御使李继雍、蓬州刺史费存、渠州刺史陈[叛附于王建。丙申，建寇梓州。戊辰，通州刺史李彦昭叛附于建。是岁，安州防御使宣晟陷桂州，静江军节度使周元静部将刘士政死之，晟自称知军府事。</p>
            <p>　　三年正月癸丑，王建陷龙州，刺史田P死之。闰月丁亥，果州刺史周雄叛附于建。四月壬子，武安军乱，杀其节度使刘建峰，其将马殷自称留后。五月癸未，杨行密陷苏州，执刺史成及；陷光州，刺史刘存死之。庚寅，成I陷黔州，武泰军节度使王建肇奔于成都。乙未，董昌伏诛。是月，蕲州刺史冯行章叛附于杨行密。六月庚戌，李茂贞犯京师，嗣延王戒丕御之。丙寅，及茂贞战于娄馆，败绩。七月癸巳，行在渭北。甲午，韩建来朝，次华州。乙巳，崔胤罢。丙午，翰林学士承旨、尚书左丞陆为户部侍郎、同中书门下平章事。八月甲寅，王抟罢。乙丑，国子《毛诗》博士p朴为左谏议大夫、同中书门下平章事。九月乙未，武安军节度使崔胤为中书侍郎，翰林学士承旨、户部侍郎崔远：同中书门下平章事。丁酉，贬陆为峡州刺史。十月，李克用及罗弘信战于白龙潭，败之。壬子，孙持节凤翔四面行营节度、诸军都统、招讨、处置使。戊午，威胜军节度使王抟为吏部尚书、同中书门下平章事。十一月戊子，忠国军节度使李师悦卒，其子继徽自称留后。</p>
            <p>　　四年正月乙酉，韩建以兵围行宫，杀扈跸都将李筠。丙申，p全忠陷郓州，天平军节度使p宣死之。己亥，孙罢都统。二月，p全忠寇贾荩泰宁军节度使p瑾奔于淮南，其子用贞以贾菖迅接谌忠。全忠陷沂、海、密三州。保义军节度使王珙寇河中。韩建杀太子詹事马道殷、将作监许岩士。杨行密为江南诸道行营都统。癸丑，王建陷泸州，刺史马敬儒死之。己未，立德王裕为皇太子，太赦，飨于行庙。辛未，王建陷渝州。乙亥，孙、p朴罢。五月壬午，p全忠陷黄州，刺史矍璋死之。六月，贬王建为南州刺史。以李茂贞为剑南西川节度使，嗣覃王嗣周为凤翔陇右节度使，茂贞不受命，嗣周及茂贞战于奉天，败绩。八月，韩建杀通王滋、沂王、韶王、彭王、嗣韩王、嗣陈王、嗣覃王嗣周、嗣延王戒丕、嗣丹王允。九月，钱升陷湖州，忠国军节度使李继徽奔于淮南。彰义军节度使张琏为凤翔西北行营招讨使，静难军节度使李思谏为凤翔四面行营副都统，以讨李茂贞。十月壬子，遂州刺史侯绍叛附于王建。乙卯，合州刺史王仁威叛附于建。庚申，建陷梓州，剑南东川节度使顾彦晖死之。甲子，封子秘为景王，祚辉王，祺祁王。十一月癸酉，杨行密及p全忠战于消口，败之。丙子，钱升陷台州。十二月丁未，威武军节度使王潮卒，其弟审知自称留后。</p>
            <p>　　光化元年正月，徐彦若为司徒。二月，赦李茂贞。三月，幽州卢龙军节度使刘仁恭之子守文陷沧州，义昌军节度使卢彦威奔于汴州。四月丙寅，立淑妃何氏为皇后。五月己巳，大赦。辛未，p全忠陷持荩刺史邢善益死之；又陷邢州。壬午，陷磁州，刺史袁奉韬死之。是月，马殷陷邵、衡、永三州，刺史蒋勋、杨师远、唐F死之。七月丙申，p全忠陷唐州，又陷隋州，执刺史赵匡U。八月戊午，陷邓州，执刺史国湘。壬戌，至自华州。甲子，大赦，改元。九月丙子，有星陨于北方。甲申，钱升陷苏州。十月，魏博节度使罗弘信卒，其子绍威自称留后。己亥，p全忠陷安州，刺史武瑜死之。十一月，衢州刺史陈岌叛附于杨行密。甲寅，封子G为雅王，祥琼王。十二月癸未，李罕之陷潞州，自称节度留后。李克用陷泽州。</p>
            <p>　　二年正月乙未，给复绵、剑二州二年。丁未，崔胤罢。兵部尚书陆同中书门下平章事。是月，李罕之陷沁州。刘仁恭陷贝州。二月甲子，p全忠陷蔡州，奉国军节度使崔洪奔于淮南。三月丁巳，全忠陷泽州。六月丁丑，保义军乱，杀其节度使王珙，其将李[叛附于全忠。七月壬辰，海州戍将陈汉宾以其州叛附于杨行密。马殷陷道州，刺史蔡结死之。八月，李克用陷泽、潞、怀三州。十一月，徐彦若为太保，王抟为司空。马殷陷郴、连二州，刺史陈彦谦、鲁景仁死之。辛丑，保义军将p简杀其节度使李[，叛附于p全忠。</p>
            <p>　　三年四月辛未，皇后及皇太子享于太庙。六月丁卯，清海军节度使崔胤为尚书左仆射，兼门下侍郎、同中书门下平章事。王抟罢。己巳，杀之。七月，浙江溢。八月庚辰，李克用陷持荩执刺史p绍宗。九月，p全忠陷持荨Ｇ升陷婺州，刺史王坛奔于宣州。衢州刺史陈岌叛附于钱升。乙巳，徐彦若罢。丙午，崔远罢。戊申，刑部尚书裴贽为中书侍郎、同中书门下平章事。甲寅，p全忠陷瀛州。十月丙辰，陷景州，执刺史刘仁霸。辛酉，陷莫州。辛巳，陷祁州，刺史杨约死之。甲申陷定州，义武军节度使王郜奔于太原。十一月己丑，左右神策军中尉刘季述、王仲先、内枢密使王彦范、薛齐作乱，皇帝居于少阳院。辛卯，季述以皇太子裕为皇帝。丁未，太白昼见。十二月，刘季述杀睦王倚。是岁，马殷陷桂、宜、岩、柳、象五州。睦州刺史陈晟卒，其弟询自称刺史。</p>
            <p>　　天复元年正月乙酉，左神策军将孙德昭、董彦弼、周承诲以兵讨乱，皇帝复于位。刘季述、薛齐伏诛，降封皇太子裕为德王。戊申，p全忠陷绛州。壬子，崔胤为司空。p全忠陷晋州。二月甲寅，以旱避正殿，减膳。戊辰，p全忠陷河中，执护国军节度使王珂。辛未，封全忠为梁王。是月，翰林学士、户部侍郎王溥为中书侍郎，吏部侍郎裴枢为户部侍郎：同中书门下平章事。三月辛亥，昭义军节度使孟迁叛附于p全忠。四月壬子，全忠陷沁、泽二州。丁巳，仪州刺史张鄂叛附于全忠。甲戌，享于太庙。丙子，大赦，改元。武德、贞观配飨功臣主祭子孙叙进之，介公、@公后予一子九品正员官。免光化以来畿内逋负。五月，李茂贞来朝。六月，李克用陷隰、慈二州。十月戊戌，p全忠犯京师。十一月己酉，陷同州。壬子，如凤翔。丁巳，p全忠陷华州，镇国军节度使韩建叛附于全忠。辛酉，兵部侍郎卢光启权句当中书事。癸亥，李茂贞及p全忠战于武功，败绩。丁卯，卢光启为右谏议大夫，参知机务。戊辰，p全忠犯凤翔。辛未，陷州，静难军节度使李继徽叛附于全忠。甲戌，崔胤、裴枢罢。十二月，钟传陷吉州。是岁，清海军节度使徐彦若卒，行军司马刘隐自称留后。武贞军节度使雷蒲卒，其子彦威自称留后。</p>
            <p>　　二年正月丁卯，给事中韦贻范为工部侍郎、同中书门下平章事。丙子，给事中严龟为汴、岐和协使。二月己亥，盗发简陵。王建陷利州，昭武军节度使李继忠奔于凤翔。三月庚戌，昼晦。癸丑，p全忠陷汾州。乙卯，浙西大雨雪。戊午，p全忠陷慈、隰二州。丁卯，李克用陷汾、慈、隰三州。四月，卢光启罢。丙申，温州刺史p褒卒，其兄敖自称刺史。杨行密陷升州。五月丙午，李茂贞及p全忠战于武功，败绩。庚午，韦贻范罢。六月丙子，中书舍人苏检为工部侍郎、同中书门下平章事。丙戌，p全忠陷凤州。七月甲辰，陷成州。乙巳，陷陇州。八月己亥，韦贻范起复。辛丑，王建陷兴元，山南西道节度使王万弘叛附于建。九月戊申，李茂贞及p全忠战于槐林，败绩。武定军节度使拓拔思恭叛附于王建。十月癸酉，杨行密为东面诸道行营都统，及湖南节度使马殷讨p全忠。王建陷兴州。十一月癸卯，保大军节度使李茂勋以兵援凤翔。丙辰，韦贻范薨。十二月癸巳，温州将丁章逐其刺史p敖。己亥，p全忠陷~州，保大军节度使李茂勋叛附于全忠。是岁，卢光稠陷韶州。岳州刺史邓进思卒，其弟进忠自称刺史。</p>
            <p>　　三年正月丙午，平卢军节度使王师范取贾荨Ｎ焐辏杀左右神策军护军中尉韩全诲张彦弘、内枢密使袁易简周敬容。辛亥，翰林学士姚洎为汴、岐和协使。壬子，工部尚书崔胤为司空，兼门下侍郎、同中书门下平章事。甲子，幸p全忠军。己巳，至自凤翔，哭于太庙，大赦。庚午，崔胤及p全忠杀中官七百余人。辛未，胤判六军十二卫事。丁章伏诛。二月，雨土。甲戌，贬陆为沂王傅，分司东都。丙子，王溥罢。p全忠杀苏检、吏部侍郎卢光启。戊寅，降京畿、河中凤翔兴德府、同~三州死罪以下。己卯，辉王祚为诸道兵马都元帅；庚辰，p全忠为太尉、中书令副之。崔胤为司徒。乙未，清海军节度使裴枢为门下侍郎、同中书门下平章事。三月，p全忠陷青州。杨行密陷密州，刺史刘康V死之。酉月己卯，p全忠判元帅府事。五月壬子，荆南节度使成I及杨行密战于君山，死之。武贞军节度使雷彦威之弟彦恭陷江陵。六月乙亥，p全忠陷登州。九月，杨行密杀奉国军节度使p延寿。辛亥，p全忠陷棣州，刺史邵播死之；陷密州。戊午，平卢军节度使王师范叛附于全忠。十月，忠义军将赵匡明陷江陵，自称留后。王建陷忠、万、施三州。甲戌，陷夔州。丁丑，平卢军将刘以贾菖迅接诔p全忠。十二月，裴贽罢。杨行密陷宣州，宁国军节度使田f死之。辛巳，礼部尚书独孤损为兵部侍郎、同中书门下平章事。丙申，p全忠杀尚书左仆射致仕张浚。</p>
            <p>　　天v元年正月乙巳，崔胤罢。裴枢判左三军事，独孤损判右三军事。兵部尚书崔远为中书侍郎，翰林学士、右拾遗柳璨为右谏议大夫：同中书门下平章事。己酉，p全忠杀太子少傅崔胤及京兆尹郑元规、威远军使陈班。戊午，全忠迁唐都于洛阳。二月丙寅，日中见北斗。戊寅，次陕州。p全忠来朝。甲申，封子祯为端王，祁丰王，福和王，禧登王，v嘉王。三月丁未，p全忠兼判左右神策及六军诸卫事。闰四月壬寅，次谷水。p全忠来朝。甲辰，至自西都。享于太庙。大风，雨土。乙巳，大赦，改元。六月，静难军节度使杨崇本会李克用、王建兵以讨p全忠。七月乙丑，全忠以兵屯于河中。八月壬寅，全忠以左右龙武统军p友恭、氏叔琮、枢密使蒋玄晖兵犯宫门；是夕，皇帝崩，年三十八。明年，起居郎苏楷请更谥&quot;恭灵庄闵&quot;，庙号襄宗。至后唐同光初，复故号谥云。</p>
            <p>　　昭宣光烈孝皇帝讳祝，昭宗第九子也。母曰皇太后何氏。始封辉王。p全忠已弑昭宗，矫诏立为皇太子，监军国事。</p>
            <p>　　天v元年八月丙午，即皇帝位于柩前。衢州刺史陈璋、睦州刺史陈询叛附于杨行密。九月庚午，尊皇后为皇太后。十月辛卯朔，日有食之。癸巳，p全忠来朝。甲午，全忠杀p友恭、氏叔琮。十一月，全忠陷光州。是岁，虔州刺史卢光稠卒，衙将李图自称知州事。</p>
            <p>　　二年正月，卢约陷温州。杨行密杀平卢军节试使安仁义。丁丑，盗焚乾陵下宫。二月，杨行密陷鄂州，武昌军节度使杜洪死之。戊戌，p全忠杀德王裕及棣王、虔王禊、遂王t、景王秘、祁王祺、琼王祥。己酉，葬圣穆景文孝皇帝于和陵。三月甲子，裴枢罢。戊寅，独孤损罢。礼部侍郎张文蔚同中书门下平章事。甲申，崔远罢。吏部侍郎杨涉同中书门下平章事。四月乙未，以旱避正殿，减膳。庚子，有彗星出于酉北；甲辰，出于北河。辛亥，降京畿死罪以下，给复山陵役者一年。五月，王建陷金州，戎昭军节度使冯行袭奔于均州。六月，行袭克金州。杨行密陷婺州，执刺史沈夏。戊子，p全忠杀裴枢及静海军节度使独孤损、左仆射崔远、吏部尚书陆、工部尚书王溥、司空致仕裴贽、检校司空兼太子太保致仕赵崇、兵部侍郎王赞。七月，卜郊。岳州刺史邓进忠叛附于马殷。九月甲子，p全忠陷襄州，忠义军节度使赵匡凝奔于淮南。丙寅，封弟裕为颍王，v蔡王。p全忠陷江陵，留后赵匡明奔于成都。乙酉，改卜郊。十月丙戌，p全忠为诸道兵马元帅。十一月庚午，三卜郊。庚辰，淮南节度使杨行密卒，以其子渥为淮南节度副大使、东面诸道行营都统。辛巳，p全忠为相国，总百揆，封魏王。十二月乙未，全忠为天下兵马元帅，杀蒋玄晖及丰德库使应顼、尚食使p建武。癸卯柳璨为司空。戊申，p全忠杀皇太后。辛亥，罢郊。癸丑，贬柳璨为登州刺史。甲寅，杀璨及太常卿张廷范。</p>
            <p>　　三年正月壬戌，淮南将王茂章以宣、歙二州叛附于钱升。二月，杨渥陷岳州。癸巳，王建陷归州。四月癸未朔，日有食之。镇南军节度使钟传卒，其子匡时自称留后。六月，钱升陷衢、睦二州，刺史陈璋、陈询奔于淮南。七月，杨渥陷饶州。八月癸未，p全忠陷相州。九月，杨渥陷洪州，执钟匡时。乙亥，匡国军节度使刘知俊陷坊州，执刺史刘彦晖。十月辛巳，杨崇本会凤翔、泾原、~延、秦陇兵以讨p全忠，战于美原、败绩。十一月，忠国军节度使高彦卒，其子澧自称留后。闰十二月戊辰，李克用陷潞州，昭义军节度使丁会叛附于克用。乙亥，震电，雨雪。</p>
            <p>　　四年三月，刘守光囚其父仁恭，自称幽州卢龙军节度使。四月戊午，钱升陷温州。甲子，皇帝逊于位，徙于曹州，号济阴王。梁开平二年二月遇杀，年十七，谥曰哀帝。后唐明宗追谥昭宣光烈孝皇帝，陵曰温陵。</p>
            <p>　　赞曰：自古亡国，未必皆愚庸暴虐之君也。其祸乱之来有渐积，及其大势巳去，适丁斯时，故虽有智勇，有不能为者矣，可谓真不幸也，昭宗是已。昭宗为人明隽，初亦有志于兴复，而外患已成，内无贤佐，颇亦慨然思得非常之材，而用匪其人，徒以益乱。自唐之亡也，其遗毒余酷，更五代五十余年，至于天下分裂，大坏极乱而后止。迹其祸乱，其渐积岂一朝一夕哉！</p>
          </td>
        </tr>
      </table>
      <p>&nbsp;</p>
      <table width="460" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='09.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='11.htm'>下一页 </a></div>
                </td>
              </tr>
            </table>
            <p align=center>作者：[宋]欧阳修、宋祁 
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
      <p align="center" class="h">&nbsp; </p>
      </td>
  </tr>
  <tr> </tr>
</table>
<table width="776" border="0" cellspacing="0" cellpadding="0">
  <tr>
    <td>&nbsp;</td>
    <td width="476" height="20"><img src="bottom.gif" width="476" height="20"></td>
  </tr>
</table>
</body>
</html>
