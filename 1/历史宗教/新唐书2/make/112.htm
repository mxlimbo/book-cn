<html>
<head>
<title>列传第二十四  二李戴刘崔</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0">
  <tr> 
    <td rowspan="2" height="234" valign="top" width="139"><img src="left.gif" height="234" width="139"></td>
    <td rowspan="2" width="87" valign="top" align="right"><img src="middle.gif" width="87" height="234" usemap="#Map" border="0"><map name="Map"><area shape="rect" coords="4,7,83,27" href="111.htm"><area shape="rect" coords="3,87,83,107" href="content.htm"><area shape="rect" coords="5,166,80,189" href="113.htm"></map></td>
    <td rowspan="2" width="74" valign="top"><img src="right.gif" width="74" height="234"></td>
    <td rowspan="2" valign="top" width="476"> 
      <p><img src="up.gif" width="476" height="20"></p>
      <table width="460" cellspacing="0" cellpadding="0">
        <tr> 
          <td> 
            <p>&nbsp;</p>
            <p align="center" class="h">列传第二十四 二李戴刘崔</p>
          </td>
        </tr>
      </table>
      <br>
      <table width="460" border="0" cellspacing="0" cellpadding="0">
        <tr>
          <td>　　李纲，字文纪，观州人。少慷慨，尚风节。始名瑗，慕张纲为人，改焉。仕周为齐王宪参军事。宣帝将杀宪，召僚属诬左其罪，纲矢死无桡辞。及宪诛，露车载尸，故吏奔匿，纲抚棺号恸，为瘗讫，乃去。
            <p>　　事隋为太子洗马。太子勇宴宫臣，左庶子唐令则奏琵琶，又歌《武媚娘曲》。纲曰：&quot;令则官调护，乃自比倡优，进淫声，惑视听，诚使上闻之，岂不为殿下累乎？臣请正其罪。&quot;勇曰：&quot;置之，我欲为乐耳！&quot;后勇废，文帝切让，官属无敢对，纲独曰：&quot;陛下不素教，故太子至此。太子资中人，得贤者辅而善，得不肖导而恶，奈何歌舞鹰犬纤儿使日侍侧？何特太子罪邪？&quot;帝曰：&quot;以汝为洗马，何不择人？&quot;纲曰：&quot;臣非东宫得言者。&quot;帝曰：&quot;朕过矣！&quot;擢尚书右丞。时杨素、苏威用事，纲据正不诡迎随，素等多憾。会大将军刘方讨林邑，素言林邑多珍赀，非纲不可任，遂署行军司马。方揣素指，数危辱之，几殆。军还，不得调。稍除齐王府司马。复诏出南海，应接林邑。久不召，乃身入奏。威劾纲擅去所部，以属吏。会赦免，屏居。大业末，贼帅何潘仁劫为长史。</p>
            <p>　　高祖平京师，纲上谒，授丞相府司录参军，封新昌县公，领选举。受禅，拜礼部尚书兼太子詹事。齐王元吉为并州总管，纵左右攘夺，民愁苦，宇文歆谏，不听，腾状显言，王坐免。俄而复留，下危惴。刘武周入太原，元吉惧，弃军奔京师，并州陷。帝怒，谓纲曰：&quot;王年少，不习事，故以歆及窦诞佐之。太原，兴王地，兵十万，粟支十年，奈何一旦弃去？歆建此计，我当斩于军。&quot;纲曰：&quot;王过恶，诞养成之。歆事王浅，有阙必诤。今赖歆计，使陛下不失爱子，且有功，又可加罪乎？&quot;翼日，帝悟，引纲升御榻，劳曰：&quot;卿不言，我几滥罚。&quot;于是释歆，然犹贷诞也。帝以舞工安叱奴为散骑常侍，纲谏曰：&quot;周家均工乐胥不得预士伍，虽复妙如师襄，才如子野，皆继世不易业。故魏武使祢衡击鼓，衡先解朝衣，曰：'不敢以先王法服为伶人衣。'齐高纬封曹妙达为王，以安马驹开府，有国家者，可为鉴戒。今新造天下，开太平之基，功臣赏未及遍，高才犹伏草茅，而先令舞胡鸣玉曳组，位五品，趋丹地，殆非创业垂统、贻子孙之道也。&quot;帝不纳。</p>
            <p>　　纲在东宫，太子建成尤加礼，尝游温汤，纲疾不从。有进鱼者，太子使脍之，唐俭、赵元楷自言其能。太子曰：&quot;操刀脍鲤和鼎味，公等善之。若弼谐审谕，固属纲矣。&quot;遣使赐绢二百匹。后太子浸狎亡赖，猜间朝廷，纲频谏不见听，遂乞骸骨。帝骂曰：&quot;卿为潘仁长史，而羞朕尚书邪？&quot;纲顿首曰：&quot;潘仁，贼也，志残杀，然每谏辄止，为其长史，故无愧。陛下功成，厚自伐，臣言如持水内石，敢久为尚书乎？且臣事东宫，东宫又与臣忤，是以上印绶。&quot;帝谢曰：&quot;知公直士，幸卒辅吾儿。&quot;乃拜太子少保，尚书、詹事如故。纲上书太子曰：&quot;纲老矣，幸未就木，备位保傅，冀得效愚鄙。日殿下饮酒过量，非养生之道。凡为人子，务孝谨，以慰上心，不宜听受邪说，与朝廷生槊间。&quot;太子览书不怿，所为益纵。纲悒悒不自赖，固请老，优诏解尚书。帝以纲隋名臣，手敕未尝名。</p>
            <p>　　贞观四年，复为少师。以足疾赐步舆，听乘至x，问以政事。诣东宫，太子承乾为拜，每听政，必诏纲与房玄龄、王侍坐。尝言曰：&quot;托六尺之孤，寄百里之命，古人为难，纲以为易！&quot;故发言陈事，毅然不可夺。及疾，帝遣玄龄至家存问。明年卒，年八十五，赠开府仪同三司，谥曰贞，太子为立碑。</p>
            <p>　　初，齐王宪女嫠居，纲厚恤之。及卒，女被发号哭，如丧其亲然。纲在隋，宦不进，筮之得《鼎》。筮人曰：&quot;君当为卿辅，然待易姓乃如志。仕不知退，折足为败。&quot;故纲虽显于唐，数称疾辞位云。孙安仁、安静。</p>
            <p>　　安仁，永徽中为太子左庶子，太子忠废还邸，寮属奔散，独安仁泣拜而去。终恒州刺史。安静，天授中为右卫将军。武氏革命，群臣皆劝进，安静独无所请。及收系狱，来俊臣问状，安静曰：&quot;正以我唐旧臣，杀之可也。若诘其状，吾谁欺？&quot;俊臣诬杀之。会昌中，录忠臣后，访子孙已绝，乃赠安静太子少师。自纲五世同居，安仁、安静复以义烈闻，世称李氏不衰。</p>
            <p>　　李大亮，京兆泾阳人。祖琰，为魏度支尚书。大亮有文武才略，隋末，署庞玉行军兵曹。李密寇东都，玉战败，大亮被禽。贼将张弼异之，就执百余人皆死，独释大亮，引与语，遂定交。</p>
            <p>　　高祖入关，大亮自归，授土门令。方岁饥，境多盗贼。大亮招亡散，抚贫瘠，卖所乘马，稍稍资业之，劝垦田，岁大熟。间出击盗，所至辄平。秦王行北境，下书奖劳，赐马五乘，帛五十段。顷之，胡贼大至，大亮度不能拒，乃单马诣营说豪帅，为分别祸福，贼众感服，遂相率降。大亮杀所乘马与之食，至步而返。帝闻之悦，擢金州总管府司马。王弘烈据襄阳，诏大亮安抚樊、邓，因图之，进击，下十余城。迁安州刺史。复使徇广州，至九江，会辅公u反，以计禽其将张善安。公u方围猷州，刺史左难当固守，大亮率兵击走之。迁越州都督。</p>
            <p>　　贞观初，徙交州，封武阳县男。召授太府卿，复出凉州都督。尝有台使见名鹰，讽大亮献之。大亮密表曰：&quot;陛下绝畋猎久矣，而使者求鹰。信陛下意邪，乃乖昔旨；如其擅求，是使非其才。&quot;太宗报书曰：&quot;有臣如此，朕何忧！古人以一言之重订千金，今赐胡瓶一，虽亡千镒，乃朕所自御。&quot;又赐荀悦《汉纪》，曰：&quot;悦论议深博，极为政之体，公宜绎味之。&quot;时突厥亡，帝遂欲怀四夷，诸部降者，人赐袍一领、帛五匹，首领拜将军、中郎将，列五品者赢百员。又置降胡河南。诏大亮为西北道安抚大使，使以绥大度设、拓设、泥熟特勒及七姓种落之未附者，峙粮碛口赈其饥。大亮上言：&quot;臣闻欲绥远者必自近。中国，天下本根，四夷犹枝叶也。残本根，厚枝叶，而曰求安，未之有也。属者突厥倾国入朝，陛下不即俘江淮变其俗，而加赐物帛，悉官之，引处内地，岂久安计哉？今伊吾虽臣，远在荒卤。臣以为诸称O请附者，宜羁縻受之，使居塞外，畏威怀德，永为O臣。谓之荒服者，故臣而不内，所谓行虚惠，收实福。河西积困夷狄，州县萧条，加因隋乱，残耗已甚。臣愚愿停招慰，省劳役，使边人得就农，此中国利也。&quot;帝纳其计。</p>
            <p>　　八年，为剑南道巡省大使。会讨吐谷浑，为河东道行军总管，与李靖俱出北道，涉青海，观河源，与虏遇蜀浑山，大战，破之，俘其名王，获杂畜数万，进爵为公。拜右卫大将军。晋王为皇太子，诏大亮兼右卫率，又兼工部尚书，身三职，宿卫两宫。每番直，常假寐。帝劳曰：&quot;公在，我得酣卧。&quot;</p>
            <p>　　十八年，幸洛阳，诏副房玄龄居守。玄龄称&quot;有王陵、周勃节，可倚大事&quot;。俄寝疾，帝亲和药，驿赐之。临终，表请罢辽东役；又言京师宗庙所在，愿以关中为意。就稿，叹曰：&quot;吾闻男子不死妇人手！&quot;命屏左右，言终卒，年五十九。将敛，家无珠玉为含，惟贮米五斛、布三十端。帝哭为恸。赠兵部尚书、秦州都督，谥曰懿，陪葬昭陵。</p>
            <p>　　大亮性忠谨，外若不能言，而内刚烈，不可干非其义。对天子争是非，无回挠。至妻子未始见惰容，事兄嫂以礼闻。位通显，居陋狭甚。在越州写书数百卷，及去，留都督署。初，破公u，以功赐奴婢百口，谓曰：&quot;而曹皆衣冠子女，不幸破亡，吾何忍录而为隶乎？&quot;纵遣之。高祖闻，咨美，更赐俚婢二十。后破吐谷浑，复赐奴婢百五十口，悉以遗亲戚。葬宗族无后者三十余柩，赀`加焉。尝以张弼脱其死，及贵，念有以报之。时弼为将作丞，匿不见，大亮求之不能得。一日，识诸涂，持弼泣，悉推家财与之，弼拒不受。乃言于帝曰：&quot;臣及事陛下，张弼力也，愿悉臣官爵授之。&quot;帝为迁弼中郎将、代州都督。世皆贤大亮能报，而多弼不自伐也。殁后，所育孤姓为大亮行服如所亲者十余人。</p>
            <p>　　兄子道裕，贞观末为将作匠。有告张亮反者，诏百官议。皆言亮当诛，独道裕谓反形未具。帝怒不暇省，斩之。岁余，刑部侍郎缺，宰相屡进名，不可。帝曰：&quot;朕得之矣。是尝议张亮者，朕时虽不从，今尚悔之。&quot;遂命道裕。终大理卿。</p>
            <p>　　大亮族孙迥秀。迥秀，字茂之。及进士第，又中英才杰出科。调相州参军事。累转考功员外郎。武后爱其材，迁凤阁舍人。大足初，检校夏官侍郎，仍领选，铨汰文武，号称职，进同凤阁鸾台平章事。张易之兄弟贵骄，因桡意谐媚，士论顿减。俄坐赃贬庐州刺史。易之诛，贬衡州长史。中宗即位，召授将作少监。累迁鸿胪卿、文馆学士。出朔方道行军大总管，还拜兵部尚书。卒，年五十，赠侍中。迥秀少聪悟，多通宾客。喜饮酒，虽多不乱，当时称其风流。母少贱，妻尝詈媵婢，母闻不乐，迥秀即出其妻。或问之，答曰：&quot;娶妇要欲事姑，苟违颜色，何可留？&quot;武后尝遣内人候其母，或迎置宫中。后所居堂产芝草，犬乳邻猫，中宗以为孝感，旌大门闾。子齐损，开元中以谋逆诛。</p>
            <p>　　戴胄，字玄胤，相州安阳人。性坚正，干局明强，善簿最。隋末，为门下录事，纳言苏威、黄门侍郎裴矩厚礼之。为越王侗给事郎。王世充谋篡，胄说曰：&quot;君臣大分均父子，休戚同之。公当社稷之任，与存与亡，正在今日。愿尊辅王室，拟伊、周以幸天下。&quot;世充诡曰：&quot;善。&quot;俄肋九锡，胄又切谏，不纳。出为郑州长史，使与王行本守武牢。秦王攻拔之，引为府士曹参军，封武昌县男。大理少卿缺，太宗曰：&quot;大理，人命所系，胄清直，其人哉。&quot;即日命胄。长孙无忌被召，不解佩刀入东上x。尚书右仆射封德彝论监门校尉不觉，罪当死，无忌赎。胄曰：&quot;校尉与无忌罪均，臣子于尊极不称误。法著：御汤剂、饮食、舟船，虽误皆死。陛下录无忌功，原之可也。若罚无忌，杀校尉，不可谓刑。&quot;帝曰：&quot;法为天下公，朕安得阿亲戚！&quot;诏复议，德彝固执，帝将可。胄曰：&quot;不然。校尉缘无忌以致罪，法当轻；若皆误，不得独死。&quot;繇是与校尉皆免。</p>
            <p>　　时选者盛集，有诡资J冒牒取调者，诏许自首；不首，罪当死。俄有诈得者，狱具，胄以法当流。帝曰：&quot;朕诏不首者死，而今当流，是示天下不以信，卿卖狱邪？&quot;胄曰：&quot;陛下登杀之，非臣所及。既属臣，敢亏法乎？&quot;帝曰：&quot;卿自守法，而使我失信，奈何？&quot;胄曰：&quot;法者，布大信于人；言乃一时喜怒所发。陛下以一朝忿，将杀之，既知不可而于法，此忍小忿、存大信也。若阿忿违信，臣为陛下惜之。&quot;帝大感寤，从其言。胄犯颜据正，数查，参处法意，至析秋毫，随类指`，言若泉涌，帝益重之。迁尚书左丞。矜其贫，特诏赐钱十万。会仆射萧r免，封德彝卒，帝谓胄曰：&quot;尚书总国纲维，失一事，天下有受其弊者。今以令、仆委卿，宜副朕举。&quot;胄明敏，长于操决，无宿疑。议者美其振职，谓武德以来殆无其辈。复拜谏议大夫，与魏征更日供奉。进民部尚书。杜如晦遗言，请以选举委胄，由是检校吏部尚书。然好抑文雅，奖法吏，时以寡学为訾。</p>
            <p>　　贞观四年，以本官参豫朝政，进爵郡公。帝将复洛阳宫，胄上疏谏曰：&quot;比关中、河外置军围，强夫富室悉为兵，九成之役又兴，司农、将作见丁无几。大乱之后，户口单破，一人就役，举室捐业。籍军者督戎仗，课役者责粮赍，竭赀经纪，犹不能济。七月以来，霖潦未止，滨河南北，田正聪拢年之有亡未可知。壮者尽行，赋调不给，则帑藏虚矣。今宫殿足庇风雨、容羽卫，数年后成，犹不谓晚，何惮而遽自生劳扰邪？&quot;帝览奏，罢役。胄所敷内，缘政得失，咸有可观。奏已，即削稿，秘外莫知。帝尝谓左右曰：&quot;胄于我非肺腑亲，然事之机切无不闻，惟其忠概所激耳。&quot;</p>
            <p>　　七年，卒，帝为举哀，赠尚书右仆射，追封道国公，谥曰忠；以第舍陋不容祭，诏有司为立庙。聘其女为道王妃。房玄龄、魏征与胄善，每至生平故处，辄流涕。</p>
            <p>　　胄无子，以兄子至德为后。</p>
            <p>　　至德，乾封中累迁西台侍郎、同东西台三品。阅十数年，父子继为宰相，世诧其荣。高宗尝为飞白书赐侍臣，赐至德曰：&quot;泛洪源，俟舟楫&quot;，郝处俊曰：&quot;飞九霄，假六翮&quot;，李敬玄曰&quot;资启沃，罄丹诚&quot;，崔知悌曰&quot;竭忠节，赞皇猷&quot;，皆见意于辞云。迁尚书右仆射。时刘仁轨为左，人有所诉，率优容之；至德乃诘究本末，理直者密为奏，终不显私恩。由是，当时多称仁轨者，号仁轨为&quot;解事仆射&quot;。尝更日听讼，有妪诣省，至德已收牒，妪乃复取，曰：&quot;初以为解事仆射，今乃非是。&quot;至德笑还之。人伏其长者。或以问，至德答曰：&quot;庆赏刑罚，人主之柄，为臣岂得与人主争也！&quot;帝知，叹美之。仪凤四年卒，诏百官哭其第。赠开府仪同三司、并州大都督，谥曰恭。</p>
            <p>　　刘洎，字思道，荆州江陵人。初为萧铣黄门侍郎，南略地岭表，下五十城，未还而铣败，遂以城自归，授南康州都督府长史。</p>
            <p>　　贞观七年，擢给事中，封清苑县男，转治书侍御史。于时，尚书省诏敕稽壅，按成复下，弥年不能决。洎言：&quot;尚书，万机本，贞观初未有令、仆，职并务繁，左丞戴胄、右丞魏征，应事弹举，无所回桡，百司震肃不敢懈。比者勋亲在位，品非其任，功势相倾，虽欲自强，先惧嚣谤。故郎中嘿夺，惟事咨禀；尚书依违，不得专裁。管辖玩弛，纲纪不振。今宜精选左右丞、两司郎中，使皆得人，非惟救旷滞之弊，固当矫拂趋竞也。&quot;未几，拜尚书右丞。洎健于职，于是尚书复治如征时。累加银青光禄大夫、散骑常侍，摄黄门侍郎。</p>
            <p>　　太宗好持论，与公卿言古今事，必往复难诘、究臧否。洎谏曰：&quot;帝王之与臣庶，圣哲之与庸愚，等级辽绝，势不伦拟。故课愚对圣，持卑抗尊，虽思自强，不可得已。陛下降慈旨，假柔颜，虚心听纳，犹恐群臣惴缩不敢进。况以神机天辩，饰辞援古而迮其议哉！夫天以无言为尊，圣以不言为德，皆弗欲烦也。且多记损心，多语耗气，心气内损，形神外劳，初虽无觉，久且为弊。且今之雍平，陛下力行所至耳。欲其长久，匪由辩博，但当忘爱憎，慎取舍，若贞观初可矣！&quot;手诏答曰：&quot;非虑无以临下，非言无以述虑。虽然，骄人轻物，恐由榷论致之。若形神心气，不为劳也。&quot;</p>
            <p>　　皇太子初立，洎谓宜尊贤重道，上书曰：&quot;太子宗祧是系，善恶之习，兴亡在焉。弗勤于始，将悔于末。故晁错上书，令通政术；贾谊奏计，务知礼教。今太子孝友仁爱，挺自天姿，然春秋鼎盛，学当有渐。以陛下多才多艺，尚垂精厉志，以博异闻，而太子优游，坐弃白日。陛下每退朝，引见群臣，访以今古，咨以得失；而太子处内，不接正人，不闻正论，臣所未谕。古者，问安而退，以广敬也；异宫而处，以远嫌也。间者，太子一入侍，逾句不出，师傅寮采，具员而已，非所谓爱之也。臣愚以为授以良书，娱以佳宾，使耳所未闻，睹所未见，储德愈光，群生之福也。&quot;帝于是敕洎与岑文本、马周递日直东宫。帝尝怒苑西监穆裕，有诏斩朝堂，皇太子骤谏。帝喜曰：&quot;朕始得魏征，朝夕进谏。征亡，刘洎、岑文本、马周、褚遂良继之。儿在吾膝前，见朕悦谏熟矣，故有今日言也。诚习以性成哉！&quot;稍迁侍中。帝忽谓群臣曰：&quot;朕今欲闻己过，卿等为朕言之。&quot;长孙无忌、李蕖⒀钍Φ劳辞对曰：&quot;陛下以盛德致太平，臣等愚不见其过。&quot;洎曰：&quot;然顷上书有不称旨，或面穷诘，无不羞汗，恐非所以进言者路。&quot;帝曰：&quot;卿言善，朕能改之。&quot;</p>
            <p>　　及征辽东，诏兼太子左庶子、检校民部尚书，辅皇太子监国。帝曰：&quot;以卿辅太子，社稷安危在焉，宜识朕意。&quot;洎曰：&quot;愿无忧！即大臣有罪，臣谨按法诛之。&quot;帝怪其语谬，戒曰：&quot;君不密则失臣，臣不密则失身。卿性疏而果，恐以此败。&quot;洎与褚遂良不相中。帝还，不豫，洎与马周入候，出见遂良，泣曰：&quot;上体患痈，殊可惧！&quot;遂良即诬奏&quot;洎曰：国家不足虑，正当辅少主行伊、霍事，大臣有异者，诛之。&quot;帝愈，召洎问状，洎引马周为左。遂良执不已，帝惑之，乃赐死。方死时，索笔牍，欲自言，有司不敢与。帝后知之，有司皆得罪。显庆中，其子弘业诣阙诉遂良谮死状，李义府右之。高宗问近臣，给事中乐彦玮曰：&quot;辨之，是暴先帝过刑。&quot;事寝。文明初，诏复官爵。</p>
            <p>　　彦玮，字德，长安人。麟德元年，以西台侍郎同东西台三品。数月，罢为大司宪。卒，赠齐州都督。</p>
            <p>　　赞曰：&quot;刘洎之才之烈，《易》所谓&quot;王臣蹇蹇&quot;者。然性刚疏，辅太子，欲身任安危，以言掩其众，为u忌所乘，卒陷罪诛。呜呼！以太宗之明，蔽于所忿，洎之忠不能自申于上，况其下哉？古人以言为戒，可不慎欤！</p>
            <p>　　崔仁师，定州安喜人。武德初擢制举，调管州录事参军。陈叔达荐仁师才任史官，迁右武卫录事参军，与梁、魏史。贞观初，改殿中侍御史。时青州有男子谋逆，有司捕支党，累系填狱，诏仁师按覆。始至，悉去囚械，为具食，饮汤渖，以情讯之，坐止魁恶十余人，它悉原纵。大理少卿孙伏伽谓曰：&quot;原雪者众，谁肯让死？就决而事变，奈何？&quot;仁师曰：&quot;治狱主仁恕，故谚称'杀人刖足，亦皆有礼'。岂有知枉不申，为身谋哉？使吾以一介易十囚命，固吾愿也！&quot;及敕使覆讯，诸囚咸叩头曰：&quot;崔公仁恕，必无枉者。&quot;举无异辞。由是知名。迁度支郎中。尝口陈移用费数千名，太宗怪之，诏黄门侍郎杜正伦持簿，使仁师对唱，无一谬。帝奇之。时校书郎王玄度注《尚书》、《毛诗》，抵孔、郑旧学，请遂废。诏诸儒大议，博士以下不能诘。河间王孝恭请与孔、郑并行，仁师以玄度不经，条不合大义者奏之。玄度报罢。</p>
            <p>　　迁给事中。时有司以律&quot;反逆者缘坐兄弟没官&quot;为轻，诏八坐议。咸言汉、魏、晋谋反夷三族，请改从死。仁师曰：&quot;父子天属，足累其心，此而不恤，何爱兄弟？&quot;房玄龄曰：&quot;祖有J孙义，则孙祖亲重，而兄弟属轻。今应重者流而轻者死，非用刑意。&quot;遂不改。</p>
            <p>　　后密请魏王为太子，失帝旨，左迁鸿胪少卿。稍进民部侍郎。及征辽东，副韦挺知海运，又别知河南漕事。仁师以漕路回远，恐所输不时至，以便宜发近海租赋饷军。坐运卒亡命不以闻，除名。帝还至中山，起为中书舍人、检校刑部侍郎。幸翠微宫，上《清暑赋》以讽。帝称善，赐帛五十段。二十二年，迁中书侍郎，参知机务，被遇尤渥。中书令褚遂良忌之，会有伏x诉者，仁师不时上，帝大怒，流连州。永徽初，授简州刺史，卒。</p>
            <p>　　子挹，挹子。字澄澜。少以文词称。第进士，擢累左补阙，稍迁考功员外郎。时桓彦范等当国，畏武三思槊构，引使阴跗浼椤Ｖ凶谏允韫Τ迹三思日益宠，反以彦范等计告三思，骤迁中书舍人。彦范等被徙，又说三思速杀之以绝人望。三思问谁可使者，乃进其外兄周利贞。利贞往，彦范等皆死。擢利贞御史中丞。附托昭容上官氏，数与宣淫于外。景龙二年，迁兵部侍郎，而挹为礼部侍郎。武德以来，父子同为侍郎，惟挹、云。俄拜中书侍郎、检校吏部侍郎、同中书门下平章事，与郑滞典选。纳赂遗，铨品无序，为御史李尚隐劾奏，贬江州司马。上官与安乐公主从中申护之，改襄州刺史。未几，入为尚书左丞。韦氏称制，复以吏部侍郎同中书门下三品。睿宗立，出为华州刺史。俄除太子詹事。</p>
            <p>　　初，建言山南可引丹水通漕至商州，自商K山出石门，抵北蓝田，可通挽道。中宗以充使，开大昌关，役徒数万，死者十五。禁旧道不得行，而新道为夏潦奔Y，数摧压不通。至是论功，加银青光禄大夫。景云中，太平公主引为同中书门下三品。进拜中书公。时挹以户部尚书得谢，而性贪，数为人请托以干。多不从，由是父子相失。</p>
            <p>　　玄宗在东宫，数至其第申款密。阴附主，时人危之，为寒毛。门下客献《海鸥赋》以讽，称善而不自悛。帝将诛萧至忠等，召示腹心。弟澄谏曰：&quot;上有所问，慎无隐。&quot;不从。及见，对问失旨。至忠等诛，徙岭外。时雍州长史李晋亦坐诛，叹曰：&quot;此本谋，今我死而生，何也？&quot;又宫人元称尝与谋进于帝。追及荆州赐死，年四十三。</p>
            <p>　　初，在襄州，与谯王数相问遗。王败，当死，赖刘幽求、张说护免。及为宰相，陷幽求岭表，密讽广州都督周利贞杀之，不克。又与太平公主逐张说。其猜毒诡险殆天性，虽虿虺不若也。</p>
            <p>　　与弟液、澄、从兄悴⒁晕暮簿右官。每宴私，自比东晋王、谢。尝曰：&quot;吾一门入仕，历官未尝不为第一。丈夫当先据要路以制人，岂能默默受制于人哉！&quot;故进趣不已，至于败。执政时，年三十八，尝暮出端门，缓辔讽诗。张说见之，叹曰：&quot;文与位固可致，其年不可及也。&quot;</p>
            <p>　　液字润甫，尤工五言诗，叹，因字呼曰：&quot;海子，我家龟龙也！&quot;官至殿中侍御史。坐当流，亡命郢州，作《幽征赋》以见意，词甚典丽。遇赦还，卒。子论，有吏干，乾元中为州刺史，以治行称。大历末，迁同州刺史，为黜陟使庾何所按，议者不直何，故复用为衢州刺史。德宗以旧族耆年，擢大理卿，卒。</p>
            <p>　　澄本名涤，玄宗改焉。帝在O，与同里居。出潞州，宾友饯者止国门，而澄独从至华。及即位，宠昵甚。既诛，帝仍念之，用为秘书监。开元二年，欲赠其父挹吏部尚书，宰相持不可，遂用四品礼葬，赠和州刺史。澄侍左右，与诸王不让席坐，性滑稽善辩，帝恐漏禁中语，以&quot;慎密&quot;字亲署笏端。累迁金紫光禄大夫，封安喜县子。卒，赠贾荽淌贰</p>
          </td>
        </tr>
      </table>
      <p>&nbsp;</p>
      <table width="460" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='111.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='113.htm'>下一页 </a></div>
                </td>
              </tr>
            </table>
            <p align=center>作者：[宋]欧阳修、宋祁 
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
      <p align="center" class="h">&nbsp; </p>
      </td>
  </tr>
  <tr> </tr>
</table>
<table width="776" border="0" cellspacing="0" cellpadding="0">
  <tr>
    <td>&nbsp;</td>
    <td width="476" height="20"><img src="bottom.gif" width="476" height="20"></td>
  </tr>
</table>
</body>
</html>
