<html>
<head>
<title>列传第四  高祖诸子</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0">
  <tr> 
    <td rowspan="2" height="234" valign="top" width="139"><img src="left.gif" height="234" width="139"></td>
    <td rowspan="2" width="87" valign="top" align="right"><img src="middle.gif" width="87" height="234" usemap="#Map" border="0"><map name="Map"><area shape="rect" coords="4,7,83,27" href="91.htm"><area shape="rect" coords="3,87,83,107" href="content.htm"><area shape="rect" coords="5,166,80,189" href="93.htm"></map></td>
    <td rowspan="2" width="74" valign="top"><img src="right.gif" width="74" height="234"></td>
    <td rowspan="2" valign="top" width="476"> 
      <p><img src="up.gif" width="476" height="20"></p>
      <table width="460" cellspacing="0" cellpadding="0">
        <tr> 
          <td> 
            <p>&nbsp;</p>
            <p align="center" class="h">列传第四 高祖诸子</p>
          </td>
        </tr>
      </table>
      <br>
      <table width="460" border="0" cellspacing="0" cellpadding="0">
        <tr>
          <td>　　隐太子建成 卫王玄霸 巢王元吉 楚王智云 荆王元景 汉王元昌 酆王元亨 周王元方 徐王元礼 韩王元嘉 黄公讠 彭王元则 郑王元懿 
            霍王元轨 虢王凤 道王元庆 邓王元裕 舒王元名 鲁王灵夔 江王元祥 密王元晓 滕王元婴
            <p>　　高祖二十二子：窦皇后生建成、太宗皇帝、玄霸、元吉，万贵妃生智云，莫嫔生元景，孙嫔生元昌，尹德妃生元亨，张氏生元方，郭婕妤生元礼，宇文昭仪生元嘉及第十九子灵夔，王才人生元则，张宝林生元懿，张美人生元轨，杨美人生凤，刘婕妤生元庆，崔嫔生元裕，小杨嫔生元名，杨嫔生元祥，鲁才人生元晓，柳宝林生元婴。</p>
            <p>　　隐太子建成小字成趁拧Ｗ始虺冢不治常检，荒色嗜酒，畋猎无度，所从皆博徒大侠。</p>
            <p>　　隋末，高祖被诏捕贼汾、晋间，留建成护家，居河东。高祖已起兵，密召与元吉赴太原，隋人购之急，从间道至，授左领军大都督，封陇西郡公。引兵略定西河，从平京师。唐国建，为世子，开府置官属。又迁抚军大将军，为东讨元帅，将万人徇洛阳，授尚书令。</p>
            <p>　　高祖受禅，立为皇太子。诏率将军桑显和击司竹群盗，平之。凉州人安兴贵杀李轨，以众降，诏趣原州应接。建成素骄，不恤士，虽甚署，昼夜驰猎，众不堪其劳，亡者过半。帝欲其习事，乃敕非军国大务听裁决之。又以李纲、郑善果为宫官，参谋议。稽胡刘莩煽鼙撸诏建成进讨，破之州，斩虏千计，引渠长悉官之，使还招群胡。莩捎胨大帅降，建成畏其众，绐欲城州县者，使降胡操筑，阴勒兵杀六千人，莩杀剂菏Χ肌３⒀行北边，遇贼四百出降，悉馘其耳纵之。</p>
            <p>　　中允王、洗马魏征以帝初兴，建成不知谋，而秦王数平剧寇，功冠天下，英豪归之，阴许立为皇太子，势危甚。会刘黑闼乱河北，等进说曰：&quot;殿下特以嫡长居东宫，非有功德为人所称道。今黑闼痍叛残孽，众不盈万，利兵鏖之，唾手可决，请往讨，因结山东英俊心，自封殖。&quot;建成遂请行。黑闼败乘，建成问征曰：&quot;山东其定乎？&quot;对曰：&quot;黑闼虽败，杀伤太甚，其魁党皆县名处死，妻子系虏，欲降无繇，虽有赦令，获者必戮，不大荡宥，恐残贼啸结，民未可安。&quot;既而黑闼复振，庐江王瑗弃持荩山东乱。命齐王元吉讨之，有诏降者赦罪，众不信。建成至，获俘皆抚遣之，百姓欣悦。贼惧，夜奔，兵追战。黑闼众犹盛，乃纵囚使相告曰：&quot;褫而甲还乡里，若妻子获者，既已释矣。&quot;众乃散，或缚其渠长降，遂禽黑闼。</p>
            <p>　　帝晚多内宠，张婕妤、尹德妃最幸，亲戚分事宫府。建成与元吉通谋，内结妃御以自固。当是时，海内未定，秦王数将兵在外，诸妃希所见。及洛阳平，帝遣诸妃驰阅后宫，见府库服玩，皆私有求索，为兄弟请官。秦王已封帑簿，及官爵非有功不得，妃媛曹怨之。会为陕东道行台，有诏属内得专处决。王以美田给淮安王神通，而张婕妤为父丐之，帝手诏赐田，诏至，神通已得前，不肯与。婕妤妄曰：&quot;诏赐妾父田，而王夺与人。&quot;帝怒，召秦王让曰：&quot;我诏令不如尔教邪？&quot;他日，谓裴寂曰：&quot;儿久典兵，为儒生所误，非复我昔日子。&quot;秦府属杜如晦骑过尹妃父门，恚其傲，率家童叟梗折一指。父惧，即使妃前诉秦王左右暴其父，帝不察，大怒，诘王曰：&quot;儿左右乃凌我妃家，况百姓乎？&quot;王自辨晓，讫不置，繇是见疏。帝召诸王燕，秦王感母之不及有天下也，偶独泣，帝顾不乐，妃媛因得中伤之，为建成游说曰：&quot;海内无事，陛下春秋高，当自娱，秦王辄悲泣，正为嗔忌妾属耳。使陛下万岁后，王得志，妾属无遗类。东宫慈爱，必能全养。&quot;乃皆悲不自胜。帝恻然，遂无易太子意。</p>
            <p>　　突厥入寇，帝议迁都，秦王苦谏止。建成见帝曰：&quot;秦王欲外御寇，沮迁都议，以久其兵，而谋篡夺。&quot;帝浸不悦。</p>
            <p>　　初，帝令秦王居西宫承乾殿，元吉居武德殿，与上台、东宫昼夜往来，皆携弓刀，相遇如家人礼。由是皇太子令、秦齐二王教与诏敕杂行，内外惧，莫知所从。建成等私募四方骁勇及长安恶少年二千人为宫甲，屯左右长林门，号&quot;长林兵&quot;。又令左虞候率可达志募幽州突厥兵三百内宫中，将攻西宫。或告於帝，帝召建成责谓，乃流志`州。</p>
            <p>　　华阴杨文干素凶，建成昵之，使为庆州总管，遣募兵送京师，欲为变。时帝幸仁智宫，秦王、元吉从，建成谓元吉曰：&quot;秦王且遍见诸妃，彼金宝多，有以赂遗之也。吾安得箕踞受祸？安危之计决今日。&quot;元吉曰：&quot;善。&quot;乃命郎将┏p焕、校尉桥公山赍甲遗文干，趣兴兵。焕等惧，至豳乡白反状，宁州人杜凤亦上变。帝遣司农卿宇文颖驿召文干，元吉阴结颖，使告文干，文干遽率兵反。帝以建成首谋，未忍治，即诏捕王、魏征及左卫率韦挺、舍人徐师、左卫车骑冯世立，欲杀之以薄太子罪。乃手诏召建成，建成惧，不敢往。师劝遂举兵，詹事主簿赵弘智谏建成捐车服，轻往谢罪。乃诣行在所，未至，屏官属，径入谒，叩头请死，投身於地，不能起。帝怒，夜囚幕中，使兵卫守。会文干陷宁州，帝惊，以宫近贼，夜率卫士南趣，山行十馀里，明乃还宫。召秦王问计，对曰：&quot;文干竖子耳，官司当即禽之，就使假刻漏之久，正须遣一将可办。&quot;帝曰：&quot;事连建成，恐应者众。尔自行，还，吾以尔为太子，使建成王蜀，蜀地狭，不足为变，若不能事汝，取之易也。&quot;秦王率众趣宁州，文干为其下所杀，以其首降，执宇文颖送京师。秦王之行，元吉及内嬖更为建成请，封德彝亦阴说帝，由是意解，复诏建成居守，但责兄弟不相容，而谪王、韦挺、天策兵曹参军杜淹於远方。然怨猜日结。</p>
            <p>　　建成等召秦王夜宴，毒酒而进之，王暴疾，血数升，淮安王扶掖还宫。帝问疾，因敕建成：&quot;秦王不能酒，毋夜聚。&quot;又谓秦王曰：&quot;吾起晋阳，平天下，皆尔力，将定东宫，尔亟让，故成而美志。又太子立多历年，吾重夺之。观而兄弟终不相下，同在京师，忿阋且深。尔还洛阳行台，自陕以东悉主之，建天子旌旗，如梁孝王故事。&quot;王泣曰：&quot;非所愿也，不可远膝下。&quot;帝曰：&quot;陆贾，汉臣也，犹递过诸子，况我天下主，东西两宫，思汝即往，何所悲邪？&quot;王将行，建成等谋曰：&quot;秦王得土地甲兵，必为患；留之京师，一匹夫耳。&quot;因密使人说帝，言&quot;秦王左右皆山东人，闻还洛，皆洒然喜，观其意，不复来矣&quot;。事果寝。</p>
            <p>　　俄而突厥寇边，太子荐元吉北讨，欲因其兵作乱。长孙无忌、房玄龄、杜如晦、尉迟敬德、侯君集等劝秦王先图之。王乃密奏建成等与后宫乱，因曰：&quot;臣无负兄弟，今乃欲杀臣，是为世充、建德复仇。使臣死，虽地下，愧见诸贼。&quot;帝大惊，报曰：&quot;旦日当穷治，而必早参。&quot;张婕妤驰语建成，乃召元吉谋，曰：&quot;请勒宫甲，托疾不朝。&quot;建成曰：&quot;善，然不共入朝，事何繇知？&quot;迟明，乘马至玄武门，秦王先至，以勇士九人自卫。时帝已召裴寂、萧r、陈叔达、封德彝、宇文士及、窦诞、颜师古等入。建成、元吉至临湖殿，觉变，遽反走，秦王随呼之，元吉引弓欲射，不能彀者三。秦王射建成即死，元吉中矢走，敬德追杀之。俄而东宫、齐府兵三千攻玄武门，闭不得入。接战久之，矢及殿屋。王左右数百骑至，合击之，众遂溃。帝谓裴寂等曰：&quot;事今奈何？&quot;萧r、陈叔达曰：&quot;臣闻内外无限，父子不亲，失而弗断，反蒙其乱。建成、元吉自草昧以来，未始与谋，既立，又无功德，疑贰相济，为萧墙忧。秦王功盖天下，内外归心，立为太子，付军国大务，陛下释重负矣。&quot;帝曰：&quot;此吾志也！&quot;乃召秦王至，尉抚之曰：&quot;朕几有投杼之惑。&quot;秦王号泣不能止。</p>
            <p>　　建成死年三十八。长子承宗为太原王，早卒；承道安陆王，承德河东王，承训武安王，承明汝南王，承义巨鹿王，皆坐诛。诏除建成、元吉属籍。其党疑惧，更相告，庐江王瑗遂反。乃下诏建成、元吉、瑗支党不得相告讦，由是遂安。太宗立，追封建成为息王，谥曰隐，以礼改葬，诏东宫旧臣皆会，帝於宜秋门哭之，以子福为后。十六年，追今赠。</p>
            <p>　　宇文颖者，代人。自李密所来降，为农圃监，封化政郡公。性贪昏，与元吉厚善，故豫文干谋。事败，帝责曰：&quot;朕以文干叛，故遣卿，乃同逆邪？&quot;颖无以对，斩之。</p>
            <p>　　卫怀王玄霸字大德。幼辩惠。隋大业十年薨，年十六，无子。武德元年，追王及谥，又赠秦州总管、司空。以太宗子泰为宜都王，奉其祀，葬芷阳。泰徙封越，更以宗室西平王琼子保定嗣。薨，无子，国除。</p>
            <p>　　巢刺王元吉小字三胡。高祖兵已西，留守太原，封姑臧郡公，进齐国，总十五郡诸军事，加镇北将军、太原道行军元帅。帝受禅，进王齐，为并州总管。</p>
            <p>　　初，元吉生，太穆皇后恶其貌，不举，侍媪陈善意私乳之。及长，猜鸷好兵，居边久，益骄侈。常令奴客、诸妾数百人被甲习战，相击刺，死伤甚众。后元吉中创，善意止之，元吉恚，命壮士拉死，私谥慈训夫人。</p>
            <p>　　刘武周略汾、晋，诏遣右卫将军宇文歆助守。元吉喜鹰狗，出常载D罔三十车，曰：&quot;我宁三日不食，不可一日不猎。&quot;夜潜出淫民家，府门不闭。歆骤谏，不纳，乃显表於帝曰：&quot;王数出与窦诞纵猎，蹂民田，纵左右攘夺，畜产为尽。每射於道，观人避矢以为乐。百姓怨毒。不可与共守。&quot;有诏召还。元吉密讽民诣阙请，乃得归。武周以五千骑屯黄蛇岭，元吉使将军张达以步卒百人尝寇，达辞兵少，强之，至则尽没。达怒，导武周陷榆次。元吉保祁，贼急攻之，遁还并州，贼张甚。元吉绐司马刘德威曰：&quot;公以老弱守，吾率锐士拒贼。&quot;因赍宝物、携妻妾夜出，委军奔京师，并州陷。帝怒，自是尝令从秦王征讨，不复颛军矣。</p>
            <p>　　寻授侍中、襄州道行台尚书令、稷州刺史。秦王围东都，窦建德来援，王以精骑逆战，留元吉、屈突通守，而世充易之，辄出兵，元吉设伏劫之，斩首八百级，禽其将。东都平，拜司空，赐衮冕服、鼓吹二部、班剑二十人、黄金二千斤，与太子、秦王得三炉铸钱。累进司徒，兼侍中、并州大都督。</p>
            <p>　　时秦王有功，而太子不为中外所属，元吉喜乱，欲并图之。乃构於太子曰：&quot;秦王功业日隆，为上所爱，殿下虽为太子，位不安，不早计，还踵受祸矣，请为殿下杀之。&quot;太子不忍，元吉数讽不已，许之。於是邀结宫掖，厚赂中书令封德彝，使为游说，帝遂疏秦王，爱太子。元吉乃多匿亡命壮士，厚赐之，使为用。元吉记室参军荣九思为诗刺之曰：&quot;丹青饰成庆，玉帛礼专诸。&quot;元吉见之，弗悟也。其典签裴宣俨免官，往事秦府，元吉疑事泄，鸩杀之。自是人莫敢言。秦王尝从帝幸元吉第，伏护军宇文宝寝内，将以刺王，太子固止之，元吉愠曰：&quot;为兄计，於我何害？&quot;</p>
            <p>　　突厥郁射设入围乌城，建成荐元吉北讨，乃多引秦王府骁将秦叔宝、尉迟敬德、程知节、段志玄与行，又籍秦府精兵益麾下。帝知之，不能禁。元吉承间密请害秦王，帝曰：&quot;是有定四海功，杀之无名。&quot;元吉曰：&quot;王昔平东都，顾望不即西，散金帛树私惠，岂非反邪？&quot;帝不应。太子与元吉谋：&quot;兵行，吾与秦王至昆明池，伏壮士拉之，以暴卒闻，上无不信。然后说帝付吾国，吾以尔为皇太弟，而尽击杀叔宝等。&quot;率更令王y密以谋告秦王，王召僚属谋，皆曰：&quot;元吉戾很，使得志，且不能事其兄。往者护军薛宝以元吉字合之，其文成'唐'，元吉喜曰：'但除秦王，取东宫如反掌耳！'为乱未克，已复倾夺，大王不蚤正之，社稷非复唐有。&quot;秦王由是定计。</p>
            <p>　　死年二十四。子承业为梁郡王，承鸾渔阳王，承奖普安王，承裕江夏王，承度义阳王，并伏诛。贞观初，改葬，追爵海陵郡王及谥。后改封巢，以曹王明嗣。</p>
            <p>　　楚哀王智云初名稚诠。善射，工书、弈。隋大业末，从建成寓河东。高祖初，建成走太原，吏捕智云送长安，为阴世师所害，年十四。武德元年，追王及谥。</p>
            <p>　　母万贵妃，性恭顺，为帝所礼，宫中事一一咨决。</p>
            <p>　　三年，以太宗子宽为嗣，又赠凉州总管、司徒。宽早薨，国除。贞观二年，复以济南公世都子灵龟嗣，历魏州刺史，为政威严，盗贼不发；凿永济渠，通新市，百姓利之。薨，子福嗣，降为公。卒，子承况嗣，神龙中为右羽林将军，同节愍太子死於难。</p>
            <p>　　荆王元景，武德三年始王赵，与鲁、酆二王同封。贞观初，累迁雍州牧。十年，徙封荆。</p>
            <p>　　明年，诏荆州都督荆王元景、梁州都督汉王元昌、徐州都督徐王元礼、潞州都督韩王元嘉、遂州都督彭王元则、郑州刺史郑王元懿、绛州刺史霍王元轨、虢州刺史虢王凤、豫州刺史道王元庆、邓州刺史邓王元裕、寿州刺史舒王元名、幽州都督燕王灵夔、苏州刺史许王元祥、安州都督吴王恪、相州都督魏王泰、齐州都督齐王v、益州都督蜀王帧⑾逯荽淌方王恽、扬州都督越王贞、并州都督晋王治、秦州都督纪王慎所任刺史并功臣令世世袭。会长孙无忌等固让，遂废不行。徙州。永徽初，进位司徒，赐实封至千五百户。</p>
            <p>　　房遗爱谋反，坐子则与往还系狱。时吴王亦抵罪，高宗谓大臣曰：&quot;朕欲从公丐叔及兄死。&quot;兵部侍郎崔敦礼曰：&quot;陛下虽申恩，不可诎天下法。&quot;遂赐死。久之，追封沈黎王，以渤海王奉慈子长沙嗣，降为侯。神龙初，复王爵，以孙逖嗣。薨，无子，国除。</p>
            <p>　　汉王元昌，初王鲁，累迁梁州都督，后徙封汉。有勇力，善骑射。数触轨宪，太宗手诏诲督，乃怨望，附太子承乾，通馈谢。来朝京师，宿东宫，尝有丑语；又见帝侧有宫人善琵琶，乃曰：&quot;事成幸赐我。&quot;承乾许之，割臂血盟。事败，帝弗忍诛，欲免死，高士廉、李薜裙陶不奉诏，乃赐死，国除。</p>
            <p>　　酆悼王元亨，贞观二年，授金州刺史，之O，太宗怜其幼，思之，数遣使为劳问，赐金盏以娱乐之。六年薨，无子，国除。</p>
            <p>　　周王元方，武德四年始王，与郑、宋、荆、滕四王同封。贞观三年薨，无子，国除。</p>
            <p>　　徐康王元礼性恭畏，善骑射。始王郑，即授郑州刺史。后徙王徐，迁徐州都督。为绛州刺史，有治名，玺书劳勉，实封至千户。永徽中，加司徒，兼潞州刺史。薨，赠太尉、冀州大都督，陪葬献陵。</p>
            <p>　　三子，茂为淮南王，馀爵公。</p>
            <p>　　茂险薄无行。初，元礼疾，姬赵有美色，茂逼蒸之，元礼切责，茂恚，屏侍卫药膳，曰：&quot;为王五十年足矣，何服药为？&quot;以不食薨。茂嗣。上元中，事泄，流死振州。</p>
            <p>　　神龙初，以茂子璀嗣，开元中，为宗正员外卿。薨，子延年嗣。拔汗那王入朝，延年将以女嫁之，为右相李林甫劾奏，贬文安郡别驾，终馀杭司马，国除。永泰初，延年婿黔中观察使赵国珍言诸朝，诏以其子讽嗣王。</p>
            <p>　　韩王元嘉字元嘉。始王宋，后改王徐，为潞州刺史。母昭仪，宇文述女也，宠於高祖，既即位，欲立为后，固辞。元嘉以母宠故，特为帝爱，后出诸子无及者。在潞时，年十五，闻太妃病，涕泣不食。居丧毁甚，太宗数尉勉。少好学，藏书至万卷，皆以古文字参定同异。与弟灵夔友爱，燕见终日如布衣礼，闺门修整，当世称之。</p>
            <p>　　贞观九年，更封韩，迁滑州都督。高宗末，为泽州刺史。武后得政，进授太尉，徙定州刺史，以霍王元轨为司徒，舒王元名为司空，滕王元婴开府仪同三司，鲁王灵夔太子太师，越王贞太子太傅，纪王慎太子太保，外示尊宠，而内将图之。</p>
            <p>　　垂拱中，元嘉徙绛州刺史，与子N及越王子冲纠合宗室同举兵，未发。会武后诏宗室朝明堂，元嘉遣使告诸王曰：&quot;大享后，太后必尽诛诸王，不如先事起。不然，李氏无种矣。&quot;乃为中宗诏，督诸王发兵。冲即以兵五千攻济州，而诸王仓卒兵不至，遂败。元嘉至京师，谋泄，后逼令自杀，年七十。诏改氏元嘉、鲁王、越王为&quot;虺&quot;。</p>
            <p>　　元嘉六子。训，颍川王，蚤卒。谊，武陵王。谌，上党公。N，黄公，工为辞章，孟利贞尝称其文曰：&quot;刘邻之、周思茂不过也。&quot;出为通州刺史，辞疾归，且谋虑越王也。谌通音律，历杭州别驾，与N俱死。时籍没者众，惟冲、N家书为多，皆文句详正，秘府所不及。神龙初，追复元嘉爵士，以第五子讷嗣。薨，子叔璩嗣，历国子司业。薨，子炜嗣。建中中，改王郓。后懿宗以郓王即位，复改嗣韩王云。</p>
            <p>　　彭思王元则字彝。初王荆，出为婺州刺史。贞观十年徙王，为遂州都督，以冠服奢僭免。久之，为澧州刺史，更折节厉行。薨，赠司徒、荆州大都督，陪葬献陵。高宗登望春宫，过其丧，哭之恸。</p>
            <p>　　无子，以霍王子绚嗣，龙朔中，封南昌王。薨，子志┧茫开元中，为宗正卿。</p>
            <p>　　郑惠王元懿，始王滕，贞观中，出为贾荽淌罚徙王，厉郑、潞、绛三州刺史，实封千户。喜经术，数断大狱，务宽平，高宗嘉之，玺诏褒锡。薨，赠司徒、荆州大都督，陪葬献陵。</p>
            <p>　　十子，长子`嗣王，为鄂州刺史。薨，子希言嗣，开元中，为右金吾大将军，再为太子詹事。弟察言，生二子，曰自仙、。自仙为楚州别驾，生夷简。为陈留公，生宗闵。`弟琳，安德郡公，生择言，择言生勉。勉、宗闵、夷简皆位宰相，别有传，时称小郑王后，亦曰惠郑王后，以别郑王亮云。</p>
            <p>　　霍王元轨，武德六年始王蜀，与豳、汉二王同封，后徙吴。多材艺，高祖爱之。</p>
            <p>　　太宗尝问群臣曰：&quot;朕子弟孰贤？&quot;魏征曰：&quot;臣愚不尽知其能，唯吴王数与臣言，未尝不自失。&quot;帝曰：&quot;朕亦器之，然卿以为前代孰比？&quot;对曰：&quot;经学文雅，汉河间、东平也。至孝行，曾、闵不能过。&quot;帝由是遇益厚。诏纳征女为妃。尝从猎，遇群豕，帝使射之，Q不虚彀，豕为尽。帝抚其背曰：&quot;尔艺过人，顾今无所施。方天下未定，得若岂不用乎？&quot;</p>
            <p>　　贞观七年，为寿州刺史。高祖崩，去官，毁瘠甚，服除，遂菜食布衣终身，至忌日，辄累昼不食。十年，徙王，历绛、徐、定三州刺史，实封至千户。所至闭阁读书，以吏事委长史、司马。谦慎未尝与物忤。数引见处士刘玄平，为布衣交。或问王所长於玄平，答曰：&quot;无长。&quot;问者不解，玄平曰：&quot;人有短，所以见长。若王无所不备，吾何以称之。&quot;</p>
            <p>　　突厥寇定州，元轨令开城门，偃旗帜，虏疑，不敢入，夜遁。州人李嘉运潜结贼，诏穷诛支党，元轨以寇近且强，人心危，但杀嘉运，馀无所诘，因自劾。帝喜曰：&quot;朕固悔之。非王之明，几失定州矣。&quot;</p>
            <p>　　王文操者，与贼战，败，二子凤、贤更以身蔽父，得全，二子死。县抑不为言，元轨廉知之，遣使员祭，上其事。诏赠凤、贤朝散大夫，旌礼其闾。</p>
            <p>　　元轨每朝，数上疏陈得失，多所裨正，帝尊重之，有大事，常密驿咨逮。帝崩，与侍中刘齐贤同知山陵事。元轨淹练故事，齐贤叹曰：&quot;是非吾等及已！&quot;尝遣国令督封租，令请贸易取赢，答曰：&quot;汝当正吾矣，反[吾以利邪？&quot;不纳。进司徒，出为襄、青二州刺史。越王败，坐尝通谋，徙黔州，槛车载至陈仓，薨。</p>
            <p>　　六子，绪为江都王，纯安定王，馀皆爵为公。绪有名誉，为金州刺史，诛。神龙初，并复官爵，以绪孙晖嗣王，开元中，为左千牛员外将军。</p>
            <p>　　虢庄王凤字季成。始王豳，为邓州刺史。俄徙王，历虢、豫、青三州刺史，实封千户。喜畋游，遇官属尤。使奴蒙虎皮，怖其参军陆英俊几死，因大笑为乐。薨，赠司徒、扬州大都督，陪葬献陵。</p>
            <p>　　七子，长子翼嗣，为平阳王。薨，子寓嗣。寓无子，爵不传。次子茂融，以勇闻，垂拱中为申州刺史。黄公N与越王谋举兵，倚以为助。时诏诸王公赴东都，茂融私问所亲高子贡，子贡报曰：&quot;来必死。&quot;乃称疾不朝，以俟兵期。及得越王书，仓卒不能应，僚属劝白其书，擢太子右赞善大夫，俄为党属所引，诛。</p>
            <p>　　中宗更以凤孙邕嗣王，娶韦后妹，累迁秘书监，知陇右三使仗内诸厩。徙王汴。未几，韦氏败，邕杀其妻，送首於朝，议者鄙之。削爵，贬沁州刺史，不事。后复爵，还户二百，累还卫尉卿。薨，子巨嗣。</p>
            <p>　　巨刚锐果决，略通书史，好属辞。天宝五载，出为西河太守。坐资给柳拗У常贬义阳司马。明年，御史中丞杨慎矜得罪，其附离史敬忠与巨善，又坐免官，锢置南宾郡。召拜夷陵太守。</p>
            <p>　　安禄山陷东京，玄宗方择将帅，张言巨有谋，可属大事。召至京师，杨国忠忌之，谓人曰：&quot;小儿讵可使对天子？&quot;逾月不得见。帝知之，召入禁中，对合旨，帝大悦，敕宰相与语，久不得罢，国忠怠，谓巨曰：&quot;比来人多口打贼，君不尔乎？&quot;巨曰：&quot;谁为相公手打贼者乎？&quot;乃授陈留、谯郡太守，摄御史大夫、河南节度使。明日谢，帝惊曰：&quot;何摄为？&quot;即诏兼御史大夫。巨奏：&quot;方艰难时，贼多诈，有如陛下召臣，何以取信？&quot;乃析契授之。</p>
            <p>　　俄兼统岭南何履光、黔中赵国珍、南阳鲁炅三节度使事。时炅战数屈，诏贬为果毅，以来代之。巨奏：&quot;炅若能存孤城，功足补过，则何以处之？&quot;帝曰：&quot;卿随所处置。&quot;巨至内乡，贼将毕思琛解围走，遂趣南阳，贬炅白衣从军，其暮，称诏复职。</p>
            <p>　　京师平，拜留守，兼御史大夫。明年，拜太子少师，兼河南尹、东畿采访使。征乘牛之出入市者，斥所得佐用度，然稍自盗没。其妃即张皇后从女弟，内不睦。巨选府县官备使令，妃亦引蒲博少年分党招货贿，桡政事。宗正卿李遵素私张，发巨赃事，贬遂州刺史。会段子璋反，道遂州，巨仓卒不知所出，即迎谒，为子璋所杀。</p>
            <p>　　子则之，嗜学，年五十馀，尚执经太学，嗣曹王皋荐之。贞元二年，繇睦王府长史迁左金吾卫大将军。坐与从甥窦申善，贬昭州司马。</p>
            <p>　　道孝王元庆，始王汉，后徙陈，出为赵州刺史。贞观十年，徙王，授豫州刺史，累实封千户。时诸王奉给薄於帝子，至数乏，大臣莫敢言。十八年，黄门侍郎褚遂良为太宗从容言之，不能行。高宗时，历滑州刺史，以治绩闻，数蒙褒赐。迁徐、沁、卫三州刺史。事母谨，及丧，请躬修坟墓，诏不听。薨，赠司徒、益州都督，陪葬献陵。</p>
            <p>　　九子，诱为嗣，王临淮，为澧州刺史，坐赃削爵。更以次子询之子微嗣，终宗正卿。子炼嗣，广德中，亦至宗正卿。</p>
            <p>　　邓康王元裕，贞观五年始王郐，十一年徙王。始王及徙，皆与谯、魏、许、密四王同封。累实封至千二百户。</p>
            <p>　　好学，善谈名理，与典签卢照邻为布衣交。五为州刺史，迁贾荻级健＾埃赠司徒、益州大都督，陪葬献陵。无子，以江王子广平公炅嗣。薨，子孝先嗣，开元中，为冠军大将军。</p>
            <p>　　舒王元名，始王谯，后徙王。高祖之在大安宫，太宗晨夕使尚宫问起居，元名才十岁，保媪言：&quot;尚宫有品当拜。&quot;元名曰：&quot;此帝侍婢耳，何拜为？&quot;太宗壮之，曰：&quot;真吾弟也！&quot;及长，矜严疏财，未尝问家人生业。历五州刺史，实封至千户。</p>
            <p>　　子豫章王，洛江州，有美政。高宗以元名善训子，手诏褒美。又欲授元名大州，辞曰：&quot;臣忝属籍，岂以州郡为仕进资邪？&quot;治石州二十年，数游山林，有高蹈意。垂拱中，徙郑州，境接东畿，诸王贵戚为刺史者纵家人暴百姓，元名至，一革之，为治廉威。进加司空。</p>
            <p>　　武后时，为丘神匏构，系诏狱死，元名坐迁利州，寻被杀。神龙初，诏复官爵，赠司徒。时少子h国公昭已卒，乃以子津嗣，开元中，为左威卫将军。薨，子万嗣。薨，子藻嗣。</p>
            <p>　　鲁王灵夔，笃学，善草隶，通音律。初王魏，后王燕，为幽州都督。已而徙王，实封至千户。频历五州刺史，迁太子太师。垂拱元年，徙相州，坐与越王谋起兵，流振州，自杀。</p>
            <p>　　子诜，为清河王，早夭。蔼为范阳王，知越王必败，白发其谋，得不诛。历右散骑常侍，为酷吏所害。神龙初，悉追复王爵，以蔼子道坚嗣。</p>
            <p>　　道坚方严有礼法，闺门肃如也。七为州刺史，迁国子祭酒。开元中，选授汴州刺史、河南道采访使。州据水陆都会，前后刺史多渎利，唯道坚以清毅称。入为宗正卿。薨，赠礼部尚书。子宇嗣，从玄宗至蜀，为右金吾将军。宝应初，皇太子子封鲁王，更封宇为嗣邹王。弟道邃封戴国公，恭默自守，以修山东婚姻故事，数任清职，终尚书右丞。</p>
            <p>　　江安王元祥，始王许，后徙王，四为州刺史，实封至千户。性庸遴，所至营财产无厌。时滕、蒋、虢三王皆贪暴，得其府官者恶之不愿行，故时语曰：&quot;宁向儋、崖、振、白，不事江、滕、蒋、虢。&quot;元祥魁大，带十围，食兼数人。韩、虢、魏亦鸿伟，然不逮也。薨，赠司徒、并州大都督，陪葬献陵。</p>
            <p>　　七子，为永嘉王，有禽兽行，诛死；皎为武阳王，馀皆爵公，武后时，多及诛。皎子丛，以幼流死岭表，葬南安，人号其冢为&quot;天孙墓&quot;。中宗立，以从子钦嗣王，又以皎封绝，更取弟子继宗嗣，既而以郡王不袭，降澧国公。</p>
            <p>　　密贞王元晓，贞观中为虢州刺史，实封至千户。徙泽州。薨，赠司徒、扬州都督，陪葬献陵。</p>
            <p>　　子颖嗣，为南安王。薨，子勖嗣，早薨。神龙初，以颖弟亮养子昙嗣。开元五年，更诏元晓再从孙东莞郡公彻嗣，徙封濮阳郡王，历宗正卿、金紫光禄大夫。</p>
            <p>　　滕王元婴，贞观十三年始王，实封千户。为金州刺史，骄纵失度。在太宗丧，集官属燕饮歌舞，狎昵厮养；巡省部内，从民借狗求D，所过为害；以丸弹人，观其走避则乐；城门夜开，不复有节。高宗以书切责曰：&quot;朕以王至亲，不忍致於法，今署下上考，冀愧王心。&quot;</p>
            <p>　　久之，迁洪州都督。官属妻美者，绐为妃召，逼私之。尝为典签崔简妻郑骂，以履抵元婴面血流，乃免。元婴惭，历旬不视事。后坐法削户及亲事帐内之半，谪置滁州。起授寿州刺史，徙隆州，复不循法。隶事参军事裴聿谏正其失，元婴廴柚。聿入计具奏，帝迁聿六品上阶。帝尝赐诸王彩五百，以元婴及蒋王贪黩，但下书曰：&quot;滕叔、蒋弟不须赐，给麻二车，助为钱缗。&quot;二王大惭。武后时，进拜开府仪同三司、梁州都督。薨，赠司徒、冀州都督，陪葬献陵。</p>
            <p>　　子十八人，长子修琦嗣，为长乐王，馀爵公。垂拱中，六人死诏狱。神龙初，更以少子修信子涉嗣，开元中，授左骁卫将军。薨，子湛然嗣，从玄宗至蜀，擢左金吾将军。</p>
          </td>
        </tr>
      </table>
      <p>&nbsp;</p>
      <table width="460" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='91.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='93.htm'>下一页 </a></div>
                </td>
              </tr>
            </table>
            <p align=center>作者：[宋]欧阳修、宋祁 
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
      <p align="center" class="h">&nbsp; </p>
      </td>
  </tr>
  <tr> </tr>
</table>
<table width="776" border="0" cellspacing="0" cellpadding="0">
  <tr>
    <td>&nbsp;</td>
    <td width="476" height="20"><img src="bottom.gif" width="476" height="20"></td>
  </tr>
</table>
</body>
</html>
