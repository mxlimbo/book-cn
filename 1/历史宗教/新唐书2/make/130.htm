<html>
<head>
<title>列传第四十二  裴刘魏李吉</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0">
  <tr> 
    <td rowspan="2" height="234" valign="top" width="139"><img src="left.gif" height="234" width="139"></td>
    <td rowspan="2" width="87" valign="top" align="right"><img src="middle.gif" width="87" height="234" usemap="#Map" border="0"><map name="Map"><area shape="rect" coords="4,7,83,27" href="129.htm"><area shape="rect" coords="3,87,83,107" href="content.htm"><area shape="rect" coords="5,166,80,189" href="131.htm"></map></td>
    <td rowspan="2" width="74" valign="top"><img src="right.gif" width="74" height="234"></td>
    <td rowspan="2" valign="top" width="476"> 
      <p><img src="up.gif" width="476" height="20"></p>
      <table width="460" cellspacing="0" cellpadding="0">
        <tr> 
          <td> 
            <p>&nbsp;</p>
            <p align="center" class="h">列传第四十二 裴刘魏李吉</p>
          </td>
        </tr>
      </table>
      <br>
      <table width="460" border="0" cellspacing="0" cellpadding="0">
        <tr>
          <td>　　裴炎，字子隆，绛州闻喜人。宽厚，寡言笑，有奇节。补弘文生，休龋它生或出游，炎读书不废。有司欲荐状，以业未就，辞不举，服勤十年，尤通《左氏春秋》。举明经及第。补濮州司仓参军，历御史、起居舍人，浸迁黄门侍郎。调露二年，同中书门下三品。进拜侍中。高宗幸东都，留皇太子京师，以炎调护。帝不豫，太子监国，诏炎与刘齐贤、郭正一於东宫平章政事，及大渐，受遗辅太子，是为中宗。改中书令。旧，宰相议事门下省，号政事堂，长孙无忌以司空、房玄龄以仆射、魏徵以太子太师皆知门下省事，至炎，以中书令执政事笔，故徙政事堂於中书省。
            <p>　　中宗欲以后父韦玄贞为侍中及授乳媪子五品官，炎固执不从，帝怒曰：&quot;我意让国与玄贞，岂不可？何惜侍中邪？&quot;炎惧，因与武后谋废帝。后命炎洎刘t之率羽林将军程务挺、张虔勖勒兵入宫，宣太后令，扶帝下殿，帝曰：&quot;我何罪？&quot;后曰：&quot;以天下与玄贞，安得无罪？&quot;乃废帝为卢陵王，更立豫王为皇帝。以定策功，封永清县男。</p>
            <p>　　后已持政，稍自肆，於是武承嗣请立七庙，追王其先，炎谏曰：&quot;太后天下母，以盛德临朝，宜存至公，不容追王祖考，示自私。且独不见吕氏事乎！&quot;后曰：&quot;吕氏之王，权属生人，今追崇先世，在亡迹异，安得同哉！&quot;炎曰：&quot;蔓草难图，渐不可长。&quot;后不悦而罢。承嗣又讽太后诛韩王元嘉、鲁王灵夔，以绝宗室望，刘t之、韦仁约畏默不敢言，炎独固争，后愈衔怒。未几，赐爵河东县侯。</p>
            <p>　　豫王虽为帝，未尝省天下事。炎谋乘太后出游龙门，以兵执之，还政天子。会久雨，太后不出而止。徐敬业兵兴，后议讨之，炎曰：&quot;天子年长矣，不豫政，故竖子有辞。今若复子明辟，贼不讨而解。&quot;御史崔曰：&quot;炎受顾托，身总大权，闻乱不讨，乃请太后归政，此必有异图。&quot;后乃捕炎送诏狱，遣御史大夫骞味道、御史鱼承晔参鞫之。凤阁侍郎胡元范曰：&quot;炎社稷臣，有功於国，悉心事上，天下所知，臣明其不反。&quot;纳言刘齐贤、左卫率蒋俨继辨之，后曰：&quot;炎反有端，顾卿未知耳。&quot;元范、齐贤曰：&quot;若炎反，臣辈亦反矣。&quot;后曰：&quot;朕知炎反，卿辈不反。&quot;遂斩于都亭驿。</p>
            <p>　　炎被劾，或勉其逊辞，炎曰：&quot;宰相下狱，理不可全。&quot;卒不折节，籍其家，无儋石之赢。初，炎见裴行俭破突厥有功，沮薄之，乃斩降虏阿史那伏念等五十余人，议者恨其u克，且使国家失信四夷，以为阴祸有知云。睿宗立，赠太尉、益州大都督，谥曰忠。</p>
            <p>　　元范者，申州义阳人。介廉有才，以炎故，流死`州。</p>
            <p>　　炎从子葡取葡任垂冢推J为太仆丞。炎死，坐流岭南。上变求面陈得失，后召见，盛气待之，曰：&quot;炎谋反，法当诛，尚何道？&quot;葡榷栽唬&quot;陛下唐家妇，身荷先帝顾命，今虽临朝，当责任大臣，须东宫年就德成，复子明辟，奈何遽王诸武、斥宗室？炎为唐忠臣，而戮逮子孙，海内愤怨。臣愚谓陛下宜还太子东宫，罢诸武权。不然，豪桀乘时而动，不可不惧！&quot;后怒，命曳出，杖之朝堂，长流州。</p>
            <p>　　岁余，逃归，为吏迹捕，流北庭。无复名检，专居贿，五年至数千万。娶降胡女为妻，妻有黄金、骏马、牛羊，以财自雄。养客数百人。自北庭属京师，多其客，候朝廷事，闻知十常七八。时补阙李秦授为武后谋曰：&quot;谶言'代武者刘'，刘无强姓，殆流人乎？今大臣流放者数万族，使之叶乱，社稷忧也。&quot;后谓然，夜拜秦授考功员外郎，分走使者，赐墨诏，慰安流人，实命杀之。葡惹爸，以橐驼载金币、宾客奔突厥。行未远，都护遣兵追之，与格斗，为所执。械系狱，以状闻。会武后度流人已诛，畏天下姗诮，更遣使者安抚十道，以好言自解释曰：&quot;前使使慰安有罪，而不晓朕意，擅诛杀，残忍不道，朕甚自咎。今流人存者一切纵还。&quot;繇是葡鹊貌凰馈</p>
            <p>　　中宗复位，求炎后，授先太子詹事丞。迁秦、桂、广三州都督。坐累且诛，赖宰相张说右之，免官。久乃擢范阳节度使，太原、京兆尹。以京师官冗，奏罢畿县员外及试官。进工部尚书。年八十六，以东京留守累封翼城县公，卒官下。</p>
            <p>　　刘t之，字希美，常州晋陵人。父子翼，字小心，在隋为著作郎。峭直有行，尝面折僚友短，退无馀訾。李伯药曰；&quot;子翼詈人，人都不憾。&quot;贞观初，召之，辞以母老，诏许终养。江南道巡察使李袭誉嘉其孝，表所居为孝慈里。母已丧，召拜吴王府功曹参军，终著作郎、弘文馆直学士。</p>
            <p>　　t之少与孟利贞、高智周、郭正一俱以文辞称，号&quot;刘孟高郭&quot;，并直昭文馆。俄迁右史、弘文馆直学士。上元中，与元万顷等偕召入禁中，论次新书凡千馀篇。高宗又密与参决时政，以分宰相权，时谓&quot;北门学士&quot;。兄懿之，亦给事中，同两省。先是，姊为内官，武后遣至外家问疾，t之因贺兰敏之私省之，坐流`州。后为丐还，除中书舍人。</p>
            <p>　　仪凤中，吐蕃寇边，帝访侍臣所以置之、讨之之宜，人人异谋，礻之独劝帝：&quot;夷狄犹禽兽，虽被冯陵，不足校，愿戢威，纾百姓之急。&quot;帝内其言。俄拜相王府司马。检校中书侍郎，帝谓曰：&quot;卿家忠孝，朕子赖卿以师矩，冀蓬在麻不扶而挺也。&quot;</p>
            <p>　　后既立王为帝，以其参奉大议，愈亲之，擢中书侍郎、同中书门下三品，赐爵临淮县男。方是时，诏令丛繁，t之思致华敏，裁可占授，少选可待也。司门员外郎房先敏坐累贬卫州司马，诉于相府，内史骞味道谓曰：&quot;太后旨。&quot;t之曰：&quot;乃上从有司所奏云。&quot;后闻，以味道归非於上，贬青州刺史，加t之太中大夫，赐物百段。后因曰：&quot;君为元首，臣为股肱，以手足疾移於腹背，尚为一体乎？礻之引咎於已，忠臣也。&quot;纳言王德真推顺曰：&quot;戴至德无异才，惟能归善於君，为时所服。&quot;后曰：&quot;善。&quot;后私语凤阁舍人贾大隐曰：&quot;后能废昏立明，盍反政以安天下？&quot;大隐表其言，后怒曰：&quot;t之乃负我！&quot;垂拱中，或告t之，受归诚州都督孙万荣金，与许敬宗妾私通，太后遣肃州刺史王本立鞫治，以敕示t之，t之曰：&quot;不经凤阁鸾台，何谓之敕！&quot;后以为拒制使，赐死于家，年五十七。</p>
            <p>　　初，t之得罪，睿宗以旧属申理之，姻友冀得释。t之曰：&quot;吾死矣。太后威福由己，而帝营救，速吾祸也！&quot;在狱上疏自陈。临诛，洗沐，神色自若。命其子执笔占为表，子号塞不能书，t之乃自捉笔，得数纸，词恳哀到，人皆伤之。麟台郎郭翰、太子文学周思钧怅叹其文，后恶之，贬翰巫州司法参军，思钧播州司仓参军。睿宗嗣位，赠t之中书令。</p>
            <p>　　翰者，尝为御史，巡察陇右。多所按劾。次宁州，时狄仁杰为刺史，民争言有异政。翰就馆，以笔纸置于案，谓僚属曰：&quot;入其境，其政可知，愿荐使君美於朝，毋久留。&quot;即命驾去。性宽简，读《老子》至&quot;和其光，同其尘&quot;，慨然曰：&quot;大雅君子，以保其身。&quot;乃辞宪官，改麟台郎云。</p>
            <p>　　魏玄同，字和初，定州鼓城人。祖士廓，仕齐为轻车将军。玄同进十擢第，调长安令。累官司列大夫。坐与上官仪善，流岭外。既废，不自护藉，乃驰逐为生事。上元初，会赦还，工部尚书刘审礼表其材，拜岐州长史。再迁吏部侍郎。永淳元年，诏与中书、门下同承受进止平章事。封钜鹿男。上疏言选举法弊曰：</p>
            <p>　　方今人不加富、盗贼未衰、礼谊浸薄者，下吏不称职，庶官非其才，取人之道有所未尽也。武德、贞观，庶事草创，人物固乏。天祚大圣，享国永年，异人间出。诸色人流，岁以千计，官有常员，人无定限，选集猥至，十不收一，取舍淆紊。</p>
            <p>　　夏、商以前，制度多阙。至周，焕然可观。诸侯之臣不皆命天子，王朝庶官不专一职。穆王以伯孜太仆正，命曰：&quot;慎简乃僚。&quot;此乃自择下吏之言也。太仆正，特中大夫耳，尚以僚属委之，则三公、九卿亦当然也。故太宰、内史并掌爵禄废置，司徒、司马别掌兴贤诏事。是分任群司而统以数职，王命其大者，而自择其小者。</p>
            <p>　　汉制，诸侯自置吏四百石以下，其傅、相大臣则汉为置之；州郡掾史、督邮、从事，悉任之牧守。</p>
            <p>　　自魏、晋以后，始归吏部，而迄于今。以刀笔量才，簿书察行，法与世弊，其来久矣。尺丈之量，锺庾之器，非所及则不能度，非所受则无以容，况天下之大、士类之众，可委数人手乎！又尸厥任者，间非其选，至为人择官，为身择利，下笔系亲疏，措情观势要，悠悠风尘，此焉奔竞，使百行折之一面，九能断之数言，不亦难乎。</p>
            <p>　　且臣闻莅官者，不可以无学。传曰：&quot;学以从政，不闻以政入学。&quot;今贵戚子弟一皆早仕，弘文、崇贤、千牛、辇脚之类，程较既浅，技能亦薄，而门阀有素，资望自高。夫所谓胄子者，必裁诸学，少则受业，长而入官，然后移家事国，谓之德进。夫少仕则不务学，轻试则无才。又勋官、三卫、流外之属，不待州县之举，直取书判，非先德后言之谊。</p>
            <p>　　臣闻国之用人，如人用财，贫者止糟糠，富者馀粱肉。故当衰弊乏贤，则磨策朽钝以驭之；太平多士，则遴柬髦俊而使之。今选者猥多，宜以简练为急。窃见制书，三品至九品并得荐十，此诚仄席旁求意也。但褒贬不明，故上不忧黜责，下不尽搜扬，莫慎所举，而苟以应命。且惟贤知贤，圣人笃论。皋陶既举，不仁者远。身苟滥进，庸及知人？不择举者之紧，而责所举之滥，不可得已。以陛下圣明，国家德业，而不建经久之策，但顾望魏、晋遗风，臣窃惑之。愿少遵周、汉之规，以分吏部选，即所用详，所失鲜矣。</p>
            <p>　　不纳。进拜文昌左丞、鸾台侍郎、同凤阁鸾台三品。迁地官尚书，检校纳言。玄同与裴炎缔交，能保终始，故号&quot;耐久朋&quot;。</p>
            <p>　　先是，狄仁杰督太原运，失米万斛，将坐诛，玄同救免。而河阳令周兴未知也，数於朝堂听命。玄同曰：&quot;明府可去矣，毋久留。&quot;兴以为沮己，衔之，至是诬玄同言&quot;太后老矣，当复皇嗣&quot;。后不察，赐死于家，年七十三。初，监察御史房济监刑，谓曰：&quot;丈人盍上变？冀召见，得自陈。&quot;玄同曰；&quot;人杀与鬼杀等耳，不能为告事人！&quot;玄同子恬，字安礼，事亲以孝闻。第进士，为御史主簿。开元中。至颍王傅。</p>
            <p>　　李昭德，雍州长安人。父乾v，贞观初为殿中侍御史。g令裴仁轨私役门卒，太宗欲斩之，乾v曰；&quot;法令与天下共之，非陛下独有也。仁轨以轻罪致极刑，非画一之制。刑罚不中，则民无所措手足。&quot;帝意解，繇是免死。迁侍御史。母卒，庐墓侧，负土成坟。帝遣使就吊，表异其闾。历治书侍御史，有能名。永徽初，擢御史大夫，为褚遂良所恶，出为邢、魏二州刺史。乾v虽强直，而昵小人。尝为书与所善吏，刺取朝廷事，迷隐其辞，为吏所卖，遂良白发於朝，坐流O州。台拜沧州刺史。入为司刑太常伯，举雍州司功参军崔擢为尚书郎，不得报，私语擢所以然。后擢犯罪，告乾v漏禁中语以自赎，诏免官，卒。</p>
            <p>　　昭德强干有父风，擢明经，累官御史中丞。永昌初，坐事贬振州陵水尉。还为夏官侍郎。如意元年，拜凤阁侍郎、同凤阁鸾台平章事。武后营神都，昭德规创文昌台及定鼎、上东诸门，标置华壮。洛有二桥，司农卿韦机徙其一直长夏门，民利之，其一桥废，省巨万计。然洛水岁淙啮之，缮者告劳。昭德始累石代柱，锐其前，厮杀暴涛，水不能怒，自是无患。俄检校内史。薛怀义讨突厥，以昭德为行军长史，不见虏还。</p>
            <p>　　武承嗣任文昌左相，昭德谏曰；&quot;承嗣已王，不宜典机衡，以惑众庶。且父子犹相篡夺，况姑侄乎？&quot;后矍然曰；&quot;我未之思也。&quot;乃罢承嗣为太子少保。洛阳人王庆之率险佞数百人请以承嗣为皇太子，后不许；固请，后遣昭德诘其故。昭德笞杀庆之，余党散走。因奏曰：&quot;自古有侄为天子而为姑立庙乎？以亲亲言之，天皇，陛下夫也；皇嗣，陛下子也。当传之子孙为万世计。陛下承天皇顾托而有天下，又立承嗣，臣见天皇不来食矣。&quot;后乃止。承嗣恨，谮短之。后曰；&quot;吾任昭德而获安枕，是代我劳，非而所知也。&quot;有人获洛水白石而赤文者，献阙下曰：&quot;此石赤心，故以献。&quot;昭德叱曰；&quot;洛水余石岂尽能反邪？&quot;时来俊臣、侯思止舞文法，数诛陷大臣，人皆慑惧。昭德每奏其诬罔不道状，卒榜杀思止，其党稍摧沮。</p>
            <p>　　然昭德颇怙权，为众指目。鲁王府功曹参军丘稚鲜柙唬&quot;臣闻魏冉诛庶族以安秦，忠也。弱诸侯以强国，功也；然出入自专，击断无忌，威震人主，不闻有王，张禄一言而卒用忧死。向使昭王不即觉悟，则秦之霸业或不传子孙。陛下天授以前，万机独断，公卿百执具职而已。自长寿以来，厌怠细政，擢委昭德，乘总权纲，而才小任重，负气强愎，聋盲下民，刍狗同列，刻薄庆赏，多所矫虔，声威翕习，天下杜口。臣伏见南台敕目，群臣奏请，陛下制已曰'可'，而昭德建言不可，制又从之。且人臣参奉机密，献可替否，事或便利，不豫咨谋，而画可已行，方兴驳异，是阳露擅命，以示於人，归美引咎，谊不类此，一切奏谳，皆承风指，阴相傅会。臣观其胆，乃大於身，鼻息所冲，上拂云汉。夫小家治生，有千百之赀，将以托人，尚忧失授，况天下之重，可轻委寄乎？履霜坚冰，须防其渐。大权一去，收之良难。愿陛下察臣之言。&quot;又果毅邓注著《石论》数千言，述其专恣，凤阁舍人逢弘敏以闻。后由是恶之，谓姚曰：&quot;诚如所言，昭德固负国矣！&quot;乃贬钦州南宾尉。俄召授监察御史。</p>
            <p>　　万岁通天二年，来俊臣诬以逆谋，既而俊臣亦下狱，同日诛。时甚雨，众庶莫不冤昭德而快俊臣。神龙二年，赠左御史大夫。建中三年，加赠司空。</p>
            <p>　　吉顼，洛州河南人。长七尺，性阴克，敢言事。举进士及第。调明堂尉。父哲为易州刺史，坐赇当死，顼往见武承嗣，自陈有二女弟，请侍王巾盥者。承嗣喜，以犊车迎之。三日未言，问其故，答曰：&quot;父犯法且死，故忧之。&quot;承嗣为表贷哲死，迁顼龙为监。</p>
            <p>　　刘思礼谋反，顼上变事，后命武懿宗杂讯，因讽囚引近臣高阀生平所牾者凡三十六姓，捕系诏狱，s楚百惨，以成其狱，同日论死，天下冤之。擢右肃政台中丞。</p>
            <p>　　来俊臣下狱，司刑当以死，状三日不下。顼从武后游苑中，因间言：&quot;臣为陛下耳目，知俊臣状入不出，人以为疑。&quot;后曰：&quot;朕以俊臣有功，徐思之。&quot;顼曰：&quot;于安远告虺贞反，今为成州司马。俊臣诬杀忠良，罪恶如山，国蟊贼也，尚何惜？&quot;於是后斩俊臣，而召安远为尚食奉御。</p>
            <p>　　突厥陷赵、定，授检校相州刺史，且募兵制虏南向。顼辞不知武，后曰：&quot;贼方走，藉卿坐镇耳。&quot;初，太原温彬茂死高宗时，封一笥书，诿妻曰：&quot;吾死后，须年及垂拱献之。&quot;垂拱初，妻上其书，言后革命事及突厥至赵去，故后知虏且还。顼至，募士无应者，俄诏以皇太子为元帅，应募日数千。顼还言状，后曰：&quot;人心若是邪？卿可为群臣道之。&quot;顼诵语于朝，诸武恶之。</p>
            <p>　　始，顼善张易之、殿中少监田归道、凤阁舍人薛稷、正谏大夫员半千、夏官侍郎李迥秀，皆为控鹤内供奉。顼又强敏，故后倚为腹心。圣历二年，进天官侍郎、同凤阁鸾台平章事。为刺史时，武懿宗讨契丹，退保相州。后争功殿中，懿宗陋短俯偻，顼严语侵之，无所容假。后怒曰：&quot;我在，乃藉诸武，它日安可保？&quot;衔之。</p>
            <p>　　张易之兄弟以宠盛，思自全，问顼计安出。顼曰：&quot;公家以幸进，非有大功於天下，势必危。吾有不朽策，愿效之，非止保身，且世世不绝胙。&quot;易之流涕请，顼曰：&quot;天下思唐久矣！庐陵斥外，相王幽闭。上春秋高，武诸王，非海内属意。公盍从容请相王、庐陵，以副人望？易吊为贺之资也。&quot;易之、昌宗乘间如顼教，后意乃定。既而知顼与谋，召见问状，顼对：&quot;庐陵、相王皆陛下子，先帝顾托於陛下，当速有所付。&quot;乃还中宗。</p>
            <p>　　明年，顼坐弟冒伪官贬琰川尉，及辞，召见，泣曰：&quot;臣去国，无复再谒，愿有所言。然疾棘，请须臾间。&quot;后命坐，顼曰：&quot;水土皆一盎，有争乎？&quot;曰：&quot;无。&quot;曰：&quot;以为涂，有争乎？&quot;曰：&quot;无。&quot;曰：&quot;以涂为佛与道，有争乎？&quot;曰：&quot;有之。&quot;顼顿首曰：&quot;虽臣亦以为有。夫皇子、外戚，有分则两安。今太子再立，而外家诸王并封，陛下何以和之？贵贱亲疏之不明，是驱使必争，臣知两不安矣。&quot;后曰：&quot;朕知之，业已然，且奈何？&quot;顼寻徙始丰尉，客江都，卒。</p>
            <p>　　中宗之立，顼实倡之，会得罪，无知者。睿宗初，有发明其忠，乃下诏赠御史大夫。</p>
            <p>　　赞曰：异乎，炎之暗于几也！知中宗之不君，不知武后之盗朝，假虎翼而责其搏人，死固宜哉！昭德、顼进不以道，君子耻之。虽然，一情区区，抑武兴唐，其助有端，则贤炎远矣。t之、玄同漏言及诛，不失所以事君者云。</p>
          </td>
        </tr>
      </table>
      <p>&nbsp;</p>
      <table width="460" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='129.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='131.htm'>下一页 </a></div>
                </td>
              </tr>
            </table>
            <p align=center>作者：[宋]欧阳修、宋祁 
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
      <p align="center" class="h">&nbsp; </p>
      </td>
  </tr>
  <tr> </tr>
</table>
<table width="776" border="0" cellspacing="0" cellpadding="0">
  <tr>
    <td>&nbsp;</td>
    <td width="476" height="20"><img src="bottom.gif" width="476" height="20"></td>
  </tr>
</table>
</body>
</html>
