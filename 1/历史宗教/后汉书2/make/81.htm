<html>
<head>
<title>后汉书卷七十四下　袁绍刘表列传　第六十四下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="80.htm"><img src="last.gif" width="46" height="15" border="0"></a><img src="bg.gif" width="40" height="30"><a href="82.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷七十四下　<br>
                袁绍刘表列传　第六十四下</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　*绍子谭*
              <p>　　谭自称车骑将军，出军黎阳。尚少与其兵，而使逢纪随之。谭求益兵，审配等又议不与。谭怒，杀逢纪。</p>
              <p>　　曹操度河攻谭，谭告急于尚，尚乃留审配守邺，自将助谭，与操相拒于黎阳。</p>
              <p>　　自九月至明年二月，大战城下，[一]谭、尚败退。操将围之，乃夜遁还邺。操进军，尚逆击破操，操军还许，谭谓尚曰：&quot;我铠甲不精，故前为曹操所败。今操军退，人怀归志，及其未济，出兵掩之，可令大溃，此策不可失也。&quot;尚疑而不许，既不益兵，又不易甲。谭大怒，郭图、辛评因此谓谭曰：&quot;使先公出将军为兄后者，皆是审配之所构也。&quot;谭然之。遂引兵攻尚，战于外门。[二]谭败，乃引兵还南皮。[三]</p>
              <p>　　注[一]郭缘生述征记曰：&quot;黎阳城西袁谭城，城南又有一城，是曹公攻谭之所筑。&quot;</p>
              <p>　　注[二]郛郭之门。</p>
              <p>　　注[三]南皮，今沧州县也。章武有北皮亭，故此曰南皮。</p>
              <p>　　别驾王修率吏人自青州往救谭，谭还欲更攻尚，问修曰：&quot;计将安出？&quot;修曰：</p>
              <p>　　&quot;兄弟者，左右手也。譬人将□而断其右手，曰'我必胜若'，如是者可乎？夫□兄弟而不亲，天下其谁亲之？属有谗人交□其闲，以求一朝之利，愿塞耳勿听也。若斩佞臣数人，复相亲睦，以御四方，可横行于天下。&quot;谭不从。尚复自将攻谭，谭战大败，婴城固守。[一]尚围之急，谭奔平原，而遣颍川辛毗诣曹操请救。[二]</p>
              <p>　　注[一]前书蒯通曰：&quot;必将婴城固守。&quot;音义曰：&quot;婴谓以城自绕也。&quot;</p>
              <p>　　注[二]魏志曰：&quot;辛毗，颍川阳翟人也。谭使毗诣太祖求和，毗见太祖致谭意。</p>
              <p>　　太祖悦，谓毗曰：'谭可信，尚必可克不？'毗对曰：'明公无问信与诈也，直*(言)*当论其硕。袁氏本兄弟相伐，非谓他人能闲其闲，乃谓天下可定于己也。一旦求救于明公，此可知也。'&quot;刘表以书谏谭曰：</p>
              <p>　　天降灾害，祸难殷流，初交殊族，卒成同盟，使王室震荡，彝伦攸尽[一]是以智达之士，莫不痛心入骨，伤时人不能相忍也。然孤与太公，志同愿等，[二]</p>
              <p>　　虽楚魏绝邈，山河迥远，[三]戮力乃心，共王室，[四]使非族不干吾盟，异类不绝吾好，此孤与太公无贰之所致也。功绩未卒，太公殂陨，贤胤承统，以继洪业。宣奕世之德，履丕显之祚，[五]摧严敌于邺都，扬休烈于朔土，顾定疆宇，虎视河外，凡我同盟，莫不景附。何悟青蝇飞于竿旌，无忌游于二垒，[六]使股肱分成二体，匈膂绝为异身。初闻此问，尚谓不然，定闻信来，乃知阏伯、实沈之忿已成，□亲即雠之计已决，[七]旃□交于中原，暴尸累于城下。闻之哽咽，若存若亡。昔三王、五伯，下及战国，君臣相s，父子相杀，兄弟相残，亲戚相灭，盖时有之。然或欲以成王业，[八]或欲以定霸功，[九]皆所谓逆取顺守，而徼富强于一世也。</p>
              <p>　　未有□亲即异，兀其根本，而能全于长世者也。</p>
              <p>　　注[一]左传曰：&quot;震荡播越。&quot;书曰：&quot;彝伦攸尽&quot;彝，常也。伦，理也。攸，所也。荆败也。</p>
              <p>　　注[二]言太公者尊之，谓绍也。</p>
              <p>　　注[三]楚，荆州也。魏，冀州也。</p>
              <p>　　注[四]左传曰：&quot;同好恶，王室。&quot;杜预曰：&quot;，助也。&quot;</p>
              <p>　　注[五]奕，重也，国语曰&quot;奕代载德&quot;。</p>
              <p>　　注[六]诗小雅曰：&quot;营营青蝇，止于榛。谗人罔极，构我二人。&quot;史记，费无忌得宠于楚平王，为太子建少傅，无宠于太子，日夜谗太子于王，欲诛太子。太子亡奔宋。左传作&quot;无极&quot;。竿旌、二垒者，谓谭、尚也。</p>
              <p>　　注[七]左传子产曰：&quot;高辛氏有二子，伯曰阏伯，季曰实沈，居于旷林，不相能也，日寻干戈，以相征讨。&quot;</p>
              <p>　　注[八]若周公诛管、蔡之类。</p>
              <p>　　注[九]若齐桓公杀子纠也。</p>
              <p>　　昔齐襄公报九世之雠，[一]士□卒荀偃之事，是故春秋美其义，君子称其信。</p>
              <p>　　夫伯游之恨于齐，未若太公之忿于曹也；宣子之臣承业，未若仁君之继统也。[二]</p>
              <p>　　且君子违难不适雠国，交绝不出恶声，[三]况忘先人之雠，□亲戚之好，而为万世之戒，遗同盟之耻哉！蛮夷戎狄将有诮让之言，况我族类，而不痛心邪！</p>
              <p>　　注[一]公羊传曰：&quot;纪侯大去其国。大去者何？灭之也。孰灭之也？齐灭之。曷为不言齐灭之？为襄公讳也。春秋为贤者讳。何贤于襄公？复雠也。何雠尔？</p>
              <p>　　远祖也。哀公烹于周，纪侯谮之。远祖者几代？九代矣。&quot;史记曰，纪侯谮齐哀公于周，周夷王烹哀公。其弟静立，是为胡公。弟献公立，子武公立，子厉公立，子文公立，子成公立，子庄公立，子厘公立，子襄公八年，纪迁去其邑，是为九代也。</p>
              <p>　　注[二]荀偃，晋大夫也。左传曰，荀偃将中军，士□佐之，伐齐。济河，病目出，及卒，而视不可i。栾盈曰：&quot;其为未卒事于齐故也？&quot;士□抚之曰：&quot;主苟终，所不嗣事于齐有如河！&quot;乃瞑受含。伯游，荀偃字也。宣子即士□也，士燮之子，士会之孙。</p>
              <p>　　注[三]左传曰，公山不狃曰：&quot;君子违难不适雠国。&quot;杜预曰：&quot;违，奔亡也。&quot;</p>
              <p>　　史记乐毅遗燕惠王书曰：&quot;臣闻古之君子，交绝不出恶声。&quot;</p>
              <p>　　夫欲立竹帛于当时，全宗祀于一世，岂宜同生分谤，争校得失乎？若冀州有不弟之叮[一]无X顺之节，仁君当降志辱身，以济事为务。事定之后，使天下平其曲直，不亦为高义邪？今仁君见憎于夫人，未若郑庄之于姜氏；昆弟之嫌，未若重华之于象敖。</p>
              <p>　　然庄公卒崇大隧之乐，象敖终受有鼻之封。愿捐□百z，追摄旧义，复为母子昆弟如初。[二]今整勒士马，瞻望鹄立。</p>
              <p>　　注[一]左传曰：&quot;段不弟，故不言弟。&quot;</p>
              <p>　　注[二]郑武公娶于申，曰武姜，生庄公及叔段。庄公寤生，惊姜氏，遂恶之，爱叔段，欲立之，武公弗许。及庄公立，姜氏为请京，使居之。段缮甲兵，将袭郑，夫人将启之。庄公遂姜氏于城颍，而誓之曰：&quot;不及黄泉，无相见也。&quot;</p>
              <p>　　既而悔之。颍考叔曰：&quot;君何患焉？若阙地及泉，隧而相见，其谁曰不然！&quot;从之。公入而赋：&quot;大隧之中，其乐也融融。&quot;姜出而赋：&quot;大隧之外，其乐也泄泄。&quot;遂为母子如初。事见左传。史记曰，舜名重华。父瞽叟盲而舜母死，瞽叟更娶妻，生象。瞽叟爱后妻子，常欲杀舜。舜践帝位，封弟象为诸侯。孟子曰：&quot;象至不仁，封诸有鼻。仁人之于其弟也，不藏怒焉，不宿怨焉，亲爱之而已矣。&quot;鼻国在永州营道县北，今犹谓之鼻亭。</p>
              <p>　　又与尚书谏之，并不从。[一]</p>
              <p>　　注[一]魏氏春秋载表遗尚书曰：&quot;知变起辛、郭，祸结同生，追阏伯、实沈之踪，忘常棣死丧之义，亲寻干戈，僵尸流血，闻之哽咽，若存若亡。昔轩辕有涿鹿之战，周公有商、奄之师，皆所以翦除秽害而定王业，非强弱之争，喜怒之忿也。故虽灭亲不尤，诛兄不伤。今二君初承洪业，纂继前轨，进有国家倾危之虑，退有先公遗恨之负。当唯曹是务，唯国是康。何者？金木水火刚柔相济，然后克得其和，能为人用。今青州天性峭急，迷于曲直。仁君度数弘广，绰然有余，当以大苞小，以优容劣，先除曹操，以平先公之恨，事定之后，乃议曲直之评，不亦善乎！若留神远图，克己复礼，当振旅长驱，共王室。若迷而不返，遵而无改，则胡夷将有诮让之言，况我同盟，复能戮力仁君之役哉！此韩卢、东郭自困于前，而遗田父之获者也。愤跃鹤望，冀闻和同之声。若其泰也，则袁族其与汉升降乎！如其否也，则同盟永无望矣。&quot;表二书并见王粲集。</p>
              <p>　　曹操遂还救谭，十月至黎阳。尚闻操度河，乃释平原还邺。尚将吕旷、高翔畔归曹氏，谭复阴刻将军印，以假旷、翔。操知谭诈，乃以子整娉谭女以安之，[一]</p>
              <p>　　而引军还。</p>
              <p>　　注[一]魏志曰，整建安二十二年封d侯，二十三年薨，无子。黄初二年，追进爵，谥曰戴公。</p>
              <p>　　九年三月，尚使审配守邺，复攻谭于平原。配献书于谭曰：&quot;配闻良药苦口而利于病，忠言逆耳而便于行。[一]愿将军缓心抑怒，终省愚辞。盖春秋之义，国君死社稷，忠臣死君命。[二]苟图危宗庙，剥乱国家，亲n一也。[三]是以周公垂涕以*(毙)**[蔽]*管、蔡之狱，[四]季友[欷而行叔牙之诛。[五]何则？</p>
              <p>　　义重人轻，事不获已故也。昔先公废黜将军以续贤兄，立我将军以为嫡嗣，上告祖灵，下书谱牒，海内远近，谁不备闻！何意凶臣郭图，妄画蛇足，[六]曲辞谄媚，交乱懿亲。至令将军忘孝友之仁，袭阏、沉之螅放兵钞突，屠城杀吏，冤魂痛于幽冥，创痍被于草棘。又乃图获邺城，许赏赐秦胡，其财物妇女，豫有分数。又云：'孤虽有老母，趣使身体完具而已。'闻此言者，莫不悼心挥涕，使太夫人忧哀愤隔，我州君臣监寐悲叹。诚拱默以听执事之图，则惧违春秋死命之节，诒太夫人不测之患，损先公不世之业。我将军辞不获命，以及馆陶之役。[七]伏惟将军至孝蒸蒸，发于岐嶷，友于之性，生于自然，章之以聪明，行之以敏达，览古今之举措，兴败之征符，轻荣财于粪土，贵名*(高)**[位]*于丘岳。何意奄然迷沉，堕贤哲之操，[八]积怨肆忿，取破家之祸！翘企延颈，待望雠敌，委慈亲于虎狼之牙，以逞一朝之志，岂不痛哉！</p>
              <p>　　若乃天启尊心，革图易虑，则我将军匍匐悲号于将军股掌之上，配等亦当□躬布体以听斧@之刑。如又不悛，祸将及之。愿熟详吉凶，以赐环i。&quot;[九]谭不纳。</p>
              <p>　　注[一]孔子家语曰：&quot;忠言逆耳而利于行。&quot;</p>
              <p>　　注[二]左传晏婴曰：&quot;君为社稷死则死之，为社稷亡则亡之。&quot;又晋解杨曰：&quot;受命以出，有死无陨。死而成命，臣之禄也。&quot;</p>
              <p>　　注[三]左传曰&quot;天实剥乱&quot;也。</p>
              <p>　　注[四]左传曰，郑子太叔曰：&quot;周公杀管叔，放蔡叔。夫岂不爱？王室故也。&quot;</p>
              <p>　　注[五]公羊传曰：&quot;公子牙卒。何以不称弟？杀也，为季子讳杀也。庄公病，叔牙曰：'鲁一生一及，君以知之。庆父存也。'季子曰：'夫何敢？是将为乱！'和药而饮之，曰：'公子从吾言而饮此，则可以无为天下戮笑，必有后于鲁国。'诛不避兄弟，君臣之义也。&quot;</p>
              <p>　　注[六]战国策曰：&quot;楚有祠者，赐其舍人酒一，相谓曰：'数人饮之不足，一人饮之有余，请各画地为蛇，先成者饮酒。'一人蛇先成，引酒且饮，乃左手持酒，右手画蛇，曰：'吾能为之足。'未成，一人蛇成，夺其，曰：'蛇固无足，子安能为足？'遂饮酒。为蛇足者终亡其酒。&quot;</p>
              <p>　　注[七]诒，遗也。不世犹言非常也。献帝春秋曰：&quot;谭尚遂寻干戈，以相征讨。</p>
              <p>　　谭军不利，保于平原，尚乃军于馆陶。谭击之败，尚走保险。谭追攻之，尚设奇伏大破谭军，僵尸流血不可胜计。谭走还平原。&quot;</p>
              <p>　　注[八]堕音许规反。</p>
              <p>　　注[九]孙卿子曰：&quot;绝人以i，反人以环。&quot;</p>
              <p>　　曹操因此进攻邺，审配将冯*(札)**[礼]*为内应，开突门内操兵三百余人。[一]</p>
              <p>　　配觉之，从城上以大石击门，门闭，入者皆死。操乃凿r围城，周回四十里，初令浅，示若可越。配望见，笑而不出争利。操一夜浚之，广深二丈，引漳水以灌之。自五月至八月，城中饿死者过半。尚闻邺急，将军万余人还救城，操逆击破之。尚走依曲漳为营，[二]操复围之，未合，尚惧，遣阴夔、陈琳求降，不听。尚还走蓝口，[三]操复进，急围之。尚将马延等临阵降，大溃，尚奔中山。尽收其辎重，得尚印绶节钺及衣物，以示城中，城中崩沮。审配令士卒曰：&quot;坚守死战，操军疲矣。幽州方至，何忧无主！&quot;操出行围，配伏弩射之，几中。[四]以其兄子荣为东门校尉，荣夜开门内操兵，配拒战城中，生获配。</p>
              <p>　　操谓配曰：&quot;吾近行围，弩何多也？&quot;配曰：&quot;犹恨其少。&quot;操曰：&quot;卿忠于袁氏，亦自不得不尔。&quot;意欲活之。配意气壮烈，终无挠辞，见者莫不叹息，遂斩之。</p>
              <p>　　[五]全尚母妻子，还其财宝。高干以并州降，复为刺史。</p>
              <p>　　注[一]墨子备突篇曰&quot;城百步，一突门。突门用车两轮，以木c之涂其上，维置突门内。度门广狭之，令人入门四尺，中置突，门旁为橐，充p状，又置艾。寇即入，下轮而塞之，鼓橐熏之&quot;也。</p>
              <p>　　注[二]漳水之曲。</p>
              <p>　　注[三]相州安*(杨)**[阳]*县界有蓝嵯山，与邺相近，盖蓝山之口。</p>
              <p>　　注[四]几音祈。中音竹仲反。</p>
              <p>　　注[五]先贤行状曰：&quot;是日先缚配将诣帐下，辛毗等逆以马鞭击其头，骂之曰：</p>
              <p>　　'奴，汝今日真死矣。'配顾曰：'狗辈！由汝曹破冀州，恨不得杀汝。'太祖既有意活配，配无挠辞，辛毗等号哭不已，乃杀之。&quot;</p>
              <p>　　曹操之围邺也，谭复背之，因略取甘陵、安平、勃海、河闲，攻尚于中山。尚败，走故安从熙，而谭悉收其，还屯龙凑。</p>
              <p>　　十二月，曹操讨谭，军其门。谭夜遁*(奔)**[走]*南皮，临清河而屯。明年正月，急攻之。谭欲出战，军未合而破。谭被发驱驰，追者意非恒人，趋奔之。[一]</p>
              <p>　　谭马，顾曰：&quot;咄，儿过我，我能富贵汝。&quot;言未绝口，头已断地。于是斩郭图等，戮其妻子。</p>
              <p>　　注[一]趋音促。</p>
              <p>　　熙、尚为其将焦触、张南所攻，奔辽西乌桓。触自号幽州刺史，驱率诸郡太守令长背袁向曹，陈兵数万。杀白马盟，令曰：&quot;违者斩！&quot;莫敢仰视，各以次歃。至别驾代郡韩珩，[一]曰：&quot;吾受袁公父子厚恩，今其破亡，智不能救，勇不能死，于义阙矣。若乃北面曹氏，所不能为也！&quot;一坐为珩失色。触曰：&quot;夫举大事，当立大义。事之济否，不待一人，可卒珩志，以厉事君。&quot;[二]曹操闻珩节，甚高之，屡辟不至，卒于家。</p>
              <p>　　注[一]珩音行。</p>
              <p>　　注[二]先贤行状曰&quot;珩字子佩，代郡人，清粹有雅量。少丧父母，奉养兄姊，宗族称悌&quot;也。</p>
              <p>　　高干复叛，执上党太守，举兵守壶口关。[一]十一年，曹操自征干，干乃留其将守城，自诣匈奴求救，不得，独与数骑亡，欲南奔荆州。上洛都尉捕斩之。[二]</p>
              <p>　　注[一]潞州上党县有壶山口，因其险而置关焉。</p>
              <p>　　注[二]典论曰：&quot;上洛都尉王琰获高干，以功封侯。其妻哭于室，以为琰富贵将更娶妾媵故也。&quot;</p>
              <p>　　十二年，曹操征辽西，击乌桓。尚、熙与乌桓逆操军，战败走，乃与亲兵数千人奔公孙康于辽东。尚有勇力，先与熙谋曰：&quot;今到辽东，康必见我，我独为兄手击之，且据其郡，犹可以自广也。&quot;康亦心规取尚以为功，乃先置精勇于厩中，然后请尚、熙。熙疑不欲进，尚强之，遂与俱入。未及坐，康叱伏兵禽之，坐于冻地。尚谓康曰：&quot;未死之闲，寒不可忍，可相与席。&quot;康曰：&quot;卿头颅方行万里，何席之为！&quot;遂斩首送之。</p>
              <p>　　康，辽东人。父度。初避吏为玄兔小吏，稍仕。中平元年，还为本郡守。在职敢杀伐，郡中名豪与己夙无恩者，遂诛灭百余家。因东击高句骊，西攻乌桓，威行海畔。时王室方乱，度恃其地远，阴独怀幸。会襄平社生大石丈余，下有三小石为足，度以为己瑞。[一]初平元年，乃分辽东为辽西、中辽郡，并置太守，越海收东莱诸县，为营州刺史，[二]自立为辽东侯、平州牧，追封父延为建义侯。立汉二祖庙。</p>
              <p>　　承制设□于襄平城南，郊祀天地，藉田理兵，乘鸾辂九旒旄头羽骑。建安九年，司空曹操表为奋威将军，封永宁乡侯。度死，康嗣，故遂据辽土焉。</p>
              <p>　　注[一]襄平，县，属辽东郡，故城在今平州卢龙县西南。魏志曰：&quot;时襄平延里社生大石，或谓度曰：'此汉宣帝冠石祥也，里名与先君同。社主土地，明当有土地，有三公辅也。'度益喜。&quot;</p>
              <p>　　注[二]为犹置也。</p>
              <p>　　刘表字景升，山阳高平人，鲁恭王之后也。[一]身长八尺余，姿貌温伟。与同郡张俭等俱被讪议，号为&quot;八顾&quot;。诏书捕案党人，表亡走得免。党禁解，辟大将军何进掾。</p>
              <p>　　注[一]恭王，景帝子，名余。</p>
              <p>　　初平元年，长沙太守孙坚杀荆州刺史王保[一]诏书以表为荆州刺史。时江南宗贼大盛，[二]又袁术阻兵屯鲁阳，表不能得至，乃单马入宜城，[三]请南郡人蒯越、襄阳人蔡瑁与共谋画。[四]表谓越曰：&quot;宗贼虽盛而不附，若袁术因之，祸必至矣。吾欲征兵，恐不能集，其策焉出？&quot;对曰：&quot;理平者先仁义，理乱者先权谋。兵不在多，贵乎得人。袁术骄而无谋，宗贼率多贪暴。越有所素养者，使人示之以利，必持来。使君诛其无道，施其才用，威德既行，襁负而至矣。兵集附，南据江陵，北守襄阳，荆州八郡[五]可传檄而定。公路虽至，无能为也。&quot;表曰：&quot;善。&quot;</p>
              <p>　　乃使越遣人诱宗贼帅，至者十五人，皆斩之而袭取其。唯江夏贼张虎、陈坐拥兵据襄阳城，表使越与庞季往譬之，乃降。江南悉平。诸守令闻表威名，多解印绶去。表遂理兵襄阳，以观时变。</p>
              <p>　　注[一]王氏谱曰：&quot;弊滞曜，晋太保祥之伯父也。&quot;吴录曰：&quot;奔执，惊曰：</p>
              <p>　　'我何罪？'坚曰：'坐无所知。'鼻钇龋刮金饮之而死。&quot;</p>
              <p>　　注[二]宗党共为贼。</p>
              <p>　　注[三]宜城，县，属南郡，本鄢，惠帝三年改名宜城。</p>
              <p>　　注[四]傅子曰：&quot;越字异度，魏太祖平荆州，与荀书曰：'不喜得荆州，喜得异度耳。'&quot;注[五]汉官仪曰，荆州管长沙、零陵、桂阳、南阳p江*(陵)**[夏]*、武陵、南郡、章陵等是也。</p>
              <p>　　袁术与其从兄绍有隙，而绍与表相结，故术共孙坚合从袭表。表败，坚遂围襄阳。会表将黄祖救至，坚为流箭所中死，余退走。[一]及李嗟热氤ぐ玻冬，表遣使奉贡。嘁员砦镇南将军、荆州牧，封成武侯，假节，以为己援。</p>
              <p>　　注[一]典略曰：&quot;刘表夜遣将黄祖潜出兵，坚逆与战，祖败走，窜岘山中。坚乘胜夜追祖，祖部兵从竹木闲射坚，杀之。&quot;英雄记：&quot;刘表将吕介将兵缘山向坚，坚轻骑寻山讨介，介下兵射中坚头，应时物故。&quot;与此不同。</p>
              <p>　　建安元年，骠骑将军张济自关中走南阳，因攻穰城，中飞矢而死。荆州官属皆贺。表曰：&quot;济以穷来，主人无礼，至于交锋，此非牧意，牧受吊不受贺也。&quot;</p>
              <p>　　使人纳其，闻之喜，遂皆服从。[一]三年，长沙太守张羡率零陵、桂阳三郡畔表，表遣兵攻围，破羡，平之。[二]于是开土遂广，南接五领，[三]北据汉川，地方数千里，带甲十余万。初，荆州人情好扰，加四方骇震，寇贼相扇，处处麋沸。表招诱有方，威怀兼洽，其奸猾宿贼更为效用，万里肃清，大小咸悦而服之。关西、兖p豫学士归者盖有千数，表安慰赈赡，皆得资全。遂起立学校，博求儒术，綦母]、宋忠等[四]撰立五经章句，谓之后定。爱民养士，从容自保。</p>
              <p>　　注[一]献帝春秋曰：&quot;济引入荆州，贾诩随之归刘表。襄阳城守不受，济因攻之，为流矢所中。济从子绣收而退。刘表自责，以为己无宾主礼，遣使招绣，绣遂屯襄阳，为表北藩。&quot;</p>
              <p>　　注[二]英雄记曰：&quot;张羡，南阳人。先作零陵、桂阳守，甚得江湘闲心。然性屈强不顺，表薄其为人，不甚礼也。羡因是怀恨，遂畔表。&quot;</p>
              <p>　　注[三]裴氏广州记云：&quot;大庾、始安、临贺、桂阳、揭阳，是谓五领。&quot;邓德明南康记曰：&quot;大庾一也，桂阳甲骑二也，九真都庞三也。临贺萌渚四也，始安越城五也。&quot;</p>
              <p>　　注[四]]音开。</p>
              <p>　　及曹操与袁绍相持于官度，绍遣人求助，表许之，不至，亦不援曹操，且欲观天下之变。从事中郎南阳韩嵩、[一]别驾刘先说表[二]曰：&quot;今豪桀并争，两雄相持，天子之重在于将军。若欲有为，起乘其敝可也；如其不然，固将择所宜从。岂可拥甲十万，坐观成败，求援而不能助，见贤而不肯归！此两怨必集于将军，恐不得中立矣。曹操善用兵，且贤俊多归之，其吮鼐僭绍，然后移兵以向江汉，恐将军不能御也。今之胜计，莫若举荆州以附曹操，操必重德将军，长享福祚，垂之后嗣，此万全之策也。&quot;蒯越亦劝之。表狐疑不断，乃遣嵩诣操，观望虚实。谓嵩曰：&quot;今天下未知所定，而曹操拥天子都许，君为我观其衅。&quot;</p>
              <p>　　嵩对曰：&quot;嵩观曹公之明，必得志于天下。将军若欲归之，使嵩可也；如其犹豫，嵩至京师，天子假嵩一职，不获辞命，则成天子之臣，将军之故吏耳。在君为君，不复为将军死也。惟加重思。&quot;表以为惮使，强之。至许，果拜嵩侍中、零陵太守。及还，盛称朝廷曹操之德，劝遣子入侍。表大怒，以为怀贰，陈兵诟嵩，将斩之。[三]嵩不为动容，徐陈临行之言。表妻蔡氏知嵩贤，谏止之。</p>
              <p>　　表犹怒，乃考杀从行者。知无它意，但囚嵩而已。[四]</p>
              <p>　　注[一]先贤行状曰：&quot;嵩字德高，义阳人，少好学，贫不改操。&quot;</p>
              <p>　　注[二]零陵先贤传曰：&quot;先字始宗。博学强记，尤好黄老，明习汉家典故。&quot;</p>
              <p>　　注[三]诟，骂也。</p>
              <p>　　注[四]傅子曰：&quot;表妻蔡氏谏之曰：'韩嵩，楚国之望，且其言直，诛之无辞。'表乃不诛而囚之。&quot;</p>
              <p>　　六年，刘备自袁绍奔荆州，表厚相待结而不能用也。十三年，曹操自将征表，未至。八月，表疽发背卒。[一]在荆州几二十年，家无余积。</p>
              <p>　　注[一]代语曰&quot;表死后八十余年，晋太康中，见发，表及妻身形如生，芬香闻数里&quot;也。</p>
              <p>　　二子：琦，琮。表初以琦貌类于己，甚爱之，后为琮娶其后妻蔡氏之侄，蔡氏遂爱琮而恶琦，毁誉之言日闻于表。表宠耽后妻，每信受焉。又妻弟蔡瑁及外甥张允并得幸于表，又睦于琮。而琦不自宁，尝与琅邪人诸葛亮谋自安之术。</p>
              <p>　　亮初不对。后乃共升高楼，因令去梯，谓亮曰：&quot;今日上不至天，下不至地，言出子口而入吾耳，可以言未？&quot;亮曰：&quot;君不见申生在内而危，重耳居外而安乎？&quot;</p>
              <p>　　[一]琦意感悟，阴规出计。会表将江夏太守黄祖为孙权所杀，琦遂求代其任。</p>
              <p>　　注[一]申生，晋献公之太子。为丽姬所谮，自缢死。重耳，申生之弟。惧丽姬之谗，出奔。献公卒，重耳入，是为文公，遂为霸主。见左氏传。</p>
              <p>　　及表病甚，琦归省疾，素慈孝，允等恐其见表而父子相感，更有托后之意，乃谓琦曰：&quot;将军命君抚临江夏，其任至重。今释□来，必见谴怒。伤亲之欢，重增其疾，非孝敬之道也。&quot;遂遏于户外，使不得见。琦流涕而去，人闻而伤焉。遂以琮为嗣。</p>
              <p>　　琮以侯印授琦。琦怒，投之地，将因奔丧作难。会曹操军至新野，琦走江南。</p>
              <p>　　蒯越、韩嵩及东曹掾傅巽等说琮归降。[一]琮曰：&quot;今与诸君据全楚之地，守先君之业，以观天下，何为不可？&quot;巽曰：&quot;逆顺有大体，强弱有定恕Ｒ匀顺级拒人主，逆道也；以新造之楚而御中国，必危也；以刘备而敌曹公，不当也。</p>
              <p>　　三者皆短，欲以抗王师之锋，必亡之道也。将军自料何与刘备？&quot;琮曰：&quot;不若也。&quot;巽曰：&quot;诚以刘备不足御曹公，则虽全楚不能以自存也。诚以刘备足御曹公，则备不为将军下也。愿将军勿疑。&quot;</p>
              <p>　　注[一]傅子曰：&quot;巽字公悌，玮博达，有知人监识。&quot;</p>
              <p>　　及操军到襄阳，琮举州请降，刘备奔夏口。[一]操以琮为青州刺史，封列侯。</p>
              <p>　　蒯越等侯者十五人。乃释嵩之囚，以其名重，甚加礼待，使条品州人优劣，皆擢而用之。以嵩为大鸿胪，以交友礼待之。蒯越光禄勋，刘*(光)**[先]*尚书令。初，表之结袁绍也，侍中从事邓义谏不听。义以疾退，终表世不仕，操以为侍中。其余多至大官。</p>
              <p>　　注[一]夏口，城，今之鄂州也。左传：&quot;吴伐楚，楚沈尹戌奔命于夏I。&quot;杜预注曰：&quot;汉水入*(口)**[江]*，今夏口也。&quot;</p>
              <p>　　操后败于赤壁，[一]刘备表琦为荆州刺史。明年卒。</p>
              <p>　　注[一]赤壁，山名也，在今鄂州蒲圻县。</p>
              <p>　　论曰：袁绍初以豪侠得，遂怀雄霸之图，天下胜兵举旗者，莫不假以为名。</p>
              <p>　　及临场决敌，则悍夫争命；[一]深筹高议，则智士倾心。盛哉乎，其所资也！</p>
              <p>　　韩非曰：&quot;涓斩不和，愎过而好胜，嫡子轻而庶子重，斯之谓亡征。&quot;[二]刘表道不相越，而欲卧收天运，拟踪三分，其犹木禺之于人也。[三]</p>
              <p>　　注[一]悍，勇也。</p>
              <p>　　注[二]韩非亡征篇曰：&quot;涓斩不和，愎谏而好胜，不顾社稷而轻为信者，可亡也。&quot;又曰：&quot;太子轻，庶子伉，可亡也。&quot;又曰：&quot;太子卑而庶子尊，可亡也。&quot;</p>
              <p>　　注[三]言其如刻木为人，无所知也。前书：&quot;有木禺龙一。&quot;音义曰：&quot;禺，寄也。寄龙形于木。&quot;</p>
              <p>　　赞曰：绍姿弘雅，表亦长者。称雄河外，□强南夏。鱼俪汉舳，云屯冀马。[一]</p>
              <p>　　窥图讯鼎，天类社。[二]既云天工，亦资人亮。[三]矜强少成，坐谈奚望。[四]</p>
              <p>　　回皇嬖，身颓业丧。[五]</p>
              <p>　　注[一]鱼俪犹相次比也。左传曰：&quot;奉公为鱼丽之陈。&quot;前书音义曰：&quot;舳，船后持处也。&quot;左传曰：&quot;冀之北土，马之所生。&quot;</p>
              <p>　　注[二]窥图谓若刘歆图书改名秀。讯鼎谓楚子问王孙满鼎轻重也。国语曰：&quot;精意以享谓之。&quot;尔雅曰：&quot;是类是M，师祭也。&quot;社者阴类，将兴师，故祭之。</p>
              <p>　　注[三]工者，官也。亮，信也。尚书曰：&quot;天工人其代之。&quot;又曰：&quot;惟时亮天工。&quot;</p>
              <p>　　注[四]九州春秋曰：&quot;曹公征乌桓，诸将曰：'今深入远征，万一刘表使备袭许，悔无及也。'郭嘉曰：'刘表坐谈客耳，自知才不足以御备，重任之则恐不能制，轻之则备不为用。虽违国远征，无忧矣。'公遂征之。&quot;</p>
              <p>　　注[五]，嫡也。嬖，爱也。</p>
              <p>　　校勘记</p>
              <p>　　二四０九页五行自九月至明年二月按：沈家本谓案魏志武纪，操破谭尚在三月。</p>
              <p>　　二四０九页九行皆是审配之所构也按：&quot;构&quot;原斗&quot;构&quot;，各本同，径改正。</p>
              <p>　　二四一０页九行直*(言)*当论其硕据刊误删。按：魏志辛毗传无&quot;言&quot;字。</p>
              <p>　　二四一０页一五行宣奕世之德按：&quot;奕&quot;原斗&quot;弈&quot;，径据汲本、殿本改正。注同。</p>
              <p>　　二四一一页六行而能全于长世者也校补谓&quot;于&quot;字误，当作&quot;族&quot;。按：魏志注引魏氏春秋作&quot;而能崇业济功，垂祚后世者也&quot;。</p>
              <p>　　二四一一页一二行构我二人按：&quot;构&quot;原斗&quot;构&quot;，径据殿本改正。</p>
              <p>　　二四一二页七行其弟静立汲本、殿本&quot;静&quot;作&quot;靖&quot;。按：静靖古多通作。</p>
              <p>　　二四一三页三行段不弟&quot;段&quot;原斗&quot;□&quot;，径改正。下同，不悉出校记。</p>
              <p>　　二四一三页一三行故虽灭亲不尤诛兄不伤按：魏志注&quot;尤&quot;上有&quot;为&quot;字，&quot;伤&quot;下有&quot;义&quot;字。</p>
              <p>　　二四一三页一三行当唯曹是务按：集解引惠栋说，谓曹，也，魏氏春秋作&quot;义&quot;。</p>
              <p>　　王粲集云&quot;唯曹氏是务&quot;，此后人妄加也。</p>
              <p>　　二四一三页一六行遵而无改按：魏志注&quot;遵&quot;作&quot;违&quot;。</p>
              <p>　　二四一四页三行尚将吕旷高翔魏志&quot;高翔&quot;作&quot;吕翔&quot;，惠栋补注从之。按：潘眉谓作&quot;高翔&quot;是。</p>
              <p>　　二四一四页八行是以周公垂涕以*(毙)**[蔽]*管蔡之狱集解引惠栋说，谓&quot;毙&quot;当作&quot;弊&quot;，断也。或作&quot;蔽&quot;，义同。今据改。按：魏志注作&quot;是以周公垂泣而蔽管蔡之狱&quot;。</p>
              <p>　　二四一五页一行贵名*(高)**[位]*于丘岳据殿本改。按：校补引钱大昭说，谓闽本&quot;高&quot;作&quot;位&quot;。</p>
              <p>　　二四一五页三行匍匐悲号按：&quot;匍匐&quot;二字原倒，径乙正。</p>
              <p>　　二四一五页一一行庆父存也按：刊误谓案公羊云&quot;庆父也存&quot;。</p>
              <p>　　二四一六页五行审配将冯*(札)**[礼]*集解引钱大昭说，谓闽本&quot;冯札&quot;作&quot;冯礼&quot;。又魏志亦作&quot;冯礼&quot;。今据改。按：礼字古作&quot;礼&quot;，形近斗&quot;札&quot;。</p>
              <p>　　二四一七页四行相州安*(杨)**[阳]*县界有蓝嵯山据殿本改。</p>
              <p>　　二四一七页一０行谭夜遁*(奔)**[走]*南皮据汲本改。按：校补谓奔者逃亡之辞，谭时尚有军，作&quot;奔&quot;非。</p>
              <p>　　二四一八页八行典论曰按：校补引钱大昭说，谓魏志注引此作&quot;典略&quot;。</p>
              <p>　　二四一八页一四行初避吏为玄兔小吏按：刊误谓&quot;玄兔&quot;按郡名皆作&quot;菟&quot;。</p>
              <p>　　二四一九页四行司空曹操表为奋威将军按：沈家本谓魏志公孙度传&quot;奋&quot;作&quot;武&quot;。</p>
              <p>　　二四二０页五行至者十五人按：集解引惠栋说，谓司马彪战略云&quot;五十五人&quot;。</p>
              <p>　　二四二０页六行唯江夏贼张虎陈坐拥兵据襄阳城按：殿本考证谓何焯校本&quot;坐&quot;改&quot;生&quot;。又集解引惠栋说，谓战略作&quot;陈生&quot;。</p>
              <p>　　二四二０页一三行江*(陵)**[夏]*集解引洪亮吉说，谓&quot;江陵&quot;应作&quot;江夏&quot;，表传凡言江夏者三，汉官仪作&quot;江陵&quot;，误。今据改。</p>
              <p>　　二四二一页三行刘表将吕介至应时物故按：校补谓吴志注引英雄记&quot;介&quot;作&quot;公&quot;，&quot;介下兵射中坚头&quot;作&quot;公兵下石中坚头&quot;，&quot;应时&quot;下多&quot;脑出&quot;二字。</p>
              <p>　　二四二一页一０行綦母]按：殿本&quot;綦母&quot;作&quot;綦毋&quot;。</p>
              <p>　　二四二二页一０行不获辞命按：刊误谓案文当云&quot;辞不获命&quot;。</p>
              <p>　　二四二三页五行代语曰按：校补引钱大昭说，谓代语即世语，唐人避讳改。世语晋郭颁撰，隋书经籍志作&quot;魏晋世语&quot;。</p>
              <p>　　二四二四页一行琦流涕而去人闻而伤焉汲本、殿本&quot;人&quot;作&quot;之&quot;，属上读。</p>
              <p>　　按：魏志注引典论，作&quot;琦流涕而去&quot;，无&quot;之&quot;字。</p>
              <p>　　二四二四页八行有知人监识汲本、殿本&quot;监&quot;作&quot;鉴&quot;。按：监与鉴通。</p>
              <p>　　二四二四页一一行刘*(光)**[先]*尚书令按：集解引惠栋说，谓&quot;光&quot;魏志作&quot;先&quot;，即上别驾刘先也。零陵先贤传亦作&quot;先&quot;。今据改。</p>
              <p>　　二四二四页一一行侍中从事邓义按：集解引陈景云说，谓&quot;侍&quot;当作&quot;治&quot;。又引钱大昕说，谓章怀讳&quot;治&quot;为&quot;持&quot;，此&quot;治中&quot;改&quot;持中&quot;，校书者妄易为&quot;侍&quot;耳。又按：集解引惠栋说，谓魏志&quot;邓义&quot;作&quot;邓羲&quot;。</p>
              <p>　　二四二四页一三行汉水入*(口)**[江]*据刊误改，与左传杜注合。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='80.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='82.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
