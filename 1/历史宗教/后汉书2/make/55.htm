<html>
<head>
<title>后汉书卷五十一　李陈庞陈桥列传　第四十一</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="54.htm"><img src="last.gif" width="46" height="15" border="0"></a><img src="bg.gif" width="40" height="30"><a href="56.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷五十一　李陈庞陈桥列传　第四十一</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　李恂字叔英，安定临泾人也。少习韩诗，[一]教授诸生常数百人。太守颍川李鸿请署功曹，未及到，而州辟为从事。会鸿卒，恂不应州命，而送鸿丧还乡里。
              <p>　　既葬，留起坟，持丧三年。</p>
              <p>　　注[一]韩婴所传诗也。</p>
              <p>　　辟司徒桓虞府。后拜侍御史，持节使幽州，宣布恩泽，慰抚北狄，所过皆图写山川、屯田、聚落百余卷，悉封奏上，肃宗嘉之。拜兖州刺史。以清约率下，常席羊皮，服布被。迁张掖太守，有威重名。时大将军窦宪将兵屯武威，天下州郡远近莫不修礼遗，恂奉公不阿，为宪所奏免。</p>
              <p>　　后复征拜谒者，使持节领西域副校尉。西域殷富，多珍宝，诸国侍子及督使贾胡[一]数遗恂奴婢、宛马、金银、香Y之属，一无所受。[二]北匈奴数断西域车师、伊吾，陇沙以西使命不得通，[三]恂设购赏，遂斩虏帅，县首军门。自是道路夷清，威恩并行。</p>
              <p>　　注[一]督使，主蕃国之使也。贾胡，胡之商贾也。</p>
              <p>　　注[二]袁山松书曰：&quot;西域出诸香、石蜜。&quot;Y，织毛为布者。</p>
              <p>　　注[三]前书曰：&quot;车师前国王居交河城。&quot;伊吾故城在今瓜州晋昌县北。广志曰：</p>
              <p>　　&quot;流沙在玉门关外，东西数百里，有三断名曰三陇也。&quot;</p>
              <p>　　迁武威太守。后坐事免，步归乡里，潜居山泽，结草为庐，独与诸生织席自给。</p>
              <p>　　会西羌反畔，恂到田舍，为所执获。羌素闻其名，放遣之。恂因诣洛阳谢。时岁荒，司空张敏、司徒鲁恭等各遣子馈粮，悉无所受。徙居新安关下，拾橡实以自资。[一]年九十六卒。</p>
              <p>　　注[一]橡，栎实也。武帝元鼎三年徙函谷关于新安也。</p>
              <p>　　陈禅字纪山，巴郡安汉人也。仕郡功曹，举善黜恶，为邦内所畏。察孝廉，州辟治中从事。[一]时刺史为人所上受纳臧赂，禅当传考，[二]无它所赍，但持丧敛之具而已。及至，笞掠无g，五毒毕加，禅神意自若，辞对无变，事遂散释。车骑将军邓骘闻其名而辟焉，举茂才。时汉中蛮夷反畔，以禅为汉中太守。</p>
              <p>　　夷贼素闻其声，实时降服。迁左冯翊，入拜谏议大夫。</p>
              <p>　　注[一]续汉志曰，每州有持中从事也。</p>
              <p>　　注[二]传谓逮捕而考之也。</p>
              <p>　　永宁元年，西南夷掸国王[一]献乐及幻人，能吐火，自支解，易牛马头。明年元会，作之于庭，安帝与k臣共观，大奇之。禅独离席举手大言曰：&quot;昔齐鲁为夹谷之会，齐作侏儒之乐，仲尼诛之。[二]又曰：'放郑声，远佞人。'[三]帝王之庭，不宜设夷狄之技。&quot;尚书陈忠劾奏禅曰：&quot;古者合欢之乐舞于堂，四夷之乐陈于门，故诗云'以雅以南，□任朱离'。[四]今掸国越流沙，u县度，[五]</p>
              <p>　　万里贡献，非郑]之声，佞人之比，而禅廷讪朝政，[六]请劾禅下狱。&quot;有诏勿收，左转为玄菟候城障尉，[七]诏&quot;敢不之官，上妻子从者名&quot;。禅既行，朝廷多讼之。会北匈奴入辽东，追拜禅辽东太守。胡惮其威强，退还数百里。禅不加兵，但使吏卒往晓慰之，单于随使还郡。禅于学行礼，为说道义以感化之。</p>
              <p>　　单于怀服，遗以胡中珍货而去。</p>
              <p>　　注[一]掸音徒丹反。</p>
              <p>　　注[二]家语曰，鲁定公与齐侯会于夹谷，孔子摄相事。齐奏中宫之乐，倡优侏儒戏于前。孔子趋曰：&quot;匹夫而侮诸侯，罪应诛。&quot;于是斩侏儒，手足异处。</p>
              <p>　　注[三]论语孔子之言。</p>
              <p>　　注[四]诗小雅鼓钟之诗曰：&quot;以雅以南，以钥不僭。&quot;薛君云：&quot;南夷之乐曰南。</p>
              <p>　　四夷之乐唯南可以和于雅者，以其人声音及钥不僭差也。&quot;周礼，LV氏掌四夷之乐。郑玄注云：&quot;东方曰i，南方曰任，西方曰朱离，北方曰禁。&quot;毛诗无&quot;i任朱离&quot;之文，盖见齐、鲁之诗也，今亡。i音昧。礼记曰，九夷、八蛮、六戎、五狄来朝，立于明堂四门之外也。</p>
              <p>　　注[五]前书西域传曰：&quot;县度者，山名也。溪谷不通，以绳索相引而度，去阳关五千八百八十里。&quot;</p>
              <p>　　注[六]讪，谤也。</p>
              <p>　　注[七]候城，县，在辽东。</p>
              <p>　　及邓骘诛废，禅以故吏免。复为车骑将军阎显长史。顺帝即位，迁司隶校尉。</p>
              <p>　　明年，卒于官。</p>
              <p>　　子澄，有清名，官至汉中太守。</p>
              <p>　　禅曾孙宝，亦刚壮有禅风，为州别驾从事，显名州里。</p>
              <p>　　庞参字仲达，河南缑氏人也。初仕郡，未知名，河南尹庞奋见而奇之，举为孝廉，拜左校令。坐法输作若卢。[一]</p>
              <p>　　注[一]若卢，狱名。</p>
              <p>　　永初元年，凉州先零种羌反畔，遣车骑将军邓骘讨之。参于徒中使其子俊上书曰：&quot;方今西州流民扰动，而征发不绝，水潦不休，地力不复。[一]重之以大军，疲之以远戍，农功消于转运，资财竭于征发。田畴不得垦辟，禾稼不得收入，搏手困穷，无望来秋。[二]百姓力屈，不复堪命。臣愚以为万里运粮，远就羌戎，不若总兵养，以待其疲。车骑将军骘宜且振旅，留征西校尉任尚使督凉州士民，转居三辅。休徭役以助其时，止烦赋以益其财，令男得耕种，女得织□，[三]然后畜精锐，乘懈沮，出其不意。攻其不备，则边人之仇报，奔北之耻雪矣。&quot;书奏，会御史中丞樊准上疏荐参曰：&quot;臣闻鸷鸟累百，不如一鹗。[四]</p>
              <p>　　昔孝文皇帝悟冯唐之言，而赦魏尚之罪，使为边守，匈奴不敢南向。[五]夫以一臣之身，折方面之难者，选用得也。臣伏见故左校令河南庞参，勇谋不测，卓尔奇伟，高才武略，有魏尚之风。前坐微法，输作经时。今羌戎为患，大军西屯，臣以为如参之人，宜在行伍。惟明诏采前世之举，观魏尚之功，免赦参刑，以为军锋，必有成效，宣助国威。&quot;邓太后纳其言，即擢参于徒中，召拜谒者，使西督三辅诸军屯，而征邓骘还。</p>
              <p>　　注[一]言其耗损，不复于旧。</p>
              <p>　　注[二]两手相搏，言无计也。</p>
              <p>　　注[三]□音如深反。杜预注左传云：&quot;织□，织缯布也。&quot;</p>
              <p>　　注[四]前书邹阳谏吴王之辞也。鹗，大m也。</p>
              <p>　　注[五]前书冯唐谓文帝曰：&quot;臣闻魏尚为云中守，匈奴远避，不近云中之塞。上功莫府，一言不相应，文吏以法绳之。愚以为陛下法太明而赏太轻。&quot;文帝悦，是日令唐持节赦魏尚，复以为云中守也。</p>
              <p>　　四年，羌寇转盛，兵费日广，且连年不登，谷石万余。参奏记于邓骘曰：&quot;比年羌寇特困陇右，供徭赋役为损日滋，官负人责数十亿万。[一]今复募发百姓，调取谷帛，f卖什物，以应吏求。外伤羌虏，内困征赋。[二]遂乃千里转粮，远给武都西郡。涂路倾阻，难劳百端，疾行则钞暴为害，迟进则谷食稍损，运粮散于旷野，牛马死于山泽。县官不足，辄贷于民。民已穷矣，将从谁求？名救金城，而实困三辅。三辅既困，还复为金城之祸矣。参前数言宜□西域，乃为西州士大夫所笑。今苟贪不毛之地，营恤不使之民，[三]暴军伊吾之野，以虑三族之外，[四]果破凉州，祸乱至今。夫拓境不宁，无益于强；多田不耕，何救饥敝！故善为国者，务怀其内，不求外利；务富其民，不贪广土。三辅山原旷远，民庶稀疏，故县丘城，可居者多。[五]今宜徙边郡不能自存者，入居诸陵，田戍故县。孤城绝郡，以权徙之；转运远费，聚而近之；徭役烦数，休而息之。此善之善者也。&quot;骘及公卿以国用不足，欲从参议，多不同，乃止。</p>
              <p>　　注[一]责音侧懈反。</p>
              <p>　　注[二]为羌寇所伤也。</p>
              <p>　　注[三]恤，忧也。不使之人谓戎虏凶犷，不堪为用。</p>
              <p>　　注[四]言劳师救远，以为亲戚之忧虑。</p>
              <p>　　注[五]丘，空也。</p>
              <p>　　拜参为汉阳太守。郡人任棠者，有奇节，隐居教授。参到，先候之。棠不与言，但以薤一大本，水一盂，置户屏前，自抱孙儿伏于户下。主簿白以为倨。参思其微意，良久曰：&quot;棠是欲晓太守也。水者，欲吾清也。拔大本薤者，欲吾击强宗也。抱儿当户，欲吾开门恤孤也。&quot;于是叹息而还。参在职，果能抑强助弱，以惠政得民。</p>
              <p>　　元初元年，迁护羌校尉，畔羌怀其恩信。明年，烧当羌种号多等皆降，始复得还都令居，通河西路。[一]时先零羌豪僭号北地，诏参将降羌及湟中义从胡七千人，[二]与行征西将军司马钧期会北地击之。参于道为羌所败。既已失期，乃称病引兵还，坐以诈疾征下狱，校书郎中马融上书请之曰：&quot;伏见西戎反畔，寇钞五州，陛下愍百姓之伤痍，哀黎元之失业，单竭府库以奉军师。昔周宣猃狁侵镐及方，[三]孝文匈奴亦略上郡，而宣王立中兴之功，文帝建太宗之号。</p>
              <p>　　非惟两主有明敝姿，抑亦I城有虎之助，[四]是以南仲赫赫，列在周诗，亚夫赳赳，载于汉策。[五]窃见前护羌校尉庞参，文武昭备，智略弘远，既有义勇果毅之节，兼以博雅深谋之姿。又度辽将军梁[，前统西域，勤苦数年，还留三辅，功克立，闲在北边，单于降服。今皆幽囚，陷于法网。</p>
              <p>　　昔荀林父败绩于，晋侯使复其位；[六]孟明视丧师于崤，秦伯不替其官。[七]</p>
              <p>　　故晋景并赤狄之土，秦穆遂霸西戎。[八]宜远览二君，使参、[得在宽宥之科，诚有益于折冲，毗佐于圣化。&quot;书奏，赦参等。</p>
              <p>　　注[一]令居，县，属金城郡。令音零。</p>
              <p>　　注[二]湟，水名，今在鄯州。</p>
              <p>　　注[三]诗小雅六月之诗曰：&quot;侵镐及方，至于泾阳。&quot;郑玄注云：&quot;镐、方皆北方地名。&quot;</p>
              <p>　　注[四]诗曰：&quot;公侯干城。&quot;又曰：&quot;阚如虎。&quot;干，I也。虎，怒貌也。</p>
              <p>　　注[五]诗曰：&quot;赫赫南仲，薄伐西戎。&quot;周亚夫为汉将。赳赳，武貌。</p>
              <p>　　注[六]左传曰，晋荀林父及楚师战于，晋师败绩。林父请死，晋侯欲许之。</p>
              <p>　　士贞子谏曰：&quot;不可。夫其败也，如日月之食，何损于明？&quot;晋侯使复其位。</p>
              <p>　　注[七]左传曰，晋败秦师于崤，获百里孟明视，后赦而归之。秦伯曰：&quot;孤之罪也。&quot;不替孟明。</p>
              <p>　　注[八]左传曰，晋荀林父败赤狄，遂灭之。晋侯赏林父狄臣千室，亦赏士贞子瓜衍之县，曰：&quot;吾获狄土，子之功也。&quot;又曰：&quot;秦伯伐晋，遂霸西戎，用孟明也。&quot;</p>
              <p>　　后以参为辽东太守。永建元年，迁度辽将军。四年，入为大鸿胪。尚书仆射虞诩荐参有宰相器能，*(顺帝时)*以为太尉，录尚书事。是时三公之中，参名忠直，数为左右所陷毁，以所举用忤帝旨，司隶承风案之。时当会茂才孝廉，参以被奏，称疾不得会。上计掾广汉段恭因会上疏曰：&quot;伏见道路行人，农夫织妇，皆曰'太尉庞参，竭忠尽节，徒以直道不能曲心，孤立k邪之闲，自处中伤之地'。臣犹冀在陛下之世，当蒙安全，而复以谗佞伤毁忠正，此天地之大禁，人主之至诫。</p>
              <p>　　昔白起赐死，诸侯酌酒相贺；季子来归，鲁人喜其纾难。[一]夫国以贤化，君以忠安。今天下咸欣陛下有此忠贤，愿卒宠任，以安社稷。&quot;书奏，诏即遣小黄门视参疾，太医致羊酒。</p>
              <p>　　注[一]纾，缓也。季子，鲁公子季友也。闵公之时，国家多难，以季子忠贤，故请齐侯复之。公羊传曰：&quot;季子来归。其言季子何？贤也。言其来归何？喜之也。&quot;</p>
              <p>　　后参夫人疾前妻子，投于井而杀之。参素与洛阳令祝良不平，[一]良闻之，率吏卒入太尉府案实其事，乃上参罪，遂因灾异策免。有司以良不先闻奏，辄折辱宰相，坐系诏狱。良能得百姓心，洛阳吏人守阙请代其罪者，日有数千万人，诏乃原刑。</p>
              <p>　　注[一]谢承书曰&quot;良字邵平，长沙人。聪明博学有才干，以廉平见称&quot;也。</p>
              <p>　　阳嘉四年，复以参为太尉。永和元年，以久病罢，卒于家。</p>
              <p>　　陈龟字叔珍，上党泫氏人也。[一]家世边将，便习弓马，雄于北州。</p>
              <p>　　注[一]泫氏故城，今泽州高平县也。泫音公玄反。</p>
              <p>　　龟少有志气。永建中，举孝廉，五迁五原太守。永和五年，拜使匈奴中郎将。</p>
              <p>　　时南匈奴左部反乱，龟以单于不能制下，外顺内畔，促令自杀，坐征下狱免。</p>
              <p>　　后再迁，拜京兆尹。时三辅强豪之族，多侵枉小民。龟到，厉威严，悉平理其怨屈者，郡内大悦。</p>
              <p>　　会羌胡寇边，杀长吏，驱略百姓。桓帝以龟世谙边俗，拜为度辽将军。龟临行，上疏曰：&quot;臣龟蒙恩累世，驰骋边垂，虽展鹰犬之用，顿毙胡虏之庭，魂骸不返，荐享狐狸，犹无以塞厚责，E万分也。*(至)*臣*[至]*顽驽，器无`刀一割之用，过受国恩，荣秩兼优，生年死日，永惧不报。臣闻三辰不轨，擢士为相；</p>
              <p>　　蛮夷不恭，拔卒为将。臣无文武之才，而忝鹰扬之任，[一]上X圣*(朝)**[明]*，下惧素餐，[二]虽殁躯体，无所云补。今西州边鄙，土地J，[三]鞍马为居，射猎为业，男寡耕稼之利，女乏机杼之饶，守塞候望，悬命锋镝，闻急长驱，去不图反。自顷年以来，匈奴数攻营郡，[四]残杀长吏，侮略良细。战夫身膏沙漠，居人首系马鞍。或举国掩户，尽种灰灭，孤儿寡妇，号哭空城，野无青草，室如悬磬。[五]虽含生气，实同枯朽。往岁并州水雨，灾螟互生，稼穑荒耗，租更空阙。[六]老者虑不终年，少壮惧于困□。陛下以百姓为子，品庶以陛下为父，焉可不日□劳神，[七]垂抚循之恩哉！唐尧亲舍其子以禅虞舜者，是欲民遭圣君，不令遇恶主也。[八]故古公杖策，其民五倍；[九]</p>
              <p>　　文王西伯，天下归之。[一０]岂复舆金辇宝，以为民惠乎！近孝文皇帝感一女子之言，除肉刑之法，[一一]体德行仁，为汉贤主。陛下继中兴之统，承光武之业，临朝听政，而未留圣意。且牧守不良，或出中官，惧逆上旨，取过目前。</p>
              <p>　　呼嗟之声，招致灾害，胡虏凶悍，因衰缘隙。而令仓库单于豺狼之口，功业无铢两之，皆由将帅不忠，聚奸所致。前凉州刺史祝良，初除到州，多所纠罚，太守令长，贬黜将半，政未u时，功卓然。实应赏异，以劝功能，改任牧守，去斥奸残。又宜更选匈奴乌桓护羌中郎将校尉，简练文武，授之法令，除并凉二州今年租更，宽赦罪隶，埽除更始。则善吏知奉公之佑，恶者觉营私之祸，胡马可不窥长城，塞下无候望之患矣。&quot;帝觉悟，乃更选幽、井刺史，自营郡太守都尉以下，多所革易，下诏&quot;为陈将军除并、凉一年租赋，以赐吏民&quot;。龟既到职，州郡重足震栗，鲜卑不敢近塞，省息经用，岁以亿计。[一二]</p>
              <p>　　注[一]诗曰&quot;维师尚父，时惟鹰扬&quot;也。</p>
              <p>　　注[二]素，空也。无功受禄为素餐。</p>
              <p>　　注[三]音觉，又音确，谓薄土也。</p>
              <p>　　注[四]谓郡有屯兵者，即护羌校尉屯金城，乌桓校尉屯上谷之类。</p>
              <p>　　注[五]左传曰：&quot;室如悬磬，野无青草。&quot;言其屋居如磬之悬，下无所有。</p>
              <p>　　注[六]更谓卒更钱也。</p>
              <p>　　注[七]书曰&quot;文王至于日中□，不遑暇食&quot;也。</p>
              <p>　　注[八]史记曰&quot;尧知子丹朱不肖，不足授天下，乃推授舜。*[授舜]*则天下得其利而丹朱病，授丹朱则天下病而丹朱得其利。尧曰：'终不以天下之病而利一人。'卒授舜以天下&quot;也。</p>
              <p>　　注[九]帝王世纪曰&quot;古公甫，是为太王，为百姓所附。狄人攻之，事之以皮币玉帛，不能免焉。王遂杖策而去，u梁山，止于岐山之阳，邑于周地。豳人从者如归，一年成邑，二年成都，三年五倍其初&quot;也。</p>
              <p>　　注[一０]帝王世纪曰西伯至仁，百姓襁负而至。</p>
              <p>　　注[一一]女子即太仓令淳于公之女缇萦也。事见前书。</p>
              <p>　　注[一二]经，常也。</p>
              <p>　　大将军梁冀与龟素有隙，谮其沮毁国威，挑取功誉，[一]不为胡虏所畏。坐征还，遂乞骸骨归田里。复征为尚书。冀暴虐日甚，龟上疏言其罪状，请诛之。</p>
              <p>　　帝不省。自知必为冀所害，不食七日而死。西域胡夷，并、凉民庶，咸为举哀，吊祭其墓。</p>
              <p>　　注[一]挑取犹独取也。独取其名，如挑战之义。</p>
              <p>　　桥玄字公祖，梁国睢阳人也。七世祖仁，从同郡戴德学，着礼记章句四十九篇，号曰&quot;桥君学&quot;。成帝时为大鸿胪。祖父基，广陵太守。父肃，东莱太守。</p>
              <p>　　玄少为县功曹。时豫州刺史周景行部到梁国，玄谒景，因伏地言陈相羊昌罪恶，乞为部陈从事，[一]穷案其奸。景壮玄意，署而遣之。玄到，悉收昌宾客，具考臧罪。昌素为大将军梁冀所厚，冀为驰檄救之。景承旨召玄，玄还檄不发，案之益急。昌坐槛车征，玄由是著名。</p>
              <p>　　注[一]部犹领也。</p>
              <p>　　举孝廉，补洛阳左尉。[一]时梁不疑为河南尹，玄以公事当诣府受对，耻为所辱，□官还乡里。后四迁为齐相，坐事为城旦。刑竟，征，再迁上谷太守，又为汉阳太守。时上令皇甫祯有臧罪，玄收考髡笞，死于冀，[二]一境皆震。</p>
              <p>　　郡人上姜岐，守道隐居，名闻西州。玄召以为吏，称疾不就。玄怒，□督邮尹益逼致之，曰：&quot;岐若不至，趣嫁其母。&quot;[三]益固争不能得，遽晓譬岐。岐坚卧不起。郡内士大夫亦竞往谏，玄乃止。时颇以为讥。后谢病免，复公车征为司徒长史，拜将作大匠。</p>
              <p>　　注[一]左部尉也。</p>
              <p>　　注[二]冀，县名，属汉阳郡。</p>
              <p>　　注[三]趣音促。</p>
              <p>　　桓帝末，鲜卑、南匈奴及高句骊嗣子伯固并畔，为寇钞，四府举玄为度辽将军，假黄钺。玄至镇，休兵养士，然后督诸将守讨击胡虏及伯固等，皆破散退走。</p>
              <p>　　在职三年，边境安静。</p>
              <p>　　灵帝初，征入为河南尹，转少府、大鸿胪。建宁三年，迁司空，转司徒。素与南阳太守陈球有隙，及在公位，而荐球为廷尉。玄以国家方弱，自度力无所用，乃称疾上疏，引灾以自劾。遂策罢。岁余，拜尚书令。时太中大夫盖升与帝有旧恩，前为南阳太守，臧数亿以上。玄奏免升禁锢，没入财贿。帝不从，而迁升侍中。玄托病免，拜光禄大夫。光和元年，迁太尉。数月，复以疾罢，拜太中大夫，就医里舍。</p>
              <p>　　玄少子十岁，独游门次，卒有三人持杖劫执之，入舍登楼，就玄求货，玄不与。</p>
              <p>　　有顷，司隶校尉阳球率河南尹、洛阳令围守玄家。球等恐并杀其子，未欲迫之。</p>
              <p>　　玄_目呼曰：&quot;奸人无状，玄岂以一子之命而纵国贼乎！&quot;促令兵进。于是攻之，玄子亦死。玄乃诣阙谢罪，乞下天下：&quot;凡有劫质，皆并杀之，不得赎以财宝，开张奸路。&quot;诏书下其章。初自安帝以后，法禁稍□，京师劫质，不避豪贵，自是遂绝。</p>
              <p>　　玄以光和六年卒，时年七十五。玄性刚急无大体，然谦俭下士，子弟亲宗无在大官者。及卒，家无居业，丧无所殡，当时称之。</p>
              <p>　　初，曹操微时，人莫知者，尝往候玄，玄见而异焉，谓曰：&quot;今天下将乱，安生民，者其在君乎！&quot;操常感其知己。及后经过玄墓，辄凄怆致祭。自为其文曰：</p>
              <p>　　&quot;故太尉桥公，懿德高轨，泛爱博容。国念明训，士思令谟。幽灵潜翳，□哉缅矣！操以幼年，逮升堂室，特以顽质，见纳君子。增荣益观，皆由助，犹仲尼称不如颜渊，[一]李生厚叹贾复。[二]士死知己，怀此无忘。又承从容约誓之言：'徂没之后，路有经由，不以斗酒只鸡过相沃酹，车过三步，腹痛勿怨。'虽临时戏笑之言，非至亲之笃好，胡肯为此辞哉？怀旧惟顾，念之凄怆。[三]</p>
              <p>　　奉命东征，屯次乡里，北望贵土，乃心陵墓。裁致薄奠，公其享之！&quot;[四]</p>
              <p>　　注[一]论语孔子谓子贡曰：&quot;汝与回也孰愈？&quot;子贡曰：&quot;赐也何敢望回。&quot;子曰：&quot;吾与汝俱不如也。&quot;</p>
              <p>　　注[二]复少好学，师事舞阴李生。李生奇之，曰：&quot;贾君国器也。&quot;</p>
              <p>　　注[三]惟，思也。</p>
              <p>　　注[四]魏志曰&quot;建安七年，曹公军谯，遂至浚仪，遣使以太牢祀桥玄，进军官度&quot;也。</p>
              <p>　　玄子羽，官至任城相。</p>
              <p>　　论曰：任棠、姜岐，世着其清。结瓮牖而辞三命，[一]殆汉阳之幽人乎？[二]</p>
              <p>　　庞参躬求贤之礼，故民悦其政；桥玄厉邦君之威，而失其情。夫岂力不足欤？</p>
              <p>　　将有道在焉。[三]如令其道可忘，则强梁胜矣。语曰：&quot;三军可夺帅，匹夫不可夺志。&quot;[四]子贡曰：</p>
              <p>　　&quot;宁丧千金，不失士心。&quot;昔段干木u墙而避文侯之命，[五]泄柳闭门不纳穆公之请。[六]贵必有所屈，贱亦有所申矣。</p>
              <p>　　注[一]结犹构也。庄子曰：&quot;原宪处鲁，居环堵之室，桑枢而瓮牖。&quot;周礼：&quot;一命受职，再命受服，三命受位。&quot;谓任、姜辞太守之辟也。</p>
              <p>　　注[二]易曰：&quot;履道坦坦，幽人贞吉。&quot;</p>
              <p>　　注[三]桥玄之舍姜岐，以道不可违，故不得以威力逼也。</p>
              <p>　　注[四]郑玄注论语云：&quot;匹夫之守志，重于三军之死将者也。&quot;</p>
              <p>　　注[五]高士传曰，段干木者，晋人也。守道不仕。魏文侯造其门，段干木u墙而避之。</p>
              <p>　　注[六]泄柳，鲁之贤人也。鲁穆公时，请见之，泄柳闭门而不纳。事见孟子。</p>
              <p>　　赞曰：李叟勤身，甘饥辞馈。禅为君隐，之死靡贰。龟习边功，参起徒中。桥公识运，先觉时雄。</p>
              <p>　　校勘记</p>
              <p>　　一六八四页一０行州辟治中从事按：集解引钱大昕说，谓章怀避唐讳，凡&quot;治&quot;字或改为&quot;理&quot;，或改为&quot;化&quot;，或改为&quot;持&quot;，此&quot;治中&quot;字亦必改易，宋人校书者又回改耳。</p>
              <p>　　一六八四页一三行夷贼素闻其声按：汲本、殿本&quot;声&quot;上有&quot;名&quot;字。</p>
              <p>　　一六八五页七行i任朱离按：集解引钱大昕说，谓此句上下当有脱文，未必诗有此语。</p>
              <p>　　一六八五页一五行手足异处刊误谓&quot;手&quot;当作&quot;首&quot;。今按：史记孔子世家亦作&quot;手足异处&quot;，惟谷梁传作&quot;首足异门而出&quot;，刘氏殆据谷梁传言也。</p>
              <p>　　一六八六页三行毛诗无i任朱离之文按：集解引黄山说，谓贤注引薛君韩诗说，不及&quot;i任朱离&quot;，是韩诗亦无此句，不独毛诗也。今曰毛诗无，&quot;毛&quot;字当为后人妄改。注不及毛传，必不舍韩而计毛也。</p>
              <p>　　一六八六页六行县度者山名也按：前书西域传&quot;山名也&quot;作&quot;石山也&quot;，此斗。</p>
              <p>　　章帝纪注引作&quot;石山也&quot;，不斗。</p>
              <p>　　一六八六页六行去阳关五千八百八十里按：前书&quot;八十里&quot;作&quot;八十八里&quot;。</p>
              <p>　　一六八九页一０行始复得还都令居按：集解引黄山说，谓通鉴&quot;都&quot;作&quot;治&quot;，此避唐讳改。</p>
              <p>　　一六九一页一行*(顺帝时)*以为太尉沈钦韩谓上有永建元年事，此&quot;顺帝时&quot;三字衍文。今据删。</p>
              <p>　　一六九一页五行夫国以贤化集解引惠栋说，谓&quot;化&quot;当作&quot;治&quot;。按：此亦章怀避讳改。</p>
              <p>　　一六九一页九行言其来归何刊误谓&quot;言其&quot;当作&quot;其言&quot;。按：今本公羊传作&quot;其言&quot;。</p>
              <p>　　一六九一页一三行良字邵平按：集解引惠栋说，谓长沙耆旧传作&quot;字邵卿&quot;，水经注亦作&quot;邵卿&quot;，章怀注误。</p>
              <p>　　一六九二页八行*(至)*臣*[至]*顽驽据刊误改。</p>
              <p>　　一六九二页一０行上X圣*(朝)**[明]*据汲本p殿本改。</p>
              <p>　　一六九四页四行乃推授舜*[授舜]*则天下得其利而丹朱病刊误谓案史记本文，更有&quot;授舜&quot;二字。今据补。</p>
              <p>　　一六九五页一行七世祖仁从同郡戴德学按：&quot;戴德&quot;当作&quot;戴圣&quot;。集解引朱彝尊说，谓案前书儒林传，仁传小戴之学，此云&quot;戴德&quot;，恐误。</p>
              <p>　　一六九五页二行成帝时为大鸿胪按：集解引洪亮吉说，谓案前书百官表，平帝元始元年始云大鸿胪桥仁，今言&quot;成帝时&quot;，误。</p>
              <p>　　一六九五页三行陈相羊昌按：集解引何焯说，谓&quot;羊&quot;旧抄广川书跋作&quot;芊&quot;。</p>
              <p>　　一六九六页一四行玄以光和六年卒时年七十五集解引惠栋说，谓桥公庙碑&quot;七年五月甲寅，以太中大夫薨于京师&quot;。案桥公二碑皆云光和七年，疑传误也。又引侯康说，谓玄卒时年七十五，而蔡伯喈西鼎铭载玄于光和元年有&quot;犬马齿七十&quot;之语，则实卒于六年，传不误。今按：光和七年十二月己巳改元中平，如依桥公庙碑，则当书&quot;中平元年&quot;。</p>
              <p>　　一六九六页一五行家无居业按：集解引惠栋说，谓张[汉记&quot;居业&quot;作&quot;余业&quot;。</p>
              <p>　　一六九七页二行懿德高轨按：三国魏志注作&quot;诞敷明德&quot;。</p>
              <p>　　一六九七页三行幽灵潜翳□哉缅矣按：魏志注作&quot;灵幽体翳，邈哉矣&quot;。</p>
              <p>　　一六九七页三行特以顽质见纳君子按：魏志注作&quot;特以顽鄙之姿，为大君子所纳&quot;。</p>
              <p>　　一六九七页四行皆由助按：魏志注同，汲本p殿本&quot;助&quot;作&quot;勖&quot;。</p>
              <p>　　一六九七页五行徂没之后按：魏志注&quot;没&quot;作&quot;逝&quot;。</p>
              <p>　　一六九七页五行腹痛勿怨按：魏志注&quot;怨&quot;作&quot;怪&quot;。</p>
              <p>　　一六九七页七行公其享之按：魏志注&quot;享之&quot;作&quot;尚飨&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='54.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='56.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
