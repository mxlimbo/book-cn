<html>
<head>
<title>后汉书卷六十九　窦何列传　第五十九</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="74.htm"><img src="last.gif" width="46" height="15" border="0"></a><img src="bg.gif" width="40" height="30"><a href="76.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷六十九　窦何列传　第五十九</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　窦武字游平，扶风平陵人，安丰戴侯融之玄孙也。父奉，定襄太守。武少以经行著称，常教授于大泽中，不交时事，名显关西。
              <p>　　延熹八年，长女选入掖庭，桓帝以为贵人，拜武郎中。其冬，贵人立为皇后，武迁越骑校尉，封槐里侯，五千户。明年冬，拜城门校尉。在位多辟名士，清身疾恶，礼赂不通，妻子衣食裁充足而已。是时羌蛮寇难，岁俭民饥，武得两宫赏赐，悉散与太学诸生，及载肴粮于路，□施贫民。兄子绍，为虎贲中郎将，性n简奢侈。武每数切厉相戒，犹不觉悟，乃上书求退绍位，又自责不能训导，当先受罪。由是绍更遵节，大小莫敢违犯。</p>
              <p>　　时国政多失，内官专宠，李膺、杜密等为党事考逮。永康元年，上疏谏曰：&quot;臣闻明主不讳讥刺之言，以探幽暗之实；忠臣不恤谏争之患，以畅万端之事。是以君臣并熙，名奋百世。[一]臣幸得遭盛明之世，逢文武之化，岂敢怀禄逃罪，不竭其诚！陛下初从藩国，爰登圣祚，天下逸豫，谓当中兴。自即位以来，未闻善政。梁、孙、寇、邓虽或诛灭，[二]而常侍黄门续为祸虐，欺罔陛下，竞行谲诈，自造制度，妄爵非人，朝政日衰，奸臣日强。伏寻西京放恣王氏，佞臣执政，终丧天下。今不虑前事之失，复循覆车之轨，臣恐二世之难，必将复及，[三]赵高之变，不朝则夕。[四]</p>
              <p>　　近者奸臣牢修，造设党议，遂收前司隶校尉李膺、太仆杜密、御史中丞陈翔、太尉掾范滂等逮考，连及数百人，旷年拘录，事无验。臣惟膺等建忠抗节，志经王室，此诚陛下稷、□、伊、吕之佐，而虚为奸臣贼子之所诬枉，天下寒心，海内失望。惟陛下留神澄省，时见理出，[五]以厌人鬼喁喁之心。臣闻古之明君，必须贤佐，以成政道。今台阁近臣，尚书令陈蕃，仆射胡广，尚书朱□、荀绲、[六]刘佑、魏朗、刘矩、尹勋等，皆国之贞士，朝之良佐。尚书郎张陵、妫皓、苑康、杨乔、边韶、戴恢等，文质彬彬，明达国典。内外之职，k才并列。而陛下委任近习，专树饕餮，外典州郡，内干心膂。宜以次贬黜，案罪纠罚，抑夺宦官欺国之封，案其无状诬罔之罪，信任忠良，平决臧否，使邪正毁誉，各得其所，宝爱天官，唯善是授。如此，咎征可消，天应可待。闲者有嘉禾、芝草、黄龙之见。夫瑞生必于嘉士，[七]福至实由善人，在德为瑞，无德为b。陛下所行，不合天意，不宜称庆。&quot;书奏，因以病上还城门校尉、槐里侯印绶。[八]帝不许，有诏原李膺、杜密等，自黄门北寺、若卢、都内诸狱，系囚罪轻者皆出之。[九]</p>
              <p>　　注[一]熙，盛也。</p>
              <p>　　注[二]梁冀、孙寿、寇荣、邓万代，见桓纪也。</p>
              <p>　　注[三]二世即胡亥。</p>
              <p>　　注[四]赵高使女阎乐s胡亥于望夷宫。</p>
              <p>　　注[五]时谓实时也。</p>
              <p>　　注[六]音古本反。</p>
              <p>　　注[七]嘉士犹善人也。</p>
              <p>　　注[八]上音时丈反。</p>
              <p>　　注[九]都内，主藏官名。前书有都内令丞，属大司农也。</p>
              <p>　　其冬帝崩，无嗣。武召侍御史河闲刘，参问其国中王子侯之贤者，┏平怃峦ず詈辍Ｎ淙氚滋后，遂征立之，是为灵帝。拜武为大将军，常居禁中。帝既立，论定策功，更封武为闻喜侯；子机渭阳侯，拜侍中；兄子绍侯，迁步兵校尉；绍弟靖西乡侯，为侍中，监羽林左骑。</p>
              <p>　　武既辅朝政，常有诛翦宦官之意，太傅陈蕃亦素有谋。时共会朝堂，蕃私谓武曰：&quot;中常侍曹节、王甫等，自先帝时操弄国权，浊乱海内，百姓匈匈，归咎于此。今不诛节等，后必难图。&quot;武深然之。蕃大喜，以手推席而起。武于是引同志尹勋为尚书令，刘瑜为侍中，冯述为屯骑校尉；又征天下名士废黜者前司隶李膺、宗正刘猛、太仆杜密、庐江太守朱□等，列于朝廷；请前越`太守荀翌为从事中郎，辟颍川陈为属：共定计策。于是天下雄俊，知其风旨，莫不延颈企踵，思奋其智力。[一]</p>
              <p>　　注[一]续汉志曰：&quot;桓帝初，京都童谣曰：'游平卖印自有评，不避贤豪及大姓。'案：武字游平。与陈蕃合策力，唯德是建，咸得其人，豪贤大姓皆绝望矣。&quot;</p>
              <p>　　会五月日食，蕃复说武曰：&quot;昔萧望之困一石显，[一]近者李、杜诸公祸及妻子，况今石显数十辈乎！蕃以八十之年，欲为将军除害，今可且因日食，斥罢宦官，以塞天变。又赵夫人及女尚书，旦夕乱太后，[二]急宜退绝。惟将军虑焉。&quot;</p>
              <p>　　武乃白太后曰：&quot;故事，黄门、常侍但当给事省内，典门户，主近署财物耳。今乃使与政事而任权重，子弟布列，专为贪暴。天下匈匈，正以此故。宜悉诛废，以清朝廷。&quot;太后曰：&quot;汉来故事世有，但当诛其有罪，岂可尽废邪？&quot;时中常侍管霸颇有才略，专制省内。武先白诛霸及中常侍苏康等，竟死。武复数白诛曹节等，太后茉ノ慈蹋[三]故事久不发。</p>
              <p>　　注[一]元帝时，阉人石显为中书令，谮御史大夫萧望之，令自杀也。</p>
              <p>　　注[二]女尚书，内官也。夫人即赵娆。</p>
              <p>　　注[三]芤粢。茉ィ不定也。</p>
              <p>　　至八月，太白出西方。刘瑜素善天官，恶之，上书皇太后曰：&quot;太白犯房左骖，上将星入太微，其占宫门当闭，将相不利，奸人在主傍。愿急防之。&quot;又与武、蕃书，以星辰错缪，不利大臣，宜速断大计。武、蕃得书将发，于是以朱□为司隶校尉，刘佑为河南尹，虞祁为洛阳令。武乃奏免黄门令魏彪，以所亲小黄门山冰代之。使冰奏素狡猾尤无状者长乐尚书郑□，[一]送北寺狱。蕃谓武曰：</p>
              <p>　　&quot;此曹子便当收杀，何复考为！&quot;武不从，令冰与尹勋、侍御史祝□杂考□，辞连及曹节、王甫。勋、冰即奏收节等，使刘瑜内奏。</p>
              <p>　　注[一]音立。</p>
              <p>　　时武出宿归府，典中书者先以告长乐五官史朱r。r盗发武奏，骂曰：&quot;中官放纵者，自可诛耳。我曹何罪，而当尽见族灭？&quot;因大呼曰：&quot;陈蕃、窦武奏白太后废帝，为大逆！&quot;乃夜召素所亲壮健者长乐从官史共普、张亮等十七人，醚共盟诛武等。曹节闻之，惊起，白帝曰：&quot;外闲切切，请出御德阳前殿。&quot;令帝拔□踊跃，使乳母赵娆等拥]左右，取ば牛闭诸禁门。[一]召尚书官属，胁以白刃，使作诏板。拜王甫为黄门令，持节至北寺狱收尹勋、山冰。冰疑，不受诏，甫格杀之。遂害勋，出郑□。还共劫太后，夺玺书。令中谒者守南宫，闭门，绝复道。[二]使郑□等持节，及侍御史、谒者捕收武等。武不受诏，驰入步兵营，与绍共射杀使者。召会北军五校士数千人屯都亭下，令军士曰：&quot;黄门常侍反，尽力者封侯重赏。&quot;诏以少府周靖行车骑将军，加节，与护匈奴中郎将张奂率五营士讨武。</p>
              <p>　　夜漏尽，王甫将虎贲、羽林、□驺、都候、□戟士，合千余人，出屯朱雀掖门，与奂等合。明旦悉军阙下，与武对陈。甫兵渐盛，使其士大呼武军曰：&quot;窦武反，汝皆禁兵，当宿]宫省，何故随反者乎？先降有赏！&quot;营府素畏服中官，于是武军稍稍归甫。自旦至食时，兵降略尽。武、绍走，诸军追围之，皆自杀，枭首洛阳都亭。[三]收捕宗亲、宾客、姻属，悉诛之，及刘瑜、冯述，皆夷其族。</p>
              <p>　　徙武家属日南，迁太后于云台。</p>
              <p>　　注[一]ぃ有衣戟也。汉官仪曰：&quot;凡居宫中，皆施籍于掖门，案姓名当入者，本官为封ご，审印信，然后受之。&quot;</p>
              <p>　　注[二]复音福。</p>
              <p>　　注[三]续汉志曰：&quot;桓帝末，京师童谣曰：'茅田一顷中有井，四方纤纤不可整。</p>
              <p>　　嚼复嚼，今年尚可后年硗。'案：易曰'拔茅连茹'，茅喻k贤也。井者，法也。</p>
              <p>　　时中常侍管霸等憎疾海内英贤，并见废锢。'茅田一顷'言k贤多也。'中有井'者，言虽厄穷，不失法度也。'四方纤纤'言奸慝不可理也。'嚼'，饮酒相强之辞也。言不恤王政，徒耽宴而已。'今年尚可'者，言但禁锢也。'后年硗'者，陈蕃、窦武等诛，天下大坏也。&quot;硗音苦教反。硗犹恶也。</p>
              <p>　　当是时，凶竖得志，士大夫皆丧其气矣。武府掾桂阳胡腾，少师事武，独殡敛行丧，坐以禁锢。</p>
              <p>　　武孙辅，时年二岁，逃窜得全。事觉，节等捕之急。胡腾及令史南阳张敞共逃辅于零陵界，诈云已死，腾以为己子，而使聘娶焉。后举桂阳孝廉。至建安中，荆州牧刘表闻而辟焉，以为从事，使还窦姓，以事列上。会表卒，曹操定荆州，辅与宗人徙居于邺，辟丞相府。从征马超，为流矢所中死。[一]</p>
              <p>　　注[一]飞矢曰流矢。中，伤也。</p>
              <p>　　初，武母产武而并产一蛇，送之林中。后母卒，及葬未窆，有大蛇自榛草而出，[一]径至丧所，以头击柩，涕血皆流，俯仰屈，[二]若哀泣之容，有顷而去。</p>
              <p>　　时人知为窦氏之祥。[三]</p>
              <p>　　注[一]广雅曰：&quot;木q生曰榛。&quot;</p>
              <p>　　注[二]音丘吉反。</p>
              <p>　　注[三]祥，吉凶之先见者。尚书曰：&quot;亳有祥。&quot;</p>
              <p>　　腾字子升。初，桓帝巡狩南阳，以腾为护驾从事。公卿贵戚车骑万计，征求费役，不可胜极。腾上言：&quot;天子无外，乘舆所幸，即为京师。臣请以荆州刺史比司隶校尉，[一]臣自同都官从事。&quot;帝从之。[二]自是肃然，莫敢妄有干欲，腾以此显名。党锢解，官至尚书。</p>
              <p>　　注[一]南阳属荆州，故请以刺史比司隶。</p>
              <p>　　注[二]汉官仪曰&quot;都官从事主洛阳百官，朝会与三府掾同&quot;也。</p>
              <p>　　张敞者，太尉温之弟也。[一]</p>
              <p>　　注[一]汉官仪曰：&quot;温字伯慎，穰人也，封*(玄)**[互]*乡侯。太史奏言有大臣诛死，董卓取温笞杀于市以厌之。&quot;</p>
              <p>　　何进字遂高，南阳宛人也。异母女弟选入掖庭为贵人，有宠于灵帝，拜进郎中，再迁虎贲中郎将，出为颍川太守。光和*(二)**[三]*年，贵人立为皇后，征进入，拜侍中、将作大匠、河南尹。</p>
              <p>　　中平元年，黄巾贼张角等起，以进为大将军，率左右羽林五营士屯都亭，修理器械，以镇京师。张角别党马元义谋起洛阳，进发其奸，以功封慎侯。[一]</p>
              <p>　　注[一]慎，县，属汝南郡。</p>
              <p>　　四年，荥阳贼数千人k起，攻烧郡县，杀中牟县令，诏使进弟河南尹苗出击之。</p>
              <p>　　苗攻破k贼，平定而还。诏遣使者迎于成k，拜苗为车骑将军，封济阳侯。</p>
              <p>　　五年，天下滋乱，望气者以为京师当有大兵，两宫流血。大将军司马许凉、假司马伍宕说进曰：&quot;太公六韬有天子将兵事，[一]可以威厌四方。&quot;进以为然，入言之于帝。于是乃诏进大发四方兵，讲武于平乐观下。起大坛，上建十二重五采华盖，高十丈，坛东北为小坛，复建九重华盖，高九丈，列步兵，骑士数万人，结营为陈。天子亲出临军，驻大华盖下，进驻小华盖下。礼毕，帝躬擐甲介马，[二]称&quot;无上将军&quot;，行陈三匝而还。诏使进悉领兵屯于观下。是时置西园八校尉，以小黄门蹇硕为上军校尉，虎贲中郎将袁绍为中军校尉，屯骑都尉鲍鸿为下军校尉，议郎曹操为典军校尉，赵融为助军校尉，淳于琼为佐军校尉，又有左右校尉。帝以蹇硕壮健而有武略，特亲任之，以为元帅，督司隶校尉以下，虽大将军亦领属焉。</p>
              <p>　　注[一]太公六韬篇：第一霸典，文论；第二文师，武论；第三龙韬，主将；第四虎韬，偏裨；第五豹韬，校尉；第六犬韬，司马。龙韬云：&quot;武王曰：'吾欲令三军之，亲其将如父母，闻金声而怒，闻鼓音而喜，为之柰何？'&quot;注[二]擐音宦。擐，贯也。介亦甲也。</p>
              <p>　　硕虽□兵于中，而犹畏忌于进，乃与诸常侍共说帝遣进西击边章、韩遂。帝从之，赐兵车百乘，虎贲斧钺。进阴知其谋，乃上遣袁绍东击徐兖二州兵，须绍还，即戎事，以稽行期。</p>
              <p>　　初，何皇后生皇子辩，王贵人生皇子协。k臣请立太子，帝以辩轻佻无威仪，不可为人主，[一]然皇后有宠，且进又居重权，故久不决。</p>
              <p>　　注[一]字书曰：&quot;佻，轻也。&quot;</p>
              <p>　　六年，帝疾笃，属协于蹇硕。硕既受遗诏，且素轻忌于进兄弟，及帝崩，硕时在内，欲先诛进而立协。及进从外入，硕司马潘隐与进早旧，迎而目之。进惊，驰从У拦橛，引兵入屯百郡邸，[一]因称疾不入。硕谋不行，皇子辩乃即位，何太后临朝，进与太傅袁隗辅政，录尚书事。</p>
              <p>　　注[一]广雅曰：&quot;В疾也。&quot;音仕鉴反。</p>
              <p>　　进素知中官天下所疾，兼忿蹇硕图己，及秉朝政，阴规诛之。袁绍亦素有谋，因进亲客张津劝之曰：&quot;黄门常侍权重日久，又与长乐太后专通奸利，[一]将军宜更清选贤良，整齐天下，为国家除患。&quot;进然其言。又以袁氏累世宠贵，海内所归，[二]而绍素善养士，能得豪杰用，其从弟虎贲中郎将术亦尚气侠，故并厚待之。因复博征智谋之士*(庞)**[逄]*纪、何J、荀攸等，与同腹心。</p>
              <p>　　注[一]灵帝母董太后居长乐宫。</p>
              <p>　　注[二]袁安为司徒、司空，孙汤为司徒、太尉，汤子成五官中郎将，成生绍，故云&quot;累代宠贵&quot;也。</p>
              <p>　　蹇硕疑不自安，与中常侍赵忠等书曰：&quot;大将军兄弟秉国专朝，今与天下党人谋诛先帝左右，埽灭我曹。但以硕典禁兵，故且沉吟。今宜共闭上合，急捕诛之。&quot;</p>
              <p>　　中常侍郭胜，进同郡人也。太后及进之贵幸，胜有力焉。故胜亲信何氏，遂共赵忠等议，不从硕计，而以其书示进。进乃使黄门令收硕，诛之，因领其屯兵。</p>
              <p>　　袁绍复说进曰：&quot;前窦武欲诛内宠而反为所害者，以其言语漏泄，而五营百官服畏中人故也。今将军既有元舅之重，而兄弟并领劲兵，部曲将吏皆英俊名士，乐尽力命，事在掌握，此天赞之时也。将军宜一为天下除患，名垂后世。虽周之申伯，何足道哉！[一]今大行在前殿，[二]将军*(宜)*受诏领禁兵，不宜轻出入宫省。&quot;</p>
              <p>　　进甚然之，乃称疾不入陪丧，又不送山陵。遂与绍定筹策，而以其计白太后。</p>
              <p>　　太后不听，曰：&quot;中官统领禁省，自古及今，汉家故事，不可废也。且先帝新□天下，我柰何楚楚与士人对共事乎？&quot;[三]进难违太后意，且欲诛其放纵者。</p>
              <p>　　绍以为中官亲近至尊，出入号令，今不悉废，后必为患。而太后母舞阳君及苗数受诸宦官赂遗，知进欲诛之。数白太后，为其障蔽。又言：&quot;大将军专杀左右，□权以弱社稷。&quot;太后疑以为然。中官在省闼者或数十年，封侯贵宠，胶固内外。进新当重任，素敬惮之，虽外收大名而内不能断，故事久不决。</p>
              <p>　　注[一]申伯，周申后父也。诗大雅曰：&quot;维申及甫，维周之翰。&quot;</p>
              <p>　　注[二]人主崩未有谥，故称大行也。前书音义曰：&quot;大行者，不反之辞也。&quot;</p>
              <p>　　注[三]楚词曰&quot;楚楚&quot;，鲜明貌也。诗曰：&quot;衣裳楚楚。&quot;</p>
              <p>　　绍等又为画策，多召四方猛将及诸豪杰，使并引兵向京城，以胁太后。进然之。</p>
              <p>　　主簿陈琳入谏曰：&quot;易称'即鹿无虞'，[一]谚有'掩目捕雀'。夫微物尚不可欺以得志，况国之大事，其可以诈立乎？今将军总皇威，握兵要，龙骧虎步，高下在心，此犹鼓洪炉燎毛发耳。夫违经合道，天人所顺，而反委释利器，更征外助。大兵聚会，强者为雄，所谓倒持干戈，授人以柄，[二]功必不成，q为乱阶。&quot;进不听。遂西召前将军董卓屯关中上林苑，又使府掾太山王匡东发其郡强弩，并召东郡太守桥瑁屯城k，使武猛都尉丁原烧孟津，火照城中，[三]皆以诛宦官为言。太后犹不从。</p>
              <p>　　注[一]易屯卦六三爻辞也。虞，掌山泽之官。即鹿犹从禽也。无虞言不可得。</p>
              <p>　　注[二]前书梅福上书曰：&quot;倒持太阿，授楚其柄。&quot;</p>
              <p>　　注[三]武猛谓有武而勇猛者。取其嘉名，因以名官也。</p>
              <p>　　苗谓进曰：&quot;始共从南阳来，俱以贫贱，依省内以致贵富。国家之事，亦何容易！</p>
              <p>　　覆水不可收。宜深思之，且与省内和也。&quot;进意更狐疑。绍惧进变计，乃胁之曰：&quot;交构已成，形艘崖叮事留变生，将军复欲何待，而不早决之乎？&quot;进于是以绍为司隶校尉，假节，专命击断；从事中郎王允为河南尹。绍使洛阳方略武吏司察宦者，而促董卓等使驰驿上，欲进兵平乐观。太后乃恐，悉罢中常侍小黄门，使还里舍，唯留进素所私人，以守省中。诸常侍小黄门皆诣进谢罪，唯所措置。进谓曰：&quot;天下匈匈，正患诸君耳。今董卓垂至，诸君何不早各就国？&quot;</p>
              <p>　　袁绍劝进便于此决之，至于再三。进不许。绍又为书告诸州郡，诈宣进意，使捕案中官亲属。</p>
              <p>　　进谋积日，颇泄，中官惧而思变。张让子妇，太后之妹也。让向子妇叩头曰：&quot;老臣得罪，当与新妇俱归私门。惟受恩累世，[一]今当远离宫殿，情怀恋恋，愿复一入直，得暂奉望太后、陛下颜色，然后退就沟壑，死不恨矣。&quot;子妇言于舞阳君，入白太后，乃诏诸常侍皆复入直。</p>
              <p>　　注[一]惟，思念也。</p>
              <p>　　八月，进入长乐白太后，请尽诛诸常侍以下，选三署郎入守宦官庐。诸宦官相谓曰：&quot;大将军称疾不临丧，不送葬，今H入省，[一]此意何为？窦氏事竟复起邪？&quot;又张让等使人潜听，具闻其语，乃率常侍段、毕岚等数十人，持兵窃自侧闼入，伏省中。及进出，因诈以太后诏召进。入坐省闼，让等诘进曰：&quot;天下愦愦，亦非独我曹罪也。[二]先帝尝与太后不快，几至成败，[三]我曹涕泣救解，各出家财千万为礼，和悦上意，但欲托卿门户耳。今乃欲灭我曹种族，不亦太甚乎？卿言省内秽浊，公卿以下忠清者为谁？&quot;于是尚方监渠穆拔□斩进于嘉德殿前。让、等为诏，以故太尉樊陵为司隶校尉，少府许相为河南尹。</p>
              <p>　　尚书得诏板，疑之，曰：&quot;请大将军出共议。&quot;中黄门以进头掷与尚书，曰：&quot;何进谋反，已伏诛矣。&quot;</p>
              <p>　　注[一]H音许物反。</p>
              <p>　　注[二]说文曰：&quot;愦愦，乱也。&quot;</p>
              <p>　　注[三]陈留王协母王美人，何后鸩杀之，帝怒，欲废后，宦官固请得止。</p>
              <p>　　进部曲将吴匡、张璋，素所亲幸，在外闻进被害，欲将兵入宫，宫合闭。袁术与匡共斫攻之，中黄门持兵守合。会日暮，术因烧南宫九龙门及东西宫，欲以胁出让等。让等入白太后，言大将军兵反，烧宫，攻尚书闼，因将太后、天子及陈留王，又劫省内官属，从复道走北宫。[一]尚书卢植执戈于阁道窗下，仰数段。段等惧，乃释太后。太后投阁得免。</p>
              <p>　　注[一]复音福。</p>
              <p>　　袁绍与叔父隗矫诏召樊陵、许相，斩之。苗、绍乃引兵屯朱雀阙下，捕得赵忠等，斩之。吴匡等素怨苗不与进同心，而又疑其与宦官同谋，乃令军中曰：&quot;杀大将军者即车骑也，士吏能为报雠乎？&quot;进素有仁恩，士卒皆流涕曰：&quot;愿致死！&quot;</p>
              <p>　　匡遂引兵与董卓弟奉车都尉F攻杀苗，□其尸于苑中。绍遂闭北宫门，勒兵捕宦者，无少长皆杀之。或有无须而误死者，至自发露然后得免。*[死]*者二千余人。绍因进兵排宫，或上端门屋，以攻省内。</p>
              <p>　　张让、段等困迫，遂将帝与陈留王数十人步出谷门，奔小平津。[二]公卿并出平乐观，无得从者，唯尚书卢植夜驰河上，王允遣河南中部掾闵贡随植后。</p>
              <p>　　贡至，手□斩数人，余皆投河而死。明日，公卿百官乃奉迎天子还宫，以贡为郎中，封都亭侯。</p>
              <p>　　注[一]谷门，洛城北当中门也。</p>
              <p>　　董卓遂废帝，又迫杀太后，杀舞阳君，何氏遂亡，而汉室亦自此败乱。</p>
              <p>　　论曰：窦武、何进藉元舅之资，据辅政之权，内倚太后临朝之威，外迎k英乘风之耍卒而事败阉竖，身死功颓，为世所悲，岂智不足而权有余乎？[一]传曰：&quot;天之废商久矣，君将兴之。&quot;斯宋襄公所以败于泓也。</p>
              <p>　　注[一]言智非不足，权亦有余，盖天败也。</p>
              <p>　　注[二]左传曰，楚伐宋，宋公将战。子鱼谏曰：&quot;天之□商久矣，公将兴之，不可。&quot;宋公不从，遂与楚战，大败于泓也。</p>
              <p>　　赞曰：武生蛇祥，进自屠羊。[一]惟女惟弟，来仪紫房。上赶骆裕人灵动怨。</p>
              <p>　　将纠邪慝，以合人愿。道之屈矣，代离凶困。[二]</p>
              <p>　　注[一]进本屠家子也。</p>
              <p>　　注[二]代，更也。</p>
              <p>　　校勘记</p>
              <p>　　二二三九页八行兄子绍按：集解引惠栋说，谓袁宏纪绍为武长子，与此异。</p>
              <p>　　二二四０页一行梁孙寇邓虽或诛灭按：集解引惠栋说，谓袁宏纪云&quot;梁、孙、邓、亳贵戚专势&quot;云云，案寇荣未尝有此，袁纪是也。</p>
              <p>　　二二四０页六行此诚陛下稷□伊吕之佐&quot;□&quot;原斗&quot;□&quot;，汲本斗&quot;□&quot;，径改正。按：&quot;□&quot;乃&quot;契&quot;之古文。</p>
              <p>　　二二四０页八行尚书令陈蕃仆射胡广按：通鉴删此九字，考异蕃、广时不为令、仆，故去之。</p>
              <p>　　二二四二页二行请前越`太守荀翌为从事中郎按：汲本、殿本&quot;翌&quot;作&quot;昱&quot;。</p>
              <p>　　二二四三页八行长乐五官史朱r按：集解引惠栋说，谓百官志云&quot;长信、长乐宦者署少府一人，职如长秋，及余吏皆以宫名为号&quot;，刘昭云&quot;如长乐五官吏朱r之类&quot;，是&quot;史&quot;当作&quot;吏&quot;。</p>
              <p>　　二二四三页一０行长乐从官史按：惠栋补注谓胡三省云&quot;掌太后宫从官&quot;，案&quot;史&quot;亦当作&quot;吏&quot;。</p>
              <p>　　二二四三页一三行夺玺书刊误谓&quot;书&quot;当作&quot;绶&quot;。按：集解引惠栋说，谓袁纪作&quot;玺绶&quot;。</p>
              <p>　　二二四四页七行凡居宫中按：&quot;宫&quot;原斗&quot;官&quot;，径据汲本、殿本改正。</p>
              <p>　　二二四五页一四行主洛阳百官按：集解引惠栋说，谓北堂书钞引汉官仪，云都官从事掌洛阳中百姓，似&quot;百官&quot;当作&quot;百姓&quot;。</p>
              <p>　　二二四六页一行封*(玄)**[互]*乡侯据殿本改。按：王先谦谓作&quot;互&quot;是。</p>
              <p>　　二二四六页三行光和*(二)**[三]*年贵人立为皇后据校补引钱大昭说改。</p>
              <p>　　二二四六页八行进弟何南尹苗殿本考证谓苗，朱氏子，五行志作&quot;皇后异父兄&quot;。</p>
              <p>　　按：李慈铭谓何后本屠家，其父真早死，舞阳君改适朱氏，生曲，及何氏贵，苗亦冒姓何氏，幸续志偶存其本姓耳。苗与进固非一姓，故进之部将疑其同谋杀进，遂报杀苗也。</p>
              <p>　　二二四七页二行屯骑都尉鲍鸿为下军校尉按：刊误谓汉无屯骑都尉，&quot;都&quot;当作&quot;校&quot;。</p>
              <p>　　二二四七页一０行乃上遣袁绍东击徐兖二州兵按：校补谓案文&quot;击&quot;当作&quot;集&quot;。</p>
              <p>　　二二四八页七行因复博征智谋之士*(庞)**[逄]*纪校补引陈景云说，谓据荀、袁绍传均作&quot;逄纪&quot;，此作&quot;庞&quot;，误。今据改。按：逄读同庞，音近而斗。</p>
              <p>　　二二四九页三行将军*(宜)*受诏领禁兵据刊误删。</p>
              <p>　　二二五一页一行张让子妇太后之妹也按：汲本&quot;妹&quot;作&quot;甥&quot;，误。袁纪作&quot;娣&quot;，娣训女弟也。</p>
              <p>　　二二五一页八行乃率常侍段按：&quot;段&quot;字原斗&quot;□&quot;，径改正，下同。</p>
              <p>　　二二五一页九行天下愦愦按：校补引柳从辰说，谓袁纪&quot;愦愦&quot;作&quot;愤愤&quot;。</p>
              <p>　　二二五二页三行术因烧南宫九龙门按：集解引惠栋说，谓袁宏纪&quot;九龙门&quot;作&quot;青琐门&quot;。又引王补说，谓通鉴从袁纪。</p>
              <p>　　二二五二页一二行至自发露然后得免*[死]*者二千余人刊误谓案文少一&quot;死&quot;字。今按：魏志袁绍传作&quot;或有无须而误死者，至自发露形体而后得免。死者二千余人。&quot;又袁纪及通鉴均作&quot;死者二千余人&quot;。此明脱一&quot;死&quot;字，今补。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='74.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='76.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
