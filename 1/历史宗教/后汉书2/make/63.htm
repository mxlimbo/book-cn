<html>
<head>
<title>后汉书卷五十九　张衡列传　第四十九（一）</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="62.htm"><img src="last.gif" width="46" height="15" border="0"></a><img src="bg.gif" width="40" height="30"><a href="64.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷五十九　张衡列传　第四十九（一）</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　张衡字平子，南阳西鄂人也。[一]世为着姓。祖父堪，蜀郡太守。衡少善属文，游于三辅，因入京师，观太学，遂通五经，贯六。虽才高于世，而无骄尚之情。常从容淡静，不好交接俗人。永元中，举孝廉不行，连辟公府不就。时天下承平日久，自王侯以下，莫不u侈。衡乃拟班固两都，作二京赋，因以讽谏。
              <p>　　精思傅会，十年乃成。文多故不载。大将军邓骘奇其才，累召不应。</p>
              <p>　　注[一]西鄂，县，故城在今邓州向城县南，有平子墓及碑在焉，崔瑗之文也。</p>
              <p>　　衡善机巧，尤致思于天文p阴阳p历g。常耽好玄经，[一]谓崔瑗曰：&quot;吾观太玄，方知子云妙极道数，乃与五经相拟，非徒传记之属，使人难论阴阳之事，汉家得天下二百岁之书也。[二]复二百岁，殆将终乎？[三]所以作者之数，必显一世，常然之符也。汉四百岁，玄其兴矣。&quot;[四]安帝雅闻衡善术学，公车特征拜郎中，再迁为太史令。[五]遂乃研核阴阳，妙尽I机之正，作浑天仪，着灵宪pg罔论，言甚详明。[六]</p>
              <p>　　注[一]桓谭新论曰：&quot;扬雄作玄书，以为玄者，天也，道也。言圣贤制法作事，皆引天道以为本统，而因附续万类p王政p人事p法度，故宓羲氏谓之易，老子谓之道，孔子谓之元，而扬雄谓之玄。玄经三篇，以纪天地人之道，立三体有上中下，如禹贡之陈三品。三三而九，因以九九八十一，故为八十一卦。以四为数，数从一至四，重累变易，竟八十一而，不可损益。以三十*(五)**[六]*蓍揲之。玄经五千余言，而传十二篇也。&quot;</p>
              <p>　　注[二]子云当哀帝时着太玄经，自汉初至哀帝，二百岁也。</p>
              <p>　　注[三]自中兴至献帝，一百八十九年也。</p>
              <p>　　注[四]自此已上，并衡与崔瑗书之文也。</p>
              <p>　　注[五]汉官仪&quot;太史令属太常，秩六百石&quot;也。</p>
              <p>　　注[六]汉名臣奏曰，蔡邕曰：&quot;言天体者有三家：一曰周髀，二曰宣夜，三曰浑天。宣夜之学绝，无师法。周髀术数具存，考验天状，多所违失，故史官不用。</p>
              <p>　　唯浑天者，近得其情，今史官所用候台铜仪，则其法也。&quot;灵宪序曰：&quot;昔在先王，将步天路，用定灵轨。寻绪本元，先准之于浑体，是为正仪，故灵宪作兴。&quot;</p>
              <p>　　衡集无g罔论，盖网络天地而g之，因名焉。</p>
              <p>　　顺帝初，再转，复为太史令。衡不慕当世，所居之官，辄积年不徙。自去史职，五载复还，乃设客问，作应闲以见其志云：[一]</p>
              <p>　　注[一]闲，非也。衡集云：&quot;观者，观余去史官五载而复还，非进取之势也。唯衡内识利钝，操心不改。或不我知者，以为失志矣。用为闲余。余应之以时有遇否，性命难求，因兹以露余诚焉，名之应闲。&quot;</p>
              <p>　　有闲余者曰：盖闻前哲首务，务于下学上达，佐国理民，有云为也。[一]朝有所闻，则夕行之。立功立事，式昭德音。[二]是故伊尹思使君为尧舜，而民处唐虞，彼岂虚言而已哉，必旌厥素尔。[三]咎单、巫咸，守王家，[四]申伯、樊仲，实干周邦，服衮而朝，介圭作瑞。[五]厥迹不朽，垂烈后昆，不亦丕欤！</p>
              <p>　　且学非以要利，而富贵萃之。贵以行令，富以施惠，惠施令行，故易称以&quot;大业&quot;。[六]质以文美，实由华兴，器赖雕饰为好，人以舆服为荣。吾子性德体道，笃信安仁，约己博，无坚不钻，以思世路，斯何远矣！[七]曩滞日官。今又原之。[八]虽老氏曲全，进道若退，然行亦以需。[九]必也学非所用，术有所仰，故临川将济，而舟V不存焉。徒经思天衢，内昭独智，固合理民之式也？</p>
              <p>　　故尝见谤于鄙儒。[一０]深厉浅揭，随时为义，曾何贪于支离，而习其孤技邪？</p>
              <p>　　[一一]参[一二]轮可使自转，木雕犹能独飞，已垂翅而还故栖，盍亦调其机而诸？[一三]昔有文王，自求多福。[一四]人生在勤，不索何获。[一五]曷若卑体屈己，美言以相克？[一六]鸣于乔木，乃金声而玉振之。[一七]用后勋，雪前吝，洳蝗幔以意谁靳也。[一八]</p>
              <p>　　注[一]论语曰，孔子曰：&quot;下学而上达。&quot;注云：&quot;下学人事，上知天命也。&quot;</p>
              <p>　　注[二]尚书曰：&quot;立功立事，可以永年。&quot;逸诗曰：&quot;祈招之郑式昭德音。&quot;</p>
              <p>　　式，用也。昭，明也。</p>
              <p>　　注[三]尚书伊尹曰：&quot;予弗克俾厥后，惟尧舜其心，愧耻若挞于。&quot;旌，明也。</p>
              <p>　　素犹志也。</p>
              <p>　　注[四]咎单、巫咸，并殷贤臣也。尚书曰：&quot;咎单作明居。&quot;又曰&quot;巫咸保V王家&quot;也。</p>
              <p>　　注[五]申伯，申国之伯也；樊仲，仲山甫也，为樊侯：并周宣王之卿士。诗大雅曰：&quot;维申及甫，维周之翰。&quot;注：&quot;翰，干也。服衮谓申伯为宰，服衮冕之服也。&quot;又曰：&quot;锡尔介圭，以作尔宝。&quot;注云&quot;宝，瑞也。圭长尺二寸谓之介&quot;也。</p>
              <p>　　注[六]易系词曰&quot;盛德大业，至矣哉！富有之谓大业，日新之谓盛德&quot;也。</p>
              <p>　　注[七]论语曰：&quot;笃信好学。&quot;又曰：&quot;仁者安仁。&quot;又曰：&quot;钻之弥坚。&quot;&quot;博我以文，约我以礼。&quot;</p>
              <p>　　注[八]日官，史官也。左传曰：&quot;天子有日官。&quot;尔雅曰：&quot;原，再也。&quot;</p>
              <p>　　注[九]老子曰：&quot;曲则全，枉则*(正)**[直]*。&quot;又曰：&quot;夷道若类，进道若退。&quot;</p>
              <p>　　易杂卦曰：&quot;需，不进也。&quot;</p>
              <p>　　注[一０]天衢，天道也。言徒锐思作灵宪、浑天仪等也。</p>
              <p>　　注[一一]揭，褰衣也，音丘例反。诗f风曰：&quot;深则厉，浅则揭。&quot;尔雅曰：&quot;由带以上为厉，由膝以下为揭。&quot;言遭时制宜，遇深水则厉，浅则揭也。易随卦：</p>
              <p>　　&quot;随时之义大矣哉！&quot;庄子曰：&quot;朱曼学屠龙于支离益，单千金之家，三年技成而无所用。&quot;技音渠绮反。责衡何独妙思于机巧者也。</p>
              <p>　　注[一二]音三。</p>
              <p>　　注[一三]垂翅故栖，谓再为史官也。盍，何不也。，利也。诸，之也。闲者言衡作三轮木雕，尚能飞转，已乃垂翅故栖，何不调其机关使利而高飞邪？傅子曰&quot;张衡能令三轮独转&quot;也。</p>
              <p>　　注[一四]诗大雅文王篇曰&quot;永言配命，自求多福&quot;也。</p>
              <p>　　注[一五]左传曰：&quot;人生在勤，勤则不匮。&quot;又曰：&quot;不索何获，吾欲求之。&quot;</p>
              <p>　　注[一六]克，胜也。衡集作&quot;美言以&quot;也。</p>
              <p>　　注[一七]诗小雅曰：&quot;伐木丁丁，鸟鸣嘤嘤，出自幽谷，迁于乔木。&quot;喻求仕迁于高位，振扬德音，如金玉之声。孟子曰：&quot;金声而玉振*[之]*。&quot;</p>
              <p>　　注[一八]吝，耻也。左传曰：&quot;宋公靳之。&quot;杜预注云：&quot;戏而相愧曰靳。&quot;</p>
              <p>　　应之曰：是何观同而见异也？君子不患位之不尊，而患德之不崇；不耻禄之不伙，而耻智之不博。[一]是故可学，而行可力也。天爵高悬，得之在命，[二]</p>
              <p>　　或不速而自怀，或羡旃而不臻，[三]求之无益，故智者面而不思。[四]阽身以徼幸，固贪夫之所为，未得而豫丧也。[五]枉尺直寻，议者讥之，盈欲亏志，孰云非羞？[六]于心有猜，则簋飧馔J犹不屑餐，旌瞀以之。[七]意之无疑，则兼金盈百而不嫌辞，孟轲以之。[八]士或解V褐而袭黼黻，或委a筑而据文轩者，度德拜爵，量绩受禄也。[九]输力致庸，受必有阶。[一０]</p>
              <p>　　注[一]方言曰：&quot;凡物盛而多，齐宋之郊谓之伙。&quot;音和果反。</p>
              <p>　　注[二]孟子曰：&quot;仁义忠信，乐善不倦，此天爵也。公卿大夫，此人爵也。&quot;案：</p>
              <p>　　此谓天子高县爵位，得者在命也。</p>
              <p>　　注[三]速，召也。怀，来也。旃，之也。</p>
              <p>　　注[四]面，骋病</p>
              <p>　　注[五]阽，危也。</p>
              <p>　　注[六]孟子陈代问孟子曰：&quot;枉尺而直寻，若可为也？&quot;孟子曰：&quot;昔齐景公田，招虞人以旌，不到，将杀之。志士不忘在沟壑，如不待招而往，何哉？且夫枉尺而直寻者，以利言也。如以利，则枉寻直尺而利，亦可为欤？&quot;赵岐注云：&quot;志士，守义者也。君子固穷，故虞人不得其招尚不往，如何君子不*(得)**[待]*其招而妄见也。尺小寻大，不可枉大就小，而以要利也。&quot;</p>
              <p>　　注[七]猜，嫌也。簋，食器也。飧音孙。诗云：&quot;有蒙簋飧。&quot;馔音仕卷反，J音补故反，并谓食也。屑犹介也。以，用也。爰旌瞀，饿人也。一作&quot;爰精目&quot;。</p>
              <p>　　列子曰：&quot;东方有人焉，曰爰旌目，将有适也，而饿于道。狐丘父之盗曰丘，见而下壶飧以J之。爰旌目三J而后能视，曰：'子何为者？'*(也)**[曰]*：'我狐父之人丘也。'爰旌目曰：'嘻，汝非盗邪？吾义不食子之食也。'两手据地而欧之，不出，喀喀而死。&quot;</p>
              <p>　　注[八]孟子：&quot;陈臻问曰：'前于齐，王馈兼金一百而不受；于宋，馈七十镒而受。前日之不受是，则今受之非也？'孟子曰：'皆是也。当在宋也，予将远行，远行者必以赆，予何为不受？若于齐，则未有处也，无处而馈之，是货之也。</p>
              <p>　　焉有君子而可以货取乎？'&quot;赵岐注云：&quot;兼金，好金也。价兼倍于恶者，故曰兼金。一百，百镒也。二十两为镒。赆，送行者赠贿之礼也。在齐时无事，于义未有所处也。义无所处而馈之，是以货贿*(所)*取我，欲使我怀惠也。&quot;</p>
              <p>　　注[九]解V褐谓宁戚也。委a筑谓傅说也。V音常主反。方言曰&quot;自关而西，谓b短者谓之V&quot;也。</p>
              <p>　　注[一０]&quot;受&quot;或作&quot;爰&quot;。</p>
              <p>　　浑元初基，灵轨未纪，吉凶纷错，人用S朦。[一]黄帝为斯深惨。有风后者，是焉亮之，察三辰于上，迹祸福乎下，经纬历数，然后天步有常，则风后之为也。[二]</p>
              <p>　　当少昊清阳之末，实或乱德，人神杂扰，不可方物，重黎又相颛顼而申理之，日月即次，则重黎之为也。[三]人各有能，因授任，鸟师别名，四叔三正，官无二业，事不并济。[四]昼长则宵短，日南则景北。[五]天且不堪兼，况以人该之。[六]夫玄龙，迎夏则陵云而奋鳞，乐时也；涉冬则泥而潜蟠，避害也。[七]公旦道行，故制典礼以尹天下，惧教诲之不从，有人*[之]*不理。[八]</p>
              <p>　　仲尼不遇，故论六经以俟来辟，[九]耻一物之不知，有事之无范。所考不齐，如何可一？[一０]</p>
              <p>　　注[一]S朦言未晤也。</p>
              <p>　　注[二]史记曰：&quot;黄帝迎日推策，举风后、力牧以理人，顺天地之纪，幽明之占。&quot;</p>
              <p>　　又曰：&quot;旁罗日月星辰。&quot;春秋内事曰：&quot;黄帝师于风后，风后善于伏羲氏之道，故推演阴阳之事。&quot;文志阴阳流有风后十三篇也。</p>
              <p>　　注[三]帝王纪曰：&quot;少昊字清阳。&quot;国语楚观射父曰：&quot;少p之衰也，九黎乱德，人神杂糅，不可方物。颛顼承之，乃命南正重司天以属神，命火正黎司地以属人。&quot;重，少昊氏之子。黎，颛顼氏之子。</p>
              <p>　　注[四]左传郯子曰：&quot;少p鸟师而鸟名。凤鸟氏历正也，玄鸟氏司分也，伯赵氏司至也，青鸟氏司启也，丹鸟氏司闭也。&quot;又晋蔡墨曰：&quot;少p氏有四叔，曰重，曰该，曰修，曰熙，实能金木及水，使重为句芒，该为蓐收，修及熙为玄冥。&quot;</p>
              <p>　　四叔分主三正，言其不兼业也。</p>
              <p>　　注[五]夏至日北极而影短，昼六十刻，夜四十刻。冬至日南极而影长，夜六十刻，昼四十刻也。易通卦验曰：&quot;冬至，晷长丈三尺。夏至，晷长尺五寸。&quot;谓立八尺表之阴也。</p>
              <p>　　注[六]该，备也。</p>
              <p>　　注[七]说文曰：&quot;龙，鳞虫之长，能幽能明，能小能巨，能短能长，春分而登天，秋分而入川。&quot;言出入有时也。贾逵注国语曰：&quot;，乱也。&quot;音骨。</p>
              <p>　　注[八]尹，正也。道行言道得申也。流俗本作&quot;行道&quot;者，非也。</p>
              <p>　　注[九]辟，君也。公羊传曰，孔子制春秋，以俟后圣也。</p>
              <p>　　注[一０]衡集&quot;考&quot;字作&quot;丁&quot;。丁，当也。</p>
              <p>　　夫战国交争，戎车竞驱，君若缀旒，人无所丽。[一]烛武县缒而秦伯退师，[二]</p>
              <p>　　鲁连系箭而聊城□柝。[三]从往则合，横来则离，安危无常，要在说夫。[四]</p>
              <p>　　咸以得人为枭，失士为尤。[五]故樊哙披帷，入见高祖；[六]高祖踞洗，以对郦生。[七]当此之会，乃鼋鸣而□应也。[八]故能同心戮力，勤恤人隐，[九]</p>
              <p>　　奄受区夏，遂定帝位，皆谋臣之由也。故一介之策，各有攸建，子长谍之，烂然有第。[一０]夫女魃北而应龙翔，洪鼎声而军容息；[一一]溽暑至而鹑火栖，寒冰冱而鼋鼍蛰。[一二]今也，皇泽宣洽，海外混同，万方亿丑，并质共剂，若修成之不暇，尚何功之可立！[一三]立事有三，言为下列；下列且不可庶矣，奚冀其二哉！[一四]</p>
              <p>　　注[一]丽，附也。公羊传曰：&quot;君若赘旒然。&quot;旒，旗旒也。言为下所执持西东也。</p>
              <p>　　注[二]烛之武，郑大夫也。缒，县绳于城而下也。左传曰，秦伯围郑，郑伯使烛之武夜缒而出，说秦，秦伯为之退师。</p>
              <p>　　注[三]鲁仲连，齐人也。时燕将守聊城，仲连为书系箭射聊城中，燕将自杀。</p>
              <p>　　见史记。□，废也。柝，行夜木也。</p>
              <p>　　注[四]张仪说诸侯连和事秦为横，苏秦说诸侯连兵拒秦为从。苏秦往则从合，张仪来则从离。</p>
              <p>　　注[五]枭犹胜也，犹六博得枭则胜。</p>
              <p>　　注[六]前书曰，樊哙，沛人也，封舞阳侯。高帝尝病，恶见人，卧禁中，诏户者无得入。哙乃排闼直入，流涕曰：&quot;独不见赵高之事乎？&quot;帝笑而起也。</p>
              <p>　　注[七]前书曰，沛公方踞a，令两女子洗足，而见郦食其，食其曰：&quot;必欲聚徒合义兵，诛无道，不宜踞见长者。&quot;于是沛公辍洗谢之。</p>
              <p>　　注[八]喻君臣相感也。焦赣易林曰&quot;鼋鸣岐野，□应于泉&quot;也。</p>
              <p>　　注[九]隐，病也。国语曰&quot;勤恤人隐，而除其害&quot;也。</p>
              <p>　　注[一０]前书音义曰：&quot;谍，谱第也。&quot;与&quot;牒&quot;通。司马迁字子长，作史记，着功臣等传，烂然各有第序也。</p>
              <p>　　注[一一]女魃，旱神也。北犹退也。应龙，能兴云雨者也。山海经曰：&quot;蚩尤作兵伐黄帝，黄帝乃令应龙攻之冀州之野。应龙蓄水，蚩尤请风伯、雨师从，大风雨。黄帝乃下天女曰*(妖)**[□]*，雨止，遂杀蚩尤。*(妖)**[□]*不得复上，所居不雨。&quot;*(妖)**[□]*亦魃也，音步末反。&quot;声&quot;或作&quot;罄&quot;，&quot;容&quot;或作&quot;客&quot;，衡集&quot;容&quot;作&quot;害&quot;，并未详也。</p>
              <p>　　注[一二]栖，息也。礼记月令曰：&quot;季夏土润溽暑。&quot;鹑火，午之宿也。三月在午，六月在酉。言当季夏之时，鹑火退于酉。冱，凝也。</p>
              <p>　　注[一三]质、剂犹今分支契也。并、共犹言交通也。周礼曰：&quot;凡卖买者质剂焉，大以质，小以剂。&quot;郑玄注云：&quot;两书一札，同而别之，长曰质，短曰剂。&quot;剂音子随反。</p>
              <p>　　注[一四]左传鲁叔孙豹曰：&quot;太上有立德，其次有立功，其次有立言。&quot;杜预注云：&quot;立德，黄帝、尧、舜也。立功，禹、稷也。立言，史佚、周任、臧文仲。&quot;</p>
              <p>　　于兹|绅如云，儒士成林，及津者风摅，失涂者幽僻，遭遇难要，趋偶为幸。</p>
              <p>　　世易俗异，事蒜妒猓不能通其变，而一度以揆之，[一]斯契船而求□，守株而伺兔也。[二]冒愧逞愿，必无仁以继之，有道者所不履也。越王句践事此，故厥绪不永。[三]快捷方式邪至，我不忍以投步；干进苟容，我不忍以歙肩。[四]</p>
              <p>　　虽有犀舟劲V，犹人涉n否，有须者也。[五]姑亦奉顺敦笃，守以忠信，得之不休，不获不吝。[六]不见是而不福居下位而不忧，允上德之常服焉。[七]</p>
              <p>　　方将师天老而友地典，与之乎高睨而大谈，孔甲且不足慕，焉称殷彭及周聃！[八]</p>
              <p>　　与世殊技，固孤是求。[九]子忧朱曼之无所用，吾恨轮扁之无所教也。[一０]</p>
              <p>　　子木雕独飞，□我垂翅故栖，吾感去□附鸱，悲尔先笑而后号也。[一一]</p>
              <p>　　注[一]易系词曰&quot;通其变，使人不倦&quot;也。</p>
              <p>　　注[二]契犹刻也。吕氏春秋曰：&quot;楚人有涉江者，其□自舟中坠于水，遽契其舟，曰'是吾□所从坠也'。舟已行而剑不行，若此求剑，不亦惑乎！&quot;韩子曰&quot;宋人有耕者，田中有株，兔走触之，折颈而死，因释耕守株，冀复得兔，为宋国笑&quot;也。</p>
              <p>　　注[三]史记曰，越王句践先吴兴师，吴王闻之，悉发精兵击越，败之于夫椒。</p>
              <p>　　越王乃以余兵五千人保栖于会稽。此为冒愧逞愿，自取败也。</p>
              <p>　　注[四]捷，疾也。歙，敛也，音翕。孟子曰：&quot;阿意事贵，胁肩所尊，俗之情也。&quot;</p>
              <p>　　歙亦胁也。</p>
              <p>　　注[五]前书曰：&quot;羌戎弓矛之兵器不犀利。&quot;音义曰：&quot;今俗谓刀兵利为犀。犀，坚也。&quot;诗卫风曰：&quot;招招舟子，人涉n否。人涉n否，n须我友。&quot;n，我也。</p>
              <p>　　须，待也。郑玄注云：&quot;人皆涉，我友未至，我独待而不涉。言室家之道，非得所适贞女不行，非得礼义婚姻不成，喻仕当以道，不求妄进也。&quot;</p>
              <p>　　注[六]姑，且也。休，美也。吝，耻也。</p>
              <p>　　注[七]赣堂埔病Ｒ自唬&quot;不见是而无闷，乐则行之，忧则违之。&quot;又曰&quot;居上位而不骄，在下位而不忧&quot;也。</p>
              <p>　　注[八]帝王纪曰：&quot;黄帝以风后配上台，天老配中台，五圣配下台，谓之三公。</p>
              <p>　　其余知天、规纪、地典、力牧、常先、封胡、孔甲等，或以为师，或以为将。&quot;</p>
              <p>　　文志阴阳有地典六篇。殷彭即老彭，殷贤人也。睨，视也。高视大谈，言不同流俗。衡集作&quot;矢谈&quot;，矢亦直也，义亦通也。</p>
              <p>　　注[九]技，巧也，音伎。本或作&quot;拔&quot;，误也。</p>
              <p>　　注[一０]轮扁谓为轮者名扁也。扁音皮殄反。庄子曰：&quot;轮扁对齐桓公曰：'勐种法，徐则甘而不固，疾则苦而不入。不疾不徐，得之于手而应之于心，口不能言也。臣不能以喻臣之子，臣子亦不能受之于臣。'&quot;言曼屠龙既无所用，轮扁勐忠嗖荒芙倘艘病音匹萌反。</p>
              <p>　　注[一一]□，虾[也，音胡娲反。周易旅上九曰：&quot;先笑而后号G。&quot;</p>
              <p>　　斐豹以毙督燔书，礼至以掖国作铭；[一]弦高以牛饩退敌，墨翟以萦带全城；[二]</p>
              <p>　　贯高以端辞显义，苏武以秃节效贞；[三]h且以飞D逞巧，詹何以沉钩致精；[四]</p>
              <p>　　弈秋以谰秩∮，王豹以清讴流声。[五]仆进不能参名于二立，退又不能k彼数子。[六]愍三坟之既颓，惜八索之不理。[七]庶前训之可钻，聊朝隐乎柱史。</p>
              <p>　　[八]且韫椟以待价，踵颜氏以行止。[九]曾不慊夫晋、楚，敢告诚于知己。[一０]</p>
              <p>　　注[一]左传曰，晋栾盈复入于晋，栾氏之力臣曰督戎，国人惧之。斐豹谓范宣子曰：&quot;苟焚丹书，我杀督戎。&quot;宣子曰：&quot;而杀之，所不请于君焚丹书者有如日。&quot;乃杀之。杜注曰：&quot;盖豹犯罪，没为官奴，以丹书其罪。&quot;左传，卫伐邢，礼至与国子巡城，掖以赴外，杀之。礼至自为铭曰：&quot;余掖杀国子，莫余敢止。&quot;</p>
              <p>　　国子，邢正卿。礼至本卫人，仕邢为大夫。掖谓挟之而投于城外也。衡集&quot;豹&quot;字作&quot;隶&quot;也。</p>
              <p>　　注[二]左传曰，秦师袭郑及滑。郑商人弦高将于周，遇之，以牛十二犒师。</p>
              <p>　　曰：&quot;寡君闻吾子将出于邑，敢犒从者。&quot;秦孟明曰：&quot;郑有备矣。&quot;灭滑而还。墨子曰：&quot;公输般为云梯以攻宋，墨子解带为城，以牒为械，公输般九攻，墨子九拒。公输之攻墨，墨子之守有余。楚王曰：'善哉，吾请无攻宋矣。'&quot;注[三]贯高，赵相也。端犹正也。独正言赵王不反，高帝贤而赦之。苏武使匈奴中，杖节卧起，节毛尽落。并见前书。</p>
              <p>　　注[四]列子曰：&quot;h且子之弋，弱弓纤缴，乘风振之，连双]于青云之际。&quot;又曰：&quot;詹何以独茧丝为纶，芒针为钩，荆筱为竿，剖粒为饵，引盈车之鱼。&quot;周礼曰：&quot;D矢用弋射。&quot;郑玄注云：&quot;结缴于矢谓之D。D，高也。&quot;</p>
              <p>　　注[五]弈，围局也，兰此执之子。秋，名也。孟子曰：&quot;弈秋，通国之善弈者。&quot;</p>
              <p>　　又曰&quot;王豹处于淇而河西善讴&quot;也。</p>
              <p>　　注[六]二立谓太上立德，其次立功也。上云&quot;立事有三，言为下列，下列且不可庶，况其二哉&quot;，故言不能参名于二立也。臣贤案：古本作&quot;二立&quot;，流俗本及衡集&quot;立&quot;字多作&quot;匹&quot;，非也。数子谓斐豹以下也。</p>
              <p>　　注[七]左传曰，楚左史倚相能读三坟、五典、八索、九丘。孔安国以为三坟*(五典)*三皇之书，八卦之说谓之八索。此以下言不能立德立功，唯欲立言而已。</p>
              <p>　　注[八]前书东方朔曰：&quot;首阳为拙，柱下为工。&quot;应劭曰：&quot;老子为周柱下史，朝隐终身无患，是为上也。&quot;</p>
              <p>　　注[九]论语子贡曰：&quot;有美玉于斯，韫椟而藏诸，求善贾而沽诸？&quot;子曰：&quot;我待价者也。&quot;又子谓颜回曰：&quot;用之则行，舍之则藏，唯我与尔有是夫。&quot;</p>
              <p>　　注[一０]孟子曾子曰：&quot;晋、楚之富，不可及也。彼以其富，我以吾仁，彼以其爵，我以吾义，吾何慊也？&quot;慊犹羡也，音苦簟反。</p>
              <p>　　阳嘉元年，复造候风地动仪。以精铜铸成，员径八尺，合盖隆起，形似酒尊，饰以篆文山龟鸟兽之形。中有都柱，傍行八道，施关发机。外有八龙，首衔铜丸，下有蟾蜍，张口承之。[一]其牙机巧制，皆隐在尊中，覆盖周密无际。如有地动，尊则振龙机发吐丸，而蟾蜍衔之。振声激扬，伺者因此觉知。虽一龙发机，而七首不动，寻其方面，乃知震之所在。验之以事，合契若神。自书典所记，未之有也。尝一龙机发而地不觉动，京师学者咸怪其无征，后数日驿至，果地震陇西，于是皆服其妙。自此以后，乃令史官记地动所从方起。</p>
              <p>　　注[一]蟾蜍，虾[也。蟾音时占反，蜍音时诸反。</p>
              <p>　　时政事渐损，权移于下，衡因上疏陈事曰：&quot;伏惟陛下宣哲克明，继体承天，中遭倾覆，龙德泥蟠。[一]今乘云高跻，盘桓天位，诚所谓将隆大位，必先倥□之也。[二]亲履艰难者知下情，备经险易者达物伪。[三]故能一贯万机，靡所疑惑，百揆允当，庶绩咸熙。宜获福祉神只，受誉黎庶。而阴阳未和，b眚屡见，神明幽远，冥鉴在兹。福仁祸淫，景响而应，因德降休，乘失致咎，天道虽远，吉凶可见，近世郑、蔡、江、樊、周广、王圣，皆为效矣。[四]故恭俭畏忌，必蒙祉祚，奢淫谄慢，鲜不夷戮，前事不忘，后事之师也。夫情胜其性，流q忘反，[五]岂唯不肖，中才皆然。苟非大贤，不能见得思义，故积恶成衅，罪不可解也。向使能瞻前顾后，援镜自戒，则何陷于凶患乎！[六]贵宠之臣，所属仰，其有愆尤，上下知之。锩兰ザ瘢有心皆同，故怨溢乎四海，神明降其祸辟也。[七]顷年雨常不足，思求所失，则洪范所谓'僭恒阳若'者也。</p>
              <p>　　[八]惧k臣奢侈，昏u典式，自下逼上，用速咎征。又前年京师地震土裂，[九]</p>
              <p>　　裂者威分，震者人扰也。君以静唱，臣以动和，威自上出，不趣于下，礼之政也。窃惧圣思厌倦，制不专己，恩不忍割，与共威。威不可分，德不可共。</p>
              <p>　　洪范曰：'臣有作威作福玉食，害于而家，凶于而国。'天鉴孔明，虽n不失，b异示人，前后数矣，而未见所革，以复往悔。[一０]自非圣人，不能无过。</p>
              <p>　　愿陛下思惟所以稽古率旧，勿令刑德八柄，不由天子。[一一]若恩从上下，事依礼制，礼制修则奢僭息，事合宜则无凶咎。然后神望允塞，b消不至矣。&quot;</p>
              <p>　　注[一]倾覆谓顺帝为太子时废为济阴王。蟠音薄寒反。广雅曰：&quot;蟠，曲也。&quot;</p>
              <p>　　扬雄方言曰：&quot;未升天龙谓之蟠。&quot;</p>
              <p>　　注[二]倥音口弄反，□音子弄反。埤苍曰：&quot;倥□，穷困也。&quot;亦谓顺帝被废时也。</p>
              <p>　　注[三]左传曰：&quot;晋侯在外十九年矣，险阻艰难备尝之矣，人之情伪尽知之矣。&quot;</p>
              <p>　　注[四]事具宦者传。</p>
              <p>　　注[五]性者生之质，情者性之欲。性善情恶，情胜则荒淫也。</p>
              <p>　　注[六]楚辞曰：&quot;瞻前而顾后兮，援镜自戒。&quot;谓引前事以为镜而自戒□也。韩诗外传曰：&quot;明镜所以照形，往古所以知今。&quot;</p>
              <p>　　注[七]辟，罪也，音频亦反。</p>
              <p>　　注[八]恒，常也。若，顺也。孔安国注洪范云：&quot;君行僭差则常阳顺之，常阳则多旱也。&quot;</p>
              <p>　　注[九]顺帝永建三年正月，京师地震也。</p>
              <p>　　注[一０]革，改也。复，反也。</p>
              <p>　　注[一一]周礼，太宰以八柄诏王驭k臣，一曰爵，二曰禄，三曰予，四曰置，五曰生，六曰夺，七曰废，八曰诛。</p>
              <p>　　初，光武善谶，及显宗、肃宗因祖述焉。自中兴之后，儒者争学图纬，兼复附以@言。衡以图纬虚妄，非圣人之法，乃上疏曰：&quot;臣闻圣人明审律历以定吉凶，重之以卜筮，杂之以九宫，[一]经天验道，本尽于此。或观星辰逆顺，寒燠所由，或察龟策之占，巫觋之言，[二]其所因者，非一术也。立言于前，有征于后，故智者贵焉，谓之谶书。谶书始出，盖知之者寡。自汉取秦，用兵力战，功成业遂，可谓大事，当此之时，莫或称谶。若夏侯胜、眭孟之徒，以道术立名，其所述着，无谶一言。刘向父子领校秘书，阅定九流，亦无谶录。成、哀之后，乃始闻之。[三]尚书尧使v理洪水，九载绩用不成，v则殛死，禹乃嗣兴。[四]而春秋谶云'共工理水'。凡谶皆云黄帝伐蚩尤，而诗谶独以为'蚩尤败，然后尧受命'。春秋元命包中有公输班与墨翟，事见战国，非春秋时也。[五]又言'别有益州'。益州之置，在于汉世。</p>
              <p>　　[六]其名三辅诸陵，世数可知。至于图中讫于成帝。一卷之书，互异数事，圣人之言，宋奕羰牵殆必虚伪之徒，以要世取资。往者侍中贾逵摘谶互异三十余事，诸言谶者皆不能说。至于王莽篡位，汉世大祸，八十篇何为不戒？则知图谶成于哀平之际也。且河洛、六，篇录已定，后人皮傅，无所容篡。[七]</p>
              <p>　　永元中，清河宋景遂以历纪推言水b，而伪称洞视玉版。[八]或者至于□家业，入山林。后皆无效，而复采前世成事，以为证验。至于永建复统，则不能知。[九]</p>
              <p>　　此皆欺世罔俗，以昧宋唬情伪较然，莫之纠禁。且律历、卦候、九宫、风角，数有征效，世莫肯学，而竞称不占之书。[一０]譬犹画工，恶图犬马而好作鬼魅，诚以实事难形，而虚伪不穷也。[一一]宜收藏图谶，一禁绝之，则朱紫无所眩，典籍无瑕玷矣。&quot;</p>
              <p>　　注[一]易干凿度曰：&quot;太一取其数以行九宫。&quot;郑玄注云：&quot;太一者，北辰神名也。下行八卦之宫，每四乃还于中央。中央者，*(地神)**[北辰]*之所居，故谓之九宫。天数大分，以阳出，以阴入。</p>
              <p>　　阳起于子，阴起于午，是以太一下九宫，从坎宫始，自此而从于坤宫，又自此而从于震宫，又自此而从于巽宫，所以*(从)**[行]*半矣，还息于中央之宫。</p>
              <p>　　既又自此而从于干宫，又自此而从于兑宫，又自此而从于艮宫，又自此而从于离宫，行则周矣，上游息于太一之星而反紫宫。行起从坎宫始，终于离宫也。&quot;</p>
              <p>　　注[二]前书曰：&quot;齐肃聪明者，神或降之。&quot;在男曰觋，在女曰巫。觋音胡历反。</p>
              <p>　　注[三]眭弘字孟，鲁国蕃人也。昭帝时，以明经为议郎。夏侯胜字长公，东平人，好洪范五行传说，宣帝时为太子太傅。又成、哀时，有诏使刘向及子歆于秘书校定经、传、诸子等。九流谓儒家、道家、阴阳家、法家、名家、墨家、纵横家、杂家、农家，见文志、并无谶说也。</p>
              <p>　　注[四]殛，诛死也。</p>
              <p>　　注[五]衡集云&quot;班与墨翟并当子思时，出仲尼后&quot;也。</p>
              <p>　　注[六]前书武帝始置益州。</p>
              <p>　　注[七]衡集上事云：&quot;河洛五九，六四九，谓八十一篇也。&quot;傅音附。臣贤案：</p>
              <p>　　衡集云：&quot;后人皮傅，无所容窜。&quot;又扬雄方言曰：&quot;秦、晋言非其事谓之皮傅。&quot;</p>
              <p>　　谓不深得其情核，皮肤浅近，强相傅会也。后人不达皮肤之意，流俗本多作&quot;颇传&quot;者，误也。无所容窜谓不容妄有加增也。庄子曰：&quot;窜句籍辞。&quot;续汉书亦作&quot;窜&quot;。本作&quot;篡&quot;者，义亦通也。</p>
              <p>　　注[八]q甲开山图曰：&quot;禹游于东海，得玉，碧色，长一尺二寸，圆如日月，以自照，自达幽冥。&quot;言宋景历纪推知水b，非洞视玉版所见也。</p>
              <p>　　注[九]永建，顺帝即位年也。复统谓废而复立，言谶家不论也。</p>
              <p>　　注[一０]谓竞称谶书也。</p>
              <p>　　注[一一]韩子曰&quot;客为齐王画者。问：'画孰难？'对曰：'狗马最难。''孰易？''鬼魅最易。'狗马，人所知也，故难；鬼魅无形，故易&quot;也。</p>
              <p>　　后迁侍中，帝引在帷幄，讽议左右。尝问衡天下所疾恶者。宦官惧其毁己，皆共目之，衡乃诡对而出。阉竖恐终为其患，遂共谗之。</p>
              <p>　　衡常思图身之事，以为吉凶倚伏，幽微难明，乃作思玄赋，[一]以宣寄情志。</p>
              <p>　　其辞曰：</p>
              <p>　　注[一]玄，道也，德也。老子曰：&quot;玄之又玄，妙之门。&quot;</p>
              <p>　　仰先哲之玄训兮，虽弥高其弗违。[一]匪仁里其焉宅兮，匪义笃溲勺罚[二]</p>
              <p>　　潜服膺以永靓兮，绵日月而不衰。[三]伊中情之信修兮，慕古人之贞节。[四]</p>
              <p>　　竦余身而顺止兮，遵绳墨而不跌。[五]志团团以应悬兮，诚心固其如结。[六]</p>
              <p>　　旌性行以制佩兮，佩夜光与琼枝。[七]□幽兰之秋华兮，又缀之以江蓠。[八]</p>
              <p>　　美襞积以酷裂兮，允尘邈而难亏。[九]既丽而鲜双兮，非是时之攸珍。[一０]</p>
              <p>　　奋余荣而莫见兮，播余香而莫闻。幽独守此仄陋兮，敢怠皇而舍勤。[一一]幸二八之{虞兮，喜傅说之生殷；尚前良之遗风兮，恫后辰而无及。[一二]何孤行之茕茕兮，孑不k而介立？感鸾p之特栖兮，悲淑人之稀合。[一三]</p>
              <p>　　注[一]玄训，道德之训也。论语颜回曰：&quot;仰之弥高。&quot;</p>
              <p>　　注[二]论语孔子曰：&quot;里仁为美，宅不处仁，焉得知？&quot;里、宅，皆居也。</p>
              <p>　　注[三]说文曰：&quot;膺，匈也。&quot;礼记曰：&quot;服膺拳拳而不息。&quot;靓音才性反。前书音义曰：&quot;靓与'静'同。&quot;</p>
              <p>　　注[四]修谓自修为善也。楚辞曰：&quot;苟中情其好修兮。&quot;</p>
              <p>　　注[五]竦，企立也。礼记曰：&quot;为人臣止于恭，为人子止于孝，为人父止于慈，与国人交止于信。&quot;跌，蹉也，音徒结反。绳墨谕礼法也。楚辞曰：&quot;遵绳墨而不颇。&quot;</p>
              <p>　　注[六]团团，垂\也。诗曰：&quot;心之忧矣，如或结之。&quot;</p>
              <p>　　注[七]旌，明也。夜光，美玉。琼枝，玉树。以谕坚贞也。楚辞曰&quot;折琼枝以继佩&quot;也。</p>
              <p>　　注[八]案：□音租缓反。字书亦&quot;纂&quot;字也。纂，系也。诸家音并户反，误也。江蓠，香草也。本草经曰：&quot;j芜，一名江蓠。&quot;即芎苗也。楚辞曰：&quot;扈江蓠与薜芷兮，纫秋兰以为佩。&quot;皆取芬芳以象德也。</p>
              <p>　　注[九]襞积，衣彝也。酷裂，香气盛也。司马相如曰：&quot;酷裂淑郁。&quot;又曰：&quot;襞积褰皱。&quot;允，信也。尘，久也。邈，远也。亏犹歇也。衣服芬芳，久而不歇，以喻道德着美，幽而不屈也。</p>
              <p>　　注[一０]音口瓜反。王逸注楚词曰：&quot;，好也。&quot;攸，所也。言德虽美好，而时人不珍也。</p>
              <p>　　注[一一]怠，惰也。皇，暇也。舍，废也。</p>
              <p>　　注[一二]二八，八元、八恺也。{，遇也，音五故反。虞，虞舜也。尚，慕也。</p>
              <p>　　恫，痛也，音通。辰，时也。痛己后时而不及之也。</p>
              <p>　　注[一三]山海经曰，女a山有鸟，五采，名曰鸾，见则天下安宁。又曰，九疑山有五采之鸟，名p。淑，善也。特，独也。言灵鸟既独栖，善人亦少合也。</p>
              <p>　　彼无合其何伤兮，患伪之冒真。旦获于k弟兮，启金g而乃信。[一]览蒸民之多僻兮，畏立辟以危身。[二]曾烦毒以迷或兮，羌孰可与言己？[三]私湛忧而深怀兮，思缤纷而不理。[四]愿竭力以守义兮，虽贫穷而不改。执雕虎而试象兮，阽焦原而跟止。[五]庶斯奉以周旋兮，要既死而后已。[六]俗迁渝而事化兮，泯规矩之圜方。[七]珍萧艾于重笥兮，谓蕙芷之不香。[八]斥西施而弗御兮，羁要以服箱。[九]行陂僻而获志兮，循法度而离殃。[一０]惟天地之无穷兮，何遭遇之无常！不抑操而苟容兮，譬临河而无航。[一一]欲巧笑以干媚兮，非余心之所尝。袭温恭之黻衣兮，披礼义之绣裳。[一二]辫贞亮以为Q兮，杂技以为珩。[一三]昭彩藻与雕琢兮，璜声远而弥长。[一四]淹栖以恣欲兮，耀灵忽其西藏。[一五]恃己知而华予兮，H鸣而不芳。[一六]冀一年之三秀兮，遒白露之为霜。[一七]时而代序兮，畴可与乎比伉？[一八]</p>
              <p>　　咨妒之难并兮，想依韩以流亡，[一九]恐渐冉而无成兮，留则蔽而不章。</p>
              <p>　　注[一]旦，周公也。，谤也。信音申。成王立，周公摄政，其弟管叔、蔡叔等谤言，云公将不利于孺子，周公乃诛二叔。秋大孰未获，天大雷电以风，禾尽偃。成王与大夫启金g之书，乃得周公所自以为功代武王之策，方信周公忠于国家也。事见尚书。</p>
              <p>　　注[二]蒸，也。僻，邪也。辟，法也。诗曰&quot;人之多僻，无自立辟&quot;也。</p>
              <p>　　注[三]曾，重也。羌，发语辞也。言己之志，无可为言之也。</p>
              <p>　　注[四]湛音沉。缤纷，乱\也。</p>
              <p>　　注[五]雕虎，有文也。阽，临也。焦原，原名也。跟，足踵也。尸子曰：&quot;中黄伯曰：'我左执太行之D，右执雕虎，唯象之未试，吾或焉。有力者则又愿为牛，与象，自谓天下之义人也。恶乎试之？曰，夫贫穷，太行之D也；迹贱者，义之雕虎也。吾日试之矣。'&quot;又曰：&quot;莒国有名焦原者，广寻，长五十步，临百刃之溪，莒国莫敢近也。有以勇见莒子者，独漤行剂踵焉，此所以服莒国也。</p>
              <p>　　夫义之为焦原也高矣，此义所以服一世也。&quot;衡言躬履仁义，不避险难，亦足以服一代之人也。</p>
              <p>　　注[六]左传史克曰：&quot;奉以周旋，不敢失坠。&quot;论语孔子曰：&quot;死而后已，不亦远乎？&quot;</p>
              <p>　　注[七]化，变也。泯，灭也。</p>
              <p>　　注[八]萧，蒿也。笥，箧也。蕙、芷，并香草也。贵萧艾，喻任小人。谓蕙芷为不香，喻□贤人也。</p>
              <p>　　注[九]斥，远也。西施，越之美女也。要音于皎反。音奴了反。吕氏春秋曰：</p>
              <p>　　&quot;要，古之骏马也。&quot;服，驾也。箱，车也。言n远美女，又以骏马驾车，并喻不能用贤也。</p>
              <p>　　注[一０]陂，不正也。离，被也。</p>
              <p>　　注[一一]航，船也。孙卿子曰：&quot;偷合苟容以持禄。&quot;周书阴符曰：&quot;四辅不存，若济河无舟矣。&quot;</p>
              <p>　　注[一二]袭，重也。周礼黑与青谓之黻，五色备曰绣。</p>
              <p>　　注[一三]说文曰：&quot;辫，交织也。&quot;音h殄也。礼记曰：&quot;男Q革，*(革)**[女]*Q丝。&quot;郑玄注云：&quot;Q，小囊，盛巾也。&quot;i，佩玉也。</p>
              <p>　　注[一四]璜，佩玉也。尔雅曰：&quot;半璧曰璜。&quot;言佩服之美，喻道德之盛也。</p>
              <p>　　注[一五]淹，久也。栖，游息也。耀灵，日也。楚辞曰：&quot;耀灵安藏。&quot;言年岁之蹉跎也。</p>
              <p>　　注[一六]己知犹知己也。华，荣也。予，衡自谓也。H，鸟名，喻谗人也。</p>
              <p>　　广雅曰：&quot;，布谷也。&quot;楚辞曰：&quot;恐之先鸣兮，使夫百草为之不芳。&quot;</p>
              <p>　　王逸注云：&quot;以喻谗言先至，使忠直之士被罪也。&quot;言恃知己以相荣，反遇谗而见害也。</p>
              <p>　　注[一七]三秀，芝草也。楚辞曰：&quot;采三秀于山闲。&quot;说文曰：&quot;遒，迫也。&quot;</p>
              <p>　　方秀遇霜，喻以贤被谗也。</p>
              <p>　　注[一八]，进貌也。谓四时更进而代序。畴，谁也。伉，偶也。伉，协韵音苦郎反。</p>
              <p>　　注[一九]咨，叹也。妒，忌也。，美也，音胡故反。楚辞曰：&quot;目宜笑。&quot;</p>
              <p>　　言嫉妒者，憎恶美人，故难与并也。韩谓齐仙人韩终也。为王采药，王不肯服，终自服之，遂得仙。楚辞曰：&quot;羡韩之得一。&quot;流亡谓流遁亡去也。</p>
              <p>　　心犹与而狐疑兮，即岐址而摅情。[一]文君为我端蓍兮，利飞遁以保名。[二]</p>
              <p>　　历山以周流兮，翼迅风以扬声。[三]二女感于崇岳兮，或冰折而不营。[四]</p>
              <p>　　天盖高而为泽兮，谁云路之不平！[五]□自强而不息兮，蹈玉阶之i峥。[六]</p>
              <p>　　惧筮氏之长短兮，钻东□以观祯。[七]遇九k之介鸟兮，怨素意之不逞。[八]</p>
              <p>　　游尘外而瞥天兮，据冥翳而哀鸣。[九]m鹗竞于贪婪兮，我修e以益荣。[一０]</p>
              <p>　　子有故于玄鸟兮，归母氏而后宁。[一一]</p>
              <p>　　注[一]岐址，山足也。周文王所居也。</p>
              <p>　　注[二]文君，文王也。端，正也。楚辞曰：&quot;詹尹端策拂龟。&quot;周易遁卦上九曰：</p>
              <p>　　&quot;肥遁无不利。&quot;淮南九师道训曰：&quot;遁而能飞，吉孰大焉？&quot;</p>
              <p>　　注[三]遁卦艮下干上，艮为山，故曰历山。从二至四为巽，巽为风，故曰翼迅风也。</p>
              <p>　　注[四]遁上九变而为咸。咸，感也。咸卦艮下兑上，从二至四为巽，与兑为二女也。崇岳谓艮也。从三至五为干。易说卦曰：&quot;干为冰，兑为毁折。&quot;阳不求阴，故曰冰折而不营也。</p>
              <p>　　注[五]干变为兑，干为天，兑为泽，故曰天为泽。言天高尚为泽，谁云路之不平？言可行也。</p>
              <p>　　注[六]□，勉也。干为金玉，故曰玉阶。i峥，高峻\。i音尧。峥音士耕反。</p>
              <p>　　注[七]左传晋卜人曰：&quot;筮短龟长，不如从长。&quot;言筮之未尽，复以龟卜之也。</p>
              <p>　　周礼&quot;龟人掌六龟之属，东龟曰果属，其色青&quot;也。</p>
              <p>　　注[八]诗小雅曰：&quot;鹤鸣九k。&quot;注云：&quot;k，泽中溢水出所为也。自外数至九，喻深远也。&quot;介，耿介也。龟经有栖鹤兆也。言卜得鹤兆也。逞，快也，协韵音丑贞反。</p>
              <p>　　注[九]瞥，视也，音普列反。冥翳，高远也。</p>
              <p>　　注[一０]m、鹗，鸷鸟也，以喻谗佞也。</p>
              <p>　　注[一一]子谓衡也。有故于玄鸟谓卜得鹤兆也。易曰：&quot;鸣鹤在阴，其子和之。</p>
              <p>　　我有好爵，吾与汝糜之。&quot;言子归母氏然后得宁，犹臣遇贤君方享爵禄。劝衡求圣君以仕之也。</p>
              <p>　　占既吉而无悔兮，简元辰而m装。[一]旦余沐于清原兮，余发于朝阳。[二]</p>
              <p>　　漱飞泉之沥液兮，咀石菌之流英。[三]Q鸟举而鱼跃兮，将往走乎八荒。[四]过少之穷野兮，问三丘乎句芒。[五]何道真之淳粹兮，去秽累而票轻。[六]登蓬莱而容与兮，鳌虽\而不倾。[七]留瀛洲而采芝兮，聊且以乎长生。[八]凭归云而遐逝兮，夕余宿乎扶桑。[九]z青岑之玉醴兮，餐沆瀣以为粮。[一０]发昔梦于木禾兮，谷橥□之高冈。[一一]朝吾行于汤谷兮，从伯禹于稽山。[一二]</p>
              <p>　　集k神之执玉兮，疾防风之食言。[一三]</p>
              <p>　　注[一]悔，恶也。元辰，吉辰也。m，整也。</p>
              <p>　　注[二]，干也。朝阳，日也。尔雅曰：&quot;山东曰朝阳。&quot;楚辞曰&quot;朝濯发于阳谷，夕余身乎九阳&quot;也。</p>
              <p>　　注[三]沥液，微流也。咀，嚼也。石菌，芝也。英，华也。</p>
              <p>　　注[四]Q，飞也，音许缘反。走犹赴也，音奏。八荒，八方荒远地也。淮南子曰：&quot;登太山，履石封，以望八荒。&quot;</p>
              <p>　　注[五]帝王纪曰：&quot;少昊邑于穷桑，都曲阜，故或谓之穷桑帝。&quot;地在鲁城北。</p>
              <p>　　衡欲往东方，故先过穷桑之野。三丘，东海中三山也，谓蓬莱、方丈、瀛洲。</p>
              <p>　　句芒、木正，东方之神也。</p>
              <p>　　注[六]道真谓道德之真。班固幽通赋曰：&quot;矧沉躬于道真。&quot;不浇曰淳，不杂曰粹。票音匹妙反，犹飘u也。</p>
              <p>　　注[七]鳌，大龟也。列子曰：&quot;勃海之东有大壑焉，其中有五山，一曰岱舆，二曰员峤，三曰方壶，四曰瀛洲，五曰蓬莱。随波上下往还，不得暂峙。仙圣诉于帝，使巨鳌十五举首而戴之，迭为三番，六万岁一交焉，五山始不动。&quot;*音皮媛反。楚辞曰：&quot;鳌戴山\。&quot;说文曰：&quot;\，|手也。&quot;</p>
              <p>　　注[八]东方朔十洲记曰&quot;瀛洲，在东海之东，上生神芝仙草，有玉石膏出泉如酒味，名之为玉酒，饮之令人长生&quot;也。</p>
              <p>　　注[九]扶桑，日所出，在汤谷中，其桑相扶而生。见淮南子。</p>
              <p>　　注[一０]尔雅曰：&quot;山小而高曰岑。&quot;郭璞注曰：&quot;言岑也。&quot;楚辞曰：&quot;餐六气而饮沆瀣。&quot;王逸注云：&quot;沆瀣，夜半气也。&quot;&quot;粮&quot;或作&quot;&quot;。</p>
              <p>　　注[一一]山海经曰：&quot;橥□墟在西北，方八百里，高万仞，上有木禾，长五寻，大五围。&quot;昔，夜也。谷，生也。衡此夜梦禾生于橥□山之上，即下文云&quot;抨巫咸作占梦，含嘉秀以为敷&quot;是也。衡集注及近代注解皆云&quot;昔日梦至木禾，今亲往见焉，是为发昔梦也。&quot;臣贤案：衡之此赋，将往走乎八荒以后，即先往东方，次往南方，乃适西方，此时正在汤谷、扶桑之地，橥□乃西方之山，安得已往橥□见木禾乎？良由寻究不精，致斯谬耳。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='62.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='64.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
