<html>
<head>
<title>后汉书卷四十七　班梁列传　第三十七</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="50.htm"><img src="last.gif" width="46" height="15" border="0"></a><img src="bg.gif" width="40" height="30"><a href="52.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷四十七　班梁列传　第三十七</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　班超字仲升，扶风平陵人，徐令彪之少子也。为人有大志，不修细节。然内孝谨，居家常执勤苦，不耻劳辱。有口辩，而涉猎书传。[一]永平五年，兄固被召诣校书郎，[二]超与母随至洛阳。家贫，常为官佣书以供养。久劳苦，尝辍业投笔叹曰：&quot;大丈夫无它志略，犹当效傅介子、张骞立功异域，以取封侯，安能久事笔研闲乎？&quot;[三]左右皆笑之。超曰：&quot;小子安知壮士志哉！&quot;其后行诣相者，曰：&quot;祭酒，布衣诸生耳，[四]而当封侯万里之外。&quot;超问其状。相者指曰：&quot;生燕颔虎颈，飞而食肉，此万里侯相也。&quot;久之，显宗问固&quot;卿弟安在&quot;，固对&quot;为官写书，受直以养老母&quot;。帝乃除超为兰台令史，[五]后坐事免官。
              <p>　　注[一]涉如涉水，猎如猎兽。言不能周悉，粗窥览之也。东观记曰：&quot;超持公羊春秋，多所窥览。&quot;</p>
              <p>　　注[二]校书郎，解见班固传。</p>
              <p>　　注[三]傅介子，北地人。昭帝时使西域，刺杀楼兰王，封义阳侯。张骞，汉中人，武帝时凿空开西域，封博望侯。续汉书作&quot;久弄笔研乎&quot;。华峤书作&quot;久事笔耕乎&quot;。研音砚。</p>
              <p>　　注[四]一坐所尊，则先祭酒。今称祭酒，相尊敬之词也。</p>
              <p>　　注[五]续汉志曰：&quot;兰台令史六人，秩百石，掌书劾奏及印主文书。&quot;</p>
              <p>　　十六年，奉车都尉窦固出击匈奴，以超为假司马，将兵别击伊吾，战于蒲类海，多斩首虏而还。[一]固以为能，遣与从事郭恂俱使西域。</p>
              <p>　　注[一]伊吾，匈奴中地名，在今伊州纳职县界。前书音义曰&quot;蒲类，匈奴中海名，在敦煌北&quot;也。</p>
              <p>　　超到鄯善，[一]鄯善王广奉超礼敬甚备，后忽更疏懈。超谓其官属曰：&quot;宁觉广礼意薄乎？此必有北虏使来，狐疑未知所从故也。明者睹未萌，况已着邪。&quot;</p>
              <p>　　乃召侍胡诈之曰：&quot;匈奴使来数日，今安在乎？&quot;侍胡惶恐，具服其状。超乃闭侍胡，悉会其吏士三十六人，与共饮，酒酣，因激怒之曰：&quot;卿曹与我俱在绝域，[二]欲立大功，以求富贵。今虏使到裁数日，而王广礼敬即废；如令鄯善收吾属送匈奴，骸骨长为豺狼食矣。为之柰何？&quot;官属皆曰：&quot;今在危亡之地，死生从司马。&quot;超曰：&quot;不入虎穴，不得虎子。当今之计，独有因夜以火攻虏，使彼不知我多少，必大震怖，可殄尽也。灭此虏，则鄯善破胆，功成事立矣。&quot;曰：&quot;当与从事议之。&quot;超怒曰：&quot;吉凶决于今日。从事文俗吏，闻此必恐而谋泄，死无所名，非壮士也！&quot;曰：&quot;善&quot;。初夜，遂将吏士往奔虏营。会天大风，超令十人持鼓藏虏舍后，约曰：&quot;见火然，皆当鸣鼓大呼。&quot;余人悉持兵弩夹门而伏。超乃顺风纵火，前后鼓噪。虏惊乱，超手格杀三人，吏兵斩其使及从士三十余级，余百许人悉烧死。[三]明日乃还告郭恂，恂大惊，既而色动。超知其意，举手曰：&quot;掾虽不行，班超何心独擅之乎？&quot;恂乃悦。超于是召鄯善王广，以虏使首示之，一国震怖。超晓告抚慰，遂纳子为质。还奏于窦固，固大喜，具上超功效，并求更选使使西域。</p>
              <p>　　帝壮超节，诏固曰：&quot;吏如班超，何故不遣而更选乎？今以超为军司马，令遂前功。&quot;超复受使，固欲益其兵，超曰：&quot;愿将本所从三十余人足矣。如有不虞，多益为累。&quot;</p>
              <p>　　注[一]鄯善本西域楼兰国也，昭帝元凤四年改为鄯善。去阳关一千六百里，去长安六千一百里也。</p>
              <p>　　注[二]曹，辈也。</p>
              <p>　　注[三]东观记曰&quot;斩得匈奴节使屋赖带、副使比离支首及节&quot;也。</p>
              <p>　　是时于K王广德新攻破莎车，遂雄张南道，[一]而匈奴遣使监护其国。超既西，先至于K。广德礼意甚疏。且其俗信巫。巫言：&quot;神怒何故欲向汉？汉使有m马，急求取以祠我。&quot;广德乃遣使就超请马。[二]超密知其状，报许之，而令巫自来取马。有顷，巫至，超即斩其首以送广德，因辞让之。广德素闻超在鄯善诛灭虏使，大惶恐，即攻杀匈奴使者而降超。超重赐其王以下，因镇抚焉。</p>
              <p>　　注[一]于K国去长安九千六百七十里，南与S羌，西与姑墨接。莎车国去长安九千九百五十里。西城南北有大山，中央有河，东西六千余里。东至玉门、阳关有两道，从鄯善傍南山北波河西行，至莎车，为南道。雄张犹炽盛也。张音丁亮反。波，傍也。波音。</p>
              <p>　　注[二]续汉及华峤书&quot;m&quot;字并作&quot;o&quot;。说文：&quot;马浅黑色也。&quot;音京媚反。</p>
              <p>　　时龟兹王建为匈奴所立，倚恃虏威，据有北道，攻破疏勒，杀其王，[一]而立龟兹人兜题为疏勒王。明年春，超从闲道至疏勒。去兜题所居盘橐城九十里，逆遣吏田虑先往降之。□虑曰：&quot;兜题本非疏勒种，国人必不用命。若不即降，便可执之。&quot;虑既到，兜题见虑轻弱，殊无降意。虑因其无备，遂前劫缚兜题。</p>
              <p>　　左右出其不意，皆惊惧奔走。虑驰报超，超即赴之，悉召疏勒将吏，说以龟兹无道之状，因立其故王兄子忠为王，[二]国人大悦。忠及官属皆请杀兜题，超不听，欲示以威信，释而遣之。疏勒由是与龟兹结怨。</p>
              <p>　　注[一]龟兹国居居延城，去长安七千四百八十里，南与精绝，东与且末，北与乌孙，西与姑墨接。前书音义龟兹音丘慈。今龟音丘勿反，兹音沮惟反，盖急言耳。自车师前王庭随北山波河西行，至疏勒，为北道。疏勒国居疏勒城，去长安九千三百五十里也。</p>
              <p>　　注[二]续汉书曰&quot;求得故王兄子榆勒立之，更名曰忠&quot;也。</p>
              <p>　　十八年，帝崩。焉耆以中国大丧，[一]遂攻没都护陈睦。超孤立无援，而龟兹、姑墨数发兵攻疏勒。[二]超守盘橐城，与忠为首尾，士吏单少，拒守岁余。肃宗初即位，以陈睦新没，恐超单危不能自立，下诏征超。超发还，疏勒举国忧恐。其都尉黎m曰：&quot;汉使□我，我必复为龟兹所灭耳。诚不忍见汉使去。&quot;因以刀自刭。超还至于K，王侯以下皆号泣曰：&quot;依汉使如父母，诚不可去。&quot;互抱超马，不得行。超恐于K终不听其东，又欲遂本志，乃更还疏勒。疏勒两城自超去后，复降龟兹，而与尉头连兵。[三]超捕斩反者，击破尉头，杀六百余人，疏勒复安。</p>
              <p>　　注[一]焉耆国居员渠城，去长安七千三百里，北与乌孙接。</p>
              <p>　　注[二]姑墨国王居南城，去长安八千一百五十里。</p>
              <p>　　注[三]尉头国居尉头谷，去长八千六百五十里，南与疏勒接。衣服类乌孙也。</p>
              <p>　　建初三年，超率疏勒、康居、于K、拘弥兵一万人攻姑墨石城，破之，[一]斩首七百级。超欲因此叵平诸国，[二]乃上疏请兵。曰：&quot;臣窃见先帝欲开西域，故北击匈奴，西使外国，鄯善、于K实时向化。今拘弥、莎车、疏勒、月氏、乌孙、康居复愿归附，欲共并力破灭龟兹，平通汉道。若得龟兹，则西域未服者百分之一耳。臣伏自惟念，卒伍小吏，实愿从谷吉效命绝域，庶几张骞□身旷野。[三]昔魏绛列国大夫，尚能和辑诸戎，[四]况臣奉大汉之威，而无`刀一割之用乎？[五]前世议者皆曰取三十六国，号为断匈奴右臂。[六]今西域诸国，自日之所入，莫不向化，[七]大小欣欣，贡奉不绝，唯焉耆、龟兹独未服从。臣前与官属三十六人奉使绝域，备遭艰□。自孤守疏勒，于今五载，胡夷情数，臣颇识之。问其城郭小大，皆言'倚汉与依天等'。以是效之，则领可通，[九]</p>
              <p>　　领通则龟兹可伐。今宜拜龟兹侍子白霸为其国王，以步骑数百送之，与诸国连兵，岁月之闲，龟兹可禽。以夷狄攻夷狄，计之善者也。[九]臣见莎车、疏勒田地肥广，草牧饶衍，不比敦煌，鄯善闲也，[一０]兵可不费中国而彻食自足。且姑墨、温宿二王，特为龟兹所置，[一一]既非其种，更相厌苦，其吮赜薪捣础Ｈ舳国来降，则龟兹自破。愿下臣章，参考行事。诚有万分，死复何恨。臣超区区，特蒙神灵，窃冀未便僵仆，目见西域平定，陛下举万年之觞，[一二]荐勋祖庙，布大喜于天下。&quot;[一三]书奏，帝知其功可成，议欲给兵。平陵人徐干素与超同志，上疏愿奋身佐超。五年，遂以干为假司马，将□刑及义从千人就超。</p>
              <p>　　注[一]康居国去长安万二千三百里，不属都护。</p>
              <p>　　注[二]叵犹遂也。</p>
              <p>　　注[三]谷吉，长安人，永之父也。元帝时为]司马，使送郅支单于侍子，为郅支所杀。张骞，武帝时为郎，使月氏，为匈奴所闭，留之十余岁，乃亡走大宛，穷急即射禽兽给食。</p>
              <p>　　注[四]魏绛，晋大夫。晋悼公时，山戎使孟乐如晋，因魏绛纳虎豹之皮，请和诸戎。公悦，使魏绛盟诸戎。事见左传。辑亦和也。</p>
              <p>　　注[五]贾谊曰：&quot;莫邪为钝兮，`刀为。&quot;楚词曰：&quot;捐□太阿，宝`刀兮。&quot;</p>
              <p>　　注[六]前书曰，汉遣公主为乌孙夫人，结为昆弟，则是断匈奴右臂也。哀帝时刘歆上议曰，武帝时立五属国，起朔方，伐朝鲜，起玄菟、乐浪，以断匈奴之左臂。西伐大宛，结乌孙，裂匈奴之右臂。南面以西为右也。</p>
              <p>　　注[七]西域传曰&quot;自条支国乘水西行，可百余日，近日所入&quot;也。</p>
              <p>　　注[八]效犹验也。西河旧事曰：&quot;领山，其上多，因以为名。&quot;</p>
              <p>　　注[九]前书朝错曰：&quot;以蛮夷攻蛮夷，中国之利。&quot;</p>
              <p>　　注[一０]敦煌今凉州县。</p>
              <p>　　注[一一]温宿国王居温宿城，去长安八千三百五十里也。</p>
              <p>　　注[一二]诗曰：&quot;跻彼公堂，称彼兕觥，万寿无疆。&quot;前书儿宽传曰：&quot;臣宽再拜上千万岁寿。&quot;</p>
              <p>　　注[一三]荐，进也。勋，功也。左氏传曰：&quot;反行饮至，舍爵策勋焉。&quot;</p>
              <p>　　先是莎车以为汉兵不出，遂降于龟兹，而疏勒都尉番辰[一]亦复反叛。会徐干适至，超遂与干击番辰，大破之，斩首千余级，多获生口。超既破番辰，欲进攻龟兹。以乌孙兵强，宜因其力，乃上言：&quot;乌孙大国，控弦十万，故武帝妻以公主，[二]至孝宣皇帝，卒得其用。[三]今可遣使招慰，与共合力。&quot;帝纳之。</p>
              <p>　　八年，拜超为将兵长史，假鼓吹幢麾。[四]以徐干为军司马，别遣]候李邑护送乌孙使者，赐大小昆弥以下锦帛。[五]</p>
              <p>　　注[一]番音潘，下同也。</p>
              <p>　　注[二]乌孙国居赤谷城，去长安八千九百里。武帝元封中，以江都王建女细君为公主，以妻乌孙，赠送甚盛，乌孙以为右夫人。</p>
              <p>　　注[三]西域传曰，宣帝即位，乌孙遣使上书，言匈奴连发大兵侵击乌孙，欲隔绝汉，乌孙愿发国半精兵五万骑，尽力击匈奴，唯天子出兵以救公主。汉大发十五万骑，五将军分道并出。乌孙以五万骑从西方入，至右谷蠡王庭，获四万余级，马牛羊七十余万。</p>
              <p>　　注[四]将兵长史，解见和帝纪。平帝元始二年，使谒者大司马掾持节行边兵，遣执金吾候陈茂假以钲鼓。古今乐录曰：&quot;横吹，胡乐也。张骞入西城，传其法于长安，唯得摩诃兜勒一曲，李延年因之更造新声二十八解，乘舆以为武乐，后汉以给边将，万人将军得之。在俗用者有黄鹄、陇头、出关、入关、出塞、入塞、折杨柳、黄覃子、赤之杨、望行人十曲。&quot;刘熙释名曰：&quot;幢，童也，其貌童童然。&quot;蔡邕月令章句曰：&quot;羽，鸟翼也，以为旌幢麾也。&quot;横吹、麾幢皆大将所有，超非大将，故言假。</p>
              <p>　　注[五]前书曰，乌孙国王先号昆莫，名猎骄靡，后书昆弥云。后代取&quot;昆&quot;字，靡弥声相近，音有轻重耳。昆莫既死，子孙争国，汉令立元贵靡为大昆弥，乌就屠为小昆弥，赐印绶，故有大小昆弥之号焉。</p>
              <p>　　李邑始到于K，而值龟兹攻疏勒，恐惧不敢前，因上书陈西域之功不可成，又盛毁超拥爱妻，抱爱子，安乐外国，无内顾心。超闻之，叹曰：&quot;身非曾参而有三至之谗，恐见疑于当时矣。&quot;[一]遂去其妻。帝知超忠，乃切责邑曰：&quot;纵超拥爱妻，抱爱子，思归之士千余人，何能尽与超同心乎？&quot;令邑诣超受节度。诏超：&quot;若邑任在外者，便留与从事。&quot;</p>
              <p>　　超即遣邑将乌孙侍子还京师。徐干谓超曰：&quot;邑前亲毁君，欲败西域，今何不缘诏书留之，更遣它吏送侍子乎？&quot;超曰：&quot;是何言之陋也！以邑毁超，故今遣之。</p>
              <p>　　内省不疚，何恤人言！[二]快意留之，非忠臣也。&quot;</p>
              <p>　　注[一]三至，解见寇荣传。</p>
              <p>　　注[二]疚，病也。恤，忧也。论语孔子曰：&quot;内省不疚，夫何忧何惧！&quot;左氏传曰：&quot;诗云'礼义不愆，何恤乎人之言'！&quot;诗谓逸诗也。</p>
              <p>　　明年，复遣假司马和恭等四人将兵八百诣超，超因发疏勒、于K兵击莎车。莎车阴通使疏勒王忠，啖以重利，[一]忠遂反从之，西保乌即城。超乃更立其府丞成大为疏勒王，悉发其不反者以攻忠。积半岁，而康居遣精兵救之，超不能下。是时月氏新与康居婚，相亲，超乃使使多赍锦帛遗月氏王，令晓示康居王，康居王乃罢兵，执忠以归其国，乌即城遂降于超。</p>
              <p>　　注[一]谓多以珍宝诱引之。啖音徒滥反。前书曰，高祖令陆贾往说秦将，啖以利。啖与啖同。</p>
              <p>　　后三年，忠说康居王借兵，还据损中，[一]密与龟兹谋，遣使诈降于超。超内知其奸而外伪许之。忠大喜，即从轻骑诣超。超密勒兵待之，为供张设乐。[二]</p>
              <p>　　酒行，乃叱吏缚忠斩之。因击破其，杀七百余人，南道于是遂通。</p>
              <p>　　注[一]损中，未详。东观记作&quot;顿中&quot;，续汉及华峤书并作&quot;损中&quot;，本或作&quot;植&quot;，未知孰是也。</p>
              <p>　　注[二]供音居用反，张音竹亮反。</p>
              <p>　　明年，超发于K诸国兵二万五千人，复击莎车。而龟兹王遣左将军发温宿、姑墨、尉头合五万人救之。超召将校及于K王议曰：&quot;今兵少不敌，其计莫若各散去。于K从是而东，长史亦于此西归，可须夜鼓声而发。&quot;阴缓所得生口。龟兹王闻之大喜，自以万骑于西界遮超，温宿王将八千骑于东界徼于K。超知二虏已出，密召诸部勒兵，鸡鸣驰赴莎车营，胡大惊乱奔走，追斩五千余级，大获其马畜财物。莎车遂降，龟兹等因各退散，自是威震西域。</p>
              <p>　　初，月氏尝助汉击车师有功，是岁贡奉珍宝、符拔、师子，[一]因求汉公主。</p>
              <p>　　超拒还其使，由是怨恨。永元二年，月氏遣其副王谢将兵七万攻超。超少，皆大恐。超譬军士曰：&quot;月氏兵虽多，然数千里u领来，非有运输，何足忧邪？</p>
              <p>　　但当收谷坚守，彼饥穷自降，不过数十日决矣。&quot;谢遂前攻超，不下，又钞掠无所得。超度其粮将尽，必从龟兹求救，乃遣兵数百于东界要之。谢果遣骑赍金银珠玉以赂龟兹。超伏兵遮击，尽杀之，持其使首以示谢。谢大惊，即遣使请罪，愿得生归。超纵遣之。月氏由是大震，岁奉贡献。</p>
              <p>　　注[一]续汉书曰：&quot;符拔，形似麟而无角。&quot;</p>
              <p>　　明年，龟兹、姑墨、温宿皆降，乃以超为都护，徐干为长史。拜白霸为龟兹王，遣司马姚光送之。超与光共胁龟兹废其王尤利多而立白霸，使光将尤利多还诣京师。超居龟兹它干城，徐干屯疏勒。西域唯焉耆、危须、尉犁以前没都护，怀二心，其余悉定。</p>
              <p>　　六年秋，超遂发龟兹、鄯善等八国兵合七万人，及吏士贾客千四百人讨焉耆。</p>
              <p>　　兵到尉犁界，而遣晓说焉耆、尉犁、危须曰：&quot;都护来者，欲镇抚三国。即欲改过向善，宜遣大人来迎，当赏赐王侯已下，[一]事毕即还。今赐王彩五百匹。&quot;</p>
              <p>　　焉耆王广遣其左将北K支奉牛酒迎超。[二]超结K支曰：&quot;汝虽匈奴侍子，而今秉国之权。都护自来，王不以时迎，皆汝罪也。&quot;或谓超可便杀之。超曰：&quot;非汝所及。此人权重于王，今未入其国而杀之，遂令自疑，设备守险，岂得到其城下哉！&quot;于是赐而遣之。广乃与大人迎超于尉犁，奉献珍物。</p>
              <p>　　注[一]大人谓其酋豪。</p>
              <p>　　注[二]K音九言反。</p>
              <p>　　焉耆国有苇桥之险，广乃绝桥，不欲令汉军入国。超更从它道厉度。[一]七月晦，到焉耆，去城二十里，*(正)*营大泽中。广出不意，大恐，乃欲悉驱其人共入山保。焉耆左候元孟先尝质京师，密遣使以事告超，超即斩之，示不信用。</p>
              <p>　　乃期大会诸国王，因扬声当重加赏赐，于是焉耆王广、尉犁王泛及北K支等三十人相率诣超。其国相腹久等十七人惧诛，皆亡入海，[二]而危须王亦不至。坐定，超怒诘广曰：&quot;危须王何故不到？腹久等所缘逃亡？&quot;遂叱吏士收广、泛等于陈睦故城斩之，传首京师。因纵兵钞掠，斩首五千余级，获生口万五千人，马畜牛羊三十余万头，更立元孟为焉耆王。超留焉耆半岁，慰抚之。于是西域五十余国悉皆纳质内属焉。</p>
              <p>　　注[一]由带以上为厉，由膝以下为揭，见尔雅也。</p>
              <p>　　注[二]&quot;十七&quot;字本或为&quot;七十&quot;。</p>
              <p>　　明年，下诏曰：&quot;往者匈奴独擅西域，寇盗河西，永平之末，城门昼闭。先帝深愍边萌婴罗寇害，乃命将帅击右地，破白山，临蒲类，[一]取车师，城郭诸国震慑响应，遂开西域，置都护。而焉耆王舜、舜子忠独谋悖逆，持其险隘，覆没都护，并及吏士。先帝重元元之命，惮兵役之兴，故使军司马班超安集于K以西。超遂u领，迄县度，[二]出入二十二年，莫不宾从。改立其王，而绥其人。不动中国，不烦戎士，得远夷之和，同异俗之心，而致天诛，蠲宿耻，以报将士之雠。[三]司马法曰：'赏不u月，欲人速为善之利也。'其封超为定远侯，邑千户。&quot;[四]</p>
              <p>　　注[一]西河旧事曰：&quot;白山之中有好木，匈奴谓之天山，去蒲类海百里。&quot;郭义恭广志曰：&quot;西域有白山，通岁有雪，亦名雪山。&quot;破白山见明纪也。</p>
              <p>　　注[二]迄，至也。县度，山名。县音玄。谓以绳索县缒而过也。其处在皮山国以西，Y宾国之东也。</p>
              <p>　　注[三]致犹至也。蠲，除也。</p>
              <p>　　注[四]东观记曰：&quot;其以汉中郡南郑之西乡户千封超为定远侯。&quot;故城在今洋州西乡县南。</p>
              <p>　　超自以久在绝域，年老思土。十二年，上疏曰：&quot;臣闻太公封齐，五世葬周，狐死首丘，代马依风。[一]夫周齐同在中土千里之闲，况于远处绝域，小臣能无依风首丘之思哉？蛮夷之俗，畏壮侮老。[二]臣超犬马齿歼，常恐年衰，奄忽僵仆，孤魂□捐。昔苏武留匈奴中尚十九年，今臣幸得奉节带金银护西域，[三]</p>
              <p>　　如自以寿终屯部，诚无所恨，然恐后世或名臣为没西域。臣不敢望到酒泉郡，但愿生入玉门关。[四]臣老病衰困，冒死瞽言，谨遣子勇随献物入塞。[五]及臣生在，令勇目见中土。&quot;而超妹同郡曹寿妻昭亦上书请超曰：</p>
              <p>　　注[一]礼记曰：&quot;太公封于营丘，比及五世，皆反葬于周。君子曰：'乐乐其所自生，礼不忘其本。古之人有言曰：狐死正丘首，仁也。'&quot;郑玄注曰：&quot;正丘首，*[正首]*丘也。&quot;代，郡名，在赵北。韩诗外传曰&quot;代马依北风，飞鸟扬故巢&quot;也。</p>
              <p>　　注[二]案前书曰，匈奴，其俗壮者食肥美，老者食其余。贵壮健，贱老弱也。</p>
              <p>　　注[三]金银谓印也。金印紫绶，银印青绶也。</p>
              <p>　　注[四]玉门关属敦煌郡，今沙州也。去长安三千六百里。关在敦煌县西北。酒泉，今肃州也。去长安二千八百五十里也。</p>
              <p>　　注[五]东观记曰&quot;时安息遣使献大爵、师子，超遣子勇随入塞&quot;也。</p>
              <p>　　妾同产兄西域都护定远侯超，幸得以微功特蒙重赏，爵列通侯，位二千石。天恩殊绝，诚非小臣所当被蒙。超之始出，志捐躯命，冀立微功，以自陈效。会陈睦之变，道路隔绝，超以一身转侧绝域，晓譬诸国，因其兵，每有攻战，辄为先登，身被金夷，[一]不避死亡。赖蒙陛下神灵，且得延命沙漠，至今积三十年。骨肉生离，不复相识。所与相随时人士，皆已物故。超年最长，今且七十。衰老被病，头发无黑，两手不仁，[二]耳目不聪明，扶杖乃能行。虽欲竭尽其力，以报塞天恩，迫于岁暮，犬马齿索。蛮夷之性，悖逆侮老，而超旦暮入地，久不见代，恐开奸宄之源，生逆乱之心。而卿大夫咸怀一切，莫肯远虑。如有卒暴，超之气力不能从心，便为上损国家累世之功，下□忠臣竭力之用，诚可痛也。故超万里归诚，自陈苦急，延颈u望，三年于今，未蒙省录。</p>
              <p>　　[三]</p>
              <p>　　注[一]夷，伤也。</p>
              <p>　　注[二]不仁犹不遂也。</p>
              <p>　　注[三]u，遥也。高祖u谓黥布曰：&quot;何苦而反？&quot;</p>
              <p>　　妾窃闻古者十五受兵，六十还之，[一]亦有休息不任职也。缘陛下以至孝理天下，得万国之欢心，不遗小国之臣，况超得备侯伯之位，故敢触死为超求哀，□超余年。[二]一得生还，复见阙庭，使国永无劳远之虑，西域无仓卒之忧，超得长蒙文王葬骨之恩，子方哀老之惠。[三]诗云：&quot;民亦劳止，汔可小康，惠此中国，以绥四方。&quot;[四]超有书与妾生诀，恐不复相见。妾诚伤超以壮年竭忠孝于沙漠，疲老则便捐死于旷野，诚可哀怜。如不蒙救护，超后有一旦之变，冀幸超家得蒙赵母、]姬先请之贷。[五]妾愚戆不知大义，触犯忌讳。</p>
              <p>　　书奏，帝感其言，乃征超还。</p>
              <p>　　注[一]周礼*(卿)**[乡]*大夫职曰：&quot;国中七尺以及六十，野自六尺以及六十有五，皆征之。&quot;征谓赋税从征役也。韩诗外传曰&quot;二十行役，六十免役&quot;，与周礼国中同，即知*(一)**[二十]*与周礼七尺同。*[周]*礼国中六十免役，野即六十有五，晚于国中五年。国中七尺从役，野六尺，即是野又早于国中五年。</p>
              <p>　　七尺谓二十，六尺即十五也。此言十五受兵，谓据野外为言，六十还之，据国中为说也。</p>
              <p>　　注[二]□，乞。</p>
              <p>　　注[三]葬骨，解见明纪。田子方，魏文侯之师也。见君之老马□之，曰：&quot;少尽其力，老而□之，非仁也。&quot;于是收而养之。事见史记也。</p>
              <p>　　注[四]诗大雅也。汔，其也。康、绥，皆安也。言先施恩惠于中国，然后乃安四方。</p>
              <p>　　注[五]赵母谓赵奢之妻，赵括之母也。惧括败，先请，得不坐。事见史记。]</p>
              <p>　　姬者，齐桓公之姬。桓公与管仲谋伐]，桓公入，姬请]之罪。事见列女传也。</p>
              <p>　　超在西域三十一岁。十四年八月至洛阳，拜为射声校尉。超素有匈胁疾，既至，病遂加。帝遣中黄门问疾，赐医药。其年九月卒，年七十一。朝廷愍惜焉，使者吊祭，赠R甚厚。子雄嗣。</p>
              <p>　　初，超被征，以戊己校尉任尚为都护。与超交代。尚谓超曰：&quot;君侯在外国三十余年，而小人猥承君后，任重虑浅，宜有以诲之。&quot;超曰：&quot;年老失智，任君数当大位，岂班超所能及哉！必不得已，愿进愚言。塞外吏士，本非孝子顺孙，皆以罪过徙补边屯。而蛮夷怀鸟兽之心，难养易败。今君性严急，水清无大鱼，察政不得下和。[一]宜荡佚简易，宽小过，总大纲而已。&quot;超去后，尚私谓所亲曰：&quot;我以班君当有奇策，今所言平平耳。&quot;尚至数年，而西域反乱，以罪被征，如超所戒。</p>
              <p>　　注[一]家语孔子曰：&quot;水至清则无鱼，人至察则无徒。&quot;</p>
              <p>　　有三子。长子雄，累迁屯骑校尉。会叛羌寇三辅，诏雄将五营兵屯长安，就拜京兆尹。雄卒，子始嗣，尚清河孝王女阴城公主。主顺帝之姑，贵骄淫乱，与嬖人居帷中，而召始入，使伏a下。始积怒，永建五年，遂拔刃杀主。帝大怒，腰斩始，同产皆□。超少子勇。</p>
              <p>　　勇字宜僚，少有父风。永初元年，西域反叛，以勇为军司马。与兄雄俱出敦煌，迎都护及西域甲卒而还。因罢都护。后西域绝无汉吏十余年。</p>
              <p>　　元初六年，敦煌太守曹宗遣长史索班将千余人屯伊吾，车师前王及鄯善王皆来降班。后数月，北单于与车师后部遂共攻没班，进击走前王，略有北道。鄯善王急，求救于曹宗，宗因此请出兵五千人击匈奴，报索班之耻，因复取西域。</p>
              <p>　　邓太后召勇诣朝堂会议。先是公卿多以为宜闭玉门关，遂□西域。勇上议曰：&quot;昔孝武皇帝患匈奴强盛，兼总百蛮，以逼障塞。于是开通西域，离其党与，论者以为夺匈奴府藏，断其右臂。遭王莽篡盗，征求无_，胡夷忿毒，遂以背叛。</p>
              <p>　　光武中兴，未遑外事，故匈奴负强，驱率诸国。及至永平，再攻敦煌，河西诸郡，城门昼闭。孝明皇帝深惟庙策，[一]乃命虎臣，出征西域，[二]故匈奴远遁，边境得安。及至永元，莫不内属。会闲者羌乱，西域复绝，北虏遂遣责诸国，备其逋租，高其价直，严以期会。鄯善、车师皆怀愤怨，思乐事汉，其路无从。前所以时有叛者，皆由牧养失宜，还为其害故也。今曹宗徒耻于前负，欲报雪匈奴，而不寻出兵故事，未度当时之宜也。夫要功荒外，万无一成，若兵连祸结，悔无及已。况今府藏未充，师无后继，是示弱于远夷，暴短于海内，臣愚以为不可许也。旧敦煌郡有营兵三百人，今宜复之，复置护西域副校尉，居于敦煌，如永元故事。又宜遣西域长史将五百人屯楼兰，西当焉耆、龟兹径路，南强鄯善、于K心胆，北I匈奴，东近敦煌。如此诚便。&quot;</p>
              <p>　　注[一]古者谋事必就祖，故言&quot;庙策&quot;也。</p>
              <p>　　注[二]毛诗曰：&quot;进厥虎臣，阚如虎。&quot;</p>
              <p>　　尚书问勇曰：&quot;今立副校尉，何以为便？又置长史屯楼兰，利害云何？&quot;勇对曰：</p>
              <p>　　&quot;昔永平之末，始通西域，初遣中郎将居敦煌，后置副校*[尉]*于车师，既为胡虏节度，又禁汉人不得有所侵扰。故外夷归心，匈奴畏威。今鄯善王尤还，[一]</p>
              <p>　　汉人外孙，若匈奴得志，则尤还必死。此等虽同鸟兽，亦知避害。若出屯楼兰，足以招附其心，愚以为便。&quot;长乐]尉镡显、廷尉綦母参、司隶校尉崔据难曰：</p>
              <p>　　&quot;朝廷前所以□西域者，以其无益于中国而费难供也。今车师已属匈奴，鄯善不可保信，一旦反复，班将能保北虏不为边害乎？&quot;[二]勇对曰：&quot;今中国置州牧者，以禁郡县奸猾盗贼也。若州牧能保盗贼不起者，臣亦愿以要斩保匈奴之不为边害也。今通西域则虏吮厝酰虏*(必)*弱则为患微矣。孰与归其府藏，续其断臂哉！今置校尉以I抚西域，设长史以招怀诸国，若□而不立，则西域望绝。望绝之后，屈就北虏，缘边之郡将受困害，恐河西城门必复有昼闭之儆矣。今不廓开朝廷之德，而拘屯戍之费，若北虏遂炽，岂安边久长之策哉！&quot;</p>
              <p>　　太尉属毛轸难曰：&quot;今若置校尉，则西域骆驿遣使，求索无_，与之则费难供，不与则失其心。一旦为匈奴所迫，当复求救，则为役大矣。&quot;勇对曰：&quot;今设以西域归匈奴，而使其恩德大汉，不为钞盗则可矣。</p>
              <p>　　如其不然，则因西域租入之饶，兵马之，以扰动缘边，是为富仇雠之财，增暴夷之艘病Ｖ眯Ｎ菊撸宣威布德，以系诸国内向之心，以疑匈奴觊觎之情，而无财费耗国之虑也。且西域之人无它求索，其来入者，不过禀食而已。今若拒绝，斯楸笔簦夷虏并力以寇并、凉，则中国之费不止千亿。置之诚便。&quot;</p>
              <p>　　于是从勇议，复敦煌郡营兵三百人，置西域副校尉居敦煌。虽复羁縻西域，然亦未能出屯。其后匈奴果数与车师共入寇钞，河西大被其害。</p>
              <p>　　注[一]尤还，王名。</p>
              <p>　　注[二]以勇为军司马，故以将言之。将音子亮反。</p>
              <p>　　延光二年夏，复以勇为西域长史，将兵五百人出屯柳中。[一]明年正月，勇至楼兰，以鄯善归附，特加三绶。而龟兹王白英犹自疑未下，勇开以恩信，白英乃率姑墨、温宿自缚诣勇降。勇因发其兵步骑万余人到车师前王庭，击走匈奴伊蠡王于伊和谷，收得前部五千余人，于是前部始复开通。还，屯田柳中。</p>
              <p>　　注[一]柳中，今西州县。</p>
              <p>　　四年秋，勇发敦煌、张掖、酒泉六千骑及鄯善、疏勒、车师前部兵击后部王军就，大破之。[一]首虏八千余人，马畜五万余头。捕得军就及匈奴持节使者，将至索班没处斩之，以报其耻，传首京师。永建元年，更立后部故王子加特奴为王。勇又使别校诛斩东且弥王，亦更立其种人为王，[二]于是车师六国悉平。</p>
              <p>　　注[一]军就，名也。</p>
              <p>　　注[二]且音子余反。</p>
              <p>　　其冬，勇发诸国兵击匈奴呼衍王，呼衍王亡走，其二万余人皆降。捕得单于从兄，勇使加特奴手斩之，以结车师匈奴之隙。北单于自将万余骑入后部，至金且谷，勇使假司马曹俊驰救之。单于引去，俊追斩其贵人骨都侯，于是呼衍王遂徙居枯梧河上。是后车师无复虏迹，城郭皆安。唯焉耆王元孟未降。</p>
              <p>　　二年，勇上请攻元孟，于是遣敦煌太守张朗将河西四郡兵三千人配勇。[一]因发诸国兵四万余人，分骑为两道击之。勇从南道，朗从北道，约期俱至焉耆。</p>
              <p>　　而朗先有罪，欲徼功自赎，遂先期至爵离关，遣司马将兵前战，首虏二千余人。</p>
              <p>　　元孟惧诛，逆遣使乞降，张朗径入焉耆受降而还。元孟竟不肯面缚，唯遣子诣阙贡献。朗遂得免诛。勇以后期，征下狱，免。后卒于家。</p>
              <p>　　注[一]河西四郡，金城、敦煌、张掖、酒泉。</p>
              <p>　　梁[字伯威，[一]北地弋居人也。[二]父讽，历州宰。永元元年，车骑将军窦宪出征匈奴，除讽为军司马，令先赍金帛使北单于，宣国威德，其归附者万余人。后坐失宪意，髡输武威，武威太守承旨杀之。窦氏既灭，和帝知其为宪所诬，征[，除为郎中。</p>
              <p>　　注[一][音勤。</p>
              <p>　　注[二]弋居，县名。郡国志曰有铁官。</p>
              <p>　　[有勇气，常慷慨好功名。初为车骑将军邓鸿司马，再迁，延平元年拜西域副校尉。[行至河西，会西域诸国反叛，攻都护任尚于疏勒。尚上书求救，诏[将河西四郡羌胡五千骑驰赴之，[未至而尚已得解。会征尚还，以骑都尉段禧为都护，西域长史赵博为骑都尉。禧、博守它干城。它干城小，[以为不可固，乃谲说龟兹王白霸，欲入共保其城，白霸许之。吏人固谏，白霸不听。[既入，遣将急迎禧、博，合军八九千人。龟兹吏人并叛其王，而与温宿、姑墨数万兵反，共围城。[等出战，大破之。连兵数月，胡败走，乘胜追击，凡斩首万余级，获生口数千人，骆驼畜产数万头，龟兹乃定。而道路尚隔，檄书不通。</p>
              <p>　　岁余，朝廷忧之。公卿议者以为西域阻远，数有背叛，吏士屯田，其费无已。</p>
              <p>　　永初元年，遂罢都护，遣骑都尉王弘发关中兵迎[、禧、博及伊吾卢、柳中屯田吏士。</p>
              <p>　　二年春，还至敦煌。会羌反叛，朝廷大发兵西击之，逆诏[留为诸军援。[至张掖日勒。[一]羌诸种万余人攻亭候，杀略吏人。[进兵击，大破之，乘胜追至昭武，[二]虏遂散走，其能脱者十二三。及至姑臧，羌大豪三百余人诣[降，并尉譬遣还故地，河西四郡复安。</p>
              <p>　　注[一]日勒，县名，属张掖郡，故城在今甘州删丹县东南。</p>
              <p>　　注[二]县名，属张掖郡，故城在今甘州张掖县西北也。</p>
              <p>　　[受诏当屯金城，闻羌转寇三辅，迫近园陵，即引兵赴击之，转战武功美阳关。</p>
              <p>　　[一][临阵被创，不顾，连破走之，尽还得所掠生口，获马畜财物甚，羌遂奔散。朝廷嘉之，数玺书劳勉，委以西方事，令为诸军节度。</p>
              <p>　　注[一]美阳，县名，故城在武功县北七里，于其所置关。</p>
              <p>　　三年冬，南单于与乌桓大人俱反。以大司农何熙行车骑将军事，中郎将庞雄为副，将羽林五校营士，及发缘边十郡兵二万余人，[一]又辽东太守耿夔率将鲜卑种共击之，诏[行度辽将军事。庞雄与耿夔共击匈奴奥K日逐王，破之。</p>
              <p>　　单于乃自将围中郎将耿种于美稷，连战数月，攻之转急，种移檄求救。明年正月，[将八千余人驰往赴之，至属国故城，与匈奴左将军、乌桓大人战，破斩其渠帅，杀三千余人，虏其妻子，获财物甚。</p>
              <p>　　单于复自将七八千骑迎攻，围[。[被甲奔击，所向皆破，虏遂引还虎泽。三月，何熙军到五原曼柏，[二]暴疾，不能进，遣庞雄与[及耿种步骑万六千人攻虎泽。连营稍前，单于惶怖，遣左奥K日逐王诣[乞降，[乃大陈兵受之。</p>
              <p>　　单于脱帽徒跣，面缚稽颡，纳质。会熙卒于师，即拜[度辽将军。庞雄还为大鸿胪。雄，巴郡人，有勇略，称为名将。</p>
              <p>　　注[一]缘边十郡谓五原、云中、定襄、e门、朔方、代郡、上谷、渔阳、辽西、右北平。</p>
              <p>　　注[二]曼柏，县名，属五原郡。</p>
              <p>　　明年，安定、北地、上郡皆被羌寇，谷贵人流，不能自立。诏[发边兵迎三郡太守，使将吏人徙扶风界。[即遣南单于兄子优孤涂奴将兵迎之。既还，[以涂奴接其家属有劳，辄授以羌侯印绶，坐专擅，征下狱，抵罪。明年，校书郎马融上书讼[与护羌校尉庞参，有诏原刑。语在庞参传。</p>
              <p>　　会叛羌寇三辅，关中盗贼起，拜[谒者，将兵击之。至湖县，病卒。</p>
              <p>　　何熙字孟孙，陈国人。少有大志。永元中，为谒者。身长八尺五寸，善为威容，赞拜殿中，音动左右。和帝伟之，擢为御史中丞，历司隶校尉、大司农。及在军临殁，遗言薄葬。</p>
              <p>　　三子：临，瑾，阜。临、瑾并有政能。阜俊才早没。临子衡，为尚书，以正直称，坐讼李膺等下狱，免官，废于家。</p>
              <p>　　论曰：时政平则文德用，而武略之士无所奋其力能，故汉世有发愤张胆，争膏身于夷狄以要功名，多矣。祭肜、耿秉启匈奴之权，班超、梁[奋西域之略，卒能成功立名，享受爵位，荐功祖庙，勒勋于后，亦一时之志士也。</p>
              <p>　　赞曰：定远慷慨，专功西遐。坦步、雪，咫尺龙沙。[一][亦抗愤，勇乃负荷。[二]</p>
              <p>　　注[一]领、雪山，白龙堆沙漠也。八寸曰咫。坦步言不以为艰，咫尺言不以为远也。</p>
              <p>　　注[二]左传曰：&quot;其父析薪，其子弗克负荷。&quot;言勇能继超之功业。</p>
              <p>　　校勘记</p>
              <p>　　一五七一页三行扶风平陵人按：班彪传云扶风安陵人，钱大昕谓当有一误。校补引柳从辰说，谓东观记载班超亦为安陵人，则作&quot;平陵&quot;者误。</p>
              <p>　　一五七一页一０行超持公羊春秋按：王先谦谓&quot;持&quot;当为&quot;治&quot;，避唐高宗讳改。</p>
              <p>　　一五七四页一行西与姑墨接按：校补谓前书西域传作&quot;北与姑墨接&quot;。</p>
              <p>　　一五七四页二行东西六千余里按：&quot;千&quot;原斗&quot;十&quot;，径改正。</p>
              <p>　　一五七四页二行傍南山北波河西行按：西域传&quot;波&quot;作&quot;陂&quot;。下一二行注&quot;随北山波河西行&quot;同。</p>
              <p>　　一五七四页六行逆遣吏田虑先往降之袁宏纪&quot;田虑&quot;作&quot;陈宪&quot;。惠栋谓古陈田字通，&quot;宪&quot;当为&quot;虑&quot;，字之误也。今按：虑宪形近，未知孰斗。</p>
              <p>　　一五七四页一二行今龟音丘勿反按：龟无入声，&quot;勿&quot;字疑斗。</p>
              <p>　　一五七五页一行超守盘橐城按：汲本、殿本&quot;盘&quot;作&quot;盘&quot;。</p>
              <p>　　一五八０页二行本或作植按：通鉴胡注引&quot;植&quot;作&quot;桢&quot;，胡氏谓案西域传，灵帝建宁三年，凉州刺史孟佗遣兵讨疏勒，攻桢中城，&quot;桢中&quot;是也。</p>
              <p>　　一五八０页一三行必从龟兹求救按：集解引惠栋说，谓袁宏纪&quot;救&quot;作&quot;食&quot;。</p>
              <p>　　一五八一页七行遣其左将北K支按：集解引惠栋说，谓&quot;北&quot;一作&quot;比&quot;。校补引钱大昭说，谓闽本作&quot;比&quot;。</p>
              <p>　　一五八一页一四行*(正)*营大泽中按：刊误谓案文&quot;正&quot;当作&quot;止&quot;。集解引惠栋说，谓案袁宏纪，&quot;正&quot;字当衍。今依惠说删&quot;正&quot;字。</p>
              <p>　　一五八二页一行尉犁王泛及北K支等三十人按：集解引王补说，谓袁宏纪&quot;泛&quot;作&quot;沉&quot;。又引惠栋说，谓袁纪作&quot;四十一人&quot;。</p>
              <p>　　一五八二页八行先帝深愍边萌婴罗寇害&quot;萌&quot;汲本、殿本作&quot;氓&quot;。今按：&quot;氓&quot;亦作&quot;萌&quot;，音义并同。又&quot;罗&quot;汲本、殿本作&quot;罹&quot;。今按：罗罹通。</p>
              <p>　　一五八三页一二行正丘首*[正首]*丘也据集解本补，与礼檀弓郑注合。</p>
              <p>　　一五八五页九行周礼*(卿)**[乡]*大夫职据殿本改。</p>
              <p>　　一五八五页一０行即知*(一)**[二十]*与周礼七尺同据刊误改。</p>
              <p>　　一五八五页一０行*[周]*礼国中六十免役据刊误补。</p>
              <p>　　一五八六页六行以戊己校尉任尚为都护按：刊误谓是时但有戊校尉，多&quot;己&quot;字。</p>
              <p>　　一五八六页六行尚谓超曰按：集解引王补说，谓袁宏纪作&quot;尚与超书曰&quot;。</p>
              <p>　　一五八六页七行超曰按：集解引王补说，谓据袁纪尚与超书，则超此语亦E书，非面论也。</p>
              <p>　　一五八七页三行元初六年至遂共攻没班按：集解引通鉴考异，谓案本纪及车师传，皆云永宁元年事，盖班以去年末屯伊吾，今春见杀，或今春奏事方到也。</p>
              <p>　　一五八八页六行后置副校*[尉]*于车师据汲本、殿本补。</p>
              <p>　　一五八八页九行廷尉綦母参按：集解本&quot;母&quot;作&quot;毋&quot;，校补谓据通鉴正。</p>
              <p>　　一五八八页一二行虏*(必)*弱则为患微矣据刊误删。</p>
              <p>　　一五八九页一一行特加三绶按：集解引通鉴胡注，谓&quot;三绶&quot;疑当作&quot;王绶&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='50.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='52.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
