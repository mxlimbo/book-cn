<html>
<head>
<title>第五章</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="80.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="82.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第五章</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　易曰：&quot;憧憧往来，朋从尔思。&quot; 子曰：&quot;天下何思何虑？ 天下同归而殊途，一致而百虑，天下何思何虑？&quot;
              <p>　　&quot;日往则月来，月往则日来， 日月相推而明生焉。 寒往则暑来，暑往则寒来，寒暑相推而岁成焉。 往者屈也，来者信也， 
                屈信相感而利生焉。&quot;</p>
              <p>　　&quot;尺蠖之屈，以求信也。 龙蛇之蛰，以存身也。 精义入神，以致用也。利用安身，以崇德也。 过此以往，未之或知也。 
                穷神知化，德之盛也。&quot;</p>
              <p>　　易曰：&quot;困于石， 据于蒺藜， 入于其宫， 不见其妻， 凶。 &quot; 子曰：&quot;非所困而困焉，名必辱。 
                非所据而据焉，身必危。 既辱且危，死期将至，妻其可得见邪？&quot;</p>
              <p>　　易曰：&quot;公用射隼，于高墉之上，获之无不利。 &quot; 子曰：&quot;隼者禽也，弓矢者器也，射之者人也。君子藏器於身，待时而动，何不利之有？动而不括，是以出而不获。 
                语成器而动者也。&quot;</p>
              <p>　　子曰：&quot;小人不耻不仁，不畏不义，不见利而不劝，不威不惩；小惩而大诫，此小人之福也。 易曰：&quot;履校灭趾，无咎。&quot;此之谓也。&quot;</p>
              <p>　　&quot;善不积，不足以成名；恶不积，不足以灭身。 小人以小善为无益，而弗为也， 故恶积而不可掩， 罪大而不可解。 
                易曰：&quot;履校灭耳，凶。&quot;&quot;</p>
              <p>　　子曰：&quot;危者，安其位者也； 亡者，保其存者也； 乱者，有其治者也。是故，君子安而不忘危，存而不忘亡，治而不忘乱；是以，身安而国家可保也。 
                易曰：『其亡其亡，系于包桑。&quot;&quot;</p>
              <p>　　&quot;天地sA，万物化醇。男女构精，万物化生。 易曰：&quot;三人行，则损一人；一人行，则得其友。&quot; 
                言致一也。&quot;</p>
              <p>　　子曰：&quot;君子安其身而后动，易其心而后语，定其交而后求。君子修此三者，故全也。 危以动，则民不与也； 惧以语，则民不应也；无交而求，则民不与也。 
                莫之与，则伤之者至矣。 易曰： &quot;莫益之，或击之，立心勿恒，凶。&quot;</p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='80.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='82.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

