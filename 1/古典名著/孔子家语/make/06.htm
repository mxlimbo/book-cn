<html>
<head>
<title>卷第六</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr> 
      <td width="258" align="right" valign="top" height="99"><img src="top1.gif" width="47" height="99" border="0"></td>
      <td valign="top" rowspan="2"><img src="top2.gif" width="364" height="118" border="0"></td>
    </tr>
    <tr> 
      <td width="258" align="right" valign="top"> 
        <table border="0" cellpadding="0" cellspacing="0" background="linkbg.gif" width="258" height="19">
          <tr valign="top"> 
            <td width="57"></td>
            <td width="61"><a href="content.htm"><img src="return.gif" width="61" height="19" border="0"></a></td>
            <td width="9"></td>
            <td width="61"><a href="05.htm"><img src="last.gif" width="61" height="19" border="0"></a></td>
            <td width="9"></td>
            <td width="61"><a href="07.htm"><img src="next.gif" width="61" height="19" border="0"></a></td>
          </tr>
        </table>
      </td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr valign="top"> 
      <td><img src="top3.gif" width="776" height="11"></td>
    </tr>
    <tr valign="top" align="center"> 
      <td> 
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">卷第六</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p align="center">五帝第二十四<br>
              </p>
              <p>　　季康子问于孔子曰：&quot;旧闻五帝之名，而不知其实，请问何谓五帝？&quot;孔子曰：&quot;昔丘也闻诸老聃曰：'天有五行，水火金木土，分时化育，以成万物．<font class=s>一岁三百六十日五行各主七十二日也化生长育一岁之功万物莫敢不成</font>'其神谓之五帝．<font class=s>五帝五行之神佐生物者而谶纬皆为之名字亦为妖怪妄言</font>古之王者，易代而改号，取法五行，五行更王，终始相生，亦象其义．<font class=s>法五行更王终始相生始以木德王天下其次以生之行转相承而诸说乃谓五精之帝下生王者其为帝或无可言也更古衡反王音旺</font>故其为明王者而死配五行，是以太配木，炎帝配火，黄帝配土，少配金，颛顼配水．&quot;康子曰：&quot;太氏其始之木何如？&quot;孔子曰：&quot;五行用事，先起于木，木东方万物之初皆出焉，是故王者则之，而首以木德王天下，其次则以所生之行，转相承也．&quot;<font class=s>木生火火生土之属王天音旺</font>康子曰：&quot;吾闻勾芒为木正，祝融为火正，蓐收为金正，玄冥为水正，后土为土正，此五行之主而不乱称曰帝者，何也？&quot;孔子曰：&quot;凡五正者，五行之官名，五行佐成上帝而称五帝，太之属配焉，亦云帝，从其号．<font class=s>天至尊物不可以同其号亦兼称上帝上天以其五行佐成天事谓之五帝以地有五行而其精神在上故亦为帝五帝黄帝之属故亦称帝亦从天五帝之号故王者虽号称帝而不或曰天帝而曰天子者而天子与父其尊卑相去远矣曰天王者言乃天下之王也</font>昔少氏之子有四叔，曰重、曰该、曰修、曰熙，实能金木及水，使重为勾芒，该为蓐收，修及熙为玄冥，颛顼氏之子曰黎为祝融，共工氏之子曰勾龙为后土，此五者，各以其所能业为官职．<font class=s>各以一行之官为职业之事</font>生为上公，死为贵神，别称五祀，不得同帝．&quot;<font class=s>五祀上公之神故不得称帝也正史者五正不及五帝五帝不及天地而不设者以祭社为祭地不亦失之远矣且土与火水俱为五行是地之子也以子为母不亦颠倒失尊卑之序也</font>康子曰：&quot;如此之言，帝王改号于五行之德，各有所统，则其所以相变者，皆主何事？&quot;<font class=s>在木家而尚赤所以问也</font>孔子曰：&quot;所尚则各从其所王之德次焉．<font class=s>木次火而木家尚赤者以木德义之着修其母兼其子</font>夏后氏以金德王，色尚黑，大事a用昏，<font class=s>大事丧昏时亦黑也</font>戎事乘骊，<font class=s>黑马也</font>牲用玄；殷人用水德王，色尚白，<font class=s>水家尚青而尚白者避土家之尚青</font>大事a用日中，<font class=s>日中白也</font>戎事乘翰，<font class=s>翰白色马</font>牲用白；周人以木德王，色尚赤，大事a用日出，<font class=s>日出时亦赤也</font>戎事乘{，<font class=s>{马白腹</font>牲用U．<font class=s>U赤色也</font>此三代之所以不同．&quot;康子曰：&quot;唐虞二帝，其所尚者何色？&quot;孔子曰：&quot;尧以火德王，色尚黄，舜以土德王，色尚青．&quot;<font class=s>土家宜尚白土者四行之主王于四季五行用事先起于水色青是以水家避土土家尚白</font>康子曰：&quot;陶唐有虞夏后，殷周独不配五帝，意者德不及上古耶，将有限乎？&quot;孔子曰：&quot;古之平治水土，及播殖百谷者众矣，唯勾龙氏兼食于社，<font class=s>兼犹配也</font>而弃为稷神，易代奉之，无敢益者，明不可与等．故自太以降，逮于颛顼，其应五行，而王数非徒五而配五帝，是其德不可以多也．&quot;<br>
              </p>
              <p align="center">执辔第二十五<br>
              </p>
              <p>　　闵子骞为费宰，问政于孔子．子曰：&quot;以德以法．夫德法者，御民之具，犹御马之有衔勒也．君者，人也，吏者，辔也，刑者，策也，夫人君之政，执其辔策而已．&quot;子骞曰：&quot;敢问古之为政．&quot;孔子曰：&quot;古者天子以内史为左右手，<font class=s>内史掌王八柄及？事之法纳以诏王听治命孤卿大夫则策命以四方之事书则读之王制禄则费为之赏则亦如之故王以为左右手费芳未反</font>以德法为衔勒，以百官为辔，以刑罚为策，以万民为马，故御天下数百年而不失．善御马正衔勒，齐辔策，均马力，和马心，故口无声而马应辔，策不举而极千里；善御民，壹其德法，正其百官，以均齐民力，和安民心，故令不再而民顺从，刑不用而天下治．是以天地德之，<font class=s>天地以有为德</font>而兆民怀之，<font class=s>怀归</font>夫天地之所德，兆民之所怀，其政美，其民而众称之．<font class=s>其民为众所称举</font>也今人言五帝三王者，其盛无偶，威察若存，<font class=s>其盛以明察帝若存</font>其故何也？其法盛，其德厚，故思其德，必称其人，朝夕祝之，升闻于天，上帝俱歆用永厥世而丰其年．不能御民者，弃其德法，专用刑辟，譬犹御马，弃其衔勒而专用棰策，其不制也，可必矣．夫无衔勒而用棰策，马必伤，车必败；无德法而用刑，民必流，国必亡．治国而无德法，则民无修，民无修则迷惑失道，如此上帝必以其为乱天道也．苟乱天道，则刑罚暴，上下相谀，<font class=s>谄谀</font>莫知念忠，俱无道故也．今人言恶者，必比之于桀纣，其故何也？其法不听，其德不厚，故民恶其残虐，莫不吁嗟，朝夕祝之，升闻于天，上帝不蠲，降之以祸罚，灾害并生，用殄厥世．故曰德法者御民之本．古之御天下者，以六官总治焉，冢宰之官以成道，<font class=s>治官所以成道</font>司徒之官以成德，<font class=s>教官所以成德</font>宗伯之官以成仁，<font class=s>祀官所以成仁</font>司马之官以成圣，<font class=s>治官所以成圣圣通征伐所以通天下也</font>司寇之官以成义，<font class=s>刑官所以成义</font>司空之官以成礼．<font class=s>事官所以成礼礼非事不立</font>也六官在手以为辔，司会均仁以为纳，<font class=s>纳骖马辔辔系轼前者司会掌邦之六典八法之戒以周知四方之治冢宰之副故不在其六辔至当纳位</font>故曰御四马者执六辔，御天下者正六官．是故善御马者正身以总辔，均马力，齐马心，回旋曲折，唯其所之，故可以取长道，可赴急疾，此圣人所以御天地与人事之法则也．天子以内史为左右手，以六官为辔，已而与三公为执六官，均五教，齐五法．<font class=s>仁义礼智信之法也</font>故亦唯其所引，无不如志，以之道则国治，<font class=s>冢宰治官</font>以之德则国安，<font class=s>德教成以之仁则国和礼之用和为贵则国安</font>以之仁则国和，以之圣则国平，<font class=s>通治远近则国平也</font>以之礼则国安，<font class=s>事物以礼则国定也</font>以之义则国义，<font class=s>义平也刑罚当罪则国平</font>此御政之术．过失人之情，莫不有焉，过而改之，是为不过．故官属不理，分职不明，法政不一，百事失纪曰乱，乱则饬冢宰；<font class=s>饬谓整摄人也</font>地而不殖，财物不蕃，万民饥寒，教训不行，风俗淫僻，人民流散曰危，危则饬司徒；父子不亲，长幼失序，君臣上下，乖离异志曰不和，不和则饬宗伯；贤能而失官爵，功劳而失赏禄，<font class=s>司勋之职属之司马</font>士卒疾怨，兵弱不用曰不平，不平则饬司马；刑罚暴乱，奸邪不胜曰不义，不义则饬司寇；度量不审，举事失理，都鄙不修，财物失所曰贫，贫则饬司空．故御者同是车马，或以取千里，或不及数百里，其所谓进退缓急，异也．夫治者同是官法，或以致平，或以致乱者，亦其所以为进退缓急异也．古者天子常以季冬考德正法，以观治乱，德盛者治也，德薄者乱也．故天子考德，则天下之治乱，可坐庙堂之上而知之，夫德盛则法修，德不盛则饬，法与政咸德而不衰．<font class=s>法与政皆合于德则不杀</font>故曰王者又以孟春论之德及功能．能德法者为有德，能行德法者为有行，行下孟反能成德法者为有功，能治德法者为有智．故天子论吏而德法行，事治而功成，夫季冬正法，孟春论吏，治国之要．&quot; 
              </p>
              <p>　　子夏问于孔子曰：&quot;商闻易之生人及万物，鸟兽昆虫，各有奇耦，气分不同，<font class=s>易主天地以生万物言受气各有分数不齐同分扶问反</font>而凡人莫知其情，唯达德者能原其本焉．天一，地二，人三，三如九，九九八十一，一主日，日数十，故人十月而生；<font class=s>一主日从一而生日者阳从奇数日数十从甲至癸也</font>八九七十二，偶以从奇，奇主辰，辰为月，月主马，故马十二月而生；<font class=s>偶以承奇阴以承阳辰数十二从子至亥也奇居宜反</font>七九六十三，三主斗，斗主狗，故狗三月而生；<font class=s>斗次日月故以主斗</font>六九五十四，四主时，时主豕，故豕四月而生；<font class=s>音不过五故五为音</font>四九三十六，六为律，律主鹿，故鹿六月而生；三九二十七，七主星，星主虎，故虎七月而生；<font class=s>星二十八宿为四方方有七度七主星也</font>二九一十八，八主风，风为虫，故虫八月而生；<font class=s>风之数尽于八凡虫为风风为虫也</font>其余各从其类矣．鸟鱼生阴而属于阳，故皆卵生．鱼游于水，鸟游于云，故立冬则燕雀入海化为蛤．蚕食而不饮，蝉饮而不食，蜉蝣不饮不食，万物之所以不同．介鳞夏食而冬蛰，<font class=s>介甲虫也</font>吞者八窍而卵生，<font class=s>八窍鸟属下没反</font>龃●者九窍而胎生，<font class=s>九窍人及兽属龃壮所反●疾雀反</font>四足者无羽翼，戴角者无上齿，无角无前齿者膏，无角无后齿者脂，<font class=s>淮南取此义曰无角者膏而无前有角者脂而无后膏豚属而脂羊属无前后皆谓其锐小者也</font>昼生者类父，夜生者似母，是以至阴主牝，至阳主牡．敢问其然乎？&quot;孔子曰：&quot;然，吾昔闻老聃亦如汝之言．&quot;子夏曰：&quot;商闻山书曰：'地东西为纬，南北为经，山为积德，川为积刑，高者为生，下者为死，丘陵为牡，溪谷为牝，蚌蛤龟珠，与日月而盛虚．<font class=s>月盛则蚌蛤之属满月亏则虚</font>是故坚土之人刚，弱土之人柔，墟土之人大，沙土之人细，息土之人美，●土之人丑．●<font class=s>耗字也息土细致●土疏者也</font>食水者善游而耐寒，食土者无心而不息，<font class=s>螟属不气息也</font>食木者多力而不治，<font class=s>血气不治淮南子曰多力而弗戾亦不治之貌者也</font>食草者善走而愚，食桑者有绪而蛾，食肉者勇毅而捍，食气者神明而寿，食谷者智惠而巧，不食者不死而神．故曰羽虫三百有六十，而凤为之长；毛虫三百有六十，而麟为之长；甲虫三百有六十，而龟为之长；鳞虫三百有六十而龙为之长；？虫三百有六十而人为之长．此干？之美也．<font class=s>干天？地</font>'殊形异类之数，王者动必以道动，静必以道静，必顺理以奉天地之性，而不害其所主，谓之仁圣焉？&quot;子夏言终而出，子贡进曰：&quot;商之论也何如？&quot;孔子曰：&quot;汝谓何也？&quot;对曰：&quot;微则微矣，然则非治世之待也．&quot;孔子曰：&quot;然，各其所能．&quot;<font class=s>孔子曰然子贡治世不待世事世事之急然亦各其所知能也</font><br>
              </p>
              <p align="center">本命解第二十六<br>
              </p>
              <p>　　鲁哀公问于孔子曰：&quot;人之命与性何谓也？&quot;孔子对曰：&quot;分于道谓之命，<font class=s>分于道谓始得为人故下句云性命之始</font>形于一谓之性，<font class=s>人各受阴阳以刚柔之性故曰形于一也</font>化于阴阳，象形而发谓之生，化穷数尽谓之死．故命者，性之始也，死者，生之终也，有始则必有终矣．人始生而有不具者五焉，目无见、不能食、不能行、不能言、不能化．及生三月而微煦，<font class=s>煦睛人也煦子句反</font>然后有见，八月生齿，然后能食，三年？合，然后能言，十有六而精通，然后能化．阴穷反阳，故阴以阳变，阳穷反阴，故阳以阴化．是以男子八月生齿，八岁而龀，女子七月生齿，七岁而龀，十有四而化，一阳一阴，奇偶相配，<font class=s>阳奇数阴偶数？桑才反龀初觐反奇居宜反</font>然后道合化成，性命之端，形于此也．&quot;公曰：&quot;男子十六精通，女子十四而化，是则可以生民矣．而礼男子三十而有室，女子二十而有夫也，岂不晚哉？&quot;孔子曰：&quot;夫礼言其极，不是过也．男子二十而冠，有槿烁钢端，女子十五S嫁，有m人之道，於此而？，t自婚矣．群生闲藏乎阴，而为化育之始，<font class=s>阴为冬也冬藏物而为化育始</font>故圣人因时以合偶，男子穷天数也．极霜降而妇功成，嫁娶者行焉．<font class=s>季秋霜降嫁娶者始于此诗云将子无怒秋以为期也</font>冰泮而农桑起，婚礼而杀于此．<font class=s>泮散也正月农事起蚕者采桑婚礼始杀言未正也至二月农事始起会男女之无夫家者奔者期尽此月故也诗云士如归妻迨冰未泮言如欲使妻归当及冰未泮散之盛时也．杀所戒反</font>男子者，任天道而长万物者也，知可为，知不可为，知可言，知不可言，知可行，知不可行者，是故审其伦而明其别谓之知，所以效匹夫之听也．<font class=s>听宜为德</font>女子者，顺男子之教而长其理者也，<font class=s>为男子长养其理也</font>是故无专制之义，而有三从之道，幼从父兄，既嫁从夫，夫死从子，言无再醮之端，<font class=s>始嫁言醮礼无再醮之端统言不改事人也．醮子肖反</font>教令不出于闺门，事在供酒食而已，无阃外之非仪也，<font class=s>阃门限妇人以自专无阃外之威仪诗云无非无仪酒食是议阃苦本反</font>不越境而奔丧，事无擅为，行无独成，参知而后动，可验而后言，昼不游庭，夜行以火，所以效匹妇之德也．&quot;<font class=s>行下孟反</font>孔子遂言曰：&quot;女有五不取：<font class=s>逆家子也乱家子也世有刑人子也世有恶疾子也丧父长子也此五者皆不取也矣</font>逆家子者，<font class=s>谓其逆德</font>乱家子者，<font class=s>谓其乱伦</font>世有刑人子者，<font class=s>谓其弃于人也</font>有恶疾子者，<font class=s>谓其弃于天也</font>丧父长子．<font class=s>谓其无受命也</font>妇有七出，三不去．七出者：<font class=s>不顺母父出无子出淫僻出恶疾出姑疾出多口舌出窃盗出</font>不顺父母出者，<font class=s>谓其逆德也</font>无子者，<font class=s>谓其绝世也</font>淫僻者，<font class=s>谓其乱族也</font>嫉妒者，<font class=s>谓其乱家也</font>恶疾者，<font class=s>谓其不可供粢盛也</font>多口舌者，<font class=s>谓其离亲也</font>窃盗者；<font class=s>谓其反义也</font>三不去者：谓有所取无所归，一也与共更三年之丧，二也先贫贱，后富贵．三也凡此圣人所以顺男女之际，重婚姻之始也．&quot;</p>
              <p>　　孔子曰：&quot;礼之所以象五行也，<font class=s>服之制有五等</font>其义四时也，故丧礼有举焉，有恩有义，有节有权．<font class=s>所以举象四时</font>其恩厚者其服重，故为父母斩衰三年，以恩制者也；门内之治恩掩义，门外之治义掩恩，资于事父以事君而敬同，尊尊贵贵，义之大也，故为君亦服衰三年，以义制者也；三日而食，三月而沐，期而练，毁不灭性，不以死伤生，丧不过三年，齐衰不补，坟墓不修，除服之日，鼓素琴，示民有终也，凡此以节制者也；资于事父以事母而爱同，天无二日，国无二君，家无二尊，以治之，故父在为母齐衰期者，见无二尊也；百官备，百物具，不言而事行者，扶而起，<font class=s>谓天子诸侯也</font>言而后事行者，杖而起，<font class=s>卿大夫士也</font>身自执事行者，面垢而已，<font class=s>谓庶人也</font>此以权制者也．亲始死三日不怠，三月不懈，期悲号，三年忧哀之杀也，圣人因杀以制节也．&quot;<font class=s>杀所戒反</font><br>
              </p>
              <p align="center">论礼第二十七<br>
              </p>
              <p>　　孔子闲居，子张子贡言游侍，论及于礼．孔子曰：&quot;居，汝三人者，吾语汝以礼，周流无不遍也．&quot;子贡越席而对曰：&quot;敢问如何？&quot;子曰：&quot;敬而不中礼谓之野，恭而不中礼谓之给，勇而不中礼谓之逆．&quot;子曰：&quot;给夺慈仁．&quot;<font class=s>巧言足恭捷给之人似仁非仁故言给夺慈仁．中陟仲反下同</font>子贡曰：&quot;敢问将何以为此中礼者？&quot;子曰：&quot;礼乎，夫礼所以制中也．&quot;子贡退，言游进曰：&quot;敢问礼也，领恶而全好者与？&quot;<font class=s>领理恶乌故反好呼报反与羊诸反</font>子曰：&quot;然．&quot;子贡问何也？子曰：&quot;郊社之礼，所以仁鬼神也；E尝之礼，所以仁昭穆也馈奠之礼，所以仁死丧也；射飨之礼，所以仁乡党也；食飨之礼，所以仁宾客也．明乎郊社之义，E尝之礼，治国其如指诸掌而已．是故居家有礼，故长幼辨以之；闺门有礼，故三族和以之；朝廷有礼，故官爵序以之；田猎有礼，故戎事闲以之；军旅有礼，故武功成．是以宫室得其度，鼎俎得其象，物得其时，乐得其节，车得其轼，鬼神得其享，丧纪得其哀，辩说得其党，<font class=s>党类</font>百官得其体，政事得其施，<font class=s>各得其所宜施行之</font>加于身而措于前，凡众之动，得其宜也．&quot;言游退，子张进曰：&quot;敢问礼何谓也？&quot;子曰：&quot;礼者，即事之治也，君子有其事必有其治，治国而无礼，譬犹瞽之无相，伥伥乎何所之，<font class=s>相息亮反伥三良反</font>譬犹终夜有求于幽室之中，非烛何以见．故无礼则手足无所措，耳目无所加，进退揖让无所制．是故以其居处长幼失其别，闺门三族失其和，朝廷官爵失其序，田猎戎事失其策，军旅武功失其势，宫室失其度，鼎俎失其象，物失其时，乐失其节，车失其轼，鬼神失其享，丧纪失其哀，辩说失其党，百官失其体，政事失其施，加于身而措于前，凡动之众失其宜，如此则无以祖洽四海．&quot;<font class=s>祖始也洽合无礼则无以为众法无以合聚众</font>子曰：&quot;慎听之，汝三人者，吾语汝，礼犹有九焉，大飨有四焉，<font class=s>语汝有九其四大飨所以待宾之礼其五动静之威仪也语鱼据反</font>苟知此矣，虽在畎亩之中，事之圣人矣．<font class=s>在畎亩之中犹焉为圣人</font>两军相见，揖让而入门，入门而悬兴，<font class=s>兴作乐一也</font>揖让而升堂，升堂而乐阕，二也下管象舞，夏钥序兴，<font class=s>下管堂下吹管象武舞也夏文舞也执钥钥如笛序以更作三也</font>陈其荐俎，序其礼乐，备其百官，<font class=s>四也所以大飨有四也</font>如此而后君子知仁焉．行中规，<font class=s>五也．行下孟反中陟仲</font>反旋中矩，六也銮和中采荠，<font class=s>采荠乐曲名所以为和銮之节七也</font>客出以雍，<font class=s>雍乐曲名在周颂八也</font>彻以振羽．<font class=s>亦乐曲名九也</font>是故君子无物而不在于礼焉，入门而金作，示情也；<font class=s>金既鸣声终始若一故以示情也</font>升歌清庙，示德也；<font class=s>清庙所以颂文王之德也</font>下管象舞，示事也．<font class=s>凡舞举事</font>是故古之君子，不必亲相与言也，以礼乐相示而已．夫礼者，理也，乐者，节也，无礼不动，无节不作，不能诗，于礼谬，<font class=s>诗以言礼</font>不能乐，于礼素，素质于德薄，于礼虚．&quot;<font class=s>非其人则礼不虚行</font>子贡作而问曰：&quot;然则夔其穷与？&quot;<font class=s>言达于乐而不达于礼者也．与音余</font>子曰：&quot;古之人与上古之人也，达于礼而不达于乐谓之素，达于乐而不达于礼谓之偏，<font class=s>达谓遍有所达非殊</font>夫夔达于乐而不达于礼，是以传于此名也，古之人也．<font class=s>言达于乐多故遂传名乐</font>凡制度在礼，文为在礼，行之其在人乎．&quot;三子者既得闻此论于夫子也，焕若发蒙焉．</p>
              <p>　　子夏侍坐于孔子曰：&quot;敢问诗云恺悌君子，民之父母，何如斯可谓民之父母？&quot;孔子曰：&quot;夫民之父母，必达于礼乐之源，以致五至而行三无，以横于天下，四方有败，必先知之，此之谓民之父母．&quot;子夏曰：&quot;敢问何谓五至？&quot;孔子曰：&quot;志之所至，诗亦至焉；诗之所至，礼亦至焉；礼之所至，乐亦至焉；乐之所至，哀亦至焉．诗礼相成，哀乐相生，是以正明目而视之，不可得而见，倾耳而听之，不可得而闻，志气塞于天地，行之克于四海，此之谓五至矣．&quot;子贡曰：&quot;敢问何谓三无？&quot;孔子曰：&quot;无声之乐，无体之礼，无服之丧，此之谓三无．&quot;子夏曰：&quot;敢问三无何诗近之？&quot;孔子曰：&quot;夙夜基命宥密，无声之乐也；<font class=s>夙夜恭也基始也命信也宥宽也密宁也言以行与民信王教在宽民以安宁故谓之无声之乐也</font>威仪逮逮，不可选也，无体之礼也；凡民有丧，扶伏救之，无服之丧也．&quot;子夏曰：&quot;言则美矣，大矣，言尽于此而已？&quot;孔子曰：&quot;何谓其然？吾语汝，其义犹有五起焉．&quot;<font class=s>语鱼据反</font>子贡曰：&quot;何如？&quot;孔子曰：&quot;无声之乐，气志不违；无体之礼，威仪迟迟；无服之丧，内恕孔悲．无声之乐，所愿必从；无体之礼，上下和同；无服之丧，施及万邦．既然而又奉之以三无私，而劳天下，此之谓五起．&quot;子夏曰：&quot;何谓三无私？&quot;孔子曰：&quot;天无私覆，地无私载，日月无私照．其在诗曰：'帝命不违，至于汤齐，<font class=s>至汤以大心齐</font>汤降不迟，圣敬日跻，<font class=s>不迟言疾跻升也汤疾行下人之道其圣敬之德日升闻也</font>昭假迟迟，上帝是只．<font class=s>汤之威德昭明遍至化行宽舒迟迟然故上帝敬其德</font>'帝命式于九围，<font class=s>九围九州也天命用于九州谓以为天下王</font>是汤之德也．&quot;子夏蹶然而起，负墙而立曰：&quot;弟子敢不志之．&quot;</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='05.htm'>上一卷</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='07.htm'>下一卷</a></div>
                  </td>
                </tr>
              </table>
              <p align=center>□ 作者：王萧 
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top"> 
      <td width="34"><img src="bottom1.gif" width="34" height="20" border="0"></td>
      <td width="726" background="bottombg.gif"></td>
      <td width="16"><img src="bottom2.gif" width="16" height="20" border="0"></td>
    </tr>
  </table>
</div>
</body>
</html>

