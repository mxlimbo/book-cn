<html>
<head>
<title>卷第五</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr> 
      <td width="258" align="right" valign="top" height="99"><img src="top1.gif" width="47" height="99" border="0"></td>
      <td valign="top" rowspan="2"><img src="top2.gif" width="364" height="118" border="0"></td>
    </tr>
    <tr> 
      <td width="258" align="right" valign="top"> 
        <table border="0" cellpadding="0" cellspacing="0" background="linkbg.gif" width="258" height="19">
          <tr valign="top"> 
            <td width="57"></td>
            <td width="61"><a href="content.htm"><img src="return.gif" width="61" height="19" border="0"></a></td>
            <td width="9"></td>
            <td width="61"><a href="04.htm"><img src="last.gif" width="61" height="19" border="0"></a></td>
            <td width="9"></td>
            <td width="61"><a href="06.htm"><img src="next.gif" width="61" height="19" border="0"></a></td>
          </tr>
        </table>
      </td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr valign="top"> 
      <td><img src="top3.gif" width="776" height="11"></td>
    </tr>
    <tr valign="top" align="center"> 
      <td> 
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">卷第五</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p align="center">颜回第十八<br>
              </p>
              <p>　　鲁定公问于颜回曰：&quot;子亦闻东野毕之善御乎？&quot;对曰：&quot;善则善矣，虽然，其马将必佚．&quot;定公色不悦，谓左右曰：&quot;君子固有诬人也．&quot;颜回退后三日，牧来诉之曰：&quot;东野毕之马佚，两骖曳两服入于？．&quot;公闻之，越席而起，促驾召颜回．回至，公曰：&quot;前日寡人问吾子以东野毕之御，而子曰善则善矣，其马将佚，不识吾子奚以知之？&quot;颜回对曰：&quot;以政知之．昔者帝舜巧于使民，造父巧于使马，舜不穷其民力，造父不穷其马力，是以舜无佚民，造父无佚马．今东野毕之御也，升马执辔，御体正矣，<font class=s>马非为车</font>步骤驰骋，朝礼毕矣，<font class=s>马步骤驰骋尽礼之仪也</font>历险致远，马力尽矣，然而犹乃求马不已，臣以此知之．&quot;公曰：&quot;善！诚若吾子之言也，吾子之言，其义大矣，愿少进乎．&quot;颜回曰：&quot;臣闻之鸟穷则啄，兽穷则攫，人穷则诈，马穷则佚，自古及今，未有穷其下而能无危者也．&quot;公悦，遂以告孔子．孔子对曰：&quot;夫其所以为颜回者，此之类也，岂足多哉．&quot; 
              </p>
              <p>　　孔子在卫，昧旦晨兴，颜回侍侧，闻哭者之声甚哀．子曰：&quot;回，汝知此何所哭乎？&quot;对曰：&quot;回以此哭声非但为死者而已，又有生离别者也．&quot;子曰：&quot;何以知之？&quot;对曰：&quot;回闻桓山之鸟，生四子焉，羽翼既成，将分于四海，其母悲鸣而送之，哀声有似于此，谓其？而不返也，回窃以音类知之．&quot;孔子使人问哭者，果曰：&quot;父死家贫，卖子以葬，与之长决．&quot;子曰：&quot;回也，善于识音矣．&quot;</p>
              <p>　　颜回问于孔子曰：&quot;成人之行，若何？&quot;子曰：&quot;达于情性之理，通于物类之变，知幽明之故，睹游气之原，若此可谓成人矣．既能成人，而又加之以仁义礼乐，成人之行也，若乃穷神知礼，德之盛也．&quot;<font class=s>礼宜为化</font></p>
              <p>　　颜回问于孔子曰：&quot;臧文仲武仲孰贤？&quot;孔子曰：&quot;武仲贤哉．&quot;颜回曰：&quot;武仲世称圣人而身不免于罪，是智不足称也；<font class=s>武仲为季氏废适立庶为孟氏所谮出奔于齐</font>好言兵讨，而挫锐于邾，是智不足名也．<font class=s>武仲与邾战而败绩国人颂之曰我君小子侏儒使我败于邾</font>夫文仲其身虽殁，而言不g，恶有未贤？&quot;<font class=s>立不g之言故以为贤</font>孔子曰：&quot;身殁言立，所以为文仲也．然犹有不仁者三，不智者三，是则不及武仲也．&quot;回曰：&quot;可得闻乎？&quot;孔子曰：&quot;下展禽，<font class=s>展禽柳下惠知其贤而使在下位不与立于朝也</font>置六关，<font class=s>六关关名鲁本无此关文仲置之以税行者故为不仁传曰废六关非也</font>妾织蒲，<font class=s>传曰织蒲蒲席也言文仲为国为家在于贪利也</font>三不仁；设虚器，<font class=s>居蔡蔡天子之守龟非文仲所有故曰虚器也</font>纵逆祀，<font class=s>夏父弗忌为宋人跻僖公于闵公之上文仲纵而不禁也</font>祠海鸟，<font class=s>海鸟止于鲁东门之上文仲不知而令国人祠之是不知也</font>三不智．武仲在齐，齐将有祸，不受其田，以避其难，<font class=s>武仲奔齐齐庄公将与之田武仲知庄公将有难辞而不受也</font>是智之难也．夫臧文仲之智而不容于鲁，抑有由焉，作而不顺，施而不恕也夫．<font class=s>不顺不恕为废适立庶武仲之所以然欲为施于季氏也</font>夏书曰：'念兹在兹，顺事恕施．<font class=s>今此在常当顺其事恕其施也</font>'</p>
              <p>　　颜回问于君子．孔子曰：&quot;爱近仁，度近智，<font class=s>度事而行近于智也</font>为己不重，为人不轻，君子也夫．&quot;<font class=s>不重为人</font>回曰：&quot;敢问其次．&quot;子曰：&quot;弗学而行，弗思而得，小子勉之．&quot;</p>
              <p>　　仲孙何忌问于颜回曰：&quot;仁者一言而必有益于仁智，可得闻乎？&quot;回曰：&quot;一言而有益于智，莫如预；一言而有益于仁，莫如恕．夫知其所不可由，斯知所由矣．&quot;</p>
              <p>　　颜回问小人．孔子曰：&quot;毁人之善以为辩，狡讦怀诈以为智，幸人之有过，耻学而羞不能，小人也．&quot;</p>
              <p>　　颜回问子路曰：&quot;力猛于德而得其死者，鲜矣，盍慎诸焉．&quot;孔子谓颜回曰：&quot;人莫不知此道之美，而莫之御也，<font class=s>御犹待也</font>莫之为也，何居为闻者，盍日思也夫．&quot;<font class=s>为闻盍日有闻而后言者</font></p>
              <p>　　颜回问于孔子曰：&quot;小人之言有同乎？君子者不可不察也．&quot;孔子曰：&quot;君子以行言，小人以舌言，故君子为义之上相疾也，退而相爱；<font class=s>相病急欲相劝令为仁义</font>小人于为乱之上相爱也，退而相恶．&quot;<font class=s>乐并为乱是以相爱小人之情不能久亲也</font></p>
              <p>　　颜回问朋友之际，如何．孔子曰：&quot;君子之于朋友也，心必有非焉而弗能谓，吾不知其仁人也，不忘久德，不思久怨，仁矣夫．&quot;</p>
              <p>　　叔孙武叔见未仕于颜回，回曰：&quot;宾之，武叔多称人之过，而己评论之．&quot;颜回曰：&quot;固子之来辱也，宜有得于回焉，吾闻知诸孔子曰：'言人之恶，非所以美己；言人之枉，非所以正己．'故君子攻其恶，无攻人恶．&quot;</p>
              <p>　　颜回谓子贡曰：&quot;吾闻诸夫子身不用礼，而望礼于人，身不用德，而望德于人，乱也．夫子之言，不可不思也．&quot;<br>
              </p>
              <p align="center">子路初见第十九<br>
              </p>
              <p>　　子路见孔子，子曰：&quot;汝何好乐？&quot;对曰：&quot;好长剑．&quot;孔子曰：&quot;吾非此之问也，徒谓以子之所能，而加之以学问，岂可及乎．&quot;子路曰：&quot;学岂益哉也？&quot;孔子曰：&quot;夫人君而无谏臣则失正，士而无教友则失听．御狂马不释策，<font class=s>御狂马者不得释棰策也</font>操弓不反檠．<font class=s>弓不反于檠然后可持也</font>木受绳则直，人受谏则圣，受学重问，孰不顺哉．毁仁恶仕，必近于刑．<font class=s>谤毁仁者憎怒士人必主于刑也</font>君子不可不学．&quot;子路曰：&quot;南山有竹，不柔自直，斩而用之，达于犀革．以此言之，何学之有？&quot;孔子曰：&quot;括而羽之，镞而砺之，其入之不亦深乎．&quot;子路再拜曰：&quot;敬而受教．&quot;</p>
              <p>　　子路将行，辞于孔子．子曰：&quot;赠汝以车乎？赠汝以言乎？&quot;子路曰：&quot;请以言．&quot;孔子曰：&quot;不强不达，<font class=s>人不以强力则不能自达</font>不劳无功，不忠无亲，不信无复，<font class=s>信近于义言可复也今而不信则无可复</font>不恭失礼，慎此五者而矣．&quot;子路曰：&quot;由请终身奉之．敢问亲交取亲若何？言寡可行若何？长为善士而无犯若何？&quot;孔子曰：&quot;汝所问苞在五者中矣．亲交取亲，其忠也；言寡可行，其信乎；长为善士，而无犯于礼也．&quot;</p>
              <p>　　孔子为鲁司寇，见季康子，康子不悦．<font class=s>当为桓子非康子也</font>孔子又见之．宰予进曰：&quot;昔予也常闻诸夫子曰，王公不我聘则弗动，今夫子之于司寇也日少，<font class=s>谓在司寇官少日浅</font>而屈节数矣，<font class=s>谓屈节数见于季孙</font>不可以已乎？&quot;孔子曰：&quot;然，鲁国以众相陵，以兵相暴之日久矣，而有司不治，则将乱也，其聘我者，孰大于是哉．&quot;<font class=s>言聘我使在官其为治岂复可大于此者也</font>鲁人闻之曰：&quot;圣人将治，何不先自远刑罚，自此之后，国无争者．&quot;孔子谓宰予曰：&quot;违山十里，蟪蛄之声，犹在于耳，故政事莫如应之．&quot;<font class=s>违去也蟪蛄qi也qi之声去山十里犹在于耳以其鸣而不已言政事须慎听之然后行之者也</font></p>
              <p>　　孔子兄子有孔篾者，与宓子贱偕仕．孔子？^孔篾，而之曰：&quot;自汝之仕，何得何亡？&quot;对曰：&quot;未有所得，而所亡者三，王事若龙，<font class=s>龙宜为前后相因也</font>学焉得习，<font class=s>言不得习学也</font>是学不得明也；俸禄少粥，不及亲戚，是以骨肉益疏也；公事多急，不得吊死问疾，是朋友之道阙也．其所亡者三，即谓此也．&quot;孔子不悦，？过子贱，问如孔篾．对曰：&quot;自来仕者无所亡，其有所得者三，始诵之，今得而行之，是学益明也；俸禄所供，被及亲戚，是骨肉益亲也；虽有公事，而兼以吊死问疾，是朋友笃也．&quot;孔子喟然，谓子贱曰：&quot;君子哉若人．<font class=s>若人犹言是人者也</font>鲁无君子者，则子贱焉取此．&quot;<font class=s>如鲁无君子者此人安得而学之言鲁有君子也</font></p>
              <p>　　孔子侍坐于哀公，赐之桃与黍焉．哀公曰：&quot;请食．&quot;孔子先食黍而后食桃，左右皆掩口而笑．公曰：&quot;黍者所以雪<font class=s>雪拭</font>桃，非为食之也．&quot;孔子对曰：&quot;丘知之矣，然夫黍者，五谷之长，郊礼宗庙以为上盛，？属有六而桃为下，祭祀不用，不登郊庙，丘闻之君子以贱雪贵，不闻以贵雪贱，今以五谷之长，雪？之下者，是从上雪下，臣以为妨于教，害于义，故不敢．&quot;公曰：&quot;善哉．&quot;</p>
              <p>　　子贡曰：&quot;陈灵公宣淫于朝，<font class=s>灵公与卿共淫夏姬</font>泄治正谏而杀之，是与比干谏而死同，可谓仁乎？&quot;子曰：&quot;比干于纣，亲则诸父，官则少师，忠报之心在于宗庙而已，固必以死争之，冀身死之后，纣将悔寤其本志，情在于仁者也；泄治之于灵公，位在大夫，无骨肉之亲，怀宠不去，仕于乱朝，以区区之一身，欲正一国之淫昏，死而无益，可谓捐矣．诗云：'民之多辟，无自立辟．<font class=s>僻邪辟</font>'其泄治之谓乎．&quot;</p>
              <p>　　孔子相鲁，齐人患其将霸，欲败其政，乃选好女子八十人，衣以文饰而舞容玑，<font class=s>容玑舞曲及</font>文马四十驷，<font class=s>驷四马也</font>以遗鲁君，陈女乐，列文马于鲁城南高门外，季桓子微服？观之再三，将受焉，告鲁君为周道游观，观之终日，怠于政事．子路言于孔子曰：&quot;夫子可以行矣．&quot;孔子曰：&quot;鲁今且郊，若致于大夫，<font class=s>祭肉也</font>是则未废其常，吾犹可以止也．&quot;桓子既受女乐，君臣淫荒，三日不听国政，郊又不致俎，孔子遂行．宿于郭，屯师以送曰：&quot;夫子非罪也．&quot;孔子曰：&quot;吾歌可乎？歌曰：'彼妇人之口，可以出走，彼妇人之请，可以死败．<font class=s>言妇人口请谒足以使人死败故可出走</font>优哉游哉，聊以卒岁．<font class=s>言士不遇优游以终岁也</font>'&quot;</p>
              <p>　　澹台子羽有君子之容，而行不胜其貌，宰我有文雅之辞，而智不充其辩．孔子曰：&quot;里语云：'相马以舆，相士以居，弗可废矣．'以容取人，则失之子羽；以辞取人，则失之宰予．&quot;孔子曰：&quot;君子以其所不能畏人，小人以其所不能不信人．故君子长人之才，小人抑人而取胜焉．&quot;</p>
              <p>　　孔篾问行己之道．子曰：&quot;知而弗为，莫如勿知；亲而弗信，莫如勿亲．乐之方至，乐而勿骄；患之将至，思而勿忧．&quot;孔篾曰：&quot;行己乎？&quot;子曰：&quot;攻其所不能，补其所不备．毋以其所不能疑人，毋以其所能骄人．终日言，无遗己之忧，终日行，不遗己患，唯智者有之．&quot;<br>
              </p>
              <p align="center">在厄第二十<br>
              </p>
              <p>　　楚昭王聘孔子，孔子？拜礼焉，路出于陈蔡．陈蔡大夫相与谋曰：&quot;孔子圣贤，其所刺讥皆中诸侯之病，若用于楚，则陈蔡危矣．&quot;遂使徒兵距孔子．孔子不得行，绝粮七日，外无所通，藜羹不充，从者皆病．孔子愈慷慨，讲弦歌不衰，乃召子路而问焉，曰：&quot;诗云：'匪兕匪虎，率彼旷野．<font class=s>率修也言非兕虎而修旷野也</font>'吾道非乎，奚为至于此？&quot;子路愠，作色而对曰：&quot;君子无所困，意者夫子未仁与，人之弗吾信也；<font class=s>言人不信岂以未仁故也</font>意者夫子未智与，人之弗吾行也．<font class=s>言人不使通行而困穷者岂以吾未智也</font>且由也，昔者闻诸夫子，为善者天报之以福，为不善者天报之以祸，今夫子积德怀义，行之久矣，奚居之穷也．&quot;子曰：&quot;由未之识也，吾语汝，汝以仁者为必信也，则伯夷叔齐，不饿死首阳；汝以智者为必用也，则王子比干，不见剖心；汝以忠者为必报也，则关龙逢不见刑；汝以谏者为必听也，则伍子胥不见杀．夫遇不遇者，时也，贤不肖者，才也．君子博学深谋而不遇时者，众矣，何独丘哉．且芝兰生于深林，不以无人而不芳，君子修道立德，不谓穷困而改节．为之者人也，生死者，命也．是以晋重耳之有霸心，生于曹卫，<font class=s>重耳晋文公也为公子时出奔困于曹卫</font>越王勾践之有霸心，生于会稽．<font class=s>言越王之有霸心乃生困于会稽之时也</font>故居下而无忧者，则思不远，处身而常逸者，则志不广，庸知其终始乎？&quot;<font class=s>庸用也汝何用知其终始或者晋文公越王之时也</font>子路出，召子贡，告如子路．子贡曰：&quot;夫子之道至大，故天下莫能容夫子，夫子盍少贬焉？&quot;子曰：&quot;赐，良农能稼，不必能穑，<font class=s>种之为稼a之为穑良农能盖种之未必能a获之也哉</font>良工能巧，不能为顺，<font class=s>言良工能巧不能每顺人意也</font>君子能修其道，纲而纪之，不必其能容．今不修其道，而求其容，赐，尔志不广矣，思不远矣．&quot;子贡出，颜回入，问亦如之．颜回曰：&quot;夫子之道至大，天下莫能容，虽然，夫子推而行之，世不我用，有国者之丑也，夫子何病焉？不容，然后见君子．&quot;孔子欣然叹曰：&quot;有是哉，颜氏之子，吾亦使尔多财，吾为尔宰．&quot;<font class=s>宰主财者为汝主财意志同也</font></p>
              <p>　　子路问于孔子曰：&quot;君子亦有忧乎？&quot;子曰：&quot;无也．君子之修行也，其未得之，则乐其意，既得之，又乐其治，是以有终身之乐，无一日之忧．小人则不然，其未得也，患弗得之，既得之，又恐失之，是以有终身之忧，无一日之乐也．&quot;</p>
              <p>　　曾子弊衣而耕于鲁，鲁君闻之而致邑焉，曾子固辞不受．或曰：&quot;非子之求，君自致之，奚固辞也？&quot;曾子曰：&quot;吾闻受人施者常畏人，与人者常骄人，纵君有赐，不我骄也，吾岂能勿畏乎？&quot;孔子闻之曰：&quot;参之言足以全其节也．&quot;</p>
              <p>　　孔子厄于陈蔡，从者七日不食．子贡以所赍货，窃犯围而出，告籴于野人，得米一石焉，颜回仲由炊之于壤屋之下，有埃墨堕饭中，颜回取而食之，子贡自井望见之，不悦，以为窃食也．入问孔子曰：&quot;仁人廉士，穷改节乎？&quot;孔子曰：&quot;改节即何称于仁义哉？&quot;子贡曰：&quot;若回也，其不改节乎？&quot;子曰：&quot;然．&quot;子贡以所饭告孔子．子曰：&quot;吾信回之为仁久矣，虽汝有云，弗以疑也，其或者必有故乎．汝止，吾将问之．&quot;召颜回曰：&quot;畴昔予梦见先人，岂或启佑我哉？子炊而进饭，吾将进焉．&quot;对曰：&quot;向有埃墨堕饭中，欲置之则不洁，欲弃之则可惜，回即食之，不可祭也．&quot;孔子曰：&quot;然乎，吾亦食之．&quot;颜回出，孔子顾谓二三子曰：&quot;吾之信回也，非待今日也．&quot;二三子由此乃服之．<br>
              </p>
              <p align="center">入官第二十一<br>
              </p>
              <p>　　子张问入官于孔子．<font class=s>入官谓当官治民之职也</font>孔子曰：&quot;安身取誉为难．&quot;子张曰：&quot;为之如何？&quot;孔子曰：&quot;己有善勿专，<font class=s>虽有善当与下共之勿专以为己有者也</font>教不能勿怠，<font class=s>怠懈</font>已过勿发，<font class=s>言人已过误无所伤害勿发扬</font>失言勿掎，<font class=s>有人失言勿掎角之</font>不善勿遂，<font class=s>已有不善不可遂行</font>行事勿留，<font class=s>宜行之事勿令留滞</font>君子入官，有此六者，则身安誉至而政从矣．<font class=s>众从其政无违教也</font>且夫忿数者，官狱所由生也；距谏者，虑之所以塞也；慢易者，礼之所以失也；怠惰者，时之所以后也；奢侈者，财之所以不足也；专独者，事之所以不成也．君子入官，除此六者，则身安誉至而政从矣．故君子南面临官，大域之中而公治之，<font class=s>大域犹辜较也</font>精智而略行之，<font class=s>以精知之略行举其要而行之</font>合是忠信，考是大伦，存是美恶，进是利而除是害，无求其报焉，而民之情可得也．夫临之无抗民之恶，<font class=s>治民无抗扬之志也</font>胜之无犯民之言，<font class=s>以慎胜民言不犯民</font>量之无佼民之辞，<font class=s>佼犹周也度量而施政辞不周民也</font>养之无扰于其时，爱之无宽于刑法，<font class=s>言虽爱民不可宽于刑法威克其爱故事无不成也</font>若此，则身安誉至而民得也．君子以临官所见则迩，故明不可蔽也，<font class=s>所见迩谓察于微也</font>所求于迩，故不劳而得也，<font class=s>所求者近故不劳而得也</font>所以治者约，故不用众而誉立，凡法象在内，故法不远而源泉不竭．<font class=s>法象近在于内故不远而源泉不竭尽</font>是以天下积而本不寡，<font class=s>言天下之事皆积聚而成如源泉之本非徒不竭乃不寡</font>短长得其量，人志治而不乱，政德贯乎心，藏乎志，形乎色，发乎声，若此而身安誉至民咸自治矣．是故临官不治则乱，乱生则争之者至，争之至又于乱，<font class=s>小乱则争争之甚者又大乱至矣也</font>明君必宽裕以容其民，慈爱优柔之，而民自得矣．行者，政之始也，<font class=s>行为政始言民从行不从言也</font>说者，情之导也，<font class=s>言说者但导达其情</font>善政行易而民不怨，<font class=s>言善政行简易而民无怨者也</font>言调说和则民不变，<font class=s>调适也言适于事说和于民则不变</font>法在身则民象，<font class=s>言法度常在身则民法之</font>明在己则民显之．若乃供己而不节，则财利之生者微矣，<font class=s>言自供不节于财财不可供生财之道微矣</font>贪以不得，则善政必简矣，<font class=s>言徒贪于不得财善政则简略而不修也</font>苟以乱之，则善言必不听也．详以纳之，则规谏日至，<font class=s>纳善言也</font>言之善者，在所日闻，<font class=s>日闻善言可行于今日也</font>行之善者，在所能为．故君上者，民之仪也，有司执政者，民之表也，迩臣便僻者，群仆之伦也．<font class=s>僻宜为辟便辟执事在君之左右者伦纪也为众之纪</font>故仪不正则民失，表不端则百姓乱，迩臣便僻，则群臣污矣．是以人主不可不敬乎三伦，君子修身反道，察里言而服之，<font class=s>服行</font>则身安誉至，终始在焉．故夫女子必自择丝麻，良工必自择貌材，贤君必自择左右，劳于取人，佚于治事，君子欲誉，则必谨其左右．为上者譬如缘木焉，务高而畏下滋甚，六马之乖离，必于四达之交衢，万民之叛道，必于君上之失政．上者尊严而危，民者卑贱而神，<font class=s>君有爱思之心感于民故谓如神</font>爱之则存，恶之则亡，长民者必明此之要．故南面临官，贵而不骄，富而能供，供宜为共古恭字也有本而能图末，修事而能建业，<font class=s>既能修治旧事又人君能建乎功业也</font>久居而不滞，情近而畅乎远，察一物而贯乎多，治一物而万物不能乱者，以身本者也．君子莅民，不可以不知民之性，而达诸民之情，既知其性，又习其情，然后民乃从命矣．故世举则民亲之，政均则民无怨，故君子莅民，不临以高，<font class=s>不亢扬也</font>不导以远，不责民之所不为，不强民之所不能．以明王之功，不因其情，则民严而不迎，<font class=s>迎奉也民严畏其上而不奉迎其教</font>笃之以累年之业，不因其力，则民引而不从，<font class=s>引●也教之以非其力之所堪则民引●而不从其教也矣</font>若责民所不为，强民所不能，则民疾，疾则僻矣．<font class=s>民疾其上即邪僻之心生</font>古者圣主冕而前旒，所以蔽明也，充耳，所以掩聪也，水至清则无鱼，人至察则无徒，枉而直之，使自得之，优而柔之，使自求之，<font class=s>优宽也柔和也使自求其宜也</font>揆而度之，使自索之，<font class=s>揆度其法以开示之使自索得之也</font>民有小罪，必求其善，以赦其过，民有大罪，必原其故，以仁辅化，如有死罪，其使之生，则善也．是以上下亲而不离，道化流而不蕴，<font class=s>蕴滞积也</font>故德者政之始也，政不和则民不从其教矣，不从教，则民不习，不习则不可得而使也．君子欲言之见信也，莫善乎先虚其内，<font class=s>虚其内谓直道而行无情故也</font>欲政之速行也，莫善乎以身先之，欲民之速服也，莫善乎以道御之．故虽服必强，<font class=s>言民虽服必以威强之非心服也哉</font>自非忠信，则无可以取亲于百姓者矣，内外不相应，则无已取信于庶民者矣．此治民之至道矣，入官之大统矣．&quot;子张既闻孔子斯言，遂退而记之．<br>
              </p>
              <p align="center">困誓第二十二<br>
              </p>
              <p>　　子贡问于孔子曰：&quot;赐倦于学，困于道矣，愿息于事君，可乎？&quot;孔子曰：&quot;诗云：'温恭朝夕，执事有恪．<font class=s>敬也</font>'事君之难也，焉可息哉！&quot;曰：&quot;然则赐愿息而事亲．&quot;孔子曰：&quot;诗云：'孝子不匮，永锡尔类．<font class=s>匮竭也类善也孝子之道不匮竭者能以类相传长锡尔以善道也</font>'事亲之难也，焉可以息哉！&quot;曰：&quot;然赐请愿息于妻子．&quot;孔子曰：&quot;诗云：'刑于寡妻，至于兄弟，以御于家邦．<font class=s>刑法也寡适也御正也文王以正法接其寡妻至于同姓兄弟以正治天下之国家者矣</font>'妻子之难也，焉可以息哉！&quot;曰：&quot;然赐愿息于朋友．&quot;孔子曰：&quot;诗云：'朋友攸摄，摄以威仪．'朋友之难也，焉可以息哉！&quot;曰：&quot;然则赐愿息于耕矣．&quot;孔子曰：&quot;诗云：'昼尔于茅，宵尔索，亟其乘屋，其始播百谷．<font class=s>宵夜绞也当以时治屋也亟疾也当亟乘尔屋以善治之也其复当修农播百谷言无懈怠</font>'耕之难也，焉可以息哉！&quot;曰：&quot;然则赐将无所息者也．&quot;孔子曰：&quot;有焉，自望其广，则G如也，<font class=s>广反为圹G高貌墉而高冢是也</font>视其高，则填如也，<font class=s>填塞实貌也冢虽高而塞实也</font>察其从，则隔如也，<font class=s>言其隔而不得复相从也</font>此其所以息也矣．&quot;子贡曰：&quot;大哉乎死也！君子息焉，小人休焉，大哉乎死也！&quot;</p>
              <p>　　孔子自卫将入晋，至河，闻赵简子杀窦，呙犊，及舜华，乃临河而叹曰：&quot;美哉水，洋洋乎，丘之不济，此命也夫．&quot;子贡m而进曰：&quot;敢问何谓也？&quot;孔子曰：&quot;窦呙犊，舜华，晋之贤大夫也，赵简子未得志之时，须此二人而后从政，及其已得志也，而杀之．丘闻之刳胎杀夭，则麒麟不至其郊；竭泽而渔，则蛟龙不处其渊；覆巢破卵，则凰凰不翔其邑，何则？君子违伤其类者也．<font class=s>违去也违或为讳也</font>鸟兽之于不义，尚知避之，况于人乎．&quot;遂还息于邹，作盘琴以哀之？<font class=s>盘操琴曲名也</font></p>
              <p>　　子路问于孔子曰：&quot;有人于此，夙兴夜寐，耕芸树艺，手足胼胝，以养其亲，然而名不称孝，何也？&quot;孔子曰：&quot;意者身不敬与，辞不顺与，色不悦与．古之人有言曰，人与己与不汝欺，<font class=s>言人与己事实相通不相欺也</font>今尽力养亲而无三者之阙，何谓无孝之名乎．&quot;孔子曰：&quot;由，汝志之，吾语汝，虽有国士之力，而不能自举其身，非力之少，势不可矣．夫内行不修，身之罪也，行修而名不彰，友之罪也，行修而名自立．故君子入则笃行，出则交贤，何谓无孝名乎．&quot;</p>
              <p>　　孔子遭厄于陈蔡之间，绝粮七日，弟子馁病，孔子弦歌．子路入见曰：&quot;夫子之歌，礼乎？&quot;孔子弗应，曲终而曰：&quot;由来，吾语汝，君子好乐，为无骄也，小人好乐，为无慑也，<font class=s>慑惧</font>其谁之子，不我知而从我者乎？&quot;<font class=s>其谁之子犹言以谁氏子谓子路曰虽从我而不知我也</font>子路悦，援戚而舞，三终而出，明日免于厄．子贡执辔曰：&quot;二三子从夫子而遭此难也，其弗忘矣．&quot;孔子曰：&quot;善，恶何也？<font class=s>善子贡言也恶何犹言是何也</font>夫陈蔡之间，丘之幸也，二三子从丘者，皆幸也．吾闻之，君不困不成王，烈士不困行不彰，庸知其非激愤厉志之始，于是乎在？&quot;</p>
              <p>　　孔子之宋，匡人简子以甲士围之．子路怒，奋戟将与战．孔子止之曰：&quot;恶有修仁义而不免世俗之恶者乎？夫诗书之不讲，礼乐之不习，是丘之过也，若以述先王，好古法而为咎者，则非丘之罪也．命之夫．歌，予和汝．&quot;子路弹琴而歌，孔子和之，曲三终，匡人解甲而罢．孔子曰：&quot;不观高崖，何以知颠坠之患；不临深泉，何以知没溺之患；不观巨海，何以知风波之患，失之者其在此乎？<font class=s>不在此三者之或也</font>士慎此三者，则无累于身矣．&quot;</p>
              <p>　　子贡问于孔子曰：&quot;赐既为人下矣，而未知为人下之道，敢问之．&quot;子曰：&quot;为人下者，其犹土乎．汨之之深则出泉，<font class=s>汨渥</font>树其壤则百谷滋焉，草木植焉，禽兽育焉，生则出焉，死则入焉，多其功而不意，<font class=s>功虽多而无所意也</font>●其志而无不容，<font class=s>为人下者当弘志如地无所不容也</font>为人下者以此也．&quot;</p>
              <p>　　孔子适郑，与弟子相失，独立东郭门外．或人谓子贡曰：&quot;东门外有一人焉，其长九尺有六寸，河目隆颡，<font class=s>河目上下匡平而长颡颊也</font>其头似尧，其颈似皋繇，其肩似子产，然自腰已下，不及禹者三寸，累然如丧家之狗．&quot;<font class=s>丧家狗主人哀荒不见饭食故累然不得意孔子生于乱世道不得行故累然是不得意之貌也</font>子贡以告，孔子欣然而叹曰：&quot;形状永也，如丧家之狗，然乎哉！然乎哉！&quot;</p>
              <p>　　孔子适卫，路出于蒲，会公叔氏以蒲叛卫而止之．孔子弟子有公良儒者，为人贤长有勇力，以私车五乘从夫子行，喟然曰：&quot;昔吾从夫子遇难于匡，又伐树于宋，<font class=s>孔子与弟子行礼于大树之下桓s欲害之故先伐其树焉</font>今遇困于此，命也夫，与其见夫子仍遇于难，宁我斗死．&quot;挺剑而合众，将与之战．蒲人惧，曰：&quot;苟无适卫，吾则出子以盟．&quot;孔子而出之东门，孔子遂适卫．子贡曰：&quot;盟可负乎？&quot;孔子曰：&quot;要我以盟，非义也．&quot;卫侯闻孔子之来，喜而于郊迎之．问伐蒲，对曰：&quot;可哉？&quot;公曰：&quot;吾大夫以为蒲者，卫之所以恃晋楚也，伐之，无乃不可乎？&quot;孔子曰：&quot;其男子有死之志，<font class=s>公叔氏欲蒲适他国故男子欲死之不乐适也</font>吾之所伐者，不过四五人矣．&quot;<font class=s>本与叔孙同伴者也</font>公曰：&quot;善！卒不果伐．&quot;他日，灵公又与夫子语，见飞e过而仰视之，色不悦．孔子乃逝．<font class=s>逝行</font>卫蘧伯玉贤而灵公不用，弥子瑕不肖反任之，史鱼骤谏而不从，史鱼病将卒，命其子曰：&quot;吾在卫朝不能进蘧伯玉，退弥子瑕，是吾为臣不能正君也，生而不能正君，则死无以成礼，我死，汝置尸牖下，于我毕矣．&quot;<font class=s>礼饼含于牖下小a于户内大a于阼殡于客位也</font>其子从之．灵公吊焉，怪而问焉，其子以其父言告公，公愕然失容曰：&quot;是寡人之过也．&quot;于是命之殡于客位．进蘧伯玉而用之，退弥子瑕而远之．孔子闻之曰：&quot;古之列谏之者，死则已矣，未有若史鱼死而尸谏，忠感其君者也，不可谓直乎．&quot;<br>
              </p>
              <p align="center">五帝德第二十三<br>
              </p>
              <p>　　宰我问于孔子曰：&quot;昔者吾闻诸荣伊曰：'黄帝三百年．'请问黄帝者，人也，抑非人也，何以能至三百年乎？&quot;孔子曰：&quot;禹汤文武周公，不可胜以观也，而上世黄帝之问，将谓先生难言之故乎．&quot;<font class=s>言禹汤已下不可胜观乃问上世黄帝将为先生长老难言之故问</font>宰我曰：&quot;上世之传，隐微之说，卒采之辩，<font class=s>采事也辩说也卒终也其事之说也</font>忽之意，<font class=s>忽友远不明</font>非君子之道者，则予之问也固矣．&quot;<font class=s>固陋不得其问</font>孔子曰：&quot;可也，吾略闻其说．黄帝者，少昊之子，曰轩辕，生而神灵，弱而能言，幼齐保庄敦敏诚信，长聪明，治五气，<font class=s>五行之气</font>设五量，<font class=s>五量权衡升斛尺丈里步十百</font>抚万民，度四方，<font class=s>商度四方而无安定</font>服牛乘马，扰驯猛兽，以与炎帝战于阪泉之野，<font class=s>炎帝神农氏之后也</font>三战而后克之．始垂衣裳，作为黼黻，<font class=s>白与黑谓之黼若斧文黑与青谓之黻若两已相戾</font>治民以顺天地之纪，知幽明之故，达生死存亡之说，播时百谷，时是尝味草木，仁厚及于鸟兽昆虫，考日月星辰，劳耳目，勤心力，用水火财物以生民．民赖其利，百年而死；民畏其神，百年而亡；民用其教，百年而移，故曰黄帝三百年．&quot;</p>
              <p>　　宰我曰：&quot;请问帝颛顼．&quot;孔子曰：&quot;五帝用说，三王有度，<font class=s>五帝久远故用说也三王迩则有成法度</font>汝欲一日遍闻远古之说，躁哉予也．&quot;宰我曰：&quot;昔予也闻诸夫子曰：'小子毋或宿．'故敢问．&quot;<font class=s>有所问当问勿令更宿也</font></p>
              <p>　　孔子曰：&quot;颛顼，黄帝之孙，昌意之子，曰高阳，渊而有谋，疏通以知远，养财以任地，履时以象天，依鬼神而制义，治气性以教众，洁诚以祭祀，巡四海以宁民，北至幽陵，南暨交趾，西抵流沙，东极蟠木，动静之神，小大之物，日月所照，莫不底属．&quot;<font class=s>底平四远皆平而来服属之也</font>宰我曰：&quot;请问帝喾．&quot;孔子曰：&quot;玄枵之孙，乔极之子，曰高辛，生而神异，自言其名，博施厚利，不于其身，聪以知远，明以察微，仁以威，惠而信，以顺天地之义，知民所急，修身而天下服，取地之财而节用焉，抚教万民而诲利之，历日月之生朔而迎送之，明鬼神而敬事之，其色也和，其德也重，其动也时，其服也哀，春夏秋冬育护天下，日月所照，风雨所至，莫不从化．&quot;</p>
              <p>　　宰我曰：&quot;请问帝尧．&quot;孔子曰：&quot;高辛氏之子，曰陶唐，其仁如天，其智如神，就之如日，望之如云，富而不骄，贵而能降，伯夷典礼，夔龙典乐，<font class=s>舜时夔典乐龙作纳言然则尧时龙亦典乐者也</font>舜时而仕，趋视四时，务元民始之，<font class=s>务先民事以为始也</font>流四凶而天下服，其言不忒，其德不回，四海之内，舟舆所及，莫不夷说．&quot;<font class=s>夷平心说古通以为悦字</font></p>
              <p>　　宰我曰：&quot;请问帝舜．&quot;孔子曰：&quot;乔牛之孙，瞽瞍之子也，曰有虞，舜孝友闻于四方，陶渔事亲，<font class=s>为陶器躬捕鱼以养父母</font>宽裕而温良，敦敏而知时，畏天而爱民，恤远而亲近，承受大命，依于二女，<font class=s>尧妻舜以二女舜动静谋之于二女</font>泵髦峭ǎ为天下帝，命二十二臣率尧旧职，躬己而已，天平地成，巡狩四海，五载一始，三十年在位，嗣帝五十载，陟方岳，死于苍梧之野而葬焉．&quot;宰我曰：&quot;请问禹．&quot;孔子曰：&quot;高阳之孙，鲧之子也，曰夏后，敏给克齐，其德不爽，<font class=s>爽忒</font>其仁可亲，其吾可信，声为律，身为度，<font class=s>以身为法度也</font>穆穆，为纪为纲，其功为百神之主，<font class=s>禹治水天下既平然后百神得其所</font>其惠为民父母，左准绳，右规矩，<font class=s>左右言常用也</font>履四时，<font class=s>所行不违四时之宜</font>据四海，任皋繇伯益，以赞其治，兴六师以征不序，四极之民，莫敢不服．&quot;孔子曰：&quot;予大者如天，小者如言，民悦至矣，予也，非其人也．&quot;<font class=s>言不足以明五帝之德也</font>宰我曰：&quot;予也不足以戒，敬承矣．&quot;他日，宰我以语子贡，子贡以复孔子，子曰：&quot;吾欲以颜状取人也，则于灭明改矣；吾欲以言辞取人也，则于宰我改之矣；吾欲以容貌取人也，则于子张改之矣．&quot;宰我闻之，惧，弗敢见焉．</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='04.htm'>上一卷</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='06.htm'>下一卷</a></div>
                  </td>
                </tr>
              </table>
              <p align=center>□ 作者：王萧 
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top"> 
      <td width="34"><img src="bottom1.gif" width="34" height="20" border="0"></td>
      <td width="726" background="bottombg.gif"></td>
      <td width="16"><img src="bottom2.gif" width="16" height="20" border="0"></td>
    </tr>
  </table>
</div>
</body>
</html>

