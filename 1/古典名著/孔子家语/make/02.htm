<html>
<head>
<title>卷第二</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr> 
      <td width="258" align="right" valign="top" height="99"><img src="top1.gif" width="47" height="99" border="0"></td>
      <td valign="top" rowspan="2"><img src="top2.gif" width="364" height="118" border="0"></td>
    </tr>
    <tr> 
      <td width="258" align="right" valign="top"> 
        <table border="0" cellpadding="0" cellspacing="0" background="linkbg.gif" width="258" height="19">
          <tr valign="top"> 
            <td width="57"></td>
            <td width="61"><a href="content.htm"><img src="return.gif" width="61" height="19" border="0"></a></td>
            <td width="9"></td>
            <td width="61"><a href="01.htm"><img src="last.gif" width="61" height="19" border="0"></a></td>
            <td width="9"></td>
            <td width="61"><a href="03.htm"><img src="next.gif" width="61" height="19" border="0"></a></td>
          </tr>
        </table>
      </td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr valign="top"> 
      <td><img src="top3.gif" width="776" height="11"></td>
    </tr>
    <tr valign="top" align="center"> 
      <td> 
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">卷第二</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p align="center">致思第八</p>
              <p><br>
                　　孔子北游于农山，子路子贡颜渊侍侧．孔子四望，喟然而叹曰：&quot;于斯致思，无所不至矣．<font class=s>言思无所不至</font>二三子各言尔志，吾将择焉．子路进曰：&quot;由愿得白羽若月，赤羽若日，钟鼓之音，上震于天，炱扃头祝下蟠于地，<font class=s>蟠委</font>由当一队而敌之，必也攘地千里，<font class=s>攘却</font>搴旗执，<font class=s>搴取也取敌之炱熘敖囟也以效获也</font>唯由能之，使二子者从我焉．&quot;夫子曰：&quot;勇哉．&quot;子贡复进曰：&quot;赐愿使齐楚合战于漭Y之野，<font class=s>漭Y广大之类</font>两垒相望，尘埃相接，挺刃交兵，赐着缟衣白冠，<font class=s>兵凶事故白冠服也</font>陈说其间，推论利害，释国之患，唯赐能之，使夫二子者从我焉．&quot;夫子曰：&quot;辩哉．&quot;颜回退而不对．孔子曰：&quot;回来，汝奚独无愿乎？&quot;颜回对曰：&quot;文武之事，则二子者，既言之矣，回何云焉．&quot;孔子曰：&quot;虽然，各言尔志也，小子言之．&quot;对曰：&quot;回闻熏莸不同器而藏，<font class=s>熏香莸臭</font>尧桀不共国而治，以其类异也，回愿得明王圣主辅相之，敷其五教，<font class=s>敷布也五教父义母慈兄友弟恭子孝也</font>导之以礼乐，使民城郭不修，沟池不越，<font class=s>言无u越沟池</font>铸剑戟以为农器，放牛马于原薮，<font class=s>广平曰原泽无水曰薮也</font>室家无离旷之思，千岁无战斗之患，则由无所施其勇，而赐无所用其辩矣．&quot;夫子凛然曰：&quot;美哉！德也．&quot;子路抗手而对曰：&quot;夫子何选焉？&quot;孔子曰：&quot;不伤财，不害民，不繁词，则颜氏之子有矣．&quot; 
              </p>
              <p>　　鲁有俭啬者，瓦鬲煮食，<font class=s>瓦釜</font>食之，自谓其美，盛之土型之器，<font class=s>瓦K</font>以进孔子．孔子受之，欢然而悦，如受大牢之馈．<font class=s>牛羊豕馈馈也</font>子路曰：&quot;瓦K，陋器也，煮食，薄膳也，夫子何喜之如此乎？&quot;子曰：&quot;夫好谏者思其君，食美者念其亲．吾非以馔具之为厚，以其食厚而我思焉．&quot;孔子之楚，而有渔者，而献鱼焉，孔子不受．渔者曰：&quot;天暑市远，无所鬻也，思虑弃之粪壤，不如献之君子，故敢以进焉．&quot;于是夫子再拜受之，使弟子扫地将以享祭．门人曰：&quot;彼将弃之，而夫子以祭之，何也？&quot;孔子曰：&quot;吾闻诸惜其腐●，而欲以务施者，仁人之偶也，恶有受仁人之馈，而无祭者乎？&quot;</p>
              <p>　　季羔为卫之士师，<font class=s>狱官</font>刖人之足，俄而卫有蒯聩之乱，<font class=s>初卫灵公太子蒯聩得罪出奔晋灵公卒立其子辄蒯聩自晋袭卫时子羔子路并位于卫也</font>季羔逃之，走郭门，刖者守门焉．谓季羔曰：&quot;彼有●．&quot;季羔曰：&quot;君子不u．&quot;又曰：&quot;彼有窦．&quot;季羔曰：&quot;君子不隧．&quot;<font class=s>隧从窦出</font>又曰：&quot;于此有室．&quot;季羔乃入焉．既而追者罢，季羔将去，谓刖者：&quot;吾不能亏主之法而亲刖子之足矣，今吾在难，此正子之报怨之时，而逃我者三，何故哉？&quot;刖者曰：&quot;断足固我之罪，无可奈何，曩者君治臣以法令，先人后臣，欲臣之免也，臣知狱决罪定，临当论刑，君愀然不乐，见君颜色，臣又知之，君岂私臣哉？天生君子，其道固然，此臣之所以悦君也．&quot;孔子闻之曰：&quot;善哉为吏，其用法一也．思仁恕则树德，加严暴则树怨，公以行之，其子羔乎．&quot;</p>
              <p>　　孔子曰：&quot;季孙之赐我粟千钟也，而交益亲，<font class=s>得季孙千钟之粟以施与众而交益亲</font>自南宫敬叔之乘我车也，而道加行．<font class=s>孔子欲见老聃而西观周敬叔言于鲁君给孔子车马问礼于老子孔子历观郊庙自周而还弟子四方来习也</font>故道虽贵，必有时而后重，有势而后行，微夫二子之贶财，则丘之道，殆将废矣．&quot;</p>
              <p>　　孔子曰：&quot;王者有似乎春秋，<font class=s>正其本而万物皆正</font>文王以王季为父，以太任为母，以太姒为妃，以武王周公为子，以太颠闳天为臣，其本美矣．武王正其身以正其国，正其国以正天下，伐无道，刑有罪，一动而天下正，其事成矣．春秋致其时而万物皆及，王者致其道而万民皆治，周公载己行化，<font class=s>载亦行矣言行已以行化其身正不令而行也</font>而天下顺之，其诚至矣．&quot;</p>
              <p>　　曾子曰：&quot;入是国也，言信于群臣，而留可也；见忠于卿大夫，则仕可也；泽施于百姓，则富可也．&quot;孔子曰：&quot;参之言此可谓善安身矣．&quot;子路为蒲宰，为水备，与其民修沟渎，以民之劳烦苦也，人与之一箪食<font class=s>箪笥</font>一壶浆．孔子闻之，使子贡止之．子路忿不，？孔子，曰：&quot;由也以暴雨将至，恐有水灾，故与民修沟洫以备之，而民多匮饿者，是以箪食壶浆而与之．夫子使赐止之，是夫子止由之行仁也．夫子以仁教而禁其行，由不受也．&quot;孔子曰：&quot;汝以民为饿也，何不白于君，发仓廪以赈之，而私以尔食馈之，是汝明君之无惠，而见己之德美矣．汝速已则可，不则汝之见罪必矣．&quot;</p>
              <p>　　子路问于孔子曰：&quot;管仲之为人何如？&quot;子曰：&quot;仁也．&quot;<font class=s>得仁道也</font>子路曰：&quot;昔管仲说襄公，公不受，是不辩也；欲立公子纠而不能，是不智也；<font class=s>齐襄立无常鲍叔牙曰君使民慢乱将作矣奉公子小白出奔莒公孙无知杀襄公管夷吾召忽奉公子纠奔鲁齐人杀无知鲁伐齐纳子纠小白自莒先入是为桓公公乃杀子纠召忽死之也</font>家残于齐，而无忧色，是不慈也；桎梏而居槛车，无惭心，是无丑也；<font class=s>言无耻恶之心</font>事所射之君，是不贞也；召忽死之，管仲不死，是不忠也．仁人之道，固若是乎？&quot;孔子曰：&quot;管仲说襄公，襄公不受，公之也；欲立子纠而不能，不遇时也；家残于齐而无忧色，是知权命也；桎梏而无惭心，自裁审也；事所射之君，通于变也；不死子纠，量轻重也．夫子纠未成君，管仲未成臣，管仲才度义，管仲不死束缚，而立功名，未可非也．召忽虽死，过与取仁，未足多也．&quot;</p>
              <p>　　孔子适齐，中路闻哭者之声，其音甚哀．孔子谓其仆曰：&quot;此哭哀则哀矣，然非丧者之哀矣．&quot;驱而前，少进，见有异人焉，拥镰带素，哭者不哀．孔子下车，追而问曰：&quot;子何人也？&quot;对曰：&quot;吾丘吾子也．&quot;曰：&quot;子今非丧之所，奚哭之悲也？&quot;丘吾子曰：&quot;吾有三失，晚而自觉，悔之何及．&quot;曰：&quot;三失可得闻乎？愿子告吾，无隐也．&quot;丘吾子曰：&quot;吾少时好学，周遍天下，后还丧吾亲，是一失也；长事齐君，君骄奢失士，臣节不遂，是二失也；吾平生厚交，而今皆离绝，是三失也．夫溆o而L不停，子欲B而H不待，？而不碚吣暌玻不可再见者亲也，请从此辞，遂投水而死．&quot;孔子曰：&quot;小子识之，斯足为戒矣．自是弟子辞归养亲者十有三．&quot;</p>
              <p>　　孔子谓伯鱼曰：&quot;鲤乎，吾闻可以与人终日不倦者，其唯学焉．其容体不足观也，其勇力不足惮也，其先祖不足称也，其族姓不足道也．终而有大名，以显闻四方，流声后裔者，岂非学之效也．故君子不可以不学．其容不可以不饬，不饬无类，无类失亲，<font class=s>类宜为貌不在饬故无貌不得言不饬无类也礼貌矜庄然后亲爱可久故曰无类失亲也</font>失亲不忠，<font class=s>情不相亲则无忠诚</font>不忠失礼，<font class=s>礼以忠信为本</font>失礼不立．<font class=s>非礼则无以立</font>夫远而有光者，饬也；近而愈明者，学也．譬之污池，水潦注焉，q苇生焉，虽或以观之，孰知其源乎．&quot;<font class=s>源泉源也水潦注于池而生q苇观者谁知其非源泉乎以言学者虽从外入及其用之人谁知其非从此出也者乎</font></p>
              <p>　　子路见于孔子曰：&quot;负重涉远，不择地而休，家贫亲老，不择禄而仕．昔者由也，事二亲之时，常食藜藿之实，为亲负米百里之外．亲殁之后，南游于楚，从车百乘，积粟万钟，累茵而坐，列鼎而食，愿欲食藜藿，为亲负米，不可复得也．枯鱼衔索，几何不蠹，二亲之寿，忽若过隙．&quot;孔子曰：&quot;由也事亲，可谓生事尽力，死事尽思者也．&quot;</p>
              <p>　　孔子之郯，<font class=s>郯名也少昊之後吾之本h也郯子_Y孔子故？J问焉</font>遭程子于涂，倾盖而语，<font class=s>倾盖驻车</font>终日，甚相亲．顾谓子路曰：&quot;取束帛以赠先生．&quot;<font class=s>赠送</font>子路屑然对曰：&quot;由闻之士不中间见，女嫁无媒，君子不以交礼也．&quot;<font class=s>中间谓始介也</font>有间，又顾谓子路．子路又对如初．孔子曰：&quot;由，诗不云乎：'有美一人，清扬宛兮，邂逅相遇，适我愿兮．'<font class=s>清扬眉目之间也宛然美也幽期而会令愿也</font>今程子，天下贤士也，于斯不赠，则终身弗能见也，小子行之．&quot;</p>
              <p>　　孔子自卫反鲁，息驾于河梁而观焉．<font class=s>河水无梁庄周书说孔子于闾梁言事者通渭水为河也</font>有悬水三十仞，<font class=s>八尺曰仞悬二十四丈者也</font>圜流九十里，<font class=s>圜流回流也水深急则然</font>鱼鳖不能导，鼋鼍不能居．<font class=s>道行</font>有一丈夫方将厉之，<font class=s>厉渡</font>孔子使人并涯止之曰：&quot;此悬水三十仞，圜流九十里，鱼鳖鼋鼍不能居也，意者难可济也．&quot;丈夫不以措意，遂渡而出．孔子问之，曰：&quot;子乎有道术乎，所以能入而出者，何也？&quot;丈夫对曰：&quot;始吾之入也，先以忠信，及吾之出也，又从以忠信，忠信措吾躯于波流，而吾不敢以用私，所以能入而复出也．&quot;孔子谓弟子曰：&quot;二三子识之，水且犹可以忠信成身亲之，而况于人乎！&quot;</p>
              <p>　　孔子将行，雨而无盖．门人曰：&quot;商也有之．&quot;<font class=s>子夏名也</font>孔子曰：&quot;商之为人也，甚？于财，<font class=s>？啬甚也</font>吾闻与人交，推其长者，违其短者故能久也．&quot;楚王渡江，江中有物大如斗，圆而赤，直触王舟，舟人取之，王大怪之，遍问群臣，莫之能识．王使使聘于鲁，问于孔子．子曰：&quot;此所谓萍实者也，<font class=s>萍水草也</font>可剖而食也，吉祥也，唯霸者为能获焉．&quot;使者反，王遂食之，大美．久之使来以告鲁大夫，大夫因子游问曰：&quot;夫子何以知其然乎？&quot;曰：&quot;吾昔之郑，过乎陈之野，闻童谣曰：'楚王渡江得萍实，大如斗，赤如日，剖而食之甜如蜜．'此是楚王之应也．吾是以知之．&quot;</p>
              <p>　　子贡问于孔子曰：&quot;死者有知乎？将无知乎？&quot;子曰：&quot;吾欲言死之有知，将恐孝子顺孙妨生以送死；吾欲言死之无知，将恐不孝之子弃其亲而不葬．赐不欲知死者有知与无知，非今之急，后自知之．&quot;</p>
              <p>　　子贡问治民于孔子．子曰：&quot;懔懔焉若持腐索之I马．&quot;<font class=s>懔懔戒惧之貌I马突马</font>子贡曰：&quot;何其畏也？&quot;孔子曰：&quot;夫通达御皆人也，以道导之，则吾畜也；不以道导之，则吾雠也．如之何其无畏也．&quot;</p>
              <p>　　鲁国之法，赎人臣妾于诸侯者，皆取金于府，子贡赎之，辞而不取金．孔子闻之曰：&quot;赐失之矣．夫圣人之举事也，可以移风易俗，而教导可以施之于百姓，非独适身之行也，今鲁国富者寡而贫者众，赎人受金则为不廉，则何以相赎乎？自今以后，鲁人不复赎人于诸侯．&quot;</p>
              <p>　　子路治蒲，请见于孔子曰：&quot;由愿受教于夫子．&quot;子曰：&quot;蒲其如何？&quot;对曰：&quot;邑多壮士，又难治也．&quot;子曰：&quot;然，吾语尔，恭而敬，可以摄勇；宽而正，可以怀强；爱而恕，可以容困；<font class=s>言爱恕者能容困穷</font>温而断，可以抑奸．如此而加之，则正不难矣．&quot;<br>
              </p>
              <p align="center">三恕第九<br>
              </p>
              <p>　　孔子曰：&quot;君子有三恕，有君不能事，有臣而求其使，非恕也；有亲不能孝，有子而求其报，非恕也；有兄不能敬，有弟而求其顺，非恕也．士能明于三恕之本，则可谓端身矣．&quot;孔子曰：&quot;君子有三思，不可不察也．少而不学，长无能也；老而不教，死莫之思也；有而不施，穷莫之救也．故君子少思其长则务学，老思其死则务教，有思其穷则务施．&quot;</p>
              <p>　　伯常骞问于孔子曰：&quot;骞固周国之贱吏也，不自以不肖，将北面以事君子，敢问正道宜行，不容于世，<font class=s>正道宜行而出莫之能贵故行之则不容于世</font>隐道宜行，然亦不忍，<font class=s>世乱则隐道为行然亦不忍为隐事</font>今欲身亦不穷，道亦不隐，为之有道乎？&quot;孔子曰：&quot;善哉子之问也．自丘之闻，未有若吾子所问辩且说也．<font class=s>辩当其理得其说矣</font>丘尝闻君子之言道矣，听者无察，则道不入，<font class=s>言听者不明察道则不能入也</font>奇伟不稽，则道不信．<font class=s>稽考也听道者不能考校奇伟则道不见信此言苟非其人道不虚行</font>又尝闻君子之言事矣，制无度量，则事不成，其政晓察，则民不保．<font class=s>保安也政大晓了分察则民不安矣</font>又尝闻君子之言志矣，●折者不终，●<font class=s>则折矣不终其性命矣</font>径易者则数伤，<font class=s>径轻也志轻则数伤于义矣</font>浩倨者则不亲，<font class=s>浩倨简略不恭如是则不亲矣</font>就利者则无不弊．<font class=s>言好利者不可久也</font>又尝闻养世之君子矣，从轻勿为先，从重勿为后，<font class=s>赴忧患从劳苦轻者宜为后重者宜为先养世者也</font>见像而勿强，<font class=s>像法也见法而已不以强世也</font>陈道而勿怫．<font class=s>怫诡也陈道而已不与世相诡违也</font>此四者，丘之所闻也．&quot;</p>
              <p>　　孔子观于鲁桓公之庙，有欹器焉．<font class=s>欹倾</font>夫子问于守庙者曰：&quot;此谓何器？&quot;对曰：&quot;此盖为宥坐之器．&quot;孔子曰：&quot;吾闻宥坐之器，虚则欹，中则正，满则覆，明君以为至诫，故常置之于坐侧．&quot;顾谓弟子曰：&quot;试注水焉．&quot;乃注之，水中则正，满则覆．夫子喟然叹曰：&quot;呜呼！夫物恶有满而不覆哉？&quot;子路进曰：&quot;敢问持满有道乎？&quot;子曰：&quot;聪明睿智，守之以愚；功被天下，守之以让；勇力振世，守之以怯；富有四海，守之以谦．此所谓损之又损之之道也．&quot;</p>
              <p>　　孔子观于东流之水．子贡问曰：&quot;君子所见大水，必观焉何也？&quot;孔子对曰：&quot;以其不息，且遍与诸生而不为也．夫水似乎德，<font class=s>遍与诸生者物得水而后生水不与生而又不德也</font>其流也则卑下，倨邑必修，其理似义；浩浩乎无屈尽之期，此似道；流行赴百仞之？而不惧，此似勇；至量必平之，此似法；盛而不求概，此似正；绰约微达，此似察；发源必东，此似志；以出以入，万物就以化e，此似善化也．水之德有若此，是故君子见，必观焉．&quot;</p>
              <p>　　子贡观于鲁庙之北堂，出而问于孔子曰：&quot;向也赐观于太庙之堂，未既辍，还瞻北盖，皆断焉，<font class=s>辍止观北面之盖断绝也</font>彼将有说耶？匠过之也．&quot;孔子曰：&quot;太庙之堂宫，致良工之匠，匠致良材，尽其功巧，盖贵久矣，尚有说也．&quot;<font class=s>尚犹必也言必有说</font></p>
              <p>　　孔子曰：&quot;吾有所齿，有所鄙，有所殆．夫幼而不能强学，老而无以教，吾耻之；去其乡事君而达，卒遇故人，曾无旧言，吾鄙之；<font class=s>事君而达得志于君而见故人曾无旧言是弃其平生之旧交而无进之之心者乎</font>与小人处而不能亲贤，吾殆之．&quot;<font class=s>殆危也夫疏贤而近小人是危亡之道也</font></p>
              <p>　　子路见于孔子．孔子曰：&quot;智者若何？仁者若何？&quot;子路对曰：&quot;智者使人知己，仁者使人爱己．&quot;子曰：&quot;可谓士矣．&quot;子路出，子贡入，问亦如之．子贡对曰：&quot;智者知人，仁者爱人．&quot;子曰：&quot;可谓士矣．&quot;子贡出，颜回入，问亦如之．对曰：&quot;智者自知，仁者自爱．&quot;子曰：&quot;可谓士君子矣．&quot;</p>
              <p>　　子贡问于孔子曰：&quot;子从父命孝，臣从君命贞乎？奚疑焉．&quot;孔子曰：&quot;鄙哉赐，汝不识也．昔者明王万乘之国，有争臣七人，则主无过举；<font class=s>天子有三公四辅主谏争以救其过失也四辅前曰疑后曰丞左曰辅右曰弼也</font>千乘之国，有争臣五人，则社稷不危也；<font class=s>诸侯有三卿股肱之臣有内外者也故有五人焉</font>百乘之家，有争臣三人，<font class=s>大夫之臣有室老家相邑宰凡三人能以义谏诤</font>则禄位不替；父有争子，不陷无礼；士有争友，不行不义．<font class=s>士虽有臣既微且陋不能以义匡其君故须朋友之谏争于己然后不义之事不得行之者也</font>故子从父命，奚讵为孝？臣从君命，奚讵为贞？夫能审其所从，<font class=s>当详审所宜从与</font>不之谓孝，之谓贞矣．&quot;</p>
              <p>　　子路盛服见于孔子．子曰：&quot;由是倨倨者何也？夫江始出于岷山，其源可以滥觞，<font class=s>觞可以盛酒言其微</font>及其至于江津，不舫舟不避风则不可以涉，非唯下流水多耶？今尔衣服既盛，颜色充盈，天下且孰肯以非告汝乎？&quot;子路趋而出，改服而入，盖自若也．子曰：&quot;由志之，吾告汝，奋于言者华，<font class=s>自矜奋于言者华而无实</font>奋于行者伐，<font class=s>自矜奋行者是自伐</font>夫色智而有能者，小人也．故君子知之曰智，言之要也，不能曰不能，行之至也．言要则智，行至则仁，既仁且智，恶不足哉！&quot;</p>
              <p>　　子路问于孔子曰：&quot;有人于此，披褐而怀玉，何如？&quot;<font class=s>褐毛布衣</font>子曰：&quot;国无道，隐之可也；国有道，则衮冕而执玉．&quot;<font class=s>衮冕文衣盛饬</font><br>
              </p>
              <p align="center">好生第十<br>
              </p>
              <p>　　鲁哀公问于孔子曰：&quot;昔者舜冠何冠乎？&quot;孔子不对．公曰：&quot;寡人有问于子而子无言，何也？&quot;对曰：&quot;以君之问不先其大者，故方思所以为对．&quot;公曰：&quot;其大何乎？&quot;孔子曰：&quot;舜之为君也，其政好生而恶杀，其任授贤而替不肖，德若天地而静虚，化若四时而变物，是以四海承风，畅于异类，<font class=s>异类四方之夷狄也</font>凤翔麟至，鸟兽驯德，<font class=s>驯顺</font>无他也，好生故也．君舍此道，而冠冕是问，是以缓对．&quot;</p>
              <p>　　孔子读史至楚复陈，<font class=s>陈夏征舒杀其君楚庄王讨之因陈取之而申叔时谏庄王从之还复陈</font>喟然叹曰：&quot;贤哉楚王！轻千乘之国，而重一言之信，匪申叔之信，不能达其义，匪庄王之贤，不能受其训．&quot;</p>
              <p>　　孔子常自筮其卦，得贲焉，愀然有不平之状．子张进曰：&quot;师闻卜者得贲卦，吉也，而夫子之色有不平，何也？&quot;孔子对曰：&quot;以其离耶！在周易，山下有火谓之贲，<font class=s>离上艮下离为火艮为山</font>非正色之卦也．夫质也黑白宜正焉，今得贲，非吾兆也．<font class=s>贲饰</font>吾闻丹漆不文，白玉不雕，何也？质有余不受饰故也．&quot;孔子曰：&quot;吾于甘棠，见宗庙之敬甚矣，<font class=s>邵伯听讼于甘棠爱其树作甘棠之诗也</font>思其人必爱其树，尊其人必敬其位，道也．&quot;</p>
              <p>　　子路戎服见于孔子，拔剑而舞之，曰：&quot;古之君子，以剑自卫乎？&quot;孔子曰：&quot;古之君子忠以为质，仁以为卫，不出环堵之室，而知千里之外，有不善则以忠化之，侵暴则以仁固之，何持剑乎？&quot;子路曰：&quot;由乃今闻此言，请摄齐以受教．&quot;<font class=s>齐裳下缉也受教者摄齐升堂</font></p>
              <p>　　楚王出游，亡弓，左右请求之．王曰：&quot;止，楚王失弓，楚人得之，又何求之！&quot;孔子闻之，惜乎其不大也，不曰人遗弓，人得之而已，何必楚也．<font class=s>王恭王弓鸟？之良弓</font></p>
              <p>　　孔子为鲁司寇，断狱讼皆进众议者而问之，曰：&quot;子以为奚若？某以为何若？&quot;皆曰云云如是，然后夫子曰：&quot;当从某子几是．&quot;<font class=s>近也重狱事故与众议之</font></p>
              <p>　　孔子问漆雕凭曰：&quot;子事臧文仲武仲及孺子容，此三大夫孰贤？&quot;对曰：&quot;臧氏家有守龟焉，名曰蔡，文仲三年而为一兆，武仲三年而为二兆，孺子容三年而为三兆，凭从此之见，若问三人之贤与不贤，所未敢识也．&quot;孔子曰：&quot;君子哉漆雕氏之子，其言人之美也，隐而显；言人之过也，微而着．智而不能及，明而不能见，孰克如此．&quot;<font class=s>克能也而宜为如也</font></p>
              <p>　　鲁公索氏，<font class=s>先落反</font>将祭而亡其牲．孔子闻之曰：&quot;公索氏不及二年将亡，后一年而亡．&quot;门人问曰：&quot;昔公索氏亡其祭牲，而夫子曰，不及二年必亡，今过期而亡，夫子何以知其然？&quot;孔子曰：&quot;夫祭者，孝子所以自尽于其亲，将祭而亡其牲，则其余所亡者多矣．若此而不亡者，未之有也．&quot;</p>
              <p>　　虚芮二国争田而讼，连年不决，乃相谓曰：&quot;西伯仁也，<font class=s>西伯文王</font>盍？|之．&quot;<font class=s>盍何不质正也</font>入其境则耕者让畔，行者让路；入其朝士让为大夫，大夫让于卿．虚芮之君曰：&quot;嘻！吾侪小人也，<font class=s>侪等</font>不可以入君子之朝．&quot;远自相与而退，咸以所争之田为闲田也．孔子曰：&quot;以此观之，文王之道，其不可加焉，不令而从，不教而听，至矣哉．&quot;</p>
              <p>　　曾子曰：&quot;狎甚则相简，庄甚则不亲，是故君子之狎足以交欢，其庄足以成礼．&quot;孔子闻斯言也，曰：&quot;二三子志之，孰谓参也不知礼乎！&quot;</p>
              <p>　　哀公问曰：&quot;绅委章甫，<font class=s>委委貌章甫冠名也</font>有益于仁乎？&quot;孔子作色而对曰：&quot;君胡然焉，衰麻苴杖者，志不存乎乐，非耳弗闻，服使然也；黼黻衮冕者，容不袭慢，非性矜庄，服使然也；介胃执戈者，无退懦之气，非体纯猛，服使然也．且臣闻之，好肆不守折，<font class=s>言市弗能为廉好肆不守折也</font>而长者不为市，<font class=s>言长者之行则不为市买之事</font>窃夫其有益与无益，君子所以知．&quot;<font class=s>窃宜为察</font>孔子谓子路曰：&quot;见长者而不尽其辞，虽有风雨，吾不能入其门矣．故君子以其所能敬人，小人反是．&quot;</p>
              <p>　　孔子谓子路曰：&quot;君子以心导耳目，立义以为勇；小人以耳目导心，不粢晕勇．故曰退之而不怨，先之斯可从已．&quot;<font class=s>言人退之不怨先之则可从足以为师也</font></p>
              <p>　　孔子曰：&quot;君子三患，未之闻，患不得闻；既得闻之，患弗得学；既得学之，患弗能行．有其德而无其言，君子耻之；有其言而无其行，君子耻之；既得之，而又失之，君子耻之；地有余民不足，君子耻之；众寡均而人功倍己焉，君子耻之．&quot;<font class=s>凡兴功业多少与人同而功殊倍己故耻之也</font></p>
              <p>　　鲁人有独处室者，邻之厘妇，<font class=s>厘寡妇也</font>亦独处一室．夜暴风雨至，厘妇室坏，趋而托焉，鲁人闭户而不纳，厘妇自牖与之言：&quot;何不仁而不纳我乎？&quot;鲁人曰：&quot;吾闻男女不六十不同居，今子幼吾亦幼，是以不敢纳尔也．&quot;妇人曰：&quot;子何不如柳下惠？然妪不建门之女，国人不称其乱．&quot;鲁人曰：&quot;柳下惠则可，吾固不可．吾将以吾之不可，学柳下惠之可．&quot;孔子闻之曰：&quot;善哉！欲学柳下惠者，未有似于此者，期于至善而不袭其为，可谓智乎！&quot;</p>
              <p>　　孔子曰：&quot;小辩害义，小言破道，关睢兴于鸟而君子美之，取其雄雌之有别；鹿鸣兴于兽，而君子大之，取其得食而相呼．若以鸟兽之名嫌之，固不可行也．&quot;</p>
              <p>　　孔子谓子路曰：&quot;君子而强气，而不得其死；小人而强气，则刑戮荐蓁．豳诗曰：'殆天之未阴雨，彻彼桑土，绸缪牖户，<font class=s>殆及也彻剥也桑土桑根也鸱^天未雨剥取桑根以缠绵其牖户喻我国家积累之功乃难成之苦者也</font>今汝下民，或敢侮余． 
                '&quot;<font class=s>今者周公时言我先王致此大功至艰而下民敢侵侮我周道谓管蔡之属不可不遏绝之以存周室者也</font>孔子曰：&quot;能治国家之如此，虽欲侮之，岂可得乎？周自后稷积行累功，以有爵土，公刘重之以仁，及至大王甫，敦以德让，其树根置本，备豫远矣．初，大王都豳，翟人侵之，事之以皮币，不得免焉，事之以珠玉，不得免焉，于是属耆老而告之，所欲吾土地．吾闻之君子不以所养而害人，二三子何患乎无君？遂独与大姜去之，u梁山，邑于岐山之下．豳人曰：'仁人之君，不可失也，从之如归市焉．'天之与周，民之去殷久矣，若此而不能天下，未之有也，武庚恶能侮．<font class=s>武庚纣子名禄父与管叔共为乱也</font>f诗曰：'执辔如组，两骖如．'&quot;<font class=s>骖之以服和调节中</font>孔子曰：&quot;为此诗者，其知政乎！夫为组者，●纰于此，成文于彼，言其动于近，行于远也．执此法以御民，岂不化乎！竿旄之忠告至矣哉！&quot;<font class=s>竿旄之诗者乐乎善道告人取喻于素丝良马如组纰之义</font></p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='01.htm'>上一卷</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='03.htm'>下一卷</a></div>
                  </td>
                </tr>
              </table>
              <p align=center>□ 作者：王萧 
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top"> 
      <td width="34"><img src="bottom1.gif" width="34" height="20" border="0"></td>
      <td width="726" background="bottombg.gif"></td>
      <td width="16"><img src="bottom2.gif" width="16" height="20" border="0"></td>
    </tr>
  </table>
</div>
</body>
</html>

