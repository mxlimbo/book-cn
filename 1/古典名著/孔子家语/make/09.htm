<html>
<head>
<title>卷第九</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr> 
      <td width="258" align="right" valign="top" height="99"><img src="top1.gif" width="47" height="99" border="0"></td>
      <td valign="top" rowspan="2"><img src="top2.gif" width="364" height="118" border="0"></td>
    </tr>
    <tr> 
      <td width="258" align="right" valign="top"> 
        <table border="0" cellpadding="0" cellspacing="0" background="linkbg.gif" width="258" height="19">
          <tr valign="top"> 
            <td width="57"></td>
            <td width="61"><a href="content.htm"><img src="return.gif" width="61" height="19" border="0"></a></td>
            <td width="9"></td>
            <td width="61"><a href="08.htm"><img src="last.gif" width="61" height="19" border="0"></a></td>
            <td width="9"></td>
            <td width="61"><a href="10.htm"><img src="next.gif" width="61" height="19" border="0"></a></td>
          </tr>
        </table>
      </td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr valign="top"> 
      <td><img src="top3.gif" width="776" height="11"></td>
    </tr>
    <tr valign="top" align="center"> 
      <td> 
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">卷第九</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p align="center">七十二弟子解第三十八<br>
              </p>
              <p>　　颜回，鲁人，字子渊，年二十九而发白，三十一早死．孔子曰：&quot;自吾有回，门人日益亲．&quot;回之德行著名，孔子称其仁焉． 
              </p>
              <p>　　闵损，鲁人，字子骞，以德行著名，孔子称其孝焉．</p>
              <p>　　冉耕，鲁人，字伯牛，以德行著名，有恶疾，孔子曰：&quot;命也夫．&quot;</p>
              <p>　　冉雍，字仲弓，伯牛之宗族，生于不肖之父，以德行著名．</p>
              <p>　　宰予，字子我，鲁人，有口才著名．</p>
              <p>　　端木赐，字子贡，卫人，有口才著名．</p>
              <p>　　冉求，字子有，仲弓之族，有才艺，以政事著名．</p>
              <p>　　仲由，弁人，字子路，有勇力才艺，以政事著名．</p>
              <p>　　言偃，鲁人，字子游，以文学著名．</p>
              <p>　　卜商卫人，无以尚之，尝返卫见读史志者云：&quot;晋师伐秦，三豕渡河．&quot;子夏曰：&quot;非也，己亥耳．&quot;读史志曰：&quot;问诸晋史果曰己亥．&quot;于是卫以子夏为圣．孔子卒后，教于西河之上，魏文侯师事之，而谘国政焉．</p>
              <p>　　颛孙师，陈人，字子张，少孔子四十八岁．为人有容貌，资质宽？，博接从容自务居，不务立于仁义之行，<font class=s>子张不侮鳏寡性凯悌宽？故子贡以为未仁然不务立仁义之行故子贡激之以为未仁也</font>孔子门人友之而弗敬．</p>
              <p>　　曾参，南武城人，字子舆，少孔子四十六岁．志存孝道，故孔子因之以作孝经．齐尝聘欲与为卿而不就，曰：&quot;吾父母老，食人之禄，则忧人之事，故吾不忍远亲而为人役．&quot;参后母遇之无恩，而供养不衰，及其妻以藜A不熟，因出之．人曰：&quot;非七出也．&quot;参曰：&quot;藜A小物耳，吾欲使熟而不用吾命，况大事乎．&quot;遂出之，终身不取妻．其子元请焉，告其子曰：&quot;高宗以后妻杀孝已，尹吉甫以后妻放伯奇，吾上不及高宗，中不比吉甫，庸知其得免于非乎．&quot;</p>
              <p>　　澹台灭明，武城人，字子羽，少孔子四十九岁，有君子之姿．孔子尝以容貌望其才，其才不充孔子之望．然其为人，公正无私，以取与去就，以诺为名，仕鲁为大夫也．</p>
              <p>　　高柴，齐人，高氏之别族，字子羔，少孔子四十岁，长不过六尺，状貌甚恶．为人笃孝而有法正，少居鲁，见知名于孔子之门，仕为武城宰．</p>
              <p>　　宓不齐，鲁人，字子贱，少孔子四十九岁．仕为单父宰，有才智，仁爱百姓不忍欺，孔子大之．</p>
              <p>　　樊须，鲁人，字子迟，少孔子四十六岁，弱仕于季氏．</p>
              <p>　　有若，鲁人，字子有，少孔子三十六岁．为人强识，好古道也．</p>
              <p>　　公西赤，鲁人，字子华，少孔子四十二岁．束带立朝，闲宾主之仪．</p>
              <p>　　原宪，宋人，字子思，少孔子三十六岁．清净守节，贫而乐道，孔子为鲁司寇，原宪尝为孔子宰．孔子卒后，原宪退隐，居于卫．</p>
              <p>　　公冶长，鲁人，字子长，为人能忍耻，孔子以女妻之．</p>
              <p>　　南宫韬，鲁人，字子容，以智自将，世清不废，世浊不矗孔子以兄子妻之．</p>
              <p>　　公析哀，齐人，字季沉，鄙天下多仕于大夫家者，是故未尝屈节人臣．孔子特叹贵之．</p>
              <p>　　曾点，曾参父，字子皙，疾时礼教不行，欲修之，孔子善焉．论语所谓浴乎沂，风平舞雩之下．</p>
              <p>　　颜由，颜回父，字季路，孔子始教学于阙里而受学，少孔子六岁．</p>
              <p>　　商瞿，鲁人，字子木，少孔子二十九岁．特好易，孔子传之志焉．</p>
              <p>　　漆雕开，蔡人，字子若，少孔子十一岁，习尚书，不乐仕．孔子曰：&quot;子之齿可以仕矣，时将过．&quot;子若报其书曰：&quot;吾斯之未能信．&quot;<font class=s>言未能明信此书意</font>孔子悦焉．</p>
              <p>　　公良儒，陈人，字子正，贤而有勇．孔子周行，常以家车五乘从．</p>
              <p>　　秦商，鲁人，字不慈，少孔子四岁．其父父，<font class=s>父音甫</font>与孔子父叔梁纥俱力闻．</p>
              <p>　　颜刻，鲁人，字子骄，少孔子五十岁．孔子适卫，子骄为仆，卫灵公与夫人南子同车出，而令宦者雍梁参乘，使孔子为次乘，游过市，孔子耻之．颜刻曰：&quot;夫子何耻之？&quot;孔子曰：&quot;诗云：'觏尔新婚，以慰我心．'&quot;<font class=s>慰安</font>乃叹曰：&quot;吾未见好德如好色者也．&quot;</p>
              <p>　　司马黎耕，宋人，字子牛．牛为性躁，好言语，见兄桓s行恶，牛常忧之．</p>
              <p>　　巫马期，陈人，字子期，少孔子三十岁．孔子将近行，命从者皆持盖，已而果雨．巫马期问曰：&quot;旦无云，既日出，而夫子命持雨具，敢问何以知之？&quot;孔子曰：&quot;昨暮月宿毕，诗不云乎：'月离于毕俾滂沱矣．'以此知之．&quot;</p>
              <p>　　梁@，齐人，字叔鱼，少孔子三十九岁．年三十未有子，欲出其妻．商瞿谓曰：&quot;子未也，昔吾年三十八无子，吾母为吾更取室，夫子使吾之齐，母欲请留吾，夫子曰：'无忧也，瞿过四十，当有五丈夫．'今果然，吾恐子自晚生耳，未必妻之过．&quot;从之，二年而有子．</p>
              <p>　　琴牢，卫人，字子开，一字张．c宗友，宗死，欲？t焉，孔子弗S，曰：&quot;非义也．&quot;</p>
              <p>　　冉儒，鲁人，字子鱼，少孔子五十岁．</p>
              <p>　　颜辛，鲁人，字子柳，少孔子四十六岁．</p>
              <p>　　伯虔，字楷，少孔子五十岁．</p>
              <p>　　公孙宠，卫人，字子石，少孔子五十三岁．</p>
              <p>　　曹？，少孔子五十岁．</p>
              <p>　　陈亢，陈人，字子亢，一字子禽，少孔子四十岁．</p>
              <p>　　叔仲会，鲁人，字子期，少孔子五十岁，与孔I年相比，每孺子之执笔记事于夫子，二人迭侍左右．孟武伯见孔子而问曰：&quot;此二孺子之幼也，于学岂能识于壮哉？&quot;孔子曰：&quot;然少成则若性也，习惯若自然也．&quot;</p>
              <p>　　秦祖，字子南．</p>
              <p>　　奚_，字子偕．</p>
              <p>　　公祖兹，字子之．</p>
              <p>　　廉洁，字子曹．</p>
              <p>　　公西与，字子上．</p>
              <p>　　宰父黑，字子黑．</p>
              <p>　　公西减，字子尚．</p>
              <p>　　穰驷赤，字子从．</p>
              <p>　　冉季，字子产．</p>
              <p>　　薛邦，字子从．</p>
              <p>　　石处，字里之．</p>
              <p>　　悬，字子象．</p>
              <p>　　左郢，字子行．</p>
              <p>　　狄黑，字哲之．</p>
              <p>　　商泽，字子秀．</p>
              <p>　　任不齐，字子选．</p>
              <p>　　荣祈，字子祺．</p>
              <p>　　颜哙，字子声．</p>
              <p>　　原桃，字子籍．</p>
              <p>　　公肩，字子仲．</p>
              <p>　　秦非，字子之．</p>
              <p>　　漆雕从，字子文．</p>
              <p>　　燕级，字子思．</p>
              <p>　　公夏守，字子乘．</p>
              <p>　　勾井疆，字子疆．</p>
              <p>　　步叔乘，字子车．</p>
              <p>　　石子蜀，字子明．</p>
              <p>　　选，字子饮．</p>
              <p>　　施之常，字子常．</p>
              <p>　　申绩，字子周．</p>
              <p>　　乐欣，字子声．</p>
              <p>　　颜之仆，字子叔．</p>
              <p>　　孔弗，字子蔑．孔子兄弟</p>
              <p>　　漆雕侈，字子a．</p>
              <p>　　悬成，字子横．</p>
              <p>　　颜相，字子襄．<br>
                右件夫子七十二人，弟子皆升堂入室者．<br>
              </p>
              <p align="center">本姓解第三十九<br>
              </p>
              <p>　　孔子之先，宋之后也，微子启帝乙之元子，纣之庶兄，以圻内诸侯入为王卿士．微国名，子爵．初武王克殷，封纣之子武庚于朝歌，使奉汤祀．武王崩而与管蔡霍三叔作难，周公相成王东征之，二年，罪人斯得，乃命微子于殷．后作微子之命，由之c于宋，徙殷之子O，唯微子先？仕周，故封之t．其弟曰仲思，名衍，或名泄，嗣微之后，故号微仲，生宋公稽胄子，虽迁爵易位，而班级不及其故者，得以故官为称，故二微虽为宋公，而犹以微之号自终，至于稽乃称公焉．宋公生丁公申，申公生缗公共，及襄公熙，熙生弗父何，及厉公方祀，方祀以下，世为宋卿．弗父何生宋父周，周生世子胜，胜生正考甫，考甫生孔父嘉，五世亲尽，别为公族，故后以孔为氏焉．一曰孔父者，生时所赐号也，是以子孙遂以氏族．孔父生子木金父，金父生G夷，G夷生防叔，避华氏之祸而奔鲁．方叔生伯夏，伯夏生叔梁纥，曰虽有九女，是无子．其妾生孟皮，孟皮一字伯尼，有足病，于是乃求婚于颜氏．颜氏有三女，其小曰征在，颜父问三女曰：&quot;陬大夫虽父祖为士，然其先圣王之裔，今其人身长十尺，武力绝伦，吾甚贪之，虽年长性严，不足为疑，三子孰能为之妻？&quot;二女莫对，征在进曰：&quot;从父所制，将何问焉．&quot;父曰：&quot;即尔能矣．&quot;遂以妻之．徵在既？R，以夫之年大，惧不时有勇，而私祷尼丘之山以祈焉，生孔子，故名丘，字仲尼．孔子三岁而叔梁纥卒，葬于防．至十九，娶于宋之亓官氏，一岁而生伯鱼，鱼之生也，鲁昭公以鲤鱼赐孔子，荣君之贶，故因以名曰鲤，而字伯鱼，鱼年五十，先孔子卒．</p>
              <p align="center">　　齐太史子与适鲁，见孔子，孔子与之言道．子与悦曰：&quot;吾鄙人也，闻子之名，不睹子之形久矣，而求知之宝贵也，乃今而后知泰山之为高，渊海之为大，惜乎夫子之不逢明王，道德不加于民，而将垂宝以贻后世．&quot;遂退而谓南宫敬叔曰：&quot;今孔子先圣之嗣，自弗父何以来，世有德让，天所祚也．成汤以武德王天下，其配在文，殷宗以下，未始有也，孔子生于衰周，先王典籍，错乱无纪，而乃论百家之遗记，考正其义，祖述尧舜，宪章文武，删诗述书，定礼理乐，制作春秋，赞明易道，垂训后嗣，以为法式，其文德着矣．然凡所教诲，束修已上，三千余人，或者天将欲与素王之乎，夫何其盛也．&quot;敬叔曰：&quot;殆如吾子之言，夫物莫能两大，吾闻圣人之后，而非继世之统，其必有兴者焉．今夫子之道至矣，乃将施之无穷，虽欲辞天之祚，故未得耳．&quot;子贡闻之，以二子之言告孔子．子曰：&quot;岂若是哉？乱而治之，滞而起之，自吾志，天何与焉．&quot;<br>
                终记解第四十<br>
              </p>
              <p>　　孔子蚤晨作，<font class=s>作起</font>负手曳杖，逍遥于门，而歌曰：&quot;泰山其颓乎！梁木其坏乎！<font class=s>梁木木主为梁者</font>？人其萎乎！&quot;<font class=s>萎顿</font>既歌而入，当户而坐．子贡闻之曰：&quot;泰山其颓，则吾将安仰；梁木其坏，吾将安杖；？人其萎，吾将安放．<font class=s>放法．放去声</font>夫子殆将病也．&quot;遂趋而入．夫子叹而言曰：&quot;赐，汝来何迟．予畴昔梦坐奠于两楹之间，<font class=s>畴昔犹近昨夜两楹之间殷人所殡处而具奠于殡处故自知死也</font>夏后氏殡于东阶之上，则犹在阼，殷人殡于两楹之间，即与宾主夹之，殡于西阶之上，则犹宾之，而丘也即殷人，夫明王不兴，则天下其孰能宗余，<font class=s>言天下无明主莫能宗己道临终其有命伤道之不行也</font>余逮将死．&quot;遂寝病，七日而终，时年七十二矣．哀公诔曰：&quot;昊天不吊，不\遗一老，<font class=s>吊善也\愿且一老孔子也．\鱼仅切</font>俾屏余一人以在位，茕茕余在疚，疚病于乎哀哉！尼父无自律．&quot;<font class=s>父丈夫之显称律法言无以自为法</font>子贡曰：&quot;公其不没于鲁乎？夫子有言曰'礼失则昏，名失则愆，失志为昏，失所为愆，生不能用，死而诔之，非礼也．称一人非名，<font class=s>一人天子之称也</font>君两失之矣．'&quot;既卒，门人所以服夫子者，子贡曰：&quot;昔夫子之丧颜回也，若丧其子而无服，丧子路亦然，今请丧夫子如丧父而无服．&quot;于是弟子皆吊服而加麻，出有所之，则由．子夏曰：&quot;入宜可居，出则不．&quot;子游曰：&quot;吾闻诸夫子丧朋友，居则，出则否，丧所尊虽，而出可也．&quot;孔子之丧，公西掌殡葬焉，i以疏米三贝，<font class=s>疏粳米礼记曰稻曰嘉疏徒结反</font>袭衣十有一称，加朝服一，冠章甫之冠，佩象环，径五寸而●组绶，●<font class=s>杂色组绶所以系象环．●巨箕反组则古反</font>桐棺四寸，柏棺五寸，饬庙置，设披周也，设崇殷也，绸练设硐囊玻<font class=s>披枢行夹引棺者崇崇牙旌旗饰绸练以旌之杜于葬乘车所建也疏练广克长寻曰硪玻色甲反绸直留反</font>兼用三王礼，所以尊师且备古也，葬于鲁城北泗水上，藏入地，不及泉而封，为偃斧之形，高四尺，树松柏为志焉．弟子皆家于墓，行心丧之礼．既葬，有自燕来观者，舍于子夏氏，子贡谓之曰：&quot;吾亦人之葬，圣人非圣人之葬，人子奚观焉．昔夫子言曰：'见吾封若夏屋者，<font class=s>夏屋今之殿形中高而四方下也</font>见若斧矣，从若斧者也，<font class=s>上难登狭又易为功</font>马●，封之谓也．'<font class=s>俗间之名．●力叶反又作鬣</font>今徒一日三斩板而以封，<font class=s>板盖广二尺长六尺斩板谓斩其缩缩斩上傍杀盖高四尺也</font>尚行夫子之志而已，<font class=s>尚庶</font>何观乎哉？&quot;二三子三年丧毕，或留或去，惟子贡庐于墓六年．自后群弟子及鲁人处于墓如家者百有余家，因名其居曰孔里焉．<br>
              </p>
              <p align="center">正论解第四十一<br>
              </p>
              <p>　　孔子在齐，齐侯出田，<font class=s>田猎</font>招虞人以旌不进，<font class=s>虞人掌山泽之官也</font>公使执之对曰：&quot;昔先君之田也，旌以招大夫，弓以招士，皮冠以招虞人，臣不见皮冠，故不敢进，乃舍之．&quot;孔子闻之曰：&quot;善哉守道不如守官，<font class=s>道楣Ь粗道君召便？守官非守召不？也</font>君子t之．&quot;<font class=s>韪是</font></p>
              <p>　　齐国师伐鲁，<font class=s>国师齐卿</font>季康子使冉求率左师御之，樊迟为右，非不能也，不信子，<font class=s>言季孙德不素着为民所信也</font>请三刻而u之，<font class=s>与众要信三刻而u蒲也</font>如之，众从之，师入齐军，齐军遁，<font class=s>遁逃</font>冉有用戈，故能入焉．孔子闻之曰：&quot;义也．&quot;<font class=s>在军能却敌合于义</font>既战，季孙谓冉有曰：&quot;子之于战，学之乎？性达之乎？&quot;对曰：&quot;学之．&quot;季孙曰：&quot;从事孔子，恶乎学？&quot;冉有曰：&quot;即学之孔子也．夫孔子者，大圣无不该，<font class=s>该包</font>文武并用、兼通，求也适闻其战法，犹未之详也．&quot;季孙悦，樊迟以告孔子．孔子曰：&quot;季孙于是乎可谓悦人之有能矣．&quot;</p>
              <p>　　南容说仲孙何忌既除丧，<font class=s>除父禧子之丧</font>而昭公在外，<font class=s>时为季孙所逐</font>未之命也．<font class=s>未命二人为卿大夫</font>定公即位，乃命之，辞曰：&quot;先臣有遗命焉，<font class=s>僖子病不知礼及其将死而属其二子使事孔子</font>曰：'夫礼，人之干也，非礼则无以立．'嘱家老使命二臣，必事孔子而学礼，以定其位．&quot;公许之．二子学于孔子．孔子曰：&quot;能补过者，君子也．诗云，君子是则是效，孟僖子可则效矣，惩己所病，以诲其嗣，大雅所谓诒厥孙谋，以燕翼子，是类也夫．&quot;<font class=s>诒遗也燕安也翼敬也言遗其子孙加谋学安敬之道也</font></p>
              <p>　　卫孙文子得罪于献公，居戚，<font class=s>文子卫卿林父得罪以戚叛也</font>公卒未葬，文子击钟焉．延陵季子<font class=s>吴公子札</font>适晋，过戚闻之曰：&quot;异哉！夫子之在此，犹燕子巢于幕也，<font class=s>燕巢于幕言至危也</font>惧犹未也，又何乐焉？君又在殡，可乎？&quot;文子于是终身不听琴瑟．孔子闻之曰：&quot;季子能以义正人，文子能克己服义，可谓善改矣．&quot;</p>
              <p>　　孔子览晋志，<font class=s>晋之史记</font>晋赵穿杀灵公，<font class=s>穿赵盾从弟也</font>赵盾亡，未及山而还，<font class=s>山晋之境</font>史书赵盾s君．盾曰：&quot;不然．&quot;史曰：&quot;子为正卿，亡不出境，返不讨贼，非子而谁．&quot;盾曰：&quot;呜呼！我之怀矣，自诒伊戚，其我之谓乎！&quot;孔子叹曰：&quot;董狐，古之良史也，书法不隐．赵宣子，古之良大夫也，为法受恶，惜也越境乃免．&quot;<font class=s>惜盾不越境以免于讥而受s君之责也</font></p>
              <p>　　郑伐陈，入之，使子产献捷于晋，晋人问陈之罪焉．子产对曰：&quot;陈亡周之大德，<font class=s>武王以元女大姬以配胡公而封诸</font>陈介恃楚众，<font class=s>介大</font>T陵弊邑，是以有？年之告．<font class=s>告晋为陈所侵</font>未获命，<font class=s>未得晋平陈之成命</font>则又有东门之役．<font class=s>与楚共伐陈至其东门也</font>当陈隧者，井？木刊，<font class=s>胜陈人？塞刊斫也</font>弊邑大惧，天诱其里，<font class=s>诱进里善也天导其善大执陈者也</font>启弊邑心，知其罪，校首于我，用敢献功．&quot;晋人曰：&quot;何故侵小？&quot;对曰：&quot;先王之命，惟罪所在，各致其辟，<font class=s>辟诛</font>且昔天子一圻，列国一同，<font class=s>地方千里曰圻方百里曰同也</font>自是以衰，周之制也．<font class=s>大国方百里从是以为差伯方七十里子男五十里周之制也而说学者以周大国方七百里失之矣</font>今大国多数圻矣，若无侵小，何以至焉．&quot;晋人曰：&quot;其辞顺．&quot;孔子闻之，谓子贡曰：&quot;志有之，<font class=s>志古之书也言以足志，言以足成其志</font>文以足言，<font class=s>加以文章以足成其言</font>不言谁知其志，言之无文，行之不远．有言而无文章虽行而不远也晋为郑伯入陈，非文辞不为功，小子慎哉．&quot;</p>
              <p>　　楚灵王汰侈，<font class=s>骄汰奢侈</font>右尹子革侍坐，<font class=s>右尹官名子革煞舟</font>左史倚相趋而过，王曰：&quot;是良史也，子善视之，是能读三坟五典，八索九丘．&quot;<font class=s>三坟三皇之书五典五帝之典八索索法丘丘国聚也</font>对曰：&quot;夫良史者，记君之过，扬君之善，而此子以润辞为官，不可为良史．&quot;曰：&quot;臣又乃尝闻焉，昔周穆王欲肆其心，<font class=s>肆极</font>将过行天下，使皆有车辙，并马迹焉，祭公谋父作祚昭，<font class=s>谋父周卿士祈昭诗名犹齐景公作君臣相说之乐盖曰征招角招是也昭宜为招耳补作招</font>以止王心，<font class=s>止王心之逸游</font>王是以获殆于文官，臣闻其诗焉，而弗知，若问远焉，其焉能知．&quot;王曰：&quot;子能乎？&quot;对曰：&quot;能，其诗曰：'祈昭之趾酰式昭德音，<font class=s>祈昭盅云碚牙种安和其法足以昭其德音者也</font>思我王度，式如玉，式如金，<font class=s>思王之法度如金玉纯美诗云追琢其章金玉其相</font>刑民之力，而无有醉饱之心．'&quot;<font class=s>长而字刑伤民力用之不胜不节无有醉饱之心言无厌足</font>灵王揖而入，馈不食，寝不寐，数日则固不能胜其情，以及于难．孔子读其志曰：&quot;古者有志，克己复礼为仁，<font class=s>克胜言能胜己私情复之于礼则为仁</font>也信善哉，楚灵王若能如是，岂期辱于干溪，<font class=s>灵王起章华之台于干溪国人溃畔遂死焉</font>子革之非左史，所以风也，称诗以谏，顺哉．&quot;</p>
              <p>　　叔孙穆子，避难奔齐，<font class=s>穆子叔孙豹其兄侨如淫乱故避之而出奔齐</font>宿于庚宗之邑，庚宗寡妇通焉而生牛，<font class=s>名牛</font>穆子返鲁，以牛为内竖，<font class=s>竖通内外之命</font>相家，<font class=s>长遂命为相家</font>牛谗叔孙二人杀之，叔孙有病，牛不通其馈，不食而死，牛遂辅叔孙庶子昭而立之．<font class=s>子叔孙S</font>昭子既立朝，其家众曰：&quot;竖牛祸叔孙氏，使乱大从，<font class=s>从顺</font>杀适立庶，又被其邑，以求舍罪，<font class=s>牛取叔氏鄙三十邑以行赂也</font>罪莫大焉，必速杀之．&quot;遂杀竖牛．孔子曰：&quot;叔孙昭子不劳，<font class=s>劳力也不以立己为功</font>不可能也．周任有言曰：'<font class=s>周任古之贤人</font>为政者不赏私劳，不罚私怨．'诗云：'有觉德行，四国顺之．'<font class=s>觉直</font>昭子有焉．&quot;</p>
              <p>　　晋邢侯与雍子争田，叔鱼摄理，<font class=s>叔鱼叔向弟理狱官之名</font>罪在雍子，雍子纳其女于叔鱼，叔鱼弊狱邢侯，<font class=s>弊断断罪归邢侯</font>邢侯怒杀叔鱼与雍子于朝．韩宣子问罪于叔向，<font class=s>宣子晋正卿韩起也</font>叔向曰：&quot;三奸同坐，施生戮死可也．<font class=s>施宜为与与犹行行生者之罪也</font>雍子自知其罪，而赂以置直鲋也，鬻狱邢侯专杀其罪一也．己恶而掠美为昏，<font class=s>掠美善昏乱也己恶即以赂求善为恶也</font>贪以败官为默，<font class=s>默犹冒苟贪不畏罪</font>杀人不忌为贼．忌惮夏书曰：'昏默贼，杀，<font class=s>夏书夏家之书三者宜皆杀者也</font>咎陶之刑也．'请从之．&quot;乃施邢侯，而尸雍子叔鱼于市．孔子曰：&quot;叔向古之遗直也．治国制刑，不隐于亲，三数叔鱼之罪不为末，末薄或曰义，<font class=s>或左传作咸也</font>可谓直矣．平丘之会，数其贿也，以宽卫国，晋不为暴；<font class=s>诸侯会于平丘晋人淫？荛者于卫卫人患之赂叔向叔向使与叔鱼客末追而禁之</font>归鲁季孙，称其诈也，以宽鲁国，晋不为虐；<font class=s>鲁季孙见执谘于晋晋人归之季孙贵礼不肯归叔向言叔鱼能归之叔鱼说季孙季孙惧乃归也</font>邢侯之狱，言其贪也，以正刑书，晋不为颇．颇偏三言而除三恶，加三利，<font class=s>暴卫虐鲁杀三罪去三恶加三利也</font>杀亲益荣，由义也夫．&quot;</p>
              <p>　　郑有乡校，<font class=s>乡之学校</font>乡校之士，非论执政，●明欲毁乡校．<font class=s>●明然明</font>子产曰：&quot;何以毁为也？夫人朝夕退而游焉，以议执政之善否，其所善者，吾则行之；其所否者，吾则改之．若之何其毁也．我闻忠言以损怨，不闻立威以防怨，防怨犹防水也，大决所犯，伤人必多，吾弗克救也，不如小决使导之，不如吾所闻而药之．&quot;<font class=s>药治疗也</font>孔子闻是言也，曰：&quot;吾以是观之，人谓子产不仁，吾不信也．&quot;</p>
              <p>　　晋平公会诸侯于平丘，齐侯及盟，郑子产争贡赋之所承，<font class=s>所承之轻重也</font>曰：&quot;昔日天子班贡轻重，以列尊卑，贡，周之制也，卑而贡重者甸服，<font class=s>甸服王圻之内与圻外诸侯异故贡重也</font>郑伯男南也，而使从公侯之贡，<font class=s>南左辅作男古字作南亦多有作此南连言之犹言公侯也</font>惧弗给也，敢以为请，自日中争之，以至于昏．&quot;晋人许之．孔子曰：&quot;子产于是行也，是以为国基也．诗云：'乐只君子，邦家之基．'本也子产，君子之于乐者，<font class=s>能为国之本则人乐艺也</font>且曰合诸侯而艺贡事，礼也．&quot;<font class=s>艺分别贡献之事也</font></p>
              <p>　　郑子产有疾，谓子太叔曰：&quot;我死，子必为政，唯有德者能以宽服民，其次莫如猛．夫火烈民望而畏之，故鲜死焉；水濡弱，民狎而D之，<font class=s>狎易D习</font>则多死焉，故宽难．&quot;子产卒，子太叔为政，不忍猛而宽，郑国多掠盗．<font class=s>抄掠</font>太叔悔之曰：&quot;吾早从夫子，必不及此．&quot;孔子闻之曰：&quot;善哉！政宽则民慢，慢则纠于猛，<font class=s>纠犹摄也</font>猛则民残，<font class=s>猛政民残</font>民残则施之以宽，宽以济猛，猛以济宽，宽猛相济，政是以和．诗曰：'民亦劳止，汔可小康，<font class=s>汔危也劳民人病汔可小变故以安也</font>惠此中国，以绥四方．'施之以宽，毋纵诡随，<font class=s>诡人随人遗人小恶者也</font>以谨无良，<font class=s>谨以小惩之</font>也式遏寇虐，惨不畏明，<font class=s>惨曾也当用遏止为寇虐之人也曾不畏天之明道者言威也</font>纠之以猛也，柔远能迩，<font class=s>言能者能安近</font>以定我王，<font class=s>以定安王位也</font>平之以和也．&quot;又曰：&quot;不竞不，不刚不柔，<font class=s>不竞不中和</font>布政优优，百禄是遒，<font class=s>优优和遒聚</font>和之至也．&quot;子产之卒也，孔子闻之，出涕曰：&quot;古之遗爱．&quot;</p>
              <p>　　孔子适齐，过泰山之侧，有妇人哭于野者而哀，夫子式而听之曰：&quot;此哀一似重有忧者．&quot;使子？之．而曰：&quot;昔舅死于虎，吾夫又死焉，今吾子又死焉．&quot;子贡曰：&quot;何不去乎？&quot;妇人曰：&quot;无苛政．&quot;子贡以告孔子．子曰：&quot;小子识之，苛政猛于暴虎．&quot;</p>
              <p>　　晋魏献子为政，<font class=s>献子魏舒</font>分祁氏及羊舌氏之田，荀栎灭，<font class=s>晋大夫祁氏羊舌氏故献子分其田</font>以赏诸大夫，及其子成，皆以贤举也．又将贾辛曰：&quot;今汝有力于王室，吾是以举汝，<font class=s>周有子朝之乱贾辛帅师救周</font>行乎敬之哉，毋堕乃力．&quot;孔子闻之曰：&quot;魏子之举也，近不失亲，子可举而举也远不失举，<font class=s>不以远故不举</font>可谓美矣．&quot;又闻其命贾辛以为忠．诗云：&quot;永言配命，自求多福．&quot;忠也．<font class=s>言我文王之诗我长配天命而行庶国亦当求多福人多福忠也</font>魏子之举也，义其命也．忠其长有后于晋国乎．</p>
              <p>　　赵简子赋晋国一鼓钟，<font class=s>三十斤谓之钟钟四谓之石石四谓之鼓</font>以铸刑鼎，着范宣子所为刑书．<font class=s>范宣子晋卿范自铭其刑书着鼎也</font>孔子曰：&quot;晋其亡乎，失其度矣．夫晋国将守唐叔之所受法度，<font class=s>唐叔成王母弟始封于晋者也</font>以经纬其民者也．<font class=s>经纬犹织以成文也</font>卿大夫以序守之，<font class=s>序次序也</font>民是以能遵其道而守其业，贵贱不愆，所谓度也．文公是以作执秩之官，为被庐之法，<font class=s>晋文公既霸强于时盖作执秩之官以为晋国法也</font>以为盟主．今弃此度也，而为刑鼎，铭在鼎矣，何以尊贵？<font class=s>民将弃神而征于书不复戴奉上也</font>何业之守也？<font class=s>民不奉上则上无所守也</font>贵贱无序，何以为国？且夫宣子之刑，夷之搜也，晋国乱制，<font class=s>夷搜之时变易军师阳唐父为贾季所杀故曰乱制也</font>若之何其为法乎．&quot;</p>
              <p>　　楚昭王有疾，卜曰：&quot;河神为祟．&quot;王弗祭，大夫请祭诸郊．王曰：&quot;三代命祀，祭不越望，<font class=s>天子望祀天地诸侯祀境内故曰祭不越望也</font>江汉沮漳，楚之望也，<font class=s>四水名也</font>祸福之至，不是过乎，不谷虽不德，河非所获罪也．&quot;遂不祭．孔子曰：&quot;楚昭王知大道矣，<font class=s>求之于己不越祀也</font>其不失国也宜哉．<font class=s>楚为吴所灭昭王出奔已复国者也</font>夏书曰：'维彼陶唐，率彼天常，<font class=s>陶唐尧率犹循天常天之常道</font>在此冀方，<font class=s>中国为冀</font>今失厥道，乱其纪纲，乃灭而亡．'&quot;<font class=s>谓变夏桀</font>又曰：&quot;允出兹在兹，由己率常可矣．&quot;<font class=s>言善恶各有类信出此则在此以能循常道可也</font></p>
              <p>　　卫孔文子使太叔疾出其妻，而以其女妻之，初疾娶于宋子朝其归孽子朝出文子使疾出其妻而己妻之疾诱其初妻之娣，为之立宫，与文子女，如二妻之礼．文子怒将攻之．孔子舍璩伯玉之家，文子就而访焉．孔子曰：&quot;簋之事，则尝闻学之矣，兵甲之事，未之闻也．&quot;退而命驾而行曰：&quot;鸟则择木，木岂能择鸟乎？&quot;文子遽自止之曰：&quot;圉也岂敢度其私哉？度谋亦访卫国之难也．&quot;将止，会季康子问冉求之战，冉求既对之，又曰：&quot;夫子播之百姓，质诸鬼神，而无憾，恨也用之则有名．&quot;康子言于哀公，以币迎孔子曰：&quot;人之于冉求信之矣，将大用之．&quot;</p>
              <p>　　齐陈恒s其简公，孔子闻之，三日沐浴而适朝，告于哀公曰：&quot;陈恒s其君，请伐之．&quot;公弗许，三请，公曰：&quot;鲁为齐弱久矣，子之伐也，将若之何？&quot;对曰：&quot;陈恒s其君，民之不与者半，以鲁之众，加齐之半，可克也．&quot;公曰：&quot;子告季氏．&quot;孔子辞，不告季氏退而告人曰：&quot;以吾从大夫之后，吾不敢不告也．&quot;</p>
              <p>　　子张问曰：&quot;书云，高宗三年不言，言乃雍，有诸？&quot;<font class=s>雍欢声貌尚书云言乃雍和有诸问有之也</font>孔子曰：&quot;胡为其不然也．古者天子崩，则世子委政于冢宰三年，成汤既没，太甲听于伊尹，<font class=s>太甲汤孙</font>武王既丧，成王听于周公，其义一也．&quot;</p>
              <p>　　卫孙桓子侵齐，遇败焉，<font class=s>桓子孙良夫也侵齐与齐师遇为齐所败也</font>齐人乘之，执新筑大夫，仲叔于奚以其众救桓子，桓子乃免．卫人以邑赏仲叔于奚，于奚辞，请曲悬之乐，<font class=s>诸侯轩悬轩悬阙一向也故谓之曲悬之乐</font>繁缨以朝，<font class=s>马缨当膺以索群衔以黄金为饰也</font>许之，书在三官．<font class=s>司徒书名司马书服司空书勋也</font>子路仕卫，见其故，以访孔子．孔子曰：&quot;惜也不如多与之邑，惟器与名，不可以假人，<font class=s>器礼乐以器名尊卑以名</font>君之所司，司主名以出信，信以守器，器以藏礼，<font class=s>有器然后得行其礼故曰器以藏礼</font>礼以行义，义以生利，利以平民，政之大节也．若以假人，与人政也，政亡，则国家从之，不可止也．&quot;</p>
              <p>　　公父文伯之母，<font class=s>文伯母敬姜也</font>纺绩不解．文伯谏焉．其母曰：&quot;古者王后亲织玄，<font class=s>冠垂者丁敢反</font>公侯之夫人加之，<font class=s>缨屈而上者谓之冠之上覆也．槊确唇令鹩啵慷反</font>卿之内子为大带，<font class=s>卿之妻为内子</font>命妇成祭服，<font class=s>大夫之妻为命妇</font>列士之妻，加之以朝服，自庶士已下，各衣其夫，社而赋事，A而献功，<font class=s>男女春秋而勤岁事各祭祭而献其功</font>也男女纺绩，愆则有辟，<font class=s>绩功也辟法也</font>圣王之制也，今我寡也，尔又在位，朝夕恪勤，犹恐忘先人之业，况有怠堕，其何以避辟？&quot;孔子闻之曰：&quot;弟子志之，季氏之妇，可谓不过矣．&quot;</p>
              <p>　　樊迟问于孔子曰：&quot;鲍牵事齐君，执政不挠，可谓忠矣，<font class=s>齐庆克通于夫人鲍牵知之以告匡武子武子召庆克而让之庆克告夫人夫人怒闵子子因需公以会于诸侯高鲍去守还将及至闭门而牵客夫人诉之曰高鲍将不纳君遂刖鲍牵之足</font>而君刖之，其为至乎？&quot;孔子曰：&quot;古之士者，国有道则尽忠以辅之，国无道则退身以避之．今鲍疾子食于淫乱之朝，不量主之明暗，以受大刖，是智之不如葵，葵犹能卫其足．&quot;<font class=s>葵倾叶随日转故曰卫其足也</font></p>
              <p>　　季康子欲以一井田出法赋焉，使访孔子．子曰：&quot;丘弗识也．&quot;冉有三发卒曰：&quot;子为国老，待子而行，若之何子之不言？&quot;孔子不对而私于冉有曰：&quot;求，汝来，汝弗闻乎，先王制土，借田以力，<font class=s>田有税收借力以治公田也</font>而底其远近；<font class=s>底干平其远近俱十一而中</font>赋里以入，而量其无有；<font class=s>里廛里有税度其有无为多少之入也</font>任力以夫，而议其老幼．<font class=s>力作度之事丁夫任其长幼或重或轻</font>于是鳏寡孤疾老者，军旅之出，则征之，无则已．<font class=s>于军旅之役则鳏寡孤疾或有所共无军事则止之</font>其岁收，田一井出获禾秉，缶米刍？不是过，<font class=s>其岁军旅之岁一把曰秉四秉固棱穗连？刍不可分故曰步缶十六斗曰秉也</font>先王以为之足，君子之行，必度于礼，施取其厚，<font class=s>施以厚为德也事举其中，事以中为节</font>a从其薄，若是其已，丘亦足矣．丘十六井不度于礼，而贪冒无厌，则虽赋田，将有不足．且子孙若以行之而取法，则有周公之典在．若欲犯法，则苟行之，又何访焉．&quot;</p>
              <p>　　子游问于孔子曰：&quot;夫子之极言子产之惠也，可得闻乎？&quot;孔子曰：&quot;惠在爱民而已矣．&quot;子游曰：&quot;爱民谓之德教，何翅施惠哉？&quot;孔子曰：&quot;夫子产者，犹众人之母也，能食之，弗能教也．&quot;子游曰：&quot;其事可言乎？&quot;孔子曰：&quot;子产以所乘之舆济冬涉者，是爱无教也．&quot;</p>
              <p>　　哀公问于孔子曰：&quot;二三大夫皆劝寡人使隆敬于高年，何也？&quot;孔子对曰：&quot;君之及此言，将天下实赖之，岂唯鲁哉．&quot;公曰：&quot;何也？其义可得闻乎？&quot;孔子曰：&quot;昔者有虞氏贵德而尚齿，夏后氏贵爵而尚齿，殷人贵富而尚齿，<font class=s>富贵世禄之家</font>周人贵亲而尚齿，虞夏殷周，天下之盛王也，未有遗年者焉．年者贵于天下久矣，次于事亲，是故朝廷同爵而尚齿，七十杖于朝，君问则席，<font class=s>君欲问之则为之设席而问焉</font>八十则不仕朝，君问则就之，而悌达乎朝廷矣；其行也肩而不并，<font class=s>不敢与长者并肩也</font>不错则随，<font class=s>错e行父党随行兄党e行也</font>斑白者不以其任于道路，<font class=s>任负也少者代之也</font>而悌达乎道路矣；居乡以齿而老穷不匮，强不犯弱，众不暴寡，而悌达乎州巷矣；古之道，五十不为甸役，<font class=s>五十始老不为力役之事不为田猎之徒也</font>颁禽隆之长者，而悌达乎搜狩矣；军旅什伍，同爵则尚齿，而悌达乎军旅矣．夫圣王之教，孝悌发诸朝廷，行于道路，至于州巷，放于搜狩，循于军旅，则众感以义，死之而弗敢犯．&quot;公曰：&quot;善哉，寡人虽闻之，弗能成．&quot;</p>
              <p>　　哀公问于孔子曰：&quot;寡人闻东益不祥，<font class=s>东益之宅</font>信有之乎？&quot;孔子曰：&quot;不祥有五，而东益不与焉．夫损人自益，身之不祥；弃老而取幼，家之不祥；择贤而任不肖，国之不祥；老者不教，幼者不学，俗之不祥；圣人伏匿，愚者擅权，天下不祥．不祥有五，东益不与焉．&quot;</p>
              <p>　　孔子适季孙，季孙之宰谒曰：&quot;君使求假于田，特与之乎？&quot;季孙未言．孔子曰：&quot;吾闻之君取于臣谓之取，与于臣谓之赐，臣取于君谓之假，与于君谓之献．&quot;季孙色然悟曰：&quot;吾诚未达此义．&quot;遂命其宰曰：&quot;自今已？，君有取之，一切不得脱约僖玻&quot;</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='08.htm'>上一卷</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='10.htm'>下一卷</a></div>
                  </td>
                </tr>
              </table>
              <p align=center>□ 作者：王萧 
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top"> 
      <td width="34"><img src="bottom1.gif" width="34" height="20" border="0"></td>
      <td width="726" background="bottombg.gif"></td>
      <td width="16"><img src="bottom2.gif" width="16" height="20" border="0"></td>
    </tr>
  </table>
</div>
</body>
</html>

