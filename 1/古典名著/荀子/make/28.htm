<html>
<head>
<title>宥坐篇第二十八</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="584" height="62" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td width="218"><img src="top2.gif" width="218" height="22" border="0"></td>
      <td width="72"><a href="content.htm"><img src="return.gif" width="72" height="22" border="0"></a></td>
      <td width="41"></td>
      <td width="72"><a href="27.htm"><img src="last.gif" width="72" height="22" border="0"></a></td>
      <td width="35"></td>
      <td width="72"><a href="29.htm"><img src="next.gif" width="72" height="22" border="0"></a></td>
      <td width="266"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td width="218"><img src="top3.gif" width="218" height="57" border="0"></td>
      <td width="344" background="top3bg.gif">&nbsp;</td>
      <td><img src="top4.gif" width="15" height="57" border="0"></td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr valign="top" align="center"> 
      <td> 
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">宥坐篇第二十八</p>
              </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p>　　孔子观于鲁桓公之庙，有欹器焉，孔子问于守庙者曰：&quot;此为何器？&quot;守庙者曰：&quot;此盖为宥坐之器，&quot;孔子曰：&quot;吾闻宥坐之器者，虚则欹，中则正，满则覆。&quot;孔子顾谓弟子曰：&quot;注水焉。&quot;弟子挹水而注之。中而正，满而覆，虚而欹，孔子喟然而叹曰：&quot;吁！恶有满而不覆者哉！&quot;子路曰：&quot;敢问持满有道乎？&quot;孔子曰：&quot;聪明圣知，守之以愚；功被天下，守之以让；勇力抚世，守之以怯，富有四海，守之以谦：此所谓挹而损之之道也。&quot;</p>
              <p>　　孔子为鲁摄相，朝七日而诛少正卯。门人进问曰：&quot;夫少正卯鲁之闻人也，夫子为政而始诛之，得无失乎，&quot;孔子曰：&quot;居，吾语女其故。人有恶者五，而盗窃不与焉：一曰：心达而险；二曰：行辟而坚；三曰：言伪而辩；四曰：记丑而博；五曰：顺非而泽－－此五者有一于人，则不得免于君子之诛，而少正卯兼有之。故居处足以聚徒成群，言谈足饰邪营众，强足以反是独立，此小人之桀雄也，不可不诛也。是以汤诛尹谐，文王诛潘止，周公诛管叔，太公诛华仕，管仲诛付里乙，子产诛邓析史付，此七子者，皆异世同心，不可不诛也。诗曰：'忧心悄悄，愠于群小。'小人成群，斯足忧也。&quot;</p>
              <p>　　孔子为鲁司寇，有父子讼者，孔子拘之，三月不别。其父请止，孔子舍之。季孙闻之，不说，曰：&quot;是老也欺予。语予曰：为国家必以孝。今杀一人以戮不孝！又舍之。&quot;冉子以告。孔子慨然叹曰：&quot;呜呼！上失之，下杀之，其可乎？不教其民，而听其狱，杀不辜也。三军大败，不可斩也；狱犴不治，不可刑也，罪不在民故也。令谨诛，贼也。今生也有时，敛也无时，暴也；不教而责成功，虐也。－－已此三者，然后刑可即也。书曰：'义刑义杀，勿庸以即，予维曰未有顺事。'言先教也。故先王既陈之以道，上先服之；若不可，尚贤以綦之；若不可，废不能以单之；綦三年而百姓从风矣。邪民不从，然后俟之以刑，则民知罪矣。诗曰：'尹氏大师，维周之氐；秉国之均，四方是维；天子是庳，卑民不迷。'是以威厉而不试，刑错而不用，此之谓也。今之世则不然：乱其教，繁其刑，其民迷惑而堕焉，则从而制之，是以刑弥繁，而邪不胜。三尺之岸而虚车不能登也，百仞之山任负车登焉，何则？陵迟故也。数仞之墙而民不u也，百仞之山而竖子冯而游焉，陵迟故也。今之世陵迟已久矣，而能使民勿u乎，诗曰：'周道如砥，其直如矢。君子所履，小人所视。眷焉顾之，潸焉出涕。'岂不哀哉！&quot;</p>
              <p>　　诗曰：&quot;瞻彼日月，悠悠我思。道之云远，曷云能来。&quot;子曰：&quot;伊稽首不其有来乎？&quot;</p>
              <p>　　孔子观于东流之水。子贡问于孔子曰：&quot;君子之所以见大水必观焉者，是何？&quot;孔子曰：&quot;夫水遍与诸生而无为也，似德。其流也埤下，裾拘必循其理，似义，其埠醪尽，似道。若有决行之，其应佚若声响，其赴百仞之谷不惧，似勇。主量必平，似法。盈不求概，似正。淖约微达，似察。以出以入以就鲜e，似善化。其万折也必东，似志。是故见大水必观焉。</p>
              <p>　　孔子曰：&quot;吾有耻也，吾有鄙也，吾有殆也：幼不能强学，老无以教之，吾耻之，去其故乡，事君而达，卒遇故人曾无旧言，吾鄙之；与小人处者，吾殆之也。&quot;</p>
              <p>　　孔子曰：&quot;如垤而进，吾与之；如丘而止，吾已矣。&quot;今学曾未如(月尤)赘，则具然欲为人师。</p>
              <p>　　孔子南适楚，厄于陈蔡之间，七日不火食，藜羹不糁，弟子皆有饥色。子路进而问之曰：&quot;由闻之：为善者天报之以福，为不善者天报之以祸，今夫子累德积义怀美，行之日久矣，奚居之隐也？&quot;孔子曰：&quot;由不识，吾语女。女以知者为必用邪？王子比干不见剖心乎！女以忠者为必用邪？关龙逢不见刑乎！女以谏者为必用邪？吴子胥不磔姑苏东门外乎！夫遇不遇者，时也；贤不肖者，材也；君子博学深谋，不遇时者多矣！由是观之，不遇世者众矣，何独丘也哉！且夫芷兰生于深林，非以无人而不芳。君子之学，非为通也，为穷而不困，忧而意不衰也，知祸福终始而心不惑也。夫贤不肖者，材也；为不为者，人也；遇不遇者，时也；死生者，命也。今有其人，不遇其时，虽贤，其能行乎？苟遇其时，何难之有！故君子博学深谋，修身端行，以俟其时。&quot;孔子曰：&quot;由！居！吾语女。昔晋公子重耳霸心生于曹，越王句践霸心生于会稽，齐桓公小白霸心生于莒。故居不隐者思不远，身不佚者志不广；女庸安知吾不得之桑落之下？&quot;</p>
              <p>　　子贡观于鲁庙之北堂，出而问于孔子曰：&quot;乡者赐观于太庙之北堂，吾亦未辍，还复瞻被九盖皆继，被有说邪？匠过绝邪？&quot;孔子曰：&quot;太庙之堂亦尝有说，官致良工，因丽节文，非无良材也，盖曰贵文也。&quot;</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='27.htm'>上一篇</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='29.htm'>下一篇</a></div>
                  </td>
                </tr>
              </table>
              <p align=center>□ 作者：荀子
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
    </tr>
  </table>
</div>
</body>
</html>

