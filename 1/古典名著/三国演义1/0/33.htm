<html>
<head>
<title>第三十三回	 曹丕乘乱纳甄氏　郭嘉遗计定辽东</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#000000" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0" height="15" align="center">
  <tr> 
    <td height="15"><img src="topline.gif" width="776" height="15"></td>
  </tr>
</table>
<table width="776" border="0" cellspacing="0" cellpadding="0" align="center">
  <tr>
    <td valign="top" align="center" bgcolor="#6F6746"> 
      <table width="520" cellspacing="0" cellpadding="0" align="center">
        <tr> 
          <td> 
            <p>&nbsp;</p>
            <p align="center" class="h">第三十三回</p>
            <p align="center" class="h">曹丕乘乱纳甄氏　郭嘉遗计定辽东</p>
          </td>
        </tr>
      </table>
      <br><table width="520" border="0" cellspacing="0" cellpadding="0">
        <tr> 
          <td>　　却说曹丕见二妇人啼哭，拔剑欲斩之。忽见红光满目，遂按剑而问曰：&quot;汝何人也？&quot;一妇人告曰：&quot;妾乃袁将军之妻刘氏也。&quot;丕曰：&quot;此女何人？&quot;刘氏曰：&quot;此次男袁熙之妻甄氏也。因熙出镇幽州，甄氏不肯远行，故留于此。&quot;丕拖此女近前，见披发垢而。不以衫袖拭其面而观之，见甄氏玉肌花貌，有倾国之色。遂对刘氏曰：&quot;吾乃曹丞相之子也。愿保汝家。汝勿忧虑。&quot;道按剑坐于堂上。 
            <p>　　却说曹操统领众将入冀州城，将入城门，许攸纵马近前，以鞭指城门而呼操曰：&quot;阿瞒，汝不得我，安得入此门？&quot;操大笑。众将闻言，俱怀不平。操至绍府门下，问曰：&quot;谁曾入此门来？&quot;守将对曰：&quot;世子在内。&quot;操唤出责之。刘氏出拜曰：&quot;非世子不能保全妾家，愿就甄氏为世子执箕帚。&quot;操教唤出甄氏拜于前。操视之曰：&quot;真吾儿妇也？&quot;遂令曹不纳之。</p>
            <p>　　操既定冀州，亲往袁绍墓下设祭，再拜而哭甚哀，顾谓众官曰：&quot;昔日吾与本初共起兵时，本初问吾曰：'若事不辑，方面何所可据？'吾问之曰：'足下意欲若何？'本初曰：'吾南据河，北阻燕代，兼沙漠之众，南向以争天下，庶可以济乎？'吾答曰：'吾任天下之智力，以道御之，无所不可。'此言如昨，而今本初已丧，吾不能不为流涕也！&quot;众皆叹息。操以金帛粮米赐绍妻刘氏。乃下令曰：&quot;河北居民遭兵革之难，尽免今年租赋。&quot;一面写表申朝；操自领冀州牧。</p>
            <p>　　一日，许褚走马入东门，正迎许攸，饮唤褚曰：&quot;汝等无我，安能出入此门乎？&quot;褚怒曰：&quot;吾等千主万死，身冒血战，夺得城池，汝安敢夸口！&quot;攸骂曰：&quot;汝等皆匹夫耳，何足道哉！&quot;褚大怒，拔剑杀攸，提头来见曹操，说&quot;许攸如此无礼，某杀之矣。&quot;操曰：&quot;子远与吾旧交，故相戏耳，何故杀之！&quot;深责许褚，令厚葬许攸。乃令人遍访冀州贤士。冀民曰：&quot;骑都尉崔琐，字季，清河东武城人也。数曾献计于袁绍，绍不从，因此托疾在家。&quot;操即召琰为本州别驾从事，因谓曰：&quot;昨按本州户籍，共计三十万众，可谓大州。&quot;琰曰：&quot;今天下分崩，九州幅裂，二袁兄弟相争，冀民暴骨原野，丞相不急存问风俗，救其涂炭，而先计校户籍，岂本州士女所望于明公哉？&quot;操闻言，改容谢之，待为上宾。</p>
            <p>　　操已定冀州，使人探袁谭消息。时谭引兵劫掠甘陵、安平、渤海、河间等处，闻袁尚败走中山，乃统军攻之。尚无心战斗，径奔幽州投袁熙。谭尽降其众，欲复图冀州。操使人召之，谭不至。操大怒，驰书绝其婚，自统大军征之，直抵平原。谭闻操自统军来，遣人求救于刘表。表请玄德商议。玄德曰：&quot;今操已破冀州，兵势正盛，袁氏兄弟不久必为操擒，救之无益；况操常有窥荆襄之意，我只养兵自守，未可妄动。&quot;表曰：&quot;然则何以谢之？&quot;玄德曰：&quot;可作书与袁氏兄弟，以和解为名，婉词谢之。&quot;表然其言，先遣人以书遗谭。书略曰：&quot;君子违难，不适仇国。日前闻君屈膝降曹，则是忘先人之仇，弃手足之谊，而遗同盟之耻矣。若冀州不弟，当降心相从。待事定之后，使天下平其曲直，不亦高义耶？&quot;又与袁尚书曰：&quot;青州天性峭急，迷于曲直。君当先除曹操，以率先公之恨。事定之后，乃计曲直，不亦善乎？若迷而不返，则是韩卢、东郭自困于前，而遗田父之获也。&quot;谭得表书，知表无发兵之意，又自料不能敌操，遂弃平原，走保南皮。</p>
            <p>　　曹操追至南皮，时天气寒肃，河道尽冻，粮船不能行动。操令本处百姓敲冰拽船，百姓闻令而逃。操大怒，欲捕斩之。百姓闻得，乃亲往营中投首。操曰：&quot;若不杀汝等，则吾号令不行；若杀汝等，吾又不忍：汝等快往山中藏避，休被我军士擒获。&quot;百姓皆垂泪而去。</p>
            <p>　　袁谭引兵出城，与曹军相敌。两阵对圆，操出马以鞭指谭而骂曰：&quot;吾厚待汝，汝何生异心？&quot;谭曰：&quot;汝犯吾境界，夺吾城池，赖吾妻子，反说我有异心耶！&quot;操大怒，使徐晃出马。谭使彭安接战。两马相交，不数合，晃斩彭安于马下。谭军败走，退入南皮。操遣军四面围住。谭着慌，使辛评见操约降。操曰：&quot;袁谭小子，反覆无常，吾难准信。汝弟辛毗，吾已重用，汝亦留此可也。&quot;评曰：&quot;丞相差矣。某闻主贵臣荣，主忧臣辱。某久事袁氏，岂可背之！&quot;操知其不可留，乃遣回。评回见谭，言操不准投降。谭叱曰：&quot;汝弟现事曹操，汝怀二心耶？&quot;评闻言，气满填胸，昏绝于地。谭令扶出，须臾而死。谭亦悔之。郭图谓谭曰：&quot;来日尽驱百姓当先，以军继其后，与曹操决一死战。&quot;谭从其言。</p>
            <p>　　当夜尽驱南皮百姓，皆执刀枪听令。次日平明，大开四门，军在后，驱百姓在前，喊声大举，一齐拥出，直抵曹寨。两军混战，自辰至午，胜负未分，杀人遍地。操见未获全胜，弃马上山，亲自击鼓。将士见之，奋力向前，谭军大败。百姓被杀者无数。曹洪奋威突阵，正迎袁谭，举刀乱砍，谭竟被曹洪杀于阵中，郭图见阵大乱，急驰入城中。乐进望见，拈弓搭箭，射下城壕，人马俱陷。操引兵入南皮，安抚百姓。忽有一彪军来到，乃袁熙部将焦触、张南也。操自引军迎之。二将倒戈卸甲，特来投降。操封为列侯。又黑山贼张燕，引军十万来降，操封为平北将军。下令将袁谭首级号令，敢有哭者斩。头挂北门外。一人布冠衰衣，哭于头下。左右拿来见操。操问之，乃青州别驾王修也，因谏袁谭被逐，今知谭死，故来哭之。操曰：&quot;汝知吾令否？&quot;修曰：&quot;知之。&quot;操曰：&quot;汝不怕死耶？&quot;修曰：&quot;我生受其辟命，亡而不哭，非义也。畏死忘义，何以立世乎！若得收葬谭尸，受戮无恨。&quot;操曰：&quot;河北义士，何其如此之多也！可惜袁氏不能用！若能用，则吾安敢正眼觑此地哉！&quot;遂命收葬谭尸，礼修为上宾，以为司金中郎将。因问之曰：&quot;今袁尚已投袁熙，取之当用何策？&quot;修不答。操曰：&quot;忠臣也。&quot;问郭嘉，嘉曰：&quot;可使袁氏降将焦触、张南等自攻之。&quot;操用其言，随差焦触、张南、吕旷、吕翔、马延、张□，各引本部兵，分三路进攻幽州；一面使李典、乐进会合张燕，打并州，攻高干。且说袁尚、袁熙知曹兵将至，料难迎敌，乃弃城引兵，星夜奔辽西投乌桓去了。幽州刺史乌桓触，聚幽州众官，歃血为盟，共议背袁向曹之事。乌桓触先言曰：&quot;吾知曹丞相当世英雄，今往投降，有不遵令者斩。&quot;依次歃血，循至别驾韩珩。珩乃掷剑于地，大呼曰：&quot;吾受袁公父子厚恩，今主败亡，智不能救，勇不能死，于义缺矣！若北面而降操，吾不为也！&quot;众皆失色。乌桓触曰：&quot;夫兴大事，当立大义。事之济否，不待一人。韩珩既有志如此，听其自便。&quot;推珩而出。乌桓触乃出城迎接三路军马，径来降操。操大喜，加为镇北将军。</p>
            <p>　　忽探马来报：&quot;乐进、李典、张燕攻打并州，高干守住壶关口，不能下。&quot;操自勒兵前往。三将接着，说于拒关难击。操集众将共议破干之计。荀攸曰：&quot;若破干，须用诈降计方可。&quot;操然之。唤降将吕旷、吕翔，附耳低言如此如此。吕旷等引军数十，直抵关下，叫曰：&quot;吾等原系袁氏旧将，不得已而降曹。曹操为人诡谲，薄待吾等；吾今还扶旧主。可疾开关相纳。&quot;高干未信，只教二将自上关说话。二将卸甲弃马而入，谓干曰：&quot;曹军新到，可乘其军心未定，今夜劫寨。某等愿当先。&quot;于喜，从其言，是夜教二吕当先，引万余军前去。将至曹寨，背后喊声大震，伏兵四起。高干知是中计，急回壶关城，乐进、李典已夺了关、高于夺路走脱，往投单于。操领兵拒住关口，使人追袭高干。干到单于界，正迎北番左贤王。干下马拜伏于地，言曹操吞并疆土，今欲犯王子地面，万乞救援，同力克复，以保北方。左贤王曰：&quot;吾与曹操无仇，岂有侵我土地？汝欲使我结怨于曹氏耶！&quot;叱退高干。干寻思无路，只得去投刘表。行至上洛，被都尉王琰所杀，将头解送曹操。曹封琰为列侯。</p>
            <p>　　并州既定，操商议西击乌桓。曹洪等曰：&quot;袁熙、袁尚兵败将亡，势穷力尽，远投沙漠；我今引兵西击，倘刘备、刘表乘虚袭许都，我救应不及，为祸不浅矣：请回师勿进为上。&quot;郭嘉曰：&quot;诸公所言错矣。主公虽威震天下，沙漠之人恃其边远，必不设备；乘其无备，卒然击之，必可破也。且袁绍与乌桓有恩，而尚与熙兄弟犹存，不可不除。刘表坐谈之客耳，自知才不足以御刘备，重任之则恐不能制，轻任之则备不为用。虽虚国远征，公无忧也。&quot;操曰：&quot;奉孝之言极是。&quot;遂率大小三军，车数千辆，望前进发。但见黄沙漠漠，狂风四起；道路崎岖，人马难行。操有回军之心，问于郭嘉。嘉此时不伏水土，卧病车上。操泣曰：&quot;因我欲平沙漠，使公远涉艰辛，以至染病，吾心何安！&quot;嘉曰：&quot;某感丞相大恩，虽死不能报万一。&quot;操曰：&quot;吾见北地崎岖，意欲回军，若何？&quot;嘉曰：&quot;兵贵神速。今千里袭人，辎重多而难以趋利，不如轻兵兼道以出，掩其不备。但须得识径路者为引导耳。&quot;</p>
            <p>　　遂留郭嘉于易州养病，求向导官以引路。人荐袁绍旧将田畴深知此境，操召而问之。畴曰：&quot;此道秋夏间有水，浅不通车马，深不载舟楫，最难行动。不如回军，从卢龙口越白檀之险，出空虚之地，前近柳城，掩其不备：蹋顿可一战而擒也。&quot;操从其言，封田畴为靖北将军，作向导官，为前驱；张辽为次；操自押后：倍道轻骑而进。</p>
            <p>　　田畴引张辽前至白狼山，正遇袁熙、袁尚会合蹋顿等数万骑前来。张辽飞报曹操。操自勒马登高望之，见蹋顿兵无队伍，参差不整。操谓张辽曰：&quot;敌兵不整，便可击之。&quot;乃以麾授辽。辽引许褚、于禁、徐晃分四路下山，奋力急攻，蹋顿大乱。辽拍马斩蹋顿于马下，余众皆降。袁熙、袁尚引数千骑投辽东去了。操收军入柳城，封田畴为柳亭侯，以守柳城。畴涕泣曰：&quot;某负义逃窜之人耳，蒙厚恩全活，为幸多矣；岂可卖卢龙之寨以邀赏禄哉！死不敢受侯爵。&quot;操义之，乃拜畴为议郎。操抚慰单于人等，收得骏马万匹，即日回兵。时天气寒且旱，二百里无水，军又乏粮，杀马为食，凿地三四十丈，方得水。操回至易州，重赏先曾谏者；因谓众将曰：&quot;孤前者乘危远征，侥幸成功。虽得胜，天所佑也，不可以为法。诸君之谏，乃万安之计，是以相赏。后勿难言。&quot;</p>
            <p>　　操到易州时，郭嘉已死数日，停柩在公廨。操往祭之，大哭曰：&quot;奉孝死，乃天丧吾也！&quot;回顾众官曰：&quot;诸君年齿，皆孤等辈，惟奉孝最少，吾欲托以后事。不期中年夭折，使吾心肠崩裂矣！&quot;嘉之左右，将嘉临死所封之书呈上曰：&quot;郭公临亡，亲笔书此，嘱曰：丞相若从书中所言，辽东事定矣。&quot;操拆书视之，点头嗟叹。诸人皆不知其意。次日，夏侯引众人禀曰：&quot;辽东太守公孙康，久不宾服。今袁熙、袁尚又往投之，必为后患。不如乘其未动，速往征之，辽东可得也。&quot;操笑曰：&quot;不烦诸公虎威。数日之后，公孙康自送二袁之首至矣。&quot;诸将皆不肯信。却说袁熙、袁尚引数千骑奔辽东。辽东太守公孙康，本襄平人，武威将军公孙度之子也。当日知袁熙、袁尚来投，遂聚本部属官商议此事。公孙恭曰：&quot;袁绍在日，常有吞辽东之心；今袁熙，袁尚兵败将亡，无处依栖，来此相投，是鸠夺鹊巢之意也。若容纳之，后必相图。不如赚入城中杀之，献头与曹公，曹公必重待我。&quot;康曰：&quot;只怕曹操引兵下辽东，又不如纳二袁使为我助。&quot;恭曰：&quot;可使人探听。如曹兵来攻，则留二袁；如其不动，则杀二袁，送与曹公。&quot;康从之，使人去探消息。却说袁熙、袁尚至辽东，二人密议曰：&quot;辽东军兵数万，足可与曹操争衡。今暂投之，后当杀公孙康而夺其地，养成气力而抗中原，可复河北也。&quot;商议已定，乃入见公孙康。康留于馆驿，只推有病，不即相见。不一日，细作回报：&quot;曹公兵屯易州，并无下辽东之意。&quot;公孙康大喜，乃先伏刀斧手于壁衣中，使二袁入。相见礼毕，命坐。时天气严寒，尚见床榻上无?褥，谓康曰：&quot;愿铺坐席。&quot;康□目言曰：&quot;汝二人之头，将行万里！何席之有！尚大惊。康叱曰：&quot;左右何不下手！&quot;刀斧手拥出，就坐席上砍下二人之头，用木匣盛贮，使人送到易州，来见曹操。时操在易州，按兵不动。夏侯、张辽入禀曰：&quot;如不下辽东，可回许都。恐刘表生心。&quot;操曰：&quot;待二袁首级至，即便回兵。&quot;众皆暗笑。忽报辽东公孙康遣人送袁熙、袁尚首级至，众皆大惊。使者呈上书信。操大笑曰：&quot;不出奉孝之料！&quot;重赏来使，封公孙康为襄平侯、左将军。众官问曰：&quot;何为不出奉孝之所料？&quot;操遂出郭嘉书以示之。书略曰：&quot;今闻袁熙、袁尚往投辽东，明公切不可加兵。公孙康久畏袁氏吞并，二袁往投必疑。若以兵击之，必并力迎敌，急不可下；若缓之，公孙康、袁氏必自相图，其势然也。&quot;众皆踊跃称善。操引众官复设祭于郭嘉灵前。亡年三十八岁，从征十有一年，多立奇勋。后人有诗赞曰：</p>
            <blockquote> 
              <blockquote>
                <p>天生郭奉孝，豪杰冠群英：<br>
                  腹内藏经史，胸中隐甲兵；<br>
                  运谋如范蠡，决策似陈平。<br>
                  可惜身先丧，中原梁栋倾。</p>
              </blockquote>
            </blockquote>
            <p>操领兵还冀州，使人先扶郭嘉灵柩于许都安葬。</p>
            <p>　　程昱等请曰：&quot;北方既定，今还许都，可早建下江南之策。&quot;操笑曰：&quot;吾有此志久矣。诸君所言，正合吾意。&quot;是夜宿于冀州城东角楼上，凭栏仰观天文。时荀攸在侧，操指曰：&quot;南方旺气灿然，恐未可图也。&quot;攸曰：&quot;以丞相天威，何所不服！正看间，忽见一道金光，从地而起。攸曰：&quot;此必有宝于地下&quot;。操下楼令人随光掘之。正是：星文方向南中指，金宝旋从北地生。不知所得何物，且听下文分解。</p>
          </td>
        </tr>
      </table>
      <p>&nbsp;</p><table width="520" border="0" cellspacing="0" cellpadding="0">
        <tr>
          <td><table border=0 align=center>
              <tr> 
                <td width=101 height="21"> <div align="center"><a href='32.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='34.htm'>下一页 </a></div>
                </td>
              </tr>
            </table>
            <p align=center>作者：罗贯中 
            <hr width=90%>
            <p align=center>本书由“<a href="http://www.eshunet.com/">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com/">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td width="170" background="sidebg.gif" valign="top" align="right">
      <table border="0" cellpadding="0" cellspacing="0" width="128">
        <tr valign="top"> 
          <td colspan="2" height="127">&nbsp;</td>
          <td rowspan="3" width="70"><img name="title" src="title.gif" width="69" height="205" border="0"></td>
          <td rowspan="6" width="26" height="388">&nbsp;</td>
        </tr>
        <tr valign="top"> 
          <td width="20"><a href="content.htm"><img name="top" src="top.gif" width="20" height="54" border="0"></a></td>
          <td rowspan="5" width="12" height="211">&nbsp;</td>
        </tr>
        <tr valign="top"> 
          <td width="20" height="24">&nbsp;</td>
        </tr>
        <tr valign="top"> 
          <td width="20"><a href="32.htm"><img name="last" src="last.gif" width="20" height="54" border="0"></a></td>
          <td rowspan="3" width="70" height="133">&nbsp;</td>
        </tr>
        <tr valign="top"> 
          <td width="20" height="25">&nbsp;</td>
        </tr>
        <tr valign="top"> 
          <td width="20"><a href="34.htm"><img name="next" src="next.gif" width="20" height="54" border="0"></a></td>
        </tr>
      </table>
    </td>
  </tr>
</table>
</body>
</html>
