<html>
<head>
<title>卷一  闺房记乐</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bg.gif" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top">
    <td><img src="top1.gif" width="38" height="80" border="0"><table border="0" cellpadding="0" cellspacing="0" height="275">
        <tr valign="top"> 
          <td width="25" height="28"><a href="content.htm"><img src="return.gif" width="25" height="73" border="0"></a></td>
          <td rowspan="6" width="13"><img src="top3.gif" width="13" height="275" border="0"></td>
        </tr>
        <tr valign="top"> 
          <td width="25" height="28"><img src="bodybg.gif" width="25" height="28" border="0"></td>
        </tr>
        <tr valign="top"> 
          <td width="25" height="73"></td>
        </tr>
        <tr valign="top"> 
          <td width="25" height="28"><img src="bodybg.gif" width="25" height="28" border="0"></td>
        </tr>
        <tr valign="top"> 
          <td width="25" height="28"><a href="02.htm"><img src="next.gif" width="25" height="73" border="0"></a></td>
        </tr>
      </table>
    </td>
    <td align="center"> 
      <p><img src="top2.gif" width="738" height="88" border="0"></p>
      <table width="500" cellspacing="0" cellpadding="0" align="center" border="0">
        <tr> 
          <td> 
            <p align="center" class="h">&nbsp;</p>
            <p align="center" class="h">卷一 闺房记乐</p>
          </td>
        </tr>
      </table>
      <br>
      <table width="600" border="0" cellspacing="0" cellpadding="0" align="center">
        <tr> 
          <td> 　　余生乾隆癸未冬卜一月二十有二日，正值太平盛世，且在衣冠之家，后苏州沧浪亭畔，天之厚我可谓至矣。东坡云：&quot;事如春梦了无痕&quot;，苟不记之笔墨，未免有辜彼苍之厚。因思《关鸠》冠三百篇之首，被列夫妇于首卷，余以次递及焉。所愧少年失学，稍识之无，不过记其实情实事而已，若必考订其文法，是责明于垢鉴矣。
            <p>　　余幼聘金沙于氏，八龄而天。娶陈氏。陈名芸，字淑珍，舅氏心余先生女也，生而颖慧，学语时，口授《琵琶行》，即能成诵。四龄失怙，母金氏，弟克昌，家徒壁立。芸既长，娴女红，三口仰其十指供给，克昌从师，修脯无缺。一日，于书簏中得《琵琶行》，挨字而认，始识字。刺绣之暇，渐通吟咏，有&quot;秋侵人影瘦，霜染菊花肥&quot;之句。余年-十三，随母归宁，两小无嫌，得见所作，虽叹其才思隽秀，窃恐其福泽不深，然心注不能释，告母曰：&quot;若为儿择妇，非淑姊不娶。&quot;母亦爱其柔和，即脱金约指缔姻焉。此乾隆乙末七月十六日也。</p>
            <p>　　是中冬，值其堂姊出阁，余又随母往。芸与余同齿而长余十月，自幼姊弟相呼，故仍呼之曰淑姊。时但见满室鲜衣，萎独通体素淡，仅新其鞋而已。见其绣制精巧，询为己作，始知其慧心不仅在笔墨也。其形削肩长项，瘦不露骨，眉弯目秀，顾盼神飞，唯两齿微露；似非佳相。一种缠绵之态，令人之意也消。索观诗稿，有仅一联，或三四句，多未成篇者，询其故，笑曰：&quot;无师之作，愿得知己堪师者敲成之耳。&quot;余戏题其签曰&quot;锦囊佳句&quot;。不知夭寿之机此已伏矣。是夜送亲城外，返已漏三下，腹饥索饵，婢妪以枣脯进，余嫌其甜。芸暗牵余袖，随至其室，见藏有暖粥并小菜焉，余欣然举箸。忽闻芸堂兄玉衡呼曰：&quot;淑妹速来！&quot;芸急闭门曰：&quot;已疲乏，将卧矣。&quot;玉衡挤身而入，见余将吃粥，乃笑睨芸曰：&quot;顷我索粥，汝曰'尽矣'，乃藏此专待汝婿耶？&quot;芸大窘避去，上下哗笑之。余亦负气，挈老仆先归。自吃粥被嘲，再往，芸即避匿，余知其恐贻人笑也。</p>
            <p>　　至乾隆庚子正月二十二日花烛之夕，见瘦怯身材依然如昔，头巾既揭，相视嫣然。合卺后，并肩夜膳，余暗于案下握其腕，暖尖滑腻，胸中不觉抨抨作跳。让之食，适逢斋期，已数年矣。暗计吃斋之初，正余出痘之期，因笑调曰：&quot;今我光鲜无恙，姊可从此开戒否？&quot;芸笑之以目，点之以首。</p>
            <p>　　廿四日为余姊于归，廿三国忌不能作乐，故廿二之夜即为余婉款嫁。芸出堂陷宴，余在洞房与伴娘对酌，拇战辄北，大醉而卧，醒则芸正晓妆未竟也。是日亲朋络绎，上灯后始作乐。廿四子正，余作新舅送嫁，丑末归来，业已灯残人静，悄然入室，伴妪盹于床下，芸卸妆尚未卧，高烧银烛，低垂粉颈，不知观何书而出神若此，因抚其肩曰：&quot;姊连日辛苦，何犹孜孜不倦耶？&quot;芸忙回首起立曰：&quot;顷正欲卧，开橱得此书，不觉阅之忘倦。《西厢》之名闻之熟矣，今始得见，莫不傀才子之名，但未免形容尖薄耳。&quot;余笑曰：&quot;唯其才子，笔墨方能尖薄。&quot;伴妪在旁促卧，令其闭门先去。遂与比肩调笑，恍同密友重逢。戏探其怀，亦怦怦作跳，因俯其耳曰：&quot;姊何心舂乃尔耶？&quot;芸回眸微笑。便觉一缕情丝摇人魂魄，拥之入帐，不知东方之既白。</p>
            <p>　　芸作新妇，初甚缄默，终日无怒容，与之言，微笑而已。事上以敬，处下以和，井井然未尝稍失。每见朝暾上窗，即披衣急起，如有人呼促者然。余笑曰：&quot;今非吃粥比矣，何尚畏人嘲耶？&quot;芸曰：&quot;曩之藏粥待君，传为话柄，今非畏嘲，恐堂上道新娘懒惰耳。&quot;余虽恋其卧而德其正，因亦随之早起。自此耳鬓相磨，亲同形影，爱恋之情有不可以言语形容者。</p>
            <p>　　而欢娱易过，转睫弥月。时吾父稼夫公在会稽幕府，专役相迓，受业于武林赵省斋先生门下。先生循循善诱，余今日之尚能握管，先生力也。归来完姻时，原订随侍到馆。闻信之徐，心甚怅然，恐芸之对人堕泪。而芸反强颜劝勉，代整行装，是晚但觉神色稍异面已。临行，向余小语曰：&quot;无人调护，自去经心！&quot;及登舟解缆，正当桃李争研之候，而余则恍同林鸟失群，天地异色。到馆后，吾父即渡江东去。</p>
            <p>　　居三月，如十年之隔。芸虽时有书来，必两问一答，中多勉励词，余皆浮套语，心殊怏怏。每当风生竹院，月上蕉窗，对景怀人，梦魂颠倒。先生知其情，即致书吾父，出十题而遣余暂归。喜同戍人得赦，登舟后，反觉一刻如年。及抵家，吾母处问安毕，入房，芸起相迎，握手未通片语，而两人魂魄恍恍然化烟成雾，觉耳中惺然一响，不知更有此身矣。</p>
            <p>　　时当六月，内室炎蒸，幸居沧浪亭爱莲居西间壁，板桥内一轩临流，名曰&quot;我取&quot;，取&quot;清斯濯缨，浊斯濯足&quot;意也。榴前老树一株，浓阴覆窗，人画俱绿。隔岸游人往来不绝。此吾父稼夫公垂帘宴客处也。禀命吾母，携芸消夏于此。因暑罢绣，终日伴余课书论古，品月评花而已。芸不善饮，强之可三杯，教以射覆为令。自以为人间之乐，无过于此矣。</p>
            <p>　　一日，芸问曰：&quot;各种古文，宗何为是？&quot;余曰：&quot;《国策》、《南华》取其灵快，匡衡、刘向取其雅健，史迁、班固取其博大，昌黎取其浑，柳州取其峭，庐陵取其宕，三苏取其辩，他若贾、董策对，庾、徐骈体，陆贽奏议，取资者不能尽举，在人之慧心领会耳。&quot;芸曰：&quot;古文全在识高气雄，女子学之恐难入彀，唯诗之一道，妾稍有领悟耳。&quot;余曰：&quot;唐以诗取士，而诗之宗匠必推李、杜，卿爱宗何人？&quot;芸发议曰：&quot;杜诗锤炼精纯，李诗激洒落拓．与其学杜之森严，不如学李之活泼。&quot;余曰：&quot;工部为诗家之大成，学者多宗之，卿独取李，何也？&quot;芸曰：&quot;格律谨严，词旨老当，诚杜所独擅。但李诗宛如姑射仙子，有一种落花流水之趣，令人可爱。非杜亚于李，不过妾之私心宗杜心浅，爱李心深。&quot;余笑日：&quot;初不料陈淑珍乃李青莲知已。&quot;芸笑曰：&quot;妄尚有启蒙师自乐天先生，时感于怀，未尝稍露。&quot;余曰：&quot;何谓也？&quot;芸曰：&quot;彼非作《琵琶行》者耶？&quot;余笑曰：&quot;异哉！李太白是知己，自乐天是启蒙师，余适字三白，为卿婿，卿与'白'宇何其有缘耶？&quot;差笑曰：&quot;白字有缘，将来恐白字连篇耳(吴音呼别字为白字)。&quot;相与大笑。余曰：&quot;卿既知诗，亦当知赋之弃取。&quot;芸曰：&quot;《楚辞》为赋之祖，妾学浅费解。就汉、晋人中调高语炼，似觉相如为最。&quot;余戏曰：&quot;当日文君之从长卿，或不在琴而在此乎？&quot;复相与大笑而罢。</p>
            <p>　　余性爽直，落拓不羁；芸若腐儒，迂拘多礼。偶为之整袖，必连声道&quot;得罪&quot;；或递巾授扇，必起身来接。余始厌之，曰：&quot;卿欲以礼缚我耶？《语》曰：'礼多必诈'。&quot;芸两颊发赤，曰：&quot;恭而有礼，何反言诈？&quot;余曰：&quot;恭敬在心，不在虚文。&quot;芸曰：&quot;至亲莫如父母，可内敬在心而外肆狂放耶？&quot;余曰：&quot;前言戏之耳。&quot;芸曰：&quot;世间反目多由戏起，后勿冤妾，令人郁死！&quot;余乃挽之入怀，抚慰之，始解颜为笑。自此&quot;岂敢&quot;、&quot;得罪&quot;竟成语助词矣。鸿案相庄廿有三年，年愈久而情愈密。家庭之内，或暗室相逢，窄途邂逅，必握手问曰：&quot;何处去？&quot;私心忒忒，如恐旁人见之者。实则同行并坐，初犹避人，久则不以为意。芸或与人坐谈，见余至，必起立偏挪其身，余就而并焉。彼此皆不觉其所以然者，始以为惭，继成不期然而然。独怪老年夫妇相视如仇者，不知何意？或日：&quot;非如是，焉得白头偕老哉？&quot;斯言诚然钦？</p>
            <p>　　是年七夕，芸设香烛瓜果，同拜天孙干我取轩中。余镌&quot;愿生生世世为夫妇&quot;图章二方，余执朱文，芸执白文，以为往来书信之用。是夜月色颇佳，俯视河中，波光如练，轻罗小扇，并坐水窗，仰见-飞云过天，变态万状。芸曰：&quot;宇宙之大，同此一月，不知今日世间，亦有如我两人之情兴否？&quot;余曰：&quot;纳凉玩月，到处有之。若品论云霞，或求之幽闺绣闼，慧心默证者固亦不少。若夫妇同观，所品论着恐不在此云霞耳。&quot;未几，烛烬月沉，撤果归卧。</p>
            <p>　　七月望，俗谓鬼节，芸备小酌，拟邀月畅饮。夜忽阴云如晦，芸愀然曰：&quot;妾能与君白头偕老，月轮当出。&quot;余亦索然。但见隔岸萤光，明灭万点，梳织于柳堤蓼渚间。余与芸联句以遣闷怀，而两韵之后，逾联逾纵，想入非夷，随口乱道。芸已漱涎涕泪，笑倒余怀，不能成声矣。觉其鬃边茉莉浓香扑鼻，因拍其背，以他词解之曰：&quot;想古人以茉莉形色如珠，故供助妆压鬓，不知此花必沾油头粉面之气，其香更可爱，所供佛手当退三舍矣。&quot;芸乃止笑曰：&quot;佛手乃香中君子，只在有意无意间；莱莉是香中小人，故须借人之势，其香也如胁肩谄笑。&quot;余曰：&quot;卿何远君子而近小人？&quot;芸曰：&quot;我笑君子爱小人耳。&quot;正话间，漏已三滴，渐见风扫云开，一轮涌出，乃大喜，倚窗对酌。酒未三杯，忽闻桥下哄然一声，如有人堕。就窗细瞩，波明如镜，不见一物，惟闻河滩有只鸭急奔声．余知沧浪亭畔素有溺鬼，恐芸胆怯，未敢即言，芸曰：&quot;噫！此声也，胡为乎来哉？&quot;不禁毛骨皆栗。急闭窗，携酒归房．一灯如豆，罗帐低垂，弓影杯蛇，惊神未定。剔灯入帐，芸已寒热大作。余亦继之，困顿两旬。真所谓乐极灾生，亦是白头不终之兆。</p>
            <p>　　中秋日，余病初愈。以芸半年新妇，未尝一至间壁之沧浪亭，先令老仆约守者勿放闲人，于将晚时，偕芸及余幼妹，一妪一婢扶焉，老仆前导，过石桥，进门折东，曲径而入。叠石成山，林木葱翠，亭在土山之巅。循级至亭心，周望极目可数里，炊烟四起，晚霞灿然。隔岸名&quot;近山林&quot;；为大宪行台宴集之地，时正谊书院犹未启也。携一毯设亭中，席地环坐，守着烹茶以进。少焉，一轮明月已上林梢，渐觉风生袖底，月到被心，俗虑尘怀，爽然顿释。芸曰：&quot;今日之游乐矣！若驾一叶扁舟，往来亭下，不更快哉！&quot;时已上灯，亿及七月十五夜之惊，相扶下亭而归。吴俗，妇女是晚不拘大家小户皆出，结队而游，名曰&quot;走月亮&quot;。沧浪亭幽雅清旷，反无一人至者。</p>
            <p>　　吾父稼夫公喜认义子，以故余异姓弟兄有二十六人。吾母亦有义女九人，九人中王二姑、俞六姑与芸最和好。王痴憨善饮，俞豪爽善谈。每集，必逐余居外，而得三女同锡，此俞六姑一人计也。余笑曰：&quot;俟妹于归后，我当邀妹丈来，一住必十日。&quot;俞曰：&quot;我亦来此，与嫂同榻，不大妙耶？&quot;芸与王微笑而已。</p>
            <p>　　时为吾弟启堂娶妇，迁居钦马桥之米仓巷，屋虽宏畅，非复沧浪亭之幽雅矣。吾母诞辰演剧，芸初以为奇观。吾父素无忌讳，点演《惨别》等剧，老伶刻画，见者情动，余窥帘见芸忽起去，良久不出，入内探之，俞与王亦继至。见芸一人支颐独坐镜窗之侧，余曰：&quot;何不快乃尔？&quot;劳曰：&quot;观剧原以陶情，今日之戏徒令人断肠耳。&quot;俞与王皆笑之。系曰：&quot;此深于情者也。&quot;俞曰：&quot;嫂将竟日独坐于此耶？&quot;莹曰：&quot;候有可观者再往耳。&quot;王闻言先出，请吾母点《刺梁》《后索》等剧，劝芸出观，始称快。</p>
            <p>　　余堂伯父素存公早亡，无后，吾父以余嗣焉。墓在西跨塘福寿山祖茔之侧，每年春日，必挈芸拜扫。王二姑闻其地有戈园之胜，请同往。芸见地下小乱石有苔纹，斑驳可观，指示余曰：&quot;以此叠盆山，较宣州白石为古致。&quot;余曰：&quot;若此者恐难多得。&quot;王曰：&quot;嫂果爱此，我为拾之。&quot;即向守坟者借麻袋一，鹤步而拾之．每得一块，余曰&quot;善&quot;，即收之；余曰&quot;否&quot;，即去之。未几，粉汗盈盈，拽袋返曰：&quot;再拾则力不胜矣。&quot;芸且拣且言曰：&quot;我闻山果收获，必借猴力，果然。&quot;王愤撮十指作哈痒状，余横阻之，责芸曰：&quot;人劳汝逸，犹作此语，无怪妹之动愤也。&quot;归途游戈园，稚绿娇红，争妍竞媚。王素憨，逢花必折，芸叱曰：&quot;既无瓶养：又不簪戴，多折何为？！&quot;王曰：&quot;不知痛痒者，何害？&quot;余笑曰：&quot;将来罚嫁麻面多须郎，为花泄忿。&quot;王怒余以目，掷花于地，以莲钩拨入池中，曰，&quot;何欺侮我之甚也！&quot;芸笑解之而罢。</p>
            <p>　　芸初缄默，喜听余议论。余调其言，如蟋蟀之用纤草，渐能发议。其每日饭必用茶泡，喜食芥卤乳腐，吴俗呼为臭乳腐，又喜食虾卤瓜。此二物余生平所最恶者，因戏之曰：&quot;狗无胃而食粪，以其不知臭秽；蜣螂团粪而化蝉，以其欲修高举也。卿其狗耶？蝉耶？&quot;芸曰：&quot;腐取其价廉而可粥可饭，幼时食惯，今至君家已如蜣螂化蝉，犹喜食之者，不忘本出；至卤瓜之味，到此初尝耳。&quot;余曰；&quot;然则我家系狗窦耶？&quot;芸窘而强解日：&quot;夫粪，人家皆有之，要在食与不食之别耳。然君喜食蒜，妾亦强映之。腐不敢强，瓜可扼鼻略尝，入咽当知其美，此犹无益貌丑而德美也。&quot;余笑曰：&quot;卿陷我作狗耶？&quot;芸曰：&quot;妾作狗久矣，屈君试尝之。&quot;以箸强塞余口。余掩鼻咀嚼之，似觉脆美，开鼻再嚼，竟成异味，从此亦喜食。芸以麻油加白糖少许拌卤腐，亦鲜美；以卤瓜捣烂拌卤腐，名之曰双鲜酱，有异昧。余曰：&quot;始恶而终好之，理之不可解也。&quot;芸曰：&quot;情之所钟，虽丑不嫌。&quot;</p>
            <p>　　余启堂弟妇，王虚舟先生孙女也，催妆时偶缺珠花，芸出其纳采所受者呈吾母，婢妪旁惜之，芸日：&quot;凡为妇人，已属纯阴，珠乃纯阴之精，用为首饰，阳气全克矣，何贵焉？&quot;而于破书残画反极珍惜：书之残缺不全者，必搜集分门，汇订成帙，统名之曰&quot;继简残编&quot;；字画之破损者，必觅故纸粘补成幅，有破缺处，倩予全好而卷之，名门&quot;弃余集赏&quot;。于女红、中馈之暇，终日琐琐，不惮烦倦。芸于破笥烂卷中，偶获片纸可观者，如得异宝．旧邻冯妪每收乱卷卖之。</p>
            <p>　　其癖好与余同，且能察眼意，锤眉语，一举一动，示之以色，无不头头是道。余尝曰：&quot;惜卿雌而伏，苟能化女为男，相与访名山，搜胜迹，遨游天下，不亦快哉！&quot;芸曰：&quot;此何难，俟妾鬃斑之后，虽不能远游五岳，而近地之虎阜、灵岩，南至西湖，北至平山，尽可偕游。&quot;余曰：&quot;恐卿鬓斑之日，步履已艰。&quot;芸曰，&quot;今世不能，期以来世。&quot;余曰：&quot;来世卿当作男，我为女子相从。&quot;芸曰：&quot;必得不昧今生，方觉有情趣。&quot;余笑曰：&quot;幼时一粥犹谈不了，若来世不昧今生，合卺之夕，细谈隔世，更无合眼时矣。&quot;芸曰：&quot;世传月下老人专司人间婚姻事，今生夫妇已承牵合，来世姻缘亦须仰借神力，盍绘一像祀之？&quot;时有苕溪戚柳堤名遵，善写人物。倩绘一像：一手挽红丝，一手携杖悬姻缘簿，童颜鹤发，奔驰于非烟非雾中。此戚君得意笔也。友人石琢堂为题赞语于首，悬之内室，每逢朔望，余夫妇必焚香拜祷。后因家庭多故，此画竟失所在，不知落在谁家矣。&quot;他生未卜此生休&quot;，两人痴情，果邀神鉴耶？</p>
            <p>　　迁仓米巷，余颜其卧楼曰&quot;宾香阁&quot;，盖以芸名而取如宾意也。院窄墙高，一无可取。后有厢谈，通藏书处，开窗对陆氏废园，但有荒凉之象。沧浪风景，时切芸怀。有老妪居金母桥之东、埂巷之北，绕屋皆菜圃，编篱为门，门外有池约亩许，花光树影，错杂篱边，其地即元末张士诚王府废基也。屋西数武，瓦砾堆成土山，登其巅可远眺，地旷人稀，颇饶野趣。妪偶言及，芸神往不置，谓余曰：&quot;自自别沧浪，梦魂常绕，每不得已而思其次，其老妪之居乎？&quot;余曰：&quot;连朝秋暑灼人，正思得一清凉地以消长昼，卿若愿往，我先观其家可居，即袱被而往，作一月盘桓何如？&quot;劳曰：&quot;恐堂上不许。&quot;余曰：&quot;我自请之。&quot;越日至其地，屋仅二间，前后隔而为四，纸窗竹榻，颇有幽趣。老妪知余意，欣然出其卧室为赁，四壁糊以白纸，顿觉改观。于是禀知吾母，挈芸居焉。邻仅老夫妇二人，灌园为业，知余夫妇避暑于此，先来通殷勤，并钓池鱼、摘园蔬为馈，偿其价，不受，芸作鞋报之，始谢而受。时方七月，绿树阴浓，水面风来，蝉鸣聒耳。邻老又为制鱼竿，与芸垂钓于柳阴深处。日落时登土山观晚霞夕照，随意联吟，有&quot;兽云吞落日，弓月弹流星&quot;之句。少焉月印池中，虫声四起，设竹榻于篱下，老妪报酒温饭熟，遂就月光对酌，微醺而饭。浴罢则凉鞋蕉扇，或坐或卧，听邻老谈因果报应事。三鼓归卧，周体清凉，几不知身居城市矣。篱边倩邻老购菊，遍植之。九月花开，又与芸居十日。吾母亦欣然来观，持螯对菊，赏玩竟日。芸喜曰：&quot;他年当与君卜筑于此，买绕屋菜园十亩，课仆妪，植瓜蔬，以供薪水。君画我绣，以为持酒之需。布衣菜饭，可乐终身，不必作远游计也。&quot;余深然之。今即得有境地，预知己沦亡，可胜浩叹！</p>
            <p>　　离余家中里许，醋库巷有洞庭君祠，俗呼水仙庙。回廊曲折，小有园亭．每逢神诞，众姓各认一落，密悬一式之玻璃灯，中设宝座，旁列瓶几，插花陈设，以较胜负。日惟演戏，夜则参差高下，插烛于瓶花间，名曰&quot;花照&quot;。花光好影，宝鼎香浮，若龙宫夜宴。司事者或笙箫歌唱，或煮茗清谈，观者如蚁集，檐下皆设栏为限。余为众友邀去插花布置，因得躬逢其盛。归家向芸艳称之，芸曰：&quot;惜妾非男子，不能往。&quot;余曰：&quot;冠我冠，衣我衣，亦化女为男之法也。&quot;于是易鬓为辫，添扫蛾眉；加余冠，微露两鬃，尚可掩饰；服余衣，长一寸又半；于腰间折而缝之，外加马褂。芸曰：&quot;脚下将奈何？&quot;余曰：&quot;坊间有蝴蝶履，大小由之，购亦极易，且早晚可代撤鞋之用，不亦善乎？&quot;芸欣然。及晚餐后，装束既毕，效男子拱手阔步者良久，忽变卦曰：&quot;妾不去矣，为人识出既不便，堂上闻之又不可。&quot;余怂恿曰：&quot;庙中司事者谁不知我，即识出亦不过付之一笑耳。吾母现在九妹丈家，密去密来，焉得知之。&quot;芸揽镜自照，狂笑不已。余强挽之，悄然径去，遍游庙中，无识出为女子者。或问何人，以表弟对，拱手而已。最后至一处，有少妇幼女坐于所设宝座后，乃杨姓司事者之眷属也。芸忽趋彼通款曲，身一侧，而不觉一按少妇之肩，旁有婢媪怒而起曰：&quot;何物狂生，不法乃尔！&quot;余试为措词掩饰，芸见势恶，即脱帽翘足示之曰：&quot;我亦女子耳。&quot;相与愕然，转怒为欢，留茶点，唤肩舆送归。</p>
            <p>　　吴江钱师竹病放，吾父信归，命余往吊。芸私调余曰：&quot;吴江必经太湖，妾欲偕往，一宽跟界。&quot;余曰：&quot;正虑独行踽踽，得卿同行，固妙，但无可托词耳。&quot;芸曰，&quot;托言归宁。君先登舟，妾当继至。&quot;余曰：&quot;若然，归途当泊舟万年桥下，与卿待月乘凉，以续沧浪韵事。&quot;时六月十八日也。是日早凉，携一仆先至胥江渡口，登舟而待，芸果肩舆至。解维出虎啸桥，渐见风帆沙鸟，水天一色。芸曰：&quot;此即所谓太湖耶？今得见天地之宽，不虚此生矣！想闺中人有终身中能见此者！&quot;闲话未几，风摇岸柳，已抵江城。</p>
            <p>　　余登岸拜奠毕，归视舟中洞然，急询舟子。舟子指曰：&quot;不见长桥柳阴下，观鱼鹰捕鱼者乎？&quot;盖芸已与船家女登岸矣。余至其后，芸犹粉汗盈盈，倚女而出神焉。余拍其肩口：&quot;罗衫汗透矣！&quot;芜回首曰：&quot;恐钱家有人到舟，故暂避之。君何回来之速也？&quot;余笑曰：&quot;欲捕逃耳。&quot;于是相挽登舟，返棹至万年桥下，阳乌犹末落山。舟窗尽落，清风徐来，绒扇罗衫，剖瓜解暑。少焉霞映桥红，烟笼柳暗，银瞻欲上，渔火满江矣。命仆至船梢与舟子同饮。船家女名素云，与余有杯酒交，人颇不俗，招之与芸同坐。船头不张灯火，待月快酌，射覆为令。素云双目闪闪，听良久，曰：&quot;觞政侬颇娴习，从未闻有斯令，愿受教。&quot;芸即譬其言而开导之，终茫然。余笑曰：&quot;女先生且罢论，我有一言作譬，即了然矣。&quot;芸曰：&quot;君若何譬之？&quot;余曰：&quot;鹤善舞而不能耕，牛善耕而不能舞，物性然也，先生欲反而教之，无乃劳乎？&quot;素云笑捶余肩曰：&quot;汝骂我耶！&quot;芸出令曰；&quot;只许动口，不许动手。违者罚大觥。&quot;素云量豪，满斟一觥，一吸而尽。余曰：&quot;动手但准摸索，不准捶人。&quot;芸笑挽素云置余怀，曰：&quot;请君摸索畅怀。&quot;余笑曰：&quot;卿非解人，摸索在有意无意间耳，拥而狂探，田舍郎之所为也。&quot;时四鬃所簪莱莉，为酒气所蒸，杂以粉汗油香，芳馨透鼻，余戏曰：&quot;小人臭味充满船头，令人作恶。&quot;素云不禁握拳连捶曰：&quot;谁教汝狂嗅耶？&quot;芸呼曰：&quot;违令，罚两大觥！&quot;素云曰：&quot;彼又以小人骂我，不应捶耶？&quot;芸曰：&quot;彼之所谓小人，益有故也。请干此，当告汝。&quot;素云乃连尽两觥，芸乃告以沧浪旧居乘凉事。素云曰：&quot;若然，真错怪矣，当再罚。&quot;又干一觥。芸曰：&quot;久闻素娘善歌，可一聆妙音否？&quot;素即以象箸击小碟而歌。芸欣然畅饮，不觉酩酊，乃乘舆先归。余又与素云茶话片刻，步月而回。时余寄居友人鲁半舫家萧爽楼中，越数日，鲁夫人误有所闻，私告芸曰：&quot;前日闻若婿挟两妓饮于万年桥舟中，子知之否？&quot;姜口：&quot;有之，其一即我也。&quot;因以偕游始末详告之，鲁大笑，释然而去。</p>
            <p>　　乾隆甲寅七月，亲自粤东归。有同伴携妾回者，曰徐秀峰，余之表妹婿也。艳称新人之美，邀芸往观。芸他日谓秀峰曰：&quot;美则美矣，韵犹未也。&quot;秀峰口：&quot;然则若郎纳妾，必美而韵者？&quot;芸口：&quot;然。&quot;从此痴心物色，而短于资。时有浙妓温冷香者，寓于吴，有咏柳絮四律，沸传吴下，好事者多和之。余友吴江张闲憨素赏冷香，携柳絮诗索和。芸微其人而置之，余技痒而和其韵，中有&quot;触我春愁偏婉转，撩他离绪更缠绵&quot;之句，芸甚击节。</p>
            <p>　　明年乙卯秋八月五日，吾母将挈芸游虎丘，闲憨忽至曰：&quot;余亦有虎丘之游，今日特邀君作探花使者。&quot;因请吾母先行，期于虎丘半塘相晤，拉余至冷香寓。见冷香已半老；有女名憨园，瓜期未破，亭亭玉立，真&quot;一泓秋水照人寒&quot;者也，款接间，颇知文墨；有妹文园，尚雏。余此时初无痴想，且念一杯之叙，非寒士所能酬，而既入个中，私心忐忑，强为酬答。因私谓闲憨曰：&quot;余贫士也，子以尤物玩我乎？&quot;闲憨笑曰：&quot;非也，今日有友人邀憨园答我，席主为尊客拉去，我代客转邀客，毋烦倾他虑也。&quot;余始释然。</p>
            <p>　　至半塘，两舟相遇，令憨园过舟叩见吾母。芸、憨相见，欢同旧识，携手登山，备览名胜。菩独爱千顷云高旷，坐赏良久。返至野芳滨，畅饮甚欢，并舟而泊。及解维，劳谓众出：&quot;子陪张君，留憨陪妾可乎？&quot;余诺之。返棹至都中桥，始过船分袂。归家已三鼓，芸曰：&quot;今日得见美丽韵者矣，顷已约憨园明日过我，当为于图之。&quot;余骇曰：&quot;此非金屋不能贮，穷措大岂敢生此妄想哉？况我两人伉俪正笃，何必外求？&quot;芸笑曰：&quot;我自爱之，子姑待之。&quot;</p>
            <p>　　明午，憨果至。芸殷勤款接，缝中以猜枚赢吟输饮为令，终席无一罗致语。及憨园归，芸曰：&quot;顷又与密约，十八日来此结为姊妹，子宜备牲牢以待。&quot;笑指臂上翡翠钏曰：&quot;若见此铡属于憨，事必谐矣，顷已吐意，未深结其心也。&quot;余姑听之。十八日大雨，憨竟冒雨至。入室良久，始挽手出，见余有羞色，盖翡翠铡已在憨臂矣。焚香结盟后，拟再续前饮，适憨有石湖之游，即别去。芸欣然告余曰：&quot;丽人已得，君何以谢媒耶？&quot;余询其详，芸曰：&quot;向之秘言，恐憨意另有所属也，顷探之无他，语之曰：'妹知今日之意否？'憨曰：'蒙夫人抬举，真蓬篙倚玉树也，但吾母望我奢，恐难自主耳，愿彼此缓图之。'脱钏上臂时，又语之曰：'玉取其坚，且有团园不断之意，妹试笼之以为先兆。'憨曰：'聚合之权总在夫人也。'即此观之，憨心已得，所难必者冷香耳，当再图之。&quot;余笑曰：&quot;卿将效笠翁之《怜香伴》耶？&quot;芸曰：&quot;然。&quot;自此无日不谈憨园矣。</p>
            <p>　　后憨为有力者夺去，不果。芸竟以之死。 </p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='02.htm'>下一卷</a></div>
                </td>
              </tr>
            </table>
            <p align=center>□ 作者：沈三白
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a>
            <p align=center>&nbsp; 
          </td>
        </tr>
      </table>
      
    </td>
  </tr>
</table>
</body>

</html>

