<html>
<head>
<title>第四十三回　平大辽南将班师　颁官诰大封功臣</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"><a href="42.htm"><img src="last.gif" width="68" height="21" border="0"></a></td>
            <td width="43"></td>
            <td width="68"><a href="44.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第四十三回　平大辽南将班师　颁官诰大封功臣</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p>　　却说越数日，八王于宫中大开筵席，犒劳诸将，众人尽欢而饮。延朗进曰：&quot;小可有一事禀知，未审殿下允否？&quot;八王曰：&quot;将军有何见议？但说无妨。&quot;延朗曰：&quot;自居北境，蒙萧后盛意看承。今既死矣，乞将尸骸埋葬，庶报一时知遇之德，使番人不以延朗为负义耳。&quot;八王曰：&quot;此将军盛德之事，当从所请。&quot;是日席罢。次日，八王一面申报朝廷，一面下令将萧后尸首以王礼埋葬。有司奉行不题。后人看到此处，有诗赞曰：</p>
              <p>　　盛德于人将德报，杨门豪杰几人同？<br>
                　　片言深仰番庭慕，为筑封茔一念忠。</p>
              <p>　　六使进见，定议班师。八王允言，发遣诸将，分前后队回军。呼延赞等准备起行。寇准与众议留兵镇守幽州。八王曰；&quot;留兵有二不便：一者，南北杂处，统属不一，则有掣肘之患；二者，离中原既远，作逆一时不知。莫若回京，徐定防御之策。&quot;寇准然其言，即日大军离幽州，望汴京而回。但见：</p>
              <p>　　马上红尘随处起，途中箪食喜相迎。</p>
              <p>　　一路无词，不觉早到皇城。八王先遣人报知捷音。真宗遣文武出郭迎接，正遇八王等军马来到，文臣孙御史当先接见，并辔入城。六使人马屯扎郭外。次早，八王领众臣朝见，进上平定北番表章。真宗览罢，龙颜大悦，抚慰众臣，甚加赞叹。寇准奏曰：&quot;诚赖陛下洪福，及杨六使父子兄弟一心为国，今已平定大辽。此乃不世之功，乞加封黄以奖其劳，则国家幸甚。&quot;帝曰：&quot;朕深知其功，当得封赠，候颁敕拟议。&quot;八王等拜命而退。</p>
              <p>　　是日，杨六使与延朗回无佞府见令婆，拜毕，延朗不胜哀感，乃曰：&quot;思不肖一阵之挫，困辱北境，竟至一十八年。不想吾母皓发盈头，桑榆景迫。今日幸得相逢，悲喜交集。&quot;令婆曰：&quot;歧路无情，人生有此飘零。今既相见，足慰子母之望。可着公主相见。&quot;延朗唤过琼娥公主，八拜令婆。令婆不胜欢喜。延朗曰：&quot;此虽一时佳会，十分得赖提携。&quot;令婆曰：&quot;姻缘不偶，观此女子，真是吾儿之配也。&quot;因令具席，以为庆贺之设。是日，府中众人依次坐定，欢饮而散。杨五郎仍领众人，自回五台山去了。</p>
              <p>　　却说王枢密见北番已败，恐祸将及，乃假装云游道人，漏夜走出汴京。直待近臣奏入，真宗乃知，大怒曰：&quot;此贼屡起反意，朕以故人相待，不忍深罪；今又背朕而去。&quot;亟聚群臣商议。八王奏曰：&quot;王钦罪恶滔天，不容于诛。想其出城未远，陛下可令轻骑追捕。&quot;帝允奏，即敕杨宗保率捕兵追之。</p>
              <p>　　宗保得令，率兵径出北门，问守军：&quot;曾有王枢密过去否？&quot;守军曰：&quot;适见一道士，慌忙出去，莫非是也？&quot;宗保得其实，特骑赶来。时枢密走到黄河渡，见艄公连叫曰：&quot;汝若急渡吾登岸，多将金宝相谢。&quot;艄公听得，遂撑船近前，王钦跳下船，艄公举棹而行。才近东岸，忽然狂风逆作，将船仍吹下来。一连如此三次，不能及岸。艄公曰：&quot;风势紧急，难以过去，须待风息而行。&quot;王钦愈慌，只得匿在篷下躲避。</p>
              <p>　　一伏时，南路征尘荡起，数十骑赶来。杨宗保马上厉声问艄公曰：&quot;曾见有一道士过去否？&quot;艄公未应，王钦低声曰：&quot;应他已去多时，我便倾翼谢汝。&quot;艄公曰：&quot;且道汝是谁人？明白告我，当得方便。&quot;王钦不隐，将其本末道知。艄公听罢怒曰：&quot;此处被汝在朝，年年使吏胥打搅，正要报恨，没寻讨处，今日倒落手中来也。&quot;即将船撑近前，报知宗保。宗保差骑军上船捉之。王钦急忙不能逃脱，竟被骑军绑缚到岸。宗保解之而回。正是：</p>
              <p>　　善恶到头终有报，只争来早与来迟。</p>
              <p>　　正值真宗设朝，文武皆集。近臣奏知：&quot;已捉得王钦回朝。&quot;帝令军校拿进殿前，面斥之曰：&quot;逆贼屡在朕前献谗，寡人优容过多。今若放汝走往他国，又将生患矣。&quot;王钦低头无语，只乞早就刑戮。帝曰：&quot;怕汝奸贼不死耶？&quot;因问八工：&quot;当何以处之？&quot;八王曰：&quot;陛下可设大宴，会集外国使臣，皆得预席。将此贼碎剐凌迟，以助筵前一观，庶使后人知惧。&quot;帝允奏，遂下命，着司官排列筵宴齐备，征召外国诸臣，两边依次坐饮。行刑军校将王钦绑缚于桩上，慢慢割下其肉。席中观者，无不凛然。后人有诗断曰：</p>
              <p>　　作恶年深祸亦深，试看今日戮王钦。<br>
                　　苍天报应无私眼，不便登行竞被擒。</p>
              <p>　　王钦受苦难禁，不消数十刀，气已绝矣。帝令抛其尸骸于野，以彰奸臣。因谓八王曰：&quot;王钦往者所言，本有欺罔之意，而朕不觉何也？&quot;八王曰：&quot;大诈似忠，以致陛下不觉。今日王钦受刑，朝野皆为之欢庆矣。&quot;帝然之。</p>
              <p>　　忽报大将呼延赞夜中风症而卒。帝闻报，不胜哀悼，乃曰：&quot;赞自入本朝，勤劳王事，未尝一日自安，真为社稷臣也。&quot;因令敕葬，谥赠忠国公。后人有诗赞曰：</p>
              <p>　　愤仇已雪出河东，为国勤劳建大功。<br>
                　　不意将星中夜落，令人千古恨难穷。</p>
              <p>　　天禧元年二月，真宗以平定北番将士，未及旌封，特与八工商议。八王奏曰：&quot;赏功怀远，帝王盛德之事。今囚方宁息，天下一统，使得谋臣勇将镇守，诚为社稷长计矣。&quot;帝曰：&quot;往者献俘阙下，朕犹未发遣，萧后太子、臣僚，当何以处之？&quot;八王曰：&quot;前幽州班师之际，寇学士等会议，欲留兵以镇守，臣以为不便，未敢擅行。今辽人已服，陛下正当兴灭国，继绝世，放他还大辽，仍自镇守，递年只取其进贡，则边境自安，唐虞之治不过如是。&quot;</p>
              <p>　　真宗大悦曰：&quot;非卿所论，朕不能及此。&quot;遂下敕，赦萧后二太子并所捉臣僚，俱令还国。敕旨既下，番臣大悦，诣阙稽首谢恩。真宗又赐北番太子金织蟒衣各一袭，赏赉甚厚。太子拜受命，即日率臣僚径回幽州。不题。</p>
              <p>　　翌日，真宗亲拟封旨，宣六使进殿面谕之曰：&quot;卿父子，破南天阵，已建大功，朕未及升擢：今又有平定北番之绩，当旌封典，以报汝劳。&quot;六使顿首曰：&quot;破阵平北之功，上赖陛下之福，下则军上齐心，臣区区微劳，何敢受赐？&quot;帝曰：&quot;卿不必过谦，朕自有定议。&quot;六使拜命而出。</p>
              <p>　　是日，封旨敕下：</p>
              <p>　　授杨六使为代州节度使，兼南北都招讨；<br>
                　　杨宗保为阶州节反使，兼京城内外都巡抚；<br>
                　　杨延朗以取幽州功，授泰州镇抚节度副使；<br>
                　　岳胜授蓟州团练使；<br>
                　　孟良授瀛州团练使；<br>
                　　焦赞授莫州团练使；<br>
                　　陈林正授檀州都监；<br>
                　　柴敢正授顺州都监；<br>
                　　刘超正授新州都监；<br>
                　　管伯正授妫州都监；<br>
                　　关钧正授雷州都监；<br>
                　　王琪正授武州都监；<br>
                　　孟得正授云州都监；<br>
                　　林铁枪正授应州都监；<br>
                　　宋铁棒正授寰州都监；<br>
                　　丘珍正授朔州都监；<br>
                　　丘谦正授雄州都监；<br>
                　　陈雄正授蔚州都监；<br>
                　　谢勇正授凤州都监；<br>
                　　姚铁旗正授寿州都监；<br>
                　　董铁鼓正授潞州都监；<br>
                　　郎千正授瓜州都监；<br>
                　　郎万正授舒州都监；<br>
                　　八娘授金花上将军；<br>
                　　九妹授银花上将军；<br>
                　　渊平妻周氏封忠靖夫人，<br>
                　　延嗣妻杜氏封节烈夫人；<br>
                　　穆桂英以下十四员女将，俱授诰命副将军<br>
                　　其余有功将士，俱各封赏有差。</p>
              </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='42.htm'>上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='44.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

