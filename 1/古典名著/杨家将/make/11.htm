<html>
<head>
<title>第十一回　小圣感梦取太原　太宗下议征大辽</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"><a href="10.htm"><img src="last.gif" width="68" height="21" border="0"></a></td>
            <td width="43"></td>
            <td width="68"><a href="12.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第十一回　小圣感梦取太原　太宗下议征大辽</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p>　　却说牛思进与呼延赞回奏太宗：&quot;杨家父子，随即率众来降。&quot;太宗谓八王曰：&quot;既杨业将来，卿率群臣于中路迎之。&quot;八王领旨，即日率众臣于白马驿中等候。忽报北地旌旗蔽日，尘土遮天，想必杨家军马来到。八王听得，引众人出驿观望。不移时，前哨报入杨令公军中，道知大朝官员驿前迎候。令公即下马前进，见两边百官，衣冠侍立门上，击鼓相迎。八王当先施礼曰：&quot;奉主公宋君之命，为令公远涉风尘，特遣众臣于中途迎候。&quot;令公初到，未知是谁，似有倨色。呼延赞恐其失礼，乃近前谓令公曰：&quot;此是宋君嫡侄金简八王也。&quot;令公大惊，便拜伏于路旁。八王连忙扶起，与令公同入驿舍。早已安排酒醴，众臣济济，殷勤相劝饮酒。杨家军马驻扎于驿营。</p>
              <p>　　宿了一宵，次日，八王与令公并辔而行，前到宋营。近臣奏知大宗。太宗下命宣入。八王引令公朝见，拜伏帐外，稽首请罪。大宗深加慰劳，授杨业边镇团练使之职，统率所部，候班师回京，再议升擢。业受命而退，以带来军马，驻于城南，按甲不出。太宗下令，诸将仍前急攻河东。</p>
              <p>　　是时，刘钧闻报应州反了杨业，归顺大朝，惊得神魂飞落，寝食俱废。宋齐丘与丁贵等，只得婴城拒守。宋师连攻数日不下。潘仁美分遣诸将，筑长围攻击，金鼓之声，达于内外。城上矢石，交下如雨。丁贵等欲舍死抗敌，入见刘钧，乞借兵于大辽，以救国难。刘钩允奏，遣人垦夜诣大辽求救。不题。</p>
              <p>　　却说太宗以太原久围不下，于二月初三日，亲至军前，督战益急。高怀德、呼延赞等，分门攻击。城堞皆崩，杀伤甚众。太宗手诏谕汉主出降。使者至城下，守阵军不纳。大宗大怒，与诸将卫士进屯城下，列阵于前。南北军对射，矢集城上如洞毛。</p>
              <p>　　是夜，太宗宿于中营，隐几而卧。忽闻报云：&quot;夫人至矣。&quot;太宗开眼视之，见三四十黄中力士，迎着一乘轿来。须臾有妇女从轿中出，取过白帖一张，付与太宗。太宗问曰：&quot;卿是何人？&quot;妇人答曰：&quot;妾乃河东小圣，今献小计，来见我主。&quot;太宗看纸上写着八个字云：&quot;壬癸之兵，可破太原。&quot;太宗看罢，觑那妇人，忽然不见。觉来却是一梦，将近五更。太宗亟召八王、杨光美入营中详梦。光美曰：</p>
              <p>　　&quot;壬癸属北方，莫非教陛下从北门攻打，可破太原？&quot;太宗然其言。次日，下令诸将，急攻北门。</p>
              <p>　　是时，汉主外援不至，饷道又绝，城中大惧。先夜梦见金龙一条，从北门随水滚入，城尽崩陷。惊觉，天色平明。忽报宋君降手诏，遣人于城下谕降，终保富贵。刘钧见势倾危，又得此梦，亟召文武诸臣议曰：&quot;吾父子在晋阳二十余年矣，安忍以祸加百姓？若不即降，必有屠城之惨，我心何安？不如投降，以安百姓。&quot;群臣闻之，无不下泪二人报：&quot;赵遂国舅，已开水北门，领宋师入城矣。&quot;刘钧乃哭入宫中。</p>
              <p>　　潘仁美当先进城，遣人传旨与汉主：&quot;宋君宽仁大量，并无加害之意。&quot;钧始放心，乃遣李勋赍印绶文籍，奉表乞降。大宗下诏许之。车驾进北门城台，设宴奏乐，与从臣于台上酣饮。汉主率官属，缟衣纱帽，待罪台下。太宗赐以袭衣玉带，召使登台。汉主叩头谢罪。太宗曰：&quot;朕以吊民之师至此，岂能加害？但放心无忧也。&quot;汉主谢恩已毕，因请车驾入太原府中。百姓香花灯烛，排门迎接。</p>
              <p>　　太宗升堂坐定，北汉诸官皆拜降于堂下。太宗宣授刘钩为检校大师、右卫上将军，封彭城郡公，仍领河东。按：北汉刘崇，于后周太祖广顺元年据太原称主，统州十二，迄刘钧四世二十九年，至是降宋。太宗凡得州十，县四十，户十二万五千二百二十。如是河东悉定。静轩有诗曰：</p>
              <p>　　投降敌国胆生寒，圣主驱随驾两骖。<br>
                　　总为吊民非好战，马前不信是张堪。</p>
              <p>　　太平兴国四年，太宗下议班师。潘仁美进曰：&quot;河东地控幽州，契丹屡为边患。今陛下车驾在此，军士效命。可乘破竹之势，平定辽东，诚千载一时之功也。&quot;道未罢，杨光美进曰：&quot;河东初定，军士披坚执锐者日久，且粮饷不继。陛下宜回车驾，徐定进取。&quot;</p>
              <p>　　是时，众论纷纷，太宗未决，起入行宫，召八王、郭进、高怀德一班战将入议其事。先是围太原时，从军或不知太宗所在，军中或欲议立八王，八王不肯。及太原既定后，太宗闻之，故意久不行赏。八王曰：&quot;太原之赏，不及将帅；今又将有大辽之行，军士不堪。莫若依光美之议，班师回京，诚为上计也。&quot;太宗怒曰：&quot;待汝有天下，当自为之。&quot;高怀德曰：&quot;潘招讨所论，欲建边防之大计。此去幽州，咫尺程也，若使功成，太平指日而见矣。望陛下从其议。&quot;太宗意乃决。</p>
              <p>　　次日下命，以礼部郎中刘保勋知太原府事，车驾离太原，遂伐辽。分遣诸将及杨家兵，望幽州征进。时值暮春天气，但见：</p>
              <p>　　山桃拥锦，岸柳拖金。时闻村酒出篱香，每见墙花沿路吐。丝鞭袅袅，穿红杏之芳林；骢马驰驰，嘶野桥之绿草。随驾心忙嫌路远，从征意急恨行迟。</p>
              <p>　　大军一路无词，不日来到易付下寨。潘仁美遣人下战书于城中。</p>
              <p>　　守易州者，辽之刺史刘宇，听知宋兵来到，正与牙部郭兴议战守之策。忽报宋营遣人战书。刘字得书，回问郭兴曰：&quot;公所见何如？&quot;兴曰：&quot;据小可之见，宋师即日平定河东，乘此胜气来到，安能拒之？不如遣人前诣军中，察彼动静，献城纳降，可保万全也。&quot;刘宇曰：&quot;此行非公不可。&quot;郭兴慨然领命，径赴宋营，见高怀德端坐帐中，兴心甚恐。及入帐，怀德问曰：&quot;大军临城，汝来见我，有何高论？&quot;兴曰：&quot;天兵如雷霆，逆而当者无不齑粉。今主将特遣小可陈乞降之状，以救一城生灵也。&quot;怀德大喜，即引见潘招讨，道知其由。仁美曰：&quot;彼既投降，当令明日开城迎接车驾。&quot;郭兴拜辞而去。</p>
              <p>　　次日，与刘宇开城出降，迎接太宗车驾入府中驻扎。凡得兵二万，粮草一十五万，骏马六百匹。太宗封刘宇官职如旧。下令进取涿州。</p>
              <p>　　守涿州者，辽判官刘厚德，已知宋兵下了易州，召部下商议。部署廷进曰：&quot;宋君仁明英武，统一有机。不如开城迎降，以图富贵。&quot;厚德闻言，即遣人于宋营中乞降。潘仁美得报，次日，护车驾进啄州。厚德拜于堂下请罪，太宗抚而纳之。是时太宗军马出师二十余日，平定二州。后人有诗赞曰：</p>
              <p>　　干戈一指入辽封，敌将开城节使通。<br>
                　　圣主威风千里远，黎民争应道途中。</p>
              <p>　　消息传入幽州，萧太后大惊，亟聚文武商议。左相萧天佑出奏曰：&quot;陛下不劳惊虑，臣举二人可敌宋兵。&quot;萧后问曰：&quot;卿举谁人？&quot;无佑曰：&quot;大将耶律奚底、耶律沙，智勇足备，若使部兵迎敌，必能成功。&quot;萧太后允奏，即令耶律休哥为监军，耶律奚底、耶律沙正副先锋，统领五万精兵前行。休哥等得命，部兵出城。南北营寨，旗鼓相接，兵势甚盛。</p>
              <p>　　哨马报入潘招讨军中，仁美集诸将议战。呼延赞曰：&quot;小将先试一阵，以挫辽兵之威。&quot;仁美允之，付与步军八千。高怀德曰：&quot;小将前往相助，共建功勋。&quot;仁美亦与马军八千。赞与怀德皆引军去了。</p>
              <p>　　分遣已定。次日，鼓罢三通，列阵于幽州城下，宋军北向，辽军南迎。辽将耶律奚底全身披挂，跃马当先。宋将呼延赞横枪勒马，立于门旗之下，问曰：&quot;来者何人？&quot;耶律奚底怒曰：&quot;萧太后驾下大将耶律奚底是也。&quot;赞骂曰：&quot;辽蛮匹夫！敢来争锋邪？&quot;即跃马举枪，直取奚底。奚底绰斧迎战。两下呐喊。二将战上数合，不分胜败。番将耶律沙一骑飞出，双战呼延赞。呼延赞力敌二将不退。忽宋军中銮铃响处，高怀德纵骑当先，舞枪抵住耶律沙交锋。四匹马踏动征尘，南北军箭矢交射。从早晨战至日午，胜败未决，而下互有相伤。呼延赞扬声曰：&quot;马力已乏，明日再战。&quot;乃各收军还营。</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='10.htm'>上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='12.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

