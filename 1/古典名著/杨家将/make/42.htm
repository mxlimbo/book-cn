<html>
<head>
<title>第四十二回　杨郡马议取北境　重阳女大闹幽州</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"><a href="41.htm"><img src="last.gif" width="68" height="21" border="0"></a></td>
            <td width="43"></td>
            <td width="68"><a href="43.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第四十二回　杨郡马议取北境　重阳女大闹幽州</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 　　却说杨六使鼓勇杀来，张猛纵马再战，未及数合，被六使一枪刺死。部下番兵，为三关壮勇屠戮殆尽。宗保军马赶到，合兵一处，会议要乘势赶去。适木易一骑飞到，叫曰：&quot;吾弟须调回人马，救取谷中朝臣。幽州精兵尚多，待我杀回，内中取事，一举可定。&quot;六使然其言，即放木易军马杀过，部众攻入谷中。 
              <p>　　时韩君粥听知北军战败，撒围奔走。孟良拍马当先，正遇着敌将，两骑相交，一斧砍为两段。谷中岳胜、焦赞等乘势杀出，番兵死者不可胜数，遂救了十大朝臣。此一回北兵败衄，折去四国人马共十二万，丢弃辎重牛马无算，尸横散乱，血满长川。有诗为证：</p>
              <p>　　北兵败衄尸交横，断戟残戈日半晾。<br>
                　　过客莫言当日事，马蹄余血下荒坟。</p>
              <p>　　杨六使调集军马，人人各上其功，六使下令，将所擒番兵，尽行斩首号令讫。八王等称贺曰：&quot;若非郡马救援，非惟朝臣不保，且损圣上威望也。&quot;六使曰：&quot;圣上正以殿下被困，忧愁累日，特遣呼将军与小儿部兵救应。已赖洪福，杀得他垂首丧气而去。&quot;八王曰：&quot;间外之事，君命有所不受。萧后屡为边患，可乘破竹之势，直捣幽州，取舆图而归，诚乃大机会也。&quot;六使曰：&quot;殿下不言，小可正待禀知。四兄曾道，幽州精兵尚多，彼今内中取事。正宜发兵应之，管教成功也。&quot;八王曰：&quot;但凭尊意行之，朝廷重事，我当承受。&quot;六使乃下令唤过岳胜、盂良、焦赞部兵先进，八娘、九妹、杨宗保为前后救应，呼延赞保朝臣为监军。分遣已定，岳胜等率兵长驱而进。</p>
              <p>　　是时，萧后走归幽州，忧愤无计。耶律休哥进曰：&quot;胜败兵家之常，娘娘不必忧虑。城中粮草，有十余年之积；精兵猛将，不下数十万。宋军若退则止；倘再来侵扰，当与决一雌雄，成败未可知矣。&quot;后曰：&quot;四国之兵，丧将尽矣，尚何望克敌哉？不如纳降，以救一方生命。&quot;张丞相曰：&quot;娘娘何因此一败而自倒志气哉？大辽自晋朝以来，中原仰惧；今虽一时挫衄，犹足称霸。待宋兵再来，臣等背城一战，管取报仇。&quot;道未罢，入报木易驸马杀回。</p>
              <p>　　后宣入问曰：&quot;我正虑驸马被宋人所袭，何以后来？&quot;木易奏曰：&quot;臣屯西南营，困住十大朝官。比闻北兵战败，待出兵救之，谷中宋军杀出，那时娘娘车驾已离正营，臣力战宋兵，致在后也。&quot;后曰：&quot;宋兵声势何如？&quot;木易奏曰：&quot;近闻得要来围困幽州，娘娘须提备之。&quot;忽哨马入报：&quot;宋兵云屯雾集，将幽州城围绕三匝，水泄不通，乞娘娘作急定夺。&quot;萧后失色。木易曰：&quot;娘娘勿虑，凭臣等一派军将，定将宋兵杀退。&quot;后曰：&quot;卿等用心迎战，不宜造次。&quot;木易领命而退。</p>
              <p>　　话分两头。却说河东庄令公有一女，号称重阳女，盖因九月初九日诞生，故取是名。幼有勇力，武艺精通。曾许嫁与杨六使，奈缘兵戈阻道，耽搁亲事。及闻十大朝官校园，就举兵来救，且寻；日约。当下兵行之际，哨报：杨六使杀退了番兵，攻围幽州未下。重阳女听罢大喜曰：&quot;得此好机会，见夫君必矣。&quot;即率所部诣宋营，令人报知六使。六使猛省曰：&quot;此事吾亦记得，值国事倥偬，音问不通，今既部兵来应，还当迎接。&quot;遂令岳胜出军前迎候。</p>
              <p>　　重阳女轻身入帐中相见，六使不胜之喜。二人各诉往事，极尽缱绻。六使曰：&quot;戎事未宁，待回见令婆，而后讲礼。&quot;重阳女曰：&quot;我初进，来立功绩，欲乘此机，暗投于萧后，内应外合，以成其事。郡马肯许否？&quot;六使曰：&quot;贤妻若能用心，成败在此一举也，有何不可？&quot;重阳女欣然领所部一万，冲开南阵，岳胜、孟良等虚作退遁之状。重阳女直至城下，高叫开城。</p>
              <p>　　守城军报人城中：&quot;有一女将，杀开南阵，特来救应。&quot;萧后闻报，即与文武登敌楼观望，见旗上大书&quot;河东重阳女&quot;，正在城下追杀宋兵。后辄令耶律学古开门接应。重阳女径入城中，参见萧后曰：&quot;臣乃太原庄令公之女。刘主深恨宋君见伐，遣小将相助，共取天下。&quot;后大喜曰：&quot;汝主刘钧若肯同心破宋，誓与平分中原。&quot;遂令设宴于殴庭，款待来将。酒至半酣，重阳女起奏曰：&quot;宋兵围城紧急，臣率所部擒之，以为初见微功。&quot;后允奏。重阳女谢宴退出。杨四郎自思：&quot;重阳女曾许嫁吾弟为亲，岂有来助番邦之理？内中必有缘故。&quot;乃奏萧后曰：&quot;臣部精兵，前助重阳女伐宋。&quot;后曰：&quot;得驸马同行尤好。&quot;</p>
              <p>　　木易领命；出军中与重阳女商议进兵。重阳女曰：&quot;宋兵虽众，破之亦易。驸马出北门先战，我引兵继之。&quot;木易驸马笑曰：&quot;依你所行，则幽州一战可破矣。&quot;重阳女愕然曰：&quot;驸马何出此言？&quot;木易曰：&quot;休得相瞒，事同一家。&quot;因将其本末逐一道知。重阳女喜曰：&quot;本为郡马成此谋也，得君之济，何患不克？&quot;亦将其来意说知。四郎曰：&quot;事宜机密。萧后驾下精勇者多，须除去牙爪，然后方可进兵。&quot;重阳女曰：&quot;君有何计去之？&quot;四郎曰：&quot;明日出兵，令上万户、下万户、乐义、乐信等见初阵，汝率所部，先斩此四人，遂引宋兵乘势杀入，唾手可取此城。&quot;重阳女大然其言，先自准备出兵。木易下令上万户、乐义领兵先战。</p>
              <p>　　上万户得令，次日平明，一声炮响，部兵扬旗而出。恰遇宋将岳胜喝曰：&quot;守死之寇，尚不早降何待？&quot;上万户骂曰：&quot;汝等深入吾地，死在旦夕，尚来夸大言乎？&quot;即舞刀跃马，直取岳胜。岳胜举刀迎之。二骑相交，战不两合，下万户、乐义、乐信从旁攻人。岳胜抵敌不过，拍马退走。番兵乘势而出。重阳女部骑后进，大喝：&quot;辽众缓走！&quot;手起一刀，斩乐信于马下。乐义大惊，措手不及，岳胜回马，挥为两段。孟良、焦赞率兵掩来，喊声大振，上万户被孟良所杀，下万户为乱骑踏死。重阳女当先杀入，宋军随后继进，幽州城中，四下鼎沸。内官报入宫中，萧后听得，自思：&quot;吾为一国君后，若被擒获，羞辱无地；不如自尽，以免玷污。&quot;径走入后殿，解下戏龙绦，自缢而死；正是：</p>
              <p>　　可怜番国萧君后，今日宫中自缢亡。</p>
              <p>　　是时，杨延朗进入禁宫，恰遇琼娥公主走出曰：&quot;驸马快走！娘娘已自吊死，四下皆敌兵矣。&quot;延朗曰：&quot;公主勿慌。我乃杨令公第四子，诈名木易。蒙汝厚恩，决无相伤。&quot;公主听罢，即跪告曰：&quot;妾之性命，惟君处置。&quot;延朗曰：&quot;公主若肯随我回中原，即便同行；不然，难以强请。&quot;公主曰：&quot;国破家亡，驸马肯念伉俪之情，带妾同去，岂有不从？&quot;延朗大喜，即令收拾金珠罗翠，装作几车，当先杀出。正遇耶律学古走入殿庭，木易厉声曰：&quot;逆贼休走！&quot;学古不曾提防，被延朗一刀斩之。耶律休哥听知宋兵入城，削净须发，从后门越城逃走去了。</p>
              <p>　　只说杨六使亲提上卒入城，扫净番兵，杀得尸横道途，血满城壕。日将脯，乃下令曰：&quot;禁止屠戮。&quot;八王等都进入城中，先问萧后下落。人报自缢死于后殿。人王令解下，停在一边。宗保调集各军，驻营城东。</p>
              <p>　　次日，八王、六使登殿庭，点视宫室。众将解过番国太子二人，捉得番官张华以下臣僚共四十九员，番将三十六员。六使俱令将槛车囚起，以候解京。当下诸将皆集。杨延朗进见八王曰：&quot;小可寓居番庭十八年，今日得见殿下，甚觉赧颜矣。&quot;八工抚慰之曰：&quot;今日定幽州之功，皆出于将军；归见圣上，当有重封，何谓赧颜哉？&quot;延朗称谢。六使曰：&quot;幽州既已平定，还当张挂榜文，谕知各地方，务必悉安，然后班师。&quot;八王然其议，着寇准草榜，传布四方。自是，大辽郡邑闻幽州已破，望风归附。</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='41.htm'>上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='43.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

