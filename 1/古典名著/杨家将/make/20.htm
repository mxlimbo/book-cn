<html>
<head>
<title>第二十回　六使沛京告御状　王钦定计图八王</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"><a href="19.htm"><img src="last.gif" width="68" height="21" border="0"></a></td>
            <td width="43"></td>
            <td width="68"><a href="21.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第二十回　六使沛京告御状　王钦定计图八王 </p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p>　　只说杨延昭来到闷边，击动登闻鼓，声言欲面圣上陈告。被守军捉送提狱官。提狱官审问明白，将状奏请太宗。太宗以状展于御案之上，视曰：</p>
              <p>　　诉冤枉人杨延昭，为毒谋深害、陷没全军、欺君误国事：臣父杨业，生自太原，筮仕(筮（shi，音是）仕--初次做官。)河东。深荷先帝之垂青，继承皇上之招橡，臣父子心矢忠贞，情甘效死。近因契丹犯边，兵寇瓜州，以潘仁美整防御之师，蒙敕臣父当冲锋之职。此正九重宵旰(旰（gan，音赣）--晚。)之时，边臣尽瘁之日也。不意潘仁美向怀私怨，包藏祸心。用计遣回保官，致书暗挑敌战。逼孤军而临绝险，假皇命以利词锋。狼牙村兵交马斗，主帅则宴坐高谈，不发一卒相援。陈家谷矢尽力穷，番将则乌屯云集，遂致全军皆陷。臣父杨业，捐躯命子李陵碑下，虽臣节之当然。臣弟延嗣，遭乱箭于西壁营中，何私仇之必报！丧师辱国，由其自坏长城。饰罪蒙好，思维闭塞言路。破巢不留完卵，遣健半径阻黄河。剪草不教蔓延，逞巧言章呈魏阀。可怜臣父子八人，忠勤为国，欲图报子陛下，先见陷于帅臣。臣飘流独自，孤苦无依，击廷鼓以诉冤，乞天恩而明审。若使臣之父兄有灵，致陛下开日月之明，拘证好人，断省深冤，使九泉者得以瞑目，臣即死子九泉地下，无所憾矣。</p>
              <p>　　太宗看罢状情，不胜愤激。忽枢密院牒上潘仁美表章，称道杨业父子邀功失机之由。太宗得奏，沉吟半晌曰：&quot;潘仁美以杨业有邀功之罪，杨延昭以仁美有陷害之情：各执一词，孰为轻重？&quot;南台御史黄玉奏曰：&quot;阃(阃（kun，音捆）--这里指皇宫。)外之事，任在帅臣。若使号令不行，何以办事？于今杨业父子，违令邀功，以致全军皆陷，其罪本有；今被番人所屠，而乃诬告主帅，是罔陛下也。死者则止，当以杨延昭押出朝门，明正其罪斩之。&quot;盖黄玉本潘仁美内兄，故力救之。时八王急出奏曰：&quot;杨业父子，有功于朝，先帝尚以不次之位待之。今被好人所陷、陛下宁不为之雪其情哉？此事臣知久矣。乞拘潘仁美于法司衙门，着落有职官与延昭对理，鞫(鞫（ju，音驹）--审问。)问明白，取自上裁。&quot;太宗依奏，即敕参知政事傅鼎臣，鞫问潘仁美一案。</p>
              <p>　　鼎臣领旨，遂开衙府，拘到潘仁美、刘君其、秦昭庆、米教练一干人，都在阶下。鼎臣问曰：&quot;潘招讨往日同僚相待，今乃君命也，难以容情。果违法律，明招其由，勿使动用刑法无益。&quot;仁美曰：&quot;小可承君命，防御辽兵。彼父子自失机宜，致被陷没，反来诬陷我等。若朝廷不察其详，屈坐帅臣，则后人何敢任是职哉？乞大人明鉴，为申上知。&quot;鼎臣半晌无言，令左右将一干人拘于狱中，退入后堂。</p>
              <p>　　忽报：&quot;潘府黄夫人遣使女来，说有机密事要见大人。&quot;鼎臣令唤入后堂。使女跪在阶下曰：&quot;夫人以太师发问于参政台下，没甚孝顺，薄奉黄金一百两，玉带一条。望大人善觑方便，再得重谢。&quot;鼎臣本是好利之徒，见着此物，不胜欢喜，令左右收起，谓使女曰：&quot;汝归拜上夫人，不须挂念，参政自有分晓。&quot;使女拜辞而出。</p>
              <p>　　不想八王得知鼎臣好财，恐潘家有人通传关节，乃密遣手下在府门缉探，比见使女进府，走报八王。八王随即来到，恰在府门外捉住使女。提着金简，入后堂来。鼎臣见着，吓得面如上色，连忙下阶迎接。八王厉声曰：&quot;汝为朝廷显官，何得私受潘府贿赂，要害杨家？&quot;鼎臣曰：&quot;小官并无是情，殿下何以出此言？&quot;八王乃令从人将潘府使女，跣(v跣（xian，音显）剥--脱去（衣服）。)剥阶下拷讯。使女抵赖不过，只得实招。八王怒曰：&quot;傅参政尚能强辩乎？&quot;鼎臣哑口无言，自脱去冠带，伏于阶下请罪。</p>
              <p>　　八王今备马，随即入见太宗，奏知其事。太宗惊曰：&quot;若非卿有先见之明，险被奸臣卖弄。&quot;因问：&quot;鼎臣当拟何罪？&quot;八王曰：&quot;私受贿赂，其情尚未行，当得在法之罪，该拟罢职为民。&quot;太宗允奏，即下旨，罢鼎臣官职，发归乡里去了。八王又奏：&quot;西台御史李济，忠诚公正，可问仁美一案。&quot;帝允奏，敕命李济承问施行。李济领旨，开御史台，端坐于堂上，左右军尉威风凛凛，排下刑具之类，见者无不骇然。正是：</p>
              <p>　　生死殿前难抵讳，血冤台上不容忖。</p>
              <p>　　一伏时，狱官解过仁美、延昭等到阶下，审问一遍。仁美力推：&quot;杨业自家战死，与我等无干。&quot;李济怒曰：&quot;汝为主帅，败衄而回，反以彼自家战死抵讳。杨七郎有何罪，汝用乱箭射之？旦傅参政因汝送了前程。今日好好招承，免动刑具。不然，休怪下官酷虐也。&quot;仁美低头不应。李济喝令军校，将刘君其、秦昭庆、米教练一起，推于甬道，极刑拷打。三人受昔不过，只得将陷害杨业并射死七郎情由，逐一供出明白。吏司呈上，李济审案录奏，仍将犯人监禁，候旨发落。</p>
              <p>　　李济离了御史台。次日，以仁美招由，奏知太宗。太宗视毕，大怒曰：&quot;朕以仁美先帝功臣，屡恕容之。今如此侮法，不正其罪，何以激励边将？&quot;因问八王：&quot;当何以处治？&quot;八工奏曰：&quot;潘仁美该处斩罪，陛下以后妃之故，减二等，罢职为民。刘君其、秦昭庆、米教练等，得通谋之罪，亦该处死，减一等，调边远充军。杨延昭有失军机，发问配所。其余人犯，随旨发落。&quot;太宗允奏下敕，着李济照原拟遣。李济领命，于府中将文案覆视，罢黜仁美为民外，刘君其问淄州军，秦昭庆问来州军，米教练问密州军，杨延昭配郑州。拟议已定，将刘君其等决杖讫，依期起行。不在话下。后人《咏史诗》曰：</p>
              <p>　　党恶害人何所益？试看今日配君其。<br>
                　　皇天有眼应无误，只在斯须与报迟。</p>
              <p>　　次日，李济以发遣仁美一起，奏知于上。上谓侍臣曰：&quot;往者杨业父子，屡立奇功，不期死于王事，朕甚怏怏，欲将恩典旌之，卿等以为何如？&quot;直学士寇准奏曰：&quot;陛下念及功臣，以慰其后，为社稷计也，有何不可？且杨业父子，忠勤为国，人臣所难。今只有延昭一人在世，正当厚恤之，使边将知所观感。&quot;太宗然其议，因遣使臣于郑州取还延昭去了。</p>
              <p>　　忽近臣奏知：武胜军节度使赵普卒。太宗闻奏震悼，谓群臣曰：&quot;赵普能断大事，尽忠国家，真社稷臣也。&quot;寇准曰：&quot;诚如陛下所言，臣等多不及也。&quot;按赵普素性深沉，刚毅果断，虽多忌克，而能以天下事为已任。故其当揆，惟义是从，但武修文，慎罚薄敛，以立弘功于后世，其功大矣。少习吏事，寡学术。太祖劝以读书，遂手不释卷，每归私第，阖门启箧，取书诵之竟曰。及次日临政，处事如流。既卒，家人发筐取书视之，则《论语》二十篇也。尝谓帝曰：&quot;臣有《论语》一部，以半部佐太祖定天下，以半部佐陛下致太平。&quot;普相两朝，未尝为子弟</p>
              <p>　　是时宋太宗在位既久，未立东宫。冯拯等上疏，乞早定太子。帝怒，贬之于岭南。自是中外无复敢言者。</p>
              <p>　　七王知此消息，密与心腹王钦议曰：&quot;君父春秋已迈，未肯立皇太子。廷臣谏者，遂遭贬黜。莫非因八王之故，欲以天下还之那？若果有此意，则我失望矣。&quot;钦曰：&quot;殿下所言，正合我意。主上以遗言为重，必将天下还八王无疑。若下预定其事，噬脐无及。&quot;七王曰：&quot;君有何策教我？&quot;钦曰：&quot;除非谋死八殿下，则大事定矣。&quot;七王曰：&quot;八殿下君父至爱，如何谋得？&quot;钦曰：&quot;臣有一计，不知殿下肯依否？&quot;七王曰：&quot;君试言之。&quot;钦曰：&quot;可召精巧匠人入内府来，打造鸳鸯酒壶一把，能贮两样之酒。当遇春景，百花盛开，特请八王于后苑赏玩。令庖人进食，侍官斟酒。先藏毒酒于外，后放醇酒于中，八工饮之，不消半钟即死于非命矣，有何难哉？&quot;七王听得，大喜曰：&quot;此计极妙。然事不宜迟，即须行之。&quot;乃遣军尉往城西召胡银匠进府中，打造鸳鸯壶。</p>
              <p>　　不出数日，其工完全，银匠将壶献与七王。七王视之，果是精巧，人不能测。谓王钦曰：&quot;器物已造完备，当在何时行之？&quot;钦曰：&quot;殿下先将匠人诛之，以灭其口。&quot;七王然之，因赏以醇酒，登时醉倒，七王令左右丢入后苑井中去讫。王钦曰：&quot;殿下当发书于八王府中邀请，明日辄行此事。&quot;七王乃遣内官资书，径诣八王府中进上其书曰：</p>
              <p>　　弟元侃以春光明媚，花柳芳妍，适朝廷优暇之际，与兄连日间阔。</p>
              <p>　　乞革驾子后苑赏玩片时，庶慰伊弟之杯，以酬春光之盛。</p>
              <p>　　八王得书，着内官复命：明日准来赴约。内官拜辞，归见七王，道知八殿下许允赴约之故。七王得报，分付庖人厨宰，准备筵宴齐整。</p>
              <p>　　次日，八王驾到，七王亲出府门迎接。进于堂中坐定，各诉相爱之情，茶罢三钟，二王人后苑来，只听得乐工歌女，丝竹品奏。八王与七王分宾主对席而坐。七王笑曰：&quot;兄弟之爱，喜乐相同。难得如此春光，今特与兄少尽一臼之欢，以慰生平之念。&quot;八王曰：&quot;多蒙雅召，安敢推辞！争奈数日因寒暄失调，腑脏颇觉不安。然而兄弟之情，只得赴命，酒实不敢饮。&quot;七王曰：&quot;纵兄不十分饮，且开怀饮数杯。&quot;一伏时，庖人先进品味。七王令侍官行酒。侍官提过鸳鸯壶，先斟一金钟，进于八王面前。其酒才入金钟，毒气冲逼，八王身子未痊，闻此酒气，掩鼻不迭。忽筵中一阵狂风，吹倒金钟，将酒倒翻泻地，毫光迸触。侍从皆有惧色。八王离席，分付准备车驾，辞七王径回府去了。</p>
              <p>　　七王以计不成，懊悔无及。王钦曰：&quot;殿下勿忧，八王不知就里，谅亦无怪，俟再图之。&quot;七王闷闷不悦。</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='19.htm'>上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='21.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

