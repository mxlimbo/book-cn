<html>
<head>
<title>第二十三回　樵夫诡计捉孟良　六使单骑收焦赞 </title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"><a href="22.htm"><img src="last.gif" width="68" height="21" border="0"></a></td>
            <td width="43"></td>
            <td width="68"><a href="24.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第二十三回　樵夫诡计捉孟良　六使单骑收焦赞</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td>　　却说孟良去后，岳胜曰：&quot;孟良贼之渠魁，今幸成擒，本官何以放去？&quot;六郎曰：&quot;吾与此人连斗数十合，武艺不弱，心甚爱之；且今英雄难得，吾欲他心服，收为部将，非徒捉之而已。汝等试看，孟良不久又被我所擒也。&quot;岳胜曰：&quot;彼今此去，必再整众来战，本官用何计捉之？&quot;六郎曰：&quot;孟良勇力虽有，终是寡谋。离此佳山之南五里，皆峻岩峭壁，无路可行。汝引骑军二千，于此埋伏。敌人若进其中，然后绝其回路，吾自有计较在也。&quot;岳胜引兵去了。又唤过健军五人，分付曰：&quot;汝几人先往山谷，装作樵夫。待敌人间路之时，汝等便如此如此答应。&quot;军人各领计而行。 
              <p>　　六郎分遣已定。人报：孟良引众于寨前索战。六郎即披挂上马，出寨高叫曰：&quot;今汝用心交锋，若再被擒，更无轻放之理。&quot;孟良曰：&quot;此来定报昨日之辱。&quot;言罢，舞斧纵骑，直奔六郎。六郎举枪迎之。二人战上数合，六郎拨回马，望山路而走。孟良怒曰：&quot;汝复能以箭射我乎？&quot;径骤马追之。六郎且战旦走，赚孟良赶至山谷，故作慌张之状，头盔堕落，因弃马缘山逃奔。孟良性如火烈，亦下马绰斧赶去。转过山拗，不见了六郎。良惊曰：&quot;又中其计矣。&quot;连忙杀出。忽岩后一声鼓响，岳胜伏兵将谷口紧紧把住。孟良见有伏兵，迤俪投西，入山谷，依小径而走。见山岭有四五个樵夫，良问曰：&quot;此处还有路透得那里？&quot;樵夫道：&quot;岩上却有小路出得胡材涧。&quot;良曰：&quot;汝众救得我，愿以金珠相谢。&quot;樵夫曰：&quot;本欲相救，但恐将军不从。&quot;良曰：&quot;只图有生路，如何不从？&quot;樵夫将麻绢一条垂下，曰：&quot;将军把此绳系于腰间，我等齐力吊将上来，将军便可以脱矣。&quot;良心中自忖曰：&quot;事急且相随，权从其言，未为不可。&quot;便双手接过绳头，拦腰紧系。众人并力扯至半岩，将绳缠缚大藤，不上不下，停而不动。良叫曰：&quot;何故只在半空，不复吊上？&quot;樵夫曰：&quot;将军少待，且待吾邀众人来。&quot;孟良听罢，忧疑无定。</p>
              <p>　　一伏时，六郎引岳胜等都到岩上，叫孟良曰：&quot;此一番在天上捉汝，还不伏乎？&quot;良曰：&quot;汝诡计算我，非战败之罪。要杀便杀，决不心服。除非和你大战一场，阵上擒得我时，方才心死，然后归降。&quot;六郎曰：&quot;且放你去，必要地下捉汝，毋得再悔。&quot;即令军人，依前放下孟良去了。</p>
              <p>　　六郎与岳胜等归至寨中，商议曰：&quot;孟良被吾连擒二次，彼今不敢再战，必来劫寨。此回捉之，看他再有何辞？&quot;岳胜曰：&quot;本官奇谋妙什，非他人所能及，只恐其不来也。&quot;六郎曰：&quot;准定今夜至矣。&quot;因令众人于帐前掘下地坑，可深五六尺，上用浮木铺定。着军士远远埋伏，只留八九人藏于帐前，候敌人中计，即出擒之。众人依令而行，整顿齐备。</p>
              <p>　　是夕，六郎独坐于帐中，秉烛观书。将近二更左侧，孟良果部军士悄悄来到佳山寨。遣人缉探，回报寨中军人各安歇去了。孟良喜曰：&quot;今番报其仇矣。&quot;径到寨边，着手下停止于外，自轻骑杀入帐中，见六郎隐几而卧，更无一人。孟良手提巨斧，乘力向前，喝声：&quot;六郎休走！&quot;举斧未落，忽一声响处，孟良连人带马，陷人上坑中。帐前健军一齐抢出，用搭钧擒住。孟良带来都下二千余人，被军士围裹将来，不曾走得一个。众人押过孟良，六郎谓之曰：&quot;量君见识，不出我神机。放汝回去，在意招集人马来战。&quot;围令左右放之。孟良曰：&quot;我虽为贼，颇知礼义，只缘顽性未除，蔽却本来羞耻。将军神人也，我安敢不伏哉？情愿倾心以事本官，无他念也。&quot;六郎大喜曰：&quot;君若肯归顺于我，久后终得好名目矣。&quot;</p>
              <p>　　次日平明，孟良禀过六郎，回本寨召集刘超、张盖、管泊、关钧、王滇、孟得、林铁枪、宋铁棒、丘珍、丘谦、陈雄、谢勇、姚铁旗、董铁鼓、郎千、郎万共一十六员头目，都来归顺。六郎于寨中摆设犒军筵席，与岳胜等欢饮。</p>
              <p>　　酒至半酣，孟良曰：&quot;离此六十里，有芭蕉山，地势极恶。内聚强人，专一劫掠放火，官军无奈他何。为首乃鸦州三元县人氏，姓焦名赞，生得面如赤土，眼若铜铃，四肢青筋突起，遍身肌肉，块垒无数，使一柄浑铁锤，万夫莫近。若得此人来降顺，尤为吾党生色。&quot;六郎听罢，欣然起曰：&quot;吾当亲赍空头官诰，招来为将。&quot;孟良曰：&quot;此人至顽，本官不可轻往，须部众而去。&quot;六郎曰：&quot;吾以诚信待人，何以兵为哉？&quot;是日酒散，已交三鼓。</p>
              <p>　　次早，六郎令岳胜等守寨，自引骑军三人，单马来到芭蕉山。将近山隘，隘口坐着一人，形容古怪，似樵夫装束。六郎问曰：&quot;此处是芭蕉山否？&quot;其人起身答曰：&quot;汝是何人，单马来此？&quot;六郎曰：&quot;小可姓杨，名延昭，杨令公第六子也，近授佳山寨巡检。闻此处有焦赞，勇力无双，我特来相招为将。&quot;其人曰：&quot;君要寻焦赞，吾素相识，君可随我来，引汝见之。&quot;六郎喜不自胜，即同其人进入山中，但见石壁巍峨，树林丛杂。将近洞边，其人曰：&quot;汝且停待于此，我先人通报。&quot;六郎允诺。其人进洞中，一伏时，走出数十喽罗，将六郎捆缚了，捉入洞去。</p>
              <p>　　六郎见上面坐着一人，正是方才引路者。那人笑曰：&quot;我焦赞未尝请汝，汝自来寻死，复有何词？&quot;六郎颜色不动，厉声应曰：&quot;大丈夫视死如归，凭汝如何处置。&quot;焦赞曰：&quot;吾啖着多少好汉心肝，罕见汝一个乎？&quot;即令手下吊起，亲自下手开剥。正待举刀，忽六郎顶上冒出一道黑气，气中现出白额虎来，咆哮掉尾。焦赞大惊曰：&quot;原来此人乃神将也。&quot;即使叫手下放宽吊索，亲解其缚，纳头便拜曰：&quot;小可不识神人，情愿归顺。&quot;六郎曰：&quot;君若肯归于我，不失官职，胜于为寇多矣。&quot;乃取过空名官浩，付与焦赞。</p>
              <p>　　焦赞大悦，令手下都来拜见，分付备设筵席相待。六郎正待饮时，忽洞外喊声大振，金鼓不绝，人报入寨中。六郎出洞视之，乃岳胜、孟良一起。众人见着六郎，乃各下马相见，因说从骑回报，本官被贼人所捉，特来救取。六郎道知收伏焦赞之事。众人皆悦，入洞中依次序而坐，尽欢畅饮。次日，六郎率众人离芭蕉山，焚其巢洞，径回本寨而来。后人以六郎连收三员勇将，有诗赞曰：</p>
              <p>　　天下英雄角逐秋，一时豪杰总归投。<br>
                　　三关兵马中原盛，威震番庭志气酬。</p>
              <p>　　却说杨六郎招伏三员大将，遣人申报朝廷，欲求定封，以安其下。真宗得奏，与群臣商议。寇准奏曰：&quot;延昭既招伏群寇，陛下当允其请。&quot;帝准奏，乃遣使责敕，加封延昭为镇抚三关都指挥正使，岳胜、孟良、焦赞以下一十八员并授指挥副使。诏旨既下，使臣领命，径诣佳山寨传宣。六使与众人拜受命讫。款待朝使已回，遣人往胜山寨招取陈林、柴敢来到。自是壮勇并集，兵马强盛，于关上扯起杨家金字旗号。从此番人畏服，边患少息。</p>
              <p>　　时值八月中秋佳节，六使在寨中与众将赏月饮酒，怎见得中秋好景？有前人《念奴娇》词为证：</p>
              <p>　　凭高眺远，见长空万里，云无留迹。桂魄飞来光射处，冷浸一天秋碧。玉字琼楼，乘鸾来去，人在清凉国。江山如画，望中烟树历历。我醉拍手狂歌，举杯邀月，对形成三客。起舞徘徊风露中，今夕不知何夕。便欲乘风，翩然归去，何用骑鹏翼？水晶宫里，一声吹断横笛。</p>
              <p>　　是夜，酒至半酣，六使于席上谓岳胜等曰：&quot;吾父子八人，自归大宋以后，与北番世仇。我父令公，因爪州之战，丧身于胡原谷，当时暂埋骸骨于李陵碑下。每欲遣人取回，葬于先莹(莹（ying，音盈）--坟墓。)少尽人子之道。奈无心腹之人，代我前去，心常快快，不知何日得伸此志也。&quot;岳胜曰：&quot;本官此意，诚乃大孝至情。争奈番兵阻道，四下皆贼敌，难以亟取；须迟缓数年，则可计较。&quot;六郎因潜然出涕，遂撤席而散。</p>
              <p>　　时孟良因听本官席上所言，自思曰：&quot;我蒙三次不杀之恩，今日要人出力，所在无一人敢承其志者。不如乘今夜悄悄偷出营寨，密往胡原谷，取得骸骨而归，少报本官之万一。&quot;孟良准备已定，不与众人知道，径望胡原谷而去。</p>
              <p>　　次日平明，寨中不见了孟良，众人报知六使。六使大惊曰：&quot;昨日席上饮酒，今日却缘何不见？&quot;岳胜等曰：&quot;孟良终是贼性。莫非逃奔他处，不与本官知道？&quot;六使曰：&quot;我观孟良，其性虽粗，志如金石。既降于我，宁肯私奔他适乎？&quot;众人狐疑未定，六使亦闷闷而已。</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='22.htm'>上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='24.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

