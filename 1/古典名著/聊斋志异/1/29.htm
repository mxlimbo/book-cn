<html>
<head>
<title>酒友</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body leftmargin="0" topmargin="0" marginwidth="0" marginheight="0" background="bg.jpg">
 <table width="776" cellspacing="0" cellpadding="0">
    <tr> 
      <td width="173" height="178"><img src="t1.jpg" width="173" height="178"></td>
      <td width="97"><img src="t2.jpg" width="97" height="178"></td>
      <td width="506"><img src="t3.jpg" width="65" height="178"></td>
    </tr>
    <tr> 
      <td width="173" valign="top"><img src="t4.jpg" width="173" height="118"><br><img src="top.jpg" width="157" height="53" usemap="#Map" border="0"><map name="Map"><area shape="rect" coords="18,18,105,53" href="content.htm"></map><br><img src="last.jpg" width="157" height="59" usemap="#Map2" border="0"><map name="Map2"><area shape="rect" coords="42,6,134,41" href="28.htm"></map><br><img src="next.jpg" width="157" height="68" usemap="#Map3" border="0"><map name="Map3"><area shape="rect" coords="25,4,110,44" href="30.htm"></map></td>
      <td width="97" valign="top"><img src="t5.jpg" width="97" height="118"><br><img src="t6.jpg" width="97" height="251"></td>
      <td width="506" valign="top"> 
        <table width="500" cellspacing="0" cellpadding="0" align="center">
          <tr> 
            <td> 
              <p>&nbsp;</p>
              <p align="center" class="h">酒友 </p>
            </td>
          </tr>
        </table>
        <blockquote><!--content begin--> &nbsp;&nbsp;&nbsp;车生者，家不中资，而耽饮，夜非浮三白不能寝也，以故床头樽常不空。一夜睡醒，转侧间，似有人共卧者，意是覆裳堕耳。摸之，则茸茸有物，似猫而巨；烛之，狐也，酣醉而犬卧。视其瓶，则空矣。因笑曰：“此我酒友也。”不忍惊，覆衣加臂，与之共寝。留烛以观其变。半夜，狐欠伸。生笑曰：“美哉睡乎！”启覆视之，儒冠之俊人也。起拜榻前，谢不杀之恩。生曰：“我癖于曲蘖，而人以为痴；卿，我鲍叔也。如不见疑，当为糟丘之良友。”曳登榻，复寝。且言：“卿可常临，无相猜。”狐诺之。生既醒，则狐已去。乃治旨酒一盛，专伺狐。抵夕，果至，促膝欢饮。狐量豪，善谐，于是恨相得晚。狐曰：“屡叨良酝，何以报德？”生曰：“斗酒之欢，何置齿颊！”狐曰：“虽然，君贫士，杖头钱大不易。当为君少谋酒资。”明夕，来告曰：“去此东南七里，道侧有遗金，可早取之。”诘旦而往，果得二金，乃市佳肴，以佐夜饮。狐又告曰：“院后有窖藏，宜发之。”如其言，果得钱百余千。喜曰：“囊中已自有，莫漫愁沽矣。”狐曰：“不然。辙中小胡可以久掬？合更谋之。”异日，谓生曰：“市上荞价廉，此奇货可居。”从之，收荞四十余石。人咸非笑之。未几，大旱，禾豆尽枯，惟荞可种；售种，息十倍。由此益富，治沃田二百亩。但问狐，多种麦则麦收，多种黍则黍收。一切种植之早晚，皆取决于狐。日稔密，呼生妻以嫂，视子犹子焉。后生卒，狐遂不复来。 <!--content end--></blockquote>
        <table width="500" cellspacing="0" cellpadding="0" align="center">
          <tr> 
            <td>
               <p>&nbsp; 
               <table border=0 align=center>
                <tr> 
                  <td width=101 height="21"> 
                    <div align="center"><a href='28.htm'>上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='30.htm'>下一页</a></div>
                  </td>
                </tr>
              </table>
              <br>
              <p align=center>□ 作者――蒲松龄<br>
              <hr width=90%>
              <p align=center>本书由“<a href="http://eshu.yeah.net">E书时空</a>”免费制作； 
                <br>
                想要更多的免费电子图书，请光临 <br>
                <a href="http://eshu.yeah.net">http://eshu.yeah.net/</a> 
            </td>
          </tr>
        </table>
      </td>
    </tr>
  </table>
</body>
</html>
