<html>
<head>
<title> 第一回 纣王女娲宫进香</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="first.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="121,4,146,90" href="02.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h"> 第一回 纣王女娲宫进香</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td> 　　 混沌初分盘古先，太极两仪四象悬，<br>
            　　 子天丑地人寅出，避除兽患有巢贤。<br>
            　　 燧人取火免鲜食，伏羲画卦阴阳前，<br>
            　　 神农治世尝百草，轩辕礼乐婚姻联。<br>
            　　 少昊五帝民物阜，禹王治水洪波蠲，<br>
            　　 承平享国至四百，桀王无道乾坤颠。<br>
            　　 日纵 喜荒酒色，成汤造毫洗腥 ，<br>
            　　 放桀南巢拯暴虐，云霓如愿後苏全。<br>
            　　 叁十一世传殷纣，商家脉络如断弦，<br>
            　　 紊乱朝纲绝伦纪，杀妻诛子信谗言。<br>
            　　 秽污宫闱宠妲己，虿盆炮烙忠贞冤，<br>
            　　 鹿台聚敛苦万姓，愁声怨气应障天。<br>
            　　 直谏剖心尽焚炙，孕妇刳剔朝涉歼，<br>
            　　 崇信奸回弃朝政，屏逐师保性何偏。<br>
            　　 郊社不修宗庙废，奇技淫巧尽心研，<br>
            　　 昵此匪人乃罔畏，沉酗肆虐如 鸢。<br>
            　　 西伯朝商囚 里，微子抱器走风湮，<br>
            　　 皇天震怒降灾毒，若涉大海无边渊。<br>
            　　 天下荒荒万民怨，子牙出世人中仙，<br>
            　　 终日垂丝钓人主，飞熊入梦猎岐田。<br>
            　　 共车载归辅朝政，叁分有二日相沿，<br>
            　　 文考末集大勋殁，武王善述日乾乾。<br>
            　　 孟津大会八百国，取彼凶残伐罪愆，<br>
            　　 甲子昧爽会牧野，前徒倒戈反回旋。<br>
            　　 若崩厥角齐稽首，血流漂杆脂如泉，<br>
            　　 戒衣甫着天下定，更於成汤增光妍。<br>
            　　 牧马华山示偃武，开我周家八百年，<br>
            　　 大白旗悬独夫首，战亡将士幽魂潜。<br>
            　　 天挺人贤号尚父，封神坛上列花笺，<br>
            　　 大小英灵尊位次，商周演义古今传。<br>
            <p>　　成汤，乃黄帝之後也，姓子氏。初帝喾次妃简狄，祈於高 ，有玄马之祥，遂生契。契事唐虞为司徙，教民有功，封於商。传十叁世，生太乙，是为成汤。闻伊尹耕於有莘之野，而乐尧舜之道，是个大贤。即时以币帛，叁遣使往聘之，而不敢用，进之於天子。桀王无道，信谗逐贤，而不能用，复归之于汤。後桀王日事荒淫，杀直臣关龙逄，众庶莫敢直言：汤使人哭之，桀王怒，囚汤於夏台。後汤得释而归国，出郊，见人张网四面而祝曰：「从天坠者，从地出者，从四方来者，皆罹吾网。」汤解其叁面，止置一面，更祝曰：「欲左者左，欲右者右，欲高者高，欲下者下，不用命者，乃入吾网。」汉南闻之曰：「汤德至矣！」归之者四十馀国。桀恶日暴，民不聊生，伊尹乃相汤伐桀，放桀於南巢。诸侯大会，汤退而就诸侯之位；诸侯推汤为天子，於是汤始即位，都於亳。元年乙未，汤在位除桀虐政，顺民所喜，远近归之。因桀无道，大早七年；成汤祈祷於桑林；天降大雨。又以庄山之金铸币，救民之命。作乐大□，□者护也，言汤宽仁大德，能救护生命也。在位十叁年而崩，寿百岁。享国六百四十年，传至商受而上。成汤 
              大甲 沃丁 太庚 小甲 雍己 太戊 仲丁 外壬 河甲 祖乙祖辛 沃甲 祖丁 南庚 阳甲 盘庚 小辛 小乙 武丁 祖庚 祖甲 廪辛 
              庚丁 武乙 太丁 帝乙 受辛</p>
            <p>　　纣王，乃帝乙之叁子也。帝乙生叁子：长日微子启、次日微子衍、叁日寿王。帝乙游於御园，领众文武玩赏牡丹，内飞云阁塌了一梁，寿王托梁换柱，力大无比；首相商容，上大夫梅伯、赵启等，上本立东宫，乃立李子寿王为太子。後帝乙在位叁十年而崩，托孤与太师闻仲，随立寿王为天子，名曰纣王，都朝歌。文有太师闻仲，武有镇国武成王黄飞虎；文足以安邦，武足以定国。中宫原配皇后姜氏、西宫妃黄氏、馨庆宫妃杨氏，叁宫后妃皆德性贞静，柔和贤淑，纣王坐享大平，万民乐业，风调雨顺，国泰民安，四夷拱手，八方宾服。八百镇诸侯尽朝於商，有四路大诸侯，率领八百小诸侯，东伯侯姜桓楚，居於东鲁；南伯侯鄂崇禹，西伯侯姬昌，北伯侯崇侯虎。每一镇诸侯，领二百镇小诸侯，共八百镇诸侯属商。纣王七年春二月，忽然报到朝歌反了北海七十二路诸侯袁福通等……太师闻仲奉敕征北不题。一日，纣王早朝登殿，设聚文武。但见：</p>
            <p>　　瑞霭纷纭，金銮殿上坐君王；祥光缭绕，白玉阶前列文武。沉檀</p>
            <p>　　喷金炉，则见那珠 高卷；兰麝氤氲笼宝扇，且看他雉尾低同。</p>
            <p>　　天子问当驾官：「有奏章出班，无事朝散。」言未毕，只见右班中一人出班，俯伏金阶，高擎牙笏，山呼称臣：「臣商容待罪宰相，执掌朝纲，有事不敢不奏；明日乃叁月十五日，女娲娘娘圣诞之辰，请陛下驾临女娲宫降香！」王曰：「女娲有何功德？朕轻万乘而往降香。」商容奏曰：「女娲娘娘乃上帝神女，生有圣德；那时共工氏头触不周山，天倾西北，地陷东南；女娲乃采五色石 
              之，以补青天；故有功於百姓，黎庶立 祀以报之。今朝歌祀此福神，则四时康泰，国祚绵长，夙调雨顺，灾害潜消。此福国庇民之正神，陛下当往行香！」王曰：「准卿奏章！」纣王还宫，旨意传出。次日，天子乘辇，随带两班文武，往女娲宫进香。此一回，纣王不来还好；只因进香，惹得四海荒荒，生民失业。正所谓：「漫江撤下钩和线，从此钓出是非来。」怎见得？有诗为证：<br>
              <br>
              　「天子銮舆出凤城，旌旄瑞色映簪缨；<br>
              　　龙光剑吐风云色，赤羽幢摇日月精。<br>
              　　堤柳晓分仙掌露，溪花光耀翠裘清；<br>
              　　欲知巡幸瞻天表，万国衣冠拜圣明。」</p>
            <p>　　驾出朝歌南门，家家焚香设案，户户结彩铺毡；叁千铁骑，八百御林，武成王黄飞虎保驾，满朝文武随行。前至女娲宫，天子离辇上殿，香焚炉中，文武随班拜贺毕。纣王观看殿中华丽，怎见得？</p>
            <p>　　殿前华丽，五彩金 ；金童对对执 幢，玉女双双捧如意。玉钩斜挂，半轮新月悬空；宝帐婆娑，万对彩鸾朝斗。碧落床边，俱是舞鹤翔鸾；沉香宝座，造就走龙飞凤。飘飘奇彩异寻常，金炉瑞霭：袅袅祯祥腾紫雾，银烛辉煌。君王正看行宫景，一阵狂风透胆寒。</p>
            <p>　　纣王正看此宫，殿宇齐整，楼阁丰隆；忽一阵狂风，卷起帐幔，现出女娲圣像，容貌瑞丽，瑞彩翩□国色天姿，宛然如蕊宫仙子临凡，月殿嫦娥下世。古语云：「国之将兴，必有祯祥；国之将亡，必有妖孽。」纣王一见，神魂飘荡，陡起淫心，自思：「朕贵为天子，富有四海，纵有六院，叁宫，并无有此艳色。」遂命取文房四宝，侍驾官忙将取来，献与纣王。天子深润紫毫，，在行宫粉壁之上，作诗一首：<br>
              <br>
              　「凤鸾宝帐景非常，尽是泥金巧样妆，<br>
              　　曲曲远山飞翠色，翩翩舞袖映霞裳。<br>
              　　梨花带雨争娇艳，芍药笼烟骋媚妆，<br>
              　　但得妖娆能举动，取回长乐侍君王。」</p>
            <p>　　天子作毕，只见首相商容启奏曰：「女娲乃上古之正神，朝歌之福主。老臣请驾拈香，祈求福德，使万民乐业，雨调风顺，兵火宁息。今陛下作诗，亵渭圣明，毫无虔敬之诚；是获罪於神圣，非天子巡幸祈请之礼。愿主公以水洗之，恐天下百姓观见，传言圣上无德政耳！」王曰：「朕看女娲之容，有绝世之姿，因作诗以赞美之，岂有他意，卿无多言！况孤乃万乘之尊，留与百姓观之，可见娘娘美貌绝世，亦是孤之遗笔耳。」言罢同朝。文武百官，默默点首，莫敢谁何，俱箝口而回。有请为证：<br>
              　　「凤辇龙驹出帝京，拈香 祝女中英；<br>
              　　只知祈福黎民乐，孰料吟诗万姓惊？<br>
              　　目下狐狸为太后，眼前豺虎尽簪缨；<br>
              　　上天垂象皆如此，徒令英雄叹不平！」</p>
            <p>　　天子驾回，升龙德殿，百姓朝贺而散。时逢望辰，叁宫妃后朝君，中宫姜后、西宫黄妃、馨庆宫杨妃，朝毕而退，按下不表。且说女娲娘娘降诞，叁月十五日，往火云宫朝贺伏羲炎帝轩辕叁圣而回。下得青鸾，坐於宝殿，玉女金童朝礼毕。娘娘猛 
              头，看见粉壁上诗句，大怒骂曰：「殷受无道昏君！不想修身立德，以保天下；今反不畏上天，吟诗亵我，甚是可恶！我想成汤伐桀而王天下，享国六百馀年，气数己尽；若不与他个报应，不见我的灵感。」即唤碧霞童子，驾青云往朝歌一回不题。那说二位殿下殷郊、殷洪来参谒父王。那殷郊後来是封神榜上值年太岁，殷洪是五谷神，皆有名将神。正行礼间，顶上两道红光冲天。娘娘正行时，被此气挡住云路。因望下一看，如纣王尚有二十八年气运，不可造次，暂行回宫，心中不悦。唤彩云童儿把後宫中金葫芦取来，放在丹墀之下，揭起葫芦盖，用手一指；葫芦中有一道白光，其大如椽，高四五丈有馀。白光之上，悬出一面 
              来，光分五彩，瑞映千条，名曰：「招妖 。」不一时，悲风飒飒，惨雾迷迷，阴云四合，风过数阵，天下群妖俱到行宫，听候法旨。娘娘吩咐彩云，着各处妖魔且退，只留轩辕坟中叁妖伺候。叁妖进宫参谒，口称：「娘娘圣寿无疆。」这叁妖一个是千年狐狸精，一个是九头雉鸡精，一个是玉石琵琶精，俯伏丹墀。娘娘曰：「叁妖听吾密旨！成汤气运黯然，当失天下；凤鸣岐山，西周已生圣主。天意已定，气数使然。你叁妖可隐其妖形，托身宫院，惑乱君心；俟武王伐纣以助成功，不可残害众生。事成之後，使你等亦成正果。」娘娘吩咐已毕，叁妖叩头谢恩，化清风而去。正是：「狐狸听旨施妖术，断送成汤六百年。」有词为证：<br>
              <br>
              　　「叁月中旬驾进香，吟诗一首起飞殃；<br>
              　　只知把笔施才学，不晓今番社稷亡。」</p>
            <p>　　按下女娲娘娘吩咐叁妖不题。且言纣王只因进香之後，看见女娲美貌，朝暮思想，寒暑尽忘，寝食俱废；每见六院，叁宫，真如土饭尘羹，不堪谛视；终朝将此事不放心怀，郁郁不乐。一日，驾升显庆殿，时有常随在恻。纣王忽然猛省，着奉御宣中谏大夫费仲，乃纣王之幸臣。近因大师闻仲奉敕平北海，大兵远征，戌外立功，因此上就宠费仲、尤浑二人。此二人朝朝蛊惑圣聪，谗言献媚，纣王无有不从。大抵天下将危，佞臣当道。不一时费仲朝见。王曰：「朕因女娲宫进香，偶见其容貌 
              丽，绝世无双，叁宫六院，无当朕意，将如之何？卿有何策，以慰朕怀？」费仲奏曰：「陛下乃万乘之尊，富有四海，德配尧舜；天下之所有，皆陛下之所有，何患不得，这有何难？陛下明日传一旨，颁行四路诸侯，每一镇选美女百名，以充王庭，何忧天下绝色，不入王选乎？」纣王大悦：「卿所奏甚合朕意，明日早朝发旨，卿且暂回。」随即命驾还宫。毕竟不知此後如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='02.htm'>下一章</a></div>
                </td>
              </tr>
            </table>
            <p align=center>作者――[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

