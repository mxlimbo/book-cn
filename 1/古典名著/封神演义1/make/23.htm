<html>
<head>
<title>第二十叁回 文王夜梦飞熊兆</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="22.htm"><area shape="rect" coords="121,4,146,90" href="24.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第二十叁回 文王夜梦飞熊兆</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td>　　 文王守节尽臣忠，仁德兼施造大工；<br>
            　　 民力不教胼胝瘁，役钱常赐锦缠红。<br>
            　　 西岐社稷如磐石，商邑江山若浪从；<br>
            　　 漫道孟津天意合，飞熊入梦已先通。 
            <p>　　话说文王听散宜生之言，出示张挂西岐各门，惊动军民人等，都来争瞧告示。只见上书曰：</p>
            <p>　　「西伯文王示谕军民人等知悉：西岐之境，乃道德之乡；无兵戈用武之扰，民安物阜，讼简官清。孤囚 里羁縻，蒙恩赦宥归国，因见迩来灾异频仍，水旱失度；及查本土，占验灾祥，竟无坛址。昨观城西有官地一隅，欲造一台，名曰灵台，以占风候，若验民灾。又恐士木之繁，有伤尔军民力役；每日给工银二钱支用。此工亦不拘日之远近，但随民便；愿做工者，即上部造，以便查给，如不愿者，各随 
              经营，并无强逼。为此出示谕众通知。」</p>
            <p>　　话说西岐众军民人等一见告示，大家欢悦，齐声言曰：「大王恩德如天，莫可图报。我等日出而嬉游，日入而归宿，坐享承平之福，是皆大王之所赐。今大王欲造灵台，尚言给领工钱，我等虽肝脑涂地，手胼足胝，亦所甘心。况且为我百姓占验灾祥而设，如何反领大王工银也。」一郡军民无不欢悦，情愿出力造台。散宜生知民心如此，抱本进内启奏文王曰：「军民既有此义举，随传旨散给银两众民领讫。」文王对散宜生曰：「可选吉日破土兴工。」众军用心着意，搬泥运上，伐木造台。正是窗外日光弹指过，席前花影座间移。又道是行见落花红满地，云时黄菊绽东篱。造灵台不满旬月，管工官来报工完。文王大喜，随同文武官员排銮舆出郭，行至灵台，观看雕梁画栋，台阁巍峨，真一大观也。有赋为证：</p>
            <p>　　台高二丈，势按叁寸；上分八卦合阴阳，下属九宫定龙虎。四角有四柱之形，左右立乾坤之象；前後配君臣之义，周围有风云之气。此台上合天心，下合地户，中合人意。上合天心，应四时；下合地户，属五行；中合意，风调雨顺。文王有德，使万民而增辉；圣人治世，感百事而无逆。灵台从此文王基，验照灾祥扶帝主；正是治国江山茂，今日灵台胜鹿台。</p>
            <p>　　话说文王随同两班文武上得灵台，四面一观，文王默言不语。时有上大夫散宜生出班奏曰：「今日灵台工完，大王为何不悦？」文王曰：「非是不悦，此台虽好，台下欠一池沼，以应水火既济，配合阴阳之意。孤欲再开池沼，又恐劳伤民力，故此郁郁耳。」宜生启曰：「灵台之工，甚是浩大，尚且不日而成。况于台下一沼，其功甚易。」宜生忙传王旨：「台下再开一池沼，以应本火既济之意。」说言未了，只见众民大呼曰：「小小池沼，有何难成？又劳圣虑。」众人随将带来锹锄一时挑挖，内出一付枯骨，众人四下抛掷。文王在台上见众人抛弃枯骨，王问曰：「众民抛弃何物？」左右启奏曰：「此地掘起一付人骨，众人故加抛掷。」文王即传旨：「命众人将枯骨取来，放在一处；用匣盛之，埋於高阜之地。岂有因孤开沼，而暴露此骸骨，实孤之罪也。」众人听见此言大呼曰：「圣德之君，泽及枯骨；何况我等人民，岂有不沾雨露之恩。真是广合人心，道施仁义，西岐获有父母矣。」众民欢声大悦。文王因在灵台看挖池沼，不觉天色渐晚，回驾不及；文王与众文武在灵台上设宴，君臣共乐。席罢之後，文武在台下安歇，文王台上设绣榻而寝。时至叁更，正值梦中，忽见东南一只白额猛虎，胁生双翼，向帐中扑来，文王急叫左右，只听台後一声响亮，火光冲霄，文王惊醒，吓了一身香汗，听台下已打叁更，文王自思此梦主何吉凶，待到天明，再作商议。有诗为证：</p>
            <p>　　「文王治国造灵台，文武锵锵保驾来；<br>
              　　　忽见池沼枯骨现，命将高阜速藏埋。<br>
              　　　君臣共乐传杯盏，夜梦飞熊扑帐开；<br>
              　　　龙虎风云从此遇，西岐方得栋梁才。」<br>
            </p>
            <p>　　话说次早众文武上台参谒已毕，文王曰：「大夫散宜生何在？」散宜生出班见礼曰：「有何宣召？」文王曰：「孤今夜叁鼓得一异梦，梦见东南有一只白额猛虎胁生双翼，同帐中扑来，孤急呼左右，只见台後火光冲霄，一声响亮惊醒，乃是一梦。此兆不知主何吉凶？」散宜生躬身贺曰：「此梦乃大王之大吉兆，大王得栋梁之臣，大宝之士，真不让风后伊尹之右。」文王曰：「卿何以见得如此？」宜生曰：「昔商高宗曾有飞熊入梦，得传说於版 
              之间。今主上梦虎生两翼者，乃熊也。去见台後火光，乃火 之象。今西方属金，金见火必 ， 寒金，必成大器。此乃兴周之大兆，故此臣特欣贺。」众官听毕，齐声称贺。文王传旨回驾，心欲访贤，以应此兆不题。且言姜子牙自从弃却朝歌，别了马氏。土遁救了居民，隐於 
              溪，垂钓渭水。子牙一意守时候命，不管闲非，日诵黄庭，悟道修真。苦闷时持丝纶倚绿柳而垂钓，时时心上昆仑，刻刻念随师长，难忘道德，朝暮悬悬。一日执竿叹息，作诗曰：</p>
            <p>　　「自别昆仑地，俄然二四年；<br>
              　　　商都累半载，直谏在君前。<br>
              　　　弃却归西土， 溪执钓先；<br>
              　　　何日逢真主？披云再见天。」<br>
            </p>
            <p>　　子牙作罢诗，坐於垂杨之下，只见滔滔流水，无尽无休，彻夜东行，煞尽人间万苦。正是：惟有青山流水依然在，古往今来尽是空。子牙叹毕，只听得一人作歌而来。</p>
            <p>　　「登山过岭，伐木丁丁；随身板斧，斫劈枯 。崖前免走，山後鹿鸣；树梢异鸟，柳外黄莺。见了些青松翠柏，李白桃红；无忧樵子，胜似腰金。担柴一石，易米叁升；随时蔬菜，沽酒一瓶。对月邀饮，乐守山林；深山陋僻，万壑无声。奇花异草，悦目赏心；逍遥自在，任意纵横。</p>
            <p>　　樵子歌罢，把一担柴放下，近前少憩，问子牙曰：「老丈我常时见你在此执竿钓鱼，我和你相一个故事。」子牙曰：「相何故事？」樵子曰：「我与相一个渔樵问答。」子牙大喜：「好个渔樵问答！」樵子曰：「你上姓贵处？缘何到此？」子牙曰，「吾乃东海许洲人也，姓姜名尚，字子牙，道号飞熊。」樵子听罢，扬笑不止。子牙问樵子曰：「你姓甚名谁？」樵子曰：「吾姓武名古，祖贯西岐人氏。」子牙曰：「你方才听吾姓名，反加扬笑者何也？」武吉曰：「你方才言号飞熊，故有此笑。」子牙曰：「人各有号，何以为笑？」樵子曰：「当时古人，高人，贤人，圣人：胸藏万斛珠玑，腹隐无边锦绣。如风后力牧、伊尹、傅说之辈，方称其号。似你也有此号，名不种实，故此笑耳。」我常时见你绊绿柳而垂竿，别无营运，守枯株而待兔，看此清波，识见未必高明，为何亦称道号？武吉言罢，却将溪边钓竿拿起，见线上那钧直而不曲，樵子抚掌大笑不止，对子牙点头叹曰：「有志不在年高，无谋空言百岁。」樵子问子牙曰：「你只钓线何为不曲？古语云：『且将香饵钓金鳌。』我传你一法，将此针用火烧红，打成钩样，上用香饵；线上系浮子，鱼来吞食，浮子自动，便知鱼至。望上一提，钩钓鱼腮，方能得鲤，此是捕鱼之方。似这等钩，莫说叁年，就百年也无一鱼到手。可见你生性愚拙，安得妄号飞熊？」子牙曰：「你只知其一，不知其二。老夫在此，名虽垂钓，我自意不在鱼。吾在此不过守青云而得路，拨尘翳而腾霄。岂可曲中而取鱼乎？非丈夫之所为也。吾宁在直中取，不向曲中求；不为锦鳞设，只钓王与侯。吾有诗为证：</p>
            <p>　　「短竿长线守 溪，这个机关那得知；<br>
              　　 只钓当朝君与相，何尝意在水中鱼。」</p>
            <p>　　武吉听罢大笑曰：「你这个人也想王侯做，看你那个嘴脸不相王侯，你到相个活猴。」子牙也笑着曰：「你看我的嘴脸不相王侯，我看你的嘴脸也不甚好。」武吉曰：「我的嘴脸比你好些，吾虽樵夫，真比你快活；春看桃李，夏赏芰荷，秋看黄菊，冬赏梅松，我也有诗：</p>
            <p>　　「担柴货卖长街上，沽酒回家母子欢；<br>
              　　 伐木只知营运乐，放翻天地自家看。」<br>
            </p>
            <p>　　子牙曰：「不是这等嘴睑，我看你脸上气色不甚麽好。」武吉曰：「你看我的气色怎的不好？」子牙曰：「你左眼青，右眼红，今日进城打死人。」武吉听罢叱之曰：「我和你开笑戏语，为何毒口伤人？」武吉挑起柴，径往西岐城中来卖。不觉行至南门，却逢文王车驾，往灵台占验灾祥之兆，随侍文武出城，两边侍卫甲马。御林军人大呼曰：「千岁驾临，少来！」武吉挑着一担柴，往南门，市井道窄，将柴换肩，不知塌了一头，番转肩担，把门军王相，夹耳门一下，即刻打死，两边人大叫曰：「樵子打死了门军。」即时拿住，来见文王曰：「此是何人？」两边启奏：「大王千岁，这个樵子不知何故，打死门军王相。」文王在马上问曰：「那樵子姓甚名谁？为何打死王相？」武吉启曰：「小人是西岐良民，叫做武吉；因见大王驾临，道路窄狭，将柴换肩，误伤王相。」文王曰：「武吉既打死王相，理当抵命。」即在南门画地为牢，竖木为吏，将武吉禁於此间。文王往灵台去了。纣时画地为牢，止西岐有。此时东南北连朝歌俱有禁牢，因文王先天数祸福无差，因此人民不敢逃匿；所以画地为狱，民不敢逃去。但凡人走了，文王演先天数算出，拿来加倍问罪。以此顽猾之民，皆奉公守法，故曰画地为狱。且说武吉禁了叁日，不得回家。武吉思母无依，必定倚闾而望，况又不知我有刑陷之灾，因思母亲放声大哭。行人围看。其时散宜生往南门过，忽见武吉悲声大哭，散宜生问曰：「你是前日打死王相的，杀人偿命，理之常也。为何大哭？」武吉告曰：「小人不幸遇逢冤家，误将王相打死，理当偿命，安得埋怨。只奈小人有母七十馀岁，小人无兄无弟，又无妻室，母老孤身，必为沟渠饿殍， 
              骸暴露，情切伤悲。养子无益，子丧母亡，思之切骨，苦不堪言。小人不得已放声大哭。不知回避，有犯大夫，祈望恕罪。」散宜生听龙，默思久之，若论武吉打死王相，非是斗殴杀伤人命，自无抵偿之理。宜生曰：「武吉不必哭，我往见千岁启一本，放你回去，办你母亲衣衾棺木，柴米养身之费，你再等秋後，以正国法。」武吉叩头：「谢老爷大恩。」宜生一日进便殿，见文王朝贺毕，散宜生奏曰：「臣启大王！前日武吉打伤人命王相，禁於南门，臣往南门，忽见武吉痛哭。臣问其故，武吉言老母有七十馀岁，止生武吉一人，况吉既无兄弟，又无妻室，其母一无所望，吉遭国法，羁陷莫出，思母必成沟渠之鬼，因此大哭。臣思王相人命，原非斗殴，实乃误伤。况武吉母寡身单，不知其子陷身於狱。据臣愚见，且放武吉归家，以办养母之费。棺木衣衾之资完毕，再来抵偿王相之命。臣请大王旨意定夺。」文王听宜生之言，随即准行，速放武吉归家。诗曰：</p>
            <p>　　「文王出郭验灵台，武吉担柴惹祸胎；<br>
              　　　王相死於尖担下，子牙八十运才来。」</p>
            <p>　　话说武吉出了狱，可怜思家心重；飞奔回来。只见母亲倚门而望，见武吉回来，忙问曰：「我儿你因甚麽事，这几日才来？为母在家晓夜不安，又恐你在深山穷谷，被虎狼所伤；使为娘的悬心吊胆，废寝忘餐。今日见你，我方心落。不知你为何事今日 
              回。」武吉哭拜在地曰：「母亲！孩儿不考，前日往南门卖柴，遇文王驾至，我挑担闪躲，塌了尖担，打死门军王相，文王把孩儿禁於狱中，我想母亲在家悬望，又无音信，上无亲人，单身只影，无人奉养，必成沟渠之鬼。我因此放声痛哭。多亏上大夫散宜生老爷启奏，文王放我归家，置办你的衣衾棺木米粮之类，打点停当，孩儿就去偿王相之命。母亲你养我一汤无益了。」道罢大哭。其母听见儿子遭此人命重情，魂不附体，一把扯住武吉悲声哽咽，两□（「泊」字将「白」换成「目」）如珠，对天叹曰：「我儿忠厚半生，并无欺妄，孝母守分，今日有何事得罪天地，遭此陷□（上「穴」下「井」）之灾。我儿你有差池，为娘的焉能有命。」武吉曰：「前日日孩儿担柴行至 
              溪，见一老人手执竿垂钓；线上拴着一个针，在那里钓鱼。孩儿问他为何不打弯了，安着香饵钓鱼？那老人曰：『宁在直中取，不向曲中求；非为锦鳞，只钓王侯。』孩儿笑他你这个人也想做王侯，你那嘴脸也不相做王侯，好相一个活猴。那老人看看孩儿曰：『我看你的嘴脸也不好。』我问他我怎的不好？那老人说孩儿：『左眼青，右眼红，今日必定打死人。」确确的那日打死了王相。我想那老人嘴极毒，想将起来可恶。」其母问吉曰：「那老人姓甚名谁？」武吉曰：「那老人姓姜名尚，道号飞熊。因他说出号来，孩儿故此笑他；他 
              说出这样破话。」老母曰：「此老看相，莫非有先见之明？我儿！此老人你还去求他救你，此老必是高人。」武吉听了母命，收拾迳往 来见子牙。不知後事如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='22.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='24.htm'>下一章</a></div>
                </td>
              </tr>
            </table>
            <p align=center>作者――[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

