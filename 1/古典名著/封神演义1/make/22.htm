<html>
<head>
<title>第二十二 回西伯侯文王吐子</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="21.htm"><area shape="rect" coords="121,4,146,90" href="23.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第二十二 回西伯侯文王吐子</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td>　　 忍耻归来意可怜，只因食子泪难乾；<br>
            　　 非求度难伤天性，不为成忠贼爱缘。<br>
            　　 天数凌来谁个是，劫灰聚处若为愆；<br>
            　　 从来莫道人问事，自古分离总在天。<br>
            <br>
            　　且说二将策马当先，只见雷震子怎生模样？有诗为证： 
            <p>　　「天降雷鸣现虎躯，燕山出世托遗孤；侯姬应产螟蛉子，仙宅当藏不世珠。 授七年玄妙诀，长生两翅有风雷；桃园传得黄金棍，鸡岭先将圣主扶。目似金光飞闪电，面如蓝靛发如朱；肉身成圣仙家体，功业齐天帝子图。漫道姬侯生百子，名称雷震岂凡夫？」</p>
            <p>　　话说殷破败、雷开，仗其胆气，厉声言曰：「汝是何人，敢拦住去路？」雷震子答曰：「吾乃西伯文王第百子雷震子是也。吾父王乃仁人君子，贤德丈夫，事君尽忠，事亲尽孝，交友以信，视臣以义，治民以礼，处天下以道；奉公守法而尽臣节。无故而羁 
              里，七载守命待时，全无 怒。今既放归，为何又来追袭？反复无常，岂是天子之所为？因此奉吾师此旨，下山特来迎接我父王归国，使我父子重逢；你二人你你回去，不必言勇。我师曾吩咐：『不可伤人间众生。』故教汝速回便了。」殷破败笑曰：「好丑匹夫！焉敢口出大言，煽惑叁军，欺吾不勇？」乃纵马舞刀来取雷震子，雷震子将手中棍架住曰：「不要来，你想必要与我定个雌雄，这也可；只是奈我父王之言，师父之命，不敢有违。且试一试与你看。」雷震子将胁下翅一声响，飞起空中，有风雷之声；脚登山头，望下看见西边有一山嘴往外扑看。雷震子说：「待我把这山嘴打一棍你看。」一声响亮，山嘴塌下一半；雷震子转身落下来，对二将言曰：「你的头可有这山结实？」二将见此凶恶，魂不附体。雷震子曰：「二将军听我之言；汝等暂回朝歌见驾，且让你回去。」殷、雷二将军见此光景，料不能胜他，怎得回去。有诗为证：</p>
            <p>　　「一怒飞云起在空，黄金棍摆气如虹；<br>
              　　　刹时风响来天地，顷刻雷鸣遍宇中。<br>
              　　　猛烈恍如鹏翅鸟，狰狞浑似鬼山熊；<br>
              　　　从今丧却殷雷胆，束手归商势已穷。」<br>
            </p>
            <p>　　话说殷、雷二将见雷震子这等骁 ，况且胁生双翼，遍体风雷，料知决不能取胜，免得空丧性命无益，故此将机就计，转回人马不表。且说雷震子上山来见文王。文王吓得痴了，雷震子曰：「奉父王之命，去退追兵；赶父王二将，一名殷破败，一名雷开，他二人被孩儿以好言劝回去了。如今孩儿要送父王出五关。」文王曰：「我随身自有铜符令箭，到关照验，即可出关。」雷震子曰：「父王不必如此，若照铜符，有误父王归期。如今事急势迫，恐後面又有兵来，终是不了之局。待孩儿背父王一时飞出五关，免得又有事端。」文王听说：「我儿话虽是好，此马如何出得去？」雷震子曰：「父王且顾出关，马匹之事甚小。」文王曰：「此马随我患难七年，今日一旦弃他，我心何忍。」雷震子曰：「事已到此，岂是好为此不良之事，君子所以弃小而全大。」文王上前手拍马背曰：「非昌不仁，舍你出关，奈恐追兵复至，我命难逃，我今别你，任凭你去罢，另择良主。」文王道罢， 
              泪别马。有诗曰：</p>
            <p>　　「奉敕朝歌来谏主，同吾 里七年囚，临潼一别归西地，任你逍遥择主投。」</p>
            <p>　　且说雷震子曰：「父王快些！不必久羁。」文王曰：「背着我，你仔细些。」文王伏在雷震子背上，把二日紧闭，耳闻风声，不过一刻，已出了五关。来到金鸡岭落将下来，雷震子曰：「父王已出五关了。」文王睁开二目，已知是本土，大喜曰：「今日复见我故乡之地，皆赖孩儿之力。」雷震子曰：「父王前途保重，孩儿就此告归。」文王惊问曰：「我儿你为何中途抛我，这是何说？」雷震子曰：「奉师父之命，止救父王出关，即归山洞。今不敢有违，恐负师言，孩儿有罪。父王先归家国，孩儿学全道术，不久下山，再拜尊颜。」雷震子叩头，与文王<br>
              　　泪而别。正是：世间万般哀苦事，无非死别与生离。雷震子回终南山覆师父之命不题。且说文王独自一人，又无马匹，步行一日，文王年纪高迈，跋履艰难。抵暮见一客舍，文王投店歇宿，次日起程，囊乏无资，店小二曰：「歇房与酒饭钱，为何一文不与？」文王曰：「因空乏到此，权且暂记，俟到西岐着人加利送来。」店小二怒曰：「此处比别处不同，俺西岐撒不得野，骗不得人，西伯侯千岁以仁义而化万民；行人让路，道不拾遗，夜不闭户，万民安生乐业，湛湛尧天，朗朗舜日。好好拿出银子，算还明白教你去，若是迟延，送到西岐见上大夫散宜生老爷，那时悔之晚矣。」文王曰：「我决不失信。」只见店主人出来问道：「为何事吵嚷？」店小二把文王欠少饭钱说了一遍。店主人见文王年虽高迈，精神相貌不凡，问曰：「你往西岐来做甚麽事？因何盘费也无？我又不相识你，怎麽记饭钱，说得明白，方可与你去记。」文王曰：「店主人！我非别人，乃西伯侯是也。因囚 
              里七年，蒙圣恩赦宥归国，幸逢吾儿雷震子救我出五关，因此囊内空虚，权记你数日。俟吾到西岐差官送来，决不相负。」那店家听得西伯侯，慌忙倒身下拜；口称：「大王千岁！子民肉眼，有失接驾之罪。复请大王入内，进献壶浆，子民亲送大王归国。」文王问曰：「你姓甚名谁？」店主人曰：「子民姓申名杰，五代世居於此。」文王大喜，问申杰曰：「你可有马借一匹与我骑了好行，俟归国必当厚谢。」申杰曰：「子民皆小户之家，那有马匹？家下 
              有磨面驴儿，收拾鞍辔，大王暂借此行，小人亲随伏侍。」文王大悦，离了金鸡岭，过了首阳山，一路上晓行夜宿。时借深秋天气，只见金风飒飒，枫林翠色；景物虽是堪观，怎奈寒乌悲风，蛩声惨切。况西伯早是久离故乡，睹此一片景色，心中如何安泰？恨不得一时就到西岐，与母子夫妻相会，以慰愁怀。按下文王在路不表。且说文王母太姜，在宫中思想西伯，忽然风过叁阵，竟带吼声；太姜命侍儿焚香，取金钱演先天数，早知西伯某日某时已至西岐。太姜大喜，忙传令百官众世子往西岐接驾。众文武与各位公子无不欢喜，人人大悦。西岐万民牵羊担酒，户户焚香，氤氲拂道；文武百官与各位公子，各穿大红吉服。此时骨肉完聚，龙虎重逢，倍增喜气。有诗为证：</p>
            <p>　　「万民欢忭出西岐，迎接龙车过九逵； 里七年今已满，金鸡一战断穷追。从今圣化过尧舜，目下灵台立帝基；自古贤良周代盛，臣忠君正见雍熙。」</p>
            <p>　　且说文王同申杰往西岐来，行了许多路径，依然又见故园。文王不觉心中凄然，想昔日朝歌之时，遭此大难，不意今日回归，已是七载，青山依旧，人面已非。正嗟叹间，只见两杆红 
              招展，大炮一声，拥出一队人马。文王大喜曰：「此乃众文武来迎孤的。」只见大将军南宫<br>
              　　、上大夫散宜生，引了四贤八俊。叁十六杰，辛甲、辛免、太颠、闳夭、祁公、尹公、伏于道傍，次子姬发近前拜伏驴前曰：「父王羁縻异国，时月屡更，为人子不能分忧代患，诚天地间之罪人，望父王宽恕。今复观慈颜，不胜欣慰。」文王见性子众文武不觉泪下：「孤想今日心中不胜凄然，孤巳无家而有家，无国而有国，无臣而有臣，无子而有子。陷身七载，羁囚 
              里，自甘老死。今幸得见天日，与尔等复能完聚，睹此反觉凄然。」大夫散宜生启曰：「昔成汤亦因于夏台，一旦还国，而有事于天下。今主公归国，更修德政，育养生民，俟时而动，安知今日之 
              里，非昔时之夏台乎？」文王曰：「大夫之言，岂是为孤之言，亦非臣下事上之理。昌有罪当诛，蒙圣恩 而不杀，虽七载之因，亦天子浩荡洪恩。今赦孤归国，复荷优偿，进爵加封；赐黄钺白旄，得专征伐，此何等殊恩，当克尽臣节，此生决不敢萌二心。何得以夏台相比？大夫忽发此言，岂昌之所望哉？此後慎勿复言也。」诸臣悦服。姬发近前请父王更衣乘辇，文王依其言：换了王服乘辇，命申杰随进西岐。一路上欢声拥道，乐奏笙簧，户户焚香，家家结彩。文王端坐銮舆，两边的执事成行， 
              幢蔽日，只见众民大叫曰：「七年远隔，未睹天颜，今大王归国；万民瞻仰，欲亲睹天颜，愚民欣慰。」文王听见众民如此，方骑逍遥马。众民 
              声大振曰：「今日西岐有主矣。」人人欢悦，各各倾心。文王方出小山口，见两傍边文武九十八子相随，独不见长子邑考，因想其醢尸之苦， 里自啖子肉，不觉心中大痛，泪如雨下。文王将衣掩面作歌曰：</p>
            <p>　　「尽臣节兮，奉旨朝商；直谏君兮，欲正纲常。谗臣陷兮，因於 里；不敢怨兮，天降其殃。邑考孝兮，为父赎罪；鼓琴音兮，屈害忠良。啖子肉兮，痛伤骨髓；感圣恩兮，位至文王。夸官逃难兮，路逢雷震；命不绝兮，幸至吾疆。今归西士兮，团圆母子；独不见邑考兮，碎裂肝肠。」</p>
            <p>　　文王作歌罢，大叫一声：「痛杀我也。」跌下逍遥马来，面如白纸；慌坏世子并文武诸人，急忙扶起，拥在怀中，连取茶汤连灌数口，只见文王十二重楼中一声响，吐出一块肉羹。那肉饼就地上一滚，生出四足，长上两耳，望西跑去了，连吐叁次叁个兔儿走了。众臣扶起文王，乘銮舆至西岐城，进端门至大殿。公子姬发扶文王入後宫调理汤药，也非一日，文王之恙已愈。那日升殿，文武百官上殿朝贺毕，文王宣上大夫散宜生。宜生拜伏于地。文王曰：「孤朝天子算有七年之厄，不料长子邑考为孤遭戮；此乃天数，荷蒙圣恩特赦归国，加位文王，又命夸官叁日，深感镇国武成王大德，送铜符五道，放孤出关。不期殷、雷二将奉旨追龚，使孤势穷力尽，无计可施；束手待舞之时，多亏昔年孤因朝商，途中行至燕山，收了一婴儿。路逢终南山 
              气士云中子带去，起名雷震。不觉七载，谁想追兵紧急，得雷震子救我出了五关。」散宜生曰：「五关岂无将官把守，焉能得出关来？」文王曰：「若说起雷震子之形，险些儿吓杀孤家。七年光景，生得面如蓝靛，发似朱砂，胁生双翼，飞腾半空，势如风雷之状；用一棍金棍，势似熊罴。他将金棍一下，把山尖打下一块来，故此殷、雷二将不敢相争，诺诺而退。雷震子回来，背着孤家飞出五关；不须半个时辰，即是金鸡岭地面，他方告归终南山去了。孤不忍舍他，他道：『师命不敢违，孩儿不久下山，再见父王。』故此他便回去。孤独自行了一日，行至申杰店中；感申杰以驴儿送孤，一路扶持，命官重赏，使申杰回家。」宜生跪启曰：「主公德贯天下，仁布四方，叁分天下，二分归周。万民受其安康，百姓无不瞻仰，自古有云：『克念者自生百福，作念者自生百殃。』主公已归西士，真如龙归大海，虎复深山，自宜养时待动。况天下已反四方诸侯，而纣王肆行无道，杀妻诛子，制炮烙虿盆，醢大臣废先王之典；造酒池肉林，杀宫嫔，听妲己之所谗，播弃黎老，昵比罪人，拒谏诛忠，沉湎酒色，谓上天不足畏。谓善不足为，一意荒淫，罔有悛改，臣料朝歌不久属他人矣。」言未毕，殿西一人大呼曰：「今日大王已归放土，当为公子报醢尸之□（「双」字将「又」换成「言」）。况今西岐雄兵四十万，战将六十员，正宜杀进五关，围住朝歌，斩费仲、妲己於市曹，废弃昏君，另立明主，以泄天下之忿。」文王听而不悦曰：「孤以二卿为忠义之士，西土赖之以安，今日出不忠之言，是先自处於不赦之地，而尚敢言报怨灭雠之语。天子乃万国之元首，纵有过，臣且不敢言，倘敢正君之过；父有失，子亦不敢语，况敢正父之失。所以君叫臣死，不敢不死；父叫子亡，不敢不亡。为人臣子者，先以忠孝为首，而敢以直忤君父哉？昌因直谏於君，故囚昌於 
              里虽有七戴之困苦，是吾愆尤，怎敢怨君？归善於己，古语有云：『君子见难而不避，惟天命是从。』今昌感皇上之恩，爵赐文王荣归西土，孤正当早晚祈祝当今；但愿八方宁息兵戈，万民安阜乐业，方是为人臣之道。从今二卿切不可逆理悖伦，遗讥万世，岂仁人君子之所言也。」南宫<br>
              　　曰：「公子进宝，代父赎罪，非有谋逆，如何竟遭醢尸之惨？情法难容，故当 无道以正天下，此亦万民之心也。」文王曰：「卿只执一时之见，此是吾子自取其死，孤临行曾对诸子文武有言：孤演先天数，算有七年之灾，切不可以一卒前来问安。候七年灾满，自然荣归。邑考不遵父训，自恃骄拗，执忠孝之大节，不知从权，又失打听，不知时务进退，自己德薄才庸，性情偏执；不顺天时，致遭此醢身之祸。孤今奉公守法，不妄为，不悖德， 
              以尽臣节。任天子肆行狂悖，天下诸侯自有公论。何必二卿首为乱阶，自恃强梁，先取灭亡哉？古云：『五伦之中，惟有君亲恩最重；百行之本，当存忠孝义为先。』孤既归国，当以化行俗美为先，民丰物阜为务，则百姓自受安康，孤与卿等共享太平；耳不闻兵戈之声，眼不见征伐之事，身不受鞍马之劳，心不悬胜败之扰。但愿叁军，身无披甲胄之苦，民不受惊慌之灾，即此是福，即此是乐；又何必劳民伤财，糜烂其民，然後以为功哉。」南宫 
              、散宜生听文王之训，顿首叩谢。文王曰：「孤思西北正南欲造一台，名曰：『灵台。』孤恐上木之工，非诸侯所宜，劳伤百姓。然造此灵台，可以观灾祥之兆。」散宜生奏曰：「大王造此灵台，既为观灾祥而设，乃为西土之民，非为游观之乐，何为劳民哉？况主公仁爱，功及昆虫草木，万姓无不衔恩。若大王出示万民自然乐从。若大王不轻用民力，仍给工银二钱，任民自便，随具所欲，不去强他，这也无害于事。况又是为西士人民观灾祥之故，民何不乐为？」文王大喜：「大夫此言方合孤意。」随出示张挂各门。不知後事如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='21.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='23.htm'>下一章</a></div>
                </td>
              </tr>
            </table>
            <p align=center>作者――[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

