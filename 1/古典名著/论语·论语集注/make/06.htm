<html>
<head>
<title>雍也第六</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.jpg" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td width="73"> 
      <table width="73" border="0" cellspacing="0" cellpadding="0" height="131" background="t1bg.gif">
        <tr> 
          <td width="42" rowspan="2">&nbsp;</td>
          <td height="18" width="31"></td>
        </tr>
        <tr>
          <td width="31" valign="top"><a href="07.htm"><img src="next.gif" width="31" height="91" border="0"></a></td>
        </tr>
      </table>
    </td>
    <td>
      <table width="703" border="0" cellspacing="0" cellpadding="0">
        <tr> 
          <td colspan="2"><img src="top1.jpg" width="517" height="71" border="0"></td>
        </tr>
        <tr align="center" valign="middle"> 
          <td colspan="2" height="60" background="t3bg.gif">
            <p align="center" class="h">雍也第六</p>
          </td>
        </tr>
      </table>
    </td>
  </tr>
</table>
<table width="776" border="0" cellspacing="0" cellpadding="0">
  <tr>
    <td width="73" valign="top"> 
      <table border="0" cellpadding="0" cellspacing="0" background="t2bg.gif" height="132" width="73">
        <tr valign="top"> 
          <td rowspan="7" width="42">&nbsp;</td>
          <td width="31" height="22"></td>
        </tr>
        <tr valign="top"> 
          <td rowspan="6"><a href="05.htm"><img src="last.jpg" width="31" height="91" border="0"></a></td>
        </tr>
      </table>
      <table width="73" border="0" cellspacing="0" cellpadding="0" height="132">
        <tr>
          <td>&nbsp;</td>
          <td width="31"><a href="content.htm"><img src="return.jpg" width="31" height="91" border="0"></a></td>
        </tr>
      </table>
    </td>
    <td align="center" valign="top">
      <br>
      <table width="600" border="0" cellspacing="0" cellpadding="0" align="center">
        <tr> 
          <td> 
            <p>『⒍１』子曰：&quot;雍也可使南面。&quot;</p>
            <p>『⒍２』仲弓问子桑伯子。子曰：&quot;可也简。&quot;</p>
            <p> 　　　　仲弓曰：&quot;居敬而行简，以临其民，不亦不可乎？居简而行简，无乃大简乎？&quot;子曰：&quot;雍之言然。&quot;</p>
            <p>『⒍３』哀公问：&quot;弟子孰为好学？&quot;孔子对曰：&quot;有颜回者好学，不迁怒，不贰过。不幸短命死矣，今也则亡，未闻好学者也。&quot;</p>
            <p>『⒍４』子华使於齐，冉子为其母请栗。子曰：&quot;与之釜。&quot;</p>
            <p> 　　　　请益。曰：&quot;与之庾。&quot;</p>
            <p> 　　　　冉子与之栗五秉。</p>
            <p> 　　　　子曰：&quot;赤之适齐也，乘肥马，衣轻裘。吾闻之也：君子周急不继富。&quot;</p>
            <p>『⒍５』原思为之宰，与之栗九百，辞。子曰：&quot;毋！以与尔邻里乡党乎！&quot;</p>
            <p>『⒍６』子谓仲弓，曰：&quot;犁牛之子（马辛）且角，虽欲勿用，山川其舍诸？&quot;</p>
            <p>『⒍７』子曰：&quot;回也，其心三月不违仁，其余则日月至焉而已矣。&quot;</p>
            <p>『⒍８』季康子问：&quot;仲由可使从政也与？&quot;子曰：&quot;由也果，於从政乎何有？&quot;</p>
            <p> 　　　　曰：&quot;赐也可使政也与？&quot;曰：&quot;赐也达，於从政乎何有？&quot;</p>
            <p> 　　　　曰：&quot;求也可使从政也与？&quot;曰：&quot;求也艺，於从政乎何有？&quot;</p>
            <p>『⒍９』季氏使闵子骞为费宰。闵子骞曰：&quot;善为我辞焉！如有复我者，则必在汶上矣。&quot;</p>
            <p>『⒍１０』伯牛有疾，子问之，自牖执其手，曰：&quot;亡之，命矣夫！斯人也有斯疾也！斯人也有斯疾也！&quot;</p>
            <p>『⒍１１』子曰：&quot;贤哉，回也！一箪食，一瓢饮，在陋巷，人不堪其忧，回也不改其乐。贤哉，回也！&quot;</p>
            <p>『⒍１２』冉求曰：&quot;非不说子之道，力不足也。&quot;子曰：&quot;力不足者，中道而废。今女画。&quot;</p>
            <p>『⒍１３』子谓子夏曰：&quot;女为君子儒！无为小人儒！&quot;</p>
            <p>『⒍１４』子游为武城宰。子曰：&quot;女得人焉耳乎？&quot;曰：&quot;有詹台灭明者，行不由径，非公事，未尝至於偃之室也。&quot;</p>
            <p>『⒍１５』子曰：&quot;孟之反不伐，奔而殿，将入门，策其马，曰：&quot;'非敢后也，马不进也。'&quot;</p>
            <p>『⒍１６』子曰：&quot;不有祝沱之佞，而有宋朝之美，难乎免於今之世矣。&quot;</p>
            <p>『⒍１７』子曰：&quot;谁能出不由户？何莫由斯道也？&quot;</p>
            <p>『⒍１８』子曰：&quot;质胜文则野，文胜质则史。文质彬彬，然後君子。&quot;</p>
            <p>『⒍１９』子曰：&quot;人之生也直，罔之生也幸而免。&quot;</p>
            <p>『⒍２０』子曰：&quot;知之者不如好之者，好之者不如乐之者。&quot;</p>
            <p>『⒍２１』子曰：&quot;中人以上，可以语上也；中人以下，不可以语上也。&quot;</p>
            <p>『⒍２２』樊迟问知。子曰：&quot;务民之义，敬鬼神而远之，可谓知矣。&quot;</p>
            <p>　　　　　问仁。曰：&quot;仁者先难而后获，可谓仁矣。&quot;</p>
            <p>『⒍２３』子曰：&quot;知者乐水，仁者乐山。知者动，仁者静。知者乐，仁者寿。&quot;</p>
            <p>『⒍２４』子曰：&quot;齐一变，至於鲁；鲁一变，至於道。&quot;</p>
            <p>『⒍２５』子曰：&quot;觚不觚，觚哉！觚哉！&quot;</p>
            <p>『⒍２６』宰我问曰：&quot;仁者，虽告之曰，'井有仁焉。'其从之也？子曰：&quot;何为其然也？君子可逝也，不可陷也；可欺也，不可罔也。&quot;</p>
            <p>『⒍２７』子曰：&quot;君子博学於文，约之以礼，亦可以弗畔矣夫！&quot;</p>
            <p>『⒍２８』子见南子，子路不说。夫子矢之曰：&quot;予所否者，天厌之！天厌之！&quot;</p>
            <p>『⒍２９』子曰：&quot;中庸之为德也，甚至矣乎！民鲜久矣。&quot;</p>
            <p>『⒍３０』子贡曰：&quot;如有博施於民而能济众，何如？可谓仁乎？&quot;子曰：&quot;何事於仁！必也圣乎！尧舜其犹病诸！夫仁者，己欲立而立人，己欲达而达人。能近取誓，可谓仁之方也已。&quot;</p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='05.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='07.htm'>下一篇</a></div>
                </td>
              </tr>
            </table>
            <p align=center>□ 作者：孔子弟子
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top" align="right">
    <td><img src="bottom.jpg" width="152" height="58" border="0"></td>
  </tr>
</table>
</body>
</html>

