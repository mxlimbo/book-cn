<html>
<head>
<title>子张第十九</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.jpg" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td width="73"> 
      <table width="73" border="0" cellspacing="0" cellpadding="0" height="131" background="t1bg.gif">
        <tr> 
          <td width="42" rowspan="2">&nbsp;</td>
          <td height="18" width="31"></td>
        </tr>
        <tr>
          <td width="31" valign="top"><a href="20.htm"><img src="next.gif" width="31" height="91" border="0"></a></td>
        </tr>
      </table>
    </td>
    <td>
      <table width="703" border="0" cellspacing="0" cellpadding="0">
        <tr> 
          <td colspan="2"><img src="top1.jpg" width="517" height="71" border="0"></td>
        </tr>
        <tr align="center" valign="middle"> 
          <td colspan="2" height="60" background="t3bg.gif">
            <p align="center" class="h">子张第十九 </p>
          </td>
        </tr>
      </table>
    </td>
  </tr>
</table>
<table width="776" border="0" cellspacing="0" cellpadding="0">
  <tr>
    <td width="73" valign="top"> 
      <table border="0" cellpadding="0" cellspacing="0" background="t2bg.gif" height="132" width="73">
        <tr valign="top"> 
          <td rowspan="7" width="42">&nbsp;</td>
          <td width="31" height="22"></td>
        </tr>
        <tr valign="top"> 
          <td rowspan="6"><a href="18.htm"><img src="last.jpg" width="31" height="91" border="0"></a></td>
        </tr>
      </table>
      <table width="73" border="0" cellspacing="0" cellpadding="0" height="132">
        <tr>
          <td>&nbsp;</td>
          <td width="31"><a href="content.htm"><img src="return.jpg" width="31" height="91" border="0"></a></td>
        </tr>
      </table>
    </td>
    <td align="center" valign="top">
      <br>
      <table width="600" border="0" cellspacing="0" cellpadding="0" align="center">
        <tr> 
          <td>『１』子张曰∶&quot;士见危致命，见得思义，祭思敬，丧思哀，其可已矣。&quot;
            <p>『２』子张曰∶&quot;执德不弘，信道不笃，焉能为有？焉能为亡？&quot;</p>
            <p>『３』子夏之门人，问&quot;交&quot;於子张。子张曰∶&quot;子夏云何？&quot;对曰∶&quot;子夏曰∶<br>
              『可者与之，其不可者拒之。&quot;子张曰∶&quot;异乎吾所闻∶&quot;君子尊贤而容众，嘉<br>
              善而矜不能。我之大贤与，於人何所不容。我之不贤与，人将拒我，如之何其拒<br>
              人也！<br>
              &quot;</p>
            <p>『４』子夏曰∶&quot;虽小道，必有可观者焉；致远恐泥，是以君子不为也。&quot;</p>
            <p>『５』子夏曰∶&quot;日知其所亡，月无忘其所能，可谓好学也已矣！&quot;</p>
            <p>『６』子夏曰∶&quot;博学而笃志，切问而近思；仁在其中矣。&quot;</p>
            <p>『７』子夏曰∶&quot;百工居肆以成其事；君子学以致其道。&quot;</p>
            <p>『８』子夏曰∶&quot;小人之过也必文。&quot;</p>
            <p>『９』子夏曰∶&quot;君子有三变∶望之俨然；即之也温；听其言也厉。&quot;</p>
            <p>『１０』子夏曰：&quot;君子信而後劳其民；未信，则以为厉己也。信而後谏<br>
              ；<br>
              未信，则以为谤己也。&quot;</p>
            <p>子夏曰：&quot;大德不逾闲；小德出入可也。&quot;</p>
            <p>子游曰：&quot;子夏之门人小子，当洒扫，应对，进退，则可矣。抑末也；<br>
              本之则无，如之何？&quot;子夏闻之曰：&quot;噫！言游过矣！君子之道，孰先传<br>
              焉？<br>
              孰後倦焉？譬诸草木，区以别矣。君子之道，焉可诬也？有始有卒者，<br>
              其惟圣人乎！&quot;</p>
            <p>子夏曰：&quot;仕而优则学；学而优则仕。&quot;</p>
            <p>子游曰：&quot;丧致乎哀而止。&quot;</p>
            <p>子游曰：&quot;吾友张也，为难能也；然而未仁。&quot;</p>
            <p>曾子曰：&quot;堂堂乎张也！难与并为仁矣。&quot;</p>
            <p>曾子曰：&quot;吾闻诸夫子：『人未有自致者也必也，亲丧乎！』&quot;</p>
            <p>曾子曰：&quot;吾闻诸夫子：『孟庄子之孝也，其他可能也，<br>
              其不改父之臣与父之政，是难能也。&quot;</p>
            <p>孟氏使阳肤为士师，问於曾子。曾子曰：&quot;上失其道，民散久矣！<br>
              如得其情，则哀矜而勿喜。&quot;</p>
            <p>子贡曰：&quot;纣之不善，不如是之甚也。是以君子恶居下流，天下之恶皆归<br>
              焉。&quot;</p>
            <p>子贡曰：&quot;君子之过也，如日月之食焉。过也，人皆见之；更也，人皆仰<br>
              之。&quot;</p>
            <p>卫公孙朝问於子贡曰：&quot;仲尼焉学？&quot;子贡曰：&quot;文武之道，未坠於地，<br>
              在人。<br>
              贤者识其大者，不贤者识其小者，莫不有文武之道焉。夫子焉不学，<br>
              而亦何常师之有！&quot;</p>
            <p>叔孙武叔语大夫於朝曰：&quot;子贡贤於仲尼。&quot;子服景伯以告子贡。<br>
              子贡曰：&quot;譬之宫墙：赐之墙也及肩，窥见屋家之好；夫子之墙数仞，<br>
              不得其门而入，不见宗庙之美，百官之富。得其门者或寡矣！夫子之云，</p>
            <p>不亦宜乎！&quot;</p>
            <p>叔孙武叔毁仲尼。子贡曰：&quot;无以为也！仲尼不可毁也。他人之贤者，<br>
              丘陵也，犹可逾也；仲尼，日月也，无得而逾焉。人虽欲自绝，<br>
              其何伤於日月乎？多见其不知量也！&quot;</p>
            <p>陈子禽谓子贡曰：&quot;子为恭也，仲尼岂贤於子乎？&quot;子贡曰：<br>
              &quot;君子一言以为知，一言以为不知，言不可不慎也！夫子之不可及也，<br>
              犹天之不可阶而升也。夫子之得邦家者。所谓&quot;立之斯立，道之期行，<br>
              绥之期来，动之斯和。其生也荣，其死也哀；如之何其可及也？&quot;</p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='18.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='20.htm'>下一篇</a></div>
                </td>
              </tr>
            </table>
            <p align=center>□ 作者：孔子弟子
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top" align="right">
    <td><img src="bottom.jpg" width="152" height="58" border="0"></td>
  </tr>
</table>
</body>
</html>

