<html>
<head>
<title>公冶长第五</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.jpg" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td width="73"> 
      <table width="73" border="0" cellspacing="0" cellpadding="0" height="131" background="t1bg.gif">
        <tr> 
          <td width="42" rowspan="2">&nbsp;</td>
          <td height="18" width="31"></td>
        </tr>
        <tr>
          <td width="31" valign="top"><a href="06.htm"><img src="next.gif" width="31" height="91" border="0"></a></td>
        </tr>
      </table>
    </td>
    <td>
      <table width="703" border="0" cellspacing="0" cellpadding="0">
        <tr> 
          <td colspan="2"><img src="top1.jpg" width="517" height="71" border="0"></td>
        </tr>
        <tr align="center" valign="middle"> 
          <td colspan="2" height="60" background="t3bg.gif">
            <p align="center" class="h">公冶长第五 </p>
          </td>
        </tr>
      </table>
    </td>
  </tr>
</table>
<table width="776" border="0" cellspacing="0" cellpadding="0">
  <tr>
    <td width="73" valign="top"> 
      <table border="0" cellpadding="0" cellspacing="0" background="t2bg.gif" height="132" width="73">
        <tr valign="top"> 
          <td rowspan="7" width="42">&nbsp;</td>
          <td width="31" height="22"></td>
        </tr>
        <tr valign="top"> 
          <td rowspan="6"><a href="04.htm"><img src="last.jpg" width="31" height="91" border="0"></a></td>
        </tr>
      </table>
      <table width="73" border="0" cellspacing="0" cellpadding="0" height="132">
        <tr>
          <td>&nbsp;</td>
          <td width="31"><a href="content.htm"><img src="return.jpg" width="31" height="91" border="0"></a></td>
        </tr>
      </table>
    </td>
    <td align="center" valign="top">
      <br>
      <table width="600" border="0" cellspacing="0" cellpadding="0" align="center">
        <tr> 
          <td> 
            <p>『⒌１』子谓公冶长，&quot;可妻也。虽在缧（ｘｉｅ４）之中，非其罪也。&quot;以其子妻之。</p>
            <p>『⒌２』子谓南容，&quot;邦有道，不废；邦无道，免於刑戮。&quot;以其兄之子妻之。</p>
            <p>『⒌３』子谓子贱，&quot;君子哉若人！鲁无君子者，斯焉取斯？&quot;</p>
            <p>『⒌４』子贡问曰：&quot;赐也何如？&quot;子曰：&quot;女，器也。&quot;曰：&quot;何器也？&quot;曰：&quot;瑚琏也。&quot;</p>
            <p>『⒌５』或曰：&quot;雍也仁而不佞。&quot;子曰：&quot;焉用佞？御人以口给，屡憎於人。不知其仁，焉用佞？&quot;</p>
            <p>『⒌６』子使漆彤开仕。对曰：&quot;吾斯之未能信。&quot;子说。</p>
            <p>『⒌７』子曰：&quot;道不行，乘桴浮于海。从我者，其由与？&quot;子路闻之喜。子曰：&quot;由也好勇过我，无所取材。&quot;</p>
            <p>『⒌８』孟武伯问子路仁乎？子曰：&quot;不知也。&quot;又问。子曰：&quot;由也，千乘之国，可使治其赋也，不知其仁也。&quot;　&quot;求也何如？&quot;子曰：&quot;求也，千室之邑，百乘之家，可使为之宰也，不知其仁也。&quot;　&quot;赤也何如？&quot;子曰：&quot;赤也，束带立於朝，可使与宾客言也，不知其仁也。&quot;</p>
            <p>『⒌９』子谓子贡曰：&quot;女与回也孰愈？&quot;对曰：&quot;赐也何敢望回？回也闻一以知十，赐也闻一知二。&quot;子曰：&quot;弗如也；吾与女弗如也。&quot;</p>
            <p>『⒌１０』宰予昼寝。子曰：&quot;朽木不可雕也，粪土之墙不可（木亏）也；於予与何诛？&quot;子曰：&quot;始吾於人也，听其言而信其行；今吾於人也，听其言而观其行。於予与改是。&quot;</p>
            <p>『⒌１１』子曰：&quot;吾未见刚者。&quot;或对曰：&quot;申枨。&quot;子曰：&quot;枨也欲，焉得刚？&quot;</p>
            <p>『⒌１２』子贡曰：&quot;我不欲人之加诸我也，吾亦欲无加诸人。&quot;子曰：&quot;赐也，非尔所及也。&quot;</p>
            <p>『⒌１３』子贡曰：&quot;夫子之文章，可得而闻也；夫子之言性与天道，不可得而闻也。&quot;</p>
            <p>『⒌１４』子路有闻，未之能行，唯恐有闻。</p>
            <p>『⒌１５』子贡问曰：&quot;孔文子何以谓之'文'也？&quot;子曰：&quot;敏而好学，不耻下问，是谓之'文'也。&quot;</p>
            <p>『⒌１６』子谓子产，&quot;有君子之道四焉：其行己也恭，其事上也敬，其养民也惠，其使民也义。&quot;</p>
            <p>『⒌１７』子曰：&quot;晏平仲善与人交，久而敬之。&quot;</p>
            <p>『⒌１８』子曰：&quot;藏文仲居蔡，山节藻（木兑），何如其知也？&quot;</p>
            <p>『⒌１９』子张问曰：&quot;令尹子文三仕为令尹，无喜色；三已之，无愠色。旧令尹之政，必以告新令尹。何如？&quot;子曰：&quot;忠矣。&quot;曰：&quot;仁矣乎？&quot;曰：&quot;未知；--焉得仁？&quot;</p>
            <p> 　　　崔子杀齐君，陈文子有马十乘，弃而违之。至於他邦，则曰，'犹吾大崔子也。'违之。之一邦，则又曰：'犹吾大夫崔子也。'违之。何如？&quot;子曰：&quot;清矣。&quot;曰：&quot;仁矣乎？&quot;未之；--焉得仁？&quot;</p>
            <p>『⒌２０』季文子三思而后行。子闻之，曰：&quot;再，斯可矣。&quot;</p>
            <p>『⒌２１』子曰：&quot;甬五子，邦有道，则知；邦无道，则愚。其知可及也；其愚不可及也。&quot;</p>
            <p>『⒌２２』子在陈，曰：&quot;归与！归与！吾党之小子狂简，斐然成章，不知所以裁之。&quot;</p>
            <p>『⒌２３』子曰：&quot;伯夷、叔齐不念旧恶，怨是用希。&quot;</p>
            <p>『⒌２４』子曰：&quot;孰谓微生高直？或乞醯焉，乞诸邻而与之。&quot;</p>
            <p>『⒌２５』子曰：&quot;巧言、令色、足恭，左丘明耻之，丘亦耻之。匿怨而友其人，左丘明耻之，丘亦耻之。&quot;</p>
            <p>『⒌２６』颜渊季路侍。子曰：&quot;盍各言尔志？&quot;</p>
            <p> 　　　　　子路曰：&quot;愿车马衣轻裘与朋友共蔽之而无憾。？</p>
            <p> 　　　　　颜渊曰：&quot;愿无伐善，无施劳。&quot;</p>
            <p> 　　　　　子路曰：&quot;愿闻子之志。&quot;</p>
            <p> 　　　　　子曰：&quot;老者安之，朋友信之，少者怀之。&quot;</p>
            <p>『⒌２７』子曰：&quot;已矣乎，吾未见能见其过而自讼者也。&quot;</p>
            <p>『⒌２８』子曰：&quot;十室之邑，必有忠信如丘者焉，不如丘之好学也。&quot;</p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='04.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='06.htm'>下一篇</a></div>
                </td>
              </tr>
            </table>
            <p align=center>□ 作者：孔子弟子
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top" align="right">
    <td><img src="bottom.jpg" width="152" height="58" border="0"></td>
  </tr>
</table>
</body>
</html>

