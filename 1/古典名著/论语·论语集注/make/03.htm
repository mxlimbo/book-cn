<html>
<head>
<title>八佾第三</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.jpg" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td width="73"> 
      <table width="73" border="0" cellspacing="0" cellpadding="0" height="131" background="t1bg.gif">
        <tr> 
          <td width="42" rowspan="2">&nbsp;</td>
          <td height="18" width="31"></td>
        </tr>
        <tr>
          <td width="31" valign="top"><a href="04.htm"><img src="next.gif" width="31" height="91" border="0"></a></td>
        </tr>
      </table>
    </td>
    <td>
      <table width="703" border="0" cellspacing="0" cellpadding="0">
        <tr> 
          <td colspan="2"><img src="top1.jpg" width="517" height="71" border="0"></td>
        </tr>
        <tr align="center" valign="middle"> 
          <td colspan="2" height="60" background="t3bg.gif">
            <p align="center" class="h">八佾第三 </p>
          </td>
        </tr>
      </table>
    </td>
  </tr>
</table>
<table width="776" border="0" cellspacing="0" cellpadding="0">
  <tr>
    <td width="73" valign="top"> 
      <table border="0" cellpadding="0" cellspacing="0" background="t2bg.gif" height="132" width="73">
        <tr valign="top"> 
          <td rowspan="7" width="42">&nbsp;</td>
          <td width="31" height="22"></td>
        </tr>
        <tr valign="top"> 
          <td rowspan="6"><a href="02.htm"><img src="last.jpg" width="31" height="91" border="0"></a></td>
        </tr>
      </table>
      <table width="73" border="0" cellspacing="0" cellpadding="0" height="132">
        <tr>
          <td>&nbsp;</td>
          <td width="31"><a href="content.htm"><img src="return.jpg" width="31" height="91" border="0"></a></td>
        </tr>
      </table>
    </td>
    <td align="center" valign="top">
      <br>
      <table width="600" border="0" cellspacing="0" cellpadding="0" align="center">
        <tr> 
          <td> 
            <p>『⒊１』孔子谓季氏，&quot;八佾舞於庭，是可忍也，孰不可忍也？&quot;</p>
            <p>『⒊２』三家者以雍彻。子曰：&quot;'相维辟公，天子穆穆'，奚取於三家之堂？&quot;</p>
            <p>『⒊３』子曰：&quot;人而不仁，如礼何？&quot;人而不仁，如乐何？&quot;</p>
            <p>『⒊４』林放问礼之本。子曰：&quot;大哉问！礼，与齐奢也，宁俭；丧，与齐易也，宁戚。&quot;</p>
            <p>『⒊５』子曰：&quot;夷狄之有君，不如诸夏之亡也。&quot;</p>
            <p>『⒊６』季氏旅於泰山。子谓冉有曰：&quot;女弗能救与？&quot;对曰：&quot;不能。&quot;子曰：&quot;呜呼！曾谓泰山不如林放乎？&quot;</p>
            <p>『⒊７』子曰：&quot;君子无所争。必也射乎！揖让而升，下而饮。其争也君子。&quot;</p>
            <p>『⒊８』子夏问曰：&quot;巧笑倩兮，美目盼兮，素以为绚兮。何为也？&quot;子曰：&quot;绘事后素。&quot;　　曰：&quot;礼后乎？&quot;子曰：&quot;起予者商也！始可与言诗矣。&quot;</p>
            <p>『⒊９』子曰：&quot;夏礼，吾能言之，杞不足征也；殷礼，吾能言之，宋不足征也。文献不足故也。足，则吾能征之矣。&quot;</p>
            <p>『⒊１０』子曰：&quot;（衣帝）自既灌而往者，吾不欲观之矣。&quot;</p>
            <p>『⒊１１』或问（衣帝）之说。子曰：&quot;不知也；知其说者之於天下也，其如示诸斯乎！&quot;指其掌。</p>
            <p>『⒊１２』祭如在，祭神如神在。子曰：&quot;吾不与祭，如不祭。&quot;</p>
            <p>『⒊１３』王孙贾问曰：&quot;与其媚於奥，宁媚於龟，何谓也？&quot;子曰：&quot;不然；获罪於天，吾所寿也。&quot;</p>
            <p>『⒊１４』子曰：&quot;周监於二代，郁郁乎文哉！吾从周。&quot;</p>
            <p>『⒊１５』子入太庙，每事问。或曰：&quot;孰谓鄹人之子知礼乎？入太庙，每事问。&quot;子闻之，曰：&quot;是礼也。&quot;</p>
            <p>『⒊１６』子曰：&quot;射不主皮，为力不同科，古之道也。&quot;</p>
            <p>『⒊１７』子贡欲去告之饩羊。子曰：&quot;赐也！尔爱其羊，我爱其礼。&quot;</p>
            <p>『⒊１８』子曰：&quot;事君尽礼，人以为谄也。&quot;</p>
            <p>『⒊１９』定公问：&quot;君使臣，臣事君，如之何？&quot;孔子曰：&quot;君使臣以礼，臣事君以忠。&quot;</p>
            <p>『⒊２０』子曰：&quot;关雎，乐而不淫，哀而不伤。&quot;</p>
            <p>『⒊２１』哀公问社於宰我。宰我对曰：&quot;夏后氏以松，殷人以柏，周人以栗，曰，使民战栗。&quot;子闻之，曰：&quot;成事不说，遂事不谏，既往不咎。&quot;</p>
            <p>『⒊２２』子曰：&quot;管仲之器小哉。&quot;<br>
              　　　　　或曰：&quot;管仲俭乎？&quot;曰：&quot;管氏有三归，官事不摄，焉得俭？&quot;<br>
              　　　　　&quot;然则管仲知礼乎？&quot;曰：&quot;邦君树塞门，管氏亦树塞门。邦君为两君之好，有反坫，管氏亦有反坫。管氏而知礼，孰不知礼？&quot;</p>
            <p>『⒊２３』子语鲁大师乐，曰：&quot;乐其可知也：始作，翕如也；从之，纯如也，缴如也，绎如也，以成。&quot;</p>
            <p>『⒊２４』仪封人请见，曰：&quot;君子之至於斯也，吾未尝不得见也。&quot;从者见之。出曰：&quot;二三子何患於丧乎？天下之无道也久矣，天将以夫子为木铎。&quot;</p>
            <p>『⒊２５』子谓韶，&quot;尽美矣，又尽善也。&quot;谓武，&quot;尽美矣，未尽善也。&quot;</p>
            <p>『⒊２６』子曰：&quot;居上不宽，为礼不敬，临丧不哀，吾何以观之哉？&quot;</p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='02.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='04.htm'>下一篇</a></div>
                </td>
              </tr>
            </table>
            <p align=center>□ 作者：孔子弟子
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top" align="right">
    <td><img src="bottom.jpg" width="152" height="58" border="0"></td>
  </tr>
</table>
</body>
</html>

