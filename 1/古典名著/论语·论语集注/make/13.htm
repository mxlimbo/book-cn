<html>
<head>
<title>子路第十三</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.jpg" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td width="73"> 
      <table width="73" border="0" cellspacing="0" cellpadding="0" height="131" background="t1bg.gif">
        <tr> 
          <td width="42" rowspan="2">&nbsp;</td>
          <td height="18" width="31"></td>
        </tr>
        <tr>
          <td width="31" valign="top"><a href="14.htm"><img src="next.gif" width="31" height="91" border="0"></a></td>
        </tr>
      </table>
    </td>
    <td>
      <table width="703" border="0" cellspacing="0" cellpadding="0">
        <tr> 
          <td colspan="2"><img src="top1.jpg" width="517" height="71" border="0"></td>
        </tr>
        <tr align="center" valign="middle"> 
          <td colspan="2" height="60" background="t3bg.gif">
            <p align="center" class="h">子路第十三 </p>
          </td>
        </tr>
      </table>
    </td>
  </tr>
</table>
<table width="776" border="0" cellspacing="0" cellpadding="0">
  <tr>
    <td width="73" valign="top"> 
      <table border="0" cellpadding="0" cellspacing="0" background="t2bg.gif" height="132" width="73">
        <tr valign="top"> 
          <td rowspan="7" width="42">&nbsp;</td>
          <td width="31" height="22"></td>
        </tr>
        <tr valign="top"> 
          <td rowspan="6"><a href="12.htm"><img src="last.jpg" width="31" height="91" border="0"></a></td>
        </tr>
      </table>
      <table width="73" border="0" cellspacing="0" cellpadding="0" height="132">
        <tr>
          <td>&nbsp;</td>
          <td width="31"><a href="content.htm"><img src="return.jpg" width="31" height="91" border="0"></a></td>
        </tr>
      </table>
    </td>
    <td align="center" valign="top">
      <br>
      <table width="600" border="0" cellspacing="0" cellpadding="0" align="center">
        <tr> 
          <td>『１』子路问&quot;政&quot;。子曰：&quot;先之，劳之。&quot;请益。曰：&quot;无倦。&quot;
            <p>『２』仲弓为李氏宰，问&quot;政&quot;。子曰：&quot;先有司，赦小过，举贤才。&quot;曰：&quot;焉知贤才而举之？&quot;曰：&quot;举尔所不知，人其舍诸！&quot;</p>
            <p>『３』子路曰：&quot;卫君待子而为政，子将奚先？&quot;子曰：&quot;必也正名乎！&quot;子路曰：&quot;有是哉？子之迂也！奚其正？&quot;子曰：&quot;野哉，由也！君子於其所不知，盖阙如也。名不正，则言不训；言不训，则事不成；事不成，则礼乐不兴；礼乐不兴，则刑罚不中；刑罚不中，则民无所措手足。故君子名之必可言也，言之必可行也。君子於其言，无所U+830D而已矣！&quot;</p>
            <p>『４』樊迟请学稼，子曰：&quot;吾不如老农。&quot;请学为圃，曰：&quot;吾不如老圃。&quot;樊迟出，子曰：&quot;小人哉，樊须也！上好礼，则民莫敢不敬；上好义，则民莫敢不服；上好信，则民莫敢不用情。夫如是，则四方之民，襁负其子而至矣；焉用稼！&quot;</p>
            <p>『５』子曰：&quot;诵诗三百；授之以政，不达；使於四方，不能专对；虽多，亦奚以为？&quot;</p>
            <p>『６』子曰：&quot;其身正，不令而行；其身不正，虽令不从。&quot;</p>
            <p>『７』子曰：&quot;鲁、卫之政，兄弟也。&quot;</p>
            <p>『８』子谓卫公子荆善居屋：&quot;始有，曰∶</p>
            <p>『苟合矣；』少有，曰∶</p>
            <p>『苟完矣；』富有，曰∶</p>
            <p>『苟美矣。』&quot;</p>
            <p>『９』子适卫，冉有仆。子曰：&quot;庶矣哉！&quot;冉有曰：&quot;既庶矣，又何加焉？&quot;曰：&quot;富之。&quot;曰：&quot;既富矣，又何加焉？&quot;曰：&quot;教之。&quot;</p>
            <p>『１０』子曰：&quot;苟有用我者，U+671E月而已可也，三年有成。&quot;</p>
            <p>『１１』子曰：&quot;</p>
            <p>『善人为邦百年，亦可以媵残去杀矣。』诚哉是言也！&quot;</p>
            <p>『１２』子曰：&quot;如有王者，必世而後仁。&quot;</p>
            <p>『１３』子曰：&quot;苟正其身矣，於从政乎何有？不能正其身，如正人何？&quot;</p>
            <p>『１４』冉子退朝，子曰：&quot;何晏也？&quot;对曰：&quot;有政。&quot;子曰：&quot;其事也！如有政，虽不吾以，吾其与闻之！&quot;</p>
            <p>『１５』定公问：&quot;一言而可以兴邦，有诸？&quot;孔子对曰：&quot;言不可以若是其几也！人之言曰∶</p>
            <p>『为君难，为臣不易。』如知为君之难也，不几乎一言而兴邦乎？&quot;曰：&quot;一言而丧邦，有诸？&quot;孔子对曰：&quot;言不可以若是其几也！人之言曰∶</p>
            <p>『予无乐乎为君，唯其言而莫予违也。』如其善而莫之违也，不亦善乎？如不善而莫之违也，不几乎一言而丧邦乎？&quot;</p>
            <p>『１６』叶公问政。子曰：&quot;近者说，远者来。&quot;</p>
            <p>『１７』子夏为莒父宰，问政。子曰：&quot;无欲速；无见小利。欲速则不达；见小利则大事不成。&quot;</p>
            <p>『１８』叶公语孔子曰：&quot;吾党有直躬者∶其父攘羊而子证之。&quot;孔子曰：&quot;吾党之直者异於是∶父为子隐，子为父隐，直在其中矣。&quot;</p>
            <p>『１９』樊迟问仁。子曰：&quot;居处恭，执事敬，与人忠；虽之夷狄，不可弃也。&quot;</p>
            <p>『２０』子贡问曰：&quot;何如斯可谓之士矣？&quot;子曰：&quot;行己有耻；使於四方，不辱君命；可谓士矣。&quot;曰：&quot;敢问其次？&quot;曰：&quot;宗族称孝焉，乡党称弟焉。&quot;曰：&quot;敢问其次？&quot;曰：&quot;言必信，行必果；U+785CU+785C然，小人哉！抑亦可以为次矣。&quot;曰：&quot;今之从政者何如？&quot;子曰：&quot;噫！斗筲之人，何足算也！&quot;</p>
            <p>『２１』子曰：&quot;不得中行而与之，必也狂狷乎？狂者进取，狷者有所不为也。&quot;</p>
            <p>『２２』子曰：&quot;南人有言曰∶</p>
            <p>『人而无恒，不可以作巫医。』善夫！</p>
            <p>『不恒其德，或承之羞。』&quot;子曰：&quot;不占而已矣。&quot;</p>
            <p>『２３』子曰：&quot;君子和而不同；小人同而不和。&quot;</p>
            <p>『２４』子贡问曰：&quot;乡人皆好之，何如？&quot;子曰：&quot;未可也。&quot;&quot;乡人皆恶之，何如？&quot;子曰：&quot;未可也。不如乡人之善者好之，其不善者恶之。&quot;</p>
            <p>『２５』子曰：&quot;君子易事而难说也∶说之不以道，不说也；及其使人也，器之。小人难事而易说也；说之虽不以道，说也；及其使人也，求备焉。&quot;</p>
            <p>『２６』子曰：&quot;君子泰而不骄；小人骄而不泰。&quot;</p>
            <p>『２７』子曰：&quot;刚、毅、木讷，近仁。&quot;</p>
            <p>『２８』子路问曰：&quot;何如斯可谓之</p>
            <p>『士』矣？&quot;子曰：&quot;切切、U+5072U+5072、怡怡如也，可谓</p>
            <p>『士』矣。朋友切切U+5072U+5072，兄弟怡怡。&quot;</p>
            <p>『２９』子曰：&quot;善人教民七年，亦可以即戎矣。&quot;</p>
            <p>『３０』子曰：&quot;以不教民战，是谓弃之。&quot;</p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='12.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='14.htm'>下一篇</a></div>
                </td>
              </tr>
            </table>
            <p align=center>□ 作者：孔子弟子
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top" align="right">
    <td><img src="bottom.jpg" width="152" height="58" border="0"></td>
  </tr>
</table>
</body>
</html>

