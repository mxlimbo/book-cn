<html>
<head>
<title>《庄子・外篇・山木第二十》</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.jpg" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top">
    <td width="155" background="leftbg.jpg"> <img src="top.jpg" width="155" height="13"><br>
      <table width="155" border="0" cellspacing="0" cellpadding="0">
        <tr> 
          <td colspan="3"><img src="top1.jpg" width="155" height="84" border="0"></td>
        </tr>
        <tr> 
          <td width="15"><img src="top2.jpg" width="15" height="273" border="0"></td>
          <td width="32"> 
            <table width="32" border="0" cellspacing="0" cellpadding="0" height="273" background="tablebg.gif">
              <tr valign="top"> 
                <td height="98"><a href="content.htm"><img src="return.gif" width="32" height="79" border="0"></a></td>
              </tr>
              <tr valign="top"> 
                <td height="96"><a href="19.htm"><img src="last.jpg" width="32" height="79" border="0"></a></td>
              </tr>
              <tr valign="top"> 
                <td height="79"><a href="21.htm"><img src="next.jpg" width="32" height="79" border="0"></a></td>
              </tr>
            </table>
          </td>
          <td width="108"><img src="top3.jpg" width="108" height="65" border="0"><br>
            <img src="top4.jpg" width="54" height="208" border="0"></td>
        </tr>
        <tr> 
          <td colspan="3"><img src="top5.jpg" width="101" height="214" border="0"></td>
        </tr>
      </table>
    </td>
    <td> <br>
      <table width="560" cellspacing="0" cellpadding="0" border="0">
        <tr> 
          <td> 
            <p align="center" class="h">&nbsp;</p>
            <p align="center" class="h">《庄子・外篇・山木第二十》 </p>
          </td>
        </tr>
      </table>
      <br>
      <table width="560" border="0" cellspacing="0" cellpadding="0">
        <tr> 
          <td> 
            <p>　　庄子行于山中，见大木，枝叶盛茂。伐木者止其旁而不取也。问其故，曰：&quot;无所可用。&quot;庄子曰：&quot;此木以不材得终其天年。&quot;夫子出于山，舍于故人之家。故人喜，命竖子杀雁而烹之。竖子请曰：&quot;其一能鸣，其一不能鸣，请奚杀？&quot;主人曰：&quot;杀不能鸣者。&quot;明日，弟子问于庄子曰：&quot;昨日山中之木，以不材得终其天年；今主人之雁，以不材死。先生将何处？&quot;庄子笑曰：&quot;周将处乎材与不材之间。材与不材之间，似之而非也，故未免乎累。若夫乘道德而浮游则不然，无誉无訾，一龙一蛇，与时俱化，而无肯专为。一上一下，以和为量，浮游乎万物之祖。物物而不物于物，则胡可得而累邪！此神农、黄帝之法则也。若夫万物之情，人伦之传则不然：合则离，成则毁，廉则挫，尊则议，有为则亏，贤则谋，不肖则欺。胡可得而必乎哉！悲夫，弟子志之，其唯道德之乡乎！&quot;</p>
            <p>　　市南宜僚见鲁侯，鲁侯有忧色。市南子曰：&quot;君有忧色，何也？&quot;鲁侯曰：&quot;吾学先王之道，修先君之业；吾敬鬼尊贤，亲而行之，无须臾离居。然不免于患，吾是以忧。&quot;市南子曰：&quot;君之除患之术浅矣！夫丰狐文豹，栖于山林，伏于岩穴，静也；夜行昼居，戒也；虽饥渴隐约，犹且胥疏于江湖之上而求食焉，定也。然且不免于罔罗机辟之患，是何罪之有哉？其皮为之灾也。今鲁国独非君之皮邪？吾愿君刳形去皮，洒心去欲，而游于无人之野。南越有邑焉，名为建德之国。其民愚而朴，少私而寡欲；知作而不知藏，与而不求其报；不知义之所适，不知礼之所将。猖狂妄行，乃蹈乎大方。其生可乐，其死可葬。吾愿君去国捐俗，与道相辅而行。&quot;君曰：&quot;彼其道远而险，又有江山，我无舟车，奈何？&quot;市南子曰：&quot;君无形倨，无留居，以为君车。&quot;君曰：&quot;彼其道幽远而无人，吾谁与为邻？吾无粮，我无食，安得而至焉？&quot;市南子曰：&quot;少君之费，寡君之欲，虽无粮而乃足。君其涉于江而浮于海，望之而不见其崖，愈往而不知其所穷。送君者皆自崖而反。君自此远矣！故有人者累，见有于人者忧。故尧非有人，非见有于人也。吾愿去君之累，除君之忧，而独与道游于大莫之国。方舟而济于河，有虚船来触舟，虽有菩闹人不怒。有一人在其上，则呼张歙之。一呼而不闻，再呼而不闻，于是三呼邪，则必以恶声随之。向也不怒而今也怒，向也虚而今也实。人能虚己以游世，其孰能害之！&quot;</p>
            <p>　　北宫奢为卫灵公赋敛以为钟，为坛乎郭门之外。三月而成上下之县。王子庆忌见而问焉，曰：&quot;子何术之设？&quot;奢曰：&quot;一之间无敢设也。奢闻之：'既雕既琢，复归于朴。'侗乎其无识，傥乎其怠疑。萃乎芒乎，其送往而迎来。来者勿禁，往者勿止。从其强梁，随其曲傅，因其自穷。故朝夕赋敛而毫毛不挫，而况有大涂者乎！&quot;</p>
            <p>　　孔子围于陈蔡之间，七日不火食。大公任往吊之，曰：&quot;子几死乎？&quot;曰：&quot;然。&quot;&quot;子恶死乎？&quot;曰：&quot;然。&quot;任曰：&quot;予尝言不死之道。东海有鸟焉，其名曰意怠。其为鸟也，，而似无能；引援而飞，迫胁而栖；进不敢为前，退不敢为后；食不敢先尝，必取其绪。是故其行列不斥，而外人卒不得害，是以免于患。直木先伐，甘井先竭。子其意者饰知以惊愚，修身以明@，昭昭乎如揭日月而行，故不免也。昔吾闻之大成之人曰：'自伐者无功，功成者堕，名成者亏。'孰能去功与名而还与众人！道流而不明居，得行而不名处；纯纯常常，乃比于狂；削迹捐势，不为功名。是故无责于人，人亦无责焉。至人不闻，子何喜哉！&quot;孔子曰：&quot;善哉！&quot;辞其交游，去其弟子，逃于大泽，衣裘褐，食杼栗，入兽不乱群，入鸟不乱行。鸟兽不恶，而况人乎！</p>
            <p>　　孔子问子桑曰：&quot;吾再逐于鲁，伐树于宋，削迹于卫，穷于商周，围于陈蔡之间。吾犯此数患，亲交益疏，徒友益散，何与？&quot;子桑曰：&quot;子独不闻假人之亡与？林回弃千金之璧，负赤子而趋。或曰：'为其布与？赤子之布寡矣；为其累与？赤子之累多矣。弃千金之璧，负赤子而趋，何也？'林回曰：'彼以利合，此以天属也。'夫以利合者，迫穷祸患害相弃也；以天属者，迫穷祸患害相收也。夫相收之与相弃亦远矣，且君子之交淡若水，小人之交甘若醴。君子淡以亲，小人甘以绝，彼无故以合者，则无故以离。&quot;孔子曰：&quot;敬闻命矣！&quot;徐行翔佯而归，绝学捐书，弟子无挹于前，其爱益加进。异日，桑又曰：&quot;舜之将死，真泠禹曰：'汝戒之哉！形莫若缘，情莫若率。'缘则不离，率则不劳。不离不劳，则不求文以待形。不求文以待形，固不待物。&quot;</p>
            <p>　　庄子衣大布而补之，正e系履而过魏王。魏王曰：&quot;何先生之惫邪？&quot;庄子曰：&quot;贫也，非惫也。士有道德不能行，惫也；衣弊履穿，贫也，非惫也，此所谓非遭时也。王独不见夫腾猿乎？其得楠梓豫章也，揽蔓其枝而王长其间，虽羿、蓬蒙不能眄睨也。及其得柘棘枳枸之间也，危行侧视，振动悼栗，此筋骨非有加急而不柔也，处势不便，未足以逞其能也。今处昏上乱相之间而欲无惫，奚可得邪？此比干之见剖心，徵也夫！&quot;</p>
            <p>　　孔子穷于陈蔡之间，七日不火食。左据槁木，右击槁枝，而歌焱氏之风，有其具而无其数，有其声而无宫角。木声与人声，犁然有当于人之心。颜回端拱还目而窥之。仲尼恐其广己而造大也，爱己而造哀也，曰：&quot;回，无受天损易，无受人益难。无始而非卒也，人与天一也。夫今之歌者其谁乎！&quot;回曰：&quot;敢问无受天损易。&quot;仲尼曰：&quot;饥渴寒暑，穷桎不行，天地之行也，运物之泄也，言与之偕逝之谓也。为人臣者，不敢去之。执臣之道犹若是，而况乎所以待天乎？&quot;&quot;何谓无受人益难？&quot;仲尼曰：&quot;始用四达，爵禄并至而不穷。物之所利，乃非己也，吾命有在外者也。君子不为盗，贤人不为窃，吾若取之何哉？故曰：鸟莫知于鸸，目之所不宜处不给视，虽落其实，弃之而走。其畏人也而袭诸人间。社稷存焉尔！&quot;&quot;何谓无始而非卒？&quot;仲尼曰：&quot;化其万物而不知其禅之者，焉知其所终？焉知其所始？正而待之而已耳。&quot;&quot;何谓人与天一邪？&quot;仲尼曰：&quot;有人，天也；有天，亦天也。人之不能有天，性也。圣人晏然体逝而终矣！&quot;</p>
            <p>　　庄周游于雕陵之樊，睹一异鹊自南方来者。翼广七尺，目大运寸，感周之颡，而集于栗林。庄周曰：&quot;此何鸟哉！翼殷不逝，目大不睹。&quot;蹇裳j步，执弹而留之。睹一蝉方得美荫而忘其身。螳螂执翳而搏之，见得而忘形。异鹊从而利之，见利而忘其真。庄周怵然曰：&quot;噫！物固相累，二类相召也。&quot;捐弹而反走，虞人逐而谇之。庄周反入，三日不庭。蔺且从而问之，&quot;夫子何为顷间甚不庭乎？&quot;庄周曰：&quot;吾守形而忘身，观于浊水而迷于清渊。且吾闻诸夫子曰：'入其俗，从其令。'今吾游于雕陵而忘吾身，异鹊感吾颡，游于栗林而忘真。栗林虞人以吾为戮，吾所以不庭也。&quot;</p>
            <p>　　阳子之宋，宿于逆旅。逆旅人有妾二人，其一人美，其一人恶。恶者贵而美者贱。阳子问其故，逆旅小子对曰：&quot;其美者自美，吾不知其美也；其恶者自恶，吾不知其恶也。&quot;阳子曰：&quot;弟子记之：行贤而去自贤之行，安往而不爱哉！&quot;</p>
          </td>
        </tr>
      </table>
      <p>&nbsp;</p>
      <table width="560" border="0" cellspacing="0" cellpadding="0">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='19.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='21.htm'>下一页 </a></div>
                </td>
              </tr>
            </table>
            <p align=center>□ 作者：庄周 
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
  </tr>
</table>
</body>
</html>

