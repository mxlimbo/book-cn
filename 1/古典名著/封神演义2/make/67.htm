<html>
<head>
<title>第六十七回  姜子牙金台拜将</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="66.htm"><area shape="rect" coords="121,4,146,90" href="68.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第六十七回 姜子牙金台拜将</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td>　　金台拜将若飞仙，斗大黄金肘後悬；<br>
            　　梦入熊罴方实地，年登耄耋始朝天。<br>
            　　延绵周室承先业，树列齐封启後贤；<br>
            　　福寿两端人罕及，帝王师相古今传。 
            <p>　　话说子牙见捉了洪锦，料知龙吉公主成功，将洪锦放下丹墀。少时，龙吉公主进相府，子牙欠身谢曰：&quot;今日公主成莫大之功，皆是社稷生民之福。&quot;公主曰：&quot;自下高山，未与丞相成尺寸之功；今日捉了洪锦，但凭丞相发落。&quot;龙吉公主道罢，自回净室去了。子牙令左右将洪锦推至向前问曰：&quot;似你只等逆天行事之辈，何尝得片甲回去？&quot;命：&quot;推将出去，斩首号令。&quot;有南宫 
              为监斩，候行刑令下；只见一道人忙奔而来， 喘息不定，只叫：&quot;刀下留人。&quot;南宫 看见，不敢动手，急进相府来禀曰：&quot;启丞相得知，末将斩洪锦，方欲开刀，有一道人，只叫：『刀下留人。』未敢擅便，请令定夺。&quot;子牙传请。少时那道人来至殿前，与子牙打了稽首。子牙曰：&quot;道兄从何处来？&quot;道人曰：&quot;贫道乃月合老人也。因符元仙翁曾言龙吉公主与洪锦有俗世姻缘，曾绾红丝之约，故贫道特来通报。二则可以报子牙兵度五关，助得一臂之力，子牙公不可违了只件大事。&quot;子牙暗想：&quot;他乃蕊宫仙子，吾怎好将凡间姻缘之事与他讲？&quot;乃令邓婵玉先去见龙吉公主，就将月合仙翁之言，先禀过方可再议。邓婵玉迳进内庭，请公主出净室议事；公主忙出来见邓婵玉问曰：&quot;有何事见我？&quot;邓婵玉曰：&quot;今有月合仙翁言：『公主与洪锦有俗世姻缘，曾绾红丝之约，该有一世夫妻。』现在殿前与丞相共议此事，故丞相先着妾身，启过娘娘，然後可以面议。&quot;公主曰：&quot;吾因在瑶池犯了清规，特贬我下凡，不得复归瑶池，与我母子重逢。今下山来，觉得又多此一番俗孽耶？&quot;邓婵玉不敢作声。少时月合仙翁同子牙至後厅，龙吉公主见仙翁稽首。仙翁曰：&quot;今日公主已归正道。今贬下凡间者，正要了此一段俗缘，自然反本归原耳。况今子牙拜将在迩，那时兵度五关， 
              公主该与洪锦建不世之勋，垂名竹帛；侯功成之日，瑶池自有旌 来迎接公主回宫。此是天数，公主虽欲强辞，不可得矣。所以贫道受符元仙翁之命，故不辞劳烦，亲自来此，特为公主作伐。不然，洪锦刚赴法场行刑，贫道至此，不迟不早，恰逢其时，其为定数可知。公主当依贫道之言，不可误却佳期，罪愆更甚，那时悔之晚矣， 
              公主请自三思。 &quot;龙吉公主听了月合仙翁一篇话，不觉长吁一声：&quot;谁知有此孽缘所系？既是仙翁掌人间婚姻之牍，我也不能强辞，但凭二位主持。&quot;子牙、仙翁大喜，遂放了洪锦，用药敷好剑伤。洪锦自出营，招回季康人马，择吉日与龙吉公主成了姻眷。正是：</p>
            <p>　　天缘月合非容易，自有红丝牵系来。</p>
            <p>　　话说洪锦与龙吉公主，成了姻亲，乃纣王三十五年三月初三日；西岐城众将打点东征，一应钱粮，俱各停当，只等子牙上出师表。翌日，武王设聚早朝，王曰：&quot;有奏章出班，无事朝散。&quot;言未毕，有姜丞相捧出师表上殿。武王命呈上来，奉御官将表文摆於御案上。武王从头观看：</p>
            <p>　　&quot;进表丞相臣姜尚：臣闻惟天地万物父母，惟人万物之灵；天佑下民，作之君，作之师，惟共克相上帝，宠绥四方，作民父母。今商王受，弗敬上天，降灾下民，流毒邦国，剥丧元良，贼虐谏辅，狎侮五常，荒怠不敬，沈湎冒色，罪人以族，官人以世，惟官室台树陂池侈服，以残害於百姓。遣厥先人，宗庙弗祀，播弃黎老，昵比罪人，惟归言是用。焚炙忠良，刳剔孕妇，崇信奸回，放黜师保，屏弃典型，因奴正士，杀妻戮子，惟淫酗是图。作奇技淫巧，以悦妇人，郊社不修，宗庙不享，商罪贯盈，天人共怒。今天下诸侯，大会於孟津，兴吊民伐罪之师，救生民於水火。乞大王体上天好生之心，孚四海诸侯之念，思天下黎庶之苦，大奋鹰扬，择日出师，恭行天罚；则社稷幸甚，臣民幸甚。乞赐详示施行，谨具表以闻。&quot;</p>
            <p>　　武王览毕，沈吟半响，王曰：&quot;相父此表，虽说纣王无道，为天下共弃，理当征伐。但昔日先王曾有遗言，切不可以臣伐君。今日之事，天下後世，以孤为口实。况孤又辜先王之言，谓之不孝；纵纣王无道君也，孤若伐之，谓之不忠。孤与相父，共守臣节，以俟纣王改过迁善，不亦善乎？&quot;子牙曰：&quot;老臣怎敢有负先王？但天下诸侯，布告中外，诉纣王罪状，不足以君天下。纠合诸侯，大会孟津，昭畅天威，兴吊民伐罪之师，观政於商：前有东伯侯姜文焕、南伯侯鄂顺、北伯侯崇黑虎，具文书知会。如那一诸侯不至者，先问其违抗之罪，次伐无道。老臣恐误国之事，因此上表，请王定夺，愿大王裁之。&quot;武王曰：&quot;既是他三路欲伐成汤，听他等自为，孤与相父坐守本土，以尽臣节；上不失为臣之礼，下可以守先王之命，不亦美乎？&quot;子牙曰：&quot;惟天为万物父母，人为万物之灵，聪明作元后，元后作民父母。今商王受荼毒生民，如坐水火，罪恶贯盈，皇天震怒，命我先王，大兴未集耳。今大王行吊民伐罪之师，正代天以彰天讨，救民於水火。如不顺上天，厥罪惟均。&quot;只见上大夫散宜生上前奏曰：&quot;丞相之言，乃为国忠谋，大王不可不听。今天下大会孟津，大王若不以兵相应，则不足取信於众人，致众人不服，必罪我国，以助纣为虐。倘移兵加之，那时岂不自遗伊戚？况纣王信谗，屡征西土，黎庶遭惊慌之苦，文武有汗马之劳；今方安宁，又动天下之兵，是祸无已时。以臣愚见，不若依相父之言，统兵大会孟津，与天下诸侯，陈兵商郊，观政於商，俟其自改。则天下生民，皆蒙其福，又不失信於诸侯，遗灾於西土。上可以尽忠於君，下可以尽孝於先王，可称万全之策，乞大王思之。&quot;武王听得散宜生一番言语，不觉忻悦，乃曰：&quot;大夫之言是也。不知用多少人马？&quot;宜生曰：&quot;大王兵进五关，须当拜丞相为大将军，付以黄钺白旄，总得大权，得专阃外之权，方可便宜行事。&quot;武王曰：&quot;但凭大夫主张，即拜相父为大将军，得专征伐。&quot;宜生曰：&quot;黄帝昔拜风后，须当筑台，拜告皇天后土山川河渎之神，捧毂推轮，方成拜将之礼。&quot;武王曰：&quot;凡一应事宜，俱是大夫为之。&quot;武王朝散，宜生又至相府恭贺，百官俱各各忻悦，众门人个个喜欢。宜生次日至相府，对子牙说：&quot;令南宫、辛甲往岐山监造将台。&quot;当时二人至岐山，拣选木植砖石之物，克日兴工，也非一日，将台已完。二将回报子牙，宜生入内廷回武王旨曰：&quot;臣奉旨监造将台已完，谨择良辰於三月十五日，请大王至金台，亲拜相父为帅。&quot;武王准旨，侯旨日行礼。且说子牙三月十三日，将辛甲为军政司，先将斩法杞律牌，挂在帅府，使众将各宜知悉。辛甲领令挂帅府，上书着：&quot;大元帅姜条约示谕，大小众将一体知悉。&quot;只见各款开列於後：</p>
            <p>　　&quot;闻鼓不进，闻金不退，举旗不起，按 不伏，此为慢军，犯者斩。呼名不应，点视不起，违期不至，动乖纪律，此为欺军，犯者斩。夜传刁斗，怠而不报，更筹违度，声号不明，此为懈军，犯者斩。多出怨言，毁谤主将，不听约束，梗教难治，此为横军，犯者斩。扬声笑语，藐视禁约，晓詈军门，此为轻军，犯者斩。所用兵器，克削钱粮，致使弓弩绝弦，箭无羽镞，剑戟不利，帜凋敝，此为贪军，犯者斩。谣言诡语，造捏鬼神，假托梦寐，大肆邪说，蛊惑将士，此为妖军，犯者斩。奸舌利齿，妄为是非，调拨士卒，互相争斗，致乱行伍，此为刁军，犯者斩。所到之地，凌忤百姓，逼凌妇女，此为奸军，犯者斩。军中聚众，议事近帐，私探音信，此为探军，犯者斩。或闻所谋，及闻号令，漏泄於外，使敌人知之，此为背军，犯者斩。调用之计，结舌不应，低肩挽首，面有难色，此为怯军，犯者斩。出队赴伍，搀前乱後，言语喧哔，不遵禁令，此为乱军，犯者斩。托伤诈病，以避征进，捏故假死，因而逃脱，此为奸军，犯者斩。主掌钱粮，给赏之时，阿私所亲，使士卒结怨，此为弊军，犯者斩。观寇不审，察审不详，到不言到，多则言少，少则言多，此为误军，犯者斩。&quot;</p>
            <p>　　话说子牙将斩法牌，挂於帅府；众将观之，无不谨遵。且说宜生至十四日，入内廷见武王曰：&quot;请大王明日清晨，至相府请丞相登坛。&quot;武王曰：&quot;拜将之道，如何行礼？&quot;宜生曰：&quot;大王如黄帝拜风后，方成拜将之礼。&quot;武王曰：&quot;卿言正合孤意。 
              &quot;次日乃三月十五日吉辰，武王带领合朝文武，齐至相府前，只听 面乐声响过三番，军政司令门官放炮开门。只见三声炮响，相府门开，宜生引武王随後至银安殿。军政司忙称：&quot;请元帅升殿，有千岁亲来拜请元帅登辇。&quot;子牙忙从面道服而出，武王乃欠身言曰：&quot;请元帅登辇。&quot;子牙慌忙谢过，同武王分左右，并行至大门；武王欠身打一躬，两边扶子牙上辇。宜生请武王亲扶凤尾，连推三步。後人有请赞子牙末年，叨此荣宠：</p>
            <p>　　周主今朝列将台，风虎龙云四门开；香生满道衣冠引，紫气当天御仗来。统领貔貅添瑞彩，安排上马尽崔嵬；溪今日人龙出，八百开基说异才。</p>
            <p>　　话说子牙排仪仗出城， 只见前面七十里，俱是大红 ，直摆到西岐城。西岐百姓扶老携幼，俱来观看。子牙至岐山，将近将台边，有一座牌坊，上有一幅对联：</p>
            <p>　　话说众将分道而进。武王至将台边一看，只见将台高耸，甚是巍峨轩昂。怎见得？三千社稷归周主，一派华夷属武王。&quot;</p>
            <p>　　台高三丈，象按三才，阔二十四丈，按二十四气。台有三层，第一层台中，立二十五人， 各穿黄衣，手持黄 ，按中央戊己土。东边立二十五人，各穿青衣，手持青 
              ，按东方甲乙木。西边立二十五人，各穿白衣，手持白 ，按西方庚辛金。南边立二十五人，各穿红衣，手持红 ，按南方丙丁火。北边立二十五人，各穿皂衣，手持皂 
              ，按北方壬癸水。第二层是三百六十五人，手中各执大红 ，三百六十五面，按周天三百六十五度。第三层立七十二员牙将，各执剑戟瓜锤，按七十二候。三层之中，各有祭器祝文；自一层之下，两边仪仗雁翅排列，衣冠整肃，剑戟森严，从古无两。</p>
            <p>　　只见散宜生至銮舆前，请武王出舆。武王忙下舆，宜生曰：&quot;大王可至元帅前，请元帅下辇。&quot;武王行至辇前欠身曰：&quot;请元帅下辇。&quot;子牙忙下辇来，宜生引导子牙至台边，散宜生赞礼曰：&quot;请元帅面南背北。&quot;散宜生开读祝文：</p>
            <p>　　&quot;维十有三年孟春丁卯朔丙子，西伯遣上大夫散宜生，敢昭告於五岳四渎名山大川之神，惟妇言是用。昏弃厥祀，弗答，昏弃厥遣，王父母弟不迪，乃惟四方之多罪逋逃。是崇是曰：&quot;呜呼！惟天惠民，惟辟奉天，抚绥众庶，克底於道。今商王受，弗敬上天，降灾下民长，是信是使；是以为大夫卿士，俾暴虐於百姓，以奸宄於商邑。 
              今发夙夜 惧，若不顺天，厥罪惟均；谨择今日，特拜姜尚为大将军，恭行天讨，伐罪吊民，永靖四海。所赖神 ，相我众士，以克厥勋，伏惟尚飨！』&quot;</p>
            <p>　　话说敢宜生读罢祝文，有周公旦，引子牙上第二层台。周公旦赞礼曰：&quot;请元帅面东背西。&quot;周公旦开读祝文：</p>
            <p>　　&quot;维十有三年孟春丁卯朔丙子，西伯遣周公旦，敢昭告於日月星辰风伯雨师历代圣帝明皇之前曰：『呜呼！天有显道，厥类惟彰；今商王受乃夷居，弗事上帝神，遗厥先人，宗庙弗祀，沈湎冒色，淫酗肆虐。惟宫室台榭是崇，焚炙忠良，刳剔孕妇，以残害於下民。牲牺粢盛，既於凶盗，乃曰吾有民命，罕惩其侮，皇天震怒，命发诛之，发曷敢有越厥志。自思欲济斯民，匪才不克；今特拜姜尚为大将军，取彼凶残，杀伐用张。仰赖神 
              ，翊卫启迪，吐纳风云，嘘 变化，拯救下民，恭行天罚，克定厥勋，伏惟尚飨。』&quot;</p>
            <p>　　周公旦读罢祝文， 有召公 引子牙上第三层台来，毛公邀捧武王所赐黄钺白旄祝曰：&quot;自今以後，奉天征讨此独夫，为生民除害，为天下造福，元戎往勋之哉！&quot;子牙跪受黄钺白旄，乃左右执捧，礼官赞礼曰：&quot;请元戎面北拜受龙章凤篆。&quot;子牙跪拜，左右歌中和之曲，奏八音之章，乐轰嘹 
              ，动彻上下。召公 开读祝文：</p>
            <p>　　&quot;维十有三年孟春丁卯朔丙子， 西伯姬发， 敢昭告於昊天上帝后土神 曰：&quot;呜呼！天矜於民，民之所欲，天必从之。今商王受，狎侮五常，荒怠弗敬，自绝於天，结怨於民；朝涉之胫，剖贤人之心，作成杀戮，毒痛四海。崇信奸回，放黜师保，屏弃典型，因奴正士；郊祉不修，宗庙不享，作奇技淫巧，以悦妇人。无辜天， 
              上帝弗顺人，发 承上帝，以遏乱略，华夷蛮貊，罕不率俾。惟我先王，为国求贤，乃聘请姜尚以助发。今特拜为大将军，大会孟津，以彰天讨，取彼独夫，永靖四海。所赖有神，尚克相予，以济兆民，无作神羞；克成厥勋，诞膺天命，以抚方夏，恳祈照临，永光西土，神其鉴兹，伏惟尚飨！』&quot;</p>
            <p>　　召公 读罢祝文， 子牙居中而立。军政司上台启：&quot;元帅发鼓竖旗。&quot;两边鼓响，拽地宝 来。军政司请元帅戴护顶之宝。军政官用红漆端盘，棒上一顶金盔来，怎见得？</p>
            <p>　　黄邓邓耀目镜，玲珑花样称；竖三人叉攒四凤，六瓣六楞紫金盔。缨络翻，朱砂迸，珊瑚碧玉周围绕，玛瑙珍珠前面钉。</p>
            <p>　　耳政司将盔捧与子牙戴上，又传令取袍甲上台。军政官高捧袍铠，献在台上。怎见得？</p>
            <p>　　龙舌口，兽吞肩，红似火，赤似烟。老君炉曾烧炼，千锤打，万锤颠，绿绒扣，紫绒穿，迸铜锤，扛铁鞭。锁子文，甲上悬，披一领按南方内丁火；茜草染，烟脂抹，五彩装花千朵遍。金织就，大红袍，系一条四指阔，羊脂玉，玛瑙 
              ，琥珀砌，紫金雀舌八宝攒就白玉带。</p>
            <p>　　话说姜元帅全装甲 ， 立於台上；军政司传取印剑上台。军政官捧印剑上台，又捧一架，架上有三般，令天子协诸侯之物，内有令天子 
              ，令天子印，令天子剑。只见印剑上台来，有诗为证：</p>
            <p>　　&quot;黄金斗大掌貔貅，杀伐从来神鬼愁；吕望今朝登台後，乾坤一统属西周。&quot;</p>
            <p>　　话说军政司，将印剑捧至子牙面前；子牙将印剑接在手中，高捧过眉。散宜生请武王拜将， 武王在台下拜了两拜。武王拜罢，子牙令辛甲把令天子 
              ，将武王请上台来。少时辛甲执旗大呼曰：&quot;奉元帅将令，请我王上台。&quot;武王随令旗上了台，千牙传令请开印剑，请武王面南端坐；子牙拜谢毕，跪而奏曰：&quot;老臣闻国不可从外而治，军不可从中而御，二心不可以事君，疑志不可以应敌。臣既受命专节钺之威，臣敢不效驽骀，以报知遇之恩也。&quot;武王曰：&quot;相父今为大将东征，但愿早至孟津会兵，速返，孤之幸矣。&quot;子牙谢恩，武王下台，众将听候指挥。子牙传令军政官与众将得知：&quot;俱於三日後，在教军场听点。今日有三山五岳众道兄，与我饯别。&quot;辛甲领令，传与众将知悉。武王同文武百官，俱在金台。子牙离了将台，往西岐山正南而来； 
              有哪吒领诸门人来迎接子牙。只见甲 威仪，十分壮丽，来至芦边，只见玉虚门下十二弟子，拍手而来，大笑对子牙曰：&quot;将相威仪自壮行色，子牙真人中之龙也。&quot;子牙欠身打躬曰：&quot;多蒙列位师兄抬举，今日得握兵权，皆众师兄之赐也。姜尚何能？&quot;众仙曰：&quot;只等掌教圣人来至，吾辈才好奉酒。&quot;话犹未了，只听得空中一派笙簧仙乐齐奏。怎见得？有诗为证：</p>
            <p>　　&quot;紫气空中绕帝都，笙簧嘹 白云浮；<br>
              　　青鸾丹凤随銮驾，羽扇幢 傍辘轳。<br>
              　　对对金龙云现，双双玉女佩声殊；<br>
              　　祥光瑞彩多灵异，周室当兴应赤符。&quot;</p>
            <p>　　话说元始天尊驾临，诸弟子伏道左迎接。子牙俯伏口称：&quot;弟子，愿老爷圣寿无疆！&quot;众门人引道酌水焚香，迎銮接驾。元始天尊上了芦篷坐下，子牙复拜。元始曰：&quot;姜尚！你四十年积功累行，今为帝王之师，享受人间福禄，不可小视了。你东征灭纣，立功建业，列土分茅，子孙绵远，国祚延长，贫道今日特来饯你。&quot;命白鹤童子取酒来酌了半杯，子牙跪接，一饮而尽。元始曰：&quot;此一杯愿你成功扶圣主。又饮一杯，治国定无虞。又饮一杯，速速会诸侯。&quot;子牙吃了三杯，又跪下。元始曰：&quot;你又复跪者何说？&quot;子牙曰：&quot;蒙老爷天恩教育，使尚得拜将东征，弟子此行，不知吉凶如何，恳求指示？&quot;天尊曰：&quot;你此去并无他虞，你谨记一偈，自有验也。偈曰：</p>
            <p>　　『界牌开过诛仙阵，穿云关下受瘟癀；谨防达、兆、光、先、德，过了万仙身体康。』&quot;</p>
            <p>　　子牙闻偈拜谢曰：&quot;弟子敬佩此偈。&quot;元始曰：&quot;我返驾回宫，你众弟子再为饯别。&quot;群仙送出篷来，只见仙风一阵，回了銮驾。且说众仙来与子牙奉酒，各饮三杯。南极仙翁也奉子牙饯别酒三杯，俱要起身作辞而去。众门人见子牙问师尊前去吉凶，金吒忙向文殊广法天尊曰：&quot;弟子前去吉凶如何？&quot;道人曰：&quot;你修身一性起仙体，何怕无谋进五关。&quot;</p>
            <p>　　哪吒也来问太乙真人曰：&quot;弟子此行吉凶如何？&quot;真人曰：&quot;你汜水关前施道术，方显莲花是化身。&quot;</p>
            <p>　　木吒也来问普贤真人曰：&quot;弟子领法旨下山，不知归着吉凶如何？&quot;真人曰：&quot;你进关全仗吴钩剑，不负仙传在九宫。&quot;</p>
            <p>　　韦护也问道行天尊曰： &quot;弟子佐姜师叔至孟津， 可有妨碍？&quot;道行天尊曰：&quot;你比众人不同，岂不知你历代多少修行客，独你全真第一人。&quot;</p>
            <p>　　雷震子来问云中子曰：&quot;弟子此去吉凶如何？&quot;云中子曰：&quot;你两枚仙杏安天下，可保周家八百年。&quot;</p>
            <p>　　杨戬也问玉鼎真人曰：&quot;弟子此去如何？&quot;真人曰：&quot;你比别人不同，修成八九玄中妙，任你纵横在世间。&quot;</p>
            <p>　　李靖来问燃灯道人曰：&quot;弟子此去，吉凶如何？&quot;道人曰：&quot;你也比别人不同，肉身成圣超天境，久後灵山护法台。&quot;</p>
            <p>　　黄天化问清虚道德真君曰：&quot;弟子此行，吉凶如何？&quot;道德真君一见黄天化命运不长， 面带绝气， 低首不语。然而心中不忍，真是可怜。真君复向黄天化曰：&quot;徒弟你问前程之事，我有一偈，你可时时在心谨记，使偈而行，庶几无事。&quot;道人念偈。不知後事如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='66.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='68.htm'>下一章</a></div>
                </td>
              </tr>
            </table>
            <p align=center>作者――[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

