<html>
<head>
<title>卷第十</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr> 
      <td width="258" align="right" valign="top" height="99"><img src="top1.gif" width="47" height="99" border="0"></td>
      <td valign="top" rowspan="2"><img src="top2.gif" width="364" height="118" border="0"></td>
    </tr>
    <tr> 
      <td width="258" align="right" valign="top"> 
        <table border="0" cellpadding="0" cellspacing="0" background="linkbg.gif" width="258" height="19">
          <tr valign="top"> 
            <td width="57"></td>
            <td width="61"><a href="content.htm"><img src="return.gif" width="61" height="19" border="0"></a></td>
            <td width="9"></td>
            <td width="61"><a href="09.htm"><img src="last.gif" width="61" height="19" border="0"></a></td>
            <td width="9"></td>
            <td width="61"></td>
          </tr>
        </table>
      </td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr valign="top"> 
      <td><img src="top3.gif" width="776" height="11"></td>
    </tr>
    <tr valign="top" align="center"> 
      <td> 
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">卷第十</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td>
              <p align="center">曲礼子贡问第四十二<br>
              </p>
              <p>　　子贡问于孔子曰：&quot;晋文公实召天子而使诸侯朝焉．<font class=s>晋文公会诸侯于温召襄王且使狩于河阳因使诸侯朝</font>夫子作春秋，云天王狩于河阳，何也？&quot;孔子曰：&quot;以臣召君，不可以训，亦书其率诸侯事天子而已．&quot; 
              </p>
              <p>　　孔子在宋，见桓魋自为石椁，三年而不成，工匠皆病．夫子愀然曰：&quot;若是其靡也．<font class=s>靡侈</font>死不如朽之速愈．&quot;冉子仆曰：&quot;礼，凶事不豫，此何谓也？&quot;夫子曰：&quot;既死而议谥，谥定而卜葬，既葬而立庙，皆臣子之事，非所豫属也，况自为之哉．&quot;南宫敬叔以富得罪于定公，奔卫，卫侯请复之，载其宝以朝．夫子闻之曰：&quot;若是其货也，丧不若速贫之愈．&quot;丧失位也子游侍曰：&quot;敢问何谓如此？&quot;孔子曰：&quot;富而不好礼，殃也，敬叔以富丧矣，而又弗改，吾惧其将有后患也．&quot;敬叔闻之，骤如孔氏，而后循礼施散焉．</p>
              <p>　　孔子在齐，齐大旱，春饥．景公问于孔子曰：&quot;如之何？&quot;孔子曰：&quot;凶年则乘驽马，力役不兴，驰道不修，<font class=s>驰道君行之道</font>祈以币玉，<font class=s>君所祈请用币及玉不用牲也</font>祭祀不悬，<font class=s>不作乐也</font>祀以下牲，<font class=s>当用大牢者用少牢</font>此贤君自贬以救民之礼也．&quot;</p>
              <p>　　孔子适季氏，康子昼居内寝．孔子问其所疾．康子出见之．言终，孔子退，子贡问曰：&quot;季孙不疾而问诸疾，礼与？&quot;孔子曰：&quot;夫礼，君子不有大故，则不宿于外．非致齐也，非疾也，则不昼处于内，是故夜居外，虽吊之，可也．昼居于内，虽问其疾，可也．&quot;</p>
              <p>　　孔子为大司寇，国厩焚，子退朝而之火所，乡人有自为火来者，则拜之，士一，大夫再．子贡曰：&quot;敢问何也？&quot;孔子曰：&quot;其来者亦相吊之道也．吾为有司，故拜之．&quot;</p>
              <p>　　子贡问曰：&quot;管仲失于奢，晏子失于俭，与其俱失矣，二者孰贤？&quot;孔子曰：&quot;管仲镂簋而朱纮，<font class=s>缕刻而饰之朱纮天子冕之绂</font>旅树而反坫，<font class=s>旅施也树屏也天子外屏诸侯内屏反坫在两楹之间人君好会献酢礼毕反爵于其上</font>山节藻梲，<font class=s>节栭也刻为山云梲梁上楹也画藻文也</font>贤大夫也，而难为上．晏平仲祀其先祖，而豚肩不揜豆，<font class=s>言陋小也</font>一狐裘三十年，贤大夫也，而难为下．君子上不僭下，下不偪上．&quot;</p>
              <p>　　冉求曰：&quot;昔文仲知鲁国之政，立言垂法，于今不亡，可谓知礼矣？&quot;孔子曰：&quot;昔臧文仲安知礼，夏父弗綦逆祀而不止，燔柴于灶以祀焉，夫灶者，老妇之所祭，<font class=s>谓祭灶报其功老妇主祭也</font>盛于瓮，尊于瓶，非所柴也．故曰礼也者，由体也，体不备谓之不成，人设之不当，犹不备也．&quot;</p>
              <p>　　子路问于孔子曰：&quot;臧武仲率师与邾人战于狐鲐，遇败焉，师人多丧而无罚，古之道然与？&quot;孔子曰：&quot;凡谋人之军，师败则死之；谋人之国，邑危则亡之，古之正也．其君在焉者，有诏则无讨．&quot;<font class=s>诏君之教也有君教则臣无讨</font></p>
              <p>　　晋将伐宋，使人觇之，<font class=s>观也</font>宋阳门之介夫死，<font class=s>阳门宋城门也介夫被甲御门者</font>司城子罕哭之哀．觇之反言于晋侯曰：&quot;阳门之介夫死，而子罕哭之哀，民咸悦宋，殆未可伐也．&quot;孔子闻之曰：&quot;善哉！觇国乎．诗云：'凡民有丧，匍匐救之．'子罕有焉，虽非晋国，其天下孰能当之．<font class=s>言虽非晋国使天下有强者犹不能当也</font>是以周任有言曰：'民悦其爱者，弗可敌也．'&quot;</p>
              <p>　　楚伐吴，工尹商阳与陈弃疾追吴师，及之，弃疾曰：&quot;王事也，子手弓而可．&quot;商阳手弓．弃疾曰：&quot;子射诸．&quot;射之，弊一人，韔其弓．<font class=s>韔韬</font>又及，弃疾谓之，又及，弃疾复谓之，毙二人，每毙一人，辄掩其目，止其御曰：&quot;吾朝不坐，燕不与，<font class=s>亡畀故也</font>杀三人亦足以反命矣．&quot;孔子闻之曰：&quot;杀人之中，又有礼焉．&quot;子路怫然进曰：&quot;人臣之节，当君大事，唯力所及，死而后已，夫子何善此？&quot;子曰：&quot;然，如汝言也，吾取其有不忍杀人之心而已．&quot;</p>
              <p>　　孔子在卫，司徒敬之卒，夫子吊焉，主人不哀，夫子哭不尽声而退．璩伯玉请曰：&quot;卫鄙俗不习丧礼，烦吾子辱相焉．&quot;孔子许之，掘中溜而浴，<font class=s>室中．溜力救反</font>毁灶而缀，足袭于床，及葬，毁宗而●行也，<font class=s>胡不复有事于此也缀足不欲令僻戾长毁宗庙而出行神位在庙门之外也</font>出于大门，及墓，男子西面，妇人东面，既封而归，殷道也．孔子行之．子游问曰：&quot;君子行礼，不求变俗，夫子变之矣．&quot;孔子曰：&quot;非此之谓也，丧事则从其质而已矣．&quot;</p>
              <p>　　宣公八年六月辛巳，有事于太庙，而东门襄仲卒，壬午犹绎，<font class=s>绎祭之明日又祭也</font>子游见其故，以问孔子曰：&quot;礼与？&quot;孔子曰：&quot;非礼也，卿卒不绎．&quot;</p>
              <p>　　季桓子丧，康子练而无衰，子游问于孔子曰：&quot;既服练，服可以除衰乎？&quot;孔子曰：&quot;无衰衣者，不以见宾，何以除焉？&quot;</p>
              <p>　　邾人以同母异父之昆弟死，将为之服，因颜克而问礼于孔子．子曰：&quot;继父同居者，则异父昆弟，从为之服；不同居，继父且犹不服，况其子乎．&quot;</p>
              <p>　　齐师侵鲁，公叔务人，<font class=s>昭公之子公为</font>遇人入保，负杖而息．<font class=s>见先避入齐师将入保疲倦加杖颈上两手掖之休息者也保县邑小城也</font>务人泣曰：&quot;使之虽病，<font class=s>谓时徭役</font>任之虽重，<font class=s>谓时赋税</font>君子弗能谋，士弗能死，不可也，我则既言之矣，敢不勉乎．&quot;与其邻嬖童汪锜，乘？奔敌死焉，皆殡，鲁人欲勿殇童汪锜，问于孔子曰：&quot;能执干戈以卫社稷，可无殇乎？&quot;鲁昭公夫人吴孟子卒，不赴于诸侯，孔子既致仕，而？吊焉，适于季氏，季氏不绖，孔子投绖而不拜．<font class=s>以季氏无故已亦不成礼</font>子游问曰：&quot;礼与？&quot;孔子曰：&quot;主人未成服，则吊者不绖焉，礼也．&quot;</p>
              <p>　　公父穆伯之丧，敬姜昼哭，文伯之丧，昼夜哭．孔子曰：&quot;季氏之妇，可谓知礼矣．爱而无上下有章．&quot;<font class=s>上谓夫下谓子也章别也哭夫昼哭哭子昼夜哭哭夫与子各有别也</font></p>
              <p>　　南宫绦之妻，孔子兄之女，丧其姑而诲之髽曰：&quot;尔毋从从尔，毋扈扈尔．&quot;<font class=s>从从高扈扈大也扈言丧百无容节也．绦敕高反髽则瓜反</font>盖榛以为笄，长尺而总八寸．<font class=s>总束发束发垂为饰者齐衰之总八寸也</font></p>
              <p>　　子张有父之丧，公明仪相焉，问启颡于孔子．孔子曰：&quot;拜而后启颡，颓乎其顺，启颡而后拜，颀乎其至也．三年之丧，吾从其至也．&quot;孔子在卫，卫之人有送葬者，而夫子观之曰：&quot;善哉为丧乎，足以为法也，小子识之．&quot;子贡问曰：&quot;夫子何善爾，其？也如慕，其返也如疑．&quot;子贡曰：&quot;岂若速返而虞哉．&quot;<font class=s>返葬而祭谓之虞也</font>子曰：&quot;此情之至者也，小子识之，我未之能也．&quot;</p>
              <p>　　卞人有母死而孺子之泣者，孔子曰：&quot;哀则哀矣，而难继也．夫礼为可传也，为可继也，故哭踊有节，而变除有期．&quot;</p>
              <p>　　孟献子禫悬而不乐，可御而处内．子游问于孔子曰：&quot;若是则过礼也？&quot;孔子曰：&quot;献子可谓加于人一等矣．&quot;</p>
              <p>　　鲁人有朝祥而暮歌者，子路笑之．孔子曰：&quot;由，尔责于人终无已，夫三年之丧，亦以久矣．&quot;子路出，孔子曰：&quot;又多乎哉，<font class=s>又复也言其可以歌不复久也</font>踰月则其善也．&quot;</p>
              <p>　　子路问于孔子曰：&quot;伤哉贫也，生而无以供养，死则无以为礼也．&quot;孔子曰：&quot;啜菽饮水，尽其欢也，斯为之孝乎．敛手足形，旋葬而无椁，<font class=s>旋便</font>称其财，为之礼，贫何伤乎．&quot;</p>
              <p>　　吴延陵季子聘于上国，适齐，于其返也，其长子死于嬴博之间．<font class=s>嬴博地名也</font>孔子闻之曰：&quot;延陵季子，吳之習於禮者也，？而觀其葬焉．&quot;其歛，以时服而已；<font class=s>随冬夏之服无所加</font>其圹，掩坎深不至于泉；其葬，无盟器之赠．既葬，其封广轮揜坎，其高可时隐也；既封，则季子乃左袒右还其封，且号者三，曰，骨肉归于土，命也，若魂气则无所不之，则无所不之而遂行．孔子曰：&quot;延陵季子之礼其合矣．&quot;</p>
              <p>　　子游问丧之具．孔子曰：&quot;称家之有亡焉．&quot;子游曰：&quot;有亡恶于齐？&quot;<font class=s>恶何齐限</font>孔子曰：&quot;有也，则无过礼．苟亡矣，则歛手足形，还葬悬棺而封，人岂有非之者哉．故夫丧亡，与其哀不足而礼有余，不若礼不足而哀有余也；祭祀，与其敬不足而礼有余，不若礼不足而敬有余也．&quot;</p>
              <p>　　伯高死于卫，赴于孔子．子曰：&quot;吾恶乎哭诸，兄弟吾哭诸庙，父之友吾哭诸庙门之外，师吾哭之寝，朋友吾哭之寝门之外，所知吾哭之诸野，今于野则已疏，于寖则已重，夫由赐也而见我吾哭于赐氏．&quot;遂命子贡为之主．曰：&quot;为尔哭也，来者汝拜之．知伯高而来者，汝勿拜．&quot;既哭，使子张往吊焉，未至，冉求在卫，摄束帛乘马而以将之．孔子闻之曰：&quot;异哉！徒使我不成礼于伯高者，是冉求也．&quot;</p>
              <p>　　子路有姊之丧，可以除之矣，而弗除．孔子曰：&quot;何不除也？&quot;子路曰：&quot;吾寡兄弟而弗忍也．&quot;孔子曰：&quot;行道之人皆弗忍，先王制礼，过之者俯而就之，不至者企而及之．&quot;子路闻之，遂除之．</p>
              <p>　　伯鱼之丧母也，期而犹哭．夫子闻之曰：&quot;谁也？&quot;门人曰：&quot;鲤也．&quot;孔子曰：&quot;嘻其甚也，非礼也．&quot;伯鱼闻之遂除之．</p>
              <p>　　卫公使其大夫求婚于季氏，桓子问礼于孔子．子曰：&quot;同姓为宗，有合族之义，故系之以姓而弗别，缀之以食而弗殊，<font class=s>君有食族人之礼虽亲尽不异之族食多少也</font>虽百世婚姻不得通，周道然也．&quot;桓子曰：&quot;鲁卫之先虽寡兄弟，今已绝远矣，可乎？&quot;孔子曰：&quot;固非礼也，夫上治祖祢以尊尊之，下治子孙以亲亲之，旁治昆弟所以教睦也，此先王不易之教也．&quot;</p>
              <p>　　有若问于孔子曰：&quot;国君之于百姓，如之何？&quot;孔子曰：&quot;皆有宗道焉，故虽国君之尊，犹百姓不废其亲，所以崇爱也．虽以族人之亲，而不敢戚君，所以谦也．&quot;<font class=s>戚亲也尊敬君不敢如其亲也</font><br>
              </p>
              <p align="center">曲礼子夏问第四十三<br>
              </p>
              <p>　　子夏问于孔子曰：&quot;居父母之仇如之何？&quot;孔子曰：&quot;寝苫枕干，不仕<font class=s>干楯</font>弗与共天下也．遇于朝市，不返兵而斗．&quot;<font class=s>兵常不离于身</font>曰：&quot;请问居昆弟之仇如之何？&quot;孔子曰：&quot;仕，弗与同国，衔君命而使，虽遇之不斗．&quot;曰：&quot;请问从昆弟之仇如之何？&quot;曰：&quot;不为魁，主人能报之，则执兵而陪其后．&quot;</p>
              <p>　　子夏问：&quot;三年之丧既卒哭，金革之事无避，礼与，初有司为之乎？&quot;<font class=s>有司当吏职也</font>孔子曰：&quot;夏后氏之丧，三年既殡，而致仕，殷人既葬而致事，周人既卒哭而致事．<font class=s>致事还政于君也子哭之无时之哭大夫三月而葬三月而卒哭士既葬而卒哭也</font>记曰：'君子不夺人之亲，亦不夺故也．'&quot;子夏曰：&quot;金革之事无避，非与？&quot;孔子曰：&quot;吾闻诸老聃曰：'鲁公伯禽有为为之也．'<font class=s>伯禽有母之丧东方有戎为不义伯禽为方伯以不得不诛之</font>公以三年之丧从利者，吾弗知也．&quot;</p>
              <p>　　子夏问于孔子曰：&quot;记云，周公相成王，教之以世子之礼，有诸？&quot;孔子曰：&quot;昔者成王嗣立，幼未能莅阼，周公摄政而治，抗世子之法于伯禽，欲王之知父子君臣之道，所以善成王也．夫知为人子者，然后可以为人父；知为人臣者，然后可以为人君；知事人者，然后可以使人．是故抗世子法于伯禽，使成王知父子君臣长幼之义焉．凡君之于世子，亲则父也，尊则君也，有父之亲，有君之尊，然后兼天下而有之，不可不慎也．行一物而三善皆得，唯世子齿于学之谓也，世子齿于学，则国人观之．曰：'此将君我而与我齿让，何也？'曰：'有父在则礼然，然而众知父子之道矣．'其一曰：'此将君我而与我齿让何也？'曰：'有臣在，则礼然，而众知君臣之义矣．'其三曰：'此将君我而与我齿让，何也？'曰：'长长也，则礼然，然而众知长幼之节矣．'故父在斯为子，君在斯为臣，君子与臣之位，所以尊君而亲亲也．在学，学之为父子焉，学之为君臣焉，学之为长幼焉，父子君臣长幼之道得，而后国治．语曰：'乐正司业，父师司成，<font class=s>师有父道成生人者</font>一有元良，万国以贞，<font class=s>一谓天子也元善太子也</font>世子之谓．'闻之曰：'为人臣者，杀其身而有益于君则为之，况于其身，于宽也大也以善其君乎，周公优为也．&quot;</p>
              <p>　　子夏问于孔子曰：&quot;居君之母与妻之丧，如之何？&quot;孔子曰：&quot;居处言语饮食衎尔于丧所，则称其服而已．&quot;&quot;敢问伯母之丧，如之何？&quot;孔子曰：&quot;伯母叔母，疏衰期而踊不绝地，姑姊妹之大功踊绝于地，若知此者，由文矣哉．&quot;<font class=s>言如礼文意当言姑姊妹而已姊上长姑自也</font></p>
              <p>　　子夏问于夫子曰：&quot;凡丧小功已上，虞祔练祥之祭皆沐浴．于三年之丧，子则尽其情矣．&quot;孔子曰：&quot;岂徒祭而已哉．三年之丧，身有疡则浴，首有疮则沐，病则饮酒食肉，毁瘠而病，君子不为也，毁则死者，君子为之，无子则祭之，沐浴为齐洁也，非为饰也．&quot;</p>
              <p>　　子夏问于孔子曰：&quot;客至无所舍，而夫子曰：'生于我乎馆，客死无所殡矣．'夫子曰，于我乎殡，敢问礼与？仁者之心与？&quot;孔子曰：&quot;吾闻诸老聃曰：'馆人使若有之恶有之，恶有之而不得殡乎．'夫仁者制礼者也，故礼者不可不省也，礼不同不异，不丰不杀，称其义以为之宜，故曰我战则克，祭则受福，盖得其道矣．&quot;</p>
              <p>　　孔子食于季氏，食祭，主人不辞不食，亦不饮而餐，子夏问曰：&quot;礼也？&quot;孔子曰：&quot;非礼也，从主人也．吾食于少施氏而饱，少施氏食我以礼，吾食祭，作而辞曰：'疏食不足祭也．'吾餐而作辞曰：'疏食不敢以伤吾子之性．'主人不以礼，客不敢尽礼，主人尽礼，则客不敢不尽礼也．&quot;</p>
              <p>　　子夏问曰：&quot;官于大夫，既升于公，而反为之服，礼与？&quot;孔子曰：&quot;管仲遇盗，取二人焉上之为公臣，曰：'所以游僻者，可人也．'公许，管仲卒，桓公使为之官于大夫者为之服，自管仲始也，有君命焉．&quot;</p>
              <p>　　子贡问居父母丧．孔子曰：&quot;敬为上，哀次之，瘠为下，颜色称情，戚容称服．&quot;曰：&quot;请问居兄弟之丧．&quot;孔子曰：&quot;则存乎书筴已．&quot;</p>
              <p>　　子贡问于孔子曰：&quot;殷人既定而吊于圹，周人反哭而吊于家，如之何？&quot;孔子曰：&quot;反哭之吊也，丧之至也，反而亡矣，失之矣，于斯为甚，故吊之，死，人卒事也，殷以悫，吾从周．殷人既练之，明日，而祔于祖，周人既卒哭之明日，祔于祖，祔，祭神之始事也，周以戚，吾从殷．&quot;<font class=s>戚犹促也</font></p>
              <p>　　子贡问曰：&quot;闻诸晏子，少连大连善居丧，其有异称乎？&quot;孔子曰：&quot;父母之丧，三日不怠，三月不解，期悲哀，三年忧，东夷之子，达于礼者也．&quot;</p>
              <p>　　子游问曰：&quot;诸侯之世子，丧慈母如母，礼与？&quot;孔子曰：&quot;非礼也．古者男子外有傅父，内有慈母，君命所使教子者也，何服之有．昔鲁孝公少丧其母，其慈母良，及其死也，公弗忍，欲丧之．有司曰：'礼，国君慈母无服，今也君为之服，是逆古之礼，而乱国法也．若终行之，则有司将书之，以示后世，无乃不可乎．'公曰：'古者天子丧慈母，练冠以燕居．'<font class=s>谓庶子王为其母也</font>遂练以丧慈母．丧慈母如母，始则鲁孝公之为也．&quot;</p>
              <p>　　孔子适卫，遇旧馆人之丧，入而哭之哀．出使子贡脱骖以赠之．子贡曰：'所于识之丧，不能有所赠，赠于旧馆，不已多乎？&quot;孔子曰：&quot;吾向入哭之，遇一哀而出涕，吾恶夫涕而无以将之，小子行焉．&quot;</p>
              <p>　　子路问于孔子曰：&quot;鲁大夫练而杖，礼也？&quot;孔子曰：&quot;吾不知也．&quot;子路出，谓子贡曰：&quot;吾以为夫子无所不知，夫子亦徒有所不知也．&quot;子贡曰：&quot;子所问何哉？&quot;子路曰：&quot;止，吾将为子问之．&quot;遂趋而进曰：&quot;练而杖，礼与？&quot;孔子曰：&quot;非礼也．&quot;子贡出，谓子路曰：&quot;子谓夫子而弗知之乎，夫子徒无所不知也，子问，非也，礼，居是邦则不非其大夫．&quot;</p>
              <p>　　叔孙母叔之母死，既小歛，举尸者出户，武孙从之出户，乃袒投其冠而括发．子路叹之，孔子曰：&quot;是礼也．&quot;子路问曰：&quot;将小歛则变服，今乃出户，而夫子以为知礼，何也？&quot;孔子曰：&quot;由，汝问非也．君子不举人以质士．&quot;<font class=s>质犹正也</font>齐晏桓子卒，平仲麤衰斩苴绖带，杖以菅屦，食粥居傍庐，寝苫枕草，其老曰：&quot;非大夫丧父之礼也．&quot;晏子曰：&quot;唯卿大夫．&quot;曾子以问孔子．孔子曰：&quot;晏平仲可谓能远害矣．不以己知是驳人之非，愻辞以避咎，义也夫．&quot;<font class=s>记者乃举人避害之愻以辞而谓大夫士丧父母有异亦</font>怪也</p>
              <p>　　季平子卒，将以君之玙璠歛，赠以珠玉．孔子初为中都宰，闻之历级而救焉，<font class=s>历级遽登阶不聚足</font>曰：&quot;送而以宝玉，是犹曝尸于中原也，其示民以奸利之端，而有害于死者，安用之．且孝子不顺情以危亲，忠臣不兆奸以陷君．&quot;<font class=s>兆奸为奸之兆成也</font>乃止．</p>
              <p>　　孔子之弟子琴张与宗友卫齐豹，见宗鲁于公子孟絷，孟絷以为参乘焉，及齐豹将杀孟絷，告宗鲁，使行．宗鲁曰：&quot;吾由子而事之，今闻难而逃，是僭子也．<font class=s>僭不信使子言不信</font>子行事乎，吾将死以事周子，而归死于公孟可也．&quot;齐氏用戈击公孟，宗以背蔽之，断肱中，公孟、宗鲁皆死．琴張聞宗魯死，將？弔之．孔子曰：&quot;齐豹之盗，孟絷之贼也，汝何吊焉？君不食奸，不受乱，不为利病于回，<font class=s>回邪也不以利放而病于邪也</font>不以回事人，不盖非义，盖揜不犯非礼，汝何吊焉？&quot;琴张乃止．</p>
              <p>　　郕人子革卒，哭之呼灭．<font class=s>旧说以灭子蒲名人少名灭者又哭名其父不近人情疑以孤穷自谓亡灭也</font>子游曰：&quot;若是哭也，其野哉．孔子恶野哭者．&quot;哭者闻之遂改之．</p>
              <p>　　公父文伯卒，其妻妾皆行哭失声，敬姜戒之曰：&quot;吾闻好外者士死之，好内者女死之，今吾子早殀，吾恶其以好内闻也，二三妇人之欲供先祀者，<font class=s>言欲留不改嫁供奉先人之祀</font>请无瘠色，无挥涕，无拊膺，<font class=s>挥涕不哭流涕以手挥之拊犹抚也膺谓胸也</font>无哀容，无加服，有降从礼而静，是昭吾子也．&quot;孔子闻之曰：&quot;女智无若妇，男智莫若夫，公文氏之妇智矣，剖情损礼，欲以明其子为令德也．&quot;</p>
              <p>　　子路与子羔仕于卫，卫有蒯聩之难．孔子在鲁，闻之曰：&quot;柴也其来，由也死矣．&quot;既而卫使至，曰：&quot;子路死焉．&quot;夫子哭之于中庭，有人吊者，而夫子拜之，已哭，进使者而问故，使者曰：&quot;醢之矣．&quot;遂令左右皆覆醢，曰：&quot;吾何忍食此．&quot;</p>
              <p>　　季桓子死，鲁大夫朝服而吊．子游问于孔子曰：&quot;礼乎？&quot;夫子不答．他日，又问墓而不坟．孔子曰：&quot;今丘也，东西南北之人，不可以弗识也，吾见封之若堂者矣，<font class=s>堂形四方若高者</font>又见若坊者矣，<font class=s>坊形杀杀平上而长</font>又见履夏屋者矣，又见若斧形者矣，吾从斧者焉．&quot;于是封之，崇四尺．孔子先反虞，门人后．雨甚，至墓崩，修之而归．孔子问焉，曰：&quot;尔来何迟？&quot;对曰：&quot;防墓崩．&quot;孔子不应，三云，孔子泫然而流涕曰：&quot;吾闻之，古不修墓及二十五月而大祥，五日而弹琴不成声，十日过禫而成笙歌．&quot;<font class=s>孔子大祥二十五月禫故十日踰月而歌也</font></p>
              <p>　　孔子有母之丧，既练，阳虎吊焉，私于孔子曰：&quot;今季氏将大飨境内之士，子闻诸？&quot;孔子答曰：&quot;丘弗闻也．若聞之，雖在衰絰，亦欲與？．&quot;阳虎曰：&quot;子谓不然乎，季氏飨士，不及子也．&quot;阳虎出，曾点问曰：&quot;吾之何谓也？&quot;孔子曰：&quot;己则衰服，犹应其言，示所以不非也．&quot;<font class=s>孔子衰服阳虎之言犯礼故孔子答之以示不非其言者也</font></p>
              <p>　　颜回死，鲁定公吊焉，使人访于孔子．孔子对曰：&quot;凡在封内，皆臣子也，礼，君吊其臣，升自东阶，向尸而哭，其恩赐之，施不有？也．&quot;？<font class=s>苏乱反？计也又竹器也</font></p>
              <p>　　原思言于曾子曰：&quot;夏后氏之送葬也，用盟器，示民无知也；殷人用祭器，示民有知也；周人兼而用之，示民疑也．&quot;曾子曰：&quot;其不然矣，夫以盟器，鬼器也，祭器，人器也，古之人胡为而死其亲也．&quot;子游问于孔子曰：&quot;之死而致死乎，不仁，不可为也；之死而致生乎，不智，不可为也．凡为盟器者，知丧道也．夫子始死则矣，羔裘玄冠者，易之而已，汝何疑焉．</p>
              <p>　　子罕问于孔子曰：&quot;始死之设重也，何为？&quot;孔子曰：&quot;重主道也，殷主缀重焉，<font class=s>缀连也殷人作主而连其重悬诸庙也</font>周人彻重焉．<font class=s>周人作主彻重就所倚处而治</font>请问丧朝．&quot;<font class=s>丧将葬朝于庙而后行焉</font>子曰：&quot;丧之朝也，顺死者之孝心，故至于祖者，庙而后行．殷朝而后殡于祖，周朝而后遂葬．&quot;</p>
              <p>　　孔子之守狗死，谓子贡曰：&quot;路马死，<font class=s>路马常所乘马</font>则藏之以帷，狗則藏之以蓋，汝？埋之．吾闻弊帏不弃，为埋马也，弊盖不弃，为埋狗也．今吾贫无盖，于其封也与之席，无使其首陷于土焉．&quot;<br>
                曲礼公西赤问第四十四<br>
                　　公西赤问于孔子曰：&quot;大夫以罪免卒，其葬也如之何？&quot;孔子曰：&quot;大夫废其事，终身不仕，死则葬之以士礼，老而政仕者，死则从其列．&quot;</p>
              <p>　　公仪仲子嫡子死，而立其弟，檀弓问子服伯子曰：&quot;何居？我未之前闻也．&quot;子服伯子曰：&quot;仲子亦犹行古人之道，昔者文王拾伯邑考，<font class=s>伯邑考文王之长子也言文王亦立子而不立孙也</font>而立武王，微子舍其孙腯，立其弟衍．&quot;子游以闻诸孔子，子曰：&quot;否，周制立孙．&quot;</p>
              <p>　　孔子之母既葬，将立葬焉，曰：&quot;古者不祔葬，为不忍先死者之复见也．诗云：'死则同穴．'自周公已来祔葬矣．故卫人之祔也，离之，有以闻焉；鲁人之祔也，合之，美夫，吾从鲁．&quot;遂合葬于防曰：&quot;吾闻之有备物而不可用也，是故竹不成用，<font class=s>谓笾之无缘</font>而瓦不成膝，<font class=s>膝镔</font>琴瑟张而不平，笙竽备而不和，有钟磬而无簨？．<font class=s>簨？可以悬钟磬也．簨先尹反．？其举反</font>其曰盟器，神明之也，哀哉，死者而用生者之器，不殆而用殉也．&quot;<font class=s>杀人以从死谓之殉</font></p>
              <p>　　子游问于孔子曰：&quot;葬者涂车刍灵，自古有之，然今人或有偶，<font class=s>偶亦人也</font>是无益于丧．&quot;孔子曰：&quot;为刍灵者善矣，为偶者不仁，不殆于用人乎．&quot;</p>
              <p>　　颜渊之丧既祥，颜路馈祥肉于孔子．孔子自出而受之，入弹琴以散情，而后乃食之．孔子尝奉荐而进，<font class=s>尝秋祭也</font>其亲也悫，<font class=s>悫亲之奉荐也慈质也</font>其行也趋，趋以数．<font class=s>言少威仪</font>已祭，子贡问曰：&quot;夫子之言祭也，济济漆漆焉，<font class=s>威仪容止</font>今夫子路为季氏宰，季氏祭逮昏而奠，终日不足，继以烛，虽有强力之容，肃敬之心，皆倦怠矣．有司跛倚以临，其为不敬也大矣．&quot;他日，子路与焉，室事交于户，堂事当于阶，质明而始行事，晏朝而彻．孔子闻之曰：&quot;孰为士也而不知礼．&quot;</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='09.htm'>上一卷</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21">
                  </td>
                </tr>
              </table>
              <p align=center>□ 作者：王萧 
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top"> 
      <td width="34"><img src="bottom1.gif" width="34" height="20" border="0"></td>
      <td width="726" background="bottombg.gif"></td>
      <td width="16"><img src="bottom2.gif" width="16" height="20" border="0"></td>
    </tr>
  </table>
</div>
</body>
</html>

