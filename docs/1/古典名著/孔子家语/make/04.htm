<html>
<head>
<title>卷第四</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr> 
      <td width="258" align="right" valign="top" height="99"><img src="top1.gif" width="47" height="99" border="0"></td>
      <td valign="top" rowspan="2"><img src="top2.gif" width="364" height="118" border="0"></td>
    </tr>
    <tr> 
      <td width="258" align="right" valign="top"> 
        <table border="0" cellpadding="0" cellspacing="0" background="linkbg.gif" width="258" height="19">
          <tr valign="top"> 
            <td width="57"></td>
            <td width="61"><a href="content.htm"><img src="return.gif" width="61" height="19" border="0"></a></td>
            <td width="9"></td>
            <td width="61"><a href="03.htm"><img src="last.gif" width="61" height="19" border="0"></a></td>
            <td width="9"></td>
            <td width="61"><a href="05.htm"><img src="next.gif" width="61" height="19" border="0"></a></td>
          </tr>
        </table>
      </td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr valign="top"> 
      <td><img src="top3.gif" width="776" height="11"></td>
    </tr>
    <tr valign="top" align="center"> 
      <td> 
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">卷第四</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p align="center">六本第十五</p>
              <p><br>
                　　孔子曰：&quot;行己有六本焉，然后为君子也．立身有义矣，而孝为本；丧纪有礼矣，而哀为本；战阵有列矣，而勇为本；治政有理矣，而农为本；居国有道矣，而嗣为本；<font class=s>继嗣不立则乱之萌</font>生财有时矣，而力为本．置本不固，无务农桑；亲戚不悦，无务外交；事不终始，无务多业；记闻而言，无务多说；<font class=s>但说所闻而言言不出说中故不可以务多说</font>比近不安，无务求远．是故反本修迩，君子之道也．&quot; 
              </p>
              <p>　　孔子曰：&quot;良药苦于口而利于病，忠言逆于耳而利于行．汤武以谔谔而昌，桀纣以唯唯而亡．君无争臣，父无争子，兄无争弟，士无争友，无其过者，未之有也．故曰：'君失之，臣得之．父失之，子得之．兄失之，弟得之．己失之，友得之．'是以国无危亡之兆，家无悖乱之恶，父子兄弟无失，而交友无绝也．&quot;</p>
              <p>　　孔子见齐景公，公悦焉，请置廪丘之邑以为养．孔子辞而不受．入谓弟子曰：&quot;吾闻君子赏功受赏，今吾言于齐君，君未之有行，而赐吾邑，其不知丘亦甚矣．&quot;于是遂行．</p>
              <p>　　孔子在齐，舍于外馆，景公造焉．宾主之辞既接，而左右白曰：&quot;周使适至，言先王庙灾．&quot;景公覆问灾何王之庙也．孔子曰：&quot;此必厘王之庙．&quot;公曰：&quot;何以知之？&quot;孔子曰：&quot;'诗云：皇皇上天，其命不忒，天之以善，必报其德．<font class=s>此逸诗也皇皇美貌也忒差也</font>'祸亦如之．夫厘王变文武之制，而作玄黄华丽之饰，宫室崇峻，舆马奢侈，而弗可振也，<font class=s>振救</font>故天殃所宜加其庙焉，以是占之为然．&quot;公曰：&quot;天何不殃其身，而加罚其庙也？&quot;孔子曰：&quot;盖以文武故也．若殃其身，则文武之嗣，无乃殄平，故当殃其庙，以彰其过．&quot;俄顷，左右报曰：&quot;所灾者，厘王庙也．&quot;景公惊起，再拜曰：&quot;善哉！圣人之智，过人远矣．&quot;子贡三年之丧毕，见于孔子．子曰：&quot;与之琴，使之弦，侃侃而乐，作而曰：'先王制礼，弗敢过也．'&quot;子曰：'君子也．'子贡曰：'闵子哀未尽．'夫子曰：'君子也．'子夏哀已尽，又曰：'君子也．'二者殊情而俱曰君子，赐也或敢问之．&quot;孔子曰：&quot;闵子哀未忘，能断之以礼；子夏哀已尽，能引之及礼．虽均之君子，不亦可乎．&quot;</p>
              <p>　　孔子曰：&quot;无体之礼，敬也；无服之丧，哀也；无声之乐，欢也．不言而信，不动而威，不施而仁．志夫钟之音，怒而击之则武，忧而击之则悲，其志变者，声亦随之．故志诚感之，通于金石，而况人乎！&quot;</p>
              <p>　　孔子见罗雀者所得，皆黄口小雀．夫子问之曰：&quot;大雀独不得，何也？&quot;罗者曰：&quot; 大雀善惊而难得，黄口贪食而易得．黄口从大雀则不得，大雀从黄口亦不得．&quot;孔子顾谓弟子曰：&quot;善惊以远害，利食而忘患，自其心矣，而以所从为祸福．故君子慎其所从，以长者之虑，则有全身之阶，随小者之戆，而有危亡之败也．&quot;</p>
              <p>　　孔子读易至于损益，喟然而叹．子夏避席问曰：&quot;夫子何叹焉？&quot;孔子曰：&quot;夫自损者必有益之，自益者必有决之，<font class=s>易损卦次得益益次夬夬决也损而不已必益故受之以益益而不已必决故受之以夬</font>吾是以叹也．&quot;子曰：&quot;然则学者不可以益乎？&quot;子曰：&quot;非道益之谓也．道弥益而身弥损．夫学者损其自多，以虚受人，故能成其满博哉．天道成而必变，凡持满而能久者，未尝有也．故曰：'自贤者，天下之善言不得闻于耳矣．'昔尧治天下之位，犹允恭以持之，克让以接下，<font class=s>允信也克能也</font>是以千岁而益盛，迄今而逾彰；夏桀昆吾，<font class=s>昆吾国与夏桀作乱</font>自满而极，亢意而不节，斩刈黎民如草芥焉，天下讨之，如诛匹夫，是以千载而恶着，迄今而不灭．观此，如行则让长，不疾先，如在舆遇三人则下之，遇二人则式之，调其盈虚，不令自满，所以能久也．&quot;子夏曰：&quot;商请志之，而终身奉行焉．&quot;</p>
              <p>　　子路问于孔子曰：&quot;请释古之道，而行由之意可乎？&quot;子曰：&quot;不可．昔东夷之子，慕诸夏之礼，有女而寡，为内私婿．终身不嫁，嫁则不嫁矣，亦有贞节之义也．苍梧娆娶妻而美，让与其兄，让则让矣，然非礼之让矣．不慎其初，而悔其后，何嗟及矣．<font class=s>言事至而后悔吁嗟又何及矣</font>今汝欲舍古之道，行子之意，庸知子意不以是为非，以非为是乎？后虽欲悔，难哉．&quot;</p>
              <p>　　曾子耘瓜，误斩其根．曾皙怒建大杖以击其背，曾子仆地而不知人，久之有顷，乃苏，欣然而起，进于曾皙曰：&quot;向也参得罪于大人，大人用力教，参得无疾乎．&quot;退而就房，援琴而歌，欲令曾皙而闻之，知其体康也．孔子闻之而怒，告门弟子曰：&quot;参来勿内．&quot;曾参自以为无罪，使人请于孔子．子曰：&quot;汝不闻乎，昔瞽瞍有子曰舜，舜之事瞽瞍，欲使之未尝不在于侧，索而杀之，未尝可得，小棰则待过，大杖则逃走，故瞽瞍不犯不父之罪，而舜不失烝烝之孝，今参事父委身以待暴怒，殪而不避，<font class=s>殪死</font>既身死而陷父于不义，其不孝孰大焉？汝非天子之民也，杀天子之民，其罪奚若？&quot;曾参闻之曰：&quot;参罪大矣．&quot;遂造孔子而谢过．</p>
              <p>　　荊公子行年十五而攝荊相事，孔子聞之，使人？觀其為政焉．使者反曰：&quot;视其朝清净而少事，其堂上有五老焉，其廊下有二十壮士焉．&quot;孔子曰：&quot;合二十五人之智，以治天下，其固免矣，况荆乎？&quot;</p>
              <p>　　子夏问于孔子曰：&quot;颜回之为人奚若？&quot;子曰：&quot;回之信贤于丘．&quot;曰：&quot;子贡之为人奚若？&quot;子曰：&quot;赐之敏贤于丘．&quot;曰：&quot;子路之为人奚若？&quot;子曰：&quot;由之勇贤于丘．&quot;曰：&quot;子张之为人奚若？&quot;子曰：&quot;师之庄贤于丘．&quot;子夏避席而问曰：&quot;然则四子何为事先生？&quot;子曰：&quot;居，吾语汝，夫回能信而不能反，<font class=s>反谓反信也君子言不必信唯义所在耳</font>赐能敏而不能诎，<font class=s>言人虽辨敏亦宜有屈折时也</font>由能勇而不能怯，师能庄而不能同，<font class=s>言人虽矜庄亦当有和同时也</font>兼四子者之有以易吾弗与也，此其所以事吾而弗贰也．&quot;</p>
              <p>　　孔子游于泰山，见荣声期，<font class=s>声宜为启或曰荣益期也</font>行乎郕之野，鹿裘带索，瑟瑟而歌．孔子问曰：&quot;先生所以为乐者，何也？&quot;期对曰：&quot;吾乐甚多，而至者三．天生万物，唯人为贵，吾既得为人，是一乐也；男女之别，男尊女卑，故人以男为贵，吾既得为男，是二乐也；人生有不见日月，不免襁褓者，吾既以行年九十五矣，是三乐也．贫者士之常，死者人之终，处常得终，当何忧哉．&quot;孔子曰：&quot;善哉！能自宽者也．&quot;<font class=s>得宜为待</font></p>
              <p>　　孔子曰：&quot;回有君子之道四焉，强于行义、弱于受谏、怵于待禄、<font class=s>怵怵惕也待宜为得也</font>慎于治身．史？有男子之道三焉，不仕而敬上、不祀而敬鬼、直己而曲人．&quot;曾子侍曰：&quot;参昔常闻夫子三言而未之能行也，夫子见人之一善而忘其百非，是夫子之易事也；见人之有善若己有之，是夫子之不争也；闻善必躬行之，然后导之，是夫子之能劳也．学夫子之三言而未能行，以自知终不及二子者也．&quot;<font class=s>二子颜回史？也</font></p>
              <p>　　孔子曰：&quot;吾死之后，则商也日益，赐也日损．&quot;曾子曰：&quot;何谓也？&quot;子曰：&quot;商也好与贤己者处，赐也好说不若己者．不知其子视其父，不知其人视其友，不知其君视其所使，不知其地视其草木．故曰与善人居，如入芝兰之室，久而不闻其香，即与之化矣．与不善人居，如入鲍鱼之肆，久而不闻其臭，亦与之化矣．丹之所藏者赤，漆之所藏者黑，是以君子必慎其所与处者焉．&quot;</p>
              <p>　　曾子从孔子之齐，齐景公以下卿之礼聘曾子，曾子固辞．将行，晏子送之曰：&quot;吾闻之君子遗人以财不若善言，今夫兰本三年湛之以鹿酳，既成噉之，则易之匹马，非兰之本性也，所以湛者美矣，愿子详其所湛者，夫君子居必择处，游必择方，仕必择君，择君所以求仕，择方所以修道，迁风移俗者嗜欲移性，可不慎乎．&quot;孔子闻之曰：&quot;晏子之言，君子哉！依贤者固不困，依富者固不穷，马蚿斩足而复行，何也？以其辅之者众．&quot;孔子曰：&quot;与富贵而下人，何人不尊；以富贵而爱人，何人不亲．发言不逆，可谓知言矣；言而众向之，可谓知时矣．是故以富而能富人者，欲贫不可得也．以贵而能贵人者，欲贱不可得也；以达而能达人者，欲穷不可得也．&quot;</p>
              <p>　　孔子曰：&quot;中人之情也，有余则侈，不足则俭，无禁则淫，无度则逸，从欲则败．是故鞭朴之子，不从父之教，刑戮之民，不从君之令，此言疾之难忍，急之难行也．故君子不急断，不急制，使饮食有量，衣服有节，宫室有度，畜积有数，车器有限，所以防乱之原也．夫度量不可明，是中人所由之令．&quot;<font class=s>教令之令</font></p>
              <p>　　孔子曰：&quot;巧而好度，必攻；<font class=s>攻坚</font>勇而好问，必胜；智而好谋，必成．以愚者反之，是以非其人告之弗听．非其地，树之弗生．得其人，如聚砂而雨之；<font class=s>言立入也</font>非其人，如会聋而鼓之．夫处重擅宠，专事妒贤，愚者之情也，位高则危，任重则崩，可立而待．&quot;</p>
              <p>　　孔子曰：&quot;舟非水不行，水入舟则没；君非民不治，民犯上则倾．是故君子不可不严也，小人不可不整一也．&quot;</p>
              <p>　　齐高庭问于孔子曰：&quot;庭不旷山，不直地，<font class=s>庭高庭名也旷隔也不以山为隔踰山而来直宜为植不根于地而远来也</font>衣穰而提贽，<font class=s>穰蒿草衣提持贽所以执为礼也</font>精气以问事君子之道，愿夫子告之．&quot;孔子曰：&quot;贞以干之，<font class=s>真正以为干植</font>敬以辅之，施仁无倦，见君子则举之，见小人则退之．去汝恶心而忠与之，效其行，修其礼，千里之外，亲如兄弟．行不效，礼不修，则对门不汝通矣，夫终日言，不遗己之忧，终日行不遗己之患，唯智者能之．故自修者必恐惧以除患，恭俭以避难者也．终身为善，一言则败之，可不慎乎．&quot;<br>
              </p>
              <p align="center">辩物第十六<br>
              </p>
              <p>　　季桓子穿井，获如玉缶，其中有羊焉，使使问孔子曰：&quot;吾穿井于费，而于井中得一狗，何也？&quot;孔子曰：&quot;丘之所闻者，羊也，丘闻之木石之怪夔？？，水之怪龙罔象，土之怪羵羊也．&quot;</p>
              <p>　　吴伐越，隳会稽，<font class=s>吴王夫差败越王勾践栖于会稽吴又隳之会稽山也隳毁者也</font>获巨骨一节，专车焉．吴子使来聘于鲁，且问之孔子，命使者曰：&quot;无以吾命也．&quot;宾既将事，乃发币于大夫及孔子，<font class=s>赐大夫及孔子</font>孔子爵之，<font class=s>饮酒</font>既彻俎而燕客，执骨而问曰：&quot;敢问骨何如为大？&quot;孔子曰：&quot;丘闻之昔禹致群臣于会稽之山，防风后至，禹杀而戮之，其骨专车焉，此为大矣．&quot;客曰：&quot;敢问谁守为神？&quot;孔子曰：&quot;山川之灵，足以纪纲天下者，其守为神．<font class=s>守山川之祀者为神</font>诸侯社稷之守为公侯，<font class=s>但守社稷无山川之祀者直为公侯而已</font>山川之祀者为诸侯，皆属于王．&quot;<font class=s>神与公侯之属也</font>客曰：&quot;防风何守？&quot;孔子曰：&quot;汪芒氏之君守封嵎山者，<font class=s>汪芒国名封嵎山名</font>为添姓，在虞夏商为汪芒氏，于周为长瞿氏，今曰大人．&quot;<font class=s>周之初及当孔子之时其名异也</font>有客曰：&quot;人长之极，几何？&quot;孔子曰：&quot;焦侥氏长三尺，短之至也，长者不过十，数之极也．&quot;</p>
              <p>　　孔子在陈，陈惠公宾之于上馆，时有隼集陈侯之庭而死，<font class=s>隼鸟也始集庭便死</font>楛矢贯之石砮，<font class=s>楛木名砮箭镞</font>其长尺有咫，<font class=s>咫八寸也</font>惠公使人持隼如孔子馆而问焉．孔子曰：&quot;隼之来远矣，此肃慎氏之矢，<font class=s>肃慎氏之矢也</font>昔武王克商，信道于九夷百蛮，<font class=s>九夷东方九种百蛮夷狄百种</font>使各以其方贿来贡，而无忘职业，于是肃慎氏贡楛矢石砮，其长尺有咫．先王欲昭其令德之致远物也，以示后人，使永鉴焉，故铭其栝曰：'肃慎氏贡楛矢，<font class=s>楛箭栝也</font>以分大姬，配胡公而封诸陈．<font class=s>大姬武王女胡公舜之后</font>'古者分同姓以珍玉，所以展亲亲也，分异姓以远方之职贡，所以无忘服也，故分陈以肃慎氏贡焉．君若使有司求诸故府，其可得也，公使人求得之，金牍如之．&quot;<font class=s>牍匮也</font></p>
              <p>　　郯子朝鲁，鲁人问曰：&quot;少昊氏以鸟名官，何也？&quot;<font class=s>鲁人叔孙昭子少昊金天氏也</font>对曰：&quot;吾祖也，我知之，昔黄帝以云纪官，故为云师而云名．<font class=s>黄帝轩辕氏师长也云纪其官长而为官名者也</font>炎帝以火，<font class=s>神农氏也</font>共工以水，<font class=s>共工霸九州也</font>大昊以龙，包牺氏也其义一也．<font class=s>火师而火名也龙师而龙名也</font>我高祖，少昊挚之立也，凤鸟适至，是以纪之于鸟，故为鸟师而鸟名．自颛顼氏以来，不能纪远，乃纪于近，为民师而命以民事，则不能故也．&quot;<font class=s>言不能纪远方</font>孔子闻之，遂见郯子而学焉．既而告人曰：&quot;吾闻之天子失官，学在四夷犹信．&quot;<font class=s>郯小国也故吴伐郯季文子叹曰中国不振旅蛮夷之伐吾亡无日矣孔子称官学在四夷疾时之废学也郯少昊之后以其世则远矣以其国则小矣鲁公之后以其世则远矣以其国则大矣然其知礼不若郯子故孔子发此言疾时之不学也</font></p>
              <p>　　邾隐公朝于鲁，子贡观焉．<font class=s>子贡时为鲁大夫也</font>邾子执玉，高其容仰，定公受玉，卑其容俯．<font class=s>玉所以聘子玉</font>子贡曰：&quot;以礼观之，二君者将有死亡焉．夫礼生死存亡之体，将左右周旋，进退俯仰，于是乎取之，朝祀丧戎，于是乎观之，今正月相朝，而皆不度，<font class=s>不得其法度也</font>心以亡矣．嘉事不体，<font class=s>朝聘亦嘉事也不体不得其体</font>何以能久，高仰骄，卑俯替，骄近乱，替近疾，若为主，其先亡乎？&quot;夏五月，公薨，又邾子出奔．孔子曰：&quot;赐不幸而言中，是赐多言．&quot;</p>
              <p>　　孔子在陈，陈侯就之燕游焉．行路之人云：&quot;鲁司铎灾<font class=s>司驿官名</font>及宗庙．&quot;以告孔子．子曰：&quot;所及者，其桓僖之庙．&quot;<font class=s>桓公僖公</font>陈侯曰：&quot;何以知之？&quot;子曰：&quot;礼祖有功而宗有德，故不毁其庙焉．今桓僖之亲尽矣，又功德不足以存其庙，而鲁不毁，是以天灾加之．&quot;三日，鲁使至，问焉则桓僖也．陈侯谓子贡曰：&quot;吾乃今知圣人之可贵．&quot;对曰：&quot;君之知之可矣，未若专其道而行其化之善也．&quot;</p>
              <p>　　阳虎既奔齐，自齐奔晋，适赵氏，孔子闻之，谓子路曰：&quot;赵氏其世有乱乎．&quot;子路曰：&quot;权不在焉，岂不为乱．&quot;孔子曰：&quot;非汝所知．夫阳虎亲富而不亲仁，有宠于季孙，又将杀之，不克而奔，求容于齐，齐人囚之，乃亡归晋，是齐鲁二国，已去其疾，赵简子好利而多信，必溺其说而从其谋，祸败所终，非一世可知也．&quot;</p>
              <p>　　季康子问于孔子曰：&quot;今周十二月，夏之十月，而犹有螽，何也？&quot;孔子对曰：&quot;丘闻之火伏而后蛰者毕，<font class=s>火大火心星也蛰蛰虫也</font>今火犹西流，司历过也．&quot;季康子曰：&quot;所失者，几月也？&quot;孔子曰：&quot;于夏十月，火既没矣，今火见再，失闰也．&quot;</p>
              <p>　　吴王夫差将与哀公见晋侯，<font class=s>吴子鲁哀公十二年与晋侯会于黄池</font>子服景伯对使者曰：&quot;王合诸侯，则伯率侯牧以见于王，<font class=s>伯王官侯牧方伯名</font>伯合诸侯，则侯率子男以见于伯，<font class=s>伯侯牧也</font>今诸侯会而君与寡君见晋君，则晋成为伯也．且执事以伯召诸侯，而以侯终之，何利之有焉？&quot;吴人乃止，既而悔之，遂囚景伯．伯谓大宰嚭曰：&quot;鲁将以十月上辛，有事于上帝，先王季辛而毕，<font class=s>有事祭所以欺吴也</font>何也世有职焉，<font class=s>何景伯名</font>自襄已来之改之，<font class=s>襄鲁襄公是也</font>若其不会，则祝宗将曰吴实然，嚭言于夫差，归之．&quot;子贡闻之，见于孔子曰：&quot;子服氏之子拙于说矣，以实获囚，以诈得免．&quot;孔子曰：&quot;吴子为夷德可欺而不可以实，是听者之蔽，非说者之拙也．&quot;</p>
              <p>　　叔孙氏之车士曰子鉏商，<font class=s>车士持车者子姓也</font>采薪于大野，<font class=s>春秋经鲁哀公十四年西狩获麟传曰西狩大野今此曰采薪于大野若车士子鉏商非狩者采薪西获麟麟瑞物时见狩获故经书西狩获麟也</font>获麟焉，折其前左足，载以归，叔孙以为不祥，弃之于郭外．<font class=s>传曰以赐虞人弃之郭外将以赐虞人也</font>使人告孔子曰：&quot;有而角者，何也？&quot;孔子？觀之，曰：&quot;麟也．胡为来哉？胡为来哉？&quot;反袂拭面，涕泣沾衿．叔孙闻之，然后取之．子贡问曰：&quot;夫子何泣尔？&quot;孔子曰：&quot;麟之至，为明王也，出非其时而害，吾是以伤焉．&quot;<br>
              </p>
              <p align="center">哀公问政第十七<br>
              </p>
              <p>　　哀公问政于孔子．孔子对曰：&quot;文武之政，布在方策，<font class=s>方板</font>其人存则其政举，其人亡则其政息．天道敏生，人道敏政，地道敏树，夫政者，犹蒲卢也，<font class=s>蒲卢蜾螺也谓土也取螟蛉而化之以君子为政化百姓亦如之者也</font>待化以成，故为政在于得人，取人以身，修道以仁．仁者，人也，亲亲为大；义者，宜也，尊贤为大．亲亲之杀，尊贤之等，礼所以生也．礼者，政之本也，是以君子不可以不修身．思修身，不可以不事亲；思事亲，不可以不知人；思知人，不可以不知天．天下之达道有五，其所以行之者三，曰，君臣也、父子也、夫妇也、昆弟也、朋友也．五者，天下之达道，智仁勇三者，天下之达德也．所以行之者，一也．或生而知之，或学而知之，或困而知之，及其知之，一也．或安而行之，或利而行之，或勉强而行之，及其成功，一也．&quot;公曰：&quot;子之言美矣至矣，寡人实固，不足以成之也．&quot;孔子曰：&quot;好学近乎智，力行近乎仁，知耻近乎勇，知斯三者，则知所以修身；知所以修身，则知所以治人；知所以治人，则能成天下国家者矣．&quot;公曰：&quot;政其尽此而已乎？&quot;孔子曰：&quot;凡为天下国家有九经，曰修身也、尊贤也、亲亲也、敬大臣也、体群臣也、子庶民也、来百工也、柔远人也、怀诸侯也．夫修身则道立，尊贤则不惑，亲亲则诸父兄弟不怨，敬大臣则不眩，体群臣则士之报礼重，子庶民则百姓劝，来百工则财用足，柔远人则四方归之，怀诸侯则天下畏之．&quot;公曰：&quot;为之奈何？&quot;孔子曰：&quot;齐洁盛服，非礼不动，所以修身也；去谗远色，贱财而贵德，所以尊贤也；爵其能，重其禄，同其好恶，所以笃亲亲也；官盛任使，所以敬大臣也；<font class=s>盛其官委任使之也</font>忠信重禄，所以劝士也；<font class=s>忠信者与之重禄也</font>时使薄歛，所以子百姓也；日省月考，既廪称事，所以来百工也；<font class=s>既廩食之多寡稱其事也</font>送？迎來，嘉善而矜不能，所以綏遠人也；繼絕世，舉廢邦，治亂持危，朝聘以時，厚？而薄來，所以懷諸侯也．治天下国家有九经，其所以行之者，一也．凡事豫则立，不豫则废，言前定则不跲，<font class=s>跲踬</font>事前定则不困，行前定则不疚，道前定则不穷．在下位不获于上，民弗可得而治矣；获于上有道，不信于友，不获于上矣；信于友有道，不顺于亲，不信于友矣；顺于亲有道，反诸身不诚，不顺于亲矣；诚身有道，不明于善，不诚于身矣．诚者，天之至道也；诚之者，人之道也．夫诚弗勉而中，不思而得，从容中道，圣人之所以体定也；诚之者，择善而固执之者也．&quot;公曰：&quot;子之教寡人备矣，敢问行之所始．&quot;孔子曰：&quot;立爱自亲始，教民睦也；立敬自长始，教民顺也；教之慈睦，而民贵有亲；教以敬，而民贵用命．民既孝于亲，又顺以听命，措诸天下无所不可．&quot;公曰：&quot;寡人既得闻此言也，惧不能果行而获罪咎．&quot;</p>
              <p>　　宰我问于孔子曰：&quot;吾闻鬼神之名，而不知所谓，敢问焉．&quot;孔子曰：&quot;人生有气有魂，气者，人之盛也，<font class=s>精气者人神之盛也</font>夫生必死，死必归土，此谓鬼，魂气归天此谓神，合鬼与神而享之，教之至也．<font class=s>合神鬼而事之者孝道之至孝者教之所由生也</font>骨肉弊于下，化为野土，其气发扬于上者，此神之着也．圣人因物之精，制为之极，<font class=s>极中制为中法</font>明命鬼神，以为民之则，<font class=s>明命犹尊名使民事其祖祢也</font>而犹以是为未足也，故筑为宫室，设为宗祧，<font class=s>宗宗庙也祧远庙也天子特有二祧诸侯谓始祖为祧也</font>春秋祭祀，以别亲疏，教民反古复始，不敢忘其所由生也．众人服自此听且速焉，<font class=s>听谓慎教令也</font>教以二端，二端既立，报以二礼，<font class=s>二端气与魄也二礼谓荐黍稷也</font>建设朝事，<font class=s>荐醒时也</font>燔燎膻芗，所以报魄也．<font class=s>郁香草郁樽</font>也此教民修本，反始崇爱，上下用情，礼之至也．<font class=s>民能不忘其所由生然后能相爱也上下谓尊卑用情谓亲也</font>君子反古复始，不忘其所由生，是以致其敬，发其情，竭力从事，不敢不自尽也．此之谓大教．昔者文王之祭也，事死如事生，思死而不欲生，忌日则必哀，称讳则如见，亲祀之忠也，思之深如见亲之所爱，祭欲见亲颜色者，其唯文王与．诗云：'明发不寐，有怀二人，则文王之谓与．<font class=s>假此诗以喻文王二人谓父母也</font>'祭之明日，明发不寐，有怀二人，敬而致之，又从而思之，祭之日乐与哀半，飨之必乐，已至必哀，<font class=s>已至谓祭事以毕不知亲飨否故哀</font>孝子之情也，文王为能得之矣．&quot;</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='03.htm'>上一卷</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='05.htm'>下一卷</a></div>
                  </td>
                </tr>
              </table>
              <p align=center>□ 作者：王萧 
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top"> 
      <td width="34"><img src="bottom1.gif" width="34" height="20" border="0"></td>
      <td width="726" background="bottombg.gif"></td>
      <td width="16"><img src="bottom2.gif" width="16" height="20" border="0"></td>
    </tr>
  </table>
</div>
</body>
</html>

