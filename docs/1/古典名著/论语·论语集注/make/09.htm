<html>
<head>
<title>子罕第九</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.jpg" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td width="73"> 
      <table width="73" border="0" cellspacing="0" cellpadding="0" height="131" background="t1bg.gif">
        <tr> 
          <td width="42" rowspan="2">&nbsp;</td>
          <td height="18" width="31"></td>
        </tr>
        <tr>
          <td width="31" valign="top"><a href="10.htm"><img src="next.gif" width="31" height="91" border="0"></a></td>
        </tr>
      </table>
    </td>
    <td>
      <table width="703" border="0" cellspacing="0" cellpadding="0">
        <tr> 
          <td colspan="2"><img src="top1.jpg" width="517" height="71" border="0"></td>
        </tr>
        <tr align="center" valign="middle"> 
          <td colspan="2" height="60" background="t3bg.gif">
            <p align="center" class="h">子罕第九</p>
          </td>
        </tr>
      </table>
    </td>
  </tr>
</table>
<table width="776" border="0" cellspacing="0" cellpadding="0">
  <tr>
    <td width="73" valign="top"> 
      <table border="0" cellpadding="0" cellspacing="0" background="t2bg.gif" height="132" width="73">
        <tr valign="top"> 
          <td rowspan="7" width="42">&nbsp;</td>
          <td width="31" height="22"></td>
        </tr>
        <tr valign="top"> 
          <td rowspan="6"><a href="08.htm"><img src="last.jpg" width="31" height="91" border="0"></a></td>
        </tr>
      </table>
      <table width="73" border="0" cellspacing="0" cellpadding="0" height="132">
        <tr>
          <td>&nbsp;</td>
          <td width="31"><a href="content.htm"><img src="return.jpg" width="31" height="91" border="0"></a></td>
        </tr>
      </table>
    </td>
    <td align="center" valign="top">
      <br>
      <table width="600" border="0" cellspacing="0" cellpadding="0" align="center">
        <tr> 
          <td> 
            <p> 　　子罕言，利，与命，与仁。</p>
            <p> 　　达巷党人曰，&quot;大哉孔子，搏学而无所成名。&quot;子闻之，谓门弟子曰，&quot;吾何执？执御乎，执射乎？吾执御矣。&quot;</p>
            <p> 　　子曰：&quot;麻冕，礼也。今也，纯俭，吾从众。拜下，礼也。今拜乎上，泰也，虽远众，吾从下。&quot;</p>
            <p> 　　子绝四，毋意，毋必，毋固，毋我。</p>
            <p> 　　子畏于匡。曰：&quot;文王既没，文不在兹乎。天之章丧斯文也。</p>
            <p> 　　后死者不得与于斯文也。天之未丧斯文也。匡人其如予何。&quot;</p>
            <p> 　　大宰问于子贡曰：&quot;夫子圣者与！何其多能也？&quot;子贡曰：&quot;固天纵之将圣，又多能也。&quot;子闻之曰：&quot;大宰知我乎？吾少也贱，故多能鄙事。</p>
            <p> 　　君子多乎哉？不多也！&quot;</p>
            <p> 　　牢曰：&quot;子云：&quot;吾不试，故艺。&quot;</p>
            <p> 　　子曰：&quot;吾有知乎哉？无知也。有鄙夫问于我，空空如也；我叩其两端而竭焉。&quot;</p>
            <p> 　　子曰：&quot;凤鸟不至，河不出图，吾已矣乎！&quot;</p>
            <p> 　　子见齐衰者，冕衣裳者，与瞽者，见之虽少必作；过之必趋。&quot;</p>
            <p> 　　颜渊喟然叹曰：&quot;仰之弥高，钻之弥坚，瞻之在前，忽焉在后！</p>
            <p> 　　夫子循循然善诱人：搏我以文，约我以礼。欲罢不能，既竭吾才，如有所立，卓尔；虽欲从之，末由也已！&quot;</p>
            <p> 　　子疾病，子路使门人为臣，病闻，曰：&quot;久矣哉，由之行诈也！无臣而为有臣，吾谁欺？欺天乎？且予与其死于臣之手也，无宁死于二三子之手乎！且予纵不得大葬，予死于道路乎？&quot;</p>
            <p> 　　子贡曰：&quot;有美玉于斯，韫Ｕ＋５３３５而藏诸？求善贾而沽诸？&quot;</p>
            <p> 　　子曰：&quot;沽之哉！沽之哉！我待贾者也！&quot;</p>
            <p> 　　子欲居九夷。或曰：&quot;陋，如之何？&quot;子曰：&quot;君子居之，何陋之有！&quot;</p>
            <p> 　　子曰：&quot;吾自卫反鲁，然后乐正，雅颂，各得其所。&quot;</p>
            <p> 　　子曰：&quot;出则事公卿，入则事父兄，丧事不敢不勉，不为酒困；何有于我哉！&quot;</p>
            <p> 　　子在川上曰：&quot;逝者如斯夫！不舍昼夜。&quot;</p>
            <p> 　　子曰：&quot;吾未见好德，如好色者也。&quot;</p>
            <p> 　　子曰：&quot;譬如为山，未成一篑；止，吾止也！譬如平地，虽覆一篑；进，吾往也！&quot;</p>
            <p> 　　子曰：&quot;语之而不惰者，其回也与？&quot;</p>
            <p> 　　子谓颜渊曰：&quot;惜乎！吾见其进也，吾未见其止也！&quot;</p>
            <p> 　　子曰：&quot;苗而不秀者，有矣夫！秀而不实者，有矣夫！&quot;</p>
            <p> 　　子曰：&quot;后生可畏，焉知来者之不如今也？四十五十而无闻焉，斯亦不足畏也已！&quot;</p>
            <p> 　　子曰：&quot;法语之言，能无从乎？改之为贵！巽与之言，能无说乎？</p>
            <p> 　　绎之为贵！说而不绎，从而不改，吾末如之何也已矣！&quot;</p>
            <p> 　　子曰：&quot;主忠信。毋友不如己者。过，则勿惮改。&quot;</p>
            <p> 　　子曰：&quot;三军可夺师也，匹夫不可夺志也。&quot;</p>
            <p> 　　子曰：&quot;衣敝□，与衣孤貉者立，而不耻者，其由也与！</p>
            <p> 　　&quot;不忮不求，何用不臧？&quot;&quot;子路终身诵之。子曰：&quot;是道也，何足以臧！&quot;</p>
            <p> 　　子曰：&quot;岁寒，然后知松柏之后雕也。&quot;</p>
            <p> 　　子曰：&quot;知者不惑；仁者不忧；勇者不惧。&quot;</p>
            <p> 　　子曰：&quot;可与共学，未可与适道；可与适道，未可与立；可与立，未可与权。&quot;</p>
            <p> 　　&quot;唐棣之华，偏其反而；岂不尔思？室是远而。&quot;子曰：&quot;未之思也，未何远之有？&quot;</p>
            <p> </p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='08.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='10.htm'>下一篇</a></div>
                </td>
              </tr>
            </table>
            <p align=center>□ 作者：孔子弟子
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top" align="right">
    <td><img src="bottom.jpg" width="152" height="58" border="0"></td>
  </tr>
</table>
</body>
</html>

