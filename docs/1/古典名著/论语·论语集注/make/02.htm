<html>
<head>
<title>为政第二</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.jpg" topmargin="0" marginwidth="0" marginheight="0">
<table border="0" cellpadding="0" cellspacing="0" width="776">
  <tr valign="top"> 
    <td width="73"> 
      <table width="73" border="0" cellspacing="0" cellpadding="0" height="131" background="t1bg.gif">
        <tr> 
          <td width="42" rowspan="2">&nbsp;</td>
          <td height="18" width="31"></td>
        </tr>
        <tr>
          <td width="31" valign="top"><a href="03.htm"><img src="next.gif" width="31" height="91" border="0"></a></td>
        </tr>
      </table>
    </td>
    <td>
      <table width="703" border="0" cellspacing="0" cellpadding="0">
        <tr> 
          <td colspan="2"><img src="top1.jpg" width="517" height="71" border="0"></td>
        </tr>
        <tr align="center" valign="middle"> 
          <td colspan="2" height="60" background="t3bg.gif">
            <p align="center" class="h">为政第二 </p>
          </td>
        </tr>
      </table>
    </td>
  </tr>
</table>
<table width="776" border="0" cellspacing="0" cellpadding="0">
  <tr>
    <td width="73" valign="top"> 
      <table border="0" cellpadding="0" cellspacing="0" background="t2bg.gif" height="132" width="73">
        <tr valign="top"> 
          <td rowspan="7" width="42">&nbsp;</td>
          <td width="31" height="22"></td>
        </tr>
        <tr valign="top"> 
          <td rowspan="6"><a href="01.htm"><img src="last.jpg" width="31" height="91" border="0"></a></td>
        </tr>
      </table>
      <table width="73" border="0" cellspacing="0" cellpadding="0" height="132">
        <tr>
          <td>&nbsp;</td>
          <td width="31"><a href="content.htm"><img src="return.jpg" width="31" height="91" border="0"></a></td>
        </tr>
      </table>
    </td>
    <td align="center" valign="top">
      <br>
      <table width="600" border="0" cellspacing="0" cellpadding="0" align="center">
        <tr> 
          <td> 
            <p>『⒉１』子曰：&quot;为政以德，誓如北辰居其所而众星共之。&quot;</p>
            <p>『⒉２』子曰：&quot;诗三百，一言以蔽之，曰：'思无邪'。&quot;</p>
            <p>『⒉３』子曰：&quot;道之以政，齐之以刑，民免而无耻；道之以德，齐之以礼，有耻且格。&quot;</p>
            <p>『⒉４』子曰：&quot;吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。&quot;</p>
            <p>『⒉５』孟懿子问孝。子曰：&quot;无违。&quot;<br>
              　　　　樊迟御，子告之曰：&quot;孟孙问孝於我，我对曰，无违&quot;樊迟曰：&quot;何谓也？&quot;子曰：&quot;生，事之以礼；死，葬之以礼，祭之以礼。&quot;</p>
            <p>『⒉６』孟武伯问孝。子曰：&quot;父母唯其疾之忧。&quot;</p>
            <p>『⒉７』子游问孝。子曰：&quot;今之孝者，是谓能养。至於犬马，皆能有养；不敬，何以别乎。&quot;</p>
            <p>『⒉８』子夏问孝。子曰：&quot;色难。有事，弟子服其劳；有酒食，先生馔，曾是以为孝乎？&quot;</p>
            <p>『⒉９』子曰：&quot;吾与回言终日，不违，如愚。退儿省其私，亦足以发，回也不愚。&quot;</p>
            <p>『⒉１０』子曰：&quot;视其所以，观其所由，察其所安。人焉叟哉？人焉叟哉？&quot;</p>
            <p>『⒉１１』子曰：&quot;温故而知新，可以为师矣。&quot;</p>
            <p>『⒉１２』子曰：&quot;君子不器。&quot;</p>
            <p>『⒉１３』子贡问君子。子曰：&quot;先行其言而后从之。&quot;</p>
            <p>『⒉１４』子曰：&quot;君子周而不比，小人比而不周。&quot;</p>
            <p>『⒉１５』子曰：&quot;学而不思则罔，思而不学则殆。&quot;</p>
            <p>『⒉１６』子曰：&quot;攻乎异端，斯害也己。&quot;</p>
            <p>『⒉１７』子曰：&quot;由！诲女知之乎！知之为知之，不知为不知，是知也。&quot;</p>
            <p>『⒉１８』子张学干禄。子曰：&quot;多闻阙疑，慎言其余，则寡尤。多见阙殆，慎行其余，则寡悔。言寡尤，行寡悔，禄在其中矣。&quot;</p>
            <p>『⒉１９』哀公闻曰：&quot;何为则民服？&quot;孔子对曰：&quot;举直错诸枉，则民服；举枉错诸直，则民不服。&quot;</p>
            <p>『⒉２０』季康子问：&quot;使民敬、忠以勤，如之何？&quot;子曰：&quot;临之以庄，则敬；孝慈，则忠；举善而教不能，则勤。&quot;</p>
            <p>『⒉２１』或谓孔子曰：&quot;子奚不为政？&quot;子曰：&quot;书云：'孝乎惟孝，友于兄弟，施於有政。'是亦为政，奚其为为政？&quot;</p>
            <p>『⒉２２』子曰：&quot;人而无信，不知其可也。大车无（车儿），小车无（ｙｕｅ４），其何以行之哉？&quot;</p>
            <p>『⒉２３』子张问：&quot;十世可知也？&quot;子曰：&quot;殷因於夏礼，所损益，可知也；周因於殷礼，所损益，可知也。其或继周者，虽百世，可知也。&quot;</p>
            <p>『⒉２４』子曰：&quot;非其鬼而祭之，谄也。见义不为，无勇也。&quot;</p>
          </td>
        </tr>
      </table>
      <p>&nbsp;</p>
      <table width="463" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='01.htm'>上一篇</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='03.htm'>下一篇</a></div>
                </td>
              </tr>
            </table>
            <p align=center>□ 作者：孔子弟子
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
          </td>
        </tr>
      </table>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top" align="right">
    <td><img src="bottom.jpg" width="152" height="58" border="0"></td>
  </tr>
</table>
</body>
</html>

