<html>
<head>
<title>第一百回  周天子分封列国</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="last.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="99.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第一百回 周天子分封列国</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td>　　周室开基立帝图，分茅列土报功殊；<br>
            　　制田世禄惟三等，品爵官人树五途。<br>
            　　铁券金书藏石室，高牙大 拥铜符；<br>
            　　从今藩镇如金布，倡化宣猷万姓殊。 
            <p>　　话说子牙传令，命斩飞廉、恶来，只见左右旗门官，将二人推至辕门外，斩首号令，回报子牙。子牙斩了二个奸佞，复进封神台，拍案大呼曰：&quot;清福神柏鉴何在？ 
              快领飞廉、恶来二人魂魄，至坛前受封。&quot;不一时只见清福神用 ，引飞廉、恶来至坛下，跪听宣读敕命。但见二魂俯伏坛下，凄切不胜。子牙曰：&quot;今奉</p>
            <p>　　太上元始敕命，尔飞廉、恶来，生前甘心奸佞，簧惑主听，败国亡君，偷生苟免。只知盗宝以荣生，孰意法网无疏漏，既正明刑，当有幽录；此皆尔等自受之愆，亦自运逢之劫。特</p>
            <p>　　敕封尔为冰销瓦解之神，虽为恶煞，尔宜克修厥职，毋得再肆凶锋，汝其钦此！&quot;飞廉、恶来听罢封号，叩首谢恩，出坛去了。子牙封罢神下坛，率领百官回西岐。有诗为证：</p>
            <p>　　&quot;天理循环若转车，有成有败更无差；<br>
              　　往来消长应堪笑，反覆兴衰若可嗟。<br>
              　　夏桀南巢风烛，商辛焚死浪中花；<br>
              　　古今吊伐皆如此，惟有忠魂傍日斜。&quot;</p>
            <p>　　话说子牙回西岐， 进了都城，入相府安息。众官俱回 宅，一夕晚景已过。次日早朝，武王登殿，真是有道天子，朝仪自是不同，所谓香雾横空，瑞烟缭绕，旭日围黄，庆云舒彩。只听得玉佩叮当，众官抱袖舞清风，蛇龙弄影，四围御帐迎晓日。净鞭三响，整朝班，文武高呼称万岁，怎见得早朝美景？後唐人有诗，单道早朝好处：</p>
            <p>　　&quot;绛 鸡入报晓筹， 尚衣方进翠云裘；九大间阖开宫殿；万国衣冠拜冕旒。日色才临仙掌动，香烟欲旁衮龙浮；朝罢须裁五色诏，佩声归到凤池头。&quot;</p>
            <p>　　话说武王升殿，只见当驾官传旨：&quot;有事出班启奏，无事卷帘散朝。&quot;言还未毕，班中有姜子牙出班上殿，俯伏称臣毕。武王曰：&quot;相父有何奏章见朕？&quot;子牙奏曰：&quot;老臣昨日奉师命，将忠臣良将，与不道之仙，奸佞之辈，俱依劫运，遵玉敕一一封定神位， 
              皆各分执掌，受享 祀，护国佑民，掌风调雨顺之权，职福善祸淫之柄。自今以往，永保澄清，无复劳陛下宸虑。但天下诸侯，与随行征伐功臣，道山洞府门人，俱亲冒失石，皆有血战之功。今天下底定，宜分茅列土，封之以爵禄，使子孙世食其禄，以昭崇德报功之义；此皆陛下守先之务，当亟行之，不可一刻缓者也。&quot;武王曰：&quot;朕有此心久矣！月因相父封神未竣，故少待之耳。今相父既回，一听相父行之。&quot;武王方才言罢，只见杨戬、李靖等出班奏曰：&quot;臣等原系山谷野人，奉师法旨下山，克襄劫运，戡定祸乱，今已太平，臣等理宜归山，以覆师命。凡红麈富贵，功名爵禄，并非臣等之所愿也。故今日特拜辞皇上，望陛下敕臣归山，真莫大之恩也！&quot;武王曰：&quot;朕深赖卿等，旋乾转坤之力，浴日补天之功，戡祸乱於永清，辟宇宙而载明。其有功於社稷生民，真无涯际。虽家祭户祀，尚不足以报其劳。岂速舍朕而归山乎？朕何忍也。&quot;李靖曰：&quot;陛下仁恩厚德，臣等沐之久矣。但臣等恬淡性成，志在泉石；况师命难以抗违，天心岂敢故逆？乞陛下怜而允之，臣等不胜幸甚。&quot;武王见李靖等坚执要去，不肯少留，不胜伤感。乃曰：&quot;昔日从朕始事征伐之时，其忠臣义士，云屯雨集；不意中道有死於王事，没於征战者，不知凡几？今仅存者，甚是残落，朕已不胜今昔之感。今卿方际太平，当兴朕共享安宁之福，卿等又坚请归山。朕欲强留，恐违素志，今勉从卿请，朕甚戚然。俟明日朕率百官，亲至南郊饯别，少尽数年从事之情。&quot;李靖等谢恩而去。子牙听得七人告辞归山，也不胜惨戚，俱各散朝一宿晚景不题。次日，光禄寺典膳官，预先至南郊下，整治九龙筵席，一色齐备。只见众文武百官，与李靖等先至南郊候驾。惟姜子牙在朝内，伺侯武王御驾同行。话说武王升殿，传旨排銮驾出城，子牙随後。一路上香烟载道，瑞彩缤纷，士民惧悦，俱来看大子与众道者饯别。真是哄动一城居民，齐集郊外。只见武王来至南郊，众文武百官上前接驾毕，只见李靖等复上前叩谢曰：&quot;臣等有何德能，敢劳陛下御驾亲临赐宴？臣等不胜戚激。&quot;武王用手挽住，慰之曰：&quot;今日卿等归山，乃方外神仙，朕与卿已无君臣之属，卿等幸无过谦。今日当痛饮沈醉，使朕下知卿之去方可耳。不然，朕心何以为情哉？&quot;李靖等顿首称谢不已。须臾当驾官，报酒已齐备，武王命左右奏乐，各官俱依次就坐。武王坐，只见箫韵迭素，君臣欢饮，把盏轮杯，真是畅快。说甚麽炮龙烹凤，味穷水陆。君臣饮罢多时，只见李靖等出席谢宴告辞。武王亦起身执手，再三劝慰饮数杯，李靖等苦苦告别，武王知不可留，意形於色。李靖等慰之曰：&quot;陛下当善保天和，则臣等不胜庆幸，俟他日再图相会可也。&quot;武王不得已，方肯放行。李靖等拜别武王，及文武官员； 
              子牙不忍分离，又送了一程，各 泪而别。後来李靖、金吒、木吒、哪吒、杨戬、韦护、雷震子，此七人俱是肉身成圣。後人有诗赞之：</p>
            <p>　　&quot;别驾归山避世嚣，闲将丹灶自焚烧；<br>
              　　修成羽翼赴三界，炼就阴阳越九霄。<br>
              　　两耳怕闻金紫贵，一身离却是非朝；<br>
              　　逍遥不问人间事，任尔沧桑化海潮。&quot;</p>
            <p>　　话说李靖等七人别子牙，从者进西岐城，回相府。至次日早朝，武王升殿，姜子牙与周公旦出班奏曰：&quot;昨蒙陛下赐李靖等归山，得遂他修行之愿，臣等不胜庆幸。 
              但有功之臣， 当分茅列土者，乞陛下速赐施行，以慰臣下之望。&quot;武王曰：&quot;昨日七臣归山，朕心甚是不忍；今所有分封仪制，一如相父、御弟所议施行。&quot;子牙与周公旦谢恩出殿，条议分封仪制，并位次，上请武王裁定。次日，武王登宝座，命御弟周公旦於金殿上，唱名策封。先追封王祖考、自太王、王季、文王，皆为天子；其馀功臣，与先朝帝王後裔，俱列爵为五等，公、侯、伯、子、男，其不及五等者为附庸。</p>
            <p>　　列侯封国号名讳：鲁 姬姓，侯爵。周文王第四子，周公旦也。佐文王、武王，有大勋劳於天下；後成王留相天子，命周公为家宰，主自陕以东之诸侯。乃对其长子伯禽於曲阜，地方七百里；分以宝玉大弓之器，俾侯 
              於鲁，以辅周室。</p>
            <p>　　齐\ 姜姓， 侯爵。系炎帝裔孙，伯益为四岳，生万生平水土有功，赐 姓曰姜氏， 谓之吕侯。其国在南阳宛县之西南。自太公望超自渭 
              水，为周文王师，号为尚父；佐文武定天下，有大功，封营邱，为齐侯，列於五侯九伯之上，即山东。</p>
            <p>　　燕\ 姬姓，伯爵。系周同姓功臣日君 。佐文武定天下有大功，为周 太保；食邑於召， 谓之邵康公。留相天子，主自 以西之诸侯，乃封其子为北燕伯；其地乃幽州蓟县是也。</p>
            <p>　　魏\ 姬姓，伯爵。系周同姓功臣曰毕公高，佐文武定天下有大功，封 於魏国。即今河南开封高密县是也。</p>
            <p>　　管\ 姬姓， 侯爵。系武王弟，曰姬叔鲜，以监武庚，封於管。即今河 南信阳县是也。</p>
            <p>　　蔡\ 姬姓， 侯爵。系武王弟，曰姬叔度，以监武庚，对於蔡。即今河 南汝宁府上蔡县是也。</p>
            <p>　　曹\ 姬姓， 伯爵。系武王弟，曰姬叔振铎，武王克商，封於曹。即今 济阴定陶县是也。</p>
            <p>　　姬姓，伯爵。系武王弟，曰姬叔武，武王克商，封於 。即今山 东衮州府汶上县是也。</p>
            <p>　　霍\ 姬姓， 伯爵。系武王弟，曰姬叔处，武王克商，封於霍。即今山 西平阳府是也。</p>
            <p>　　卫\ 姬姓， 侯爵。系武王同母小弟，封为大司寇；食采於康，谓之康 叔，对於卫。即今北京冀州是也。</p>
            <p>　　滕\ 姬姓， 侯爵。系武王弟，曰姬叔绣，武王克商，对於滕。即今山 东邱县是也。</p>
            <p>　　晋\ 姬姓， 侯爵。系武王少子，曰唐叔虞，封於唐，後改为晋。即今 山西平阳府绛县东冀城是也。</p>
            <p>　　吴\ 姬姓，子爵。系太王长子泰伯之後，武王克商，遂封之为吴郡。即今吴郡是也。</p>
            <p>　　虞\ 姬姓， 公爵。系太王子仲雍之後，武王克商：泰伯仲雍之後，得 周章已为吴君，封其别子为虞公。</p>
            <p>　　虢\ 姬姓，公爵。系王季子虢仲，文王弟也。仲与虢叔为文王卿士，勋在王室，藏於盟府；而文王友爱二弟，谓之二虢。武王克商，封仲於宏农陕县东南之虢城。</p>
            <p>　　楚\ 芋姓，系颛顼之裔，曰鬻熊，为周文王师，有勋劳於王家，封之 於荆蛮，以子男之上居之。即今丹阳南郡枝江县是也。</p>
            <p>　　许\ 姜姓， 男爵。系尧四岳之後，因先世有功，武王克商，对其裔於 许。即今之许州是也。 秦嬴姓，伯爵。系颛 之裔，因先世有功，武王克商，封其裔柏翳於秦。即今之陕西西安府是也。</p>
            <p>　　莒\ 嬴姓， 子爵。系少昊之後，因先世有功，武王克商，封其後兹与 期於莒地。即今莒县是也。</p>
            <p>　　纪\ 姜姓， 侯爵。系太公之次子，武王念太公之功，分封於纪。即今 东莞剧县是也。</p>
            <p>　　邾\ 曹姓， 子爵。系陆终第五子之後，武王克商，封其裔於邾。即今 之山东邹县是也。</p>
            <p>　　薛\ 任姓， 侯爵。黄帝之後，武王克商，对其後奚仲於薛。即今之山 东沂州是也。</p>
            <p>　　宋\ 子姓，公爵。系商王帝乙之长庶子，曰微子，商纣王不道，微子 抱器归；武王克商，封微子於宋。即今之睢阳县是也。</p>
            <p>　　杞\ 姒姓，伯爵。系夏禹王之後，武王克商，求夏禹苗裔，得东楼公，对於杞，以奉禹祀。即今之开封府雍邱县是也。</p>
            <p>　　陈\ 妫姓，侯爵。系帝舜之後，其裔孙闳父，为武王陶正，能利器用，王实赖之，以元女大姬，下嫁其子满而封诸陈，使奉虞帝祀，其 
              地在太 之墟。即今之陈县是也。</p>
            <p>　　蓟\ 姬姓， 侯爵。系帝尧之後，武王克商，求其後，封之於蓟，以奉 唐帝之祀。即今之北京顺天府是也。</p>
            <p>　　高丽 \子姓。 乃殷贤臣曰箕子，亦商王之裔，因不肯臣事於周；武王 请见，乃陈洪范九畴一篇， 而去之辽东，武王即其地封之。至 
              今乃其子孙，即朝鲜国是也。</p>
            <p>　　其亲王功臣，帝王後裔，共封有七十二国。今录其最着者，其馀如越封於会稽，向封於谯国，凡封於汲郡、宿封於东平，郜封於济阴，邓对於颍川，戎封於陈留，芮封於冯翊，极封於附庸，谷封於南阳，牟封於泰山，葛封於梁国，倪对於附庸，谭封於平陵，遂封於济，杞滑封於河南，邢封於襄国，江封於汝南，冀封於皮县，徐封於下邳， 
              舒封於庐江，弦封於戈阳，封於琅 ，厉封於义阳，项封於汝阴，英封於楚， 申对於南阳，共封於汲郡，夷封於城阳等国，不悉详记。如南宫 
              、散宜生、闳夭等，各分列茅土有差。即於是日大开筵宴，庆贺功臣；新封文武等官；又开库藏，将金银宝物，悉分放诸侯人等。众人俱各痛饮，欢尽而散。次日各上谢表，陛辞天子，各回本国。後人有诗为证：</p>
            <p>　　&quot;一举戎衣定大周，分茅列土赐诸侯；<br>
              　　 三王慢道家天下，全仗屏藩立远谋。&quot;</p>
            <p>　　话说众人各领封敕， 俱回本国，以赴职任，惟御弟周公旦、召公 ，在朝辅相王室。武王乃谓周公曰：&quot;镐京为天下之中，真乃帝王之居，於是命召公迁都於镐京。&quot;即今陕西西安府咸阳县是也。武王谓师尚年老，不便在朝，乃厚其赐赉，赐以黄钺白旄，得专征伐，为诸侯之长，令其回国，以享安康之福。次日子牙入朝，拜谢赐赉。武王乃率百官饯送南郊，子牙叩首谢恩曰；&quot;臣蒙陛下赐令回国，今日一别，不知何日再见天颜也？&quot;武王慰之曰：&quot;朕因相父年老，於王室多有勤劳，欲令相父归国， 
              以享安康之福， 不再劳相父，在此劬劳耳。&quot;子牙再三拜谢曰：&quot;陛下念臣至此，将何以报陛下也？&quot;其日君臣分别，子牙就道，往齐国而来。太公至齐，治国有法，便民以时，齐国大治。後子牙薨，公子 
              嗣位，至桓公伯天下，此是後话。且说武王西都长安，垂拱而治，海内清平，万民乐业。後武王崩，成王立，周公相之；自太公伐纣，周公作相，遂成周家八百年基业。後人有诗赞子牙斩将封神，开周家不世之基，以美之：</p>
            <p>　　&quot;宝符秘 出天先， 斩将封神合往愆；<br>
              　　敕赐昆仑承旨渥，多班册籍注编全。<br>
              　　斗瘟雷火分前後，神鬼人仙任倒颠；<br>
              　　自是修持凭造化，故教伐纣洗腥膻。&quot;</p>
            <p>　　又有诗赞周公相成王，戡定内难，为开基首功，而又有十乱以襄之：</p>
            <p>　　&quot;天潢分派足承祧，继述讦谟更自饶；<br>
              　　岂独簪缨资启沃，还从剑履涉宗朝。<br>
              　　和邦协佐能戡乱，典礼威称善补貂；<br>
              　　总为周家多福荫，大土十乱始同谓。&quot;</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='99.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"></div>
                </td>
              </tr>
            </table>
            <p align=center>作者——[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

