<html>
<head>
<title>第九十四回  文焕怒斩殷破败</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="93.htm"><area shape="rect" coords="121,4,146,90" href="95.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第九十四回 文焕怒斩殷破败</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td>　　兵马临城却讲和，诸侯岂肯罢干戈；<br>
            　　成汤德业八荒尽，周武仁风四海歌。<br>
            　　大厦将倾谁可负，溃痈已破孰能何；<br>
            　　荒淫到底成何事，尽付东流入海波。 
            <p>　　话说金吒祭起遁龙桩，将窦荣遁住，早被姜文焕一刀，挥为两段。可怜守关二十年，身经数百战，善守关防，不曾失利，今日被金吒智取杀身。正是：</p>
            <p>　　争名树叶随流水，为国孤忠若浪萍。</p>
            <p>　　话说姜文焕斩了窦荣，三军呐喊；只见木吒在关上，见东伯侯率领诸将鉴战声势大振，在城敌楼上，暗暗祭起吴钩剑去，此剑升於空中。木吒暗曰：&quot;请宝贝转身！&quot;那剑在空中如风轮一般，连转三转，可怜彻地夫人，一命呜呼。正是：</p>
            <p>　　油头粉面成虚话，广智多谋一旦休。</p>
            <p>　　话说木吒暗祭剑斩了彻地夫人，在关上大呼曰：&quot;吾是木吒在此。奉姜元帅将令，来取此关！今主将皆已伏诛，降者免死，逆者无生！&quot;众皆拜伏於地。今吒已知兄弟献关，同东伯侯姜文焕，杀至关下。木吒令左右：&quot;开关。&quot;迎接人马进了关，姜文焕查盘府库，安抚百姓，放了被禁马兆，感谢金、木二吒。金吒曰：&quot;贤侯速行，吾当先往孟津，报与姜元帅；贤侯不可迟误戊午之辰，以应上天垂象之兆。&quot;姜文焕曰：&quot;谨如二位师父大教。&quot;今、木二吒，辞了姜文焕，驾土遁往孟津前来。且说子牙在孟津大营，与二路诸侯共议：&quot;三月初九日，乃是戊半之辰，看看至近，如何东伯侯尚未见来，奈何奈何？&quot;正商议间，忽报：&quot;金、木二吒，在辕门等令。&quot;子牙传令来，金、木二吒来至中军，行礼毕，乃曰：&quot;奉元帅将令，往游魂关，诈为云游之士，乘机进关。&quot;把前事如此如彼，道了一遍。令：&quot;弟子先来报与元帅，东伯侯随後大兵至矣。&quot;子牙闻说大喜，深羡二人用计，乃曰：&quot;天意响应，不到戊午日，天下诸侯不能齐集。&quot;话说东伯侯大兵，那一日来至孟津，哨马报入中军：&quot;启元帅！东伯侯至辕门等令。&quot;子牙传令：&quot;请来。&quot;姜文焕率领二百镇诸侯，进中军叁谒子牙，子牙忙迎下座来，彼此温慰一番。姜文焕又曰：&quot;烦元帅引见武王一面。&quot;子牙同姜文焕进後营，拜见武王不表。此时天下诸侯，共有八百，各处小诸侯不计，共合人马一百六十万，子牙在孟津，祭了宝 
              旗 ，一声炮响，整人马，望朝歌而来。怎见得？有诗为证：</p>
            <p>　　&quot;征云迷远谷，杀气振遐方；<br>
              　　刀枪如白雪，剑戟似堆霜。<br>
              　　旌旗遮绿野，金鼓震空桑；<br>
              　　刁斗传新令，时雨庆壶浆。<br>
              　　军行如骤雨，马走似奔狼。&quot;<br>
              <br>
              　　正是：吊民伐罪兵戈胜，压碎群凶福祚长。</p>
            <p>　　话说天下诸侯领人马正行，只见哨马报人中军曰：&quot;启元帅！人马已至朝歌，请元帅军令定夺。&quot;子牙传令，安下大营，三军呐喊，放定营大炮，只见守城军士，报入午门，当驾官启奏曰：&quot;今天下诸侯，兵至城下，扎下行营，人马共有一百六十万，其锋不可当，请陛下定夺。&quot;纣王听罢大惊，随命众官保驾，上城看天下诸侯人马。怎见得？有赞为证：</p>
            <p>　　行营方正，还地兵山；刁斗传呼，威严整肃。长枪列千条柳叶：短剑排万斤冰鱼。 瑞彩飘摇，旗 色似朝霞；寒光闪灼，刀斧影如飞电。竹节鞭悬豹尾，方楞锏挂龙梢；弓弩排两行秋月，抓锤列数队寒星。鼓进金退，交锋士卒若神威；癸呼庚应，递传粮饷如鬼运。画角幽幽，人声寂寂。正是：堂堂正正之师，吊民伐罪之旅。</p>
            <p>　　话说纣王看罢子牙行营，忙下城登殿，坐问两班文武，言曰：&quot;方今天下诸侯，会兵至此，众卿有何良策，以辞此厄？&quot;鲁仁杰奏曰：&quot;臣闻大厦将倾，一木难扶&quot;目今库藏空虚，民自生怨，军心俱离，纵有良将，其如人心未顺何？虽与之战，臣知具不胜也。不若遣一能言之士，陈说君臣大义，顺逆之理，令其罢兵，庶几可解此厄。&quot;纣王听罢，沈吟半响，只见中大夫飞廉出班奏曰：&quot;臣闻重赏之下，必有勇夫，况都城之内，环堵百里，其中岂无豪杰之士，隐踪潜迹於其间？愿陛下急急求之，加以重爵高禄，而显荣之，彼必出死力，以解此厄。况城中尚有甲兵十数万，粮饷颇足；即不然，令鲁仁杰督其师，背城一战，雌雄尚在未定之天，岂得骤以讲和示弱耶？&quot;纣王曰：&quot;此言甚是有理。&quot;一面将圣谕张挂各门，一面整顿军马不表。且说朝歌城外，离三十里地方有一人姓丁名策，乃是高明隐士，正在家中闲坐，忽听周兵来至。丁策叹曰：&quot;纣王失德，荒淫无道，杀忠信佞，残害生灵，天愁人怨，故贤者退位，奸佞满廷。今天下诸侯，合兵至此，眼见灭亡，无人代天子出力，束手待毙而已。平日所以食君之禄，分君之忧者安在？想吾丁策，曾访昔日高贤，传授兵法，深明战守，意欲出去，舒展生平所负，以报君父之恩；其如天命不眷，万姓离心，大厦将倾，一木如何支持？可怜成汤当时如何德业，拜伊尹，放桀於南巢，相传六百馀年，圣贤之君六七作；今一旦至纣而丧亡，令人目击时艰，不胜嗟叹。&quot;丁策乃作一诗以叹之。诗曰：</p>
            <p>　　&quot;伊尹成汤德业优，南巢放桀冠诸侯；<br>
              　　 谁知三九逢辛纣，一统华夷尽属周。&quot;</p>
            <p>　　话说丁策作诗方毕，只见大门外有人进来，却是结盟弟兄郭宸。二人相见，施礼坐下，丁策问曰：&quot;贤弟何来？&quot;郭宸答曰：&quot;小弟有一事，特来与兄长商议。&quot;丁策曰：&quot;有何事？？请贤弟见教。&quot;郭宸曰：&quot;今天下都已聚集於此，将朝歌围困，天子出有招贤榜文，小弟特请长兄出来，共扶王室。况长兄抱经济之才，知战守之术，一出仕於朝，上可以报效於朝廷，显亲扬名，下不负胸中所学。&quot;丁策乃笑曰：&quot;贤弟之言，虽则有理；但纣王失政，荒淫无道，天下离心，诸侯叛乱，已非一日；如大痈既溃，命亦随之，虽有善者，亦末如之何矣。你我多大学识，敢以一杯之水，救一车薪之火哉？况姜子牙乃昆仑道德之士，又有这三山五岳门人，徒送了性命，不为可惜耶？&quot;郭宸曰：&quot;兄言差矣！吾辈乃纣王之子民，食其毛而践其土，谁不沐其恩泽？国存与存，国亡与亡，此正当报效之时，便一死可惜，为何说此不智之言？ 
              况吾辈堂堂丈夫，一腔热血，更不向此处一 ，又何待也？若论俺兄弟所学，讲甚麽昆仑之士？理当出去，解天子之忧耳。&quot;丁策曰：&quot;贤弟！事关利害，非同小可，岂得造次，再用商量。&quot;二人辩论间，忽门外马响，有一大汉进来，此人姓董名忠，慌忙而入。丁策看董忠人来，问曰：&quot;贤弟何来？&quot;董忠曰：&quot;小弟特来请兄，同佐纣王，以退周兵。昨日小弟在朝歌城，见招贤榜文；小弟天明，将兄名讳，连郭兄小弟，共是三人，齐投入飞廉府内。飞廉具奏纣王，令明早朝见，今特来约兄，明早朝见。古云：『学成文武艺，货与帝王家。』况君父有难，为臣子者，忍坐视之耶？&quot;丁策曰：&quot;贤弟也不问我一声，就将我名字投上去，此事干系重大，岂得草率如此？&quot;董忠曰：&quot;吾料兄必定出身报国，岂是守株待兔之辈耶？&quot;郭宸欢然大笑曰：&quot;董贤弟所举不差，我正在此劝丁兄，不意你先报了名。&quot;丁策只得治酒款待，三人饮了一宵。次早往朝歌而来，正是：</p>
            <p>　　痴心要想成栋梁，天意扶周怎奈何？</p>
            <p>　　话说丁策三人，次日来到午门候旨，午门官至殿上奏曰：&quot;今有三贤士，在午门候旨。&quot;纣王命：&quot;宣三人进殿。&quot;午门官至外面传旨，三人闻命，进殿见驾，进礼称臣。王曰：&quot;今飞廉荐卿等高才，三卿必有良策，可退周兵；保朕之社稷，以分朕忧。朕自当分茅列土，以爵卿等，朕决不食言。&quot;丁策奏曰：&quot;臣闻战，危事也，圣王不得已而用之。今周兵至此，社稷有累卵之危；我等虽学习兵书，固知战守之宜，臣等不过尽此心，报效於陛下耳。其成败利钝，非臣等所逆料也。愿陛下敕所可以供臣取用，无令有掣肘之虞，臣等不胜幸甚。&quot;纣王大喜。封丁策为神策上将军，郭宸、董忠为威武上将军，随赐袍带，当殿腰金衣紫，赐宴偏殿，三人谢恩。次早叁见鲁仁杰，鲁仁杰调人马出朝歌城来。有诗为证：</p>
            <p>　　&quot;御林军卒出朝歌，壮士纷纷击鼓鼍；<br>
              　　 千里愁云遮日色，几重杀气障山窝。<br>
              　　 被铠甲胄荷干戈，人人踊跃似奔波；<br>
              　　 诸侯八百暂离纣，枉使儿郎陷网罗。&quot;</p>
            <p>　　话说鲁仁杰调人马出城安营，只见探马报入中军：&quot;启元帅！成汤遣大兵在城外，立下营寨，请令施行。&quot;子牙传令，命众将出营，至成汤营前搦战。只见探马报入中军： 
              &quot;有周营大队人马讨战。&quot;鲁仁杰闻 ，亲自领众将出辕门，见子牙乘异兽，两边排列三山五岳门人；只见哪吒登风火轮，提火尖枪，立於左手。杨戬仗三尖刀， 
              深黄袍，骑白马，立於右手。雷震子、金吒、木吒、李靖、南宦 、武吉等，一班排立，众诸侯济济师师，大是不同。正是：</p>
            <p>　　扶周灭纣姜元帅，五岳三山得道人。</p>
            <p>　　话说鲁仁杰一马当先，大呼曰：&quot;姜子牙请了！&quot;子牙在四不象上，欠背打躬曰：&quot;来者何人？&quot;鲁仁杰道：&quot;吾乃纣王驾下，总督兵权大将军鲁仁杰是也。姜子牙你既昆仑道德之士，如何不遵王化，构合诸侯，肆行猖獗，以臣伐君，屠城陷邑，诛军杀将，进逼都城，意欲何为？千古之下，安能逃叛逆之名，欺君之罪也？今天子已赦尔往愆，不行深究。尔等撤回人马，速速倒戈，各安疆土，另行修贡：天子亦以礼相看。如若执迷，那时天子震怒，必亲率六师，定入其穴，上成齑粉，悔之何及？&quot;子牙笑曰：&quot;你为纣王重臣，为何不识时务，不知兴亡？今纣王罪恶满盈，人神共怒。今天下诸侯，会兵驻此，亡在旦夕，子尚欲强言以惑众也：昔日成汤德业隆盛，夏桀暴虐，成汤放於南巢，伐夏而有天下。至今六百馀年，至纣之恶，过於夏桀：吾今奉天征讨，而诛独夫，公何得尚执迷如此，以违天命哉？今天下诸侯，会兵在此，止弹丸一城，势如累卵，犹欲以言词相尚，公何不智如此？&quot;鲁仁杰大怒曰：&quot;利口匹夫！吾以你为老成有德之人，故以理相论，汝等特强妄谈，此短彼长哉？独不思以臣伐君，遣讥万世。&quot;即回顾左右曰：&quot;谁为吾擒此逆贼？&quot;後有一将大呼曰：&quot;吾来也！&quot;纵马舞刀，直取子牙。子牙傍有南宫 
              ，冲将过来，与郭宸截住厮杀；二马相交，双刀并举，两下擂鼓，杀声大振，丁策在马上，也摇枪冲杀过来助战。这壁厢武吉走马敌交锋，战未有二十馀合，有两伯侯鄂顺，纵马直冲过来截杀，那边有董忠敌住。子牙营右边恼了一路诸侯，乃是东伯侯姜文焕，磕开紫骅骝，走马刀劈了董忠，使发钢锋好凶恶。怎见得好刀？有诗为证：</p>
            <p>　　&quot;怒发冲冠射碧空，钢刀闪闪快如风；<br>
              　　 旗开拱手姜文焕，一怒横行劈董忠。&quot;</p>
            <p>　　且说东伯侯走马刀劈董忠，在成汤阵前，凶如猛虎，恶似豺狼。子牙左有哪吒大叫曰：&quot;吾等进五关，不曾见大功；今日至都城大战，难道束手，坐观成败耶？&quot;言罢随登开风火轮，摇火尖枪，冲杀过来。杨戬也纵马摇刀，直杀过阵内，这壁厢鲁仁杰纵马摇枪敌住。两家混战，只杀得天愁地暗，鬼哭神嚎；哪吒大战丁策，郭宸也来助战。只听得鼓振天地，旗遮旭日，哪吒祭起乾坤圈，正中丁策。可怜正是：</p>
            <p>　　明知昏主倾邦国，冥下含冤怨董忠。</p>
            <p>　　话说哪吒打死了丁策，郭宸落荒，被杨戬一刀，挥於马下。鲁仁杰料不能取胜，随败进行营，子牙鸣金收军。却说鲁仁杰报入城中，连折三将，大败一阵。纣王闻报，心中甚闷，与众臣共议曰：&quot;今周兵驻军城外，兵败将亡，不能取胜，国内无人，为之奈何？&quot;殷破败奏曰：&quot;今社稷有累卵之危，万姓有倒悬之急，朝野无人，旦夕莫待。臣与姜子牙有半面之识，舍死至周营，晓以君臣大义，劝其罢兵，令天下诸侯解散，各安本土，或未可知。如其不然，臣愿骂贼而死。&quot;纣王从其言，使殷破败往周营说之。殷破败领旨出城，来至周营，命左右通报。只见中军官进营，来见子牙启曰：&quot;成汤差官至辕门，请令定夺。&quot;子牙传令进来，殷破败随令而入，进了大营，只见两边列坐天下诸侯，中军帐上坐姜子牙。殷破败上帐曰：&quot;姜元帅！末将甲胄在身，不能全体。&quot;子牙忙欠身言曰：&quot;殷老将军此来，有何见谕？&quot;殷破败曰：&quot;末将别元帅已久，不意元帅，总六师之长，为诸侯之表率，真荣宠崇耀，令人敬羡。今特来叁谒，有一言奉告，但不知元帅肯容纳否？&quot;子牙曰：&quot;老将军有何事见教？但有可听者，无不如命。如不可行者，亦不必言，幸老将军谅之。&quot;子牙命赐坐，殷破败逊谢，坐而言曰：&quot;末将尝闻天子之尊，上等於天，天可灭乎？又法典所载，有违天子之制，而擅专征伐者，是为乱臣；乱臣者杀无赦。有构会群党，谋为不轨，犯上无君者，此为逆臣；逆臣者则伏诛，天下人人得而讨之。昔成汤以至德，沐雨栉风，伐夏以有天下，相传至今；则天下之诸侯百姓，世受国恩，何人不是纣之臣民哉？今不思报本，反倡为乱，首率天下诸侯，相为叛乱，残踏生灵，侵王之疆土；覆军杀将，侵王之都城；为乱臣逆臣之尤，罪在不赦。千古之下，欲逃篡弑之名，岂可得乎？末将深为元帅不敢也。依末将愚见，元帅当屏退诸侯，各返本国，自修德业，毋令生民涂炭，天子亦不加尔等之罪；惟修厥政事，以乐天年，则天下受无疆之福矣。不识元帅意下如何？&quot;子牙笑曰：&quot;老将军之言差矣！尚闻天下者，非一人之天下，乃天下之天下也。故天无常，惟眷有德者。尧帝有天下，而让於虞，舜帝复让於禹；禹相传至桀，而荒怠朝政，不修德业，遂坠夏统。成汤以大德，得承天命，於是放桀而有天下，传於至今；岂意纣王罪甚於桀，荒淫不道，杀妻诛子，剖贤臣之心，炮烙将官，虿盆宫女，囚奴正士，醢戮大臣，朝涉之胫，刳剔孕妇。三纲已绝，五伦有乖；天怒於上，民怨於下，自古及今，罪恶昭着，未有若此之甚者。语云：&quot;贼仁者谓之贼，贼义者谓之残。&quot;残贼之人，谓之一夫，乃天下所共弃者，又安得谓之君哉？今天下诸侯，共伐无道，正为天下戮此凶残，救民於水火耳。实有光於成汤，故奉天之罚者，谓之天吏，岂得尚拘之以臣伐君之名耶？&quot;殷破败见子牙一番言语，凿凿有理，知不可解，自思：不若明目张胆，慷慨痛言一番，以尽臣节而已。乃大言曰：&quot;元帅所说，乃一偏之言，岂至公之语？吾闻君父有过，为臣子者，必委曲周全谏诤之，终引其君父於当道。如甚不得已，亦尽心苦谏，虽触君父之怒，或死或辱，或缄默以去，总不失忠臣孝子之令名。未闻暴君之过，扬父之恶，尚称为臣子者也。元帅以至德称周，以至恶归君，而尚谓之至德者乎？ 
              昔汝先王，被囚 里七年，蒙赦归国，愈自修德，以报君父知遇之恩，未闻有一怨言及君，至今天下共以大德称之。不意传至汝君臣，构合天下诸侯，妄称君父之过，大肆猖獗，屠城陷邑，覆军杀将，白骨遍野，碧血成流；致民不聊生，四方废业，天下荒乱，父子不保，夫妻各散。此皆汝辈造这等罪孽，遗羞先王，得罪於天下後世，虽有孝子慈孙，乌能盖篡弑之名哉？况我都城甲兵，尚有十馀万，将不下数百员，倘背城一战，胜负尚未可知。汝等就藐视天子，妄恃己能耶？&quot;左右诸侯，听殷破败之言，俱各大怒，子牙未及回言，只见东伯侯姜文焕，带剑上帐，指殷破败大言曰：&quot;汝为国家大臣，不能匡正其君，使之当道，今已陷之於丧亡，尚不知耻；犹敢鼓唇弄舌，於众诸侯之前耶？真狗彘不若，死有馀辜，还不速退，免汝一死！&quot;子牙急止之曰：&quot;两国相争，不禁来使，况为其主，何得与之相争耶？&quot;姜文焕尚有怒色，殷破败被姜文焕数语，骂得勃然大怒，立起骂曰：&quot;汝父构通皇后，谋逆天子，诛之宜也。汝尚不克修德业，以盖父愆；反逞强恃众，肆行叛乱，真逆子有种。吾虽不能为君讨贼，即死为厉鬼，定杀汝等耳。&quot;文焕被殷破败一骂，一腔火起，满面生烟，执剑大骂曰：&quot;老匹夫！我思吾父被醢，国母遭害，又是你这一班贼，播弄国政，欺君罔上，造此祸端。不杀你这老贼，吾父何日得泄此沈冤於地下也？ 
              &quot;骂罢手起一刀，挥为两段；及至子牙止之 已无济矣。众诸侯皆曰：&quot;东伯侯姜君斩此利口匹夫，大快人意。&quot;子牙曰：&quot;不然，殷破败乃天子大臣，彼以礼来请好，岂得擅行杀害，反成彼之名也？&quot;姜文焕曰：&quot;这匹夫敢於众诸侯之前，鼓唇摇舌，说短论长，又叱辱不才，情殊可恨；若不杀之，心下郁闷。&quot;子牙曰：&quot;事已至此，悔之无及。&quot;命左右：&quot;将破败之尸抬出，以礼厚葬，打点攻城。&quot;不知後事如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='93.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='95.htm'>下一章</a></div>
                </td>
              </tr>
            </table>
            <p align=center>作者——[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

