<html>
<head>
<title>第八章</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="71.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="73.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第八章</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　圣人有以见天下之赜，而拟诸其形容，象其物宜；是故谓之象。圣人有以见天下之动，而观其会通，以行其礼。系辞焉，以断其吉凶；是故谓之爻。
              <p>　　言天下之至赜，而不可恶也。 言天下之至动，而不可乱也。 拟之而后言，议之而后动，拟议以成其变化。</p>
              <p>　　&quot;鸣鹤在阴，其子和之，我有好爵，吾与尔靡之。&quot;子曰：&quot;君子居其室，出其言，善则千里之外应之，况其迩者乎? 
                居其室，出其言，不善千里之外违之，况其迩乎?言出乎身，加乎民； 行发乎远；言行君子之枢机，枢机之发，荣辱之主也。 言行，君子之所以动天地也，可不慎乎?&quot;</p>
              <p>　　&quot;同人，先号啕而后笑。&quot; 子曰： &quot;君子之道，或出或处，或默或语，二人同心，其利断金；同心之言，其臭如兰。&quot;</p>
              <p>　　&quot;初六，藉用白茅，无咎。&quot; 子曰：&quot;苟错诸地而可矣；席用白茅，何咎之有？慎之至也。 夫茅之为物薄，而用可重也。 
                慎斯术也以往，其无所失矣。&quot;</p>
              <p>　　&quot;劳谦君子，有终吉。&quot; 子曰： &quot;劳而不伐，有功而不德，厚之至也， 语以其功下人者也。 
                德言盛， 礼言恭， 谦也者，致恭以存其位者也。&quot;</p>
              <p>　　&quot;亢龙有悔。&quot; 子曰：&quot;贵而无位，高而无民，贤人在下位而无辅，是以动而有悔也。&quot;</p>
              <p>　　&quot;不出户庭，无咎。&quot; 子曰：&quot;乱之所生也，则言语以为阶。 君不密，则失臣；臣不密，则失身；几事不密，则害成；是以君子慎密而不也也。&quot;</p>
              <p>　　子曰：&quot;作易者其知盗乎？易曰：&quot;负且乘，致寇至。&quot;负也者，小人之事也；小人而乘君子之器，盗思夺矣！上慢下暴，盗思伐之矣！慢藏诲盗，冶容诲淫，易曰：&quot;负且乘，致寇至。&quot;盗之招也。&quot;</p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='71.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='73.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

