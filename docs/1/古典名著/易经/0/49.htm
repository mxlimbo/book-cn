<html>
<head>
<title>第四十九卦 革　泽火革　兑上离下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="48.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="50.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第四十九卦 革　泽火革　兑上离下</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　革：己日乃孚，元亨利贞，悔亡。彖曰：革，水火相息，二女同居，其志不相得，曰革。己日乃孚；革而信也。 文明以说，大亨以正，革而当，其悔乃亡。天地革而四时成，汤武革命，顺乎天而应乎人，革之时义大矣哉！象曰：泽中有火，革；君子以治历明时。
              <p>　　初九：巩用黄牛之革。</p>
              <p>　　象曰：巩用黄牛，不可以有为也。</p>
              <p>　　六二：己日乃革之，征吉，无咎。</p>
              <p>　　象曰：己日革之，行有嘉也。</p>
              <p>　　九三：征凶，贞厉，革言三就，有孚。</p>
              <p>　　象曰：革言三就，又何之矣。</p>
              <p>　　九四：悔亡，有孚改命，吉。</p>
              <p>　　象曰：改命之吉，信志也。</p>
              <p>　　九五：大人虎变，未占有孚。</p>
              <p>　　象曰：大人虎变，其文炳也。</p>
              <p>　　上六：君子豹变，小人革面，征凶，居贞吉。</p>
              <p>　　象曰：君子豹变，其文蔚也。 小人革面，顺以从君也。</p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='48.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='50.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

