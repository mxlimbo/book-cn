<html>
<head>
<title>第五十三卦 渐　风山渐　巽上艮下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="52.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="54.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第五十三卦 渐　风山渐　巽上艮下</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　渐：女归吉，利贞。彖曰：渐之进也，女归吉也。 进得位，往有功也。进以正，可以正邦也。
              <p>　　其位刚，得中也。 止而巽，动不穷也。象曰：山上有木，渐；君子以居贤德，善俗。</p>
              <p>　　初六：鸿渐于干，小子厉，有言，无咎。</p>
              <p>　　象曰：小子之厉，义无咎也。</p>
              <p>　　六二：鸿渐于磐，饮食□□，吉。</p>
              <p>　　象曰：饮食衎衎，不素饱也。</p>
              <p>　　九三：鸿渐于陆，夫征不复，妇孕不育，凶；利御寇。</p>
              <p>　　象曰：夫征不复，离群丑也。 妇孕不育，失其道也。利用御寇，顺相保也。</p>
              <p>　　六四：鸿渐于木，或得其桷，无咎。</p>
              <p>　　象曰：或得其桷，顺以巽也。</p>
              <p>　　九五：鸿渐于陵，妇三岁不孕，终莫之胜，吉。</p>
              <p>　　象曰：终莫之胜，吉；得所愿也。</p>
              <p>　　上九：鸿渐于逵，其羽可用为仪，吉。</p>
              <p>　　象曰：其羽可用为仪，吉；不可乱也。</p>
              </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='52.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='54.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

