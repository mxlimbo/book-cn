<html>
<head>
<title>第三十六卦 明夷　地火明夷　坤上离下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="35.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="37.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第三十六卦 明夷　地火明夷　坤上离下</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　明夷：利艰贞。彖曰：明入地中，明夷。 内文明而外柔顺，以蒙大难，文王以之。 利艰贞，晦其明也，内难而能正其志，箕子以之。象曰：明入地中，明夷；君子以莅众，用晦而明。
              <p>　　初九：明夷于飞，垂其翼。 君子于行，三日不食， 有攸往，主人有言。</p>
              <p>　　象曰：君子于行，义不食也。</p>
              <p>　　六二：明夷，夷于左股，用拯马壮，吉。</p>
              <p>　　象曰：六二之吉，顺以则也。</p>
              <p>　　九三：明夷于南狩，得其大首，不可疾贞。</p>
              <p>　　象曰：南狩之志，乃大得也。</p>
              <p>　　六四：入于左腹，获明夷之心，出于门庭。</p>
              <p>　　象曰：入于左腹，获心意也。</p>
              <p>　　六五：箕子之明夷，利贞。</p>
              <p>　　象曰：箕子之贞，明不可息也。</p>
              <p>　　上六：不明晦，初登于天，后入于地。</p>
              <p>　　象曰：初登于天，照四国也。 后入于地，失则也。</p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='35.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='37.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

