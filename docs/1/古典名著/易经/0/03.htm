<html>
<head>
<title>第三卦    屯　水雷屯　坎上震下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="02.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="04.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第三卦 屯　水雷屯　坎上震下</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td> 　　屯：元，亨，利，贞，勿用，有攸往，利建侯。
              <p>　　彖曰：屯，刚柔始交而难生，动乎险中，大亨贞。雷雨之动满盈，天造草昧，宜建侯而不宁。 <br>
                <br>
                　　象曰：云，雷，屯；君子以经纶。<br>
                　　 <br>
                　　初九：磐桓；利居贞，利建侯。<br>
                　　象曰：虽磐桓，志行正也。 以贵下贱，大得民也。</p>
              <p>　　六二：屯如邅如，乘马班如。 匪寇婚媾，女子贞不字，十年乃字。<br>
                　　象曰：六二之难，乘刚也。 十年乃字，反常也。</p>
              <p>　　六三：既鹿无虞，惟入于林中，君子几不如舍，往吝。<br>
                　　象曰：既鹿无虞，以纵禽也。 君子舍之，往吝穷也。</p>
              <p>　　六四：乘马班如，求婚媾，无不利。<br>
                　　象曰：求而往，明也。</p>
              <p> 　九五：屯其膏，小贞吉，大贞凶。<br>
                　　象曰：屯其膏，施未光也。</p>
              <p>　　上六：乘马班如，泣血涟如。<br>
                　　象曰：泣血涟如，何可长也。</p>
              </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='02.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='04.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

