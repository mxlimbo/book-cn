<html>
<head>
<title>第六十三卦 既济　水火既济　坎上离下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="62.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="64.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第六十三卦 既济　水火既济　坎上离下</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　既济：亨，小利贞，初吉终乱。彖曰：既济，亨，小者亨也。利贞，刚柔正而位当也。 初吉，柔得中也。
              <p>　　终止则乱，其道穷也。象曰：水在火上，既济；君子以思患而预防之。</p>
              <p>　　初九：曳其轮，濡其尾，无咎。</p>
              <p>　　象曰：曳其轮， 义无咎也。</p>
              <p>　　六二：妇丧其髴，勿逐，七日得。</p>
              <p>　　象曰：七日得，以中道也。</p>
              <p>　　九三：高宗伐鬼方，三年克之，小人勿用。</p>
              <p>　　象曰：三年克之，惫也。</p>
              <p>　　六四：繻有衣袽，终日戒。</p>
              <p>　　象曰：终日戒，有所疑也。</p>
              <p>　　九五：东邻杀牛，不如西邻之禴祭，实受其福。</p>
              <p>　　象曰：东邻杀牛，不如西邻之时也；实受其福，吉大来也。</p>
              <p>　　上六：濡其首，厉。</p>
              <p>　　象曰：濡其首厉，何可久也。</p>
              </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='62.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='64.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

