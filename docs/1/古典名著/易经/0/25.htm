<html>
<head>
<title>第二十五卦 无妄　天雷无妄　乾上震下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="24.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="26.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第二十五卦 无妄　天雷无妄　乾上震下 </td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　无妄：元，亨，利，贞。 其匪正有眚，不利有攸往。彖曰：无妄，刚自外来，而为主於内。动而健，刚中而应，大亨以正，天之命也。 
              其匪正有眚，不利有攸往。无妄之往，何之矣？ 天命不佑，行矣哉？ 象曰：天下雷行，物与无妄；先王以茂对时，育万物。
              <p>　　初九：无妄，往吉。</p>
              <p>　　象曰：无妄之往，得志也。</p>
              <p>　　六二：不耕获，不菑畲，则利有攸往。</p>
              <p> 　　象曰：不耕获，未富也。</p>
              <p>　　六三：无妄之灾，或系之牛，行人之得，邑人之灾。</p>
              <p>　　象曰：行人得牛，邑人灾也。</p>
              <p>　　九四：可贞，无咎。</p>
              <p>　　象曰：可贞无咎，固有之也。</p>
              <p>　　九五：无妄之疾，勿药有喜。</p>
              <p>　　象曰：无妄之药，不可试也。</p>
              <p>　　上九：无妄，行有眚，无攸利。</p>
              <p>　　象曰：无妄之行，穷之灾也。</p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='24.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='26.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

