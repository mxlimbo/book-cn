<html>
<head>
<title>《易经·杂卦传》</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="98.htm"><img src="last.gif" width="70" height="24" border="0"></a></td>
      <td width="27"></td>
      <td width="70"></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">《易经·杂卦传》</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td> 
              <p>　　乾刚，坤柔，比乐，师忧。</p>
              <p>　　临、观之义，或与或求。</p>
              <p>　　屯见而不失其居。 蒙杂而著。</p>
              <p>　　震起也，艮止也；损益盛衰之始也。</p>
              <p>　　大畜时也。 无妄灾也。</p>
              <p>　　萃聚，而升不来也。 谦轻，而豫怠也。</p>
              <p>　　噬嗑食也，贲无色也。</p>
              <p>　　兑见，而巽伏也。</p>
              <p>　　随无故也，蛊则饬也。</p>
              <p>　　剥烂也，复反也。</p>
              <p>　　晋昼也，明夷诛也。</p>
              <p>　　井通，而困相遇也。</p>
              <p>　　咸速也，恒久也。</p>
              <p>　　涣离也，节止也；解缓也，蹇难也；睽外也，家人内也；否泰反其类也。</p>
              <p>　　大壮则止，遯则退也。</p>
              <p>　　大有众也，同人亲也；革去故也，鼎取新也；小过过也，中孚信也；丰多故，亲寡旅也。</p>
              <p>　　离上，而坎下也。 小畜寡也，履不处也。 需不进也，讼不亲也。</p>
              <p>　　大过颠也。 姤遇也，柔遇刚也。 渐女归，待男行也。 颐养正也，既济定也。 归妹女之终也。 未济男之穷也。 夬决也，刚决柔也，君子道长，小人道忧也。</p>
              </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='98.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

