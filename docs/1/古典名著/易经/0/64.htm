<html>
<head>
<title>第六十四卦 未济　火水未济　离上坎下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="63.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="65.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第六十四卦 未济　火水未济　离上坎下</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　未济：亨，小狐汔济，濡其尾，无攸利。彖曰：未济，亨；柔得中也。 小狐汔济，未出中也。 濡其尾，无攸利；不续终也。 虽不当位，刚柔应也。象曰：火在水上，未济；君子以慎辨物居方。
              <p>　　初六：濡其尾，吝。</p>
              <p>　　象曰：濡其尾，亦不知极也。</p>
              <p>　　九二：曳其轮，贞吉。</p>
              <p>　　象曰：九二贞吉，中以行正也。</p>
              <p>　　六三：未济，征凶，利涉大川。</p>
              <p>　　象曰：未济征凶，位不当也。</p>
              <p>　　九四：贞吉，悔亡，震用伐鬼方，三年有赏于大国。</p>
              <p>　　象曰：贞吉悔亡，志行也。</p>
              <p>　　六五：贞吉，无悔，君子之光，有孚，吉。</p>
              <p>　　象曰：君子之光，其晖吉也。</p>
              <p>　　上九：有孚于饮酒，无咎，濡其首，有孚失是。</p>
              <p>　　象曰：饮酒濡首，亦不知节也。</p>
              <p>　　 <b>未济卦终</b></p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='63.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='65.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

