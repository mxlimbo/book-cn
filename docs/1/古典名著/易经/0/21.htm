<html>
<head>
<title>第二十一卦 噬嗑　火雷噬嗑　离上震下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="20.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="22.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第二十一卦 噬嗑　火雷噬嗑　离上震下</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　噬嗑：亨。 利用狱。彖曰：颐中有物，曰噬嗑，噬嗑而亨。刚柔分，动而明，雷电合而章。柔得中而上行，虽不当位，利用狱也。象曰：雷电噬嗑；先王以明罚敕法。
              <p>　　初九：履校灭趾，无咎。</p>
              <p>　　象曰：履校灭趾，不行也。</p>
              <p>　　六二：噬肤灭鼻，无咎。</p>
              <p> 　　象曰：噬肤灭鼻，乘刚也。</p>
              <p>　　六三：噬腊肉，遇毒；小吝，无咎。</p>
              <p>　　象曰：遇毒，位不当也。</p>
              <p>　　九四：噬乾胏，得金矢，利艰贞，吉。</p>
              <p>　　象曰：利艰贞吉，未光也。</p>
              <p>　　六五：噬乾肉，得黄金，贞厉，无咎。</p>
              <p>　　象曰：贞厉无咎，得当也。</p>
              <p>　　上九：何校灭耳，凶。</p>
              <p>　　象曰：何校灭耳，聪不明也。</p>
              </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='20.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='22.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

