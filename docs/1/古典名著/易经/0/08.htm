<html>
<head>
<title>第八卦    比　水地比　坎上下坤</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="07.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="09.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第八卦 比　水地比　坎上下坤</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td> 　　比：吉。 原筮元永贞，无咎。 不宁方来，后夫凶。彖曰：比，吉也，比，辅也，下顺从也。 原筮元永贞，无咎，以刚中也。
              <p>　　不宁方来，上下应也。 后夫凶，其道穷也。象曰：地上有水，比；先王以建万国，亲诸侯。</p>
              <p>　　初六：有孚比之，无咎。 有孚盈缶，终来有他，吉。</p>
              <p>　　象曰：比之初六，有他吉也。</p>
              <p>　　六二：比之自内，贞吉。</p>
              <p>　　象曰：比之自内，不自失也。</p>
              <p>　　六三：比之匪人。</p>
              <p>　　象曰：比之匪人，不亦伤乎！</p>
              <p>　　六四：外比之，贞吉。</p>
              <p>　　象曰：外比於贤，以从上也。</p>
              <p>　　九五：显比，王用三驱，失前禽。 邑人不诫，吉。</p>
              <p>　　象曰：显比之吉，位正中也。舍逆取顺，失前禽也。 邑人不诫，上使中也。<br>
                　　上六：比之无首，凶。</p>
              <p>　　象曰：比之无首，无所终也。</p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='07.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='09.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

