<html>
<head>
<title>第二章</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="77.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="79.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第二章</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　古者包羲氏之王天下也， 仰则观象於天， 俯则观法於地，观鸟兽之文，与地之宜，近取诸身，远取诸物，於是始作八卦，以通神明之德，以类万物之情。
              <p>　　作结绳而为网罟，以佃以渔，盖取诸离。</p>
              <p>　　包羲氏没，神农氏作，遤木为耜，揉木为耒，耒耨之利，以教天下，盖取诸益。</p>
              <p>　　日中为市，致天下之货，交易而退，各得其所， 盖取诸噬嗑。</p>
              <p>　　神农氏没，黄帝、尧、舜氏作，通其变，使民不倦，神而化之，使民宜之。 易穷则变，变则通，通则久。 是以自天佑之，吉无不利，黄帝、尧、舜，垂衣裳而天下治，盖取诸乾坤。</p>
              <p>　　刳木为舟，剡木为楫，舟楫之利，以济不通，致远以利天下，盖取诸涣。</p>
              <p>　　服牛乘马，引重致远，以利天下，盖取诸随。</p>
              <p>　　 重门击輮，以待暴客，盖取诸豫。</p>
              <p>　　断木为杵，掘地为臼，臼杵之利，万民以济，盖取诸小过。</p>
              <p>　　弦木为弧，剡木为矢，弧矢之利，以威天下，盖取诸睽。</p>
              <p>　　上古穴居而野处，后世圣人易之以宫室， 上栋下宇， 以待风雨，盖取诸大壮。</p>
              <p>　　古之葬者，厚衣之以薪，葬之中野，不封不树，丧期无数，后世圣人易之以棺椁，盖取诸大过。</p>
              <p>　　上古结绳而治，后世圣人易之以书契，百官以治，万民以察，盖取诸蓏。</p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='77.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='79.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

