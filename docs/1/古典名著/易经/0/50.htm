<html>
<head>
<title>第五十卦   鼎　火风鼎　离上巽下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="49.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="51.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第五十卦 鼎　火风鼎　离上巽下</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　鼎：元吉，亨。彖曰：鼎，象也。 以木巽火，亨饪也。 圣人亨以享上帝，而大亨以养圣贤。 巽而耳目聪明，柔进而上行，得中而应乎刚，是以元亨。象曰：木上有火，鼎；君子以正位凝命。
              <p>　　初六：鼎颠趾，利出否，得妾以其子，无咎。</p>
              <p>　　象曰：鼎颠趾，未悖也。 利出否，以从贵也。</p>
              <p>　　九二：鼎有实，我仇有疾，不我能即，吉。</p>
              <p>　　象曰：鼎有实，慎所之也。 我仇有疾，终无尤也。</p>
              <p>　　九三：鼎耳革，其行塞，雉膏不食，方雨亏悔，终吉。</p>
              <p>　　象曰：鼎耳革，失其义也。</p>
              <p>　　九四：鼎折足，覆公餗，其形渥，凶。</p>
              <p>　　象曰：覆公□，信如何也。</p>
              <p>　　六五：鼎黄耳金铉，利贞。</p>
              <p>　　象曰：鼎黄耳，中以为实也。</p>
              <p>　　上九：鼎玉铉，大吉，无不利。</p>
              <p>　　象曰：玉铉在上，刚柔节也。 </p>
              </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='49.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='51.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

