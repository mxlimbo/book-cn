<html>
<head>
<title>第三十五卦 晋　火地晋　离上坤下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.gif" width="776" height="66" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top">
      <td><img src="top2.gif" width="247" height="24" border="0"></td>
      <td width="70"><a href="content.htm"><img src="return.gif" width="70" height="24" border="0"></a></td>
      <td width="27"></td>
      <td width="70"><a href="34.htm"><img src="last.gif" width="70" height="24" border="0"></a></td>
      <td width="27"></td>
      <td width="70"><a href="36.htm"><img src="next.gif" width="70" height="24" border="0"></a></td>
      <td><img src="top3.gif" width="264" height="24" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="bottom" align="center"> 
      <td height="59" background="topbg.gif" class="h">第三十五卦 晋　火地晋　离上坤下</td>
    </tr>
    <tr valign="top" align="center"> 
      <td><br>
        <table width="600" border="0" cellspacing="0" cellpadding="0" align="center">
          <tr> 
            <td>　　晋：康侯用锡马蕃庶，昼日三接。彖曰：晋，进也。 明出地上，顺而丽乎大明，柔进而上行。 是以康侯用锡马蕃庶，昼日三接也。象曰：明出地上，晋；君子以自昭明德。
              <p>　　初六：晋如，摧如，贞吉。 罔孚，裕无咎。</p>
              <p>　　象曰：晋如，摧如；独行正也。 裕无咎；未受命也。</p>
              <p>　　六二：晋如，愁如，贞吉。 受兹介福，于其王母。</p>
              <p>　　象曰：受之介福，以中正也。</p>
              <p>　　六三：众允，悔亡。</p>
              <p>　　象曰：众允之，志上行也。</p>
              <p>　　九四：晋如硕鼠，贞厉。</p>
              <p>　　象曰：硕鼠贞厉，位不当也。</p>
              <p>　　六五：悔亡，失得勿恤，往吉无不利。</p>
              <p>　　象曰：失得勿恤，往有庆也。</p>
              <p>　　上九：晋其角，维用伐邑，厉吉无咎，贞吝。</p>
              <p>　　象曰：维用伐邑，道未光也。</p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='34.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='36.htm'>下一页 </a></div>
                  </td>
                </tr>
              </table>
              <p align=center>□ 作者：伏羲氏
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

