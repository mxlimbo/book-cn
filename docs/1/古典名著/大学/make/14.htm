<html>
<head>
<title>右传之首章</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" leftmargin="0" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.jpg" width="55" height="105" border="0"></td>
      <td><img src="top2.jpg" width="721" height="105" border="0"></td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr> 
      <td rowspan="2" width="55" valign="top">
        <table width="55" border="0" cellspacing="0" cellpadding="0" height="327">
          <tr> 
            <td width="18" rowspan="3"><img src="ll.gif" width="18" height="321" border="0"></td>
            <td align="center" valign="top"><a href="content.htm"><img src="return.gif" width="26" height="90" border="0"></a><br><img src="l1.gif" width="26" height="23" border="0"></td>
            <td width="11" rowspan="3"><img src="lr.gif" width="11" height="321" border="0"></td>
          </tr>
          <tr> 
            <td align="center" valign="bottom" height="117"><a href="13.htm"><img src="last.gif" width="26" height="94" border="0"></a><br><img src="l2.gif" width="26" height="23" border="0"></td>
          </tr>
          <tr> 
            <td align="center" valign="top" height="91"><a href="15.htm"><img src="next.gif" width="26" height="91" border="0"></a></td>
          </tr>
          <tr> 
            <td colspan="3" height="6"><img  src="l3.gif" width="55" height="6" border="0"></td>
          </tr>
        </table>
      </td>
      <td width="129" valign="top"><img src="top3.jpg" width="129" height="74" border="0"></td>
      <td align="center" width="453"> 
        <p align="center" class="h">右传之首章</p>
      </td>
      <td width="139" align="right" valign="top"><img src="top4.jpg" width="139" height="74" border="0"></td>
      <td rowspan="2" width="22" valign="top"><img src="top6.jpg" width="22" height="117" border="0"></td>
    </tr>
    <tr valign="top"> 
      <td colspan="3" align="center" background="top5.jpg"> <br>
        <table width="600" border="0" cellspacing="0" cellpadding="0" align="center">
          <tr> 
            <td>　　右传之首章。释明明德。<font color="#3366CC">此通下三章至&quot;止于信&quot;，旧本误在&quot;没世不忘&quot;之下。 
              </font> 
              <p>　　汤之盘铭曰：&quot;苟日新，日日新，又日新。&quot;<font color="#3366CC">盘，沐浴之盘也。铭，名其器以自警之辞也。苟，诚也。汤以人之洗濯其心以去恶，如沐浴其身以去垢。故铭其盘，言诚能一日有以涤其旧染之污而自新，则当因其已新者，而日日新之，又日新之，不可略有间断也。</font>康诰曰：&quot;作新民。&quot;<font color="#3366CC">鼓之舞之之谓作，言振起其自新之民也。</font>诗曰：&quot;周虽旧邦，其命惟新。&quot;<font color="#3366CC">诗大雅文王之篇。言周国虽旧，至于文王，能新其德以及于民，而始受天命也。</font>是故君子无所不用其极。<font color="#3366CC">自新新民，皆欲止于至善也。</font></p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='13.htm'>上一章</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='15.htm'>下一章</a></div>
                  </td>
                </tr>
              </table>
              <p align=center>□ 作者：朱熹 
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a>
              <p align=center>&nbsp; 
            </td>
          </tr>
        </table>
      </td>
    </tr>
  </table>
  <table border="0" cellpadding="0" cellspacing="0" width="776" background="bbg.gif">
    <tr valign="top">
      <td width="55"><img src="b1.gif" width="55" height="18" border="0"></td>
      <td width="699"></td>
      <td width="22"><img src="b2.gif" width="22" height="18" border="0"></td>
    </tr>
  </table>
  
</div>
</body>

</html>

