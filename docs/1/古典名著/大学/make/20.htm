<html>
<head>
<title>右传之七章</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" leftmargin="0" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td><img src="top1.jpg" width="55" height="105" border="0"></td>
      <td><img src="top2.jpg" width="721" height="105" border="0"></td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr> 
      <td rowspan="2" width="55" valign="top">
        <table width="55" border="0" cellspacing="0" cellpadding="0" height="327">
          <tr> 
            <td width="18" rowspan="3"><img src="ll.gif" width="18" height="321" border="0"></td>
            <td align="center" valign="top"><a href="content.htm"><img src="return.gif" width="26" height="90" border="0"></a><br><img src="l1.gif" width="26" height="23" border="0"></td>
            <td width="11" rowspan="3"><img src="lr.gif" width="11" height="321" border="0"></td>
          </tr>
          <tr> 
            <td align="center" valign="bottom" height="117"><a href="19.htm"><img src="last.gif" width="26" height="94" border="0"></a><br><img src="l2.gif" width="26" height="23" border="0"></td>
          </tr>
          <tr> 
            <td align="center" valign="top" height="91"><a href="21.htm"><img src="next.gif" width="26" height="91" border="0"></a></td>
          </tr>
          <tr> 
            <td colspan="3" height="6"><img  src="l3.gif" width="55" height="6" border="0"></td>
          </tr>
        </table>
      </td>
      <td width="129" valign="top"><img src="top3.jpg" width="129" height="74" border="0"></td>
      <td align="center" width="453"> 
        <p align="center" class="h">右传之七章</p>
      </td>
      <td width="139" align="right" valign="top"><img src="top4.jpg" width="139" height="74" border="0"></td>
      <td rowspan="2" width="22" valign="top"><img src="top6.jpg" width="22" height="117" border="0"></td>
    </tr>
    <tr valign="top"> 
      <td colspan="3" align="center" background="top5.jpg"> <br>
        <table width="600" border="0" cellspacing="0" cellpadding="0" align="center">
          <tr> 
            <td>　　右传之七章。释正心修身。<font color="#3366CC">此亦承上章以起下章。盖意诚则真无恶而实有善矣，所以能存是心以检其身。然或但知诚意，而不能密察此心之存否，则又无以直内而修身也。自此以下，并以旧文为正。 
              </font>
              <p>　　所谓齐其家在修其身者：人之其所亲爱而辟焉，之其所贱恶而辟焉，之其所畏敬而辟焉，之其所哀矜而辟焉，之其所敖惰而辟焉。故好而知其恶，恶而知其美者，天下鲜矣！<font color="#3366CC">辟，读为僻。恶而之恶、敖、好，并去声。鲜，上声。人，谓众人。之，犹于也。辟，犹偏也。五者，在人本有当然之则；然常人之情惟其所向而不加审焉，则必陷于一偏而身不修矣。</font>故谚有之曰：&quot;人莫知其子之恶，莫知其苗之硕。&quot;<font color="#3366CC">谚，音彦。硕，协韵，时若反。谚，俗语也。溺爱者不明，贪得者无厌，是则偏之为害，而家之所以不齐也。</font>此谓身不修不可以齐其家。</p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='19.htm'>上一章</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='21.htm'>下一章</a></div>
                  </td>
                </tr>
              </table>
              <p align=center>□ 作者：朱熹 
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a>
              <p align=center>&nbsp; 
            </td>
          </tr>
        </table>
      </td>
    </tr>
  </table>
  <table border="0" cellpadding="0" cellspacing="0" width="776" background="bbg.gif">
    <tr valign="top">
      <td width="55"><img src="b1.gif" width="55" height="18" border="0"></td>
      <td width="699"></td>
      <td width="22"><img src="b2.gif" width="22" height="18" border="0"></td>
    </tr>
  </table>
  
</div>
</body>

</html>

