<html>
<head>
<title>右第十七章</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body bgcolor="#ffffff" leftmargin="0" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td><img src="top1.gif" width="776" height="101" border="0"></td>
    </tr>
  </table>
  <table border="0" cellpadding="0" cellspacing="0" width="776" background="tablebg.gif">
    <tr valign="top"> 
      <td width="45"> 
        <table border="0" cellpadding="0" cellspacing="0" width="45" background="leftbg1.gif">
          <tr valign="top" align="center"> 
            <td colspan="3" height="111"><img src="leftbg1.gif" width="45" height="25" border="0"><br><a href="content.htm"><img src="return.gif" width="25" height="69" border="0"></a></td>
          </tr>
          <tr valign="top" align="center"> 
            <td colspan="3" height="86"><a href="51.htm"><img src="last.gif" width="25" height="69" border="0"></a></td>
          </tr>
          <tr valign="top" align="center"> 
            <td colspan="3"><a href="53.htm"><img src="next.gif" width="25" height="69" border="0"></a><br><img src="left1.gif" width="45" height="18" border="0"></td>
          </tr>
        </table>
      </td>
      <td align="center">
        <table width="500" cellspacing="0" cellpadding="0" align="center" border="0">
          <tr> 
            <td>              <p align="center" class="h">&nbsp;</p>
              <p align="center" class="h">中庸章句集注</p>
              <p align="center" class="h">右第十七章</p>
            </td>
          </tr>
        </table>
        <br>
        <table width="500" border="0" cellspacing="0" cellpadding="0" align="center">
          <tr> 
            <td>　　<font color="#3366CC">此由庸行之常，推之以极其至，见道之用广也。而其所以然者，则为体微矣。后二章亦此意。 
              </font> 
              <p>　　子曰：&quot;无忧者其惟文王乎！以王季为父，以武王为子，父作之，子述之。<font color="#3366CC">此言文王之事。书言&quot;王季其勤王家&quot;，盖其所作，亦积功累仁之事也。</font>武王缵大王、王季、文王之绪。壹戎衣而有天下，身不失天下之显名。尊为天子，富有四海之内。宗庙飨之，子孙保之。<font color="#3366CC">大，音泰，下同。此言武王之事。缵，继也。大王，王季之父也。书云：&quot;大王肇基王迹。&quot;诗云&quot;至于大王，实始翦商。&quot;绪，业也。戎衣，甲胄之属。壹戎衣，武成文，言一着戎衣以伐纣也。</font>武王末受命，周公成文武之德，追王大王、王季，上祀先公以天子之礼。斯礼也，达乎诸侯大夫，及士庶人。父为大夫，子为士；葬以大夫，祭以士。父为士，子为大夫；葬以士，祭以大夫。期之丧达乎大夫，三年之丧达乎天子，父母之丧无贵贱一也。&quot;<font color="#3366CC">追王之王，去声。此言周公之事。末，犹老也。追王，盖推文武之意，以及乎王迹之所起也。先公，组绀以上至后稷也。上祀先公以天子之礼，又推大王、王季之意，以及于无穷也。制为礼法，以及天下，使葬用死者之爵，祭用生者之禄。丧服自期以下，诸侯绝；大夫降；而父母之丧，上下同之，推己以及人也。</font></p>
            </td>
          </tr>
        </table>
        <p>&nbsp;</p>
        <table width="463" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='51.htm'>上一页</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='53.htm'>下一页</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
      <td align="center" width="36">&nbsp;</td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top"> 
      <td width="45"><img src="b1.gif" width="45" height="15" border="0"></td>
      <td width="695" background="bbg.gif"></td>
      <td width="36"><img src="b2.gif" width="36" height="15" border="0"></td>
    </tr>
  </table>
</div>
</body>
</html>

