
<html>
<head>
<title>军争第七</title>
<meta http-equiv="Content-Type" content="text/html; charset=gb2312">
<meta name="description" content="Fireworks Splice HTML">

<link rel="stylesheet" href="all.css">
</head>
<body bgcolor="#9a7658" leftmargin="0" topmargin="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td rowspan="4" width="30" height="215" bgcolor="#000000">&nbsp;</td> 
      <td colspan="7" height="112"><img name="pic_r1_c02" src="top1.jpg" width="708" height="112" border="0"></td>
      <td rowspan="4" width="38" height="215" bgcolor="#000000">&nbsp;</td>
  </tr>
  <tr valign="top">
    <td width="100" height="37"><img src="left1.jpg" width="100" height="37"></td>
      <td width="79" height="37"><a href="06.htm"><img src="last1.jpg" width="79" height="37" border="0"></a></td>
    <td colspan="3" height="37"><img name="pic_r2_c04" src="top2.jpg" width="361" height="37" border="0"></td>
      <td width="81" height="37"><a href="08.htm"><img src="next1.jpg" width="81" height="37" border="0"></a></td>
    <td width="87" height="37"><img name="pic_r2_c08" src="right.jpg" width="87" height="37" border="0"></td>
  </tr>
  <tr valign="top">
    <td rowspan="2" width="100" height="66">&nbsp;</td>
    <td width="79" height="30">&nbsp;</td> <td colspan="3"><img name="pic_r3_c04" src="center.gif" width="361" height="30" border="0"></td>
    <td width="81" height="30">&nbsp;</td>
    <td rowspan="2" width="87" height="66">&nbsp;</td>
  </tr>
  <tr valign="top">
    <td width="79" height="36">&nbsp;</td>
    <td width="139" height="36">&nbsp;</td>
      <td width="80" height="36"><a href="content.htm"><img src="return1.jpg" width="80" height="36" border="0"></a></td>
    <td width="142" height="36">&nbsp;</td>
    <td width="81" height="36">&nbsp;</td>
  </tr>
  <tr valign="top">
      <td rowspan="3" bgcolor="#000000">&nbsp;</td>
      <td colspan="7" align="center"> 
        <table width="520" cellspacing="0" cellpadding="0">
          <tr> 
            <td> 
              <p>&nbsp;</p>
              <p align="center" class="h">军争第七</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0">
          <tr>
            <td> 　　孙子曰：
              <p>　　凡用兵之法，将受命于君，合军聚众，交和而舍，莫难于军争。军争之难者，以迂为直，以患为利。</p>
              <p>　　故迂其途，而诱之以利，后人发，先人至，此知迂直之计者也。军争为利，军争为危。举军而争利则不及，委军而争利则辎重捐。是故卷甲而趋，日夜不处，倍道兼行，百里而争利，则擒三将军，劲者先，疲者后，其法十一而至；五十里而争利，则蹶上将军，其法半至；三十里而争利，则三分之二至。是故军无辎重则亡，无粮食则亡，无委积则亡。故不知诸侯之谋者，不能豫交；不知山林、险阻、沮泽之形者，不能行军；不用乡导者，不能得地利。故兵以诈立，以利动，以分和为变者也。故其疾如风，其徐如林，侵掠如火，不动如山，难知如阴，动如雷震。掠乡分众，廓地分利，悬权而动。先知迂直之计者胜，此军争之法也。</p>
              <p>　　《军政》曰：&quot;言不相闻，故为之金鼓；视不相见，故为之旌旗。&quot;夫金鼓旌旗者，所以一民之耳目也。民既专一，则勇者不得独进，怯者不得独退，此用众之法也。故夜战多金鼓，昼战多旌旗，所以变人之耳目也。</p>
              <p>　　三军可夺气，将军可夺心。是故朝气锐，昼气惰，暮气归。善用兵者，避其锐气，击其惰归，此治气者也。以治待乱，以静待哗，此治心者也。以近待远，以佚待劳，以饱待饥，此治力者也。无邀正正之旗，无击堂堂之陈，此治变者也。</p>
              <p>　　故用兵之法，高陵勿向，背丘勿逆，佯北勿从，锐卒勿攻，饵兵勿食 ，归师勿遏，围师遗阙，穷寇勿迫，此用兵之法也。</p>
            </td>
          </tr>
        </table>
        <p>&nbsp;</p><table width="520" border="0" cellspacing="0" cellpadding="0">
          <tr align="center" valign="top"> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='06.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='08.htm'>下一页 </a></div>
                  </td>
                </tr>
              </table>
              <p align=center>作者：[春秋］孙武
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td> 
      <td rowspan="3" bgcolor="#000000">&nbsp;</td>
  </tr>
  <tr valign="top">
      <td colspan="7" valign="middle" align="center" height="114"><img src="bottom.jpg" width="120" height="114"></td>
  </tr>
  <tr valign="top">
      <td colspan="7" bgcolor="#000000" height="30"></td>
  </tr>
</table>

</div>
</body>

</html>

