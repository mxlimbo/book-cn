
<html>
<head>
<title>用间第十三</title>
<meta http-equiv="Content-Type" content="text/html; charset=gb2312">
<meta name="description" content="Fireworks Splice HTML">

<link rel="stylesheet" href="all.css">
</head>
<body bgcolor="#9a7658" leftmargin="0" topmargin="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td rowspan="4" width="30" height="215" bgcolor="#000000">&nbsp;</td> 
      <td colspan="7" height="112"><img name="pic_r1_c02" src="top1.jpg" width="708" height="112" border="0"></td>
      <td rowspan="4" width="38" height="215" bgcolor="#000000">&nbsp;</td>
  </tr>
  <tr valign="top">
    <td width="100" height="37"><img src="left1.jpg" width="100" height="37"></td>
      <td width="79" height="37"><a href="12.htm"><img src="last1.jpg" width="79" height="37" border="0"></a></td>
    <td colspan="3" height="37"><img name="pic_r2_c04" src="top2.jpg" width="361" height="37" border="0"></td>
      <td width="81" height="37"><img src="next2.jpg" width="81" height="37" border="0"></td>
    <td width="87" height="37"><img name="pic_r2_c08" src="right.jpg" width="87" height="37" border="0"></td>
  </tr>
  <tr valign="top">
    <td rowspan="2" width="100" height="66">&nbsp;</td>
    <td width="79" height="30">&nbsp;</td> <td colspan="3"><img name="pic_r3_c04" src="center.gif" width="361" height="30" border="0"></td>
    <td width="81" height="30">&nbsp;</td>
    <td rowspan="2" width="87" height="66">&nbsp;</td>
  </tr>
  <tr valign="top">
    <td width="79" height="36">&nbsp;</td>
    <td width="139" height="36">&nbsp;</td>
      <td width="80" height="36"><a href="content.htm"><img src="return1.jpg" width="80" height="36" border="0"></a></td>
    <td width="142" height="36">&nbsp;</td>
    <td width="81" height="36">&nbsp;</td>
  </tr>
  <tr valign="top">
      <td rowspan="3" bgcolor="#000000">&nbsp;</td>
      <td colspan="7" align="center"> 
        <table width="520" cellspacing="0" cellpadding="0">
          <tr> 
            <td> 
              <p>&nbsp;</p>
              <p align="center" class="h">用间第十三</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0">
          <tr>
            <td>　　孙子曰：
              <p>　　凡兴师十万，出征千里，百姓之费，公家之奉，日费千金，内外骚动，怠于道路，不得操事者，七十万家。相守数年，以争一日之胜，而爱爵禄百金，不知敌之情者，不仁之至也，非民之将也，非主之佐也，非胜之主也。故明君贤将所以动而胜人，成功出于众者，先知也。先知者，不可取于鬼神，不可象于事，不可验于度，必取于人，知敌之情者也。</p>
              <p>　　故用间有五：有因间，有内间，有反间，有死间，有生间。五间俱起，莫知其道，是谓神纪，人君之宝也。乡间者，因其乡人而用之；内间者，因其官人而用之；反间者，因其敌间而用之；死间者，为诳事于外，令吾闻知之而传于敌间也；生间者，反报也。故三军之事，莫亲于间，赏莫厚于间，事莫密于间，非圣贤不能用间，非仁义不能使间，非微妙不能得间之实。微哉微哉！无所不用间也。间事未发而先闻者，间与所告者兼死。凡军之所欲击，城之所欲攻，人之所欲杀，必先知其守将、左右、谒者、门者、舍人之姓名，令吾间必索知之。敌间之来间我者，因而利之，导而舍之，故反间可得而用也；因是而知之，故乡间、内间可得而使也；因是而知之，故死间为诳事，可使告敌；因是而知之，故生间可使如期。五间之事，主必知之，知之必在于反间，故反间不可不厚也。</p>
              <p>　　昔殷之兴也，伊挚在夏；周之兴也，吕牙在殷。故明君贤将，能以上智为间者，必成大功。此兵之要，三军之所恃而动也。</p>
            </td>
          </tr>
        </table>
        <p>&nbsp;</p><table width="520" border="0" cellspacing="0" cellpadding="0">
          <tr align="center" valign="top"> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='12.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"></div>
                  </td>
                </tr>
              </table>
              <p align=center>作者：[春秋］孙武
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td> 
      <td rowspan="3" bgcolor="#000000">&nbsp;</td>
  </tr>
  <tr valign="top">
      <td colspan="7" valign="middle" align="center" height="114"><img src="bottom.jpg" width="120" height="114"></td>
  </tr>
  <tr valign="top">
      <td colspan="7" bgcolor="#000000" height="30"></td>
  </tr>
</table>

</div>
</body>

</html>

