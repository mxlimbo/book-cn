
<html>
<head>
<title>地形第十</title>
<meta http-equiv="Content-Type" content="text/html; charset=gb2312">
<meta name="description" content="Fireworks Splice HTML">

<link rel="stylesheet" href="all.css">
</head>
<body bgcolor="#9a7658" leftmargin="0" topmargin="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td rowspan="4" width="30" height="215" bgcolor="#000000">&nbsp;</td> 
      <td colspan="7" height="112"><img name="pic_r1_c02" src="top1.jpg" width="708" height="112" border="0"></td>
      <td rowspan="4" width="38" height="215" bgcolor="#000000">&nbsp;</td>
  </tr>
  <tr valign="top">
    <td width="100" height="37"><img src="left1.jpg" width="100" height="37"></td>
      <td width="79" height="37"><a href="09.htm"><img src="last1.jpg" width="79" height="37" border="0"></a></td>
    <td colspan="3" height="37"><img name="pic_r2_c04" src="top2.jpg" width="361" height="37" border="0"></td>
      <td width="81" height="37"><a href="11.htm"><img src="next1.jpg" width="81" height="37" border="0"></a></td>
    <td width="87" height="37"><img name="pic_r2_c08" src="right.jpg" width="87" height="37" border="0"></td>
  </tr>
  <tr valign="top">
    <td rowspan="2" width="100" height="66">&nbsp;</td>
    <td width="79" height="30">&nbsp;</td> <td colspan="3"><img name="pic_r3_c04" src="center.gif" width="361" height="30" border="0"></td>
    <td width="81" height="30">&nbsp;</td>
    <td rowspan="2" width="87" height="66">&nbsp;</td>
  </tr>
  <tr valign="top">
    <td width="79" height="36">&nbsp;</td>
    <td width="139" height="36">&nbsp;</td>
      <td width="80" height="36"><a href="content.htm"><img src="return1.jpg" width="80" height="36" border="0"></a></td>
    <td width="142" height="36">&nbsp;</td>
    <td width="81" height="36">&nbsp;</td>
  </tr>
  <tr valign="top">
      <td rowspan="3" bgcolor="#000000">&nbsp;</td>
      <td colspan="7" align="center"> 
        <table width="520" cellspacing="0" cellpadding="0">
          <tr> 
            <td> 
              <p>&nbsp;</p>
              <p align="center" class="h">地形第十</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0">
          <tr>
            <td>　　孙子曰：
              <p>　　地形有通者、有挂者、有支者、有隘者、有险者、有远者。我可以往，彼可以来，曰通。通形者，先居高阳，利粮道，以战则利。可以往，难以返，曰挂。挂形者，敌无备，出而胜之，敌若有备，出而不胜，难以返，不利。我出而不利，彼出而不利，曰支。支形者，敌虽利我，我无出也，引而去之，令敌半出而击之利。隘形者，我先居之，必盈之以待敌。若敌先居之，盈而勿从，不盈而从之。险形者，我先居之，必居高阳以待敌；若敌先居之，引而去之，勿从也。远形者，势均难以挑战，战而不利。凡此六者，地之道也，将之至任，不可不察也。</p>
              <p>　　凡兵有走者、有驰者、有陷者、有崩者、有乱者、有北者。凡此六者，非天地之灾，将之过也。夫势均，以一击十，曰走；卒强吏弱，曰驰；吏强卒弱，曰陷；大吏怒而不服，遇敌怼而自战，将不知其能，曰崩；将弱不严，教道不明，吏卒无常，陈兵纵横，曰乱；将不能料敌，以少合众，以弱击强，兵无选锋，曰北。凡此六者，败之道也，将之至任，不可不察也。</p>
              <p>　　夫地形者，兵之助也。料敌制胜，计险隘远近，上将之道也。知此而用战者必胜，不知此而用战者必败。故战道必胜，主曰无战，必战可也；战道不胜，主曰必战，无战可也。故进不求名，退不避罪，唯民是保，而利于主，国之宝也。</p>
              <p>　　视卒如婴儿，故可以与之赴深溪；视卒如爱子，故可与之俱死。厚而不能使，爱而不能令，乱而不能治，譬若骄子，不可用也。</p>
              <p>　　知吾卒之可以击，而不知敌之不可击，胜之半也；知敌之可击，而不知吾卒之不可以击，胜之半也；知敌之可击，知吾卒之可以击，而不知地形之不可以战，胜之半也。故知兵者，动而不迷，举而不穷。故曰：知彼知己，胜乃不殆；知天知地，胜乃可全。</p>
            </td>
          </tr>
        </table>
        <p>&nbsp;</p><table width="520" border="0" cellspacing="0" cellpadding="0">
          <tr align="center" valign="top"> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='09.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='11.htm'>下一页 </a></div>
                  </td>
                </tr>
              </table>
              <p align=center>作者：[春秋］孙武
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td> 
      <td rowspan="3" bgcolor="#000000">&nbsp;</td>
  </tr>
  <tr valign="top">
      <td colspan="7" valign="middle" align="center" height="114"><img src="bottom.jpg" width="120" height="114"></td>
  </tr>
  <tr valign="top">
      <td colspan="7" bgcolor="#000000" height="30"></td>
  </tr>
</table>

</div>
</body>

</html>

