
<html>
<head>
<title>火攻第十二</title>
<meta http-equiv="Content-Type" content="text/html; charset=gb2312">
<meta name="description" content="Fireworks Splice HTML">

<link rel="stylesheet" href="all.css">
</head>
<body bgcolor="#9a7658" leftmargin="0" topmargin="0">
<div align="center">
  <table border="0" cellpadding="0" cellspacing="0" width="776">
    <tr valign="top">
      <td rowspan="4" width="30" height="215" bgcolor="#000000">&nbsp;</td> 
      <td colspan="7" height="112"><img name="pic_r1_c02" src="top1.jpg" width="708" height="112" border="0"></td>
      <td rowspan="4" width="38" height="215" bgcolor="#000000">&nbsp;</td>
  </tr>
  <tr valign="top">
    <td width="100" height="37"><img src="left1.jpg" width="100" height="37"></td>
      <td width="79" height="37"><a href="11.htm"><img src="last1.jpg" width="79" height="37" border="0"></a></td>
    <td colspan="3" height="37"><img name="pic_r2_c04" src="top2.jpg" width="361" height="37" border="0"></td>
      <td width="81" height="37"><a href="13.htm"><img src="next1.jpg" width="81" height="37" border="0"></a></td>
    <td width="87" height="37"><img name="pic_r2_c08" src="right.jpg" width="87" height="37" border="0"></td>
  </tr>
  <tr valign="top">
    <td rowspan="2" width="100" height="66">&nbsp;</td>
    <td width="79" height="30">&nbsp;</td> <td colspan="3"><img name="pic_r3_c04" src="center.gif" width="361" height="30" border="0"></td>
    <td width="81" height="30">&nbsp;</td>
    <td rowspan="2" width="87" height="66">&nbsp;</td>
  </tr>
  <tr valign="top">
    <td width="79" height="36">&nbsp;</td>
    <td width="139" height="36">&nbsp;</td>
      <td width="80" height="36"><a href="content.htm"><img src="return1.jpg" width="80" height="36" border="0"></a></td>
    <td width="142" height="36">&nbsp;</td>
    <td width="81" height="36">&nbsp;</td>
  </tr>
  <tr valign="top">
      <td rowspan="3" bgcolor="#000000">&nbsp;</td>
      <td colspan="7" align="center"> 
        <table width="520" cellspacing="0" cellpadding="0">
          <tr> 
            <td> 
              <p>&nbsp;</p>
              <p align="center" class="h">火攻第十二</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0">
          <tr>
            <td>　　孙子曰：
              <p>　　凡火攻有五：一曰火人，二曰火积，三曰火辎，四曰火库，五曰火队。</p>
              <p>　　行火必有因，因必素具。发火有时，起火有日。时者，天之燥也。日者，月在箕、壁、翼、轸也。凡此四宿者，风起之日也。凡火攻，必因五火之变而应之：火发于内，则早应之于外；火发而其兵静者，待而勿攻，极其火力，可从而从之，不可从则上。火可发于外，无待于内，以时发之，火发上风，无攻下风，昼风久，夜风止。凡军必知五火之变，以数守之。</p>
              <p>　　故以火佐攻者明，以水佐攻者强。水可以绝，不可以夺。</p>
              <p>　　夫战胜攻取而不惰其功者凶，命曰&quot;费留&quot;。故曰：明主虑之，良将惰之，非利不动，非得不用，非危不战。主不可以怒而兴师，将不可以愠而攻战。合于利而动，不合于利而上。怒可以复喜，愠可以复说，亡国不可以复存，死者不可以复生。故明主慎之，良将警之。此安国全军之道也。</p>
            </td>
          </tr>
        </table>
        <p>&nbsp;</p><table width="520" border="0" cellspacing="0" cellpadding="0">
          <tr align="center" valign="top"> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='11.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='13.htm'>下一页 </a></div>
                  </td>
                </tr>
              </table>
              <p align=center>作者：[春秋］孙武
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td> 
      <td rowspan="3" bgcolor="#000000">&nbsp;</td>
  </tr>
  <tr valign="top">
      <td colspan="7" valign="middle" align="center" height="114"><img src="bottom.jpg" width="120" height="114"></td>
  </tr>
  <tr valign="top">
      <td colspan="7" bgcolor="#000000" height="30"></td>
  </tr>
</table>

</div>
</body>

</html>

