<html>
<head>
<title>第二十七回 太师回兵陈十策</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="26.htm"><area shape="rect" coords="121,4,146,90" href="28.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第二十七回 太师回兵陈十策</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td>　　 天运循环有替隆，任他胜算总无功；<br>
            　　 方 少进和平策，又道提兵欲破戎。<br>
            　　 数定岂容人力转，期逢自与鬼神通；<br>
            　　 从来逆孽终归尽，力纵回天亦是空。<br>
            <p>　　话说黄元帅见比干如此不言，迳出午门，命：「黄明、周纪随着老殿下往何处去？」二将领命去讫。且说比干走马如飞，只闻得风声之响；约走五七里之遥，只听得路旁有一妇人，手提筐篮，叫卖无心菜。比干忽听得，勒马问曰：「怎麽是无心菜。」妇人曰：「民妇卖的是无心菜。」比干曰：「人若是无心如何？」妇人曰：「人若无心即死？」比干大叫一声，撞下马来，一腔热血溅尘埃。有诗为证：</p>
            <p>　　「御札飞来实可伤，妲己设计害忠良；<br>
              　　　比干倚仗昆仑术，卜兆焉知在路旁。」</p>
            <p>　　话说卖菜妇人见比干落马，不知何故，慌忙躲了。黄明、周纪二骑马赶出北门，看见比干 於马下，一地鲜血，溅染衣袍，仰面朝天，瞑目无语。二将不知所以然。当时子牙留下简帖，上书符印，将符烧灰入水，服於腹中，护其五脏，故能乘马出北门耳。见卖无心菜的，比干问其因由；妇人言人无心即死。若是回道：「人无心还活。」比干亦可不死。比干取心下台上马，血不出者，乃子牙符水玄妙之功。话说黄明、周纪飞马赶出北门本见如此行迳，同至九间殿来回黄元帅话。见比干如此而死，说了一遍。微子等百官无不伤悼。内有一下大夫厉声大叫：「昏君无辜擅杀叔父，纪纲绝灭，吾自见驾。」此官乃是夏招，自往鹿台，不听宣召，迳上台来。纣王将比干心立等做羹汤，又被夏招上台见驾。纣王出见夏招；见招竖目扬眉，圆睁两眼，面君不拜。纣王曰：「大夫夏招，无旨有何事见朕？」招曰：「特来弑君。」纣王笑曰：「自古以来，那有臣弑君之理？」招曰：「昏王知道无弑君之理，世上那有无故侄杀叔之理？比干乃昏君位之嫡叔，帝乙之弟，今听妖妇妲己之谋，取比干心作羹，岂非弑叔父？臣今当弑昏君；以尽成汤之法。」便把鹿台上挂的飞云剑，掣在手中，望纣王劈面杀来；纣玉乃文武全才，岂惧此一个儒生？将身一闪让过，夏招扑个空。纣王大怒，命：「武士拿了！」武士领旨，齐来擒拿，夏招大叫曰：「不必来，昏君杀叔父，招宜弑君，此事之当然。」众人向前，夏招一跳。撞下鹿台；可怜粉骨碎身，死於非命。有诗为证：</p>
            <p>　　「夏招怒发气生 ，只为君王行不仁；不惜残躯拚直谏，可怜血肉已成尘。忠心自含留千古，赤胆应知重万钧；今日虽投台下死，芳名常共日华新。」</p>
            <p>　　不说夏招死於鹿台之下，且说各文武听夏招尽节鹿台之下；又去北门外收比干之 。世子微子德披麻执杖，拜谢百官。内有武成王黄飞虎、微子、箕子伤悼不已，将比干用棺椁停在北门外， 
              起芦篷，竖立纸，安定魂魄，忽探马报闲太师奏凯回朝，百官齐上马，迎接十里。至辕门，军政司报：「太师传令，百宫暂回午门相会。」众官速至午门等候。闲太师乘黑麒辚，往北门而进；忽见纸 
              飘荡，便问左右：「是何人灵柩？」左右答曰：「是亚相比干之柩。」太师惊讶，进城又见鹿台高耸，光景嵯峨。到了午门，见百官道傍相迎；太师下骑笑脸问曰：「列位老大人！仲远征北海，离了多年，城中景物尽都变了。」武成王曰：「太师在北，可闻天下离乱，朝政荒芜，诸侯四叛？」太师曰：．「年年见报，日月通知，只是心悬两地，北海难平；托赖天地之恩，主上威福，方灭北海妖孽。吾恨胁无双翼，飞至都城，面君为快。」众官随至九间大殿，太师见龙书案灰尘堆砌，寂静凄凉，又见殿东边黄澄澄大柱子：「为何放在殿上？」执殿之官跪而答曰：「此是天子所置新刑，名曰：『炮烙。』」太师又问：「何为炮烙？」只见武成王向前言曰：「太师此刑铜造成的，有叁层大门，凡有谏官阻事，尽忠无私，赤心为国的，言天子之过，说天子之不仁；正天子不义；便将此物将炭烧红，用铁索将人两手抱住铜柱，左右裹将过去，四肢烙为灰烬，殿前臭不可闻。为造此刑，忠良隐道，贤者退位，能者去国，忠者死节。」闻太师听得此言，心中大怒，叁目交辉。只急得当中那一只神目睁开，白光现尺馀远近，命：「执殿官鸣钟鼓请驾。」百官大悦。话说纣王自取比干心作汤，疗妲己之疾，一时全愈，正在台上温存。当驾官启奏曰：「九间殿鸣钟鼓，乃闻太师还朝，请驾登殿。」纣王闻得此说，默然不语，随传旨：「排銮舆临轩。」奏御保驾等官，扈拥天子至九间大殿。百官朝贺。闻太师行礼山呼毕，纣王秉圭谕曰：「太师远径北海，登涉艰苦，鞍马劳心，运筹无暇。欣然奏捷，其功不小。」太师拜伏於地曰：「仰仗天成，感陛下洪福，灭怪除妖，斩逆 
              贼，征伐十五年，臣捐躯报国，不敢有负先王。臣在外闻得内廷浊乱，各路诸侯反叛，使臣心悬两地，恨不能插翅面君。今睹天颜，其情可实？」王曰：「姜桓楚谋逆弑朕，鄂崇禹纵恶为叛，俱已伏诛。但其子肆虐，不遵国法，乱离各地，使关隘扰攘，甚是不法，良可痛恨。」太师奏曰：「姜桓楚篡位，鄂崇禹纵恶，谁人为证。」纣王无词以对。太师近前复奏曰：「臣远征在外，苦战多年；陛下仁政不修，荒淫酒色，诛谏杀忠，致使诸侯反乱。臣且启陛下，殿东放着黄澄澄的是甚东西？」纣王曰：「谏臣恶口件君，沽忠卖直，故设此刑。名曰：炮烙。」太师又启：「进都城见高耸青云，是甚所在？」纣王曰：「朕至暑天，苦无憩地，造此行乐，亦观望高远，不致耳目蔽塞耳；名曰：鹿台。」太师听罢，心中甚是不平，乃大言曰：「今四海荒荒，诸侯齐叛，皆陛下有负於诸侯。故有离叛之患。今陛下仁政不施，恩泽不降，忠谏不纳，近奸色而远贤良，恋歌饮而不分昼夜；广施土木，民连累而反，军粮绝而散。文武军民，乃君王四肢，四支顺，其身康健；四肢不顺，其身残缺。君以礼待臣，臣以忠事君。想先王在日，四夷拱手，八方宾服，享太平乐业之丰，受巩固皇基之福，今陛下登临大宝，残虐百姓，诸侯离叛，民乱军怨，北海刀兵，使臣一片苦心，殄灭妖党。今陛下不修德政，一意荒淫；数年以来，不知朝纲大变，国体全无，使臣日劳边 
              ，正如辛勤立燕巢於朽幕耳，惟陛下思之。臣今回朝，自有治国之策，容臣再陈陛下，暂请回宫。」纣王无言可对，只得进宫阙去了。且说澈太师立於殿上曰：「众位先生大夫，不必回府第，但同老夫到府内共议，吾自为处。」百官跟随，同至太师府，到银銮殿上，各依次坐下。太师就问：「列位大夫！诸位先生！老夫在外多年，远征北海，不得在朝。但我闻仲感先主托孤之事，不敢有负遗言。但当今颠倒宪章，有不道之事，各以公论，不可架捏，我自有平定之说。」内有一大夫孙容，欠身言曰：「太师在上，朝廷听谗远贤，沈湎酒色，杀忠阻谏，殄灭彝伦，怠荒国政，事迹多端，恐众官齐言，有紊太师清听。不若众位静坐，只是武成王黄老大夫，从头至尾，请与老太师听。一来老太师便於听闻，百官不致搀越，不识太师意下如何。」闻太师听罢：「孙大夫之言甚善。黄老大人，老夫愿洗耳闻其详。」黄飞虎欠身曰：「既从尊命，末将不得不细细实陈。天子自从纳了苏护之女，朝中日渐荒乱，将元配姜后剜目烙手，杀子绝伦。诓诸侯入朝歌，戮醢大臣，妄斩司天监太师杜元铣，听妲己之狐媚，造炮烙之刑。坏上大夫梅伯，因姬昌於 
              里七年。摘星楼内设虿盆，宫娥惨死；造酒池肉林，内侍遭殃。造鹿台广兴土木之工，致上大夫赵启坠楼而死。任用崇侯虎监工，贿赂通行，叁丁抽二，独丁赴役，有钱者买闲在家，累死百姓，填於台下。上大夫杨任剜去二目，至今 
              骸无踪。前者鹿台上有四五十狐狸，化作仙人赴宴，被比干看破；妲己怀恨，今不明不白，内廷私纳一女，不知来历。昨日听信妲己诈言心疼，要玲珑心作汤疗疾，勒逼比干剖心，死於非命，灵柩已停北门。国家将兴，祯祥自现，国家将亡，妖孽频出。谗佞亲加胶漆，忠良视若寇仇；惨虐异常，荒淫无忌。即不才等，屡具谏章，视如故纸，甚至上下隔阻。正无可奈何之时，适太师凯奏还国，社稷幸甚！万民幸甚！」黄飞虎这一篇言语，从头至尾，细细说完，就把闻太师急得厉声大叫曰：「有这等反常之事！只因北海刀兵，致天子紊乱纲常，我负先王，有误国事，实老夫之罪也。众大夫先生请回，我叁日後上殿，自有条陈。」太师送众宫出府，唤吉立、余庆，令封了府门，一应公又不许投递，至第四日面君，方许开门，接应事体。吉立、余庆得令即闭府门。有诗为证：</p>
            <p>　　「太师兵回奏凯还，岂知国内事多奸；<br>
              　　　君王失政乾坤乱，海宇分崩国政艰。<br>
              　　　道条陈安社稷，九重金阙削奸颜；<br>
              　　　山河旺气该如此，总用心机只等闲。」</p>
            <p>　　话说闻太师叁日内造成条陈十道，第四日入朝面君。文武官员已知闻太师有本上殿，那日早朝聚两班又武百官朝毕，纣王曰：「有奏章出班，无事朝散？」左班中闻太师进礼称臣曰：「臣有疏，将本铺展御案。」纣王览表。</p>
            <p>　　「具疏臣太师闻仲上言，奏为国政大变，有伤风化，宠淫近佞，连治惨刑；大於天变，险忧莫测事。臣闻尧受命以天下为己忧，而未尝以位为乐也，故诛逐乱臣，务求贤圣。是以得舜禹稷契咎繇，而众圣辅德，贤能使职，教化大行；天下为治，万民皆安，仁义各得其宜，动作应礼，从容中道。乃王者必世而後仁之谓也。尧在位七十载，乃逊位以禅虞舜，尧崩，天下不归尧子丹朱而归舜，舜知不可逊，乃即天子之位，以禹为相。因尧之辅佐，继其统业，是以垂拱无为而天下法，所作韶乐，尽善尽美，今陛下继承大统，当行仁义，普施恩泽，爱惜军民，礼文敬武，顺天和地；则社稷奠安，生民乐业。岂意陛下近淫酒，亲奸倭，忘恩爱，将皇后炮手剜睛，杀子嗣自剪其後。此皆无道之君所行，自取灭亡之祸。臣贡陛下痛改前非，行仁与义，速远小人，日近君子。庶几社稷奠安，万民钦服、天心效数顺，国祚灵长，风和雨顺，天下享承平之福矣。臣带罪冒犯天颜，条陈开列於後：</p>
            <p>　　笫一件拆鹿台，安民心不乱。第二件废炮烙，使谏臣尽忠。第叁件填虿盆，宫患自安。第四件填酒池，拔肉林，掩诸侯谤议。第五件贬妲己，别立正宫，自无蛊惑。第六件斩费仲、尤浑，快人心以警不肖。第七件开仓廪，赈民饥馑。第八件遣使命，招安东南。第九件访遗贤於山泽。第十件大开言路，使天下无壅塞之蔽。</p>
            <p>　　闻太师立於御书案傍，磨墨润毫，将笔递与纣王，请即时批准施行。纣王看十款之中，头一件便是拆鹿台，纣王曰：「鹿台之工，费无限钱粮，成功不易；今一旦拆去，实是可惜，此等再议。二件炮烙准行。叁件虿盆准行。五件贬苏后，今妲己德性幽娴，并无失德，如何便加谪眨？也再议。六件中大夫费、尤二人，素有功而无过，何为谗佞，岂得便加诛戮？除此叁件，以下准行。」太师奏曰：「鹿台工大，劳民伤财，黎民怨深，拆之所以消天下百姓之隐恨。皇后惑陛下造此惨刑，神鬼怒怨，屈魂无伸，乞速贬苏后；则神喜鬼舒，屈魂瞑目，所以消天下之幽怨。速斩费仲、尤浑，则朝纲清净，国内无谗。圣心无惑乱之虞，则朝政不期清而自清矣。愿陛下速赐施行，幸无迟疑不决，以误国事，则臣不胜幸甚。」纣王没奈何，立语曰：「太师所奏，朕准七件，此叁件候议妥再行。」闻太师曰：「陛下莫谓叁事小节而不足为，此叁事关系治乱之源，陛下不可不察，毋得草草放过。」只见中大夫费仲还不识时务，出班上殿见驾，闻太师认不得费仲，问曰：「这员官是谁？」仲曰：「卑职费仲是也。」太师道：「先生既是费仲，先生上殿有甚麽话讲？」仲曰：「太师虽位极人臣，不安国体，持笔逼君批行奏疏，非礼也；本参皇后，非臣也；令杀无辜之臣，非法也；太师灭君恃己，以下凌上，肆行殿廷，大失人臣之礼。可谓大不敬。」太师听说，当中神目睁开，长髯直竖，大声曰：「费仲巧言惑主，气杀我也！」将手一拳，把费仲打下丹墀，面门青疼。只见尤浑怒上心来，上殿言曰：「太师当殿毁打大臣，非打费仲，即打陛下矣。」太师曰：「汝是何人？」尤浑曰：「吾是尤浑。」太师笑曰：「原来是你两个贼臣，表里弄权，互相回护。」趋向前只一拳打去，把那奸臣翻 
              斗；跌下丹墀有丈馀远近，唤左右：「将费、尤二人拿出午门斩了。」当朝武士最恼此二人，听得太师发怒，将二人拿出午门，闻太师怒冲牛斗，纣王默默无语，口里不言，心中暗道：「费、尤二臣不知趋避，自讨其辱。」闻太师复奏请纣王发行刑旨。纣王怎肯杀费、尤二人，纣王曰：「太师奏疏俱说得是，此叁件事，朕俱允服，待朕再商议而行。费、尤二人虽是冒犯参卿，其罪尚小，且发下法司勘问。情真罪当，彼亦无怨。」闻太师见纣王再叁委曲，反有兢业颜色，自思吾虽为国直谏尽忠，使君惧臣，吾先得欺君之罪矣。太师跪而言曰：「臣但愿四方绥服，百姓奠安，诸侯宾服，臣愿足矣，敢有他望哉？」纣王传旨将费、尤发下法司勘问。七条条陈，限即举行，叁条再议妥施行，纣王回阙，百官各散。天下兴，好事行；天下亡，祸胎降。太师方上条陈事已，同府去，不防东海反了平灵王，飞报进朝歌来。先至武成王府，黄元帅见报叹曰：「兵戈四起，八方不宁，如今又反了半灵王，何时定息？」黄元帅把报差官送到闻太师府里来。太师在府正坐，侯堂官报：「黄元帅差官见老爷。」太师命：「令来。」差官将报呈上，太师看罢，打发来人随即往黄元帅府里来。黄元帅迎接到殷上行礼，分宾主坐下。闻太师道：「元帅今反了东海平灵王，老夫来与将军共议；还是老夫去，还是元帅去？！黄元帅答曰：「末将去也可，老太师去也可，但凭太师主意。」太师想一想道曰：「黄将军你还随朝，老夫领二十万人马，前往东海，剿平反叛，归国再商政事。」二人共论停当，次日早朝，闻太师朝贺毕，太师上表出师。纣王宝毕，惊问曰：「平灵王又，如之奈何？」闻太师奏曰：「臣之丹心，忧国忧民，不得不去。今留黄飞虎守国，臣往东海削平反叛。愿陛下早晚以社稷为重，条陈叁件，待臣回再议，」纣王闻奏大悦，巴不得闻太师去了，不在面前搅扰，心中甚是清洁。忙传谂发黄钺白旄，即与闻太师饯行起兵。纣王驾出朝歌东门，太师接见，纣王命斟酒赐与太师，闻仲接酒在手，转身递与黄飞虎。太师曰：「此酒黄将军先饮。」飞虎欠身曰：「太师远征，圣上所赐，黄飞虎怎敢先饮。」太师曰：「将军接此酒，老夫有一言相告。」黄飞虎依言接酒在手。闲太师曰：「朝纲无人全赖将军，当今若是有甚不平之事，理当直谏；不可钳口结舌，非人臣爱国之心。」太师回身见纣王曰：「臣此去无别事忧心，愿陛下听忠告之言。以社稷为重，毋变乱旧章，有乖君道。臣此一去，多则一载，少见半年，不久便归。」太师用罢酒，一声炮响起兵，迳往东海去了。眼前一段蹊跷事，惹得刀兵滚滚来。不知胜负如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='26.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='28.htm'>下一章</a></div>
                </td>
              </tr>
            </table>
            <p align=center>作者——[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

