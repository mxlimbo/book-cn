<html>
<head>
<title>第二十九回 斩侯虎文王托孤</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="28.htm"><area shape="rect" coords="121,4,146,90" href="30.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第二十九回 斩侯虎文王托孤</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td>　　 崇虎无谋枉自尤，欺君盗国岂常留；<br>
            　　 辕门斩首空嗟叹，挈子悬头莫怨愁。<br>
            　　 周室龙兴应在武，崇家虎败却从彪；<br>
            　　 孰知不负文王托，八百年来戊午收。 
            <p>　　话说南宫 离了周营，迳往曹州，一路上晓行夜住，也非一日；来到曹州馆驿安歇。次日，至黑虎府里下书。黑虎正坐，家将禀：「千岁！有西岐差南宫 
              下书。」黑虎听得是西岐差官，即降阶迎接；笑容满面，让至殿内行礼，分宾主坐下。崇黑虎欠身言曰：「将军今到敝邑，有何见谕？」南宫 曰：「吾奉主公文王及丞相姜子牙之命，拜上大王，特遣末将有书上达。」南宫 
              取书递与黑虎，黑虎拆书观看：</p>
            <p>　　「岐周丞相姜尚顿首百拜，致书於大君崇黑虎将军麾下：盖闻人臣事君，务引其君於当道；必谏行言听，膏泽下於民，使百姓乐业，天下安阜。未尝有身为大臣，逢君之恶，蛊惑天子，残虐万民；假天子之命令，敲骨剥髓，尽民之力，肥润私家，陷君不义，忍心丧节，如令兄者。真可谓：『积恶如山，穷凶若虎。』人神共怒，天下恨不能食其肉，寝其皮，为诸侯之所共弃！今尚主公得专征伐，以讨不道；但思君侯素积仁贤，岂得概以一族而加之以不义。尚不忍坐视，特遣裨将呈书上达君侯，能擒叛逆，解送周营，以谢天下。庶几洗一身之清白，见贤愚之有分；不然，天下之口哓哓，恐火炎□（左「山」右「昆」）冈，玉石无分，倘深为君侯惜矣！倘不以愚言为非，乞速赐一语，则尚幸甚。万民幸甚！临楮不胜企望之至。尚再拜。」</p>
            <p>　　崇黑虎看了书，便连看叁五遍，自思点头：「我观子牙之言，甚是有理；我宁可得罪於祖宗，怎背得罪於天下，为万世人民切齿？纵有孝子慈孙，不能盖愆尤：宁至於冥下请罪於父母，尚可留崇氏一脉，不致绝於宗枝也。」南宫 
              见黑虎自言自语，暗暗点头，又不敢问；只见黑虎曰：「南将军！我末将谨领丞相教诲，不必修回书，将军先回，多多拜上大王丞相，总无他说，只是把家兄解送辕门请罪便了。」遂设席待南宫 
              尽饮而散。次日，南宫 辞回周营去了。话说崇黑虎吩咐副将高定、沈冈，点叁千飞虎兵，即日往崇城来；又命子崇应鸾守曹州。黑虎行兵，在路无词，一日行至崇城，有探马报与崇应彪，应彪领众将出城迎接黑虎。应彪马上欠身打躬，口称叔父曰：「侄男甲胄在身，不能全礼。」黑虎曰：「贤侄！吾闻姬昌伐崇，特来相助。」崇应彪感谢不尽，遂并马进城入府上殿行礼毕。崇黑虎问其来伐原故，应彪答曰：「不知何故，攻打崇城？前日与西伯会兵，小侄失军损将；今得叔父相助，乃崇门之幸也。」遂设宴款待，一宿已过。次日，黑虎点叁千飞虎兵，出城至周营索战；南宫 
              已回过子牙，子牙正坐，忽报崇黑虎请战，子牙令南宫 出城，南宫 束结至阵前，见黑虎怎生妆束？</p>
            <p>　　九云冠，真武威，黄金甲，霞光吐；大红袍上现团龙，勒甲绒绳攒九股。豹皮囊内抽狼牙，龙角弓弯四尺黑虎面如锅底，海下一部落腮红髯，两道黄眉，金睛双暴，来至军前厉声大叫曰：「无故特强犯界，怎般猖狂，非王者之师。」南宫 
              曰：「崇黑虎！汝兄恶贯天下，陷害忠良，贱虐善类。古云：『乱臣贼子，人人得而诛之。』」道罢举刀直取。黑虎手中斧急架相还，兽马相交，刀斧并起。战有二十回合，黑虎在骑上暗对南宫 
              曰：「末将只一阵，只等把吾兄解到行营，再来相见；将军败下阵去罢。」南宫 曰：「领出君侯命。」随掩了一刀，拨马就走；大叫：「崇侯虎！吾不及你了；休来赶我！」黑虎亦不赶，掌鼓回营。话说崇应彪在城上敌楼观战，见南宫 
              败走：黑虎不赶，忙下城迎看黑虎曰：「叔父今自会兵，为何不放神鹰，拿南宫 ？」黑虎曰：「贤侄你年幼不知事体，你不闻姜子牙乃昆仑山上之客，我用此术，他必能识破，转为可惜。且胜了他再作区处。」二人同至府前下马，上殿坐下，共议退兵之策。黑虎道：「你修一表，差官往朝歌见天子，我修书请你父亲来设计破敌，庶几文王可擒，大事可定。」应彪从命，修本差官，并书一齐起行。且说使命官一路无词。过了黄河，至孟津往朝歌来。那一日进城，先来见崇侯虎，两边的家人启：「千岁！家将孙荣到了。」崇侯虎命：「令来。」孙荣叩头，侯虎曰：「你来有甚麽话说？」孙荣将黑虎书呈上。侯虎拆书：</p>
            <p>　　「弟黑虎百拜王兄麾下：盖闻天下诸侯，彼此皆兄弟之国；孰意西伯姬昌不道，听姜尚之谋，无端架捏，言王兄恶太过深，起猖獗之师，入无名之谤，伐崇城甚急。应彪出敌，又损兵折将。弟闻此事，星夜进兵；连敌一阵，未见胜员。因差官上达王兄，启奏纣王。发兵 
              叛除奸，肃清西土；如今事在燃眉，不可羁滞，弟侯临兵，共破西党，崇门幸甚。弟黑虎再拜上陈。」</p>
            <p>　　侯虎看罢，拍案大骂西伯曰：「老贼！你逃官欺主，罪当诛戮；圣上几番欲要伐你，我在其中尚有许多委曲，今不思感恩，反致欺侮；若不杀老贼势不回兵！」即穿朝服，进内殿朝见纣王「宣侯虎至行礼毕，纣王曰：「卿有何奏？」候虎奏曰：「逆恶姬昌不守本土，擅生异端，领兵伐臣，谈揭过恶，望陛下为臣作主。」纣王曰，「昌素有大罪，逃官负孤，又敢凌虐大臣，殊属可恨。卿先回故地，朕再议点将提兵，协同 
              捕逆恶。」侯虎领旨先回。且说崇侯虎领人马叁千，离了朝歌，一路而来，有诗为证：</p>
            <p>　　「叁千人马疾如风，侯虎威严自姓崇：<br>
              　　　积恶如山神鬼怒，诱君土木士民穷。<br>
              　　　一家嫡弟施谋略， 解行营请建功；<br>
              　　　善恶到头终有报，衣襟血染已成空。」</p>
            <p>　　且说崇侯虎人马，不一日到了崇城，报马来报黑虎；黑虎暗令高定：「你领二十名刀斧手埋伏城门里：听吾腰下剑声响处，与我把大王爷拿下，解送周营辕门会齐。」又令沈冈等：「放我出城迎大千岁去，你把大千岁家眷拿到周营辕门接驾。」崇侯虎马出辕门，笑容言曰：「贤弟此来，愚兄不胜欣慰。」又见应彪叁人同行，方进城门；黑虎将腰下剑拔出鞘，一声响，只见两边塞将一拥上前，将侯虎父子二人拿下绑缚其臂。侯虎大叫曰：「好兄弟反将长兄拿下者何也？」黑虎曰：「长兄！你位极人臣，不修仁德，惑乱朝政，屠害万姓，重贿酷刑，监造鹿台，恶贯天下，四方诸侯欲同心 
              灭崇姓，文王书至，为我崇门分辨贤愚；我敢有负朝廷，宁将长兄拿解周营定罪。我不过只得罪与祖宗犹可，我岂可得罪於天下，自取灭门之祸？故将兄解送周营，再无他说。」侯虎长叹一声，再不言语。黑虎随将侯虎父子解送周营，至辕门；侯虎又见元配李氏同女站立，侯虎父子见了大哭曰：「岂知亲弟陷兄，一门尽绝！」黑虎至营门下骑，探事马报进中军；子牙传令请黑虎至帐行礼，子牙迎上帐曰：一「贤侯大义，恶党 
              除，君侯乃天下奇大夫也。」黑虎躬身谢曰：「感丞相之恩，手札降临，照明肝胆，领命遵依，故将不仁之兄 献辕门，听候军令。」子牙传令请文王上帐；彼时文王至，黑虎进礼口称大王。文王曰：「呀！原来崇二贤侯，为何至此？」黑虎曰：「不才家兄，逆天违命，造恶多端；广行不仁，残虐良善，小弟今将不仁家兄，解至辕门，请令施行。」文壬听罢，其心不悦，沉思：「是你一胞兄弟，反陷家庭，亦是不义。」子牙在傍言曰：「崇侯不仁，黑虎奉书讨逆；不避骨肉，真忠良君子，慷慨丈夫！古语云：『善者福，恶者祸。』天下恶侯虎，恨不得生啖其内；叁尺之童，闻而切齿。今共知黑虎之贤名，人人悦而心服，故曰：好歹贤愚，不以一例而论也。」子牙传令将崇侯虎父子推来；众士卒将崇侯虎父子，簇拥而至中军，双膝跪下。正中文王，左边子牙，右边黑虎；子牙曰：「崇侯虎！恶贯满盈，今日自犯天诛，有何理说？」文王在傍，有意不忍加诛；子牙下令，速斩首回报。不一时推将出去，宝纛 
              一展；侯虎父子二人首级斩了，来献中军。文王自不曾见人之首级，猛见献上来，吓得魂不附体；忙将袍袖掩面曰：「骇杀孤家！」子牙传令将首级号令辕门。有诗为证：</p>
            <p>　　「独霸朝歌恃己强，惑君贪酷害忠良；<br>
              　　　谁知恶孽终须报，枭首辕门已自亡。」</p>
            <p>　　话说斩了崇家父子，还有崇侯虎元配李氏并其女儿，黑虎请子牙发落。子牙曰：「令兄积恶，与元配无干。况且女生外姓，何恶之有？音侯将令嫂与令侄女分为别院，衣食之类，君侯应之，无使缺乏，是在君侯。今曹州可令将把守，坐镇崇城，便是一国，万无一失矣。」崇黑虎遂释其嫂，使子牙之说。请文王进城，查府库，清户口。文王曰：「贤侯令兄既死，即贤候之掌握，何必孤行？」姬昌就此告归，黑虎再叁款留不住。有诗曰：</p>
            <p>　　「自出 溪为首相，酬恩除暴伐崇侯；<br>
              　　　一封书信擒侯虎，方显飞熊素着名。」</p>
            <p>　　话说文王、子牙辞了黑虎，同兵往西岐来；文王自见斩了崇侯虎的首级，文王神魂不定，身心不女，郁郁不乐。一路上菜饭懒食，睡卧不宁，合眼朦 
              ，又见崇侯虎立於面前，惊疑失神。那一日兵至西岐，众文武迎接文王入宫。彼时路上有疾；用医调治，服药不愈，按下不表。话说祟黑虎献兄周营，文王将崇侯虎父子枭首示众，崇城已属黑虎，北边地方俱不服朝歌。其时有报到朝歌城，文书房微子看本，看到崇侯虎被文王所诛，崇城尽属黑虎所占，微子喜而且忧。喜者喜侯虎罪不容诛，死当其罪。忧者忧黑虎独占崇城，终非良善，西伯擅专征伐，必欲剪商，此事重大，不得不奏。便抱本来奏纣王。纣王看本怒曰：「侯虎屡建大功，一旦被叛臣诛戮，情殊痛恨。」传旨命：「点兵将，先伐西岐，拿曹侯崇黑虎等，以正不臣之罪。」旁有中大夫李仁，进礼称臣奏曰：「崇侯虎虽有大功於陛下，实荼毒於万民，结大恶於诸侯，人人切齿，个个伤心。今被西伯殄灭，天下无不讴歌。况大小臣工，无不言陛下宠信谗佞，今为诸侯又生异端，此言恰中诸侯之口；愿陛下将此事徐徐图之。如若急行，文武以陛下宠嬖幸，以诸侯为轻，侯虎虽死，如疥癣一般，天下东南，试为重务，愿陛下裁之。」纣王听罢，沉吟良久，方息其怒。按下纣王不表。且说文王病势日日沉重，有如无减，看看危笃。文武问安，非止一日，文王传旨：「宣丞相进宫。」子牙入内殿，至龙榻前跪而奏曰：「老臣姜尚奉旨入内殿，问候大王贵体安否？」文王曰：「孤今召卿入内，并无别论：孤居西北，坐镇一方，统二百镇诸侯元首，感蒙圣恩不浅。方今虽则乱离，况且还有君臣名分，未至乖戾。孤伐侯虎，虽得胜而归，心内实有未安。今明君在上，不奏天子而自行诛戮，是自专也。况孤与侯虎一般爵位，孤竟专杀，大罪也。自杀侯虎之後，孤每夜闻悲泣之声，合目则立於榻前，吾思不能久立於阳世矣。今日请卿入内，孤有一言，切不可忘。倘吾死之後，纵君恶贯盈，切不可听诸侯之唆，以臣伐君。丞相若违背孤言，冥中不好相见。」道罢流泪满面。子牙跪而启口：「臣荷豪恩宠，身居相位，敢不受命？若负君言，即系不忠。」君臣正论间，忽殿下姬发进宫问安。文王见姬发至，便言曰：「我儿此来，正遂孤愿。」姬发行礼毕，文王曰：「我死之後，吾儿年幼，恐妄听他人之言，肆行征伐，纵天子不德，亦不得造次妄为，以成臣弑君之名。你过来拜子牙为尚父，早晚听其指令，听丞相即如听孤也。可请丞相坐而拜之。」姬发请子牙转上，即拜为尚父。子牙叩首榻前泣曰：「臣受大王重恩，虽肝脑涂地，粉骨捐躯，不足以酬国恩之万一。大王切莫以臣为虑，当宜保重龙体，不日自愈矣。」文王谓子发曰：「商虽无道，吾乃臣子，必当恪守其职，毋得僭越，遗讥後世。睦爱兄弟，悯恤万民，吾死亦不为恨。」又曰：「见善不怠，时至勿疑，去非勿处。此叁者，乃修身之道，治国安民之大略也。」姬发再拜受命，文王曰：「孤蒙纣王不世之恩，臣再不能演八卦 
              里化民也。」言罢遂薨。亡年九十七成。後为周文王，时商纣王二十年之仲冬也。</p>
            <p>　　赞美文王德，巍然甲众侯；际遇昏君时，小心翼翼求。商都叁进谏，里七年囚；卦发先天秘，易传起後周。飞熊来人梦，丹凤出鸣州；仁风光后稷，德业继公刘。终守人臣节，不逞伐商谋；万古岐山下，难为西伯俦。</p>
            <p>　　话说西伯文王薨，於白虎殿停丧，百官共议嗣位。太公望率群臣奉姬发嗣立为周主（後 为武王）。武王葬父既毕，尊子牙为尚父，其馀百官皆加一级。同心协力，继志述事，尽遵先王之政。四方附庸之国，皆行朝贡西土；二百镇诸侯，皆率王化。且说汜水关总兵官韩荣，见得边报文王已死，姜尚立太子姬发为武王。荣大惊，忙修本差官往朝歌奏事。使命一日进城，将本下於文书房，时有上大夫姚中见本，与殿下微子共议。姬发自立为武王，其志不小，意在诸侯，此事不可不菜奏。微子曰：「姚先生！天子诸侯见当今如此荒淫，进奸退忠，各有无君之心。今姬发自立为武王，不日有鼐沸山河，扰乱乾坤之事。今就将本面君，昏君决不以此为患，总是无益。」姚中白：「老殿下言虽如此：各尽臣节。」姚中抱本往摘星楼候旨。不知凶吉如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='28.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='30.htm'>下一章</a></div>
                </td>
              </tr>
            </table>
            <p align=center>作者——[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

