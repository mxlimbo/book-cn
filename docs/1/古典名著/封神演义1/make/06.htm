<html>
<head>
<title>第六回 纣王无道造炮烙</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="05.htm"><area shape="rect" coords="121,4,146,90" href="07.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第六回 纣王无道造炮烙</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td> 　　 纣王无道杀忠良，酷惨奇怨触上天； <br>
            　　 侠烈尽随灰烬灭，妖氛偏向禁宫旋。 <br>
            　　 朝歌艳曲飞檀板；暮宿龙涎吐碧烟； <br>
            　　 取次催残黄□散，孤魂无计返家园。 
            <p>　　话说纣王见惊坏了妲己，慌忙无措，即传令侍御官，将此宝剑立刻焚毁。不知此剑乃是松枝，经不得火，立时焚尽。侍御官回旨，妲己见焚了此剑，妖光复长，依旧精神。正是有诗为证：</p>
            <p>　「火焚宝剑智何庸，妖气依然透九重；<br>
              　　可惜商都成画饼，五更残月晓霜浓。」<br>
            </p>
            <p>　　妲己依旧侍君，摆宴在宫中欢饮。且说此时云中子尚不曾回终南山，还在朝歌，忽见妖光复起，冲照宫闱。云中子点首叹曰：「我只欲以此剑镇减妖氛，稍延成汤脉络，孰知大数已定，将我此剑焚毁。一则是成汤合灭，二则是周室当兴，叁则神仙遭逢大劫，四则姜子牙合受人间富贵，五则有诸神欲讨封号。罢罢罢！也是贫道下山一场，留下二十四字，以验後人。」云中子取文房四宝，留笔迹在司天台照墙上。「妖气秽乱宫廷，圣德播扬西土；要知血染朝歌，戊午岁中甲子。」</p>
            <p>　　云中子题罢，迳回终南山去了。且言朝歌百姓，见道人在照墙上题诗，俱来看念，不解其意。人烟拥挤，聚积不散。正看之间，适值太师杜元铣回衙；只见许多人围绕府前，两边侍从人喝开。太师问：「甚麽事？」管府门役禀老爷：「有道人在照墙上题诗，故此众人来看。」杜元铣在马上看见是二十四字，其意颇深，一时难解，命门役用水洗了。太师进府将二十四字细细推详，穷究幽微，终是莫解。暗想：「此必前日进朝献剑道人，说妖气旋绕宫闱，此事倒有些着落。连日我夜观乾象，见妖气日盛，旋绕禁闼，定有不祥，故留此钤记。目今天子荒淫，不理朝政，权奸蛊惑，天愁民怨，眼见倾危。我等受先帝重恩，安忍坐视？且朝中文武，个个忧思，人人危惧；不若乘此具一本章，力谏天子，以尽臣节。非是买直沽名，实为国家治乱。」杜元铣当夜修盛疏章，次日至文书房，不知是何人看本？今日却是首相商容。元铣大喜，上前见礼，叫曰：「老丞相！昨夜元铣观司天台，妖气 
              贯深宫，灾殃立见天下事可知矣！主上国政不修，朝纲不理，朝欢暮乐，荒降酒色，宗庙社稷所关，治乱所系，非同小可，岂得坐视？今特具奏章，上千天子，敢劳丞相将此特达天听，丞相意下如何？」商容听言曰：「太师既有本章，老夫岂有坐视之理？只连日天子不御殿廷，难於面奏；今日老夫与太师进内廷见驾面奏何如？」於是商容进九间大殿，过龙德殿、显庆殿、喜善殿，再过分宫楼。商容见了奉御官，奉御官口称：「老丞相！这寿仙宫乃禁闼所在，圣躬寝室，外臣不得擅於进此。」商容曰：「我岂有不知？你与我启奏：『商容候旨。』」奉御官进宫启奏：「首相商容候旨。」纣王曰：「商容何事进内见朕；但他虽是外官，乃是叁世之老臣也，可以命他进见。」命：「宣商容。」商容进宫，口称陛下，俯伏阶前。王曰：「丞相有何紧急奏章？特来宫中见朕。」商容启奏：「执掌司天台官杜元铣，昨夜仰观乾象，见妖气笼照金阙，灾殃立见。元铣乃叁世之老臣，陛下之股肱，不败坐视。王陛下何事不设朝，不理国事？端坐深宫，使百宫日夜忧思。今臣不避斧钺之诛，干冒天威，非为沽直，乞垂天听。」将本献上，侍御宫接本在案，纣王展开观看。略云：</p>
            <p>　　「具疏臣执掌司天台杜元铣，奏为保国安民，请除魅邪，以安宗社事：臣闻：『国家将兴，祯祥必现；国家将亡，妖孽必生。』臣元铣夜观乾象，见怪雾不祥，妖光绕於内殿，惨气笼罩深宫。陛下前日躬临大殿，有终南山云中子，见妖气贯於宫闱特进木剑，镇压妖魅。闻陛下火焚木剑，不听大贤之言，致使妖气复炽，日盛一曰，冲霄贯牛，祸患不小。臣窃思：自苏护进贵人之後，陛下朝纲不整，御案生尘；丹墀下百草生芽，御阶前苔痕长绿。朝政紊乱，百官失望。臣等虽近天颜，陛下贪恋美色，日夕欢娱，君臣不会，如云蔽日。何日得亲赓歌喜起之盛，再见太平天日也？臣不避斧钺，冒死上言，稍尽臣职。如果臣言不谬，望陛下早下御音，速赐施行。臣等不胜惶悚待命之至！谨具疏以闻。」</p>
            <p>　　纣王看毕，自思：「言之甚善。只因本中具有云中子除妖之事，前日几乎把苏美人险丧性命，托天庇佑，焚剑方安。」今日又言妖气在宫闱之地，纣王回首问妲己曰：「杜元铣上书，又提妖魅相侵，此言果是何故？」妲己上前跪而言曰：「前日云中子乃游方术士，假捏妖言，蔽惑圣聪，摇乱万民，此是妖言乱国。今杜元铣又假此为题。皆是羽党惑众，架言生事；百姓至愚，一转此妖言，不慌者自慌，不乱者自乱；致使百姓皇皇，莫能自安，自然生乱。究其始，皆自此无稽之言惑之也。故凡妖言惑众者，杀无赦！」纣王曰：「美人言之极当。」传旨意：「把杜元铣枭首示众，以戒妖言。」首相商容曰：「陛下！此事不可！元铣乃叁世元老，素秉忠良，真心为国，沥血披肝；无非朝怀报主之恩，暮酬吾君之德，一片苦心，不得已而言之。况且职掌司天，验照吉凶，若按而不奏，恐有司参论。今以直谏，陛下反赐其死；元铣虽死不辞，以命报君，就归冥下，自分得其死所。只恐四百文武之中，各有不平，元铣无辜受戮。望陛下原其忠心，怜而赦之。」王曰：「丞相不知，若不斩元铣，诬言终无已时，致令百姓皇皇，无有宁宇矣。」商容欲待再谏，怎奈纣王不从，令奉御官送商容出宫。奉御官逼令而行，商容不得已，只得出来。及到文书房，见杜太师俟候命下，不知有杀身之祸。旨意已下：「杜元铣妖言惑众，拿下枭首，以正国法。」奉御官宣读旨意毕，不由分说，将杜元铣摘去衣服，绳缠索绑，拿出午门。方至九龙桥，只见一位大夫，身穿大红袍，乃梅伯也。看见杜太师绑 
              而来，向前问道：「太师何罪至此？」元铣曰：「天子失政，上本内廷，言妖气 贯於宫中，灾星立变於天下，首相转达，有犯天颜。君赐臣死，不敢违旨。梅先生，功名二字，化作灰尘；数载丹心，竟成冰冷！」梅伯曰：「且住，待我保奏去。」竟至九龙桥边，适逢首相商容。梅伯曰：「请问丞相，杜太师有何罪犯，天子特赐其死？」商容曰：「元铣本章，实为朝廷，因妖气绕於禁闼，怪气照于宫闱。当今听苏美人之言，坐以妖言惑众，惊慌万民之罪。老夫苦谏，天子不从，如之奈何？」梅伯听罢，只气得五灵神暴燥，叁昧火烧胸。叫道：「老丞相燮理阴阳，调和鼎鼐，奸者即斩，佞者即诛，贤者即荐，能者即褒；君正而首相无言，君不正以直言谏主。今天子无辜而杀大臣，似丞相只等钳口不言，委之无奈，是重一己之功名，轻朝内之股肱。怕死贪生，爱血肉之微躯，惧君王之刑典，皆非丞相之所为也。」叫两边：「且住了待我与丞相面君。」梅伯携商容过大殿，迳进内廷。伯乃外官，及至寿仙宫门首，便自俯伏。奉御官启奏，「商容、梅伯候旨。」王曰：「商容乃叁世之老臣，进内可赦。梅伯擅进内廷，不遵国法。」传旨：「宣。」商容至前，梅伯随後，进宫俯伏。王问曰：「二卿有何奏章？」梅伯口称：「陛下！臣梅伯具疏：杜元铣何事干犯国法，致於赐死！」王曰：「杜元铣与方士通谋，架捏妖言，摇惑军民，播乱朝政，污 
              朝廷；身为大臣，不思报本酬恩，而又诈言妖魅，蒙蔽欺君，律法当诛，除奸 佞，不为无故耳。」梅伯听纣王之言，不觉厉声奏曰：「臣闻尧王治天下，应天而顺人，言听於文臣，计从於武将，一日一朝，共议治国安民之法，去谗远色，共乐太平。今陛下半载不朝，乐於深宫，朝朝饮宴，夜夜欢娱，不理朝政，不容谏官。臣闻：『君如腹心，臣如手足。』心正则手足正，心不正则手足歪邪。古语有云：「君正臣邪，国患难治。」杜元铣乃治世之忠良，陛下若斩元铣，而废先王之大臣，听 
              妃之言，有伤国家之梁栋。臣愿主公赦元铣毫末之生，使文武仰圣君之大德。」纣王听言：「梅伯与元铣一党，违法进宫，不分内外。本当与元铣一例典刑，奈前侍朕有劳，姑免其罪，削其上大夫，永不序用。」梅伯厉声大言曰：「昏君听妲己之言，失君臣之义！今斩元铣，岂是斩元铣，实斩朝歌万民。今罢梅伯之职，轻如灰尘，这何足惜！但不忍成汤数百年基业，丧於昏君之手。今闻太师北征，朝纲无统，百事混淆，昏君日听谗佞之臣，左右蔽惑。与妲己在深宫，日夜荒淫，眼见天下变乱，臣无面见先帝於黄泉也。」纣王大怒，着奉御官：「把梅伯拿下去，用金瓜击顶。」两边 
              待动手，妲己曰：「有奏章。」王曰：「美人有何奏章？」「妾启主公！人臣立殿，张眉竖目，詈语侮君，大逆不道，乱伦反常，非一死可赎者也。且将梅伯权禁囹圄，妾治一刑，杜狡臣之渎奏，除邪言之乱正。」纣王问曰：「此刑何样？」妲己日：「此刑约高二丈，圆八尺，上中下用火叁门，将铜造成如铜柱一般，里边用炭火烧红，却将妖言惑众，利口侮君，不遵法度，无事妄上奏章，与诸般违法者，跣剥官服，将铁索缠身，裹围铜柱之上，只炮烙四肢筋骨，不须臾烟尽骨消，悉成灰烬，此刑名日：「炮烙。」若无此酷刑，奸猾之臣，沽名之辈，尽玩弄法纪，皆不知儆惧。」纣王曰：「美人之法，可谓尽善尽美。」即命传旨：「将杜元铣枭首示众，以戒妖言：将梅伯禁於囹圄。」又传旨意：「照样造炮烙刑具，限作速完成。」首相商容观纣王肆行无道，任信妲己，竟造炮烙。在万寿宫前叹曰：「今观天下大事去矣！只是成汤懋敬厥德，一片小心，承天永命；岂知传至当今天子，一旦无道，眼观七庙不守，社稷邱墟，我何忍见？」又听妲己造炮烙之刑，商容俯伏曰：「臣启陛下！天下大事已定，国家万事康宁，老臣衰朽，不堪重任，恐失於颠倒，得罪於陛下；恳乞念臣侍君叁世，数载揆席，实愧素餐。陛下虽不即赐罢斥，其如臣之庸老何？望陛下赦臣残躯，放归田里，得含哺鼓腹於光天之下，皆陛下所赐之馀年。」纣王见商容辞官，不居相位。王慰劳曰：「卿虽暮年，倘自矍铄，无奈卿苦苦固辞；但卿朝纲苦劳，数载殷勤，朕甚不忍。」即命随侍官传朕旨意：「点文武二员，四表礼，送卿荣归故里；仍着本地方官不时存问。」商容谢恩出朝，不一时，百官俱知首相致仕荣归，各来远送。当有黄飞虎、此干、微子、箕子、微子启、微子衍各官，俱在十里长亭饯别。商容见百官在长亭等候，只得下马。只见七位亲王，把手一举：「老丞相今日固是荣归，你为一国元老，如何下得这般毒手？就把成汤社稷抛弃一傍，扬鞭而去。於心安乎？」商容泣而言曰：「列位殿下！众位先生！商容纵粉骨碎身，难报国恩，这一死何足为惜，而偷安苟免！今天子信任妲己，无端造恶，制造炮烙酷刑，拒谏杀忠，商容力谏不听，又不能挽回圣意，不日天愁民怨，祸乱日生。商容进不足以辅君，死适足以彰过。不得已让位待罪，俟贤材俊彦，大展经纶，以救祸乱。此容本心，非敢远君而先身谋也。列位殿下所赐，商容立饮一杯，此别料後还有会期。」乃持杯作诗一首，志後会之期：</p>
            <p> 　「蒙君十里送归程，把酒长亭泪已倾；<br>
              　　回首天颜成隔世，归来畎亩 神京。<br>
              　　丹心难化龙逄血，赤日空消夏桀名；<br>
              　　几度话来多悒悒，何年重诉别离情？」<br>
            </p>
            <p>　　商容作诗已毕，百官无不 泪而别。商容上马前去，各官俱回朝歌，不表。话说纣王在宫欢乐，朝政荒乱。不一日，监造炮烙官，启奏工完。纣王大悦，问妲己曰：「铜柱造完，如何处置？」妲己命：「取来过目。」监造官将炮烙推来，黄澄澄的高二丈，圆八尺，叁层火门，下有二活盘推动好行。纣王观之，指妲己而笑曰：「美人神传授奇法，真治世之宝符。朕明日临朝，先将梅伯炮烙殿前，使百官知惧，自不敢阻挠新法，章牍烦扰。」一宿不题。次日，纣王设朝，钟鼓齐鸣，聚两班文武，朝贺已毕。武成王黄飞虎见殿东二十根大铜柱，不知此物，新设何用？王曰：「传旨把梅伯拿出。」执殿官去拿梅伯，纣王命把炮烙铜柱推来，将叁层火门用炭架起，又用巨扇 
              那炭火，把一根铜柱火烧的通红。众官不知其故。执殿官启奏：「梅伯已至午门。」王曰：「拿来。」两班文武看梅伯垢面蓬头，身穿缟素，上殿跪下。口称：「臣梅伯参见陛下。」纣王曰：「匹夫！你看看此物，是甚麽东西？」梅大夫观看，不知此物。纣王笑曰：「你只知内殿侮君，仗你利口，诬言毁骂朕躬，治此新刑，名曰：『炮烙。』匹夫！今日九间殿前炮烙你，教你筋骨成灰，使狂妄之徒，如侮谤人君者，以梅伯为例耳。」梅伯听言大叫骂曰：「昏君！梅伯死轻如鸿毛，有何惜哉！我梅伯官居上大夫，叁朝旧臣，今得何罪，遭此惨刑？只可怜成汤天下，丧於昏君之手矣！以後将何面目，见汝之先王乎？」纣王大怒，将梅伯剥去衣服，赤身将铁索绑缚其手足，抱住铜柱。可怜梅伯大叫一声，其气已绝。只见九间殿上烙得皮肤筋骨，臭不可闻，不一时化为灰烬。可怜一片忠心，半生赤胆，直言谏君，遭此惨祸。正是：「一点丹心归大海，芳名留得万年扬。」後人看此，有诗叹曰：</p>
            <p>　「血肉贱躯尽化灰，丹心耿耿烛叁台；<br>
              　　生平正直无偏党，死後英魂亦壮哉！<br>
              　　烈焰俱随亡国尽，芳名多傍史官裁；<br>
              　　可太白悬旗日，怎似先生叹隽才？」<br>
              　　<br>
              　　话说纣王将梅伯炮烙在九间大殿之前，阻塞忠良谏诤之口，以为新刑稀奇；但不知文武在两班观见此刑，梅伯惨死，无不恐惧，人人有退缩之心，个个有不为官之意。纣王驾回寿仙宫不表。且言众大臣俱至午门外，内有微子、箕子、比干对武成王黄飞虎曰：「天下荒荒，北海动摇，闻太帅为国远征；不意天子信任妲己，造此炮烙之刑，残害忠良，若使播扬四方，天下诸侯闻之，如之奈何？」黄飞虎闻言，将五绺长须捻在手中，大怒曰：「叁位殿下！据我末将看将起来，此炮烙不是炮烙大臣，乃烙的是纣王江山，炮的是成汤社稷。古人道得好：『君之视臣如手足，则臣视君如腹心；君之视臣如土芥，则臣视君如寇雠。』今主上不行仁政，以非刑加上大夫，此乃不祥之兆；不出数年，必有祸乱。我等岂忍坐视败亡之理？」众官俱各嗟叹而散各归府宅。且言纣王回宫，妲己迎接圣驾。纣王下辇，携妲己手而言曰：「美人妙策，朕今日炮烙了梅伯，使众臣不敢出头强谏，钳口结舌，唯唯而退；是此炮烙，乃治国之奇宝也！」传旨：「设宴与美人贺功。」其时笙簧杂奏，箫管齐鸣。纣王与妲己在寿仙官百般作乐，无限欢娱；不觉谯楼鼓角二更，乐声不息。有阵风将此乐音送到中宫，姜皇后尚未寝，只听乐声聒耳，问左右官人：「这时候那里作乐？」两边官人启娘娘：「这时是寿仙宫苏美人与天子饮宴未散。」姜皇后叹曰：「昨闻天子信妲己，造炮烙，残害梅伯，惨不可言。我想这贱人蛊惑圣聪，引诱人君肆行不道。」即命乘辇：「待我往寿仙宫走一遭。」看官，此一去，未免有峨眉见妒之意。这怕是非从此起，灾祸目前生。不知後事如何？且看下回分解。</p>
            </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='05.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='07.htm'>下一章</a></div>
                </td>
              </tr>
            </table>
            <p align=center>作者——[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

