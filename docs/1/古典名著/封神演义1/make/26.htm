<html>
<head>
<title>第二十六回 坦己设计害比干</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="25.htm"><area shape="rect" coords="121,4,146,90" href="27.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第二十六回 坦己设计害比干</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td>　　 朔风一夜碎琼瑶，丞相乘机进锦貂；<br>
            　　 只望同心除恶孽，孰知触忌伴君妖。<br>
            　　 刳心已定千秋业，宠妲难羞万载谣；<br>
            　　 可惜成汤贤圣业，化为流水逐春潮！<br>
            <p>　　话说比干将狐狸皮硝熟，造成一件袍袄，只候严冬进袍。此时九月，瞬息光阴，一如弹指，不觉时近仲冬；纣王同妲己宴乐於鹿台之上。那日只见彤云密布，凛烈朔风，乱舞梨花，乾坤银砌；纷纷瑞雪，通满朝歌。怎见得好雪？</p>
            <p>　　空中银珠乱洒，半天柳絮交加；行人拂袖舞梨花，满树是千枝银压。公子围 酌酒，仙翁扫雪烹茶；夜来朔风透窗纱，不知是雪花梅花。<br>
              　　飕冷气侵人，片片六花盖地；瓦楞鸳鸯轻拂粉，炉焚兰麝可添锦。云迷四野催妆晚， 阁红炉玉影偏。此雪似梨花，似杨花，似梅花，似琼花；似梨花白，似杨花细，似梅花无香，似琼花珍贵。此雪乃有声有色，有气有味；有声者如蚕食叶，有气者冷侵心骨，有色者比美玉无瑕，有味者能识来年禾稼。团团如滚珠，霏霏如玉屑；一片似凤羽，两片似鹅毛。叁片攒叁，四片攒四；五片似梅花，六片如花萼。此雪下到稠密处，只见江湖一道青；此雪有富有贵，有贫有贱。富实者，红炉添兽炭， 
              阁饮羊羔。贫贱者，厨中无米，灶下无柴，非是老天传敕旨，分明降下杀人刀。</p>
            <p>　　凛凛寒威雾气棼，国家祥瑞落纷纭；须臾四野难分界，头望千山尽是云。道上往来人迹绝，空中隐跃自为群；此雪若到叁更後，尽道丰年已十分。</p>
            <p>　　纣王与妲己正饮宴赏雪，当驾官启奏：「比干候旨。」王曰：「宣比干上台。」比干行礼毕，王曰：「六花杂出，舞雪纷纭，皇叔不在府第酌酒御寒，有何奏章冒雪至比？」比干奏曰：「鹿台高接霄汉，风雪严冬；臣忧陛下龙体生寒，特献袍袄与陛下御冷驱寒，少尽臣微悃。」王曰：「皇叔年高，当留自用；今进与孤，足徵忠爱。」命取来。比干下台，将朱盘高捧；面是大红，里是毛色。比干亲手抖开，与纣王穿，纣王笑曰：「朕为天子，富有明海，实缺此袍御寒；今皇叔之功，世莫大也。」纣王传旨赐酒，共乐鹿台。话说妲己在绣 
              内观看，都是他子孙的皮；不觉一时间刀剜肺腑，火烧肝肠，此苦可对谁言？暗骂：「比干老贼！吾子孙就享了当今酒席，与老贼何干？你明明欺我，把皮毛感吾之心，我不把你这老贼剜出你的心来，也不算中官之后。」泪如雨下。不表妲已深恨比干。且说纣王与比干把盏，比干辞酒，谢恩下台；纣王着袍进内，妲己接住。王曰：「鹿台寒冬，比干进袍，甚称朕怀。」妲己奏曰：「妾有愚言，不识陛下可容纳否？陛下乃龙体，怎披此狐狸皮毛；不当稳便，甚为亵尊。」王曰：「御妻之言是也。」遂脱将下来 
              库。此乃是妲己见物伤情，其心不忍，故为此语。因自沉思曰：「昔日欲造鹿台，为报琵琶妹子之仇，岂知惹出这场是非，连子孙俱 灭殆尽。」心中甚是痛恨，一心要害比干，无计可施。话说时光易度，一日，妲己在鹿台陪宴，陡生一计，将面上妖容撤去；比平常娇媚不过十分中一二，大抵往日如牡丹初绽，芍药迎风，梨花带雨，海棠醉日， 
              冶非常。纣王正饮酒问，谛视良久，见妲己容貌大不相同，不住盼睐，妲己曰：「陛下频顾贱妾残妆何也？」纣王笑而不言，妲己强之，纣王曰：「朕看爱卿容貌，真如娇花美玉；令人把玩，不忍释手。」妲己曰：「妾有何容颜？不过蒙圣恩宠爱，故如此耳，妾有一结义妹，姓胡名喜媚，如今在紫霄宫出家；妾之颜色，百不及一。」纣王原是爱酒色，听得如此容貌，不觉心中欣悦。乃笑而问曰：「爱卿既有令妹，可能令朕一见否？」妲己曰：「喜媚乃是闺女，自幼出家，拜师学道，在洞府名山，紫宵宫内修行，一刻焉能得至？」王曰：「托爱卿福庇，如何委曲，使朕一见？亦不负卿所举。」妲己曰：「当时同妾在冀州时，同妾针线，喜媚出家，与妾作别，妾洒泪泣曰：「今别妹妹：永不能相见矣！」喜媚曰：「但拜师之後，若得五行之术，我送信香与你姐姐；若要相见，焚此信香，吾当即至。」後来去了一年，果送信香一块，未及二月，蒙圣恩取上朝歌，侍陛下左右，一向忘却。方 
              陛下不言，妾亦不敢奏闻。」纣王大喜曰：「爱卿何不速取信香焚之！」妲己曰：「尚早，喜媚乃是仙家，非同凡俗；待明日月下，陈设茶□（上「草」字头，下「果」），妾身沐浴焚香相迎方可。」王曰：「卿言甚是，不可亵渎。」纣王与妲己宴乐安寝。却说妲己至叁更时分，现出原形，竟到轩辕坟中。只见雉鸡精接着泣诉曰：「姐姐因为你一席酒，断送了你的子孙尽灭，将皮都剥了去，你可知道？」妲己亦泣悲道：「妹妹！因我子孙受此沉冤，无处申报；寻思一计，须如比如此，可将老贼取心，方遂吾愿。今仗 
              妹扶持，彼此各相护卫，我思你独自守此巢穴，也是寂寥，何不乘此机会，享皇家血食？朝暮相聚，何不为美？」雉鸡精深谢妲己曰：「既蒙姐姐□（左提「手」，右「台」）举，敢不如命！明日即来。」妲己计较已定，依旧隐形；回宫入窍，与纣王共寝。天明起来，纣王好不欢欣，专候今晚喜媚降临；恨不得把金乌赶下西山去，捧出东迪玉兔来。至晚纣玉见月华初升，一天如洗，作诗曰：</p>
            <p>　　「金运蝉光出海东，清幽宇宙彻长空；<br>
              　　　玉盘悬在碧天上，展放光华散彩虹。」</p>
            <p>　　话说纣王与妲己在台上玩月，催逼妲己焚香，妲己曰：「妾虽焚香拜请，倘或喜媚来时，陛下当回避一时；恐触彼回去，急切难来。待妾以言告过，再请陛下相见。」纣王曰：「但凭爱卿吩附，一一如命。」妲己方净手焚香，做成圈套；将近一鼓时分，听半空风响，阴云密布，黑雾迷空，将一轮明月遮掩。一霎时天昏地暗，寒气侵入；纣王惊疑，忙问妲己曰：「好风，一会儿翻转天地了。」妲己曰：「想必喜媚踏风云而来。」言未毕，只听空中有环佩之声，隐隐有人声坠落；妲己即忙催纣王进里面曰：「喜媚来矣！俟妾讲过，好请相见。」纣王只得进内殿，隔 
              偷瞧；只见风声停息，月光之下，见一位道姑。穿大红八卦衣，丝（左「糸」右「条」）麻履；况此月色复明，光彩皎洁，且是灯烛 煌。常言：「灯月之下见佳人，比白日更胜十倍。」只见此女肌如瑞雪，脸似朝霞，海棠风韵，樱桃小口，杏脸桃腮，光莹娇媚，色色动人。妲己向前曰：「妹妹来矣！」喜媚曰，「姐姐！贫道稽首了。」二人同至殿内，行礼坐下；茶罢，妲己曰：「昔日妹妹曾言：『但欲相会，只焚信香即至。』今果不失前言，得会尊容，妾之幸甚。」道姑曰：「贫道适闻信香一至，恐违前约，故即速前来，幸恕唐突。」彼此逊谢。且说纣王再观喜媚之姿，复睹妲己之色，如天地悬隔；纣王暗想：「但得喜媚常侍衾枕，便不做天子，又有何妨？」心上甚是难过，只见妲己问喜媚曰：「喜妹是斋是荤？」喜媚答曰：「是斋。」妲己传旨排上素斋来，二人传杯叙话，灯光之下，故作妖娆。纣王看喜媚；真如蕊宫仙子，月窟嫦娥；把纣王只弄得魂游荡漾叁千里，魄绕山河十万重，恨不能共语相陪，一口吞下肚。抓耳挠腮，坐立不安，不知如何是好；纣王急得不耐烦，只是乱咳嗽；妲己已会其意！眼角传情，看看喜媚曰：「妹 
              ！妾有一言奉渎，不知 可容纳否？」喜媚曰：「姐姐有何事吩咐？贫道领教。」妲己曰：「前者，妾在天子面前，赞扬 妹大德；天子喜不自胜，久欲一睹仙颜。今蒙不弃，慨赐降临，实出万幸；乞贤 
              念天子渴想之怀，俯同一会，得领福慧，感戴不胜！今不敢唐突晋谒，托妾先容，不知 意下如何？」喜媚曰：「妾系女流，况且出家；生俗不便相会。二来男女不雅，且：『男女授受不亲。』岂可同筵晤对而不分内外之礼？」妲己曰：「不然，妹 
              既系出家，原是超出叁界外，不在五行中；岂得以世俗男女分别而论？况天子系命於大，即天之子，总治万民，富有四海，率土皆臣。无论何人，皆可相见。我与你幼虽结拜，义实同胞；即以姐 
              之情；就见天子亦是亲道。这也无妨？」喜媚曰：「姐姐吩咐，请天子相见。」纣王即「请」字也等不得，就走出来了。纣王见道姑一躬，喜媚打一稽首相还。喜媚曰：「请天子坐。」纣王便傍坐在侧，二妖反上下生了。灯光下见喜媚两次叁番，启朱 
              一点樱桃，，吐的是喜孜孜一团和气；转秋波双湾活水，送的是娇滴滴万种风情，把个纣王弄得心猿难按，意马驰 ，只急得一身香汗。妲己情知纣王欲火正炽，左右难捱，故意起身更衣。妲己上前曰：「陛下在此相陪，妾更衣就来。」纣王复转下坐，朝上觌面传杯；纣王在灯下，眼角传情，那道姑面红微笑。纣王斟酒，双手奉於道姑；道姑接酒，吐 
              娜声音答曰：「敢劳陛下。」纣王乘机将喜媚手腕一捻；道姑不语，把纣王魂灵儿都飞在九霄。纣王见是如此，便问曰：「朕同仙姑台前玩月何如？」喜媚曰：「领旨。」纣王复携喜媚手出台玩月：喜媚不辞，纣王心动，便搭住香肩，月下偎倚，情意甚密，纣王心中甚喜，乃以言挑之曰：「仙姑何不弃此修行，而与令姐向住宫院？抛此清凉，且享富贵：朝夕欢娱，四时欢庆，岂不快乐？人生几何。乃自苦如此。仙姑意下如何？」喜媚只是不语。纣王见喜媚不甚推托，乃以手抹着喜媚胸膛；软绵绵温润润嫩嫩的腹皮。喜媚半推半就，纣王见他如此，双手搂抱。偏殿交欢；云雨几度，方才歇手。正起身整衣，忽见妲己出来；一眼看见喜媚乌云散乱，气喘吁吁。妲己曰：「 
              妹为何这等模样？」纣王曰：「实不相 ，方 与喜媚姻缘相凑，天降赤绳；你姐妹同侍左石，朝暮欢娱，共享无穷之福。此亦是爱卿荐拔喜媚之功，朕心喜悦，不敢有忘。」即传旨重新排宴，叁人共饮至五更，方共寝鹿台之上。有诗为证：</p>
            <p>　　「国破妖氛现，家亡殷主昏；<br>
              　　　不听君子谏，专纳佞人言。<br>
              　　　先爱狐狸女，又宠雉鸡精；<br>
              　　　比干逢此怪，目下死无存。」</p>
            <p>　　话说纣王纳喜媚，外官不知，天子不理国事，荒淫内阙。外廷隔绝，真是君门万里。武成王执掌大帅之权，提调朝歌内四十八万人马，镇守都城；虽然是丹心为国，而终不能面君进谏。彼此隔绝，无可奈何，只得长叹而已。一日，见报。说东伯侯姜文焕分兵攻打野马岭，要取陈塘关；黄总兵令鲁虽领兵十万把守去讫。且说纣王自得喜媚，朝朝云雨，夜夜酣歌，那里把社稷为重。那日，二妖正在台上用早膳，忽见妲己大叫一声，趺倒在地；把纣王惊骇汗出，吓的面如土色。见妲己口中喷出血来，闭口不言，面皮俱紫；纣王曰：「御妻自随朕数年，未有此疾；今日如何得这等凶症？」喜媚故意点头叹曰：「姐姐旧疾发了。」纣王问曰：「美人为何知御妻有此旧疾？」喜媚奏曰：「昔在冀州，是彼比俱是闺女，姐姐常有心痛之疾，冀州有一医士，姓张名元，他用药最妙。有玲珑心一片，煎汤吃下，此疾即愈。」纣王曰：「传旨宣冀州医士张元。」喜媚奏曰：「陛下之言差矣！朝歌到冀州有多少路？一去一来，至少月馀；耽误日期，焉能救得？除非朝歌之地，若人有玲珑心，取他一片，登时可救，如无，须臾即死。」纣王曰：「玲珑心谁人知道？」喜媚曰：「妾身曾拜师，善能推算。」纣王大喜，命喜媚速算。这妖精故意掏指，算来算去奏曰：「朝中止有一大臣，官居显爵，位极人臣，只怕此人舍不得，不肯救援娘娘。」纣王曰：「是谁快说。」喜媚曰：「惟亚相比干，乃是玲珑七窍之心。」纣王曰：「比干乃是皇叔，一宗嫡派，难道不肯借一片玲珑心，为御妻起沉 
              之疾？速发御札，宣比干。」差官飞往相府。比干闲居无辜，正为国家颠倒，朝政失宜，心中寿画，忽值堂官敲云板，传御札立宣见驾。比干接札礼毕曰：「天使先回，午门会齐。」比干自思，「朝中无事，御札为何甚速？」话未了，又报御札又至。比干又接过。不一时，连到五次御札；比干疑惑：「有甚紧急，连发五札？」正沉思时，又报御札又至，持札者乃奉御官陈青。比干接毕，问青曰：「何事要紧，用札六次？」青曰：「丞相在上，方今国事渐衰，鹿台又新纳道姑，名曰：胡喜媚。今日早膳，娘娘偶然心痛疾发，看看气绝；胡喜媚陈说，要得玲珑心一片，煎汤吃下即愈。皇上言：「玲珑心如何晓得？」胡喜媚会算。算丞相是玲珑心，因此发札六道，要借老千岁的一片心，急救娘娘，故此紧急。」比干听罢，惊得心胆俱落；自思事已如此，乃曰：「陈青你在午门等候，我即至也。」比干进内见夫人孟氏曰：「夫人！你好生看顾孩儿微子德；若我死之後，你母子好生守我家训，不可造次，朝坤并无一人矣！」言罢泪如雨下。夫人大惊问曰：「大王何故出此不吉之言？」比干曰：「妲己有疾，昏君听信妖言，欲取吾心作羹汤，岂有生还之理？」夫人垂泪曰：「官居相位，又无欺诳，上不犯法於天子，下不贪酷於军民。大王忠诚节孝，表着於人耳目，有何罪恶遽至犯取心惨刑？」微子德在傍泣曰：「父王勿忧，方 
              孩儿想起昔日姜子牙与父王看气色，曾说不利，留一简帖在书房。说：『至危急两难之瞟，进退无路，方可看简，亦可解救。』」比干方悟曰：「呀！几乎一时忘了！」忙开书房门，见砚台下压着一帖；取出观之，书上明白。比干曰：「速取火来！」取水一碗。将子牙符烧在水里，比干饮於腹中。忙穿朝服上马，往午门来不表。且说六札宣比干，陈青 
              了内事，惊得一城军民官宰，尽知取比干心作羹汤。诸说武成玉黄元帅，同诸大臣，俱在午门，只见比干乘马飞至，午门下马，百官忙问具故，比干曰：「据陈青说取心一节，吾总不知。」百官随比干至大殿，比下迳往鹿台下侯旨。纣王立候，听得比干至，命：「宣上台来。」比干行礼毕，王曰：「御妻偶发沉□（「病」字将「丙」换成「可」）心痛之疾，惟玲珑心可愈；皇叔有玲珑心，乞借一片作汤治疾。若愈，此功莫大焉。」比干曰：「心是何物？」纣王曰：「乃皇叔腹内之心。」比干怒奏曰：「心者一身之主，隐於肺内，坐六叶两耳之中；百恶无侵，一侵即死，心正，手足正，心不正，则手足不正。心为万物之灵苗，四象变化之根本。吾心有伤，岂有生路？老臣虽死不惜，只是社稷邱墟，贤能尽绝；今昏君听新纳妖妇之言，赐吾摘心之祸。只怕比干在，江山在；比干亡，江山亡。」纣王曰：「皇叔之言差矣！今只借心一片，无伤於事，何必多言。」比干厉声大叫曰：「昏君！你是酒色昏迷，糊涂狗彘，心去一片，吾即死矣。比干不犯剜心之罪，如何无辜遭此飞殃？」纣王大怒曰：「君叫臣死，不死不忠；台上毁君，有亏臣节，如不从朕命。武士拿下去取了心来。」比干大骂：「妲己贱人！我死冥下，见先帝无愧矣！」喝左右：「取剑来与我！」奉御官，将剑递与比干，比干接剑在手，望太庙大拜八拜，泣曰：「成汤先王！岂知殷纣断送成汤二十八世天下，非臣之不忠耳！」遂解带现躯；将剑往脐中刺入，将腹剖开，其血不流；比干将手入腹内摘心而出，望下一掷，掩袍不语，面似淡金，迳下台去了。且说诸大臣在殿前打听比干之事，众臣纷纷议论，朝廷失政；只听得殿後有脚迹之声，黄元帅望後一观，见比干出来，心中大喜。飞虎曰：「老殿下事体如何？」比干不语。百官迎上前来，比干低首速行，面如金纸，迳过九龙桥去出午门。常随见比干出来，将马侍候；比干上马往北门去了。不知吉凶如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='25.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='27.htm'>下一章</a></div>
                </td>
              </tr>
            </table>
            <p align=center>作者——[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

