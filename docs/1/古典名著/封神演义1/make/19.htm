<html>
<head>
<title>第十九回 伯邑考进贡赎罪</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="18.htm"><area shape="rect" coords="121,4,146,90" href="20.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第十九回 伯邑考进贡赎罪</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td>　　 忠臣孝子死无辜，只为殷商有怪狐；<br>
            　　 淫乱不羞先荐耻，真诚岂畏後来诛？<br>
            　　 宁甘万刃留清白，不爱千娇学独夫；<br>
            　　 史册不污千载恨，令人屈指泪如珠。<br>
            <p>　　话说伯邑考欲往朝歌为父赎罪，时有上大夫散宜生阻谏，公子立意不允，随进宫辞母太姬，要往朝歌赎罪。太姬曰：「汝父被羁 里，西岐内外事付托何人？」邑考曰：「内事托付兄弟姬发，外事托付散宜生，军务托付南宫 
              ；孩儿要亲往朝歌面君，以进贡为名，请赎父罪。」太姬见邑考坚执要去，只得依允。吩咐曰：「孩儿此去，须要小心。」邑考辞去，迳到殿前，与弟姬发言曰：「兄弟好生与兄弟和美，不可改西岐规矩，我此去朝歌，多则叁月，少则二月，即便回程。」邑考吩咐毕，收拾宝物进贡，择日起行。姬发同文武官九十八弟，在十里长亭饯别。邑考与众人饮酒作别，一路前行，扬鞭纵马；过了些红杏芳林，行无限柳阴古道。伯邑考与从人一日行至汜水关。关上军兵见两杆进贡 
              幢，上书「西伯侯」旗号。军官来报主帅，守关总兵韩荣命开关，邑考进关，一路无辞。行过五关来到渑池县，渡黄河至孟津，进了朝歌城皇华官驿安下。次日问驿丞：「丞相府住在那里？」驿丞答曰：「在太平街。」次日邑考来至年门，并不见一员官走动，又不敢擅入午门。已往返五日，邑考素缟抱本，立於午门外。少时只见一位大臣骑马而至，乃亚相比干也。伯邑考向前跪下，比干问曰：「阶下跪者何人？」邑考答曰：「吾乃犯臣姬昌子伯邑考。」比干闻言，滚鞍下马，以手相扶，口称：「贤公子请起。」二人立在午门外，比干问曰：「公子为何事至此？」邑考答曰：「父亲得罪於天子，蒙丞相保奏，得全性命，此恩天高地厚，愚父子兄弟铭刻难忘。只因七载光阴，父亲久羁<br>
              　　里，人子何以得安？想天子必思念循良，岂肯甘为鱼肉？邑考与散宜生议将祖遗镇国异宝，都进纳王廷，代父 罪。望丞相开天地仁慈之心，怜姬昌久羁 
              里之苦。倘蒙赐骸骨得归故土，真恩如泰山，德如渊海，西岐百姓，无不感念丞相之大恩也。」比干答曰：「公子纳贡，乃是何宝？」邑考曰：「是始祖 
              父所遗七香车，醒酒毡，白面猿猴，美女十名，代父赎罪。」比干曰：「七香车有何宝乎？」邑考答曰：「七香车乃轩辕皇帝破蚩尤於北海，遗下此车。若人坐上面，不用推引，欲东则东，欲西则西，乃世传之宝也。醒酒毡，倘人醉酩酊，卧此毡上，不消时刻即醒。自面猿猴虽是畜类，善会叁千小曲，八百大曲，能讴筵前之歌，善为掌上之舞，真如呖呖莺簧，翩翩弱柳。」比干听罢：「此宝虽妙，今天子失德，又以游戏之物进贡，正是助桀为虐，荧惑圣聪，反加朝廷之乱。无奈公子为父羁囚，行其仁孝，一点真心。此本我替公子转达天庭，不负公子来意耳。」比干往摘星楼候旨，奉御官启奏：「亚相比干见驾。」纣王曰：「宣比干上楼。」比干上楼朝见，纣王曰：「朕无旨宣召，卿有何表章？」比干奏曰：「臣启奏陛下！西伯侯姬昌子伯邑考纳贡，代父赎罪。」纣王命宣邑考上楼，那邑考肘膝而行，俯伏奏曰：「犯臣子伯邑考朝见。」纣王曰：「姬昌罪大忤君，今子纳贡为父赎罪，亦可为孝矣。」伯邑考奏曰：「犯臣姬昌罪犯忤君，赦宥免死，暂居 
              里。臣等举室感陛下天高海阔之洪恩，仰地厚山高之大德。今臣等不揣愚陋，昧死上陈，请代父罪。倘荷仁慈，赐以再生，得赦归国，使臣母子等骨肉重完：臣等万载瞻仰陛下再生之德，出於恩外也。」纣王见邑考悲惨为父陈冤，极其恳至。知是忠臣孝子之言，不胜感动，乃赐邑考平身。邑考谢恩，立於栏杆之外。妲己在 
              内见邑考丰姿都雅，目秀眉清， 红齿白，言语温柔。妲己已传旨：「卷去珠 。」左右宫人将珠 高卷，搭上金钩。纣王见妲己出来，口称：「御妻！今有西伯侯之子伯邑考纳贡，代父赎罪，情实可矜。」妲己奏曰：「妾闻西岐伯邑考善能鼓琴，真世上无双，人间绝少。」纣王曰：「御妻何以知？」妲己曰：「妾虽女流，幼在深闺，闻父母传说邑考博通音律，鼓琴更精，深知大雅遗音，妾所以得知。陛下可看邑考抚琴一曲，便知深浅。」纣王乃酒色之徒，久被妖气所惑；一听其言，便令伯邑考叩见妲己。邑考朝拜毕，妲己曰：「伯邑考闻你善能抚琴，你今试抚一曲何如？」邑考奏曰：「娘娘在上，臣闻：『父母有疾，为人子者不敢舒衣安食。』今犯臣父七载羁囚，苦楚万状；臣何忍蔑视其父，自为喜悦而鼓琴哉？况臣心碎如麻，安能宫商节奏，有辱圣聪？」纣王曰：「你当此景，抚琴一曲，如果希奇，赦你父子归国。」邑考听见此言。大喜谢恩。纣王传旨取琴一张，邑考盘膝坐在地上，将琴放在膝上，十捐尖尖拨动琴弦，抚弄一曲，名曰：风入松。</p>
            <p>　　「杨柳依依弄晚风，桃花半吐映日红；芳草绵绵铺锦绣，任他车马各西东。」</p>
            <p>　　邑考弹至曲终，只见音韵幽扬，真如戛玉鸣球，万壑松涛，清婉欲绝。今人尘襟顿爽，恍如身在瑶池凤阙，而笙簧箫管，檀板讴歌，觉俗气逼人耳。诚所谓：「此曲祗应天上有，人间能得几回闻？」纣王听罢，心中大悦；对妲己曰：「真不员御妻所闻，邑考此曲，可称尽善尽美！」妲己奏曰：「伯邑考之琴，天下共闻，今亲睹其人，所闻未尽所见。」纣王大喜，传旨摘星楼排宴。妲己偷睛看邑考面如满月，手姿俊雅，一表非俗，其风情 
              动人。妲己又看纣王容貌，大是暗昧，不甚动人。看官，纣王虽是帝王之相，怎经色欲相亏，形容枯槁。自古佳人爱少年，况妲己乃一妖魅乎？妲己暗思且将邑考留在此处，假说传琴，乘机挑逗，庶几成就鸾凤，共效于飞之乐。况他少年，其为补益更多，何拘拘於此老哉？」妲己设计欲留邑考，随即奏曰：「陛下当赦西伯父子归国，固是陛下浩荡之恩。但邑考琴为天下绝调，今赦之归国，朝歌竟然绝响，深为可惜！」纣王曰：「如之奈何？」妲己奏曰：「妾有一法，可全两事。」纣王曰：「御妻有何妙策，可以两全？」妲己曰：「陛下可留邑考在此传妾之琴，俟妾学精熟，早晚侍陛下左右，以助皇上清暇之乐，一则西伯感陛下赦宥之恩，二则朝歌不致绝瑶琴之乐，庶几可以两全。」纣王闻言，以手拍妲己之背曰：「贤哉爱卿！真是聪慧贤明，深得一举两全之道。」随传旨：「留邑考在此楼传琴。」妲己不觉暗喜：「我如今且将纣王灌醉了，扶去浓睡；我自好与彼行事，何愁此事不成？」忙传旨排宴，纣王以为妲己美意：岂知内藏伤风败俗之情，大坏纲常礼义之防。妲己手捧金杯，对纣王曰：「陛下进此寿酒。」纣王以为美爱，只顾欢乐，不觉一时酩酊。妲己命左右侍御宫人，扶皇上龙榻安寝，方着邑考传琴。两边宫人取琴两张，上一张是妲己，下一张是伯邑考传琴。邑考奏曰：「犯臣子启娘娘！此琴有内外五形，六律五音，吟操勾剔，左手龙睛，右手凤目，按宫商角徵羽。又有八法，乃抹，挑，勾，剔，撇，托，敌，打，有六忌，有七不弹。」妲己问曰：「何为六忌！」邑考曰：「闻哀恸泣专心事，忿怒情怀戒欲惊。」妲己又问：「何为七不弹？」邑考曰：「疾风骤雨，大悲大哀，衣冠不正，酒醉性狂，无香近亵，不知音近俗，不洁近秽；遇此皆不弹。此琴乃太古遗音，乐而近雅，与诸乐大不相同。其中有八十一大调，五十一小调，叁十六等音。有诗为证：</p>
            <p>　　「音无平兮清心目，世上琴声天上曲；尽将千古圣人心，付与叁尺梧桐木。」</p>
            <p>　　邑考言毕，将琴拨动，其音 亮，妙不可言。且说妲己原非为传琴之故，实为贪邑考之姿容；挑逗邑考，欲效于飞，纵淫败度，何尝留心於琴？只是左右勾引，故将脸上桃花现娇 
              天姿，风流国色。转秋波送娇滴滴情怀，启朱 吐软温温悄语。无非欲动邑考，以惑乱其心。邑考乃圣人之子，因为父受羁因之厄，欲行孝道，故不辞跋涉之劳，往朝歌进贡，代父赎罪；指望父子同还故都，那有此意？虽是传琴，心如铁石，意若钢坚，眼不旁观，一心只顾传琴。妲己两番叁次勾邑考不动，妲己曰：「此琴一时难明。」吩咐左右，「且排上宴来。」两边随排上宴来，妲己命席傍设坐，令邑考侍宴。邑考魂不附体，跪而奏曰：「邑考乃犯臣之子，荷蒙娘娘不杀之恩，赐以再生之路，感圣德真如山海。娘娘乃万乘之尊，人间国母，邑考怎敢侍坐？臣当万死！」邑考俯伏不敢□（左提「手」，右「台」）头，妲己曰：「邑考差矣！若论臣子，果然坐不得，若论传琴，乃是师徒之道，即坐亦何妨？」邑考闻妲己之言，暗暗切卤：「这贱人把我当做不忠不考，不德不仁，非礼非义，不智不良之辈。想吾始祖后稷在尧为臣，官居司农之职，相传数十世，累代忠良。今日邑考为父朝商，误入陷井；岂知妲己以邪淫坏主上之纲常，有伤於风化，深辱天子，其恶不小。我邑考宁受万刃之诛，岂可坏姬门之节？死九泉之下，何以相见始祖哉？」且说妲己见邑考俯伏不言，又见邑考不感心情，并无一计可施。妲己邪念不绝：「我到有爱恋之心，他全无顾盼之意，也罢，我再将一法引逗他，不怕他心情不动耳。」妲己只得命宫人将酒收了，令邑考平身曰：「卿既坚执不饮，可还依旧用心传琴。」邑考领旨依旧抚琴，照前勾拨多时，妲己猛曰，「我居於上，你在於下。所隔疏远，按弦多有错乱，甚为不便，焉能一时得熟？我有一法，可以两边相近，又便於按纳，有何不可？」邑考曰：「久抚自精，娘娘不必性急。」妲己曰：「不是这等说，今夜不熟，明日主上问我，我将何言相对？深为不便。可将你移於上坐，我坐於怀内，你拿着我双手，拨此弦，不用一刻即熟，何劳多延日月哉？」把伯邑考吓得魂游万里，魄散九霄；邑考思量此是大数已定，料难出此罗网，必竟做个青白之鬼，不负父亲教子之方，只得把忠言直谏，就死甘心。邑考正色奏曰：「娘娘之言，使臣万载竟为狗彘之人！史官载在典章，以娘娘为何如后？娘娘乃万姓之国母，受天下诸侯之贡贺，享椒房至尊之实，掌六宫金阙之权。今为传琴一事，亵尊一至於此，深属儿戏，成何体统！使此事一闻於外，虽娘娘冰清玉洁，而天下万世又何信哉？娘娘请无性急，使旁观者有辱於至尊也。」把妲己羞得撤耳通红，无言可对，随传旨：「命伯邑考暂退。」伯邑考下楼回馆驿不题。且说妲已深恨：「这等匹夫！轻人如此。我本将心托明月，谁知明月满沟渠？反被他羞辱一场。管教你粉身碎骨，方消我恨！」妲己只得陪纣王安寝。次日天明，纣王问妲己：「夜来伯邑考传琴，可曾精熟？」妲己枕边挑剔，乘机奏曰：「妾身启陛下！夜来伯邑考无心传琴，反起不良之念，将言调戏；甚无人臣礼，妾身不得不奏。」纣王闻言，大怒曰：「这匹夫焉敢如此？」随即起来整饬用膳，传旨宣伯邑考。邑考在馆驿闻命，即至摘星楼下候旨。王命宣上楼来，邑考上楼叩拜在地。王曰：「昨日传琴，为何不尽心传琴？反迁延时刻，这有何说？」邑考奏曰：「学琴之事，要在心坚意诚。」妲己在傍言曰：「琴中之法无存，若仔细分明讲的斟酌，岂有不精熟之理？只你传习不明，讲论糊涂，如何得臻其音律之妙？」纣王听妲己之言，夜来之事，不好明言，随命邑考：「再抚一曲，与朕亲听，看是如何？」邑考受命，膝地而坐，抚弄瑶琴；自思不若於琴中寓以讽谏之意，乃叹纣王一词曰：</p>
            <p>　　「一点忠心达上苍，祝君寿算永无疆；风和雨顺当今福，一统山河国祚长。」</p>
            <p>　　纣王静听琴内之音，俱是忠君爱国之意，并无半点欺谤之言，将何罪於邑考？妲己见纣王无有加罪之心，以言挑之曰：「伯邑考前进白面猿猴，善能歌唱，陛下可曾听其歌唱否？」纣王曰：「夜来听琴有误，未曾演习；今日命邑考进上楼来，以试一曲何如？」邑考领旨到馆驿，将猿猴进上摘星楼，开了红笼，放出猿猴。邑考将檀板递与白猿，白猿轻敲檀板，宛转歌喉，音若笙 
              ，满楼 亮。高一声如凤鸣之音，低一声似鸾啼之美。愁人听而眉皱，欢人听而抚掌，泣人听而止泪。纣王听之，颠倒情怀，妲己闻之，芳心如醉；宫人听之，为世上之罕有。那猿猴只唱得神仙着意，嫦娥侧耳；就把妲己唱得神荡意迷，情飞心逸，如醉如痴，不能检束自己形色，将原形都唱出来了。只白猿乃千年得道之猿，修的十二重楼，横骨俱无，故此善能歌唱。又修成火眼金睛，善看人间妖魅。妲己原形现出，白猿看见上面有个狐狸，乃妲己本相。白猿虽是一个得道之物，终是一个畜类。此猿将檀板掷於地下，向九龙侍席上一撺，劈面来抓，妲己往後一闪；早被纣王一拳，将白猿打跌在地，遂死於地下。众宫人扶起妲己曰：「邑考明请猿猴，暗为行刺，若非陛下之恩相救，妾命休矣。」纣王大怒，喝左右将，「伯邑考拿下，送入虿盆。」两边侍御官将邑考拿下，邑考厉声大叫冤在不绝。纣王听邑考口称冤枉，命：「且放回。」纣王曰：「你这匹夫！白猿行刺，众目所视，为何强辩，口称冤在何也？」邑考泣奏曰：「猿猴乃山中之畜，虽修人语，野性未退；况猴子性喜果品，不用烟火之物。今见陛下九龙侍席之上，百般果品，心中急欲取果品。便弃檀板，而撺酒席，且猿猴手无寸刀，焉能行刺？臣伯邑考世受陛下深思，焉敢造次；愿陛下究察其情，臣虽寸碟，死亦瞑目矣！」纣王听邑考之言，暗思多时，转怒为喜曰：「御妻邑考之言是也。猿猴乃山中之物，终是野性。况无刃岂能行刺？」既赦邑考，邑考谢恩。妲己曰：「既赦邑考无罪，你再将瑶琴抚弄一奇词异调，琴内果有忠良之心便罢，若有倾危之语，决不赦饶。」纣王曰：「御妻之言甚善。」邑考听妲己之奏，暗想：「这一番，谅不能脱其圈套，就将此残躯以为直谏，就死万刃之下，留之史册，见我姬姓累世不失忠良。」邑考领旨坐地，轨於膝上抚琴一曲。词曰：</p>
            <p>　　「明君作兮，布德行仁；未闻忍心兮，重敛烦刑。炮烙炽兮，筋骨粉；虿盆惨兮，肺腑惊。万姓汗血，竟入酒海；四方脂膏，尽悬肉林。杼抽空兮，鹿台财满；犁锄折兮，钜桥粟盈。我愿明君兮，去谗逐佞；整饬纲纪兮，天下太平。」</p>
            <p>　　邑考抚罢，纣王不明其音：妲己妖魅，听得琴中之音，有谤毁君王之言。妲己以手指邑考骂曰：「大胆匹夫！敢於琴中暗寓谤毁之言，辱君骂主，情殊可恨；真是刁恶之徒，罪不容诛！」纣王问妲己曰：「琴中谤毁，朕尚不明。」妲己将琴中之意，细说一番；纣王大怒，喝左右来拿。邑考奏曰：「臣远有结句一段，试抚与陛下听完。」词曰：</p>
            <p>　　「愿王远色兮，再正纲常；天下太平兮，速废娘娘。妖气灭兮，诸侯悦服；却淫邪兮，社稷康宁。陷邑考兮，不怕万死；绝妲己兮，史氏传扬。」</p>
            <p>　　邑考作歌已毕，回手将琴隔侍席打来，只打得盘碟纷飞；妲己将身一闪，跌倒在地。纣王大怒曰：「好匹夫！猿猴行刺，被你巧言说过，你将琴击皇后，分明弑逆，罪不容诛！」喝左右侍驾曰：「将邑考拿下摘星楼，送入虿盆。」众宫人扶起妲己奏曰：「陛下且将邑考拿下楼去，妾身自有处治。」纣王听妲己之言，把邑考拿下楼；妲己命左右取钉四根，将邑考手足钉了，用刀碎剁。可怜一声拿下，钉了手足。邑考大叫，骂不绝口：「贱人！你将成汤锦绣江山，化为乌有。我死不足惜，忠名常在，孝节永存。贱人！我生不能啖汝之肉，死後定为厉鬼，食汝之魂！」可怜孝子为父朝商，竟遭万刃剁 
              ；不一时将邑考剁成肉酱。纣王命付於虿盆， 了蛇 。那妲己曰：「不可，妾闻姬昌号为圣人，说他能明祸福，善识阴阳。妾闻圣人不食子肉，今将邑考之肉，着厨役用作料做成肉饼，赐与姬昌。若昌竟食，此人妄诞虚名，祸福阴阳，俱是谬说。庶可赦宥，以表皇上不杀之仁。如果不食，当速斩姬昌，恐遗後患。」纣王曰，御妻之言，正合朕意。」速命厨役将邑考肉作饼，差官送往 
              里，赐与姬昌。不知西伯性命如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='18.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='20.htm'>下一章</a></div>
                </td>
              </tr>
            </table>
            <p align=center>作者——[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

