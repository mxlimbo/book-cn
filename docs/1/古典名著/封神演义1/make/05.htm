<html>
<head>
<title>第五回  云中子进剑除妖</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="04.htm"><area shape="rect" coords="121,4,146,90" href="06.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第五回 云中子进剑除妖</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td> 　　 白云飞过南山，碧落萧疏春色间；<br>
            　　 楼阁金辉来紫雾，交梨玉液驻朱颜。<br>
            　　 花迎白鹤歌仙曲，拂柳青鸾舞翠鬟； <br>
            　　 此是仙凡多隔世，妖氛一派透天关。 
            <p>　　且言纣王贪恋妲己，终日荒淫，不理朝政。话说终南山有一 气士，名曰云中子，乃是千年得道之仙。那日闲居无事，手携水火花篮，意欲往虎儿崖前采药。方 
              驾云兴雾，忽见东南上一道妖气，直冲透云霄。云中子拨云看时，点首嗟叹：「此是不过是千年狐狸，今假托人形，潜匿朝歌皇宫之内，若不早除，必为大患。我出家人慈悲为本，方便为门。」忙唤金霞童子：「你与我将老枯松枝取一段来，待我削一木剑，去除妖邪。」童儿问曰：「何不即用宝剑，斩断妖邪，永绝祸根？」云中子笑曰：「千年狐狸，岂足当我宝剑，只此足矣。」童儿取松枝，与云中子，削成木剑吩咐童儿：「好生看守洞门，我去就来。」云中子离了终南山，脚踏祥云，望朝歌而来。怎见得？有诗为证：<br>
              　　「不用乘骑与驾舟，五湖四海任遨游；<br>
              　　 大千世界须臾至，石烂松枯当一秋。」</p>
            <p>　　且不言云中子往朝歌来除妖邪。只说纣王日迷酒色，旬月不朝，百姓皇皇，满朝文武，议论纷纷，内有上大夫梅柏，与首相商容，亚相比干言曰：「天子荒淫，沉湎酒色，不理朝政，本积如山，此大乱之兆也！公等身为大臣，进退自有当尽的大义。况君有诤臣，父有诤子，士有诤友。下官与二位丞相，俱有责焉。今日不免鸣鼓击钟，齐集文武，请驾临轩，各陈其事，以力诤之，庶不失君臣大义。」商容曰：「大夫之言有理。」传执殿官鸣钟鼓，请王登殿。纣王正在摘星楼宴乐，听见大殿上钟鼓齐鸣，左右奏请：「圣驾升殿。」纣王不得已，吩咐妲己曰：「美人暂且安顿，朕出殿就回。」妲己俯伏送驾。纣王秉圭坐辇，临殿登座。文武百官朝贺毕，天子见二丞相抱本上殿，又见八大夫抱本上殿，与镇国武成王黄飞虎抱本上殿。纣王连日酒色昏迷，情思厌倦，又见本多，一时如何看得尽，又有退朝之意。只见二丞相进殿伏奏曰：「天下诸侯本章候旨，陛下何事，旬月不临大殿？日坐深宫。全不把朝纲整理，此必有在王左右，迷惑圣听者；乞陛下当以国事为重，无得仍前高坐深宫，废弛国事，大拂臣民之望。臣闻天位维艰，况今天心未顺，水旱不均，降灾下民，未有不因政治得失所致。愿陛下留心邦本，痛改前辙，去谗远色，勤政恤民；则天心效顿，国富民丰，天下安康，四海受无穷之福矣！愿陛下留意焉！」纣王曰：「朕闻四海安康，万民乐业，止有北海逆命，邑令太师闻仲 
              除奸党；此不过疥癣之疾，何足挂虑？二位丞相之言甚善，朕岂不知？但朝廷百事，俱有首相与朕代劳，自是可行，何尝有壅滞之患？朕纵临轩，亦不过垂拱而已，又何必哓哓於口舌哉？」君臣正言国事，午门官启奏：「终南山有一 
              气士云中子见驾，有机密事情，未敢擅自朝见，候旨定夺。」纣王自思：「文武诸臣还抱本伺候，不如宣道者见朕闲谈，省得百官纷纷议论，且免朕拒谏之名。」传旨：「宣云中子。」进午门，过九龙桥，走大道，宽袍大袖，手执拂尘，飘飘徐步而来。好齐整，但见：</p>
            <p>　　 头戴青纱一字巾，脑後两带飘双叶；<br>
              　　 额前叁点按叁光，脑後两圈分日月。<br>
              　　 道袍翡翠按阴阳，腰下鞭□王母结。<br>
              　　 脚登一对踏云鞋，夜晚闲行星斗怯；<br>
              　　 上山虎伏地埃尘，下海蛟龙行跪接。<br>
              　　 面如傅粉一般同， 似丹砂一点血；<br>
              　　 一心分免帝王忧，好道长两手补完地缺。<br>
              <br>
              　　道人左手携定花篮，右手执着拂尘，走到滴水檐前，执拂尘打个稽首，口称：「陛下！贫道稽首了！」纣王看这道人如此行礼，心中不悦。自思：「朕贵为天子占有四海，率土之滨，莫非王臣。你虽是方外，却也在朕版图之内，这等可恶。本当治以慢君之罪，诸臣只说朕不能容物，朕且问他端的，看他如何应我？」纣王曰：「那道者从何处来？」道人答曰：「贫道从云水而至。」王曰：「何为云水？」道人曰：「心似白云常自在，意如流水任东西。」纣王乃聪明智慧天子，便问曰：「云水散枯，汝归何处？」道人曰：「云散皓月当空，水枯明珠出现。」纣王闻言，转怒为喜曰：「方 
              道者见朕稽首而不拜，大有慢君之心。今所答之言，甚是有理，乃通知通慧之大贤也。」命左右赐坐。云中子也不谦让，旁侧坐下。云中子欠身而言曰：「原来如此，天子只知天子贵，叁教元来道德尊。」王曰：「何见其尊？」云中子曰：「听衲子说来：</p>
            <p>　　「但观叁教，惟道至尊。上不朝於天子，下不谒於公卿；避樊笼而隐迹，脱俗网以修真，乐林泉兮绝名绝利，隐岩谷兮忘辱忘荣。顶星冠而 
              日，披布衲兮长春。或蓬头而跣足，或丫髻而幅巾。摘鲜花而砌笠，折野草以铺茵，吸甘泉而漱齿，嚼松柏以延龄。高歌鼓掌，舞罢眠云。遇仙客兮，则求玄问道；会道友兮，则诗酒谈元。笑奢华而浊富，乐自在之清贫。无一毫之 
              碍，无半点之牵缠。或叁二而参玄论道，或两两而究古谈今。究古谈今兮，叹前朝之兴废；参玄论道兮，究性命之根因。任寒暑之更变，随乌免之逡巡。苍颜返步，白发还青。携箪瓢兮，到市□而乞化，聊以充饥；提花篮兮，进山林而采药，临难济人。解安人而利物，或起死兮回生。修仙者，骨之坚秀；达道老，神之最灵。判吉凶兮，明通爻象；定祸福兮，密察人心。问道法，扬太上之正教：书符 
              ，除人世之妖氛。谒飞神於帝阙，步罡气於雷门。扣玄关天昏地暗，击地户鬼泣神钦。夺天地之秀气，采日月之精英，连阴阳而 性，养水火以凝胎。二八阴消兮，若恍若惚；叁九阳长兮，如杳知冥。按四时而采取， 
              九转而丹成。跨青鸾直冲紫府，骑白鹤游遍玉京。参乾坤之妙用，表道德之 。比儒者兮官高职显，富贵浮云；比截教兮五形道术，正果难成。但谈叁教，惟道独尊。」</p>
            <p>　　纣王听言大悦：「朕聆先生此言，不觉精神爽快，如在尘世之外，真觉富贵如浮云耳！但不知先生果住何处洞府，因何处而见朕？请道其详？」云中子曰：「贫道住终南山玉柱洞，云中子是也。因贫道闲居无事，采药於高峰，忽见妖气贯於朝歌，怪气生於禁闼，道心不缺，善念常随；贫道特来朝见陛下，除此妖魅耳！」纣王答曰：「深宫秘阙，禁闼森严，防范更密，又非尘世山林，妖魔从何而来？先生此言，莫非错了！」云中子笑曰：「陛下！若知说有妖魅，妖魅自不敢至矣。惟陛下不识这妖魅，他方能乘机蛊惑；久之不除，酿成大害。贫道有诗为证：</p>
            <p>　「艳丽妖娆最惑人，暗侵肌骨丧元神；<br>
              　　若知此是真妖魅，世上应多不死身。」</p>
            <p>　　纣王曰：「宫中既有妖氛，将何物以镇之？」云中子揭开花篮，取出松枝削的剑来，拿在手中，对纣王曰：「陛下不知此剑之妙，听贫道道来。</p>
            <p>　「松树削成名巨阙，其中妙用少人知；<br>
              　　虽无宝气冲牛斗，叁日成灰妖气离。」」</p>
            <p>　　云中子道罢，将剑奉与纣王。纣王接剑曰：「此物镇於何处？」云中子曰：「挂在分宫褛叁日，自有应验。」纣王随命传奉官：「将此剑挂在分官楼前。」传奉官领命而去。纣王复对云中子曰：「先生有这等道术，明於阴阳，能察妖魅，何不弃终南山而保朕躬，官居愿爵，扬名於後世，岂不美哉！何苦甘为淡泊，没世无闻？」云中子谢曰：「蒙陛下不弃幽隐，欲贫道居官；奈贫道乃山野慵懒之夫，不识治国安邦之法：『日上叁竿犹睡稳，裸衣跣足任遨游。』」纣王曰：便是这等，有什麽好处？何如衣紫腰金，封妻荫子，有无穷享用。」云中子曰：「贫道其中也有好处。</p>
            <p>　　「身消遥，心自在，不操戈，不弄怪，万事茫茫付度外。吾不思理正事而种韭，吾不思取功名如舍芥，吾不思身服锦袍，吾不思腰悬王带，吾不思拂宰相之须，吾不思恣君王之快，吾不思伏弩长驱，吾不思望尘下拜，吾不思养我者享禄千锺，吾不思用我老荣膺叁代。小小庐不嫌窄，旧旧服不嫌秽，制芰荷以为衣，纫秋兰以为佩。不问天皇地皇与人皇，不问天籁地籁与人籁，雅怀恍如天地同，兴来犹恐天地碍。闲来一枕山中睡，梦魂要赴蟠桃会。那里管玉兔东升，金乌西坠？」」</p>
            <p>　　纣王听罢笑曰：「朕闻先生之言，真乃清静之客。」忙命随侍官，取金银各一盘，为先生前途作盘费。不一时，随侍官将红漆盘端盘捧过金银。云中子笑曰：「陛下之恩赐，贫道无用处。贫道有诗为证：<br>
              <br>
              　「随缘随分出尘林，似水如云一片心；<br>
              　　两卷道经叁尺剑，一条藜杖五弦琴。<br>
              　　囊中有药逢人度，腹内新诗遇客吟；<br>
              　　丹粒能延千载寿，漫夸人世有黄金。」<br>
            </p>
            <p>　　云中子道罢，离了九间大殿，打了一稽首，大袖飘风，扬长竟出午门去了！两傍八大夫，正要上前奏事，又被一个道人来讲甚麽妖魅，便耽搁了时候。纣王与云中子谈讲多时，已是厌倦，袖展龙袍，起驾回宫，令百官暂退。百官无可奈何，只得退朝。话说纣王驾至寿仙宫前，不见妲己来接驾，纣王心甚不安。只见侍御官接驾，纣王问曰：「苏美人为何不来接驾？」侍御官启陛下：「苏娘娘一时偶染暴疾，人事昏沉，卧榻不起。」纣王听罢，忙下龙辇，急进寝宫，揭起金龙幔帐，见妲己面似黄金， 
              如白纸，昏昏惨惨，气息微茫，恹恹若绝。纣王便叫：「美人早晨送朕出宫，美貌如花，为何一时有恙，便是这等垂危，叫朕如何是好？」看官这是那云中子宝剑挂在分宫楼，镇压的这狸如此模样，倘若镇压这妖怪死了，可保得成汤天下。也是合该这纣王江山欲失，周室将兴，故此纣王终被他迷惑了！表过不提。只见妲己微睁杏眼，强启朱 
              ，作呻吟之状，喘吁吁叫一声：「陛下！妾身早晨送驾临轩，午时往迎陛下，不知行至分宫楼前候驾，猛头见一宝剑高悬，不觉惊出一身冷汗，竟得此危症。想贱妾命薄缘悭，不能长侍陛下於左右，永效于飞之乐矣！乞陛下自爱，无以贱妾为念。」道罢泪流满面。纣王惊得半晌无言，亦含泪对妲己曰：「朕一时不明，几为方士所误。分宫楼所挂之剑，乃终南山 
              气之上云中子所进。言：『朕宫中有妖氛，将此镇压。』孰意竟於美人作祟，乃此子之妖术欲害美人，故捏言朕宫中有妖气。朕思深宫邃密之地，尘迹不到，焉有妖怪之理？大抵方士误人，朕为所卖。」传令即命左右：「将那方士所进木剑，用火作速焚毁，毋得迟误，几惊坏美人。」纣王再叁温慰，一夜无寝。看官，纣王不焚此剑，还是商家天下。只因焚了此剑，妖气绵固深宫，把纣王缠得颠倒错乱：荒了朝政，人离天怒，白白将天下失於西伯。也是天意合该如此！不知焚剑如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='04.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='06.htm'>下一章</a></div>
                </td>
              </tr>
            </table>
            <p align=center>作者——[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

