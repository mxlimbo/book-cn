<html>
<head>
<title>第七回 费仲计废姜皇后</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" topmargin="0" marginwidth="0" marginheight="0" background="bodybg.gif">
<table border="0" cellpadding="0" cellspacing="0" width="776">
  <tr valign="top"> 
    <td width="228"><img src="top1.gif" width="228" height="72" border="0"></td>
    <td background="topbg.gif">&nbsp;</td>
    <td width="73"><img src="top2.gif" width="73" height="72" border="0"></td>
  </tr> 
</table>
<table border="0" cellpadding="0" cellspacing="0" width="776" background="mainbg.gif">
  <tr valign="top"> 
    <td rowspan="3" width="173">
      <table width="173" border="0" cellspacing="0" cellpadding="0" height="174" bgcolor="#5B7CA4" background="bodybg.gif">
        <tr> 
          <td><img src="main1.gif" width="173" height="174" border="0"></td>
        </tr>
      </table>
      <img src="link.gif" width="173" height="92" border="0" usemap="#Map"><map name="Map"><area shape="rect" coords="62,3,87,89" href="content.htm"><area shape="rect" coords="90,3,115,89" href="06.htm"><area shape="rect" coords="121,4,146,90" href="08.htm"></map></td>
    <td rowspan="3" colspan="1" width="530" align="center">
      <table width="520" cellspacing="0" cellpadding="0" align="center" border="0">
        <tr> 
          <td> 
            <p>&nbsp;</p>
            <p align="center" class="h">第七回 费仲计废姜皇后</p>
          </td>
        </tr>
      </table>
      <br>
      <table width="520" border="0" cellspacing="0" cellpadding="0">
        <tr> 
          <td> 　　 纣王无道乐温柔，日夜宣淫兴未休；<br>
            　　 月光已西重进酒，清歌 罢奏箜□。 <br>
            　　 养成暴虐叁纲绝，酿救兵戈万姓愁： <br>
            　　 讽谏难回下流性，至今馀恨锁西楼。<br>
            <p>　　或说姜后听得音乐之声，问左右知是纣王与妲己饮宴；不觉点头叹曰：「天子荒淫，万民失业，此取乱之道也！昨外臣谏诤，竟遭惨死，此事如何是好？眼见得成汤天下变更，我身为皇后，岂有坐视之理？」姜皇后乘辇，两边排列官人，红灯闪灼，簇拥而来，前至寿仙宫。迎驾官启奏：「姜皇后已到宫门候旨。」纣王更深带酒，醉眼眯斜：「苏美人！你当去接梓童。」妲己领旨，出宫迎接。苏氏见皇后行礼，皇后赐以平身。妲己引导姜皇后至殿前行礼毕。纣王曰：「命左右设坐，请梓童坐。」姜皇后谢恩，坐於右首。看官那皇后乃纣王元配，妲己那美人，坐不得，侍立一旁。纣王与正宫把盏。王曰：「梓童今到寿仙宫，乃朕喜幸，命妲己美人着宫娥鲧捐，轻散檀板，美人自歌舞一回，与梓童赏玩。」其时鲧捐轻敲檀板，妲己歌舞起来。但见：</p>
            <p>　　霓裳摆动，绣带飘扬； 轻轻裙带不沾尘， 腰肢风折柳。 歌喉嘹 ， 如月里奏仙音； 一点朱 ，却似樱桃逢雨湿。 尖纤十指，恍如春笋一般同；	
              杏脸桃腮，好似牡丹初绽蕊， 正是琼瑶玉宇神仙降，不亚嫦娥下世间。</p>
            <p>　　妲己腰肢 柳，歌韵轻柔，好似轻云岭上摇风，嫩柳池塘折水。只见鲧捐与两边侍儿喝采跪下，齐称：「万岁。」姜皇后正眼也不看，但以眼看鼻，鼻叩於心。忽然纣王看见姜后如此，带笑问曰：「御妻光阴瞬息，岁月如流，景致无多，正宜乘此取乐。如妲己之歌舞，天上奇观，人间少有的，可谓真实。御妻何无喜悦之色，正颜不观何也？」姜皇后就此出席，跪而奏曰：「妲己歌舞，岂是稀奇，也不是真实。」纣王曰：「此乐非奇宝，何以为奇宝也？」姜后曰：「妾闻人君有道，宜贱货而贵德，去谗而远色，此人君自有之宝也。若所谓天有宝，日月星辰；地有宝，五谷百果；国有宝，忠臣良将；家有宝，孝子贤孙。此四者，乃天地国家所有之宝也。如陛下荒淫酒色，徵歌选技，穷奢极欲，听谗信佞，残杀忠良，驱逐正士，播弃黎老，昵比罪人，惟以妇言是用；此牝鸡司晨，惟家之索。以此为宝，乃领家败国之宝也。妾愿陛下改过弗吝，聿修厥德，亲师保，远女色，立纲持红，毋事宴游，毋沉湎於酒，毋怠荒於色，日勤正事，弗自满假；庶几天心可回，百姓可安，天下可望太平矣！妾乃女流，不识忌讳，妄干天听；愿陛下痛改前愆，力赐施行，妾不胜幸甚！天下幸甚！」姜皇后奏罢，辞谢毕，上辇远宫。且言纣王已是酒醉，听妾皇后一番言语，十分怒色：「这贱人不识 
              举，朕着美人歌舞一回，与他取乐玩赏，反被他言叁语四，许多说话。若不是正宫，用金瓜击死，方消我恨，好懊恼人也！」此时叁更已尽，纣王酒已醒了。叫：「美人方<br>
              　　朕躬着恼，再舞一回，与朕解闷。」妲己跪下奏曰：「妾身从今再不敢歌舞。」王曰：「为何？」妲己曰：「姜皇后深责妾身，此歌舞乃倾家丧国之物；况皇后所见甚正，妾身蒙圣恩宠眷，不敢暂离左右。倘娘娘传出宫闱，道贱妾蛊惑圣聪，引诱天子不行仁政。使外廷诸臣将此督责，妾虽拔发，不足以偿其罪矣！」言罢，泪下如雨，纣王听罢大怒曰：「美人只管侍朕，明日便废了贱人，立你为皇后；朕自做主，美人勿忧！」妲己谢恩，自此奏乐饮酒，不分昼夜不表。一日月朔之辰，姜皇后在宫中，各宫嫔妃朝贺皇后。西宫黄贵妃，乃黄飞虎之 
              ；馨庆宫杨贵妃，俱在正宫。又见官人来报，「寿仙宫苏妲己候旨。」皇后传宣妲己进宫，见姜皇后，升宝座；黄贵妃在左，杨贵妃在右。妲己进宫，朝拜已毕。姜皇后特赐美人平身，妲己侍立一旁。二贵妃问曰：「这就是苏美人？」姜后曰：「正是。」因对苏氏责曰：「天子在寿仙宫，无分昼夜，宣淫作乐，不理朝政，法纪混淆；你并无一言规谏，迷惑天子，朝歌暮舞，沉湎酒色，拒谏杀忠，坏成汤之大典，误国家之治安，是皆汝之作俑也。从今如不悛改，引君当道，仍前肆无忌惮，定以中宫之法处之。你可暂退！」妲己忍气吞声，拜谢出宫，满面羞惭，闷闷回宫。时有鲧捐接住妲己，口称：「娘娘。」妲己进宫，坐在绣墩之上，长吁一声。鲧捐曰：「娘娘今日朝正宫而回，为何短叹长吁？」妲己切齿曰：「我乃天子之宠妃，姜后自恃原配，对黄、杨二贵妃耻辱我不堪，此恨如何不报？」鲧捐曰：「主公前日亲许娘娘为正宫，何愁不能报复？」妲己曰：「虽然许我，但姜后现在，如何做得？必得一奇计，害了姜后，方得妥贴。不然，百官也不服，依旧谏诤而不宁，怎得安然？你有何计可行？其福亦自不浅！」鲧捐曰：「我等俱系女流，况奴婢不过一侍婢耳，有甚深谋远虑。依婢之意，不若召一外臣计议方妥。」妲己沉吟半响曰：「外官如何召得进来？况耳目甚众，又非心腹之人，如何使得？」鲧捐曰：「明日天子幸御花园，娘娘暗传懿旨，宣中谏大夫费仲到宫；待奴婢吩咐他，定一妙计。若害了姜皇后，许他官居显位，爵禄加增；他素有才名，自当用心，万无一失。」妲己曰：「此计虽妙，恐彼不肯，奈何？」鲧捐曰：「此人亦系主公宠臣，言听计从。况娘娘进宫，也是他举荐，奴婢知他必肯尽力。」妲己大喜。那日纣王幸御花园，鲧捐暗传懿旨，把费仲宣至寿仙宫。费仲在宫门外，只见鲧捐出宫，问曰：「费大夫！娘娘有密旨一封，你拿出去，自拆观之。机密不可漏泄，若事成之後，苏娘娘决不负大夫。宜速不宜迟！」鲧捐道罢，进宫去了。费仲接书，急出午门，到於本宅，至 
              室开书，乃妲己教我设谋害姜皇后的重情。看罢，沉思忧惧。我想起来：「姜皇后乃主上元配，他的父亲，乃东伯侯姜桓楚，镇於东鲁，雄兵百万，麾下大将千员，长子姜文焕又勇冠叁军，力敌万夫，怎的惹得他？若有差误，其害非小。若迟疑不行，他又是天子宠妃；若因此记恨，或枕边密语，或酒後谗言，吾死无葬身之地矣！」心下踌躇，坐卧不安，如芒刺背，沉思终日，并无一筹可展，半策可施。厅前走到厅後，神魂颠倒，如醉如痴坐在厅上，正纳闷之间；只见一人身长丈四，膊阔叁停，壮而且勇，走将过去。费仲问曰：「是什麽人？」那人忙向前叩头曰：「小的是姜环。」费仲闻说，便问：「你在我府中几年了。」姜环曰：「小的来时，离东鲁到老爷台下五年了；蒙老爷，一向 
              举，恩德如山，无门可报，通 不知爷爷闷坐，有失回避，望老爷恕罪！」费仲一见此人，计上心来。便叫：「你且起来，我有事问你；你若肯用心去做，你的富贵，亦是不小。」姜环曰：「老爷吩咐，安敢不努力前去，况小的受老爷知遇之恩，便使不的赴汤蹈火，万死不辞！」费仲喜曰：「我终日沉思，无计可施，谁知却在你身上。若事成之後，不失金带垂腰，其福应自不浅。」姜环曰：「小的怎敢望此，求老爷吩咐，小的领命。」费仲附姜环耳上：「这般这般，如此如此，……此计若成，你我有无穷富贵。切莫漏 
              ，其祸非同小可！」姜环点头，领计去了。这正是：「金风未动蝉先觉，暗送无常死不知。」有诗为证：</p>
            <p>　「姜后忠贤报主难，孰知平地起波澜；<br>
              　　可怜数载鸳鸯梦，惨酷奇冤不忍看！」<br>
            </p>
            <p>　　话说费仲密密将计策写明，暗付鲧捐。鲧捐得书，密奏於妲己。妲己大喜：「正宫不久可居。」一日，纣王在寿仙宫闲居无事。妲己启奏曰：「陛下愿恋妾身，旬日未登金殿；望陛下明日临朝，不失文武仰望。」王曰：「美人所言，真是难得；虽古之贤妃圣后，岂足过哉？明日临朝，裁决机务，庶不失贤妃美意。」看官，此是费仲、妲己之计，岂是好意，表过不题。次日，天子设朝，但见左右奉御，保驾出寿仙宫；銮舆过圣德殿，至分宫楼，红灯簇簇，香气氤氲。正行之间，分宫楼门角旁，一人身高丈四，头带扎巾，手执宝剑，行如虎狼。大喝一声，叫曰：「昏君无道，荒淫酒色：吾奉主母之命，刺杀昏君，庶成汤天下，不失与他人，可保吾主为君也。」一剑劈来，两边有多少保驾官；此人未近前时，已被众官所获。绳缠索缚，拿近前来，跪在地下。纣王惊而且怒，驾至大殿升座；文武朝贺毕，百官不知其故。王曰：「宣武成王黄飞虎、亚相比干。」二臣随即出班俯伏称臣。纣王曰：「二卿！今日升殿，异事非常。」比干曰：「有何异事？」王曰：「分宫楼有一刺客，执剑刺朕，不知何人所使？」黄飞虎听言大惊，忙问曰：「昨夜是那一员官宿殿？」内有一人，乃是封神榜上有名的，官拜总兵，姓鲁名雄、出班拜伏道：「是臣宿殿，并无奸细。此人莫非五更随百官混入分宫楼内，故有此异变。」黄飞虎吩咐：「把刺客推来。」众官将刺客拖到滴水之前。天子传旨：「谁与朕勘问明白？回旨。」班中闪出一人，奏称：「臣费仲不才，勘问回旨。」看官，费仲原非问官。此乃做成圈套，陷害姜皇后的，恐怕别人审出真情，故此费仲讨去勘问。话说费仲拘出刺客，在午门外勘问，不用加刑，已是招承谋逆。费仲进大殿，见天子俯伏回旨。百官不知原是设成计谋，静听回奏。王曰：「勘问何说？」费仲奏曰：「臣不敢奏闻。」王曰：「卿既勘问明白，为何不奏？」费仲曰：「赦臣罪，方可回旨。」王曰：「赦卿无罪。」费仲奏：「刺客性姜，名环，乃东伯侯姜桓楚家将，奉中宫姜皇后懿旨，行刺陛下。意在侵夺天位，与姜桓楚为天子。幸宗社有灵，皇天后土，庇佑陛下，洪福齐天，逆谋败露，随即就拿，请陛下召九卿文武贵戚计议定夺。」纣王听奏，拍案大怒曰：「姜后乃朕元配，辄敢无礼，谋逆不道，还有什麽贵戚计议？况官弊难除，祸潜内禁，肘腋之间，难以提防。速着西宫黄贵妃勘问回旨。」纣王怒发如雷，驾回寿仙宫不表。且言诸大臣纷纷议论，难辨真假。内有上大夫杨任对武成王曰：「姜皇后贞静淑德，慈祥仁爱，治内有法。据下官所论，其中定有委曲不明之情，朝内定有私通。列位殿下，众位大夫，不可退朝。且侯听西宫黄贵妃消息，方好定论。」百官俱在九间殿未散。话说奉御宫承旨至中宫，姜皇后接旨，跪禀宣读。奉御官宣读曰：</p>
            <p>　　敕曰：「皇后位正中宫，德配坤元，贵敌天子。不思日夜竞惕，敬修厥德，毋忝姆训，克谐内助。乃肆行大逆，篆养武士姜环，於分宫楼前行刺。幸天地有灵，大奸随获，发赴午门勘问，招承：『皇后与父姜桓楚同谋不道，侥幸天位。』大伦有乖，叁纲尽绝。着奉御官拿送西宫，严行勘问，从重拟罪，毋得□情故纵，罪有攸归。特敕。」</p>
            <p>　　姜皇后听罢，放声大哭道：「冤哉冤哉！是那一个奸贼生事，作害我这个不赦的罪名。可怜数载宫闱，克勤克俭，夙兴夜寐，何敢轻为妄作，有忝姆训。今皇上不察来历，将我拿送西宫，存亡未保。」姜后悲悲泣泣，泪下沾襟。奉御官同姜后来至西宫，黄贵妃将旨意放在上首，尊其国法。姜皇后跪而言曰：「我姜氏素秉忠良，皇天后上可鉴我心，今不幸遭人陷害，望乞贤妃鉴我平日所为，替奴作主，雪此冤枉。」黄妃曰：「圣旨道你命姜环弑君，献国与东伯侯姜桓楚，纂成汤之天下；事干重大，逆礼乱伦，失夫妻之大义，绝元配之恩情。若论情真当夷九族。」皇后曰：「贤妃在上。我姜氏乃姜桓楚之女，父镇东鲁，乃二百镇诸侯之首，官居极品，位压叁公，身为国戚，女为中宫，又在四大诸侯之上。况我生子殷郊，已在正宫。圣上万岁後，我子承嗣大位，身为太后。未闻父为天子，而能令女配享太庙者。我虽系女流，未必痴愚至此。且天下诸侯，又不止我父亲一人，若天下齐兴问罪之师如何保得永久？望贤妃详察，雪此奇冤！并无此事，恳乞回旨，转达愚衷，此恩非浅！」话言未了，圣旨来催。黄妃乘辇至寿仙宫候旨。纣王宣黄妃进宫，朝贺毕。纣王曰：「那贱人招了不曾？」黄妃奏曰：「奉旨严问，姜后并无半点之私，实有贞洁贤能之德。后乃元配，侍君多年，蒙陛下恩宠，生殿下已正东宫。陛下万岁後，彼身为太后，有何不足，倘敢欺心，造此灭族之祸。况姜桓楚官居东伯，位至皇亲，诸侯朝称千岁，乃人臣之极品。乃敢使人行刺，必无是理。姜后痛伤於骨髓之中，衔冤於覆盆之下。即姜后至愚，未有父为天子，两女能为太后，甥能承祧者。至若弃贵而投贱，远上而近下，愚者不为。况姜后正位数年，素明礼教者乎？妾愿陛下察冤雪枉，无令元配受诬，有乖圣德。再乞看太子生母，怜而赦之，妾身幸甚！姜后举室幸甚！」纣王听罢自思曰：「黄妃之言，甚是明白；果无此事，必有委曲。」正在迟疑未决之际，只见妲己在旁。微微冷笑。纣王见妲己微笑。问曰：「美人微笑不言，何也？」妲己对曰：「黄娘娘被姜后惑了。从来做事的人，好的自己播扬，恶的推与别人。况谋逆不道，重大事情，他如何轻易便认？且姜环是他父亲所用之人，既供有主使，如何赖得过？且叁宫后妃，何不攀指别人，单指姜后，其中岂得无说。恐不加重刑，如何肯认？望陛下详察！」纣王曰：「美人言之有理！」黄妃在旁言曰：「苏妲己毋得如此。皇后乃天子之元配，天下之国母，贵敌至尊；虽是叁皇治世，五帝为君，纵有大过，并无诛斩正宫之法。」妲己曰：「法者乃为天下而立，天子代天宣化，亦不得以自私自便。况犯法无私，尊亲贵贱，其罪一也。陛下可传旨，如姜后不招，剜去他一目。眼乃心之苗，他惧剜目之苦，自然招认。使文武知之，此亦法之上，无甚苛求也。」纣王曰：「妲己之言是也！」黄妃听说欲剜姜后目，心甚着忙，只得上辇回西宫，下辇见姜后，垂泪顿足曰：「我的皇娘！妲己是你百世冤家，君前献妒忌之言。如你不认，即剜你一日，可依我就认了罢！历代君王并无将正宫加害之理，莫非贬至不游宫便了！」姜后泣而言曰：「贤 
              言虽为我，但我生平颇知礼教，怎肯认此大逆之事，贻羞於父母，得罪於宗社？况妻刺其夫，有伤风化，败坏纲常。令我父亲作不忠不考之奸臣，我为辱门败户之贱辈，恶名千载，使後人言之切齿。又致太子不得安於储位，所关甚钜，岂可草率冒认。莫说剜我一目，便投之於鼎镬，万剐千剁，这是生前作孽今生报，岂可有乖大义。古云：「粉身碎骨俱不惧，只留清白在人间。」」言未了，圣旨下：「如姜后不认，即剜一目。」黄妃曰：「快认了罢！」姜后大哭曰：「纵死，岂有冒认之理！」奉御官百般逼迫，容留不得，将姜皇后剜去一目，血染衣襟，昏绝於地。黄妃忙叫官人扶救，急切未醒。可怜有诗为证：<br>
              <br>
              　「剜目飞灾祸不禁，只因规谏语相侵； <br>
              　　早知国破终无救，空向西宫血染襟。」<br>
              <br>
            
            <p>　　黄贵妃见姜后遭此惨刑，泪流不止。奉御官将剜下来血滴滴一目，盛贮盘内，同黄妃上辇来回纣王。黄妃下辇进宫，纣王忙问曰：「那贱人可曾招承？」黄妃奏曰：「姜后并无此情。严究不过，受剜日屈刑，怎肯失了大节？奉旨已取一日。」黄妃将姜后一目，血淋淋的捧将上来。纣王观之，见姜后之睛，其心不忍，恩爱多年，自悔无及。低头不语，甚觉伤情。回首责妲己曰：「方 
              轻信你一言，将皇后剜去一目，又不曾招承，咎将谁委？这事俱系你轻率妄动，倘百官不服，奈何奈何？」妲己曰：「姜后不招，百官自然有说，如何干休？况东伯侯坐镇一国，亦要为女洗冤。此事必欲姜后招承，方免百官万姓之口。」纣王沉吟不语，心下煎熬，似羝羊触藩，进退两难。良久问妲己曰：「为今之计，何法处之方妥？」妲己曰：「事已到此，一不做，二不休；招成则安静无事，不招则议论风生，竟无宁宇。为今之计，只有严刑酷拷，不怕他不认。今传旨令黄贵妃用铜斗一只，内放炭火烧红；如不肯摺，炮烙姜后二手，十指连心，痛不可当，不愁他不承认。」纣王曰：「据黄妃所言，姜后全无此事。今又用此惨刑，屈勘中宫，恐百官他议。剜目己错，岂可再乎？」妲己曰：「陛下差矣！事已到此，势成骑虎。宁可屈勘姜后，陛下不可得罪於天下诸侯，合朝文武。」纣王出於无奈，只得传旨：「如再不认，即用炮烙二手，毋得徇情掩讳。」黄妃听了此言，魂不附体。上辇回宫，来看姜后。可怜身倒尘埃，血染衣襟，情景惨不忍见。放声大哭曰：「我的贤德娘娘！你前生作何恶事，得罪於天地，遭此横刑？」乃扶姜后而慰曰：「贤后娘娘，你认了罢！昏君意呆心毒，听信贱人之言，必欲致你死地。如你再不招，用铜斗炮烙你二手。如此惨刑，我何忍见？」姜后血泪染面大哭曰：「我生前罪深孽重，一死何辞？这是你替我作个证盟，就死也瞑日。」言未了，只见奉御官将铜斗烧红，传旨曰：「如姜后不认，即烙其二手。」姜后心如铁石，意气坚刚，岂肯认此诬陷屈情？奉御官不由分说，将铜斗放在姜后两手，只烙的筋断皮焦，骨枯烂臭，十指连心，可怜昏死在地。後人看此，不胜感伤，有诗叹曰：<br>
              <br>
              　「铜斗稍红烈焰生，宫人此际下无情；<br>
              　　可怜一片忠贞意，化作江流日夜鸣。」<br>
            </p>
            <p>　　黄妃看见这等光景，兔死狐悲，心如刀绞，意似油煎，痛哭一场，上辇回宫，进宫见纣王。黄妃含泪奏曰：「惨刑酷法严审数审，并无行刺真情。只怕奸臣内外相通，陷害中宫，事机有变，其祸不小。」纣王听言大惊曰：「此事皆美人教朕，传旨勘问；事既如此，奈何奈何？」妲己跪而奏曰：「陛下不必忧虑，刺客姜环现在。传旨着威武大将军晁田、晁雷，解姜环进西宫，二人对面质问，难道姜后还有推托？此回必定招认。」纣王曰：「此事甚善。」传旨：「押刺客对审。」黄妃回宫不题。却说晁田、晁雷押刺客姜环进西宫对证。不知性命如何？且看下回分解。</p>
          </td>
        </tr>
      </table>
      <p>&nbsp;</p><table width="460" border="0" cellspacing="0" cellpadding="0" align="center">
        <tr> 
          <td> 
            <table border=0 align=center>
              <tr> 
                <td width=101 height="21"> 
                  <div align="center"><a href='06.htm'>上一章</a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"><a href='08.htm'>下一章</a></div>
                </td>
              </tr>
            </table>
            <p align=center>作者——[明] 许钟琳
            <hr width=90%>
            <p align=center>本书由“<a href="http://www.eshunet.com">E书时空</a>”免费制作；<br>
              想要更多的免费电子图书，请光临<br>
              <a href="http://www.eshunet.com">http://www.eshunet.com/</a> 
            <p align=center>&nbsp; 
          </td>
        </tr>
      </table>
    </td>
    <td rowspan="3" colspan="1" width="73"><br>
    </td>
  </tr>
</table>
<table border="0" cellpadding="0" cellspacing="0" width="776">
  <tr valign="top"> 
    <td width="69"><img src="bottom1.gif" width="69" height="57"></td>
    <td background="bottombg.gif">&nbsp;</td>
    <td width="73"><img src="bottom2.gif" width="73" height="57"></td>
  </tr>
</table>
</body>
</html>

