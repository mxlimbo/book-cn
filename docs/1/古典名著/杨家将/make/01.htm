<html>
<head>
<title>第一回　北汉主屏逐忠臣　呼延赞激烈报仇</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"></td>
            <td width="43"></td>
            <td width="68"><a href="02.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td> 
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第一回　北汉主屏逐忠臣　呼延赞激烈报仇</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p>　　却说北汉主刘钧，听知大宋平定各镇，与群臣议曰：&quot;先君与周世仇。宋主之志更不小，今既削平诸国，宁肯容孤自霸一方乎？&quot;谏议大夫呼延廷出奏曰：&quot;臣闻宋君英武之主，诸国尽已归降。今陛下一隅之地，何况兵微将寡，岂能相抗？不如修表纳贡，庶免生民之祸，而保河东无虞①也。&quot;刘钧犹豫未决。</p>
              <p>　　忽枢密副使欧阳昉②进曰：&quot;呼延廷与宋朝通谋，故令陛下纳降。且晋阳形胜之地，帝王由此而兴。无事则籍民而守，有警则执戈而战，此势在我耳，何必轻事他人乎？乞斩呼延廷以正国法。倘或宋师致讨，臣愿独当之。&quot;钧允奏，令押出呼延廷斩首。国舅赵遂力奏曰：&quot;呼延廷之论，忠言也，岂有通谋宋朝之理？主公若辄斩之，使宋君闻知，则征讨有名耳。必欲不用，只宜罢其职而遣之，庶全君臣之义也。&quot;刘钧然其言，下令削去官职，罢归田里。</p>
              <p>　　呼延廷谢恩而退，即日收拾行装，带家小直向绛州而去。欧阳昉尚不遂意，深恨呼延廷，欲谋杀之。唤过亲随人张青、李得谓之曰：&quot;汝二人引健军数百人，密追呼延廷安下处，尽杀之，回来吾重赏汝。&quot;张、李领诺，即引健军追赶呼延廷去了。</p>
              <p>　　却说呼延廷与一起人行至石山驿，日已晚，歇下鞍马。是夜与夫人对席饮酒，自叙不幸之事。将近二更，忽听驿外喊声大振，火炬连天，人报有劫贼来到。呼延廷大惊，令家人速走。张青、李得部众拥入驿中，将呼延廷老幼尽皆杀了，财宝劫掠而去。</p>
              <p>　　时随从人各自逃生，只有妾刘氏抱着幼子，走入厕中，保得性命。至四更，刘氏叹曰：&quot;谁想我家遭此劫数，使我母子无依。&quot;放声大哭。忽有一人在后叫曰：&quot;小娘子何故号哭？&quot;刘氏星光之下，泪眼觑看。其人近前问曰：&quot;汝是谁家女子，独自到此？&quot;刘氏位曰：&quot;妾是本国谏议大夫呼延廷偏室，因回归乡里，至此被强人劫掠，将一家尽皆杀死，只留得妾身同乳子，避于此间，无计可保，望尊官见怜。&quot;其人听罢，怀愤长呼曰：&quot;吾乃河东府两院领给，姓吴名旺。适闻杀汝恩主者，却是欧阳昉亲随人张青、李得，假作强人到此。汝宜速抱幼子而走，不然一命难保。&quot;道罢而去。</p>
              <p><font face="仿宋_GB2312">　　①虞（yu，音鱼）--忧虑。<br>
                </font><font face="仿宋_GB2312">　　②<font face="黑体">昉</font>（fang，音访）--曙光初现，引申为开始。</font></p>
              <p>　　刘氏正慌间，忽驿外喊声又起，一伙强人拥入，见刘氏，捉住来见马忠。马忠曰：&quot;汝何处女子，抱着孩儿在此？&quot;刘氏曰：&quot;妾含冤负屈……&quot;因将一家被害之故，备述一遍。马忠曰：&quot;适夜巡人来报，驿中有官宦被劫，我等正要来夺分金宝，原来有此苦事。汝若肯随吾回庄，抚养孩儿长成，与汝报此冤仇，可乎？&quot;刘氏曰：&quot;妾有莫大之冤，何恤微躯？愿从大王而去。&quot;马忠即引刘氏，回至庄上。将近天晚，马忠安顿刘氏居庄，自与手下复口山赛去了。刘氏密遣人去驿中收殓其主尸首，埋于一处，立意只图报冤，抚养孩儿。</p>
              <p>　　不觉时光似箭，日月如梭，将近七年光景，孩儿已长成矣。马忠与其子取名曰福郎，送往从师学业。其子生的面如铁色，眼若环朱，貌类唐时尉迟敬德。虽是读书，暇时便习兵法。年至十四五，走马射箭，武艺通晓。使一条浑铁枪，有神出鬼没之能。马忠见其雄勇，不胜欢喜。改名曰马赞。一日，随马忠出庄外，见一起脚夫扛着大石碑来到，上写道：&quot;上柱国欧阳昉&quot;数字。马忠见了，愤怒变色。马赞曰：&quot;大人见此石碑，何故有不足之意？&quot;忠曰：&quot;看此欧阳昉名字，甚有伤吾心也。此人十五年前，害却呼延廷一家。吾听得呼延廷有子尚在，我若见他，便与之同去报仇矣。&quot;赞怒曰：&quot;可惜孩儿不是呼延廷之子，若然，即日报仇。&quot;忠曰：&quot;此事汝母更知其详，可入问之。&quot;</p>
              <p>　　赞回庄，入见母刘氏，问欧阳昉害呼延廷一家之故。刘氏呜咽洒涕而泣曰：&quot;我含此冤恨，今十有五年矣。汝正是呼延廷之子，此父乃托养汝者也。&quot;赞闻此言，昏闷在地。马忠径入，仓皇救醒。赞哭曰：&quot;孩儿今日辞父母，便去报冤。&quot;忠曰：&quot;他是河东权臣，部下军士甚众，如何近得？须用计策图之。汝今后只称我为叔。&quot;赞拜曰：&quot;叔叔有何计策教我？永不忘恩！&quot;忠正思量间，忽报耿忠来相访，马忠即出迎接。</p>
              <p>　　入至庄里坐定，令赞相见。耿忠问曰：&quot;此位是谁？&quot;马忠曰：&quot;义子马赞也。&quot;乃问耿忠来此之故。耿忠曰：&quot;适与强人相争，赢得一匹好马，名曰'乌龙马'。将要送往河东，卖与欧阳丞相，因过尊兄庄上，特来相访。&quot;马忠曰：&quot;既贤弟有此好马，不如只卖与小儿，就中更有事理。&quot;耿忠曰：&quot;吾与尊兄，义虽契结①，胜如嫡亲，汝之子即吾侄也，此马便当相送。&quot;马忠大悦，因具酒醴②相待。</p>
              <p>　　马忠席上因道起呼延廷一家被欧阳昉所害，此子是呼延廷亲生，正欲报仇，不得其策。耿忠听罢，愤然曰：&quot;尊兄勿虑，吾有一计，可以杀欧阳昉也。&quot;马忠曰：&quot;弟有何策？愿指教之。&quot;耿忠令赞近前，谓之曰：&quot;汝今只将此马送入欧阳昉府中，称作拜见之物。他得此马，定问汝要何官职，须道不愿为官，只愿跟随相公养马，彼必喜而收留。待遇机会处，因而杀之，此冤可报也。&quot;赞拜受其计。是日席散，耿忠辞归山寨。次日，赞拜别马忠、刘氏，上马登程。后人有诗为证：</p>
              <p>　　豪毅英雄胆气粗，轩昂人物世间无。<br>
                　　此行必定冤能报，方表男儿大丈夫。</p>
              <p>　　且说呼延赞离了马家庄，径赴河东，访问欧阳昉府中，令人报知曰：&quot;府门下有一壮士，牵匹好马，要来献与相公。&quot;昉听罢，即令唤入。赞到阶下跪曰：&quot;小人近贩得骏骑，特来献相公以为进见之礼。&quot;防曰：&quot;汝何处人氏？&quot;赞曰：&quot;祖居马家庄，小人姓马名赞。&quot;昉曰：&quot;此马价值几何？&quot;赞曰：&quot;价值连城，&quot;昉听得，自思：&quot;此人必图做官。&quot;令左右问之。赞曰：&quot;不愿为官，只愿服侍相公一年半载，终是名分人也。&quot;昉见赞仪表奇特，又送他这马，不胜之喜，即收留为左右使唤。赞既欲行事，遂尽意奉承，极得昉之欢心。</p>
              <p>　　开室七年八月中秋佳节，欧阳昉与夫人在后园凉亭上饮酒赏月。怎见得中秋好景？有苏子瞻③《水调歌头》为证：</p>
              <p>　　明月几时有？把酒问青天。不知天上宫阑，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间！转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。</p>
              <p>　　欧阳昉饮罢，酒醉，从人扶入书院中，凭几而坐。赞随至院中，自思：&quot;此处不下手，等待何时？&quot;正欲拔出短刀，忽窗外有人持灯笼进院，却是管家来请昉安歇。赞即藏刀入鞘，叹曰：&quot;此贼尚有余福，须再图之。&quot;</p>
              <p>　　却说赵遂以欧阳昉专政已久，恐惹兵端。一日，奏知北汉主曰：&quot;昉有擅杀之罪，陛下若不早除之，为患深矣。&quot;会帅将丁贵等，力劾①其罪。刘钧乃降欧阳昉丞相之职，宣授为团练使之职。防耻与遂同列，上书辞归乡里。汉主允其请。昉即日收拾行李，领从人离晋阳，望郓州而去。不消一日，已到其家，诸亲眷皆来称贺，昉日具酒醴相待。</p>
              <p><font face="仿宋_GB2312">　　①契结--情义相投的朋友。<br>
                </font><font face="仿宋_GB2312">　　②醴（li，音里）--甜酒。<br>
                </font><font face="仿宋_GB2312">　　③苏子瞻--北宋文学家苏轼，字子瞻，号东坡居士。</font></p>
              <p>　　九月九日，却是昉之生辰，准备筵宴，与夫人畅饮。呼延赞独安外房，闷坐无聊。将近二更时分，出庭外闲行，但见月明如昼，西风拂面，赞仰面长叹曰：&quot;本为父母报仇到此，不遂其志，苍天能无怜及我那？&quot;言罢挥泪入房，偃身而卧。忽窗前起一阵怪风，赞睡中见许多人满身鲜血，向前抱着赞曰：&quot;汝父被昉所害，今日可以报仇矣。&quot;赞听得，忽然觉来，只是梦中。</p>
              <p>　　正在犹疑间，忽从人来叫：&quot;马提辖，相公有事唤汝。&quot;藏了利刃，径入书院中，见欧阳昉睡在床上。昉曰：&quot;吾饮数杯，宿酒未醒，汝在身旁，好生服侍。&quot;赞应诺，因自忖曰：&quot;此贼命合休矣！&quot;约近四更，赞走出院外，见四下寂静，正是：</p>
              <p>　　怒从心上起，恶向胆边生。</p>
              <p>　　腰间取出尖刀，寒光凛凛，杀气腾腾，复入书院，拿住欧阳昉曰：&quot;汝认得呼延廷之子幺？&quot;昉惊得心胆飞裂，连告曰：&quot;饶我一命，家私尽付于汝。&quot;话声未绝，赞即挥刀，刺入咽喉。欧阳昉大痛无声，命归阴府。赞既杀欧阳昉，径入内去，将夫人并至亲男女四十余口尽皆屠了。静轩咏史诗曰：</p>
              <p> 　　气概凌云孰可加？怀冤必雪震中华。<br>
                　　全家竟杀伸深恨，始信皇天报不差。</p>
              <p>　　赞杀出庭中，只有老妪跪在阶下，告曰：&quot;乞饶残生。&quot;赞曰：&quot;不干汝事，急去收拾金宝与我。&quot;老妪进房，将缎帛金银，装作一车，与赞带回。赞临行，以血书四句于门曰：</p>
              <p>　　志气昂昂射斗牛②，胸中旧恨一时休。<br>
                　　分明杀却欧阳昉，反作河东切齿仇。</p>
              <p>　　呼延赞写罢，骑了乌龙马，并带金宝，连夜回见其母刘氏，具道杀死欧阳昉一家四十余口，并取得金帛而回。刘氏大喜。次日，与马忠相见，忠问曰：&quot;报得仇否？&quot;赞答曰：&quot;赖叔叔之福，将昉老少一家诛戮殆尽，临行留有字迹四句。&quot;马忠问曰：&quot;字迹如何道？&quot;赞以其诗告之。忠惊曰：&quot;倘汉主得知，则吾家有灭族之祸！汝速宜收拾盘费，往贺兰山，投耿忠、耿亮二叔叔，以避其难。&quot;赞领命，即日拜别父母而去。</p>
              <p><font face="仿宋_GB2312">　　①劾（he，音和）--揭发罪状。<br>
                　　②斗（dou）牛--斗宿与牛宿。二十八宿的两宿。</font></p>
            </td>
          </tr>
        </table>
        <p>&nbsp;</p><table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='02.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

