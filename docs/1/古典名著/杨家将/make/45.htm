<html>
<head>
<title>第四十五回　禁宫中八王祈斗　无佞府郡马寿终</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"><a href="44.htm"><img src="last.gif" width="68" height="21" border="0"></a></td>
            <td width="43"></td>
            <td width="68"><a href="46.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第四十五回　禁宫中八王祈斗　无佞府郡马寿终</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p>　　却说六使自遣孟良行后，心下怏怏，坐卧不安。忽夜睡至三更，梦见孟良、焦赞满身鲜血而来，二人拜曰：&quot;重蒙本官恩德，未能酬答，今日特来相辞。&quot;六使惊曰：&quot;汝等何以出此言？&quot;遂伸手扯住孟良。蓦然醒觉，却是梦中。六使忧疑不定。</p>
              <p>　　捱至天明，忽府中人报：&quot;日前焦赞赶孟良同往幽州去了。&quot;六使听罢，顿足惊曰：&quot;焦赞休矣！&quot;左右问其故。六使曰：&quot;孟良临行曾言，若遇番人缉捕，当手刃之。彼不知焦赞后去，必误作番人杀之矣。&quot;众尚未信。适巡军走入府中，见六使拜曰：&quot;小人幽州巡更之卒，前夜偶遇一壮土，付我包袱，再三叮嘱送至将军府来。不敢失误，今特献上。&quot;六使令解视之，乃木匣所贮令公骸骨。六使又问：&quot;当时曾间其姓名否？&quot;巡军曰：&quot;问之不言，仓卒而去。&quot;六使令左右取过白金十两，赏巡军去讫。乃遣轻骑，星夜往幽州缉访。</p>
              <p>　　不数日回报：&quot;孟良、焦赞二尸，俱暴露于幽州城助，今以沙土壅之而回。&quot;六使仰天叹曰：&quot;值戎马扰乱之日，若非二人效力克敌，焉致太平？正好安享，辄自丧亡，伤哉！伤哉！&quot;次日，入奏真宗曰：&quot;臣部下孟良、焦赞，为事失误，已死幽州，乞陛下追还官诰。&quot;帝闻奏，甚加伤悼，乃允六使所奏。仍下命，以孟良、焦赞有救驾之功，敕有司为筑封墓，谥赠二人俱为忠诚侯之职。六使谢恩，退回府中。自因二人丧后，怅怅不悦，杜门敛迹，亦无心赴任矣。</p>
              <p>　　却说八王于幽州回军，路感气疾，卧养府中。真宗不时令寇准等问安。八王谓准曰：&quot;与先生辈相处数年，不意子此分别。&quot;准曰：&quot;殿下偶尔小恙，何足为虑？值今四海清宁，正须燮理朝纲，共睹太平之盛，如何出兹语乎？&quot;八王曰：&quot;大数难逃，宁奈彼何哉？&quot;准等既退，入奏帝，请效祈禳北斗之事，以保八王。帝允奏，着令寇准、柴玉主行是事。准领命，去清华真人，建坛于禁宫，依法祈祷二日。真人报寇准曰：&quot;坛上天灯长明不灭，八殿下可保无虞。&quot;寇准暗喜。果然蘸坛完满，八王病体复瘥。满朝文武上笺称贺。</p>
              <p>　　适八王人朝谢恩，真宗亲接上殿，面谕之曰：&quot;得卿平复，社稷之幸矣。&quot;八王奏曰：&quot;赖陛下福荫，当效犬马之报。&quot;真宗大悦，命设庆筵，礼待文武。是日，君臣尽欢而饮。日将晡，众臣宴罢，拥送八王出朝，来到东闭下。前导军校报人：&quot;有一白额猛虎，从城东冲人，百姓惊骇，今直进东闷下。&quot;八王听罢，出车望之，果见人丛列开，其虎咆哮而进。即令取过雕弓，八工拈弦搭箭，一矢射中虎项。其虎带箭跑走。众军急赶至金水河边，不见踪迹，回报八王。八王惊疑半晌。回至府中，旧疾复发，再弗能起矣。</p>
              <p>　　却说杨六使忽感重疾，报知令婆。令婆与延朗、宗保、太郡等都来问候。六使对令婆曰：&quot;儿此疾实难自保。&quot;令婆曰：&quot;待令医人调理，或可痊安。&quot;六使曰：&quot;昨日当昼而寐，偶游东阙下，适逢八殿下与群臣退朝。殿下发狠，弯弓放矢，正中儿之项下，便觉骨肢损痛，想是命数合尽。母亲善保身体，勿因不肖过伤。&quot;又唤过宗保谓曰：&quot;汝伯延德，善明天文，曾对我言：'国家杀气未除。'汝宜忠勤王事，不可失为杨门之子孙。&quot;宗保拜受命。六使嘱咐已毕，顾谓延朗曰：&quot;四哥好好看承母亲，令兄弟中惟兄福而有寿。谨记勿忘。&quot;言罢而卒，寿四十八。静轩有诗赞曰：</p>
              <p>　　慷慨归朝志愿酬，将军正尔得封侯。<br>
                　　于今坟上无情土，野草离离几度秋。</p>
              <p>　　令婆等哀号深切；汴城军民闻者，无不下泪；文武众官，亦各悲悼。真宗叹曰：&quot;皇天不欲朕致太平，而使栋梁先折也。&quot;道未罢，群臣奏知：八殿下听得郡马已卒，愤而加病，夜五更，终于正寝。&quot;真宗倍加哀念，为之辍朝二日。</p>
              <p>　　寇准、柴玉等会议，奏请八殿下与杨郡马封溢。柴玉曰：&quot;八殿下与杨郡马，皆辅国良粥，今既弃世，当表其溢。明日须同众臣奏之。&quot;寇准等商议已定，次早约众人人奏真宗。真宗曰：&quot;此寡人之本心也，允卿所奏。&quot;遂追封八王为魏王，谥曰懿；杨延昭为成国公。并命有司，俱用王礼葬祭。寇准等既退，有司承命而行。只见功臣将士相继而死，不知清平世界可得长久？</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='44.htm'>上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='46.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

