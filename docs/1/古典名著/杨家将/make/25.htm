<html>
<head>
<title>第二十五回　五台山孟良借兵　三关寨五郎观象</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"><a href="24.htm"><img src="last.gif" width="68" height="21" border="0"></a></td>
            <td width="43"></td>
            <td width="68"><a href="26.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第二十五回　五台山孟良借兵　三关寨五郎观象</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p>　　却说萧天佑分遣已定。人报宋将扬声溺战，天佑披挂上马，率番兵列下阵势。对面岳胜先出，舞刀大叫：&quot;香将速退，兔伤和气。不然，自取灭亡耳。&quot;萧天佑大怒，挺枪直奔岳胜。岳胜抡刀迎战。未及数合，孟良、焦赞左右冲出，接住番兵交锋。萧天佑力战数将，佯输而走。六使从旁追及，挺枪刺之，金火进起，枪不能入。六使且惊且疑。</p>
              <p>　　岳胜、孟良等催兵而进，被天佑赚到谷口。六使见山势峻恶，停住马曰：&quot;众人且慢追赶，恐敌人用埋伏之计。&quot;良曰：&quot;此处我素惯熟，里头乃绝地，只有小路可通雁岭。番将不知路径，走人谷中，正好乘势擒之，如何不进？&quot;六使然其言，率众赶入谷中，不见番将人马。六使惊曰：&quot;敌人已有计谋，若不急退，定遭其困。&quot;道未罢，谷口金鼓齐鸣，喊声大振，耶律第伏兵齐出，将南兵尽皆困了。孟良、岳胜等拼死来战，山上矢石交下，宋兵伤者无数。直待寻雁岭杀出，已被番兵垒断路径。山后旌旗乱滚，那一个敢近前！</p>
              <p>　　六使与众人困在谷中，无计能脱。焦赞进曰：&quot;小将愿部兵冲开谷口，救着本官出去。&quot;六使曰：&quot;番兵甚众，如何抵当？倘伤士卒而无益，不如停待几时，乘势或可走脱。&quot;岳胜曰：&quot;寨中不知我等被困，倘若外无救援，内绝粮食，番兵乘疲杀入，岂不坐而待毙！趁今人马尚强，依焦赞之言可也。&quot;六使曰：&quot;救援之处本有，奈无人通透。此去五台山，一望之地，若得一人前去，报与吾兄杨五郎得知，内外夹攻，则可脱此厄矣。&quot;孟良曰：&quot;本官与众人忍耐在此，待我装作番军，偷出山谷，前往五台山求取救兵。&quot;六使曰：&quot;汝去须用机密。见了吾兄，求他作急而来。&quot;</p>
              <p>　　孟良遂解下盔甲，扮作番人，辞六郎，乘夜偷出雁岭。恰遇巡营番兵，被孟良一刀斩之，取其铁铃，满营喊去，口内番语不休云：&quot;牢把寨，牢把寨，莫教走了杨都大。&quot;又云：&quot;牢把险，牢把险，莫教走了杨巡检。&quot;时番营并无猜疑，任从孟良来往。巡至三更，走离岭外，大踏步望五台山而行。</p>
              <p>　　不消一日，孟良来到山门之下，见一侍者，间曰：&quot;汝师父在寺中否？&quot;待者曰：&quot;君从何处而来？&quot;孟良曰：&quot;杨六使将军差遣，将来见杨禅师，有急事报知。&quot;侍者闻是杨家，即引孟良进入方丈中，禀知师父，出来相见毕。五郎问曰：&quot;汝来寺中，有何高论？&quot;答曰：&quot;小人姓孟名良，近归杨巡检，镇守三关。盖为北番犯边，本官与其交战，不期中了敌人之计，被困于双龙谷，外无救应，粮草将尽，特遣小人来求师父，出力相助。&quot;五郎笑曰：&quot;我出家之人，岂可复临阵相杀乎？且戎伍久荒，武艺俱废，纵去亦无益矣。君可往汴京，求救于朝廷，庶不误事。&quot;孟良曰：&quot;此去京师，程途遥远，知他几时出兵？望师父念手足之情，亲劳一行，以救众命，便是活佛出世，万勿推辞。&quot;</p>
              <p>　　五郎沉吟半晌，乃曰：&quot;去则容易，奈我战马已死，少一匹骑骏，难以果行。&quot;良曰：&quot;师父若肯相救，小可即往寨中取得马来。&quot;五郎曰：&quot;吾所乘骑，最难中意。除非八大王千里风、万里云二马，若得其一，则可前行。&quot;孟良曰：&quot;此亦没奈何，小人只得星夜入汴京，问八王借得来用。&quot;五郎曰：&quot;若有是马，当胜番兵矣。&quot;</p>
              <p>　　孟良即辞五郎，径往注京而来。不日到京，进八玉府中拜见，道知要借马之由。八王曰：&quot;别事皆可，惟此二马，吾看之未饱，岂肯借人临阵哉？不必再说，决难允许。&quot;孟良闷闷而退，赴无佞府，来见杨令婆，道知六郎被困。令婆洒涕曰：&quot;吾夫君率诸子归子朝中，今只有六郎一人，能承父志，今又为番兵所困，倘若有不测，使我倚靠于谁？&quot;九妹进曰：&quot;母亲不必深忧，既哥哥有难，儿当同孟良前去救应。&quot;令婆曰：&quot;汝去最好。边庭之事，须宜谨慎。&quot;九妹领诺。孟良曰：&quot;请小姐先出沛京，于二十里之外等候。小人今夜往八王府中，偷得其马，即来相约。&quot;九妹依其言，先自整备，辞母亲去了。</p>
              <p>　　只说孟良复来八王后花园，蓦地越入。将近黄昏左侧，向御书楼边放起火来。一伏时，烟焰张天，满处通红，军校急报入府中，八王大惊，即令人赴救。孟良乘其慌乱，闪入马厩，偷得千里风一匹，从后园门，径跑出城。比及救灭火势，中军传说：有一壮士，乘千里风走出东门而去。人工怒曰：&quot;必是孟良用此计较也。&quot;即令牵过万里云，挥鞭赶来，天色已黑。</p>
              <p>　　时孟良偷马出得汴京城，不胜之喜，不知八王所乘如腾云雾，顷刻间追至。孟良正行间，听得后面如风过之声。八王骂道：&quot;逆贼速留下马还我，饶汝性命。&quot;孟良大惊曰：&quot;彼来何速那？&quot;即心生一计：将千里风推落泥泽中，自躲入松林里了望。适八王追赶近前，见马陷在泽中，笑曰：&quot;此贼莫奈何，生支节推落泽中。且待从军来到，救起而去。&quot;遂跳下所乘，近前视之。孟良在垦光之下张见，即跨上万里云，叫声：&quot;八大王休怪，吾借此马，退番兵便送还矣。&quot;言罢，挥鞭勒辔而去。八王悔恨无及。正在懊恼间，后头随军已到，八王知道被孟良诡计脱去万里云。随军曰：&quot;殿下勿忧，待其救出杨郡马，必当送还。&quot;八王只得令人救起千里风，复回沛京不题。</p>
              <p>　　将近平明，孟良恰与九妹相会，说知盗得万里云马而来。九妹喜曰：&quot;既得此马，君往五台山求五哥下山救援，我先去三关俟候。&quot;孟良领诺，径来五台山见五掸师，告知：&quot;借马已到，又与九令妹同来救授。&quot;五郎曰：&quot;看你为主，志亦勤劳，当得下山相救。&quot;即点起头陀五六百人，扯起杨家旗号，离了五台山，到三关与九妹等相见。九妹曰：&quot;六哥被困日久，乘今便杀入救之。&quot;五郎曰：&quot;番兵众盛，待遣人缉探消息，然后出兵。&quot;众人然其言，遂按甲而待。</p>
              <p>　　消息传入萧天佑军中，天佑召诸将议曰：&quot;杨五郎救兵来到，此人雄勇莫敌。吾有一计，可使救援自退，宋兵尽死于谷中矣。&quot;耶律第曰：&quot;元帅有何妙策？&quot;天佑曰：&quot;今军中捉得一边民，面貌极似六郎。可杀之，以头悬于高杆，只说昨日被番兵所擒，部下诛戮殆尽。彼若见之，必信而退矣。&quot;耶律第曰：&quot;此计甚高。&quot;萧天佑即将其人诛之，斩其头，令番兵悬出阵前，传说六郎被杀，今以首级号令。</p>
              <p>　　哨军报入关中，五郎闻此消息，大惊曰：&quot;吾弟遭困，为番兵乘虚所杀，此理有之。&quot;即令九妹出关下认之。九妹连忙披挂，来关下认之。先令军人前往通知番帅：&quot;若果是杨家首级，即便退兵。&quot;军人于阵前传说。萧天佑得知，令部下献出辕门与视。九妹看时，见面貌颇似六郎，遂号泣不止，遥指番兵而骂曰：&quot;杀兄之仇，定要报复！&quot;乃回马入关中，报知五郎。五郎叹曰：&quot;本为来救吾弟，谁想已遭擒戮，真乃杨门之不幸也。&quot;惟有孟良不信，乃曰：&quot;五将军，此事可疑。当日小人离双龙谷之时，本官部下尚有许多人马，即被其杀，岂无一人走漏者乎？此事未可便信。&quot;五郎亦疑信不决。</p>
              <p>　　是夜，秋风微动，月明如昼。五郎披衣出帐外，观望星斗，见将星明朗，正照于双龙谷。自思：&quot;六郎必然尚在。&quot;次日谓九妹等曰：&quot;我夜观星象，知汝兄无恙。今得一人通知消息才好。&quot;孟良曰：&quot;小可复人谷中，体探动静。&quot;五郎曰：&quot;得汝去极好。&quot;孟良径辞而行。九妹曰：&quot;孟良既去，小妹亦往左近访问其事。&quot;五郎曰：&quot;汝去须用机密，勿被敌人测破。&quot;九妹曰：&quot;自有方略。&quot;即辞却五郎，装作打猎小军行至天马山，路径丛杂，进入林中，却有番兵无数来到。九妹转到后面，见着小茅庵。九妹抽身入庵中。</p>
              <p>　　恰遇庵主，迎问之曰：&quot;汝是何人？独自来此深山？&quot;九妹答曰：&quot;实不相瞒。小可是杨家女流，盖为哥哥六郎被番兵所困，今来访问的实。走错路径，遇番人追逼，特投庵主相救。&quot;庵主曰：&quot;此是番邦境界，汝缘何轻进？速卸去弓箭，取道服穿着。&quot;一时间，番兵都赶到庵中，捉住九妹。庵主曰：&quot;是我弟子，在此出家，汝等何以捉之？&quot;番兵曰：&quot;既是出家，缘何带有弓箭？&quot;庵主笑曰：&quot;汝本不知，我居此山，不时有猛兽伤人，适才弟子出外打猎而回，弓箭何足为怪。&quot;番兵遂放了手，因曰：&quot;汝既能射，必有勇力，若斗得我众人过，则放汝。不然，定要捉去，见我娘娘也。&quot;庵主曰：&quot;汝等如何出此言？&quot;番兵曰：&quot;近因南朝孟良过界，偷去骕骦御马，今下令各处巡视，恐防南人入界。我等疑他亦是细作，故要比试也。&quot;九妹曰：&quot;师父且待我与他比试。&quot;言罢，即出草坪中比斗。番兵无一人能近之者。番兵斗他不过，各自回营去了。庵主曰：&quot;且待几日，我令人探问令兄消息，行之未迟。&quot;九妹依允，就留止庵中不题。</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='24.htm'>上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='26.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

