<html>
<head>
<title>第十九回　瓜州营七郎遭射　胡原谷六使遇救</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"><a href="18.htm"><img src="last.gif" width="68" height="21" border="0"></a></td>
            <td width="43"></td>
            <td width="68"><a href="20.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第十九回　瓜州营七郎遭射　胡原谷六使遇救</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 　　却说杨延嗣回爪州行营，见潘仁美泣曰：&quot;吾父被番兵困于陈家谷，望招讨急发兵救之。不然，生死决矣！&quot;仁美曰：&quot;汝父子素号无敌，今始交兵，便来取救耶？军马本有要备，我营难以发遣。&quot;延嗣大惊曰：&quot;吾父子为国家计，招讨何以坐观其败乎。&quot;仁美令左右推出帐外。 
              <p>　　延嗣立地骂曰：&quot;无端匹夫！使我若得生还，与汝老贼势不两立！&quot;仁美大怒曰：&quot;乳臭竖子！仇恨莫报。今杀代之权在我，尔径来寻死路那？&quot;乃令左右缚于高处射之。军校得令，将延嗣系于舟柏之上。众军齐齐发矢，无一箭能着。仁美惊曰：&quot;真乃奇异！何众人所射，皆不能中？&quot;延嗣听得，自思难免，乃曰：&quot;大丈夫临死，有何惧哉？只虑父兄存亡未卜。&quot;因教射者：&quot;可将吾目蔽障，射方能中。&quot;众军依言，遂放下，割其眉肉，以蔽其眼，然后射之。可怜杨七郎万箭着身，体无完肤，见者无不哀感。后人有诗叹曰：</p>
              <p>　　万马军前建大功，斩坚入阵见英雄。<br>
                　　如何未遂平生志，反致亡躯乱箭中？</p>
              <p>　　潘仁美既射死杨七郎，令将其尸抛于黄河去了。忽报：&quot;番兵困住杨业于陈家谷，杨业已死。今枭其首级，杀奔西营来了。&quot;仁美大惊曰：&quot;番兵众盛难敌，若不急退，必遭所擒。即下令拔营起行。刘君其等心胆坠地，连夜走回汴京而去。</p>
              <p>　　番兵乘势追杀一阵。宋兵死者大半，委弃辎重、盔甲，不计其数。萧挞懒既获全胜，乃屯止蔚州，遣人报捷于萧后，不题。</p>
              <p>　　却说杨延昭部下陈林、柴敢，因交兵乱后，逃匿于芦林中，直待番兵退去，二人乃沿岸而出。忽见上流头浮下一尸，将近岸边，二人细视之，位曰：&quot;此是杨七郎小主官，因何遭乱箭所射？&quot;位声未止，忽岸侧一骑，急跑来到。陈、柴正待走避，骑已近前，乃杨延昭也。因见陈、柴二人，问曰：&quot;汝等缘何在此？&quot;陈林曰：&quot;战败避于此处，正欲寻访本官消息。不想见河中浮一尸来，却是六郎君，满身是箭，体无完肤，不知被谁所害。&quot;六郎下马，仰天号位曰：&quot;吾父子为国尽忠，何以遭此劫数？此必是问仁美取救兵，言语相激，致被老贼所害。&quot;因令陈、柴捞起尸首，就于岸上埋讫。陈林曰：&quot;本官今日要往何处？&quot;延昭曰：&quot;汝二人可随处且安身。吾密向小路，探听我父消息。若只困在谷中，须漏夜入汴京取救；倘有不测，此仇亦当报也。&quot;陈、柴从其言，三人洒泪而别。</p>
              <p>　　只说杨延昭单骑人谷中，至半途，遇见二樵夫，问曰：&quot;此是何地名？&quot;樵夫曰：&quot;转过谷之东壁，乃幽州沙漠之地，前去便是胡原。&quot;延昭听罢，轻骑来到其处。只见死尸重迭，皆宋军部号，嗟呀良久。近李陵碑边，一将横倒子地，留下腰绦一条，延昭细视之，乃是其父所系也，因抱尸而哭曰：&quot;皇天不佑吾父子，致使丧于乓革，何不幸若是哉？&quot;乃掩泪，将所佩剑掘开沙土埋之，上留断戈为记。复勒马出原口，已被番张将黑嘈拦住，高叫曰：&quot;来将何不下马投降？以免一死。&quot;</p>
              <p>　　延昭大怒，挺枪直取番将。二人交锋，战上数合，四下番兵围绕而来，延昭虽勇，寡不敌众。正在危急之间，忽山后一将杀来，手起一斧，劈黑嗒于马下。杀散番兵，下马来见延昭，乃五郎延德也。兄弟相抱而哭。延德曰：&quot;此处贼敌所在，可随我入山中商议。&quot;遂邀六郎到五台山。</p>
              <p>　　进方丈中坐定。延昭曰：&quot;自与哥哥幽州散失，一向存亡未审，今日如何在此？&quot;延德曰：&quot;当日爹爹保銮驾出东门，我同众兄弟与番兵鏖战，势已危迫。自为脱身之计，削发投入五台山为僧。日前望见陈家谷杀气连天，人道辽宋交锋。自觉心动，因下山观视，不想恰遇吾弟在急难中。&quot;延昭位诉七郎与父之事。延德不胜悲悼，乃曰：，'至亲之仇，不可不报。&quot;延昭曰：&quot;小弟当于御前雪明父、弟之冤。&quot;是夕，在寺中过了一宵。次日辞延德，自投汴京而行。</p>
              <p>　　声息传入泞京，太宗听知杨业战没，宋师败觑，急集文武议曰：&quot;杨业父子，忠勤于国。今闻其死于王事，朕甚悼焉。&quot;八王进曰：&quot;近有呼延赞回京备办粮草，对臣言：主帅潘仁美，与杨业不睦。臣便虑其败事，今果然矣。陛下当究仁美丧师之由，与后人知所惩戒。&quot;太宗然其奏，因下诏群臣，专究其事。</p>
              <p>　　仁美闻此消息，坐卧不安，与刘君其议曰：&quot;今朝廷专要究吾败军之故。人传杨六郎将赴京陈诉其事。倘主上知此情，呼延赞力为之证，我等全族难保矣。&quot;君其曰：&quot;事不宜迟，若待举发，百口无以分诉。乘今六郎未到，可密遣人于黄河渡候之，谋事于外，所谓斩草除根，免得萌芽再发。&quot;仁美从之，即遣心腹军人，密往黄河渡等候去了。</p>
              <p>　　却说杨延昭自离五台山，望大路进发。到一山林，忽听数声鼓响，走出二十余人，拦住去路，叫曰：&quot;你若要经过，留下买路钱。&quot;延昭抬头视之，见为首二人，问曰：&quot;来者莫非陈林、柴敢乎？&quot;陈、柴听得，即忙近前拜曰：&quot;原来是本官也。&quot;遂邀六郎入寨中，道知：&quot;自别本官后，夺得此处安身。不想早是相遇。&quot;延昭将父死情由道知，因言要赴京，于御前告明主帅不应救兵之由。陈林曰：&quot;喜得本官道出其事。今有潘招讨正防本官告状，特差数十健军，于黄河渡等待本官。此间另有一处可赴沛京，当着人送本官从小路而去，方保无虞。&quot;延昭听罢，乃曰：&quot;事不偶然，此贼害吾一家，今又来谋我那。&quot;遂在寨内过了一宵。次日，陈林令手下密送六郎从雄州而去。</p>
              <p>　　话分两头。却说幽州萧后得萧挞懒捷报，决意要图中原。有内官玉钦者，本朔州人，自幼入宫恃萧后，为人机巧便佞，番人重之。钦乃密奏曰：&quot;中原一统之地，谋臣勇将，不可胜数。区区一战之功，安能便取天下哉？臣有一计，不消一年，使中原竟归陛下，宋人缩首无计矣。&quot;后曰：&quot;卿有何计，若是其妙？&quot;王钦曰：&quot;臣装作南方之人，投为进身之计。若得成事，必知彼处动静，兵数强弱，国之利害，密遣人报知陛下。然后，乘其虚困，举兵南下，可收万全之功，何患江山不属陛下哉？&quot;后闻钦奏，大悦曰：&quot;若果成事，当以中原重镇封汝。&quot;</p>
              <p>　　次日，萧后与群臣什议，左相萧天佑奏曰：&quot;王钦此计可行，乞陛下允之。&quot;后因下令即行。王钦准备齐整，来辞萧后。萧后看见笑曰：&quot;卿装作南人，真无异矣。然此去须宜机密。&quot;王钦曰：&quot;臣自有方略。&quot;即日辞后出燕京，径望雄州而来。</p>
              <p>　　且说杨延昭望雄州进发，时值五月天气，途中炎热。来到绿芜亭，歇下行杖，正靠栏杆而坐。未片时，遇见一人来到，头戴黑纱中，身穿绿罗衣，系一条双鞭黄丝绦，着一双八比青麻鞋，恰似儒家装束。将近亭中，延昭迎而揖曰：&quot;先生从何而来？&quot;其人答曰：&quot;小可朔州人氏，姓王名钦，字招吉。幼读古今，居于此地。今将往中原，求取进身，不想遇见阁下。动问高姓大名？&quot;延昭不隐，道知本末，且言胸中冤屈之事。招吉听罢，愤然曰：&quot;既君父子若此忠义，被人谋害，何不于御前诉雪其冤，而乃徒自伤悲那？&quot;延昭曰：&quot;小可正待赴京诉明，只缘无人会做御状，以此迟疑未决。&quot;招吉曰：&quot;此非难事，既足下有此冤枉，小生当罄其所学，为君作之。&quot;延昭下拜曰：&quot;君若肯扶持，真乃万千之幸也。&quot;即邀招吉到馆驿中，备酒醴相待。</p>
              <p>　　席上，延昭诉他平日之事。招吉嗟呀不已，乃间曰：&quot;君所陈诉，当以谁为罪首？&quot;延昭曰：&quot;招讨潘仁美同部下刘君其、米教练等，主谋害我父子，是以数人皆难放过。&quot;招吉然其言，乃誊出状稿，递与延昭视之。果是情辞激切，婉转悲悼。延昭视罢，喜曰：&quot;此足以雪我冤矣。&quot;酒阑，招吉辞延昭而去。延昭曰：&quot;当与足下于汴京相会。&quot;招吉应诺。</p>
              <p>　　二人既别，延昭将状词写正明白，径赴京都。不想缉探人已将此消息报与潘仁美。仁美大惊，乃召刘君其等商议。君其曰：&quot;先发者制人，后发者制于人。不如进一道表章，奏知杨业父子，邀功贪战，几败国事，今延昭又越伍逃走。圣上闻奏，必先诛之。&quot;仁美曰：&quot;此计甚妙。&quot;即日具表奏知朝廷去了。</p>
              <p>　　当日杨延昭来到京师，正值七王元侃行驾出朝，延昭取出御状，拦驾称冤陈告。左右捉住，正待绑缚，六王喝声：&quot;不许动作，且允其告。&quot;侍从即接其状词。七王令带入府中。延昭随车驾人寿王府，伏于阶下。七王将口词审过一遍，再将御状细细视之，内中词语明切，刀笔精利。叹曰：&quot;作此词者，真有治世之才。&quot;因问：&quot;此状出谁之手？&quot;延昭不敢隐，将王钦来由道知。七王喜曰：&quot;孤正要得如此之人，既他来求进身，当取用之。&quot;又问：&quot;此人今在何处？&quot;延昭曰：&quot;寓居沛京东角门龙津驿中。&quot;七王听罢，乃曰：&quot;汝之冤枉，实是国家重事，此处难以决问。可于阙门外击登闻鼓，与圣上知之，则可为理矣。当速去，勿被好人所觉。&quot;延昭接过御状，拜辞七王，径趋闭门外来。六王自遣人于驿中寻取王钦。不题。</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='18.htm'>上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='20.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

