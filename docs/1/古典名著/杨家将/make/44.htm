<html>
<head>
<title>第四十四回　六郎议取令公骸　孟良焦赞双丧命</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"><a href="43.htm"><img src="last.gif" width="68" height="21" border="0"></a></td>
            <td width="43"></td>
            <td width="68"><a href="45.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第四十四回　六郎议取令公骸　孟良焦赞双丧命</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 
              <p>　　却说杨六使受封后，次日诣殿前谢恩，奏曰：&quot;臣部下皆蒙恩命，俱各赴任就职。惟臣老母在堂，乞陛下优容限期，不胜感激。&quot;帝曰：&quot;卿既以令婆之故，朕亦不十分催促，须候再议，而后赴任。&quot;</p>
              <p>　　六使拜受命，退归府中。岳胜、孟良、焦赞、柴敢等都在府中俟候。六使召岳胜等谓曰：&quot;今圣上论功升赏，授汝众人官职。幸值清平，各宜赴镇，以享爵禄，上耀祖宗，以酬所志。不宜造次，而误限期。&quot;岳胜曰：&quot;我等赖本官威风，建立微功；今日远舍而去，于心何忍？&quot;六使曰：&quot;此君命恩典好事，何必言离别之情？可谕本部军马：愿从临任者，则带之同行；不愿去者，多以金帛赏之，命其回家生业。但赴任之后，各宜摅忠为国，施展其才，不在为盛世之丈夫，当急行，勿迟疑。&quot;岳胜等听罢，都来拜别，径赴任所。中有愿从军士，即日同去；不从者，回乡一半。当下只有孟良、焦赞、陈林、柴敢、郎千、郎万六人，候待六使离京，然后起程。孟良曰：&quot;今众人已各赴任，尚有三关寨守军未知消息，本官须令人报之。&quot;六使然其言，即着陈林、柴敢、郎千、郎万六人，候待六使离京，然后起程。孟良曰：&quot;今众人已各赴任，尚有三关寨守军未知消息，本官须令人报之。&quot;六使然其言，即着陈林、柴敢、郎千、郎万往三关寨，调回守军，并将积聚载归府中。</p>
              <p>　　陈林等领命而行。不在话下。</p>
              <p>　　时维九月，云汉湛清。是夜，六使散步于庭下，闲行仰望，星河满天，追忆部下，口占长词一阕云：</p>
              <p>　　惨结秋阴西风送，丝丝露湿凝望眼。征鸿几字暮，投沙碛。欲往乡关何处是？水云浩荡连南北。但修眉一抹有无中，遥山色。天涯路，江上客；情已断，头应白；空搔首兴叹，暮年离隔。欲持忘忧除是酒，奈酒行欲尽愁无极。便挽江水入樽罍，浇胸臆。</p>
              <p>　　六使吟罢，人西窗下。正待解衣就寝，忽扃外一阵风过，恍惚见一人立于窗下，六使即起视之，乃其父杨业也，六使大惊，拜曰：&quot;大人仙久，何以至此？&quot;业曰：&quot;汝起莫拜，我将有事说知。今玉帝怜我忠义，故封为威望之神，已无憾矣。只我骸骨无依，当速令人取而葬埋，勿使旅魂飘泊。&quot;六使曰：&quot;十数年前，已遣孟良入幽州取回骸骨安葬了，爹爹又何言此？&quot;业曰：&quot;汝岂知萧后诡谲之事？延朗自知，汝今便可详细问之。&quot;言罢，化一阵凄风而去。六使痴呆半晌，似梦非梦，将近三更左侧。</p>
              <p>　　直待天明，入见令婆，道知其事。令婆曰：&quot;此乃汝父英灵，特来相告。&quot;六使曰：&quot;可问四哥，便知端的。&quot;令婆唤过延朗问曰：&quot;夜来六郎见父，言其骸骨仍在北番。果有是事否？&quot;延朗惊曰：&quot;母亲不言，儿正要商议此事。自被北兵捉去后数日，番骑赍得吾父首级来到。萧后与众臣商议，正怕南人盗取，以假者藏于红羊洞，真青留于望乡台。往年孟良所得，乃是假骸骨。除是台上的，是父真首级矣，今日六弟闻是消息，岂非吾父显灵显迹那？&quot;令婆曰：&quot;今既北番归降，须令人取之而回，有何难哉？&quot;六使曰：&quot;若令人取，又是假的矣，盖吾父北番所惧，彼将其为威望之神，岂肯付之与归？不如仍令孟良盗取，则可得也。&quot;延朗曰：&quot;汝见甚明。&quot;</p>
              <p>　　六使即召孟良进府中，谓之曰：&quot;有一件紧关事，着汝去干，须要用心。&quot;孟良曰：&quot;本官差遣，就便赴汤蹈火，岂敢辞哉？&quot;六使曰：&quot;吾知汝去，足能成谋。今有令公真骸骨，藏于幽州望乡台，密往取回，乃汝之大功矣。&quot;盂良应声曰：&quot;离乱之时，尚能为是，何况一统天下，取之何难？&quot;六使曰：&quot;汝言虽是，奈番人防守严密，还当仔细。&quot;孟良曰：&quot;番人消不得一斧，本官勿虑。&quot;言罢慨然而去。</p>
              <p>　　适焦赞听得府中众人唧唧哝哝，似有商议之状，乃问左右曰：&quot;本官将有何事？&quot;左右答曰：&quot;侵早分付孟良前往幽州望乡台，取回令公真骸，欲议举葬也。&quot;焦赞听罢，径出府外，自恩曰：&quot;孟良屡次为本官办事；我在帐下多年，未有些须之劳。莫若随后赶去，先自取回，岂不是我之功？&quot;遂装点齐备，径望幽州赶去。此时杨府无一人知觉。</p>
              <p>　　先说孟良星夜来到幽州城，将近黄昏左侧，装作番人进于台下，适遇着五六守军问曰：&quot;汝是何人？敢来此走动？其非细作乎？&quot;良曰：&quot;日前宋朝天子放北番君臣归境，着我近边戍卒护送。今事宁息，到此消遣一回，何谓细作？&quot;守军信之，遂不提防。</p>
              <p>　　日色靠晚，孟良悄悄登台上，果见一香匣，贮着骸骨在焉。良自思曰：&quot;往年所盗者，果与此不同，今日所得，必是真的矣。&quot;乃解开包袱，并木匣裹之，背下台来。不想焦赞随后即到，登台中层，手摸着孟良足跟，厉声曰：&quot;谁在台上勾当？&quot;孟良慌张之际，莫辨声音，只道番人缉捕到来，左手抽出利斧，望空劈落，正中焦赞头顶，一命须臾。</p>
              <p>　　比及孟良走下台来，并无动静。孟良自付道：&quot;守军缉捕者，岂止一人来乎？此事可疑。&quot;径踏近前，于星光下视之，大惊曰：&quot;此莫非焦赞乎？&quot;拨转细视，正是不差。盂良仰天哭曰：&quot;特为本官成谋，谁知伤却自家？纵盗得骸骨，亦难赎此罪矣。&quot;道罢，孟良径出城来，已是二更，恰遇巡警军摇铃到来，孟良捉住曰：&quot;汝是那一处巡军？&quot;巡警军应曰：&quot;我不是番人，乃屯戍老卒，弗能归乡，流落北地，充此巡更之职。&quot;孟良曰：&quot;是吾本官之福也。&quot;乃道：&quot;我有一包袱，央汝带往汴城无佞府，见杨六使，必有重谢。&quot;巡军曰：&quot;杨将军我素相识，当为带去。&quot;因问：&quot;公乃何人？&quot;孟良曰：&quot;休问姓名，到府中便有分晓。&quot;即解下包袱，支付巡军，再三致嘱勿误。</p>
              <p>　　复来原处，背焦赞出城坳，拔所佩刀，连叫数声：&quot;焦赞！焦赞！是吾误汝，当于地下相从也。&quot;遂自刎而亡。可惜三关壮士，双亡北地。后人赞孟良曰：</p>
              <p>　　英雄塞下立功时，百战番兵遁莫支。<br>
                　　今日北地归主命，行人到此泪沾衣。</p>
              <p>　　又赞焦赞曰：</p>
              <p>　　匹马南关勇自然，新坚突阵敢当先。<br>
                　　太平未许英雄见，致使身骸卒北边。</p>
              <p>　　当下巡军接过包袱，半惊半疑，只得藏起。次早，偷出城南，径望汴京去了。</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='43.htm'>上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='45.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

