<html>
<head>
<title>第十七回　宋太宗议征北番　柴太郡奏保杨业</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>
<body leftmargin="0" background="bodybg.gif" topmargin="0" marginwidth="0" marginheight="0">
<div align="center">
  <table border="0" cellpadding="0" cellspacing="0" width="776">
    <tr valign="top"> 
      <td rowspan="3"><img src="top1.gif" width="301" height="147" border="0"></td>
      <td height="118"><img src="top2.gif" width="475" height="118" border="0"></td>
    </tr>
    <tr valign="top"> 
      <td> 
        <table border="0" cellpadding="0" cellspacing="0" width="293">
          <tr valign="top"> 
            <td width="68"><a href="content.htm"><img src="return.gif" width="68" height="21" border="0"></a></td>
            <td width="46"></td>
            <td width="68"><a href="16.htm"><img src="last.gif" width="68" height="21" border="0"></a></td>
            <td width="43"></td>
            <td width="68"><a href="18.htm"><img src="next.gif" width="68" height="21" border="0"></a></td>
          </tr>
        </table>        
      </td>
    </tr>
    <tr valign="top">
      <td><img name="main_r3_c2" src="line.gif" width="475" height="8" border="0"></td>
    </tr>
  </table>
  <table border="0" cellpadding="0" cellspacing="0" width="776">
    <tr valign="top" align="center"> 
      <td>
        <table width="600" cellspacing="0" cellpadding="0" border="0">
          <tr> 
            <td> 
              <p align="center" class="h">&nbsp;</p>
              <p align="center" class="h">第十七回　宋太宗议征北番　柴太郡奏保杨业</p>
            </td>
          </tr>
        </table>
        <br>
        <table width="600" border="0" cellspacing="0" cellpadding="0">
          <tr> 
            <td> 　　却说杨延德冲出围中，后面喊声不绝，回望番兵，乘虚赶来。延德转过林边，自思：&quot;当日在五台山，智聪禅师独遗小匣与我，分付遇难则开。今日何不视之？&quot;即由怀中取出抻开，乃剃刀一把，度牒(度堞--僧道出家的证据。)半纸。延德会其意。遂将阔斧去柄，纳于怀中。卸下战袍、头盔，挂于树上。截短头发，轻身走往五台山去了。 
              <p>　　却说番军东冲西击，杀至黄昏，始知宋君从东门而去，已离二百里程途矣。韩延寿等懊悔无及，乃收军还幽州，奏知萧后：&quot;宋帝用诈降之计，遁出东门；只杀宋将三员；又生擒一将：现在大获全胜而回。&quot;萧后大喜曰：&quot;既胜得杨家将帅，宋人已自丧胆，再议征取未迟。&quot;因令解过捉将问曰：&quot;汝系宋朝主将，现居何职？&quot;延朗挺身不屈，厉声应曰：&quot;误遭汝所擒，今日惟有一死，何多问为？&quot;后怒曰：&quot;罕见杀汝一人那？&quot;令军校押出。延朗全无惧色，顾曰：&quot;大丈夫谁怕死！要杀便请开刀，何须怒起？&quot;言罢慨然就诛。</p>
              <p>　　萧后见其言语激厉，人物丰雅，心中甚不忍，谓萧天佐曰：&quot;吾欲饶此人，将琼娥公主招为附马，卿意以为何如？&quot;天佐曰：&quot;招降乃盛德之事，有何不可？&quot;后曰：&quot;只恐其不从耳。&quot;天佐曰：&quot;若以诚意待他，无有不允。&quot;后乃今天佐谕旨。天佐传旨，告知延朗。延朗沉思半晌，自忖道：&quot;吾本被俘，纵就死，亦无益于事。不如应承之，留在他国，或知此处动静，徐图报仇，岂不是机会乎？&quot;乃曰：&quot;既娘娘赦我不死，幸矣！何敢当匹配哉？&quot;天佐曰：&quot;吾主以公人物仪表，故有是议，何故辞焉？&quot;直以延朗肯允奏知。后遂令解其缚，问取姓名。延朗暗忖：&quot;杨氏乃辽人所忌。即隐名冒奏曰：&quot;臣姓木，名易，现居代州教练使之职。&quot;后大喜，令择吉日，各衣冠，与木易成亲。不题。</p>
              <p>　　却说太宗既回汴京，文武朝贺毕。太宗宣杨业于便殿，慰劳之曰：&quot;朕脱此难，皆卿父子之力也。然不知渊平等消息如何？&quot;业奏曰：&quot;臣长子性刚不屈，必遭其擒。&quot;言朱毕，近臣奏入：&quot;渊平因射番帅天庆王，全军皆没。&quot;太宗闻奏，惊叹曰：&quot;使良将陷于死地，寡人之过也1&quot;因而下泪。杨业曰：&quot;臣曾有誓：当以死报陛下。今数子虽丧于兵革，皆分定也。陛下不必深忧。&quot;太宗抚谕再三，乃遣杨业退出。</p>
              <p>　　次日设朝，与丈武议报杨业父子之功。潘仁美奏曰：&quot;边境多事，杨业父子忠勤之将，陛下宜授帅臣之任，以显其才。&quot;太宗允奏，即封业为雄州防御使。业将辞行，帝出殿面谕之曰：&quot;卿此行，但为朕专备边事。有召则至，无旨不宜轻离。&quot;业顿首受命而出。到无佞府，分付八娘、九妹，好生看待令婆，自与六郎、七郎，父子三人，前赴雄州。不题。</p>
              <p>　　话分两头。却说耶律休哥等，听知宋兵杀败于邠阳，屡遣人奏知萧后，宜乘时进兵，以图中原。萧后因与群臣商议征伐之策。右相萧挞懒奏曰：&quot;臣虽不才，愿率兵进取。&quot;萧后曰：&quot;卿此去，先问讨取金明池、饮马井、中原旬三处，与我屯军。若允暂且回兵，不允则举兵有名矣。&quot;挞懒领旨，即日与大将韩延寿、耶律斜轸部兵二万，从瓜州南下，但见：</p>
              <p>　　旌旗闪闪乾坤暗，戈戟层层白日昏。</p>
              <p>　　人马到胡燕原下寨。声息传入沛京，侍臣奏知，太宗怒曰：&quot;辽兵屡次犯边，朕当御驾亲征，以雪邠阳之耻。&quot;寇准奏曰：&quot;陛下车驾才回，岂宜辄出？只须遣将御之，足退其众也。&quot;太宗曰：&quot;谁可代朕行者？&quot;准曰：&quot;太师潘仁美，素知边情，可当此任。&quot;太宗允奏，即下旨，授仁美招付使之职，部兵前御番兵。</p>
              <p>　　仁美得旨，回至府中不悦。其子潘章问曰：&quot;大人今日何故不悦？&quot;仁美曰：&quot;主上有防御番兵之命，圣旨又不敢辞。即去亦无妨，只是没有先锋，因此迟疑不决。&quot;章曰：&quot;先锋在眼前，大人何不举之？&quot;仁美曰：&quot;汝道是谁？&quot;章曰：&quot;雄州杨业父子，可充先锋。&quot;仁美悦曰：&quot;汝若不言，我几忘之矣。&quot;次日侵早，仁美入朝，启奏太宗曰：&quot;此行缺少先锋，必须雄州召回杨业父子，则可破番兵矣。&quot;太宗允奏，因遣使臣，径诣雄州，来见杨业，宣读诏曰：</p>
              <p>　　朕以国运艰难，乃忠臣义士，立功之秋。近日边报：北番大举入寇，军民惊扰。诏命潘仁美为行营招讨仪防御之。惟尔杨业，辽人所仰，是宜充行。朕命到日，作急赴阙，计议征进，不得稽延从事。故兹诏示。</p>
              <p>　　杨业得旨，即日率兵就道，人汴京朝见大宗。太宗赐赍甚厚，乃封为行营都统先锋之职。</p>
              <p>　　业受命而出，回府中见令婆，正值令婆与太郡柴夫人在堂中闲遣，令公相见毕。令婆曰：&quot;老将军因何回朝？&quot;业曰：&quot;北番犯边，主上有诏来取，任老将为先锋之职，克日征进。特来见夫人一面。&quot;令婆曰：&quot;谁为主帅？&quot;令公曰：&quot;潘仁美也。&quot;令婆愀然不悦曰：&quot;此人昔在河东，被公羞辱，常欲加害于公父子，幸主上神明，彼不能施其谋耳。今号令在其掌握。况长子等五人，已各凋零，只有公父子三人在，此去难保无相害之意，令公何不省焉？&quot;业曰：&quot;此事吾所素知，然主上之命，岂敢有违？&quot;太郡曰：&quot;媳明日亲为具奏，求一朝臣保令公而行，彼则不敢生谋矣。&quot;令婆曰：&quot;我与太郡同往。&quot;令公大悦，因具酒食相叙。</p>
              <p>　　过了一宵，次日，杨令婆与太郡夫人赴朝。近臣先为奏知，太宗降阶迎接。何以君玉若是尊敬令婆&quot;因他手上拿一龙头拐杖，上挂一小牌，御书八个字：&quot;虽无銮驾，如朕亲行。&quot;是太祖皇帝遗敕所赐，以此敬重之也。太宗接上殿前，命侍官赐二人绣椅坐定，问曰：&quot;朕未有命，令婆与郡夫人趋朝，欲建何议？&quot;太郡先起奏曰：&quot;闻陛下命将防御番兵。主帅潘仁美，素与杨先锋不睦，此行恐非其利。须念其父子忠勤于国，陛下当善遇之。&quot;太宗曰：&quot;此王事耳，他人则不可行。太郡有何良策？&quot;太郡曰：&quot;陛下若必欲其行，须于廷臣中，举有名望者保之同往，则无虑矣。&quot;太宗曰：&quot;此议甚高。&quot;遂下诏，令文武举择谁可保杨业出征者。诏命才下，八王进曰：&quot;臣举一人，可保同往。&quot;帝问是谁。八王曰：&quot;行营都总管呼延赞，此人忠义一心，可为保官。&quot;帝大悦曰：&quot;卿此举甚称其职。&quot;即日下命，着呼延赞保杨业一同出师。令婆与太郡辞帝而出。</p>
              <p>　　是日朝罢，杨业闻赞为保官，不胜之喜，复往雄州，调发所部军马征进。</p>
            </td>
          </tr>
        </table>
        <p>&nbsp;</p>
        <table width="600" border="0" cellspacing="0" cellpadding="0">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='16.htm'>上一回</a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='18.htm'>下一回</a></div>
                  </td>
                </tr>
              </table>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
      </td>
    </tr>
  </table>
</div>
</body>
</html>

