<html>
<head>
<title>后汉书卷八十八　西域传　第七十八</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="97.htm"><img src="last.gif" width="46" height="15" border="0"></a><img src="bg.gif" width="40" height="30"><a href="99.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷八十八　西域传　第七十八</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　武帝时，西域内属，有三十六国。汉为置使者、校尉领护之。[一]宣帝改曰都护。[二]元帝又置戊己二校尉，屯田于车师前王庭。[三]哀平闲，自相分割为五十五国。王莽篡位，贬易侯王，由是西域怨叛，[四]与中国遂绝，并复役属匈奴。匈奴敛税重刻，诸国不堪命，建武中，皆遣使求内属，愿请都护。光武以天下初定，未遑外事，竟不许之。会匈奴衰弱，莎车王贤诛灭诸国，贤死之后，遂更相攻伐。小宛、精绝、戎庐、且末为鄯善所并。[五]渠勒、皮山为于窴所统，悉有其地。郁立、单桓、孤胡、乌贪訾离为车师所灭。后其国并复立。
              <p>　　永平中，北虏乃胁诸国共寇河西郡县，城门昼闭。十六年，明帝乃命将帅，北征匈奴，取伊吾卢地，[六]置宜禾都尉以屯田，遂通西域，于窴诸国皆遣子入侍。西域自绝六十五载，乃复通焉。明年，始置都护、戊己校尉。及明帝崩，焉耆、龟兹[七]攻没都护陈睦，悉覆其觽，匈奴、车师围戊己校尉。建初元年春，酒泉太守段彭大破车师于交河城。章帝不欲疲敝中国以事夷狄，乃迎还戊己校尉，不复遣都护。二年，复罢屯田伊吾，匈奴因遣兵守伊吾地。时军司马班超留于窴，绥集诸国。和帝永元元年，大将军窦宪大破匈奴。二年，宪因遣副校尉阎盘将二千余骑掩击伊吾，破之。三年，班超遂定西域，因以超为都护，居龟兹。复置戊己校尉，领兵五百人，居车师前部高昌壁，又置戊部候，居车师后部候城，相去五百里。六年，班超复击破焉耆，于是五十余国悉纳质内属。其条支、安息诸国至于海濒四万里外，皆重译贡献。</p>
              <p>　　九年，班超遣掾甘英穷临西海而还。[八]皆前世所不至，山经所未详，莫不备其风土，传其珍怪焉。于是远国蒙奇、兜勒皆来归服，遣使贡献。</p>
              <p>　　注[一]前书曰，自李广利征讨大宛之后，屯田渠儣，置使者领护营田，以供使外国也。</p>
              <p>　　注[二]宣帝时，郑吉以侍郎田渠儣，发兵攻车师，迁韂司马，使护鄯善以西南道。其后匈奴日逐王降吉，汉以吉前破车师，后降日逐，遂并令护车师以西北道，号曰都护。都护之置，始自于吉也。</p>
              <p>　　注[三]汉官仪曰：&quot;戊己中央，镇覆四方，又开渠播种，以为厌胜，故称戊己焉。&quot;</p>
              <p>　　车师有前王、后王国也。</p>
              <p>　　注[四]前书曰，莽即位，改匈奴单于印玺为章，和亲遂绝，西域亦瓦解焉。</p>
              <p>　　注[五]且音子余反。</p>
              <p>　　注[六]在今伊州伊吾县也。</p>
              <p>　　注[七]龟兹读曰丘慈，下并同。</p>
              <p>　　注[八]续汉书&quot;甘英&quot;作&quot;甘菟&quot;。</p>
              <p>　　及孝和晏驾，西域背畔。安帝永初元年，频攻围都护任尚、段禧等，[一]朝廷以其险远，难相应赴，诏罢都护。自此遂□西域。北匈奴即复收属诸国，共为边寇十余岁。敦煌太守曹宗患其暴害，元初六年，乃上遣行长史索班，将千余人屯伊吾以招抚之，于是车师前王及鄯善王来降。数月，北匈奴复率车师后部王共攻没班等，遂击走其前王。鄯善逼急，求救于曹宗，宗因此请出兵击匈奴，报索班之耻，复欲进取西域。邓太后不许，但令置护西域副校尉，居敦煌，复部营兵三百人，羁縻而已。其后北虏连与车师入寇河西，朝廷不能禁，议者因欲闭玉门、阳关，以绝其患。[二]</p>
              <p>　　注[一]禧音喜基反。</p>
              <p>　　注[二]玉门、阳关，二关名也，在敦煌西界。</p>
              <p>　　延光二年，敦煌太守张珰上书陈三策，以为&quot;北虏呼衍王常展转蒲类、秦海之闲，[一]专制西域，共为寇钞。今以酒泉属国吏士二千余人集昆仑塞，[二]先击呼衍王，绝其根本，因发鄯善兵五千人胁车师后部，此上计也。若不能出兵，可置军司马，将士五百人，四郡供其儣牛、谷食，出据柳中，此中计也。[三]</p>
              <p>　　如又不能，则宜□交河城，收鄯善等悉使入塞，此下计也&quot;。朝廷下其议。尚书陈忠上疏曰：&quot;臣闻八蛮之寇，莫甚北虏。汉兴，高祖窘平城之围，太宗屈供奉之耻。[四]故孝武愤怒，深惟久长之计，命遣虎臣，浮河绝漠，穷破虏庭。[五]</p>
              <p>　　当斯之役，黔首陨于狼望之北，财币縻于卢山之壑，[六]府库单竭，杼柚空虚，筭至舟车，赀及六畜。[七]夫岂不怀，虑久故也。[八]遂开河西四郡，以隔绝南羌，[九]收三十六国，断匈奴右臂。是以单于孤特，鼠窜远藏。至于宣、元之世，遂备蕃臣，[一０]关徼不闭，羽檄不行。由此察之，戎狄可以威服，难以化狎。西域内附日久，区区东望扣关者数矣，此其不乐匈奴慕汉之效也。今北虏已破车师，埶必南攻鄯善，□而不救，则诸国从矣。若然，则虏财贿益增，胆埶益殖，[一一]威临南羌，与之交连。如此，河西四郡危矣。河西既危，不得不救，则百倍之役兴，不訾之费发矣。议者但念西域绝远，恤之烦费，不见先世苦心勤劳之意也。方今边境守御之具不精，内郡武韂之备不修，敦煌孤危，远来告急，复不辅助，内无以慰劳吏民，外无以威示百蛮。蹙国减土，经有明诫。[一二]臣以为敦煌宜置校尉，案旧增四郡屯兵，以西抚诸国。庶足折冲万里，震怖匈奴。&quot;[一三]帝纳之，乃以班勇[一四]为西域长史，将□刑士五百人，西屯柳中。勇遂破平车师。自建武至于延光，西域三绝三通。顺帝永建二年，勇复击降焉耆。于是龟兹、疏勒、于窴、莎车等十七国皆来服从，而乌孙、鳂领已西遂绝。六年，帝以伊吾旧膏腴之地，傍近西域，匈奴资之，以为钞暴，复令开设屯田如永元时事，置伊吾司马一人。自阳嘉以后，朝威稍损，诸国骄放，转相陵伐。元嘉二年，长史王敬为于窴所没。永兴元年，车师后王复反攻屯营。虽有降首，[一五]曾莫惩革，自此浸以疏慢矣。班固记诸国风土人俗，皆已详备前书。今撰建武以后其事异于先者，以为西域传，皆安帝末班勇所记云。</p>
              <p>　　注[一]大秦国在西海西，故曰秦海也。</p>
              <p>　　注[二]前书敦煌郡广至县有昆仑障也，宜禾都尉居也。广至故城在今瓜州常乐县东。</p>
              <p>　　注[三]武帝初置酒泉、武威、张掖、敦煌，列四郡，据两关焉。柳中，今西州县也。</p>
              <p>　　注[四]窘，困也。高帝自击匈奴至平城，为冒顿单于围于白登，七日乃得解。</p>
              <p>　　太宗，文帝也。贾谊上疏曰：&quot;匈奴嫚侮侵掠，而汉岁致金絮缯彩以奉之。夷狄征令，*[是]*人主之操。天子供贡，是臣下之礼。&quot;故云耻也。</p>
              <p>　　注[五]沙土曰漠，直度曰绝也。</p>
              <p>　　注[六]狼望，匈奴中地名也。前书杨雄曰：&quot;前代岂乐无量之费，快心于狼望之北，填卢山之壑，而不悔也。&quot;</p>
              <p>　　注[七]武帝时国用不足，筭至车舟，租及六畜，言皆计其所得以出筭。轺车一筭，商贾车二筭，船五丈以上一筭。六畜无文。以此言之，无物不筭。</p>
              <p>　　注[八]怀，思也。</p>
              <p>　　注[九]前书云起敦煌、酒泉、张掖，以隔婼羌，裂匈奴之右臂也。</p>
              <p>　　注[一０]宣帝、元帝时，呼韩邪单于数入朝，称臣奉贡。</p>
              <p>　　注[一一]殖，生也。</p>
              <p>　　注[一二]毛诗曰&quot;昔先王受命，有如邵公，且辟国百里，今也日蹙国百里&quot;也。</p>
              <p>　　注[一三]淮南子曰&quot;修政于庙堂之上，而折冲千里之外&quot;也。</p>
              <p>　　注[一四]班勇，班超之子。</p>
              <p>　　注[一五]首犹服也，音式救反。</p>
              <p>　　西域内属诸国，东西六千余里，南北千余里，东极玉门﹑阳关，西至鳂领。其东北与匈奴﹑乌孙相接。南北有大山，中央有河。其南山东出金城，与汉南山属焉。其河有两源，一出鳂领东流，[一]一出于窴南山下北流，与鳂领河合，东注蒲昌海。蒲昌海一名盐泽，去玉门三百余里。</p>
              <p>　　注[一]鳂领，山名也。西河旧事云：&quot;其山高大，生鳂，故名。&quot;</p>
              <p>　　自敦煌西出玉门﹑阳关，涉鄯善，北通伊吾千余里，自伊吾北通车师前部高昌壁千二百里，自高昌壁北通后部金满城五百里。此其西域之门户也，故戊己校尉更互屯焉。伊吾地宜五谷﹑桑麻﹑蒲萄。其北又有柳中，皆膏腴之地。故汉常与匈奴争车师﹑伊吾，以制西域焉。</p>
              <p>　　自鄯善踰鳂领出西诸国，有两道。傍南山北，陂河西行[一]至莎车，为南道。</p>
              <p>　　南道西踰鳂领，则出大月氏﹑安息之国也。自车师前王庭随北山，陂河西行至疏勒，为北道。北道西踰鳂领，出大宛﹑康居﹑奄蔡焉*(耆)*。</p>
              <p>　　注[一]循河曰陂，音彼义反。次下亦同。史记曰：&quot;陂山信道。&quot;</p>
              <p>　　出玉门，经鄯善、且末、精绝三千余里至拘弥。</p>
              <p>　　拘弥国居宁弥城，去长史所居柳中四千九百里，[一]去洛阳万二千八百里。领户二千一百七十三，口七千二百五十一，胜兵千七百六十人。</p>
              <p>　　注[一]续汉书曰：&quot;宁弥国王本名拘弥。&quot;</p>
              <p>　　顺帝永建四年，于窴王放前杀拘弥王兴，自立其子为拘弥王，而遣使者贡献于汉。敦煌太守徐由上求讨之，帝赦于窴罪，令归拘弥国，放前不肯。阳嘉元年，徐由遣疏勒王臣盘发二万人击于窴，破之，斩首数百级，放兵大掠，更立兴宗人成国为拘弥王而还。至灵帝熹平四年，于窴王安国攻拘弥，大破之，杀其王，死者甚觽，戊己校尉、西域长史各发兵辅立拘弥侍子定兴为王。时人觽裁有千口。其国西接于窴三百九十里。</p>
              <p>　　于窴国居西城，去长史所居五千三百里，去洛阳万一千七百里。领户三万二千，口八万三千，胜兵三万余人。</p>
              <p>　　建武末，莎车王贤强盛，攻并于窴，徙其王俞林为骊归王。明帝永平中，于窴将休莫霸反莎车，自立为于窴王。休莫霸死，兄子广德立，后遂灭莎车，其国转盛。从精绝西北至疏勒十三国皆服从。而鄯善王亦始强盛。自是南道自鳂领以东，唯此二国为大。</p>
              <p>　　顺帝永建六年，于窴王放前遣侍子诣阙贡献。元嘉元年，长史赵评在于窴病痈死，评子迎丧，道经拘弥。拘弥王成国与于窴王建素有隙，乃语评子云：&quot;于窴王令胡医持毒药着创中，故致死耳。&quot;评子信之，还入塞，以告敦煌太守马达。</p>
              <p>　　明年，以王敬代为长史，达令敬隐核其事。敬先过拘弥，成国复说云：&quot;于窴国人欲以我为王，今可因此罪诛建，于窴必服矣。&quot;敬贪立功名，且受成国之说，前到于窴，设供具请建，而阴图之。或以敬谋告建，建不信，曰：&quot;我无罪，王长史何为欲杀我？&quot;旦日，建从官属数十人诣敬。坐定，建起行酒，敬叱左右执之，吏士并无杀建意，官属悉得突走。时成国主簿秦牧随敬在会，持刀出曰：</p>
              <p>　　&quot;大事已定，何为复疑？&quot;即前斩建。于窴侯将输僰等遂会兵攻敬，敬持建头上楼宣告曰：&quot;天子使我诛建耳。&quot;于窴侯将遂焚营舍，烧杀吏士，上楼斩敬，悬首于巿。输僰欲自立为王，国人杀之，而立建子安国焉。马达闻之，欲将诸郡兵出塞击于窴，桓帝不听，征达还，而以宋亮代为敦煌太守。亮到，开募于窴，令自斩输僰。时输僰死已经月，乃断死人头送敦煌，而不言其状。亮后知其诈，而竟不能出兵。于窴恃此遂骄。</p>
              <p>　　自于窴经皮山，至西夜、子合、德若焉。</p>
              <p>　　西夜国一名漂沙，去洛阳万四千四百里。户二千五百，口万余，胜兵三千人。</p>
              <p>　　地生白草，有毒，国人煎以为药，傅箭镞，所中即死。汉书中误云西夜、子合是一国，今各自有王。[一]</p>
              <p>　　注[一]前书云西夜国王号子合王。</p>
              <p>　　子合国居呼鞬谷。[一]去疏勒千里。领户三百五十，口四千，胜兵千人。</p>
              <p>　　注[一]鞬音九言反。</p>
              <p>　　德若国领户百余，口六百七十，胜兵三百五十人。东去长史居三千五百三十里，去洛阳万二千一百五十里，与子合相接。其俗皆同。</p>
              <p>　　自皮山西南经乌秅，[一]涉悬度，历罽宾，六十余日行至乌弋山离国，地方数千里，时改名排持。</p>
              <p>　　注[一]前书音义音鷃拏。又云：&quot;乌音一加反，秅音直加反，急言之如鷃拏*(反)**[也]*。&quot;</p>
              <p>　　复西南马行百余日至条支。</p>
              <p>　　条支国城在山上，周回四十余里。临西海，海水曲环其南及东北，三面路绝，唯西北隅通陆道。土地暑湿，出师子、犀牛、封牛、孔雀、大雀。大雀其卵如瓮。</p>
              <p>　　转北而东，复马行六十余日至安息。后役属条支，为置大将，监领诸小城焉。</p>
              <p>　　安息国居和椟城，去洛阳二万五千里。北与康居接，南与乌弋山离接。地方数千里，小城数百，户口胜兵最为殷盛。其东界木鹿城，号为小安息，去洛阳二万里。</p>
              <p>　　章帝章和元年，遣使献师子、符拔。符拔形似麟而无角。和帝永元九年，都护班超遣甘英使大秦，抵条支。临大海欲度，而安息西界船人谓英曰：&quot;海水广大，往来者逢善风三月乃得度，若遇彁风，亦有二岁者，故入海人皆赍三岁粮。海中善使人思土恋慕，数有死亡者。&quot;英闻之乃止。十三年，安息王满屈复献师子及条支大鸟，时谓之安息雀。</p>
              <p>　　自安息西行三千四百里至阿蛮国。从阿蛮西行三千六百里至斯宾国。从斯宾南行度河，又西南至于罗国九百六十里，安息西界极矣。自此南乘海，乃通大秦。</p>
              <p>　　其土多海西珍奇异物焉。</p>
              <p>　　大秦国一名儣鞬，以在海西，亦云海西国。地方数千里，有四百余城。小国役属者数十。以石为城郭。列置邮亭，皆垩塈之。[一]有松柏诸木百草。人俗力田作，多种树蚕桑。皆髡头而衣文绣，乘辎軿白盖小车，出入击鼓，建旌旗幡帜。</p>
              <p>　　注[一]塈，饰也，音火既反。郭璞曰：&quot;垩，白土也，音恶。&quot;</p>
              <p>　　所居城邑，周圜百余里。城中有五宫，相去各十里。宫室皆以水精为柱，食器亦然。其王日游一宫，听事五日而后篃。常使一人持囊随王车，人有言事者，即以书投囊中，王至宫发省，理其枉直。各有官曹文书。置三十六将，皆会议国事。其王无有常人，皆简立贤者。国中灾异及风雨不时，辄废而更立，受放者甘黜不怨。其人民皆长大平正，有类中国，故谓之大秦。</p>
              <p>　　土多金银奇宝，有夜光璧、明月珠、骇□犀、[一]珊瑚、虎魄、琉璃、琅玕、朱丹、青碧。刺金缕绣，织成金缕罽、杂色绫。作黄金涂、火浣布。又有细布，或言水羊毳，野蚕茧所作也。合会诸香，煎其汁以为苏合。凡外国诸珍异皆出焉。</p>
              <p>　　注[一]枹朴子曰：&quot;通天犀有一白理如綖者，以盛米，置髃鸡中，鸡欲往啄米，至辄惊漤，故南人名为'骇鸡'。&quot;</p>
              <p>　　以金银为钱，银钱十当金钱一。与安息、天竺交巿于海中，利有十倍。其人质直，巿无二价。谷食常贱，国用富饶。邻国使到其界首者，乘驿诣王都，至则给以金钱。其王常欲通使于汉，而安息欲以汉缯彩与之交市，故遮阂不得自达。[一]至桓帝延熹九年，大秦王安敦遣使自日南徼外献象牙﹑犀角﹑檋瑁，始乃一通焉。其所表贡，并无珍异，疑传者过焉。</p>
              <p>　　注[一]阂音五代反。</p>
              <p>　　或云其国西有弱水﹑流沙，近西王母所居处，几于日所入也。汉书云&quot;从条支西行二百余日，近日所入&quot;，则与今书异矣。前世汉使皆自乌弋以还，莫有至条支者也。又云&quot;从安息陆道绕海北行出海西至大秦，人庶连属，十里一亭，三十里一置，[一]终无盗贼寇警。而道多猛虎﹑师子，遮害行旅，不百余人，赍兵器，辄为所食&quot;。又言&quot;有飞桥数百里可度海北&quot;。诸国所生奇异玉石诸物，谲怪多不经，故不记云。[二]</p>
              <p>　　注[一]置，驿也。</p>
              <p>　　注[二]鱼豢魏略曰：&quot;大秦国俗多奇幻，口中出火，自缚自解，跳十二丸，巧妙非常。&quot;</p>
              <p>　　大月氏国[一]居蓝氏城，[二]西接安息，四十九日行，东去长史所居六千五百三十七里，去洛阳万六千三百七十里。户十万，口四十万，胜兵十余万人。</p>
              <p>　　注[一]氏音支。下并同。</p>
              <p>　　注[二]前书&quot;蓝氏&quot;作&quot;监氏&quot;。</p>
              <p>　　初，月氏为匈奴所灭，遂迁于大夏，分其国为休密﹑双靡﹑贵霜﹑□顿﹑都密，凡五部斩侯。后百余岁，贵霜斩侯丘就却攻灭四斩侯，自立为王，国号贵霜*(王)*。侵安息，取高附地。又灭濮达﹑罽宾，悉有其国。丘就却年八十余死，子阎膏珍代为王。复灭天竺，置将一人监领之。月氏自此之后，最为富盛，诸国称之皆曰贵霜王。汉本其故号，言大月氏云。</p>
              <p>　　高附国在大月氏西南，亦大国也。其俗似天竺，而弱，易服。善贾贩，内富于财。所属无常，天竺﹑罽宾﹑安息三国强则得之，弱则失之，而未尝属月氏。</p>
              <p>　　汉书以为五斩侯数，非其实也。后属安息。及月氏破安息，始得高附。</p>
              <p>　　天竺国一名身毒，在月氏之东南数千里。俗与月氏同，而卑湿暑热。其国临大水。乘象而战。其人弱于月氏，修浮图道，不杀伐，遂以成俗。[一]从月氏﹑高附国以西，南至西海，东至盘起国，皆身毒之地。身毒有别城数百，城置长。</p>
              <p>　　别国数十，国置王。虽各小异，而俱以身毒为名，其时皆属月氏。月氏杀其王而置将，令统其人。土出象﹑犀﹑檋瑁﹑金﹑银﹑铜﹑铁﹑铅﹑锡，西与大秦通，有大秦珍物。又有细布﹑好毾□﹑[二]诸香﹑石蜜﹑胡椒﹑姜﹑黑盐。</p>
              <p>　　注[一]浮图即佛也。</p>
              <p>　　注[二]毾音它阖反。□音登。埤苍曰：&quot;毛席也。&quot;释名曰：&quot;施之承大黙前小榻上，登以上黙也。&quot;</p>
              <p>　　和帝时，数遣使贡献，后西域反畔，乃绝。至桓帝延熹二年﹑四年，频从日南徼外来献。</p>
              <p>　　世传明帝梦见金人，长大，顶有光明，以问髃臣。或曰：&quot;西方有神，名曰佛，其形长丈六尺而黄金色。&quot;帝于是遣使天竺问佛道法，遂于中国图画形像焉。</p>
              <p>　　楚王英始信其术，中国因此颇有奉其道者。后桓帝好神，数祀浮图﹑老子，百姓稍有奉者，后遂转盛。</p>
              <p>　　东离国居沙奇城，在天竺东南三千余里，大国也。其土气﹑物类与天竺同。列城数十，皆称王。大月氏伐之，遂臣服焉。男女皆长八尺，而怯弱。乘象﹑骆喰，往来邻国。有寇，乘象以战。</p>
              <p>　　栗弋国属康居。出名马牛羊﹑蒲萄觽果，其土水美，故蒲萄酒特有名焉。</p>
              <p>　　严国在奄蔡北，属康居，出鼠皮以输之。</p>
              <p>　　奄蔡国改名阿兰聊国，居地城，属康居。土气温和，多桢松﹑白草。[一]民俗衣服与康居同。</p>
              <p>　　注[一]前书音义曰：&quot;白草，草之白者。&quot;又云：&quot;似莠而细，熟时正白，牛马所食焉。&quot;</p>
              <p>　　莎车国西经蒲儣﹑无雷至大月氏，东去洛阳万九百五十里。</p>
              <p>　　匈奴单于因王莽之乱，略有西域，唯莎车王延最强，不肯附属。元帝时，尝为侍子，长于京师，慕乐中国，亦复参其典法。常□诸子，当世奉汉家，不可负也。天凤五年，延死，谥忠武王，子康代立。</p>
              <p>　　光武初，康率傍国拒匈奴，拥韂故都护吏士妻子千余口，檄书河西，问中国动静，自陈思慕汉家。建武五年，河西大将军窦融乃承制立康为汉莎车建功怀德王﹑西域大都尉，五十五国皆属焉九年，康死，谥宣成王。弟贤代立，攻破拘弥﹑西夜国，皆杀其王，而立其兄康两子为拘弥﹑西夜王。十四年，贤与鄯善王安并遣使诣阙贡献，于是西域始通。鳂领以东诸国皆属贤。十七年，贤复遣使奉献，请都护。天子以问大司空窦融，以为贤父子兄弟相约事汉，款诚又至，宜加号位以镇安之。帝乃因其使，赐贤西域都护印绶，及车旗黄金锦绣。敦煌太守裴遵上言：&quot;夷狄不可假以大权，又令诸国失望。&quot;诏书收还都护印绶，更赐贤以汉大将军印绶。其使不肯易，遵迫夺之，贤由是始恨。而犹诈称大都护，移书诸国，诸国悉服属焉，号贤为单于。贤浸以骄横，重求赋税，数攻龟兹诸国，诸国愁惧。</p>
              <p>　　二十一年冬，车师前王﹑鄯善﹑焉耆等十八国俱遣子入侍，献其珍宝。及得见，皆流涕稽首，愿得都护。天子以中国初定，北边未服，皆还其侍子，厚赏赐之。</p>
              <p>　　是时贤自负兵强，欲并兼西域，攻击益甚。诸国闻都护不出，而侍子皆还，大忧恐，乃与敦煌太守檄，愿留侍子以示莎车，言侍子见留，都护寻出，冀且息其兵。裴遵以状闻，天子许之。二十二年，贤知都护不至，遂遗鄯善王安书，令绝通汉道。安不纳而杀其使。贤大怒，发兵攻鄯善。安迎战，兵败，亡入山中。贤杀略千余人而去。其冬，贤复攻杀龟兹王，遂兼其国。鄯善﹑焉耆诸国侍子久留敦煌，愁思，皆亡归。鄯善王上书，愿复遣子入侍，更请都护。都护不出，诚迫于匈奴。天子报曰：&quot;今使者大兵未能得出，如诸国力不从心，东西南北自在也。&quot;于是鄯善﹑车师复附匈奴，而贤益横。</p>
              <p>　　妫塞王自以国远，遂杀贤使者，贤击灭之，立其国贵人驷鞬为妫塞王。贤又自立其子则罗为龟兹王。贤以则罗年少，乃分龟兹为乌垒国，徙驷鞬为乌垒王，又更以贵人为妫塞王。数岁，龟兹国人共杀则罗﹑驷鞬，而遣使匈奴，更请立王。匈奴立龟兹贵人身毒为龟兹王，龟兹由是属匈奴。</p>
              <p>　　贤以大宛贡税灭少，自将诸国兵数万人攻大宛，大宛王延留迎降，贤因将还国，徙拘弥王桥塞提为大宛王。而康居数攻之，桥塞提在国岁余，亡归，贤复以为拘弥王，而遣延留还大宛，使贡献如常。贤又徙于窴王俞林为骊归王，立其弟位侍为于窴王。岁余，贤疑诸国欲畔，召位侍及拘弥﹑姑墨﹑子合王，尽杀之，不复置王，但遣将镇守其国。位侍子戎亡降汉，封为守节侯。</p>
              <p>　　莎车将君得在于窴暴虐，百姓患之。明帝永平三年，其大人都末出城，见野豕，欲射之。豕乃言曰：&quot;无射我，我乃为汝杀君得。&quot;都末因此即与兄弟共杀君得。</p>
              <p>　　而大人休莫霸复与汉人韩融等杀都末兄弟，自立为于窴王，复与拘弥国人攻杀莎车将在皮山者，引兵归。于是贤遣其太子﹑国相，将诸国兵二万人击休莫霸，霸迎与战，莎车兵败走，杀万余人。贤复发诸国数万人，自将击休莫霸，霸复破之，斩杀过半，贤脱身走归国。休莫霸进围莎车，中流矢死，兵乃退。</p>
              <p>　　于窴国相苏榆勒等共立休莫霸兄子广德为王。匈奴与龟兹诸国共攻莎车，不能下。广德承莎车之敝，使弟辅国侯仁将兵攻贤。贤连被兵革，乃遣使与广德和。</p>
              <p>　　先是广德父拘在莎车数岁，于是贤归其父，而以女妻之，结为昆弟，广德引兵去。明年，莎车相且运等[一]</p>
              <p>　　患贤骄暴，密谋反城降于窴。[二]于窴王广德乃将诸国兵三万人攻莎车。贤城守，使使谓广德曰：&quot;我还汝父，与汝妇，汝来击我何为？&quot;广德曰：&quot;王，我妇父也，久不相见，愿各从两人会城外结盟。&quot;贤以问且运，且运曰：&quot;广德女貋至亲，宜出见之。&quot;贤乃轻出，广德遂执贤。而且运等因内于窴兵，虏贤妻子而并其国。锁贤将归，岁余杀之。</p>
              <p>　　注[一]且音子余反。下同。</p>
              <p>　　注[二]反音番。</p>
              <p>　　匈奴闻广德灭莎车，遣五将发焉耆﹑尉黎﹑龟兹十五国兵三万余人围于窴，广德乞降，以其太子为质，约岁给罽絮。冬，匈奴复遣兵将贤质子不居征立为莎车王，广德又攻杀之，更立其弟齐黎为莎车王，章帝元和三年*[也]*。时长史班超发诸国兵击莎车，大破之，由是遂降汉。事已具班超传。</p>
              <p>　　莎车东北至疏勒。</p>
              <p>　　疏勒国去长史所居五千里，去洛阳万三百里。领户二万一千，胜兵三万余人。</p>
              <p>　　明帝永平十六年，龟兹王建攻杀疏勒王成，自以龟兹左侯兜题为疏勒王。冬，汉遣军司马班超劫缚兜题，而立成之兄子忠为疏勒王。忠后反畔，超击斩之。</p>
              <p>　　事已具超传。</p>
              <p>　　安帝元初中，疏勒王安国以舅臣盘有罪，徙于月氏，月氏王亲爱之。后安国死，无子，母持国政，与国人共立臣盘同产弟子遗腹为疏勒王。臣盘闻之，请月氏王曰：&quot;安国无子，种人微弱，若立母氏，我乃遗腹叔父也，我当为王。&quot;月氏乃遣兵送还疏勒。国人素敬爱臣盘，又畏惮月氏，即共夺遗腹印绶，迎臣盘立为王，更以遗腹为盘焒城侯。后莎车*[连]*畔于窴，属疏勒，疏勒以强，故得与龟兹﹑于窴为敌国焉。</p>
              <p>　　顺帝永建二年，臣盘遣使奉献，帝拜臣盘为汉大都尉，兄子臣勋为守国司马。</p>
              <p>　　五年，臣盘遣侍子与大宛﹑莎车使俱诣阙贡献。阳嘉二年，臣盘复献师子﹑封牛。至灵帝建宁元年，疏勒王汉大都尉于猎中为其季父和得所射杀，和得自立为王。*(五)**[三]*年，凉州刺史孟佗遣从事任涉将敦煌兵五百人，与戊*(己)*司马曹宽﹑西域长史张晏，将焉耆﹑龟兹﹑车师前后部，合三万余人，讨疏勒，攻桢中城，四十余日不能下，引去。其后疏勒王连相杀害，朝廷亦不能禁。</p>
              <p>　　东北经尉头﹑温宿﹑姑墨﹑龟兹至焉耆。</p>
              <p>　　焉耆国王居南河城，北去长史所居八百里，东去洛阳八千二百里。户万五千，口五万二千，胜兵二万余人。其国四面有大山，与龟兹相连，道险□易守。有海水曲入四山之内，周匝其城三十余里。</p>
              <p>　　永平末，焉耆与龟兹共攻没都护陈睦﹑副校尉郭恂，杀吏士二千余人。至永元六年，都护班超发诸国兵讨焉耆﹑危须﹑尉黎、山国，遂斩焉耆﹑尉黎二王首，传送京师，县蛮夷邸。[一]超乃立焉耆左*(侯)**[候]*元孟为王，尉黎﹑危须﹑山国皆更立其王。至安帝时，西域背畔。延光中，超子勇为西域长史，复讨定诸国。元孟与尉黎﹑危须不降。永建二年，勇与敦煌太守张朗击破之，元孟乃遣子诣阙贡献。</p>
              <p>　　注[一]蛮夷皆置邸以居之，若今鸿胪寺也。</p>
              <p>　　蒲类国居天山西疏榆谷，东南去长史所居千二百九十里，去洛阳万四百九十里。</p>
              <p>　　户八百余，口二千余，胜兵七百余人。庐帐而居，逐水草，颇知田作。有牛﹑马﹑骆喰﹑羊畜。能作弓矢。国出好马。</p>
              <p>　　蒲类本大国也，前西域属匈奴，而其王得罪单于，单于怒，徙蒲类人六千余口，内之匈奴右部阿恶地，因号曰阿恶国。南去车师后部马行九十余日。人口贫羸，逃亡山谷闲，故留为国云。</p>
              <p>　　移支国居蒲类地。户千余，口三千余，胜兵千余人。其人勇猛敢战，以寇钞为事。皆被发，随畜逐水草，不知田作。所出皆与蒲类同。</p>
              <p>　　东且弥国东去长史所居八百里，去洛阳九千二百五十里。户三千余，口五千余，胜兵二千余人。庐帐居，逐水草，颇田作。其所出有亦与蒲类同。所居无常。</p>
              <p>　　车师前王居交河城。河水分流绕城，故号交河。去长史所居柳中八十里，东去洛阳九千一百二十里。领户千五百余，口四千余，胜兵二千人。</p>
              <p>　　后王居务涂谷，去长史所居五百里，去洛阳九千六百二十里。领户四千余，口万五千余，胜兵三千余人。</p>
              <p>　　前后部及东且弥﹑卑陆﹑蒲类﹑移支，是为车师六国，北与匈奴接。前部西通焉耆北道，后部西通乌孙。</p>
              <p>　　建武二十一年，与鄯善﹑焉耆遣子入侍，光武遣还之，乃附属匈奴。明帝永平十六年，汉取伊吾卢，通西域，车师始复内属。匈奴遣兵击之，复降北虏。和帝永元二年，大将军窦宪破北匈奴，车师震慑，前后王各遣子奉贡入侍，并赐印绶金帛。八年，戊己校尉索頵欲废后部王涿鞮，立破虏侯细致。涿鞮忿前王尉卑大卖己，因反击尉卑大，获其妻子。明年，汉遣将兵长史王林，发凉州六郡兵及羌*(虏)*胡二万余人，以讨涿鞮，获首虏千余人。涿鞮入北匈奴，汉军追击，斩之，立涿鞮弟农奇为王。至永宁元年，后王军就及母沙麻反畔，杀后部司马及敦煌行事。[一]至安帝延光四年，长史班勇击军就，大破，斩之。</p>
              <p>　　注[一]司马即属戊校尉所统也。和帝时，置戊己校尉，镇车师后部。行事谓前行长史索班。</p>
              <p>　　顺帝永建元年，勇率后王农奇子加特奴及八滑等，发精兵击北虏呼衍王，破之。</p>
              <p>　　勇于是上立加特奴为后王，八滑为后部亲汉侯。阳嘉三年夏，车师后部司马率加特奴等千五百人，掩击北匈奴于阊吾陆谷，坏其庐落，斩数百级，获单于母﹑季母及妇女数百人，[一]牛羊十余万头，车千余两，兵器什物甚觽。四年春，北匈奴呼衍王率兵侵后部，帝以车师六国接近北虏，为西域蔽扞，乃令敦煌太守发诸国兵，及玉门关候﹑伊吾司马，合六千三百骑救之，掩击北虏于勒山，汉军不利。秋，呼衍王复将二千人攻后部，破之。桓帝元嘉元年，呼衍王将三千余骑寇伊吾，伊吾司马毛恺遣吏兵五百人于蒲类海东与呼衍王战，悉为所没，呼衍王遂攻伊吾屯城。夏，遣敦煌太守司马达将敦煌﹑酒泉﹑张掖属国吏士四千余人救之，出塞至蒲类海，呼衍王闻而引去，汉军无功而还。</p>
              <p>　　注[一]季母，叔母也。</p>
              <p>　　永兴元年，车师后部王阿罗多与戊部候严皓不相得，遂忿戾反畔，攻围汉屯田且固城，杀伤吏士。后部候炭遮领余人畔阿罗多诣汉吏降。阿罗多迫急，将其母妻子从百余骑亡走北匈奴中，敦煌太守宋亮上立后部故王军就质子卑君为后部王。后阿罗多复从匈奴中还，与卑君争国，颇收其国人。戊校尉阎详虑其招引北虏，将乱西域，乃开信告示，许复为王，阿罗多乃诣详降。于是收夺所赐卑君印绶，更立阿罗多为王，仍将卑君还敦煌，以后部人三百帐别属役之，食其税。帐者，犹中国之户数也。</p>
              <p>　　论曰：西域风土之载，前古未闻也。汉世张骞怀致远之略，[一]班超奋封侯之志，[二]终能立功西遐，羁服外域。自兵威之所肃服，财赂之所怀诱，莫不献方奇，纳爱质，露顶肘行，东向而朝天子。故设戊己之官，分任其事；建都护之帅，总领其权。先驯则赏嵝金而赐龟绶，[三]后服则系头颡而衅北阙。立屯田于膏腴之野，列邮置于要害之路。驰命走驿，不绝于时月；商胡贩客，日款于塞下。其后甘英乃抵条支而历安息，临西海以望大秦，拒玉门﹑阳关者四万余里，靡不周尽焉。若其境俗性智之优薄，产载物类之区品，川河领障之基源，气节凉暑之通隔，梯山栈谷绳行沙度之道，身热首痛风灾鬼难之域，[四]莫不备写情形，审求根实。至于佛道神化，兴自身毒，而二汉方志莫有称焉。张骞但着地多暑湿，乘象而战，班勇虽列其奉浮图，不杀伐，而精文善法导达之功靡所传述。余闻之后说也，其国则殷乎中土，玉烛和气，[五]灵圣之所*[降]*集，贤懿之所挺生，[六]神夡诡怪，则理绝人区，[七]感验明显，则事出天外。[八]而骞﹑超无闻者，岂其道闭往运，数开叔叶乎？不然，何诬异之甚也！汉自楚英始盛斋戒之祀，桓帝又修华盖之饰。将微义未译，而但神明之邪？详其清心释累之训，空有兼遣之宗，道书之流也。[九]且好仁恶杀，蠲敝崇善，所以贤达君子多爱其法焉。</p>
              <p>　　然好大不经，奇谲无已，[一０]虽邹衍谈天之辩，庄周蜗角之论，[一一]尚未足以燍其万一。又精灵起灭，因报相寻，若晓而昧者，故通人多惑焉。[一二]</p>
              <p>　　盖导俗无方，适物异会，取诸同归，措夫疑说，则大道通矣。</p>
              <p>　　注[一]前书张骞，汉中人，为博望侯。武帝时，上言大夏及安息﹑大宛之属，大国奇物，诚得而以义属之，则地广万里。帝从之。</p>
              <p>　　注[二]超少时家贫，投笔叹曰：&quot;丈夫当如傅介子﹑张骞，立功西域，以取封侯，安能久事笔砚乎！&quot;语见超传。</p>
              <p>　　注[三]龟谓印文也。汉旧仪曰：&quot;银印皆龟纽，其文刻曰'某官之章'。&quot;</p>
              <p>　　注[四]前书杜钦曰：&quot;罽宾本汉所立，杀汉使者，今悔过来顺，使者送至悬度，历大头痛﹑小头痛之山，赤土身热之阪，临峥嵘不测之深，行者骑步相持，绳索相引。&quot;释法显游天竺记云：&quot;西度流沙，屡有热风恶鬼，过之必死。鳂领冬夏有雪。有毒龙，若犯之，则风雨晦冥，飞砂扬砾。*(过)**[遇]*此难者，万无一全也。&quot;</p>
              <p>　　注[五]天竺国记云：&quot;中天竺人殷乐无户籍，耕王地者输地利。又其土和适，无冬夏之异，草木常茂，种田无时节。&quot;尔雅曰：&quot;四时和谓之玉烛。&quot;</p>
              <p>　　注[六]本行经曰：&quot;释迦菩萨在兜率汣天，为诸天无量无边诸觽说法。又观我今何处成道，利益觽生。乃观见宜于南阎浮提生有大利益。&quot;又云&quot;谁中与我为父母者。观见宜于天竺剎利种迦毗罗城白净王摩邪夫人，可为父母&quot;。又云&quot;四生之中，何生利益。观见同觽生﹑胎生﹑我若化生，诸外道等即诽谤我是幻术也。尔时菩萨观己，示同诸天五衰相现。命诸同侣，波斯匿王等诸王中生，皆作国王，与我为□越。命阿难及诸人等，同生为弟子。命舍利弗等，外道中生我，成道时当受我化，回邪入正。又有无量觽生，同随菩萨于天竺受生，多所利益&quot;也。</p>
              <p>　　注[七]维摩经曰：&quot;以四大海水入一毛孔，不挠鱼□等，而彼大海本相如故。又舍利弗住不思议菩萨，断取三千大千国界，如陶家轮着右掌中，掷过恒河沙国界之外，其中觽生不觉不知，又复还本处，都不使人有往来相。&quot;</p>
              <p>　　注[八]□盘经曰：&quot;阿阇王令醉象蹋佛，佛以慈善根力，舒其五指，遂为五师子见，尔时醉象惶惧而退。又五百髃贼劫夺人庶，波斯匿王收捉，剜其两目，□入坑中。尔时髃贼苦痛不已，同时发声念南无佛。汣达摩佛以慈善根力，雪山吹药，令入贼眼，皆悉平复如本。&quot;</p>
              <p>　　注[九]清心谓忘思虑也。释累谓去贪欲也。不执着为空，执着为有。兼遣谓不空不有，虚实两忘也。维摩诘云：&quot;我及□盘，此二皆空。&quot;老子云：&quot;常无，欲观其妙；常有，欲观其徼。&quot;故曰道书之流也。</p>
              <p>　　注[一０]维摩经曰：&quot;尔时毗邪离有长者子名曰宝积。与五百长者子，俱持七宝盖来诣佛所，头面礼足，各以其盖共供养佛。佛威神力令诸宝盖合成一盖，篃覆三千大千国界诸须弥山，乃至日月星宿，并十方诸佛说法，皆现于宝盖中。&quot;</p>
              <p>　　又维摩诘三万二千师子坐，高八万四千由旬，高广严净，来入维摩方丈室，包容无所妨碍。又四大海水入毛孔，须弥山入芥子等也。</p>
              <p>　　注[一一]史记曰：&quot;谈天衍。&quot;刘向别录曰：&quot;邹衍之所言五德终始，天地广大，其书言天事，故曰谈天。&quot;庄子曰：&quot;有国于蜗之左角者曰触氏，有国于蜗之右角者曰蛮氏，相与争地而战，伏尸数万，逐北旬有五日而后反。&quot;郭璞注尔雅云：&quot;蜗牛，音瓜。&quot;谈天言大，蜗角喻小也。</p>
              <p>　　注[一二]精灵起灭谓生死轮回无穷已。因报相寻谓行有善恶，各缘业报也。</p>
              <p>　　赞曰：帿矣西胡，天之外区。[一]土物琛丽，人性淫虚。不率华礼，莫有典书。</p>
              <p>　　若微神道，何恤何拘。[二]</p>
              <p>　　注[一]帿，远也，音它狄反。尚书曰：&quot;帿矣西土之人。&quot;</p>
              <p>　　注[二]言无神道以制胡人，则匈猛之性，何所忧惧，何所拘忌也。</p>
              <p>　　校勘记</p>
              <p>　　二九０九页八行孤胡&quot;胡&quot;原作&quot;湖&quot;，径据汲本﹑殿本改正。按：本卷原本斗字特多，以下凡极明显之斗字，皆径改正，不出校记。</p>
              <p>　　二九０九页一一行都护陈睦按：集解引惠栋说，谓袁纪作&quot;陈穆&quot;。</p>
              <p>　　二九一０页二行副校尉阎盘集解引惠栋说，谓&quot;盘&quot;和纪作&quot;盘&quot;，窦宪传作&quot;盘&quot;，字通。今按：通鉴作&quot;盘&quot;；一本又作&quot;砻&quot;，则形近而斗。</p>
              <p>　　二九一一页四行求救于曹宗按：集解引惠栋说，谓通典作&quot;曹崇&quot;。</p>
              <p>　　二九一二页一行财币縻于卢山之壑按：王先谦谓&quot;縻&quot;是&quot;糜&quot;之误字，谓腐烂也。</p>
              <p>　　二九一二页四行由此察之按：集解引惠栋说，谓&quot;察&quot;一作&quot;观&quot;。</p>
              <p>　　二九一二页四行东望扣关按：集解引惠栋说，谓&quot;望&quot;一作&quot;向&quot;。</p>
              <p>　　二九一三页四行宜禾都尉居也按：刊误谓&quot;也&quot;当作&quot;之&quot;。</p>
              <p>　　二九一三页七行*[是]*人主之操据汲本﹑殿本补。</p>
              <p>　　二九一四页五行去玉门三百余里按：王先谦谓&quot;玉门&quot;下夺&quot;阳关&quot;二字。&quot;三百余里&quot;据水经河水注当作&quot;千三百余里&quot;，前﹑后书皆脱去&quot;千&quot;字。</p>
              <p>　　二九一四页八行北通伊吾千余里按：集解引惠栋说，谓袁纪云&quot;五千里&quot;。</p>
              <p>　　二九一四页九行金满城按：集解引惠栋说，谓&quot;满&quot;一作&quot;蒲&quot;。</p>
              <p>　　二九一四页一三行北道西踰鳂领出大宛康居奄蔡焉*(耆)*王先谦谓由疏勒而西为大宛，在大月氏北，亦鳂岭西国，其北为康居，为奄蔡，又极西北为条支，是为鳂岭西北诸国。焉耆在鳂岭东，明&quot;耆&quot;字衍。今据删。</p>
              <p>　　二九一五页二行至拘弥按：王先谦谓前书&quot;拘弥&quot;作&quot;杅弥&quot;，此更名。</p>
              <p>　　二九一五页六行敦煌太守徐由集解引惠栋说，谓续汉志作&quot;徐白&quot;。今按：见续天文志。</p>
              <p>　　二九一五页一二行胜兵三万余人按：王先谦谓&quot;万&quot;为&quot;千&quot;之误。前书胜兵二千四百人，新唐书胜兵四千人，后汉时何得独有三万余。</p>
              <p>　　二九一七页二行汉书中误云西夜子合是一国刊误谓&quot;汉&quot;当作&quot;前&quot;。按：如刊误言，则下二九二０页四行&quot;汉书云&quot;及二九二一页六行&quot;汉书以为&quot;之&quot;汉&quot;字皆当作&quot;前&quot;。</p>
              <p>　　二九一七页五行子合国居呼鞬谷按：王先谦谓前书&quot;鞬&quot;作&quot;犍&quot;。</p>
              <p>　　二九一七页九行自皮山西南经乌秅&quot;秅&quot;原作&quot;秏&quot;，径据前书改正。注同。按：</p>
              <p>　　前书刘攽刊误云&quot;秅&quot;当作&quot;耗&quot;，耗无拏音，刘说非。</p>
              <p>　　二九一七页一一行急言之如鷃拏*(反)**[也]*据殿本改。</p>
              <p>　　二九一八页八行海中善使人思土恋慕数有死亡者按：校补谓通志作&quot;海中善使人悲怀思土，故数有死亡者&quot;。此下复有&quot;若汉使不恋父母妻子者可入&quot;十二字。</p>
              <p>　　二九一九页一行大秦国一名儣鞬集解引惠栋说，谓魏略作&quot;儣靬&quot;，案此即前汉儣靬国也。今按：袁纪作&quot;黎靬&quot;。</p>
              <p>　　二九二０页一行大秦王安敦按：集解引惠栋说，谓袁纪&quot;安敦&quot;作&quot;安都&quot;。</p>
              <p>　　二九二一页二行国号贵霜*(王)*据刊误删。</p>
              <p>　　二九二一页一０行东至盘起国按：校补谓通志&quot;起&quot;作&quot;越&quot;。</p>
              <p>　　二九二二页七行东离国按：校补谓通志作&quot;车离国&quot;，东车易斗，未详孰是。</p>
              <p>　　二九二二页七行列城数十按：校补谓通志&quot;列&quot;作&quot;别&quot;。</p>
              <p>　　二九二四页一一行东西南北自在也按：王先谦谓疑&quot;在&quot;为&quot;任&quot;之斗，言任所归向也。</p>
              <p>　　二九二五页七行欲射之按：类聚九十四引张璠汉纪，&quot;射&quot;作&quot;搏&quot;。</p>
              <p>　　二九二五页八行无射我按：类聚九十四、御览九百三引张璠汉纪，&quot;射&quot;并作&quot;杀&quot;。</p>
              <p>　　二九二六页七行尉黎按：王先谦谓前书郑吉传作&quot;尉黎&quot;，余皆作&quot;尉儣&quot;。</p>
              <p>　　二九二六页九行章帝元和三年*[也]*据刊误补。</p>
              <p>　　二九二六页一一行莎车东北至疏勒按：丁谦后汉书西域传地理考证谓前书言西至疏勒，疏勒传作南至莎车，两传互证，则当云西北至疏勒，此作&quot;东北&quot;，误。</p>
              <p>　　二九二六页一二行领户二万一千按：&quot;户&quot;原斗&quot;兵&quot;，径改正。又按：王先谦谓下脱口数。</p>
              <p>　　二九二六页一三行左侯按：王先谦谓据前书，疏勒但有左右将﹑左右骑君，而无左侯，此&quot;左侯&quot;疑&quot;左将&quot;之误。若以焉耆传例之，或亦当作&quot;左候&quot;。</p>
              <p>　　二九二七页四行后莎车*[连]*畔于窴据汲本﹑殿本补。按：通志亦有&quot;连&quot;字。</p>
              <p>　　二九二七页八行*(五)**[三]*年据汲本﹑殿本改。</p>
              <p>　　二九二七页九行与戊*(己)*司马曹宽据刊误删。按：集解引惠栋说，谓据曹全碑，全字景完，拜西域戊部司马，讨疏勒，无&quot;己&quot;字，与刘说合。王先谦谓其名是&quot;全&quot;，碑有塙证。范去汉二百余年，而传录文字脱落，完宽字形相似，故&quot;完&quot;误为&quot;宽&quot;也。</p>
              <p>　　二九二七页一二行王居南河城按：集解引惠栋说，谓前书云治员渠城，袁纪作&quot;河南城&quot;。</p>
              <p>　　二九二八页三行超乃立焉耆左*(侯)**[候]*元孟为王王先谦谓当据班超传作&quot;候&quot;，今据改。</p>
              <p>　　二九三０页一行涿鞮忿前王尉卑大卖己集解引惠栋说，谓&quot;尉卑大&quot;通鉴作&quot;尉毕大&quot;。通鉴异字，大要本袁宏纪也。</p>
              <p>　　二九三０页二行发凉州六郡兵及羌*(虏)*胡二万余人据王先谦说删。按：通志无&quot;虏&quot;字。</p>
              <p>　　二九三０页二行以讨涿鞮&quot;鞮&quot;原斗&quot;鞬&quot;，径改正。</p>
              <p>　　二九三０页一三行敦煌太守司马达按：张森楷校勘记谓案于窴传无&quot;司&quot;字，疑此衍文。</p>
              <p>　　二九三一页一０行驰命走驿按：刊误谓&quot;驿&quot;当作&quot;译&quot;。</p>
              <p>　　二九三二页二行灵圣之所*[降]*集据汲本﹑殿本补。</p>
              <p>　　二九三二页一三行临峥嵘不测之深按：殿本&quot;深&quot;作&quot;渊&quot;，校补谓系后人回改。</p>
              <p>　　二九三二页一五行*(过)**[遇]*此难者据刊误改。</p>
              <p>　　二九三三页九行□盘经曰按：&quot;□盘&quot;之&quot;盘&quot;原皆作&quot;盘&quot;，径据汲本﹑殿本改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='97.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='99.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
