<html>
<head>
<title>后汉书卷八十一　独行列传　第七十一</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="89.htm"><img src="last.gif" width="46" height="15" border="0"></a><img src="bg.gif" width="40" height="30"><a href="91.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷八十一　独行列传　第七十一</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　孔子曰：&quot;与其不得中庸，必也狂狷乎！&quot;[一]又云：&quot;狂者进取，狷者有所不为也。&quot;[二]此盖失于周全之道，而取诸偏至之端者也。然则有所不为，亦将有所必为者矣；既云进取，亦将有所不取者矣。如此，性尚分流，为否异适矣。
              <p>　　[三]</p>
              <p>　　注[一]庸，常也。中和可常行之道，谓之中庸。言若不得中庸之人与之居，必也须得狂狷之人。</p>
              <p>　　注[二]此是录论语者，因夫子之言而释狂狷之人也。</p>
              <p>　　注[三]人之好尚不同，或为或否，各有所适。</p>
              <p>　　中世偏行一介之夫，能成名立方者，盖亦觽也。或志刚金石，而克扞于强御。[一]</p>
              <p>　　或意严冬霜，而甘心于小谅。[二]亦有结朋协好，幽明共心；[三]蹈义陵险，死生等节。[四]虽事非通圆，良其风轨有足怀者。而情夡殊杂，难为条品；片辞特趣，不足区别。措之则事或有遗，[五]载之则贯序无统。以其名体虽殊，而操行俱绝，故总为独行篇焉。庶备诸阙文，纪志漏脱云尔。</p>
              <p>　　注[一]谓刘茂、韂福也。</p>
              <p>　　注[二]戴就、陆续也。</p>
              <p>　　注[三]范式、张劭也。</p>
              <p>　　注[四]缪肜、李善也。</p>
              <p>　　注[五]措，置也。</p>
              <p>　　谯玄字君黄，巴郡阆中人也。少好学，能说易、春秋。仕于州郡。成帝永始二年，有日食之灾，乃诏举敦朴逊让有行义者各一人。州举玄，诣公车，对策高第，拜议郎。</p>
              <p>　　帝始作期门，数为微行。[一]立赵飞燕为皇后，后专宠怀忌，皇*(太)*子多横夭。玄上书谏曰：&quot;臣闻王者承天，继宗统极，保业延祚，莫急胤嗣，故易有干蛊之义，诗咏觽多之福。[二]今陛下圣嗣未立，天下属望，而不惟社稷之计，专念微行之事，爱幸用于所惑，曲意留于非正。窃闻后宫皇子产而不育。[三]</p>
              <p>　　臣闻之怛然，痛心伤剥，窃怀忧国，不忘须臾。夫警韂不修，则患生非常。忽有醉酒狂夫，分争道路，既无尊严之仪，岂识上下之别。此为胡狄起于毂下，而贼乱发于左右也。愿陛下念天之至重，爱金玉之身，均九女之施，[四]存无穷之福，天下幸甚。&quot;</p>
              <p>　　注[一]前书武帝微行，常与侍中、常侍、武骑及待诏北地良家子能骑射者期诸殿门，故有期门之号，自此始也。成帝微行亦然，故言始也。</p>
              <p>　　注[二]易曰：&quot;干父之蛊。&quot;注云：&quot;蛊，事也。&quot;毛诗曰：&quot;螽斯，后妃之德也。</p>
              <p>　　后妃不□忌，则子孙觽多也。&quot;其诗曰&quot;螽斯羽，诜诜兮，宜尔子孙，振振兮。&quot;</p>
              <p>　　注[三]前书成帝宫人曹伟能及许美人皆生子，赵昭仪皆令杀之。</p>
              <p>　　注[四]九女，解见崔琦传。</p>
              <p>　　时数有灾异，玄辄陈其变。既不省纳，故久稽郎官。后迁太常丞，以弟服去职。</p>
              <p>　　平帝元始元年，日食，又诏公卿举敦朴直言。大鸿胪左咸举玄诣公车对策，复拜议郎，迁中散大夫。四年，选明达政事能班化风俗者八人。时并举玄，为绣衣使者，[一]持节，与太仆*(任)**[王]*恽等分行天下，观览风俗，所至专行诛赏。事未及终，而王莽居摄，玄于是纵使者车，[二]变易姓名，闲窜归家，[三]</p>
              <p>　　因以隐遁。</p>
              <p>　　注[一]前书御史大夫领绣衣直指，出讨奸猾，理大狱。武帝所制，不常置。</p>
              <p>　　注[二]纵，舍也。</p>
              <p>　　注[三]闲，私也。</p>
              <p>　　后公孙述僭号于蜀，连聘不诣。述乃遣使者备礼征之；若玄不肯起，*(使阳)**[便赐]*以毒药。太守乃自赍玺书至玄庐，曰：&quot;君高节已着，朝廷垂意，诚不宜复辞，自招凶祸。&quot;玄仰天叹曰：&quot;唐尧大圣，许由耻仕；周武至德，伯夷守饿。</p>
              <p>　　彼独何人，我亦何人。保志全高，死亦奚恨！&quot;遂受毒药。玄子瑛泣血叩头于太守曰：&quot;方今国家东有严敌，兵师四出，国用军资或不常充足，愿奉家钱千万，以赎父死。&quot;太守为请，述听许之。玄遂隐藏田野，终述之世。</p>
              <p>　　时兵戈累年，莫能修尚学业，玄独训诸子勤习经书。建武十一年卒。明年，天下平定，玄弟庆以状诣阙自陈。光武美之，策诏本郡祠以中牢，□所在还玄家钱。</p>
              <p>　　时亦有犍为费贻，不肯仕述，乃漆身为厉，阳狂以避之，退藏山薮十余年。述破后，仕至合浦太守。</p>
              <p>　　瑛善说易，以授显宗，为北宫韂士令。[一]</p>
              <p>　　注[一]汉官仪曰：&quot;北宫韂士令一人，秩六百石。&quot;</p>
              <p>　　李业字巨游，广汉梓潼人也。少有志操，介特。习鲁诗，师博士许晃。元始中，举明经，除为郎。[一]</p>
              <p>　　注[一]元始，平帝年也。</p>
              <p>　　会王莽居摄，业以病去官，杜门不应州郡之命。太守刘咸强召之，业乃载病诣门。咸怒，出教曰：&quot;贤者不避害，譬犹*(壳)**[彀]*弩射市，薄命者先死。闻业名称，故欲与之为治，而反托疾乎？&quot;令诣狱养病，欲杀之。客有说咸曰：&quot;赵杀鸣犊，孔子临河而逝。[一]未闻求贤而胁以牢狱者也。&quot;咸乃出之，因举方正。王莽以业为酒士，[二]病不之官，遂隐藏出谷，绝匿名夡，终莽之世。</p>
              <p>　　注[一]史记曰&quot;孔子既不得用于韂，将西见赵简子。至于河而闻窦鸣犊、舜华之死也，临河而叹曰：'美哉河水，洋洋乎！丘之不济，命也夫！'子贡进曰：</p>
              <p>　　'敢问何谓也？'孔子曰：'窦鸣犊，舜华，晋国之贤大夫也。赵简子未得志之时，须此两人而后从政。丘闻之也，刳胎杀夭则骐驎不至，竭泽而渔则蛟龙不合阴阳，覆巢毁卵则凤凰不翔。何则？君子讳伤其类。夫鸟兽之于不义也，尚知避之，而况乎丘哉！'乃还&quot;也。</p>
              <p>　　注[二]王莽时官酤酒，故置酒士也。</p>
              <p>　　及公孙述僭号，素闻业贤，征之，欲以为博士，业固疾不起。数年，述羞不致之，乃使大鸿胪尹融持毒酒奉诏命以劫业：若起，则受公侯之位：不起，赐之以药。融譬旨曰：&quot;方今天下分崩，孰知是非，而以区区之身，试于不测之渊乎！</p>
              <p>　　朝廷贪慕名德，旷官缺位，于今七年，四时珍御，不以忘君。宜上奉知己，下为子孙，身名俱全，不亦优乎！今数年不起，猜疑寇心，凶祸立加，非计之得者也。&quot;业乃叹曰：&quot;危国不入，乱国不居。[一]亲于其身为不善者，义所不从。君子见危授命，[二]何乃诱以高位重饵哉？&quot;融见业辞志不屈，复曰：&quot;宜呼室家计之。&quot;业曰：&quot;丈夫断之于心久矣，何妻子之为？&quot;遂饮毒而死。述闻业死，大惊，又耻有杀贤之名，乃遣使吊祠，赙赠百匹。业子翚逃辞不受。</p>
              <p>　　注[一]论语孔子曰：&quot;危邦不入，乱邦不居。天下有道则见，无道则隐。&quot;</p>
              <p>　　注[二]论语曰：&quot;亲于其身为不善者，君子不入。&quot;又曰：&quot;君子见危授命，见得思义。&quot;</p>
              <p>　　蜀平，光武下诏表其闾，益部纪载其高节，图画形象。</p>
              <p>　　初，平帝时，蜀郡王皓为美阳令，王嘉为郎。王莽篡位，并□官西归。及公孙述称帝，遣使征皓﹑嘉，恐不至，遂先系其妻子。使者谓嘉曰：&quot;速装，妻子可全。&quot;对曰：&quot;犬马犹识主，况于人乎！&quot;王皓先自刎，以首付使者。述怒，遂诛皓家属。王嘉闻而叹曰：&quot;后之哉！&quot;乃对使者伏□而死。</p>
              <p>　　是时犍为任永*(君)**[及]*业同郡冯信，并好学博古。公孙述连征命，待以高位，皆托青盲以避世难。永妻淫于前，匿情无言；见子入井，忍而不救。信侍婢亦对信奸通。及闻述诛，皆盥洗更视曰：&quot;世适平，目即清。&quot;淫者自杀。光武闻而征之，并会病卒。</p>
              <p>　　刘茂字子卫，太原晋阳人也。少孤，独侍母居。家贫，以筋力致养，孝行着于乡里。及长，能习礼经，教授常数百人。哀帝时，察孝廉，再迁五原属国候，遭母忧去官。服竟后为沮阳令。[一]会王莽篡位，茂□官，避世弘农山中教授。</p>
              <p>　　注[一]沮阳，县，属上谷郡，故城在今妫州东。沮音阻。</p>
              <p>　　建武二年，归，为郡门下掾。时赤眉二十余万觽攻郡县，杀长吏及府掾史。茂负太守孙福踰墙藏空穴中，得免。其暮，俱奔盂县。[一]昼则逃隐，夜求粮食。</p>
              <p>　　积百余日，贼去，乃得归府。明年，诏书求天下义士。福言茂曰：&quot;臣前为赤眉所攻，吏民坏乱，奔走趣山，臣为贼所围，命如丝发，赖茂负臣踰城，出保盂县。茂与弟触冒兵刃，缘山负食，臣及妻子得度死命，节义尤高。宜蒙表擢，以厉义士。&quot;诏书即征茂拜议郎，迁宗正丞。[二]后拜侍中，卒官。</p>
              <p>　　注[一]今并州盂县也。</p>
              <p>　　注[二]续汉书宗正丞一人，比千石也。</p>
              <p>　　*(元初)**[延平]*中，鲜卑数百余骑寇渔阳，太守张显率吏士追出塞，遥望虏营鞕火，急趣之。兵马掾严授虑有伏兵，苦谏止，不听。显蹙令进，授不获已，前战，伏兵发，授身被十创，殁于阵。显拔刃追散兵，不能制，虏射中显，主簿卫福﹑功曹徐咸遽*(起)**[赴]*之，显遂堕马，福以身拥蔽，虏并杀之。朝廷愍授等节，诏书曪叹，厚加赏赐，各除子一人为郎中。</p>
              <p>　　永初二年，剧贼毕豪等入平原界，县令刘雄将吏士乘船追之。至厌次河，[一]</p>
              <p>　　与贼合战。雄败，执雄，以矛刺之。时小吏所辅[二]前叩头求哀，愿以身代雄。</p>
              <p>　　豪等纵雄而刺辅，贯心洞背即死。东郡太守捕得豪等，具以状上。诏书追伤之，赐钱二十万，除父奉为郎中。</p>
              <p>　　注[一]厌次县之河也。</p>
              <p>　　注[二]所，姓也。风俗通曰：&quot;宋大夫华所事之后也。汉有所忠，为谏大夫。&quot;</p>
              <p>　　温序字次房，太原祁人也。仕州从事。建武二年，骑都尉弓里戍[一]将兵平定北州，到太原，历访英俊大人，问以策谋。戍见序奇之，上疏荐焉。于是征为侍御史。迁武陵都尉，病免官。</p>
              <p>　　注[一]弓里，姓也。</p>
              <p>　　六年，拜谒者，迁护羌校尉。序行部至襄武，为隗嚣别将苟宇所拘劫。宇谓序曰：&quot;子若与我并威同力，天下可图也。&quot;序曰：&quot;受国重任，分当效死，义不贪生苟背恩德。&quot;宇等复晓譬之。序素有气力，大怒，叱宇等曰：&quot;虏何敢迫胁汉将！&quot;</p>
              <p>　　因以节檛杀数人。贼觽争欲杀之。宇止之曰：&quot;此义士死节，可赐以□。&quot;序受□，衔须于口，顾左右曰：&quot;既为贼所迫杀，无令须污土。&quot;遂伏□而死。</p>
              <p>　　序主簿韩遵﹑从事王忠持尸归敛。光武闻而怜之，命忠送丧到洛阳，赐城傍为頉地，赙谷千斛﹑缣五百匹，除三子为郎中。长子寿，服竟为邹平侯相。梦序告之曰：&quot;久客思乡里。&quot;寿即□官，上书乞骸骨归葬。帝许之，乃反旧茔焉。</p>
              <p>　　[一]</p>
              <p>　　注[一]序墓在今并州祁县西北。</p>
              <p>　　彭修字子阳，会稽毗陵人也。[一]年十五时，父为郡吏，得休，[二]与修俱归，道为盗所劫，修困迫，乃拔佩刀前持盗帅曰：&quot;父辱子死，卿不顾死邪？&quot;盗相谓曰：&quot;此童子义士也，不宜逼之。&quot;遂辞谢而去。乡党称其名。</p>
              <p>　　注[一]毗陵，今常州晋陵县也。吴地记曰：&quot;本名延陵，吴王诸樊封季札。汉改曰毗陵。&quot;</p>
              <p>　　注[二]休，假也。</p>
              <p>　　后仕郡为功曹。时西部都尉宰□行太守事，[一]以微过收吴县狱吏，将杀之，主簿钟离意争谏甚切，□怒，使收缚意，欲案之，掾*(吏)**[史]*莫敢谏。修排合直入，拜于庭，曰：&quot;明府发雷霆于主簿，请闻其过。&quot;□曰：&quot;受教三日，初不奉行，废命不忠，岂非过邪？&quot;修因拜曰：&quot;昔任座面折文侯，[二]朱云攀毁栏槛，[三]自非贤君，焉得忠臣？今庆明府为贤君，主簿为忠臣。&quot;□遂原意罚，贳狱吏罪。</p>
              <p>　　注[一]应劭汉官曰：&quot;都尉，秦官也。本名郡尉。掌佐太守典其武职，秩比二千石。孝景时更名都尉。&quot;</p>
              <p>　　注[二]解见文苑祢衡传。</p>
              <p>　　注[三]前书成帝时，朱云上书，请以尚方斩马□斩张禹。上欲杀之，云攀折殿槛。西京杂记云：&quot;攀折玉槛。&quot;</p>
              <p>　　后州辟从事。时贼张子林等数百人作乱，郡言州，请修守吴令。修与太守俱出讨贼，贼望见车马，竞交射之，飞矢雨集。修障扞太守，而为流矢所中死，太守得全。贼素闻其恩信，即杀弩中修者，余悉降散。言曰：&quot;自为彭君故降，不为太守服也。&quot;</p>
              <p>　　索卢放字君阳，[一]东郡人也。以尚书教授千余人。初署郡门下掾。更始时，使者督行郡国，太守有事，当就斩刑。放前言曰：&quot;今天下所以苦毒王氏，归心皇汉者，实以圣政宽仁故也。而传车所过，未闻恩泽。太守受诛，诚不敢言，但恐天下惶惧，各生疑变。夫使功者不如使过，[二]愿以身代太守之命。&quot;遂前就斩。使者义而赦之，由是显名。</p>
              <p>　　注[一]索卢，姓也。</p>
              <p>　　注[二]若秦穆赦孟明而用之，霸西戎。</p>
              <p>　　建武六年，征为洛阳令，政有能名。以病乞身，徙谏议大夫，数纳忠言，后以疾去。</p>
              <p>　　建武末，复征不起，光武使人舆之，见于南宫云台，赐谷二千斛，遣归，除子为太子中庶子。卒于家。[一]</p>
              <p>　　注[一]续汉书曰：&quot;太子中庶子，秩六百石。&quot;</p>
              <p>　　周嘉字惠文，汝南安城人也。高祖父燕，宣帝时为郡决曹掾。太守欲枉杀人，燕谏不听，遂杀囚而黜燕。囚家守阙称冤。诏遣覆考，燕见太守曰：&quot;愿谨定文书，皆着燕名，府君但言时病而已。&quot;出谓掾史曰：&quot;诸君被问，悉当以罪推燕。</p>
              <p>　　如有一言及于府君，燕手□相刃。&quot;使*[者]*乃收燕系狱。屡被掠楚，辞无屈桡。当下蚕室，乃叹曰：&quot;我平王之后，正公玄孙，[一]岂可以刀锯之余下见先君？&quot;遂不食而死。燕有五子，皆至刺史﹑太守。</p>
              <p>　　注[一]谢承书曰&quot;燕字少卿，其先出自周平王之后。汉兴，绍嗣封为正公，食采于汝坟&quot;也。</p>
              <p>　　嘉仕郡为主簿。王莽末，髃贼入汝阳城，嘉从太守何敞讨贼，敞为流矢所中，郡兵奔北，贼围绕数十重，白刃交集，嘉乃拥敞，以身扞之。因呵贼曰：&quot;卿曹皆人隶也。为贼既逆，岂有还害其君者邪？嘉请以死赎君命。&quot;因仰天号泣。</p>
              <p>　　髃贼于是两两相视，曰：&quot;此义士也！&quot;给其车马，遣送之。</p>
              <p>　　后太守寇恂举为孝廉，拜尚书侍郎。光武引见，问以遭难之事。嘉对曰：&quot;太守被伤，命悬寇手，臣实驽怯，不能死难。&quot;帝曰：&quot;此长者也。&quot;诏嘉尚公主，嘉称病笃，不肯当。</p>
              <p>　　稍迁零陵太守，视事七年，卒，零陵颂其遗爱，吏民为立祠焉。</p>
              <p>　　嘉从弟畅，字伯持，性仁慈，为河南尹。永初二年，夏旱，久祷无应，畅因收葬洛城傍客死骸骨凡万余人，应时澍雨，岁乃丰稔。位至光禄勋。</p>
              <p>　　范式字巨卿，山阳金乡人也，一名泛。少游太学，为诸生，与汝南张劭为友。</p>
              <p>　　劭字符伯。二人并告归乡里。式谓元伯曰：&quot;后二年当还，将过拜尊亲，见孺子焉。&quot;[一]乃共克期日。后期方至，元伯具以白母，请设馔以候之。母曰：&quot;二年之别，千里结言，尔何相信之审邪？&quot;对曰：&quot;巨卿信士，必不乖违。&quot;母曰：&quot;若然，当为尔酝酒。&quot;至其日，巨卿果到，升堂拜饮，尽欢而别。</p>
              <p>　　注[一]见其子也。孺子，稚子也。</p>
              <p>　　式仕为郡功曹。后元伯寝疾笃，同郡郅君章﹑殷子征晨夜省视之。元伯临尽，叹曰：&quot;恨不见吾死友！&quot;子征曰：&quot;吾与君章尽心于子，是非死友，复欲谁求？&quot;</p>
              <p>　　元伯曰：&quot;若二子者，吾生友耳。山阳范巨卿，所谓死友也。&quot;寻而卒。式忽梦见元伯玄冕垂缨屣履而呼曰：&quot;巨卿，吾以某日死，当以尔时葬，永归黄泉。子未我忘，岂能相及？&quot;式怳然觉寤，悲叹泣下，具告太守，请往奔丧。太守虽心不信而重违其情，许之。式便服朋友之服，[一]投其葬日，驰往赴之。式未及到，而丧已发引，既至圹，将窆，[二]而柩不肯进。其母抚之曰：&quot;元伯，岂有望邪？&quot;遂停柩移时，乃见有素车白马，号哭而来。其母望之曰：&quot;是必范巨卿也。&quot;巨卿既至，叩丧言曰：&quot;行矣元伯！死生路异，永从此辞。&quot;会葬者千人，咸为挥涕。式因执绋而引，柩于是乃前。式遂留止頉次，为修坟树，然后乃去。</p>
              <p>　　注[一]仪礼丧服记曰：&quot;朋友在他国，袒免，归则已。&quot;注云：&quot;谓无亲者为之主丧服。&quot;又曰：&quot;朋友麻。&quot;注云：&quot;朋友虽无亲，有同道之恩，相为服缌之绖带。&quot;</p>
              <p>　　注[二]窆，下棺也。</p>
              <p>　　后到京师，受业太学。时诸生长沙陈平子亦同在学，与式未相见，而平子被病将亡，谓其妻曰：&quot;吾闻山阳范巨卿，烈士也，可以托死。吾殁后，但以尸埋巨卿户前。&quot;乃裂素为书，以遗巨卿。既终，妻从其言。时式出行适还，省书见瘗，怆然感之，向坟揖哭，以为死友。乃营护平子妻儿，身自送丧于临湘。未至四五里，乃委素书于柩上，哭别而去。其兄弟闻之，寻求不复见。长沙上计掾史到京师，上书表式行状，三府并辟，不应。</p>
              <p>　　举州茂才，四迁荆州刺史。友人南阳孔嵩，家贫亲老，乃变名姓，佣为新野县阿里街卒。[一]式行部到新野，而县选嵩为导骑迎式。[二]式见而识之，呼嵩，把臂谓曰：&quot;子非孔仲山邪？&quot;对之叹息，语及平生。曰：&quot;昔与子俱曳长裾，游*(集)**[息]*帝学，吾蒙国恩，致位牧伯，而子怀道隐身，处于卒伍，不亦惜乎！&quot;嵩曰：&quot;侯嬴长守于贱业，[三]晨门肆志于抱关。[四]子欲居九夷，不患其陋。[五]贫者士之宜，岂为鄙哉！&quot;式□县代嵩，嵩以为先佣未竟，不肯去。</p>
              <p>　　注[一]阿里，里名也。</p>
              <p>　　注[二]导引之骑。</p>
              <p>　　注[三]史记曰，侯嬴年七十，家贫，为大梁夷门卒。魏公子闻之，往请，欲厚遗之，不肯受，曰：&quot;臣修身洁行数十年，终不以监门困故受公子财。&quot;</p>
              <p>　　注[四]解见张皓传也。</p>
              <p>　　注[五]论语曰：&quot;孔子欲居九夷。或曰：'陋，如之何？'子曰：'君子居之，何陋之有。'&quot;嵩在阿里，正身厉行，街中子弟皆服其训化。遂辟公府。之京师，道宿下亭，盗共窃其马，寻问知其嵩也，乃相责让曰：&quot;孔仲山善士，岂宜侵盗乎！&quot;于是送马谢之。嵩官至南海太守。</p>
              <p>　　式后迁庐江太守，有威名，卒于官。</p>
              <p>　　李善字次孙，南阳淯阳人，本同县李元苍头也。建武中疫疾，元家相继死没，唯孤儿续始生数旬，而赀财千万，诸奴婢私共计议，欲谋杀续，分其财产。善深伤李氏而力不能制，乃潜负续逃去，隐山阳瑕丘界中，亲自哺养，乳为生湩，[一]推燥居湿，备尝艰勤。续虽在孩抱，奉之不异长君，有事辄长跪请白，然后行之。闾里感其行，皆相率修义。续年十岁，善与归本县，修理旧业。告奴婢于长吏，悉收杀之。时钟离意为瑕丘令，上书荐善行状。光武诏拜善及续并为太子舍人。</p>
              <p>　　注[一]湩，乳汁也。音竹用反。</p>
              <p>　　善，显宗时辟公府，以能理剧，再迁日南太守。从京师之官，道经淯阳，过李元頉。未至一里，乃脱朝服，持鉏去草。及拜墓，哭泣甚悲，身自炊爨，埶鼎俎以修祭祀。垂泣曰：&quot;君夫人，善在此。&quot;尽哀，数日乃去。到官，以爱惠为政，怀来异俗。迁九江太守，未至，道病卒。</p>
              <p>　　续至河闲相。</p>
              <p>　　王忳字少林，[一]广汉新都人也。忳尝诣京师，于空舍中见一书生疾困，□而视之。书生谓忳曰：&quot;我当到洛阳，而被病，命在须臾，□下有金十斤，愿以相赠，死后乞藏骸骨。&quot;未及问姓名而绝。忳即鬻金一斤，营其殡葬，余金悉置棺下，人无知者。后归数年，县署忳大度亭长。初到之日，有马驰入亭中而止。</p>
              <p>　　其日，大风飘一绣被，复墯忳前，即言之于县，县以归忳。忳后乘马到雒县，马遂奔走，牵忳入它舍。主人见之喜曰：&quot;今禽盗矣。&quot;问忳所由得马，忳具说其状，并及绣被。主人怅然良久，乃曰：&quot;被随旋风与马俱亡，卿何阴德而致此二物？&quot;忳自念有葬书生事，因说之，并道书生形貌及埋金处。主人大惊号曰：</p>
              <p>　　&quot;是我子也。姓金名彦。前往京师，不知所在，何意卿乃葬之。大恩久不报，天以此章卿德耳。&quot;忳悉以被马还之，彦父不取，又厚遗忳，忳辞让而去。时彦父为州从事，因告新都令，假忳休，自与俱迎彦丧，余金俱存。忳由是显名。</p>
              <p>　　注[一]忳音纯。</p>
              <p>　　仕郡功曹，州治中从事。举茂才，除郿令。到官，至斄亭。[一]亭长曰：&quot;亭有鬼，数杀过客，不可宿也。&quot;忳曰：&quot;仁胜凶邪，德除不祥，何鬼之避！&quot;即入亭止宿。夜中闻有女子称冤之声。忳□曰：&quot;有何枉状，可前求理乎？&quot;女子曰：</p>
              <p>　　&quot;无衣，不敢进。&quot;忳便投衣与之。女子乃前诉曰：&quot;妾夫为涪令，之官过宿此亭，亭长无状，贼杀妾家十余口，埋在楼下，悉取财货。&quot;忳问亭长姓名。女子曰：&quot;即今门下游徼者也。&quot;忳曰：&quot;汝何故数杀过客？&quot;对曰：&quot;妾不得白日自诉，每夜陈冤，客辄眠不见应，不胜感恚，故杀之。&quot;忳曰：&quot;当为汝理此冤，勿复杀良善也。&quot;因解衣于地，忽然不见。明旦召游徼诘问，具服罪，即收系，及同谋十余人悉伏辜，遣吏送其丧归乡里，于是亭遂清安。</p>
              <p>　　注[一]斄音台。</p>
              <p>　　张武者，吴郡由拳人也。[一]父业，郡门下掾，送太守妻子还乡里，至河内亭，盗夜劫之，业与贼战死，遂亡*[失]*尸*[骸]*。武时年幼，不及识父。后之太学受业，每节，常持父遗□，至亡处祭醊，*[泣]*而还。太守第五伦嘉其行，举孝廉。</p>
              <p>　　遭母丧过毁，伤父魂灵不返，因哀恸绝命。</p>
              <p>　　注[一]由拳，县，故城在今苏州嘉兴县南。</p>
              <p>　　陵续字智初，会稽吴人也。世为族姓。祖父闳，字子春，建武中为尚书令。美姿貌，喜着越布单衣，光武见而好之，自是常□会稽郡献越布。</p>
              <p>　　续幼孤，仕郡户曹史。时岁荒民饥，太守尹兴使续于都亭赋民饘粥。续悉简阅其民，讯以名氏。事毕，兴问所食几何？续因口说六百余人，皆分别姓字，无有差谬。兴异之，刺史行部，见续，辟为别驾从事。以病去，还为郡门下掾。</p>
              <p>　　是时楚王英谋反，阴疏天下善士，及楚事觉，显宗得其录，有尹兴名，乃征兴诣廷尉狱。续与主簿梁宏、功曹史驷勋及掾史五百余人诣洛阳诏狱就考，诸吏不堪痛楚，死者大半，唯续、宏、勋掠考五毒，肌肉消烂，终无异辞。续母远至京师，觇候消息，狱事特急，无缘与续相闻，母但作馈食，付门卒以进之。</p>
              <p>　　续虽见考苦毒，而辞色慷慨，未尝易容，唯对食悲泣，不能自胜。使者怪而问其故。续曰：&quot;母来不得相见，故泣耳。&quot;使者大怒，以为门卒通传意气，召将案之。续曰：&quot;因食饷羹，识母所自调和，故知来耳，非人告也。&quot;使者问：&quot;何以知母所作乎？&quot;续曰：&quot;母尝截肉未尝不方，断鳂以寸为度，是以知之。&quot;使者问诸谒舍，[一]续母果来，于是阴嘉之，上书说续行状。帝即赦兴等事，还乡里，禁锢终身。续以老病卒。</p>
              <p>　　注[一]谒舍*(所)*谓*[所]*停主人之舍也。</p>
              <p>　　长子稠，广陵太守，有理名。中子逢，乐安太守。少子曪，力行好学，不慕荣名，连征不就。曪子康，已见前传。</p>
              <p>　　戴封字平仲，济北刚人也。[一]年十五，诣太学，师事鄮令东海申君。申君卒，送丧到东海，道当经其家。父母以封当还，豫为娶妻。封暂过拜亲，不宿而去。</p>
              <p>　　还京师卒业。时同学石敬平温病卒，封养视殡敛，以所赍粮巿小棺，送丧到家。</p>
              <p>　　家更敛，见敬平行时书物皆在棺中，乃大异之。封后遇贼，财物悉被略夺，唯余缣七匹，贼不知处，封乃追以与之，曰：&quot;知诸君乏，故送相遗。&quot;贼惊曰：</p>
              <p>　　&quot;此贤人也。&quot;尽还其器物。</p>
              <p>　　注[一]刚，县，故城在今兖州龚丘县东北。</p>
              <p>　　后举孝廉，光禄主事，遭伯父丧去官。诏书求贤良方正直言之士，有至行能消灾伏异者，公卿郡守各举一人。郡及大司农俱举封。公车征，陛见，对策第一，擢拜议郎。迁西华令。时汝、颍有蝗灾，独不入西华界。时督邮行县，蝗忽大至，督邮其日即去，蝗亦顿除，一境奇之。其年大旱，封祷请无获，乃积薪坐其上以自焚。火起而大雨暴至，于是远近叹服。</p>
              <p>　　迁中山相。时诸县囚四百余人，辞状已定，当行刑。封哀之，皆遣归家，与克期日，皆无违者。诏书策美焉。</p>
              <p>　　永元十二年，征拜太常，卒官。</p>
              <p>　　李充字大逊，陈留人也。家贫，兄弟六人同食递衣。妻窃谓充曰：&quot;今贫居如此，难以久安，妾有私财，愿思分异。&quot;充伪酬之曰：&quot;如欲别居，当酝酒具会，请呼乡里内外，共议其事。&quot;妇从充置酒燕客。充于坐中前跪白母曰：&quot;此妇无状，而教充离闲母兄，罪合遣斥。&quot;便呵叱其妇，逐令出门，妇衔涕而去。坐中惊肃，因遂罢散。充后遭母丧，行服墓次，人有盗其墓树者，充手自杀之。服阕，立精舍讲授。</p>
              <p>　　太守鲁平请署功曹，不就。平怒，乃援充以捐沟中，因鼟署县都亭长。不得已，起亲职役。后和帝公车征，不行。延平中，诏公卿、中二千石各举隐士大儒，务取高行，以劝后进，特征充为博士。时鲁平亦为博士，每与集会，常叹服焉。</p>
              <p>　　充迁侍中。大将军邓骘贵戚倾时，无所下借，[一]以充高节，每卑敬之。尝置酒请充，宾客满堂，酒酣，骘跪曰：&quot;幸托椒房，位列上将，幕府初开，欲辟天下奇伟，以匡不逮，惟诸君博求其器。&quot;充乃为陈海内隐居怀道之士，颇有不合。骘欲绝其说，以肉啖之。充抵肉于地，曰：&quot;说士犹甘于肉！&quot;遂出，径去。</p>
              <p>　　骘甚望之。同坐汝南张孟举往让充曰：&quot;一日闻足下与邓将军说士未究，[二]激刺面折，不由中和，出言之责，非所以光祚子孙者也。&quot;充曰：&quot;大丈夫居世，贵行其意，何能远为子孙计哉！&quot;由是见非于贵戚。</p>
              <p>　　注[一]下音假。借音子夜反。</p>
              <p>　　注[二]一日犹昨日也。</p>
              <p>　　迁左中郎将，年八十八，为国三老。安帝常特进见，赐以几杖。卒于家。</p>
              <p>　　缪肜字豫公，汝南召陵人也。少孤，兄弟四人，皆同财业。及各娶妻，诸妇遂求分异，又数有□争之言。肜深怀愤叹，乃掩户自挝曰：&quot;缪肜，汝修身谨行，学圣人之法，将以齐整风俗，柰何不能正其家乎！&quot;弟及诸妇闻之，悉叩头谢罪，遂更为敦睦之行。</p>
              <p>　　仕县为主簿。时县令被章见考，吏皆畏惧自诬，而肜独证据其事，掠考苦毒，至乃体生虫蛆，因复传换五狱，踰涉四年，令卒以自免。</p>
              <p>　　太守陇西梁湛召为决曹史。安帝初，湛病卒官，肜送丧还陇西。始葬，会西羌反叛，湛妻子悉避乱它郡，肜独留不去，为起坟頉，乃潜穿井旁以为窟室，昼则隐窜，夜则负土，及贼平而坟已立。其妻子意肜已死，还见大惊。关西咸称传之，共给车马衣资，肜不受而归乡里。</p>
              <p>　　辟公府，举尤异，迁中牟令。县近京师，多权豪，肜到，诛诸奸吏及托名贵戚宾客者百有余人，威名遂行。卒于官。</p>
              <p>　　陈重字景公，豫章宜春人也。[一]少与同郡雷义为友，俱学鲁诗、颜氏春秋。</p>
              <p>　　太守张云举重孝廉，重以让义，前后十余通记，[二]云不听。义明年举孝廉，重与俱在郎署。</p>
              <p>　　注[一]宜春，今袁州县。</p>
              <p>　　注[二]记，书也。</p>
              <p>　　有同署郎负息钱数十万，责主日至，诡求无已，[一]重乃密以钱代还。郎后觉知而厚辞谢之。重曰：&quot;非我之为，将有同姓名者。&quot;终不言惠。又同舍郎有告归宁者，误持蝰舍郎藳以去。主疑重所取，重不自申说，而巿藳以偿之。后宁丧者归，以藳还主，其事乃显。</p>
              <p>　　注[一]说文曰：&quot;诡，责也。&quot;</p>
              <p>　　重后与义俱拜尚书郎，义代同时人受罪，以此黜退，重见义去，亦以病免。</p>
              <p>　　后举茂才，除细阳令。政有异化，举尤异，当迁为会稽太守，遭姊忧去官。后为司徒所辟，拜侍御史，卒。</p>
              <p>　　雷义字仲公，豫章鄱阳人也。[一]初为郡功曹，*(皆)**[尝]*擢举善人，不伐其功。义尝济人死罪，罪者后以金二斤谢之，义不受，金主伺义不在，默投金于承尘上。后葺理屋宇，乃得之，金主已死，无所复还，义乃以付县曹。</p>
              <p>　　注[一]鄱阳，县，城在今饶州鄱阳县东。</p>
              <p>　　后举孝廉，拜尚书侍郎，有同时郎坐事当居刑作，义默自表取其罪，以此论司寇。同台郎觉之，委位自上，乞赎义罪。顺帝诏皆除刑。</p>
              <p>　　义归，举茂才，让于陈重，刺史不听，义遂阳狂被发走，不应命。乡里为之语曰：&quot;胶漆自谓坚，不如雷与陈。&quot;三府同时俱辟二人。义遂为守灌谒者。[一]</p>
              <p>　　使持节督郡国行风俗，太守令长坐者凡七十人。旋拜侍御史，除南顿令，卒官。</p>
              <p>　　注[一]汉官仪曰：&quot;谒者三十五人，以郎中秩满岁称给事，未满岁称灌谒者。&quot;</p>
              <p>　　胡广云：&quot;明章二帝服勤园陵，谒者灌桓，后遂称云。&quot;马融以为&quot;灌者，习所职也。&quot;应奉云：&quot;如胡公之言，则吉凶异制。马云'灌，习也'，字又非也。</p>
              <p>　　高祖承秦，灌婴服事七年，号大谒者，后人掌之，以姓灌章，岂其然乎？&quot;</p>
              <p>　　子授，官至苍梧太守。</p>
              <p>　　范冉字史云，[一]陈留外黄人也。少为县小吏，年十八，奉檄迎督邮，冉耻之，乃遁去。到南阳，受业于樊英。又游三辅，就马融通经，历年乃还。</p>
              <p>　　注[一]&quot;冉&quot;或作&quot;丹&quot;。</p>
              <p>　　冉好违时绝俗，为激诡之行。常慕梁伯鸾、闵仲叔之为人。与汉中李固、河内王奂亲善，而鄙贾伟节、郭林宗焉。[一]奂后为考城令，境接外黄，屡遣书请冉，冉不至。及奂迁汉阳太守，将行，冉乃与弟协步赍麦酒，于道侧设坛以待之。冉见奂车徒骆驿，遂不自闻，惟与弟共辩论于路。奂识其声，即下车与相揖对。奂曰：&quot;行路仓卒，非陈*[契]*阔之所，可共到前亭宿息，以□分隔。&quot;冉曰：&quot;子前在考城，思欲相从，以贱质自绝豪友耳。今子远适千里，会面无期，故轻行相候，以展诀别。</p>
              <p>　　如其相追，将有慕贵之讥矣。&quot;便起告违，拂衣而去。奂瞻望弗及，冉长逝不顾。</p>
              <p>　　注[一]谢承书曰：&quot;奂字子昌，河内武德人。明五经，负笈追业，常赁灌园，耻交势利。为考城令，迁汉阳太守，征拜议郎，卒。&quot;</p>
              <p>　　桓帝时，以冉为莱芜长，[一]遭母忧，不到官。后辟太尉府，以狷急不能从俗，常佩韦于朝。[二]议者欲以为侍御史，因遁身逃命于梁沛之闲，徒行敝服，卖卜于巿。</p>
              <p>　　注[一]莱芜，县，属泰山郡，故城在今淄川县东南。</p>
              <p>　　注[二]史记曰，西门豹性急，佩韦以自缓。</p>
              <p>　　遭党人禁锢，遂推鹿车，载妻子，捃拾自资，[一]或寓息客庐，或依宿树荫。</p>
              <p>　　如此十余年，乃结草室而居焉。所止单陋，有时彻粒尽，穷居自若，言貌无改，闾里歌之曰：&quot;甑中生尘范史云，釜中生鱼范莱芜。&quot;</p>
              <p>　　注[一]袁山松书曰：&quot;冉去官，尝使儿捃麦，得五斛。蝰人尹台遗之一斛，嘱儿莫道。冉后知，即令并送六斛，言麦已杂矣，遂誓不敢受。&quot;</p>
              <p>　　及党禁解，为三府所辟，乃应司空命。是时西羌反叛，黄巾作难，制诸府掾属不得妄有去就。[一]冉首自劾退，诏书特原不理罪。又辟太尉府，以疾不行。</p>
              <p>　　注[一]制，制书也。</p>
              <p>　　中平二年，年七十四，卒于家。临命遗令暣其子曰：&quot;吾生于昏闇之世，值乎淫侈之俗，生不得匡世济时，死何忍自同于世！气绝便敛，敛以时服，衣足蔽形，棺足周身，敛毕便穿，穿毕便埋。其明堂之奠，[一]干饭寒水，饮食之物，勿有所下。坟封高下，令足自隐。[二]知我心者李子坚、王子炳也。[三]今皆不在，制之在尔，勿令乡人宗亲有所加也。&quot;于是三府各遣令史奔吊。大将军何进移书陈留太守，累行论谥，佥曰宜为贞节先生。[四]会葬者二千余人，刺史郡守各为立碑表墓焉。</p>
              <p>　　注[一]礼送死者衣曰明衣，器曰明器。郑玄注云：&quot;明者，神明之也。&quot;此言明堂，亦神明之堂，谓圹中也。</p>
              <p>　　注[二]前书刘向曰：&quot;延陵季子葬子，其高可隐。&quot;音义云：&quot;谓人立可隐肘也。&quot;</p>
              <p>　　隐音于靳反。</p>
              <p>　　注[三]李子坚，李固也。</p>
              <p>　　注[四]谥法&quot;清白守节曰贞，好廉自克曰节&quot;也。</p>
              <p>　　戴就字景成，会稽上虞人也。仕郡仓曹掾，杨州刺史欧阳参奏太守成公浮臧罪，遣部从事薛安案仓库簿领，收就于钱唐县狱。幽囚考掠，五毒参至。就慷慨直辞，色不变容。又烧鋘斧，使就挟于肘腋。[一]就语狱卒：&quot;可熟烧斧，勿令冷。&quot;</p>
              <p>　　每上彭考，[二]因止饭食不肯下，肉焦毁墯地者，掇而食之。[三]主者穷竭酷惨，无复余方，乃卧就覆船下，以马通熏之。[四]一夜二日，皆谓已死，发船视之，就方张眼大骂曰：&quot;何不益火，而使灭绝！&quot;又复烧地，以大针刺指爪中，使以把土，爪悉墯落。主者以状白安，安呼见就，谓曰：&quot;太守罪秽狼藉，受命考实，君何故以骨肉拒扞邪？&quot;就据地荅言：&quot;太守剖符大臣，当以死报国。卿虽衔命，固宜申断冤毒，柰何诬枉忠良，强相掠理，令臣谤其君，子证其父！</p>
              <p>　　薛安庸騃，忸行无义，[五]就考死之日，当白之于天，与髃鬼杀汝于亭中。如蒙生全，当手刃相裂！&quot;安深奇其壮节，即解械，更与美谈，表其言辞，解释郡事。征浮还京师，免归乡里。</p>
              <p>　　注[一]鋘从&quot;□&quot;。毛诗云：&quot;不□不敖。&quot;何承天纂文曰：&quot;臿，今之鋘也。&quot;</p>
              <p>　　张揖字诂云：&quot;臿，刃也。&quot;鋘音华。案说文、字林、三苍并无&quot;鋘&quot;字。</p>
              <p>　　注[二]彭即*(蒡)**[篣]*也。</p>
              <p>　　注[三]掇，拾也，丁活反。</p>
              <p>　　注[四]本草经曰：&quot;马通，马矢也。&quot;</p>
              <p>　　注[五]忸，□也，犹言惯习。騃音吾楷反。</p>
              <p>　　太守刘宠举就孝廉，光禄主事，病卒。[一]</p>
              <p>　　注[一]风俗通曰：&quot;光禄奉□上就为主事。&quot;</p>
              <p>　　赵苞字威豪，甘陵东武城人。[一]从兄忠，为中常侍，苞深耻其门族有宦官名埶，不与忠交通。</p>
              <p>　　注[一]今贝州武城县。</p>
              <p>　　初仕州郡，举孝廉，再迁广陵令。视事三年，政教清明，郡表其状，迁辽西太守。抗厉威严，名振边俗。以到官明年，遣使迎母及妻子，垂当到郡，道经柳城，[一]值鲜卑万余人入塞寇钞，苞母及妻子遂为所劫质，载以击郡。苞率步骑二万，与贼对阵。贼出母以示苞，苞悲号谓母曰：&quot;为子无状，欲以微禄奉养朝夕，不图为母作祸。昔为母子，今为王臣，义不得顾私恩，毁忠节，唯当万死，无以塞罪。&quot;母遥谓曰：&quot;威豪，人各有命，何得相顾，以亏忠义！昔王陵母对汉使伏□，以固其志，尔其勉之。&quot;苞实时进战，贼悉摧破，其母妻皆为所害。</p>
              <p>　　苞殡敛母毕，自上归葬。灵帝遣策吊慰，封鄃侯。[二]</p>
              <p>　　注[一]柳城，县，属辽西郡，故城在今营州南。</p>
              <p>　　注[二]鄃，今贝州县也，音式榆反。</p>
              <p>　　苞葬讫，谓乡人曰：&quot;食禄而避难，非忠也；杀母以全义，非孝也。如是，有何面目立于天下！&quot;遂欧血而死。</p>
              <p>　　向栩字甫兴，河内朝歌人，向长之后也。[一]少为书生，性卓诡不伦。恒读老子，状如学道。又似狂生，好被发，着绛绡头。[二]常于醦北坐板黙上，如是积久，板乃有膝踝足指之处。不好语言而喜长啸。宾客从就，辄伏而不视。有弟子，名为&quot;颜渊&quot;、&quot;子贡&quot;、&quot;季路&quot;、&quot;冉有&quot;之辈。或骑驴入市，乞□于人。</p>
              <p>　　或悉要诸乞儿俱归止宿，为设酒食。时人莫能测之。郡礼请辟，举孝廉、贤良方正、有道，公府辟，皆不到。又与彭城姜肱、京兆韦着并征，栩不应。</p>
              <p>　　注[一]高士传向长，&quot;向&quot;字作&quot;尚&quot;也。</p>
              <p>　　注[二]说文：&quot;绡，生丝也，从系肖声。&quot;音消。案：此字当作&quot;幧&quot;，音此消反，其字从&quot;巾&quot;。古诗云：&quot;少年见罗敷，脱巾着幧头。&quot;郑玄注仪礼云：&quot;如今着幓头，自项中而前，交额上，漤绕髻也。&quot;</p>
              <p>　　后特征，到，拜赵相。及之官，时人谓其必当脱素从俭，[一]而栩更乘鲜车，御良马，世疑其始伪。及到官，略不视文书，舍中生蒿莱。</p>
              <p>　　注[一]脱易简素。</p>
              <p>　　征拜侍中，每朝廷大事，侃然正色，百官惮之。会张角作乱，栩上便宜，颇讥刺左右，不欲国家兴兵，但遣将于河上北向读孝经，贼自当消灭。中常侍张让谗栩不欲令国家命将出师，疑与角同心，欲为内应。收送黄门北寺狱，杀之。</p>
              <p>　　谅辅字汉儒，广汉新都人也。仕郡为五官掾。[一]时夏大旱，太守自出祈祷山川，连日而无所降。辅乃自暴庭中，慷慨□曰：&quot;辅为股肱，不能进谏纳忠，荐贤退恶，和调阴阳，承顺天意，至令天地否隔，万物焦枯，百姓喁喁，无所诉告，咎尽在辅。今郡太守改服责己，为民祈福，精诚恳到，未有感彻。辅今敢自祈请，若至[日]中不雨，乞以身塞无状。&quot;于是积薪柴聚茭茅以自环，[二]</p>
              <p>　　构火其傍，将自焚焉。未及日中时，而天云晦合，须臾澍雨，一郡沾润。世以此称其至诚。</p>
              <p>　　注[一]百官志曰：&quot;每州皆置诸曹掾史。有功曹史，主选署功劳。有五官掾，署功曹及诸曹事。&quot;</p>
              <p>　　注[二]茭，干草也。</p>
              <p>　　刘翊字子相，颍川颍阴人也。家世丰产，常能周施而不有其惠。曾行于汝南界中，有陈国张季礼远赴师丧，遇寒冰车毁，顿滞道路。翊见而谓曰：&quot;君慎终赴义，行宜速达。&quot;即下车与之，不告姓名，自策马而去。季礼意其子相也，后故到颍阴，还所假乘。翊闭门辞行，不与相见。</p>
              <p>　　常守志卧疾，不屈聘命。河南种拂临郡，引为功曹，翊以拂名公之子，[一]乃为起焉。拂以其择时而仕，甚敬任之。阳翟黄纲恃程夫人权力，求占山泽以自营植。拂召翊问曰：&quot;程氏贵盛，在帝左右，不听则恐见怨，与之则夺民利，为之柰何？&quot;翊曰：&quot;名山大泽不以封，盖为民也。[二]明府听之，则被佞幸之名矣。若以此获祸，贵子申甫，则自以不孤也。&quot;[三]拂从翊言，遂不与之。乃举翊为孝廉，不就。</p>
              <p>　　注[一]拂，暠之子也。</p>
              <p>　　注[二]礼记曰：&quot;名山大泽不以封。&quot;</p>
              <p>　　注[三]申甫，拂之子。</p>
              <p>　　后黄巾贼起，郡县饥荒，翊救给乏绝，资其食者数百中。乡族贫者，死亡则为具殡葬，嫠独则助营妻娶。[一]</p>
              <p>　　注[一]寡妇为嫠，无夫曰独。</p>
              <p>　　献帝迁都西京，翊举上计掾。是时寇贼兴起，道路隔绝，使驿稀有达者。翊夜行昼伏，乃到长安。诏书嘉其忠勤，特拜议郎，迁陈留太守。翊散所握珍玩，唯余车马，自载东归。出关数百里，见士大夫病亡道次，翊以马易棺，脱衣敛之。又逢知故困馁于路，不忍委去，因杀所驾牛，以救其乏。觽人止之，翊曰：</p>
              <p>　　&quot;视没不救，非志士也。&quot;遂俱饿死。</p>
              <p>　　王烈字彦方，[一]太原人也。少师事陈寔，以义行称。乡里有盗牛者，主得之，盗请罪曰：&quot;刑戮是甘，乞不使王彦方知也。&quot;烈闻而使人谢之，遗布一端。或问其故，烈曰：&quot;盗惧吾闻其过，是有耻恶之心。既怀耻恶，必能改善，故以此激之。&quot;后有老父遗□于路，行道一人见而守之，至暮，老父还，寻得□，怪而问其姓名，以事告烈。烈使推求，乃先盗牛者也。诸有争讼曲直，将质之于烈，或至涂而反，或望庐而还。其以德感人若此。</p>
              <p>　　注[一]魏志烈字彦考。</p>
              <p>　　察孝廉，三府并辟，皆不就。遭黄巾、董卓之乱，乃避地辽东，夷人尊奉之。</p>
              <p>　　太守公孙度接以昆弟之礼，[一]访酬政事。欲以为长史，烈乃为商贾自秽，得免。曹操闻烈高名，遣征不至。建安二十四年，终于辽东，年七十八。</p>
              <p>　　注[一]魏志曰：&quot;公孙度字*(叔)**[升]*济，本辽东襄平人。度父延，避吏居玄菟，任为郡吏。时玄菟太守公孙*(域)**[□]*子豹，年十八，早死，度少时名豹，又与*(域)**[□]*子同年，*(域)**[□]*见亲哀之，遗就师学，为娶妻。</p>
              <p>　　后举有道，除尚书郎，辽东太守。&quot;</p>
              <p>　　赞曰：乘方不忒，临义罔惑。[一]惟此刚絜，果行育德。[二]</p>
              <p>　　注[一]忒，差也。言独行之人，乘履方正，不差二也。</p>
              <p>　　注[二]易蒙卦象曰&quot;君子以果行育德&quot;也。</p>
              <p>　　校勘记</p>
              <p>　　二六六五页六行庸常也按：&quot;常&quot;原斗&quot;当&quot;，径据汲本、殿本改正。</p>
              <p>　　二六六六页九行皇*(太)*子多横夭集解引何焯说，谓案文当作&quot;皇子&quot;，衍&quot;太&quot;字。今据删。</p>
              <p>　　二六六七页一一行迁中散大夫按：集解引惠栋说，谓华阳国志作&quot;太中大夫&quot;。</p>
              <p>　　二六六七页一一行持节与太仆*(任)**[王]*恽等分行天下前书平帝纪、恩泽侯表、王莽传并作&quot;王恽&quot;，今据改。按：沈家本谓&quot;王恽&quot;作&quot;任恽&quot;，乃传写之斗。</p>
              <p>　　二六六八页一行*(使阳)**[便赐]*以毒药据汲本、殿本改。</p>
              <p>　　二六六八页九行时亦有犍为费贻不肯仕述按：刊误谓案文&quot;亦&quot;字乃合在&quot;不&quot;字上。</p>
              <p>　　二六七０页一行猜疑寇心按：集解引沉钦韩说，谓袁纪作&quot;阻疑觽心&quot;。</p>
              <p>　　二六七０页一三行犍为任永*(君)**[及]*业同郡冯信殿本&quot;君&quot;作&quot;及&quot;，校补谓作&quot;及&quot;非。今按：永字君业，范书名与字常并举，故校补云然。然下云&quot;同郡冯信&quot;，信字季诚，何不与&quot;任永君业&quot;同例，作&quot;冯信季诚&quot;？且冯信广汉郪人，与李业同郡，足证&quot;君&quot;当作&quot;及&quot;，校补说非也。今据殿本改。</p>
              <p>　　二六七一页一三行*(元初)**[延平]*中鲜卑数百余骑寇渔阳集解引钱大昭说，谓&quot;元初&quot;应依鲜卑传作&quot;延平&quot;。又引钱大昕说，谓本纪此事亦载于延平元年。</p>
              <p>　　今按：下文称&quot;永初二年&quot;，永初在延平后，元初前，则二钱之说是，今据改。</p>
              <p>　　二六七二页二行功曹徐咸遽*(起)**[赴]*之据殿本改。</p>
              <p>　　二六七二页五行小吏所辅按：何焯谓&quot;小吏&quot;疑当作&quot;小史&quot;。</p>
              <p>　　二六七二页一二行弓里姓也按：&quot;里&quot;原斗&quot;理&quot;，径据汲本、殿本改正。</p>
              <p>　　二六七二页一三行迁护羌校尉按：通鉴止作&quot;校尉&quot;。考异谓检西羌传，建武九年方置护羌校尉，牛邯为之，邯卒即省，温序无缘作&quot;护羌&quot;，今但云&quot;校尉&quot;。</p>
              <p>　　二六七四页二行掾*(吏)**[史]*莫敢谏据汲本、殿本改。</p>
              <p>　　二六七五页一二行使*[者]*乃收燕系狱刊误谓&quot;使&quot;下少一&quot;者&quot;字。今据补。</p>
              <p>　　二六七六页一一行一名泛按：&quot;泛&quot;原斗&quot;汜&quot;，径据殿本、集解本改正。</p>
              <p>　　二六七七页一行升堂拜饮按：御览四三０引作&quot;升堂拜母&quot;。</p>
              <p>　　二六七八页八行游*(集)**[息]*帝学殿本&quot;集&quot;作&quot;息&quot;。集解引惠栋说，谓礼学记&quot;息焉游焉&quot;，当作&quot;息&quot;。今据改。</p>
              <p>　　二六七九页七行本同县李元苍头也按：李慈铭谓案日本新出琱玉集引孝子传，&quot;李元&quot;作&quot;李文&quot;。</p>
              <p>　　二六八０页一０行牵忳入它舍按：集解引惠栋说，谓华阳国志&quot;它舍&quot;作&quot;宅舍&quot;。</p>
              <p>　　二六八一页一行假忳休按：殿本&quot;休&quot;下有&quot;息&quot;字。</p>
              <p>　　二六八一页七行贼杀妾家十余口汲本无&quot;贼&quot;字，殿本&quot;贼&quot;作&quot;枉&quot;。按：集解引惠栋说，谓华阳国志云&quot;大小二十口&quot;。</p>
              <p>　　二六八二页一行遂亡*[失]*尸*[骸]*据汲本、殿本补。</p>
              <p>　　二六八二页二行至亡处祭醊*[泣]*而还据殿本补。</p>
              <p>　　二六八二页七行时岁荒民饥按：汲本、殿本&quot;饥&quot;下有&quot;困&quot;字。</p>
              <p>　　二六八二页八行皆分别姓字按：&quot;姓字&quot;汲本作&quot;姓氏&quot;，殿本作&quot;姓名&quot;。</p>
              <p>　　二六八二页一二行狱事特急殿本&quot;特&quot;作&quot;持&quot;。按：作&quot;持&quot;义较长。</p>
              <p>　　二六八三页一行以为门卒通传意气按：殿本&quot;门卒&quot;作&quot;狱门吏卒&quot;。</p>
              <p>　　二六八三页三行母尝截肉未尝不方刊误谓案文上&quot;尝&quot;字当作&quot;常&quot;。今按：上&quot;尝&quot;字当衍。</p>
              <p>　　二六八三页四行帝即赦兴等事按：王先谦谓&quot;事&quot;字下疑夺文。</p>
              <p>　　二六八三页五行谒舍*(所)*谓*[所]*停主人之舍也集解王先谦谓&quot;所谓&quot;当作&quot;谓所&quot;。今据改。</p>
              <p>　　二六八四页八行永元十二年征拜太常按：集解引惠栋说，谓水经注云&quot;十三年&quot;。</p>
              <p>　　二六八四页九行兄弟六人同食递衣按：御览四八四、五一五、五二一引，并作&quot;同衣递食&quot;。</p>
              <p>　　二六八五页一行太守鲁平集解引惠栋说，谓平，鲁恭弟，本传作&quot;丕&quot;。按：沉家本谓下云延平中，特征充为博士，时鲁平亦为博士。据鲁丕传，延平中丕不在朝，安得与李充同为博士，恐此传鲁平别是一人。</p>
              <p>　　二六八五页七行张孟举按：集解引惠栋说，谓袁宏纪云&quot;侍中张孟&quot;。</p>
              <p>　　二六八五页一二行年八十八为国三老按：汲本作&quot;年八十八以为国三老&quot;，殿本作&quot;年八十以为国三老&quot;。校补谓据袁纪载充卒年亦无八十八，则下&quot;八&quot;字或衍。</p>
              <p>　　二六八七页九行雷义字仲公按：张□读史举正谓&quot;仲公&quot;文选广绝交论注引作&quot;仲预&quot;。又按：御览四二０引作&quot;仲翁&quot;。</p>
              <p>　　二六八七页九行*(皆)**[尝]*擢举善人据汲本、殿本改。</p>
              <p>　　二六八七页九行义尝济人死罪按：校补谓案文&quot;义&quot;当作&quot;又&quot;，疑&quot;又&quot;斗&quot;乂&quot;，&quot;乂&quot;复斗&quot;义&quot;。</p>
              <p>　　二六八八页五行谒者灌桓按：&quot;桓&quot;汲本作&quot;曰&quot;。校补谓&quot;灌曰&quot;&quot;灌桓&quot;皆无义可诠，且应奉谓吉凶异制，疑本作&quot;灌神&quot;，墓祭非吉祭，朝夕上食，不灌也。</p>
              <p>　　二六八八页六行字又非也按：汲本、殿本&quot;又&quot;作&quot;义&quot;。</p>
              <p>　　二六八九页二行非陈*[契]*阔之所据汲本、殿本补。</p>
              <p>　　二六九０页七行干饭寒水按：御览五五四引&quot;干&quot;作&quot;盂&quot;。</p>
              <p>　　二六九一页一三行彭即*(蒡)**[篣]*也据汲本改。</p>
              <p>　　二六九三页六行向栩字甫兴按：御览六一０引&quot;甫兴&quot;作&quot;辅兴&quot;。</p>
              <p>　　二六九四页一一行若至*[日]*中不雨据殿本补。</p>
              <p>　　二六九五页七行引为功曹按：集解引惠栋说，谓&quot;功曹&quot;谢承书作&quot;主簿&quot;。</p>
              <p>　　二六九六页四行无夫曰独按：集解引周寿昌说，谓&quot;夫&quot;当作&quot;妻&quot;。校补谓&quot;夫&quot;当作&quot;子&quot;。</p>
              <p>　　二六九七页五行公孙度字*(叔)**[升]*济据集解引惠栋说改，与魏志合。</p>
              <p>　　二六九七页五行公孙*(域)**[□]*据集解引惠栋说改，与魏志合。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='89.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='91.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
