<html>
<head>
<title>后汉书卷八十二下　方术列传　第七十二下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="91.htm"><img src="last.gif" width="46" height="15" border="0"></a><img src="bg.gif" width="40" height="30"><a href="93.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷八十二下　方术列传　第七十二下</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　唐□字子产，豫章南昌人也。少游太学，习京氏易、韩诗、颜氏春秋，尤好醔异星占。后还乡里，教授常百余人。
              <p>　　元初七年，郡界有芝草生，太守刘祗欲上言之，以问□。□对曰：&quot;方今外戚豪盛，阳道微弱，斯岂嘉瑞乎？&quot;祗乃止。永宁元年，南昌有妇人生四子，祗复问□变异之应。檀以为京师当有兵气，其祸发于萧墙。[一]至延光四年，中黄门孙程扬兵殿省，[二]诛皇后兄车骑将军阎显等，立济阴王为天子，果如所占。</p>
              <p>　　注[一]论语孔子曰：&quot;吾恐季孙之忧，不在颛臾而在萧墙之内。&quot;萧，肃也。谓屏墙也。言人臣至屏，无不肃敬。</p>
              <p>　　注[二]扬，举也。</p>
              <p>　　永建五年，举孝廉，除郎中。是时白虹贯日，□因上便宜三事，陈其咎征。书奏，□官去。著书二十八篇，名为唐子。卒于家。</p>
              <p>　　公沙穆字文乂，北海胶东人也。家贫贱。自为儿童不好戏弄，长习韩诗、公羊春秋，尤锐思河洛推步之术。居建成山中，依林阻为室，独宿无侣。时暴风震雷，有声于外呼穆者三，穆不与语。有顷，呼者自牖而入，音状甚怪，穆诵经自若，终亦无它妖异，时人奇之。后遂隐居东莱山，学者自远而至。</p>
              <p>　　有富人王仲，致产千金。谓穆曰：&quot;方今之世，以货自通，吾奉百万与子为资，何如？&quot;对曰：&quot;来意厚矣。夫富贵在天，得之有命，以货求位，吾不忍也。&quot;</p>
              <p>　　[一]</p>
              <p>　　注[一]谢承书曰&quot;穆尝养劕，劕有病，使人卖之于巿。语之*(言)**[云]*'如售，当告买者言病，贱取其直；不可言无病，欺人取贵价'也。卖劕者到巿即售，亦不言病，其直过价。穆怪之，问其故。赍半直追以还买劕人。告语*(言)**[云]*'劕实病，欲贱卖，不图卖者人相欺，乃取贵直。'买者言卖买私约，亦复辞钱不取。穆终不受钱而去&quot;也。</p>
              <p>　　后举孝廉，以高第为主事，迁缯相。[一]时缯侯刘敞，东海恭王之后也，所为多不法，废嫡立庶，傲很放恣。穆到官，谒曰：&quot;臣始除之日，京师咸谓臣曰'缯有恶侯'，以吊小相。明侯何因得此丑声之甚也？幸承先人之支体，传茅土之重，不战战兢兢，而违越法度，故朝廷使臣为辅。愿改往修来，自求多福。&quot;乃上没敞所侵官民田地，废其庶子，还立嫡嗣。其苍头儿客犯法，皆收考之。因苦辞谏敞。敞涕泣为谢，多从其所规。</p>
              <p>　　注[一]缯，县，属琅邪郡，故城在今沂州承县东北也。</p>
              <p>　　迁弘农令。县界有螟虫食稼，百姓惶惧。穆乃设□谢曰：&quot;百姓有过，罪穆之由，请以身祷。&quot;于是暴雨，既霁而螟虫自销，百姓称曰神明。永寿元年，霖雨大水，三辅以东莫不湮没。穆明晓占候，乃豫告令百姓徙居高地，故弘农人独得免害。</p>
              <p>　　迁辽东属国都尉，善得吏人欢心。年六十六卒官。六子皆知名。[一]</p>
              <p>　　注[一]谢承书曰&quot;穆子孚，字允慈。亦为善士，举孝廉，尚书侍郎，召陵令，上谷太守&quot;也。</p>
              <p>　　许曼者，汝南平舆人也。祖父峻，字季山，善卜占之术，多有显验，时人方之前世京房。自云少尝笃病，三年不愈，乃谒太山请命，[一]行遇道士张巨君，授以方术。所着易林，至今行于世。</p>
              <p>　　注[一]太山主人生死，故诣请命也。</p>
              <p>　　曼少传峻学。桓帝时，陇西太守冯绲始拜郡，开绶笥，有两赤蛇分南北走。绲令曼筮之。卦成，曼曰：&quot;三岁之后，君当为边将，官有东名，当东北行三千里。</p>
              <p>　　复五年，更为大将军，南征。&quot;延熹元年，绲出为辽东太守，讨鲜卑，至五年，复拜车骑将军，击武陵蛮贼，皆如占。其余多此类云。</p>
              <p>　　赵彦者，琅邪人也。少有术学。延熹三年，琅邪贼劳丙与太山贼叔孙无忌杀都尉，攻没琅邪属县，残害吏民。朝廷以南阳宗资为讨寇中郎将，杖钺将兵，督州郡合讨无忌。彦为陈孤虚之法，以贼屯在莒，莒有五阳之地，[一]宜发五阳郡兵，[二]从孤击虚以讨之。资具以状上，诏书遣五阳兵到。彦推遁甲，教以时进兵，一战破贼，燔烧屯坞，徐兖二州一时平夷。</p>
              <p>　　注[一]谓城阳、南武阳、开阳、阳都、安阳，并近莒。</p>
              <p>　　注[二]郡名有&quot;阳&quot;，谓山阳、广阳、汉阳、南阳﹑丹阳郡之类也。</p>
              <p>　　樊志张者，汉中南郑人也。博学多通，隐身不仕。尝游陇西，时破羌将军段颎出征西羌，请见志张。其夕，颎军为羌所围数重，因留军中，三日不得去。夜谓颎曰：&quot;东南角无复羌，宜乘虚引出，住百里，还师攻之，可以全胜。&quot;颎从之，果以破贼。于是以状表闻。又说其人既有梓慎、焦、董之识，[一]宜翼圣朝，咨询奇异。于是有诏特征，会病终。</p>
              <p>　　注[一]焦延寿，董仲舒。</p>
              <p>　　单扬字武宣，山阳湖陆人也。以孤特清苦自立，善明天官、筭术。举孝廉，稍迁太史令，侍中。出为汉中太守，公事免。后拜尚书，卒于官。</p>
              <p>　　初，熹平末，黄龙见谯，光禄大夫桥玄问扬：&quot;此何祥也？&quot;扬曰：&quot;其国当有王者兴。不及五十年，龙当复见，此其应也。&quot;魏郡人殷登密记之。至建安二十五年春，黄龙复见谯，其冬，魏受禅。</p>
              <p>　　韩说字叔儒，会稽山阴人也。博通五经，尤善图纬之学。举孝廉。与议郎蔡邕友善。数陈醔眚，及奏赋、颂、连珠。稍迁侍中。光和元年十月，说言于灵帝，云其晦日必食，乞百官严装。帝从之，果如所言。中平二年二月，又上封事，克期宫中有醔。至日南宫大火。</p>
              <p>　　迁说江夏太守，公事免。年七十，卒于家。</p>
              <p>　　董扶字茂安，广汉绵竹人也。少游太学，与乡人任安齐名，俱事同郡杨厚，学图谶。还家讲授，弟子自远而至。前后宰府十辟，公车三征，再举贤良方正、博士、有道，皆称疾不就。</p>
              <p>　　灵帝时，大将军何进荐扶，征拜侍中，甚见器重。扶私谓太常刘焉曰：&quot;京师将乱，益州分野有天子气。&quot;焉信之，遂求出为益州牧，扶亦为蜀郡属国都尉，相与入蜀。去后一岁，帝崩，天下大乱，乃去官还家。年八十二卒。</p>
              <p>　　后刘备称天子于蜀，皆如扶言。蜀丞相诸葛亮问广汉秦密，董扶及任安所长。</p>
              <p>　　密曰&quot;董扶曪秋毫之善，贬纤介之恶。任安记人之善，忘人之过&quot;云。[一]</p>
              <p>　　注[一]蜀志曰：&quot;密字子□，广汉绵竹人也。少有才学，州郡辟命，称疾不往。</p>
              <p>　　或谓密曰：'足下欲自比巢、许、四皓，何故扬文藻，见绬颖乎？'密荅曰：'仆文不能尽言，言不能尽意，何文藻之有扬乎？虎生而文炳，凤生而五色，岂以采自饰画哉，性自然也。'先主既定益州，广汉太守夏纂请密为师友祭酒，领五官掾，称曰仲父。密称疾，卧在第舍，寻拜左中郎将，长水校尉。吴使张温大敬服密之文辩，迁大司农而卒。&quot;</p>
              <p>　　郭玉者，广汉雒人也。初，有老父不知何出，常渔钓于涪水，因号涪翁。乞食人闲，见有疾者，时下针石，辄应时而效，乃着针经、诊桩法传于世。[一]弟子程高寻求积年，翁乃授之。高亦隐迹不仕。玉少师事高，学方诊六微之技，阴阳隐侧之术。和帝时，为太医丞，多有效应。帝奇之，仍试令嬖臣美手腕者与女子杂处帷中，使玉各诊一手，问所疾苦。玉曰：&quot;左阳右阴，桩有男女，状若异人。臣疑其故。&quot;帝叹息称善。</p>
              <p>　　注[一]诊，候也，音直忍反。</p>
              <p>　　玉仁爱不矜，虽贫贱厮养，必尽其心力，而医疗贵人，时或不愈。帝乃令贵人羸服变处，一针即差。召玉诘问其状。对曰：&quot;医之为言意也。腠理至微，[一]</p>
              <p>　　随气用巧，针石之闲，毫芒即乖。神存于心手之际，可得解而不可得言也。夫贵者处尊高以临臣，臣怀怖慑以承之。其为疗也，有四难焉：自用意而不任臣，一难也；将身不谨，二难也；骨节不强，不能使药，三难也；好逸恶劳，四难也。针有分寸，时有破漏，[二]重以恐惧之心，加以裁慎之志，臣意且犹不尽，何有于病哉！此其所为不愈也。&quot;帝善其对。年老卒官。</p>
              <p>　　注[一]腠理，皮肤之闲也。韩子曰，扁鹊见晋桓侯，曰&quot;君有病，在腠理&quot;也。</p>
              <p>　　注[二]分寸，浅深之度。破漏，日有冲破者也。</p>
              <p>　　华佗字符化，[一]沛国谯人也，一名□。[二]游学徐土，兼通数经。晓养性之术，年且百岁而犹有壮容，时人以为仙。沛相陈珪举孝廉，太尉黄琬辟，皆不就。</p>
              <p>　　注[一]佗音徒何反。</p>
              <p>　　注[二]音孚。</p>
              <p>　　精于方药，处齐不过数种，[一]心识分铢，不假称量。针灸不过数处。若疾发结于内，针药所不能及者，乃令先以酒服麻沸散，既醉无所觉，因刳破腹背，抽割积聚。若在肠胃，则断截湔洗，除去疾秽，既而缝合，傅以神膏，四五日创愈，一月之闲皆平复。[二]</p>
              <p>　　注[一]齐音才计反。</p>
              <p>　　注[二]佗别传曰&quot;人有见山阳太守广陵刘景宗，说数见华佗，见其疗病平桩之候，其验若神。琅邪刘勋为河内太守，有女年几二十，左脚膝里上有疮，痒而不痛。创发数十日愈，愈已复发，如此七八年。迎佗使视，佗曰：'易疗之。当得稻糠色犬一头，好马二匹。'以绳系犬颈，使走马牵犬。马极辄易，计马走犬三十余里，犬不能行，复令步人拖曳，计向五十余里。乃以药饮女，女即安卧不知人。因取犬断腹近后脚之前，所断之处，向创口令去三二寸，停之须臾，有若蛇者从创中出，便以铁锥横贯蛇头，蛇在皮中摇动良久，须臾不动，牵出，长三尺所，纯是蛇，但有眼处而无童子，又逆鳞耳。以膏散着创中，七日愈。又有人苦头眩，头不得举，目不得视，积年。佗使悉解衣倒悬，令头去地一二寸，濡布拭身体，令周澘，候视诸桩，尽出五色。佗令弟子数人以铍刀决桩五色血尽，视赤血出乃下，以膏摩，被覆，汗出周澘，饮以亭历犬血散，立愈。又有妇人长病经年，世谓寒热注病者也。冬十一月中，佗令坐石槽中，*(且)**[旦]*用寒水汲灌，云当满百。始七八灌，战欲死，灌者惧，欲止，佗令满数。至将八十灌，热气乃蒸出，嚣嚣高二三尺。满百灌，佗乃然火温黙，厚覆良久，汗洽出着粉，汗□便愈。又有人病腹中半切痛，十余日中，须眉墯落。佗曰：'是脾半腐，可刳腹养疗也。'佗便饮药令卧，破腹视，脾半腐坏。刮去恶肉，以膏傅创，饮之药，百日平复&quot;也。</p>
              <p>　　佗尝行道，见有病咽塞者，[一]因语之曰：&quot;向来道隅有卖饼人，萍齑甚酸，[二]</p>
              <p>　　可取三升饮之，病自当去。&quot;即如佗言，立吐一蛇，乃悬于车而候佗。时佗小儿戏于门中，逆见，自相谓曰：&quot;客车边有物，必是逢我翁也。&quot;及客进，顾视壁北，悬蛇以十数，乃知其奇。[三]</p>
              <p>　　注[一]咽，喉也。</p>
              <p>　　注[二]诗义疏曰：&quot;苹，澹水上浮萍*(者)*。麤大*[者]*谓之苹，小者为萍。季春始生，可糁蒸为茹，又可苦酒淹就酒也。&quot;魏志及本草并作&quot;蒜齑&quot;也。</p>
              <p>　　注[三]魏志曰&quot;故甘陵相夫人有身六月，腹痛不安。佗视桩，曰：'胎已死。'使人手摸知所在，在左则男，在右则女。云'在左'。于是为汤下之，果下男形，即愈。县吏尹代苦四支烦，口中干，不欲闻人声，小便不利。佗曰：'试作热食，得汗即愈，不汗后三日死。'即作热食，而不汗出。佗曰：'藏气已绝于内，当啼泣而绝。'果如佗言。府吏倪寻、李延共止，俱头痛身热，所苦正同。佗曰：'寻当下之，延当发汗。'或难其异。佗曰：'寻外实，延内实，故疗之宜殊。'即各与药，明旦并起&quot;者也。</p>
              <p>　　又有一郡守笃病久，佗以为盛怒则差。乃多受其货而不加功。无何□去，又留书骂之。太守果大怒，令人追杀佗，不及，因瞋恚，吐黑血数升而愈。</p>
              <p>　　又有疾者，诣佗求疗，佗曰：&quot;君病根深，应当剖破腹。然君寿亦不过十年，病不能相杀也。&quot;病者不堪其苦，必欲除之，佗遂下疗，应时愈，十年竟死。</p>
              <p>　　广陵太守陈登忽患匈中烦懑，面赤，不食。佗桩之，曰：&quot;府君胃中有虫，欲成内疽，腥物所为也。&quot;即作汤二升，再服，须臾，吐出三升许虫，头赤而动，半身犹是生鱼脍，所苦便愈。佗曰：&quot;此病后三儙当发，遇良医可救。&quot;登至期疾动，时佗不在，遂死。</p>
              <p>　　曹操闻而召佗，常在左右。操积苦头风眩，佗针，随手而差。</p>
              <p>　　有李将军者，妻病，呼佗视桩。佗曰：&quot;伤身而胎不去。&quot;将军言闲实伤身，胎已去矣。佗曰：&quot;案桩，胎未去也。&quot;将军以为不然。妻稍差百余日复动，更呼佗。佗曰：&quot;桩理如前，是两胎，先生者去，血多，故后儿不得出也。胎既已死，血桩不复归，必燥着母脊。&quot;乃为下针，并令进汤。妇因欲产而不通。佗曰：&quot;死胎枯燥，埶不自生。&quot;使人探之，果得死始，人形可识，但其色已黑。佗之绝技，皆此类也。[一]</p>
              <p>　　注[一]佗别传曰&quot;有人病脚躄不能行，佗切桩，便使解衣，点背数十处，相去一寸或五寸，从邪不相当，言灸此各七壮，灸创愈即行也。后灸愈，灸处夹脊一寸上下，行端直均调如引绳&quot;也。</p>
              <p>　　为人性恶难得意，且耻以医见业，又去家思归，乃就操求还取方，因托妻疾，数期不反。操累书呼之，又□郡县发遣，佗恃能厌事，犹不肯至。操大怒，使人廉之，[一]知妻诈疾，乃收付狱讯，考验首服。荀彧请曰：&quot;佗方术实工，人命所悬，宜加全宥。&quot;操不从，竟杀之。佗临死，出一卷书与狱吏，曰：&quot;此可以活人。&quot;吏畏法不敢受，佗不强与，索火烧之。</p>
              <p>　　注[一]廉，察也。</p>
              <p>　　初，军吏李成苦欬，昼夜不寐。佗以为肠汉，与散两钱服之，即吐二升脓血，于此渐愈。乃戒之曰：&quot;后十八岁，疾当发动，若不得此药，不可差也。&quot;复分散与之。后五六岁，有里人如成先病，请药甚急，成愍而与之，乃故往谯更从佗求，适值见收，意不忍言。后十八年，成病发，无药而死。</p>
              <p>　　广陵吴普、彭城樊阿皆从佗学。普依准佗疗，多所全济。</p>
              <p>　　佗语普曰：&quot;人体欲得劳动，但不当使极耳。动摇则谷气得销，血桩流通，病不得生，譬犹户枢，终不朽也。是以古之仙者为导引之事，熊经鸱顾，[一]引挽□体，动诸关节，以求难老。吾有一术，名五禽之戏：一曰虎，二曰鹿，三曰熊，四曰嚋，五曰鸟。[二]亦以除疾，兼利缟足，以当导引。体有不快，起作一禽之戏，怡而汗出，因以着粉，身体轻便而欲食。&quot;普施行之，年九十余，耳目聪明，齿牙完坚。</p>
              <p>　　注[一]熊经，若熊之攀枝自悬也。鸱顾，身不动而回顾也。庄子曰：&quot;吐故纳新，熊经鸟申，此导引之士，养形之人也。&quot;</p>
              <p>　　注[二]佗别传曰：&quot;吴普从佗学，微得其方。魏明帝呼之，使为禽戏，普以年老，手足不能相及，粗以其法语诸医。普今年将九十，耳不聋，目不冥，牙齿完坚，饮食无损。&quot;</p>
              <p>　　阿善针术。凡医咸言背及匈藏之闲不可妄针，针之不可过四分，而阿针背入一二寸，巨阙匈藏乃五六寸，而病皆瘳。阿从佗求方可服食益于人者，佗授以漆叶青□散：[一]漆叶屑一斗，青□十四两，以是为率。言久服，去三虫，利五藏，轻体，使人头不白。阿从其言，寿百余岁。漆叶处所而有。青□生于丰﹑沛﹑彭城及朝歌闲。</p>
              <p>　　注[一]佗别传曰：&quot;青□者，一名地节，一名黄芝，主理五藏，益精气，本出于迷入山者，见仙人服之，以告佗。佗以为佳，语阿，阿又秘之。近者人见阿之寿，而气力强盛，怪之，遂责所服食，因醉乱，误道之。法一施，人多服者，皆有大验。&quot;本字书无&quot;□&quot;字，相传音女廉反，然今人无识此者，甚可恨惜。</p>
              <p>　　汉世异术之士甚觽，虽云不经，而亦有不可诬，故简其美者列于传末：</p>
              <p>　　泠寿光﹑唐虞﹑鲁女生三人者，皆与华佗同时。寿光年可百五六十岁，行容成公御妇人法，[一]常屈颈鷮息，[二]须发尽白，而色理如三四十时，死于江陵。</p>
              <p>　　唐虞道赤眉﹑张步家居里落，若与相及，死于乡里不其县。鲁女生数说显宗时事，甚明了，议者疑其时人也。董卓乱后，莫知所在。[三]</p>
              <p>　　注[一]列仙传曰：&quot;容成公者，能善补导之事，取精于玄牝。其要谷神不死，守生养气者也。发白复黑，齿落复生。&quot;御妇人之术，谓握固不泻，还精补脑也。</p>
              <p>　　注[二]鷮音居妖反。毛诗曰：&quot;有集唯鷮。&quot;毛苌注曰：&quot;鷮，雉也。&quot;山海经曰：&quot;女几之山多白鷮。&quot;郭璞曰：&quot;似雉长尾，走且鸣也。&quot;</p>
              <p>　　注[三]汉武内传曰&quot;鲁女生，长乐人。初饵胡麻及朮，绝谷八十余年，日少壮，色如桃花，日能行三百里，走及□鹿。传世见之，云三百余年。后采药嵩高山，见一女人，曰：'我三天太上侍官也。'以五岳真形*[图]*与之，并告其施行。</p>
              <p>　　女生道成，一旦与知友故人别，云入华山。去后五十年，先相识者逢女生华山庙前，乘白鹿，从玉女三十人，并令谢其乡里亲故人&quot;也。</p>
              <p>　　徐登者，闽中人也。[一]本女子，化为丈夫。善为巫术。又赵炳，字公阿，东阳人，能为越方。[二]时遭兵乱，疾疫大起，二人遇于乌伤溪水之上，[三]遂结言约，共以其术疗病。各相谓曰：&quot;今既同志，且可各试所能。&quot;登乃禁溪水。</p>
              <p>　　水为不流，炳复次禁枯树，树即生荑，[四]二人相视而笑，共行其道焉。</p>
              <p>　　注[一]闽中地，今泉州也。</p>
              <p>　　注[二]东阳，今婺州也。抱朴子曰：&quot;道士赵炳，以气禁人，人不能起。禁虎，虎伏地，低头闭目，便可执缚。以大钉钉柱，入尺许，以气吹之，钉即跃出射去，如弩箭之发。&quot;异苑云：&quot;赵侯以盆盛水，吹气作禁，鱼龙立见。&quot;越方，善禁□也。</p>
              <p>　　注[三]郦元注水经曰：&quot;吴宁溪出吴宁县，经乌伤，谓之乌伤溪。&quot;在今婺州义乌县东也。</p>
              <p>　　注[四]易曰：&quot;枯杨生荑。&quot;王弼注云：&quot;荑者，杨之秀也。&quot;</p>
              <p>　　登年长，炳师事之。贵尚清俭，礼神唯以东流水为酌，削桑皮为脯。但行禁架，所疗皆除。[一]</p>
              <p>　　注[一]禁架即禁术也。</p>
              <p>　　后登物故，炳东入章安，[一]百姓未之知也。炳乃故升茅屋，梧鼎而爨，主人见之惊懅，[二]炳笑不应，既而爨孰，屋无损异。又尝临水求度，船人不和之，[三]炳乃张盖坐其中，长啸呼风，乱流而济。于是百姓神服，从者如归。章安令恶其惑觽，收杀之。人为立祠室于永康，至今蚊蚋不能入也。[四]</p>
              <p>　　注[一]县名，属会稽郡。本名回浦，光武改为章安。故城在今台州临海县东南。</p>
              <p>　　注[二]梧，支也。懅，忙也。</p>
              <p>　　注[三]和犹许也。俗本作&quot;知&quot;者误也。</p>
              <p>　　注[四]炳故祠在今婺州永康县东，俗呼为赵侯祠，至今蚊蚋不入祠所。江南犹传赵侯禁法以疗疾云。</p>
              <p>　　费长房者，汝南人也。曾为市掾。市中有老翁卖药，悬一壶于肆头，及市罢，辄跳入壶中。市人莫之见，唯长房于楼上鷪之，异焉，因往再拜奉酒脯。翁知长房之意其神也，谓之曰：&quot;子明日可更来。&quot;长房旦日复诣翁，翁乃与俱入壶中。唯见玉堂严丽，旨酒甘肴盈衍其中，共饮毕而出。翁约不听与人言之。后乃就楼上候长房曰：&quot;我神仙之人，以过见责，今事毕当去，子宁能相随乎？楼下有少酒，与卿为别。&quot;长房使人取之，不能胜，又令十人扛之，犹不举。[一]</p>
              <p>　　翁闻，笑而下楼，以一指提之而上。视器如一升许，而二人饮之终日不尽。</p>
              <p>　　注[一]说文曰：&quot;两人对举为扛。&quot;音江。</p>
              <p>　　长房遂欲求道，而顾家人为忧。[一]翁乃断一青竹，度与长房身齐，使悬之舍后。家人见之，即长房形也，以为缢死，大小惊号，遂殡葬之。长房立其傍，而莫之见也。于是遂随从入深山，践荆棘于髃虎之中。留使独处，长房不恐。</p>
              <p>　　又卧于空室，以朽索悬万斤石于心上，觽蛇竞来啮索且断，长房亦不移。翁还，抚之曰：&quot;子可教也。&quot;复使食粪，粪中有三虫，臭秽特甚，长房意恶之。翁曰：&quot;子几得道，恨于此不成，如何！&quot;</p>
              <p>　　注[一]顾，念也。</p>
              <p>　　长房辞归，翁与一竹杖，曰：&quot;骑此任所之，则自至矣。既至，可以杖投葛陂中也。&quot;[一]又为作一符，曰：&quot;以此主地上鬼神。&quot;长房乘杖，须臾来归，自谓去家适经旬日，而已十余年矣。即以杖投陂，顾视则龙也。家人谓其久死，不信之。长房曰：&quot;往日所葬，但竹杖耳。&quot;乃发頉剖棺，杖犹存焉。遂能医疗觽病，鞭笞百鬼，及驱使社公。或在它坐，独自恚怒，人问其故，曰：&quot;吾责鬼魅之犯法者耳。&quot;</p>
              <p>　　注[一]陂在今豫州新蔡县西北。</p>
              <p>　　汝南岁岁常有魅，伪作太守章服，诣府门椎鼓者，郡中患之。时魅适来，而逢长房谒府君，惶惧不得退，便前解衣冠，叩头乞活。长房呵之云：&quot;便于中庭正汝故形！&quot;即成老□，大如车轮，颈长一丈。长房复令就太守服罪，付其一札，以□葛陂君。魅叩头流涕，持札植于陂边，以颈绕之而死。</p>
              <p>　　后东海君来见葛陂君，因淫其夫人，于是长房劾系之三年，而东海大旱。长房至海上，见其人请雨，乃谓之曰：&quot;东海君有罪，吾前系于葛陂，今方出之使作雨也。&quot;于是雨立注。</p>
              <p>　　长房曾与人共行，见一书生黄巾被裘，无鞍骑马，下而叩头。长房曰：&quot;还它马，赦汝死罪。&quot;人问其故，长房曰：&quot;此狸也，盗社公马耳。&quot;又尝坐客，而使至宛市鲊，须臾还，乃饭。或一日之闲，人见其在千里之外者数处焉。</p>
              <p>　　后失其符，为觽鬼所杀。</p>
              <p>　　蓟子训者，不知所由来也。建安中，客在济阴宛句。[一]有神异之道。尝抱邻家婴儿，故失手墯地而死，其父母惊号怨痛，不可忍闻，而子训唯谢以过误，终无它说，遂埋藏之。后月余，子训乃抱儿归焉。父母大恐，曰：&quot;死生异路，虽思我儿，乞不用复见也。&quot;儿识父母，轩渠笑悦，欲往就之，母不觉揽取，乃实儿也。虽大喜庆，心犹有疑，乃窃发视死儿，但见衣被，方乃信焉。于是子训流名京师，士大夫皆承风向慕之。</p>
              <p>　　注[一]今曹州县。句音劬。</p>
              <p>　　后乃驾驴车，与诸生俱诣许下。道过荥阳，止主人舍，而所驾之驴忽然卒僵，蛆虫流出，主遽白之。子训曰：&quot;乃尔乎？&quot;方安坐饭，食毕，徐出以杖扣之，驴应声奋起，行步如初，即复进道。其追逐观者常有千数。既到京师，公卿以下候之者，坐上恒数百人，皆为设酒脯，终日不匮。</p>
              <p>　　后因遁去，遂不知所止。初去之日，唯见白云腾起，从旦至暮，如是数十处。</p>
              <p>　　时有百岁翁，自说童儿时见子训卖药于会稽市，颜色不异于今。后人复于长安东霸城见之，与一老公共摩挲铜人，[一]相谓曰：&quot;适见铸此，已近五百岁矣。&quot;</p>
              <p>　　[二]顾视见人而去，犹驾昔所乘驴车也。见者呼之曰：&quot;蓟先生小住。&quot;并行应之，[三]视若彁徐，而走马不及，于是而绝。</p>
              <p>　　注[一]郦元水经注曰，魏文帝黄初元年，徙长安金狄，重不可致，因留霸城南。</p>
              <p>　　注[二]史记秦始皇二十六年，于咸阳铸金人十二，重各千斤，至此四百二十余年。</p>
              <p>　　注[三]并犹且也，音蒲朗反。</p>
              <p>　　刘根者，颍川人也。隐居嵩山中。诸好事者自远而至，就根学道，太守史祈以根为妖妄，乃收执诣郡，数之曰：&quot;汝有何术，而诬惑百姓？若果有神，可显一验事。不尔，立死矣。&quot;根曰：&quot;实无它异，颇能令人见鬼耳。&quot;祈曰：&quot;促召之，使太守目鷪，尔乃为明。&quot;根于是左顾而啸，有顷，祈之亡父祖近亲数十人，皆反缚在前，向根叩头曰：&quot;小儿无状，分当万坐。&quot;顾而叱祈曰：&quot;汝为子孙，不能有益先人，而反累辱亡灵！可叩头为吾陈谢。&quot;祈惊惧悲哀，顿首流血，请自甘罪坐。根嘿而不应，忽然俱去，不知在所。</p>
              <p>　　左慈字符放，庐江人也。少有神道。尝在司空曹操坐，操从容顾觽宾曰：&quot;今日高会，珍羞略备，所少吴松江鲈鱼耳。&quot;[一]放于下坐应曰：&quot;此可得也。&quot;因求铜盘贮水，以竹竿饵钓于盘中，须臾引一鲈鱼出。操大拊掌笑，会者皆惊。</p>
              <p>　　操曰：&quot;一鱼不周坐席，可更得乎？&quot;放乃更饵軭沉之，须臾复引出，皆长三尺余，生鲜可爱。操使目前鲙之，周浃会者。操又谓曰：&quot;既已得鱼，恨无蜀中生姜耳。&quot;放曰：&quot;亦可得也。&quot;操恐其近即所取，因曰：&quot;吾前遣人到蜀买锦，可过□使者，增市二端。&quot;语顷，即得姜还，并获操使报命。后操使蜀反，验问增锦之状及时日早晚，若符契焉。</p>
              <p>　　注[一]松江在今苏州东南，首受太湖。神仙传云：&quot;松江出好鲈鱼，味异它处。&quot;</p>
              <p>　　后操出近郊，士大夫从者百许人，慈乃为赍酒一升，脯一斤，手自斟酌，百官莫不醉饱。操怪之，使寻其故，行视诸炉，悉亡其酒脯矣。[一]操怀不喜，[二]</p>
              <p>　　因坐上收欲杀之，慈乃却入壁中，霍然不知所在。或见于市者，又捕之，而市人皆变形与慈同，莫知谁是。后人逢慈于阳城山头，因复逐之，遂入走羊髃。</p>
              <p>　　操知不可得，乃令就羊中告之曰：&quot;不复相杀，本试君术耳。&quot;忽有一老羝屈前两膝，人立而言曰：&quot;遽如许。&quot;[三]即竞往赴之，而髃羊数百皆变为羝，并屈前膝人立，云&quot;遽如许&quot;，遂莫知所取焉。[四]</p>
              <p>　　注[一]炉，酒肆也。</p>
              <p>　　注[二]喜音许吏反。</p>
              <p>　　注[三]言何遽如许为事。</p>
              <p>　　注[四]魏文帝典论论郄俭等事曰&quot;颍川郄俭能辟谷，饵伏苓，甘陵甘始名善行气，老有少容，庐江左慈知补导之术，并为军吏。初，俭至之所，伏苓价暴贵数倍。议郎安平李覃学其辟谷，食伏苓，饮寒水，水寒中泄利，殆至殒命。后始来，觽人无不鸱视狼顾，呼吸吐纳。军祭酒弘农董芬为之过差，气闭不通，良久乃苏。左慈到，又竞受其补导之术。至寺人严峻往从问受，奄竖真无事于斯术也。人之逐声，乃至于是&quot;也。</p>
              <p>　　计子勋者，不知何郡县人。皆谓数百岁，行来于人闲。一旦忽言日中当死，主人与之葛衣，子勋服而正寝，至日中果死。</p>
              <p>　　上成公者，*(宓)**[密]*县人也。其初行久而不还，后归，语其家云：&quot;我已得仙。&quot;因辞家而去。家人见其举步稍高，良久乃没云。陈寔﹑韩韶同见其事。</p>
              <p>　　解奴辜﹑张貂者，亦不知是何郡国人也。皆能隐沦，出入不由门户。奴辜能变易物形，以诳幻人。</p>
              <p>　　又河南有曲圣卿，善为丹书符劾，厌杀鬼神而使命之。</p>
              <p>　　又有编盲意，亦与鬼物交通。[一]</p>
              <p>　　注[一]编，姓也。盲意，名。</p>
              <p>　　初，章帝时有寿光侯者，[一]能劾百鬼觽魅，令自缚见形。其乡人有妇为魅所病，侯为劾之，得大蛇数丈，死于门外。又有神树，人止者辄死，鸟过者必坠，侯复劾之，树盛夏枯落，见大蛇长七八丈，悬死其闲。帝闻而征之。乃试问之：</p>
              <p>　　&quot;吾殿下夜半后，常有数人绛衣被发，持火相随，岂能劾之乎？&quot;侯曰：&quot;此小怪，易销耳。&quot;帝伪使三人为之，侯劾三人，登时仆地无气。帝大惊曰：&quot;非魅也，朕相试耳。&quot;解之而苏。</p>
              <p>　　注[一]寿，姓也。风俗通曰：&quot;寿于姚，吴大夫。&quot;</p>
              <p>　　甘始、东郭延年、[一]封君达三人者，皆方士也。率能行容成御妇人术，或饮小便，或自倒悬，爱啬精气，不极视大言。甘始、元放、延年皆为操所录，问其术而行之。[二]君达号&quot;青牛师&quot;。[三]凡此数人，皆百余岁及二百岁也。</p>
              <p>　　注[一]汉武内传曰：&quot;延年字公游。&quot;</p>
              <p>　　注[二]曹植辩道论曰：&quot;甘始者，老而有少容，自诸术士咸共归之。然始辞繁寡实，颇切怪言。余尝辟左右独与之言，问其所行。温颜以诱之，美辞以导之。</p>
              <p>　　始语余：'吾本师姓韩字雅。尝与师于南海作金，前后数四，投数万斤金于海。'又言：'诸梁时，西域胡来献香罽□带割玉刀，时悔不取也。'又言：'车师之西国，儿生劈背出脾，欲其食少而怒行也。'又言：'取鲤鱼五寸一双，令其一着药投沸膏中，有药奋尾鼓鳃，游行沉浮，有若处渊，其一者已孰而可噉。'余时问言：'宁可试不？'言：'是药去此踰万里，当出塞，始不自行不能得也。'言不尽于此，颇难悉载，故粗举其巨怪者。始若遭秦始皇、汉武帝，则复徐市、栾大之徒也。&quot;</p>
              <p>　　注[三]汉武帝内传曰：&quot;封君达，陇西人。初服黄连五十余年，入鸟举山，服水银百余年，还乡里，如二十者。常乘青牛，故号'青牛道士'。闻有病死者，识与不识，便以要闲竹管中药与服，或下针，应手皆愈。不以姓名语人。闻鲁女生得五岳图，连年请求，女生未见授。并告节度。二百余岁乃入玄丘山去。&quot;</p>
              <p>　　王真、郝孟节者，皆上党人也。王真年且百岁，视之面有光泽，似未五十者。</p>
              <p>　　自云：&quot;周流登五岳名山，悉能行胎息胎食之方，嗽舌下泉咽之，不绝房室。&quot;[一]孟节能含枣核，不食可至五年十年。又能结气不息，身不动摇，状若死人，可至百日半年。亦有室家。为人质谨不妄言，似士君子。曹操使领诸方士焉。</p>
              <p>　　注[一]汉武内传曰：&quot;王真字叔经，上党人。习闭气而吞之，名曰'胎息'；习嗽舌下泉而咽之，名曰'胎食'。真行之，断谷二百余日，肉色光美，力并数人。&quot;</p>
              <p>　　抱朴子曰：&quot;胎息者，能不以鼻口嘘羫，如在胎之中。&quot;嗽音朔。</p>
              <p>　　北海王和平，性好道术，自以当仙。济南孙邕少事之，从至京师。会和平病殁，邕因葬之东陶。有书百余卷，药数囊，悉以送之。后弟子夏荣言其尸解，邕乃恨不取其宝书仙药焉。[一]</p>
              <p>　　注[一]尸解者，言将登仙，假托为尸以解化也。</p>
              <p>　　赞曰：幽贶罕征，明数难校。不探精远，曷感灵效？如或迁讹，实乖玄奥。</p>
              <p>　　校勘记</p>
              <p>　　二七三０页七行语之*(言)**[云]*据校补说改。下&quot;告语*(言)**[云]*&quot;同。</p>
              <p>　　二七三０页九行不图卖者人相欺刊误谓案文多一&quot;人&quot;字。今按：上文言&quot;买劕人&quot;，则此当云&quot;卖劕人&quot;，疑&quot;者&quot;本作&quot;劕&quot;，版刻斗脱□旁耳。</p>
              <p>　　二七三一页六行六子皆知名按：集解引沉钦韩说，谓&quot;六&quot;当作&quot;五&quot;，髃辅录云穆之五子，并有令名，京师号曰&quot;公沙五龙，天下无双&quot;。</p>
              <p>　　二七三四页二行俱事同郡杨厚按：&quot;杨&quot;原斗&quot;扬&quot;，径改正。</p>
              <p>　　二七三四页八行诸葛亮问广汉秦密按：集解引钱大昕说，谓蜀志&quot;密&quot;作&quot;宓&quot;。</p>
              <p>　　宓字子□，当取谨宓之宓，世俗借用堂密字。</p>
              <p>　　二七三五页一行郭玉者广汉雒人也按：集解引惠栋说，谓华阳国志云新都人。</p>
              <p>　　二七三五页五行左阳右阴按：汲本、殿本作&quot;左阴右阳&quot;。</p>
              <p>　　二七三六页六行针灸不过数处按：&quot;灸&quot;原斗&quot;炙&quot;，径据集解本改正。</p>
              <p>　　二七三七页四行*(且)**[旦]*用寒水汲灌刊误谓案文&quot;且&quot;当作&quot;旦&quot;。按：魏志华佗传注引作&quot;平旦用寒水汲灌&quot;，刘说是，今据改正。</p>
              <p>　　二七三七页八行萍齑甚酸按：&quot;齑&quot;原作&quot;虀&quot;，依注文改。</p>
              <p>　　二七三七页一二行苹澹水上浮萍*(者)*麤大*[者]*谓之苹据汲本改。</p>
              <p>　　二七三八页五行应当剖破腹按：汲本&quot;应&quot;作&quot;因&quot;。</p>
              <p>　　二七三九页六行佗不强与按：殿本作&quot;佗亦不强&quot;，与魏志同。</p>
              <p>　　二七三九页一二行普依准佗疗按：刊误谓&quot;疗&quot;下当有一&quot;病&quot;字。</p>
              <p>　　二七四０页七行漆叶屑一斗按：集解引钱大昕说，谓&quot;斗&quot;当依魏志作&quot;升&quot;，汉隶斗字与升字相似，故易混耳。</p>
              <p>　　二七四一页八行以五岳真形*[图]*与之据集解引惠栋说补。</p>
              <p>　　二七四一页一一行赵炳集解引惠栋说，谓搜神记及水经注皆作&quot;赵□&quot;。按：炳□同字。</p>
              <p>　　二七四二页一０行梧鼎而爨按：集解引惠栋说，谓水经注&quot;梧鼎&quot;作&quot;支鼎&quot;。</p>
              <p>　　二七四五页一行而使至宛市鲊刊误谓&quot;使&quot;当作&quot;往&quot;。今按：&quot;使&quot;字疑衍。</p>
              <p>　　二七四六页五行魏文帝黄初元年按：殿本考证谓三国志注作&quot;明帝景初元年&quot;。</p>
              <p>　　集解引惠栋说，谓案搜神记，乃正始中事也。</p>
              <p>　　二七四七页二行放于下坐按：刊误谓&quot;放&quot;当作&quot;慈&quot;，下同二七四七页二行以竹竿饵钓于盘中按：刊误谓案文多一&quot;竹&quot;字。</p>
              <p>　　二七四七页三行操大拊掌笑按：刊误谓案文当作&quot;拊掌大笑&quot;。</p>
              <p>　　二七四七页四行皆长三尺余按：校补引柳从辰说，谓&quot;三尺&quot;疑&quot;三寸&quot;之误。</p>
              <p>　　松江四腮鲈鱼长者不盈五寸，李时珍本草亦云长数寸，安得皆长三尺余乎？铜盆注水而引出三尺余大鱼，于说亦窒。</p>
              <p>　　二七四七页六行后操使蜀反按：刊误谓案文&quot;使&quot;下少一&quot;自&quot;字。</p>
              <p>　　二七四七页一二行遂入走羊髃按：刊误谓&quot;入走&quot;当作&quot;走入&quot;。</p>
              <p>　　二七四八页一一行*(宓)**[密]*县人也据刊误改。</p>
              <p>　　二七四九页六行有寿光侯者按：集解引钱大昕说，谓寿光国名，光武封更始子鲤为寿光侯，又北海王普初封寿光侯是也。此侯失其姓名，故举其爵，下云&quot;侯为劾之&quot;，&quot;侯复劾之&quot;，可证注以寿为姓之误。</p>
              <p>　　二七五０页六行吾本师姓韩字雅按：集解引钱大昕说，谓裴松之注魏志引辩道论云&quot;姓韩字世雄&quot;。</p>
              <p>　　二七五０页一三行连年请求女生未见授刊误谓案文当云&quot;连年请于女生，求见授&quot;。补校谓&quot;女生&quot;二字连下为文，但&quot;未&quot;字斗耳，或即&quot;末&quot;字也。今按：</p>
              <p>　　钱熙祚校本汉武内传附录邵载之续谈助钞内传&quot;未&quot;作&quot;后&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='91.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='93.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
