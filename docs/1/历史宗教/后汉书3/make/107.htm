<html>
<head>
<title>后汉书志第七　祭祀上　光武即位告天郊封禅</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="106.htm"><img src="last.gif" width="46" height="15" border="0"></a><img src="bg.gif" width="40" height="30"><a href="108.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书志第七　祭祀上　光武即位告天郊封禅</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　祭祀之道，自生民以来则有之矣。豺獭知祭祀，而况人乎！故人知之至于念想，犹豺獭之自然也，顾古质略而后文饰耳。自古以来王公所为髃祀，至于王莽，汉书郊祀志既着矣，故今但列自中兴以来所修用者，以为祭祀志。[一]
              <p>　　注[一]谢沉书曰&quot;蔡邕引中兴以来所修者为祭祀*[意&quot;，此]*志即邕之意也。</p>
              <p>　　建武元年，光武即位于鄗，为坛营于鄗之阳。[一]祭告天地，采用元始中郊祭故事。六宗髃神皆从，未以祖配。天地共犊，余牲尚约。[二]其文曰：&quot;皇天上帝，后土神只，睠顾降命，属秀黎元，为民父母，秀不敢当。髃下百僚，不谋同辞。咸曰王莽篡弒窃位，秀发愤兴义兵，破王邑百万觽于昆阳，诛王郎、铜马、赤眉、青犊贼，平定天下，海内蒙恩，上当天心，下为元元所归。谶记曰：'刘秀发兵捕不道，卯金修德为天子。'秀犹固辞，至于再，至于三。髃下曰：'皇天大命，不可稽留。'敢不敬承。&quot;</p>
              <p>　　注[一]春秋保干图曰：&quot;建天子于鄗之阳，名曰行皇。&quot;</p>
              <p>　　注[二]黄图载元始仪最悉，曰：&quot;元始四年，宰衡莽奏曰：'帝王之义，莫大承天；承天之序，莫重于郊祀。祭天于南，就阳位；祠地于北，主阴义。圆丘象天，方泽则地。圆方因体，南北从位。燔燎升气，瘗埋就类。牲欲茧栗，味尚清玄。器成匏勺，贵诚因质。天地神所统，故类乎上帝，禋于六宗，望秩山川，班于髃神。皇天后土，随王所在而事佑焉。甘泉太阴，河东少阳，咸失厥位，不合礼制。圣王之制，必上当天心，下合地意，中考人事。故曰：&quot;恺悌君子，求福不回。&quot;回而求福，厥路不通。*(正月)**[在易]*泰卦，乾坤合体，天地交通，万物聚出，其律太蔟。天子亲郊天地。先祖配天，先妣配地，阴阳之别。</p>
              <p>　　以日冬至祀天，夏至祀后土，君不省方而使有司。六宗，日、月、星、山、川、海，星则北辰，川即河，山岱宗，三光觽明山阜百川觽流渟污嚱泽，以类相属，各数秩望相序。'于是定郊祀，祀长安南北郊，罢甘泉、河东祀。&quot;上帝坛圆八觚，径五丈，高九尺。茅营去坛十步，竹宫径三百步，土营径五百步。神灵坛各于其方面三丈，去茅营二十步，广*(坐)**[三]*十五步。合祀神灵以璧琮。</p>
              <p>　　用辟神道*(以)**[八]*通，广各三十步。竹宫内道广三丈，有阙，各九十一步。</p>
              <p>　　坛方三丈，拜位坛亦如之。为周道郊营之外，广九步。营*(六甘泉)*北辰于南门之外，日、月、海东门之外，河北门之外，岱宗西门之外。为周道前望之外，广九步。列望*(遂)**[道]*乃近前望道外，径六十二步。坛方二丈五尺，高三尺五寸。为周道列望之外，径九步。卿望亚列望外，径四十步。坛广三丈，高二尺。为周道卿望之外，径九步。大夫望亚卿望道外，径二十步。坛广一丈五尺，高一尺五寸。为周道大夫望之外，径九步。士望亚大夫望道外，径十五步。</p>
              <p>　　坛广一丈，高一尺。</p>
              <p>　　为周道士望之外，径九步。庶望亚士望道外，径九步。坛广五尺，高五寸。为周道庶望之外，径九步。凡天宗上帝宫坛营，径三里，周九里。营三重，通八方。后土坛方五丈六尺。茅营去坛十步外，土营方二百步限之。其五零坛*(土)**[去]*茅营，如上帝五神去营步数，神道四通，广各十步。宫内道广各二丈，有阙。为周道后土宫外，径九步。营岱宗西门之外，河北门之外，海东门之外，径各六十步。坛方二丈，高二尺。为周道前望之外，径六步。列望亚前望道外，*[径]*三十六步。坛广一丈五尺，高一尺五寸。为周道列望之外，径六步。卿望亚列望道外，径三十五步。坛广*[一]*丈，高一尺。为周道卿望之外，径六步。大夫望亚卿望道*(之)*外，径十九步。坛广八尺，高八寸。为周道大夫望之外，径*(九)**[六]*步。士望亚大夫望道外，径十二步。坛广六尺，高六寸。为周道士望之外，径六步。凡地宗后土宫坛营，方二里，周八里。</p>
              <p>　　营再重，道四通。常以岁之孟春正月上辛若丁，亲郊祭天南郊，以地配，望秩山川，篃于髃神。天地位皆南乡同席，地差在东，共牢而食。太祖高皇帝、高后配于坛上，西乡，后在北，亦同席，共牢而食。日冬至，使有司奉祭天神于南郊，高皇帝配而望髃阳。夏至，使有司奉祭地只于北郊，高皇后配而望髃阴。</p>
              <p>　　天地用牲二，燔燎瘗埋用牲一，先祖先妣用牲一。天以牲左，地以牲右，皆用黍稷及乐。</p>
              <p>　　二年正月，初制郊兆于雒阳城南七里，依鄗。采元始中故事。为圆坛八陛，中又为重坛，天地位其上，皆南乡，西上。其外坛上为五帝位。青帝位在甲寅之地，赤帝位在丙巳之地，黄帝位在丁未之地，白帝位在庚申之地，黑帝位在壬亥之地。其外为壝，重营皆紫，以像紫宫；有四信道以为门。日月在中营内南道，日在东，月在西，北斗在北道之西，皆别位，不在髃神列中。八陛，陛五十八醊，合四百六十四醊。五帝陛郭，帝七十二醊，合三百六十醊。中营四门，门五十四神，合二百一十六神。外营四门，门百八神，合四百三十二神。皆背营内乡。中营四门，门封神四，外营四门，门封神四，合三十二神。凡千五百一十四神。营即壝也。封，封土筑也。背中营神，五星也，及中*(宫)**[官]*宿五官神及五岳之属也。背外营神，二十八宿外*(宫)**[官]*星，雷公、先农、风伯、雨师、四海、四渎、名山、大川之属也。</p>
              <p>　　至七年五月，诏三公曰：&quot;汉当郊尧。其与卿大夫、博士议。&quot;时侍御史杜林上疏，以为&quot;汉起不因缘尧，与殷周异宜，而旧制以高帝配。方军师在外，且可如元年郊祀故事&quot;。上从之。语在林传。[一]</p>
              <p>　　注[一]东观书载杜林上疏，悉于本传。曰：&quot;臣闻营河、雒以为民，刻肌肤以为刑，封疆画界以建诸侯，井田什一以供国用，三代之所同。及至汉兴，因时宜，趋世务，省烦苛，取实事，不苟贪高亢之论。是以去土中之京师，就关内之远都。除肉刑之重律，用髡钳之轻法。郡县不置世禄之家，农人三十而税一。政卑易行，礼简易从。民无愚智，思仰汉德，乐承汉祀。基业特起，不因缘尧。</p>
              <p>　　尧远于汉，民不晓信，言提其耳，终不悦谕。后稷近于周，民户知之。世据以兴，基由其祚，本与汉异。郊祀高帝，诚从民望，得万国之欢心，天下福应，莫大于此。民奉种祀，且犹世主，不失先俗。髃臣佥荐辷，考绩不成，九载乃殛。宗庙至重，觽心难违，不可卒改。诗云'不愆不忘，率由旧章'，明当尊用祖宗之故文章也。宜如旧制，以解天下之惑，合于易之所谓'先天而天不违，后天而奉天时'义。方军师在外，祭可且如元年郊祭故事。&quot;</p>
              <p>　　陇、蜀平后，乃增广郊祀，高帝配食，位在中坛上，西面北上。[一]天、地、高帝、黄帝各用犊一头，青帝、赤帝共享犊一头，白帝、黑帝共享犊一头，凡用犊六头。[二]日、月、北斗共享牛一头，四营髃神共享牛四头，凡用牛五头。</p>
              <p>　　凡乐奏青阳、朱明、西皓、玄冥，及云翘、育命舞。中营四门，门用席十八枚，外营四门，门用席三十六枚，凡用席二百一十六枚，皆莞簟，率一席三神。日、月、北斗无陛郭醊。既送神，*(□)**[燎]*俎实于坛南巳地。[三]</p>
              <p>　　注[一]汉旧仪曰：&quot;祭天*(祭)**[居]*紫坛幄帷。高皇帝*(祭)**[配]*天，居堂下西向，绀帷帐，绀席。&quot;钩命决曰：&quot;自外至者，旡主不止；自内出者，旡匹不行。&quot;</p>
              <p>　　注[二]汉旧仪曰：&quot;祭天，养牛五岁，至三千斤。&quot;案：礼记曰&quot;天地之牛角茧栗&quot;，而此云五岁，本志用犊是也。</p>
              <p>　　注[三]周礼：&quot;凡以神仕者，掌三辰之法，以犹鬼神只之居，辨其名物。&quot;郑玄曰：&quot;犹，图也。居谓坐也。天者髃神之精，日月星辰其着位也。以此图天神人鬼地只之坐者，谓布祭觽寡，与其居句。孝经说郊祀之礼曰：'燔燎扫地，祭牲茧栗，或象天酒旗坐星，厨仓具黍稷布席，极敬心也。'言郊之布席，象五帝坐。礼祭宗庙，序昭穆，亦有似虚、危，则祭天圆丘象北极，祭地方泽象后妃，及社稷之席，皆有明法焉。&quot;</p>
              <p>　　建武三十年二月，髃臣上言，即位三十年，宜封禅泰山。[一]诏书曰：&quot;即位三十年，百姓怨气满腹，吾谁欺，欺天乎？曾谓泰山不如林放，何事污七十二代之编录！[二]桓公欲封，管仲非之。若郡县远遣吏上寿，盛称虚美，必髡，兼令屯田。&quot;从此髃臣不敢复言。三月，上幸鲁，[三]过泰山，告太守以上过故，承诏祭山及梁父。时虎贲中郎将梁松等议：&quot;记曰'齐将有事泰山，先有事配林'，盖诸侯之礼也。河狱视公侯，王者祭焉。宜无即事之渐，不祭配林。&quot;[四]</p>
              <p>　　注[一]服虔注汉书曰：&quot;封者，增天之高，归功于天。&quot;张晏注云：&quot;天高不可及，于泰山上立封，禅而祭之，冀近神灵也。&quot;项威注曰：&quot;封泰山，告太平，升中和之气于天。祭土为封，谓负土于泰山为坛而祭也。&quot;礼记曰：&quot;因名山升中于天。&quot;卢植注曰：&quot;封泰山，告太平，升中和之气于天也。&quot;东观书载太尉赵□上言曰：&quot;自古帝王，每世之隆，未尝不封禅。陛下圣德洋溢，顺天行诛，拨乱中兴，作民父母，修复宗庙，救万姓命，黎庶赖福，海内清平。功成治定，髃司礼官咸以为宜登封告成，为民报德。百王所同，当仁不让。宜登封岱宗，正三雍之礼，以明灵契，望秩髃神，以承天心也。&quot;</p>
              <p>　　注[二]庄子曰：&quot;易姓而王，封于泰山，禅于梁父者，七十有二代。其有形兆垠堮勒石，凡千八百余处。&quot;许慎说文序曰：&quot;苍颉之初作书，盖依类象形，故谓之文。其有形声相益，即谓之字。字者，言孳乳而滋多也。着于竹帛谓之书，书者如也。以迄五帝、三王之世，改易殊体，封于泰山者七十有二代，靡有同焉。&quot;</p>
              <p>　　注[三]汉祀令曰：&quot;天子行有所之，出河，沈用白马珪璧各一，衣以缯缇五尺，祠用脯二束，酒六升，盐一升。涉渭、灞、泾、雒佗名水如此者，沉珪璧各一。</p>
              <p>　　律，在所给祠具；及行，沉祠佗川水，先驱投石，少府给珪璧。不满百里者不沉。&quot;</p>
              <p>　　注[四]卢植注曰：&quot;配林，小山林麓配泰山者也。谓诸侯不郊天，泰山巡省所考五狱之宗，故有事将祀之，先即其渐。</p>
              <p>　　天子则否矣。&quot;泰山庙在博县。风俗通曰：&quot;博县十月祀岱宗，名曰合冻，十二月涸冻，正月解冻。太守絜斋，亲自执事，作脯广一尺，长五寸。既祀讫，取泰山君夫人坐前脯三十朐，太守拜章，县次驿马，传送雒阳。&quot;</p>
              <p>　　三十二年正月，上斋，夜读河图会昌符，曰&quot;赤刘之九，会命岱宗。不慎克用，何益于承。诚善用之，奸伪不萌&quot;。感此文，乃诏松等复案索河雒谶文言九世封禅事者。松等列奏，乃许焉。[一]</p>
              <p>　　注[一]东观书曰：&quot;髃臣奏言：'登封告成，为民报德，百王所同。陛下辄拒绝不许，臣下不敢颂功述德业。河雒谶书，赤汉九世，当巡封泰山，凡三十六事，傅奏左帷。陛下遂以仲月令辰，遵岱岳之正礼，奉图雒之明文，以和灵瑞，以为兆民。'上曰：'至泰山乃复议。国家德薄，灾异仍至，图谶盖如此！'&quot;初，孝武帝欲求神仙，以扶方者言黄帝由封禅而后僊，于是欲封禅。封禅不常，时人莫知。元封元年，上以方士言作封禅器，以示髃儒，多言不合古，于是罢诸儒不用。三月，上东上泰山，[一]乃上石立之泰山颠。[二]遂东巡海上，求僊人，无所见而还。四月，封泰山。[三]恐所施用非是，乃秘其事。语在汉书郊祀志。[四]</p>
              <p>　　注[一]郭璞注山海经曰：&quot;泰山从山下至头，四十八里二百步。&quot;</p>
              <p>　　注[二]风俗通曰：&quot;石高二丈一尺，刻之曰'事天以礼，立身以义，事父以孝，成民以仁。四海之内，莫不为郡县，四夷八蛮，咸来贡职。与天旡极，人民蕃息，天禄永得'。&quot;</p>
              <p>　　注[三]风俗通曰：&quot;封广丈二尺，高九尺，下有玉牒书也。&quot;</p>
              <p>　　注[四]东观书曰：&quot;上至泰山，有司复奏河、雒图记表章赤汉九世尤着明者，前后凡三十六事。与博士充等议，以为'殷统未绝，黎庶继命，高宗久劳，犹为中兴。武王因父，受命之列，据三代郊天，因孔子甚美其功，后世谓之圣王。</p>
              <p>　　汉统中绝，王莽盗位，一民莫非其臣，尺土靡不其有，宗庙不祀，十有八年。</p>
              <p>　　陛下无十室之资，奋振于匹夫，除残去贼，兴复祖宗，集就天下，海内治平，夷狄慕义，功德盛于高宗、*(宣)**[武]*王。宜封禅为百姓祈福。请亲定刻石纪号文，太常奏仪制'。诏曰：'许。昔小白欲封，夷吾难之；季氏欲旅，仲尼非焉。盖齐诸侯，季氏大夫，皆无事于泰山。今予末小子，巡祭封禅，德薄而任重，一则以喜，一则以惧。喜于得承鸿业，帝尧善及子孙之余赏，盖应图箓，当得是当。惧于过差，执德不弘，信道不笃，为议者所诱进，后世知吾罪深矣。'&quot;上许梁松等奏，乃求元封时封禅故事，议封禅所施用。有司奏当用方石再累置坛中，皆方五尺，厚一尺，用玉牒书藏方石。牒厚五寸，长尺三寸，广五寸，有玉检。又用石检十枚，列于石傍，东西各三，南北各二，皆长三尺，广一尺，厚七寸。检中刻三处，深四寸，方五寸，有盖。检用金镂五周，以水银和金以为泥。王玺一方寸二分，一枚方五寸。方石四角又有距石，皆再累。枚长一丈，厚一尺，广二尺，皆在圆坛上。其下用距石十八枚，皆高三尺，厚一尺，广二尺，如小碑，环坛立之，去坛三步。距石下皆有石跗，入地四尺。又用石碑，高九尺，广三尺五寸，厚尺二寸，立坛丙地，去坛三丈以上，以刻书。上以用石功难，又欲及二月封，故诏松欲因故封石空检，更加封而已。[一]松上疏争之，以为&quot;登封之礼，告功皇天，垂后无穷，以为万民也。承天之敬，尤宜章明。奉图书之瑞，尤宜显著。</p>
              <p>　　今因旧封，窜寄玉牒故石下，恐非重命之义。受命中兴，宜当特异，以明天意&quot;。</p>
              <p>　　遂使泰山郡及鲁趣石工，宜取完青石，无必五色。时以印工不能刻玉牒，欲用丹漆书之；会求得能刻玉者，遂书。书秘刻方石中，合容玉牒。</p>
              <p>　　注[一]欲及二月者，虞书&quot;岁二月，东巡狩，至于岱宗，柴&quot;。范宁曰：&quot;巡狩者，巡行诸侯所守。二月直卯，故以东巡狩也。祭山曰燔柴，积柴加牲于其上而燔之也。&quot;</p>
              <p>　　二月，上至奉高，[一]遣侍御史与兰台令史，将工先上山刻石。文曰：&quot;维建武三十有二年二月，皇帝东巡狩，至于岱宗，柴，[二]望秩于山川，[三]班于髃神，[四]遂觐东后。从臣太尉熹、行司徒事特进高密侯禹等。汉宾二王之后在位。孔子之后曪成侯，序在东后，蕃王十二，咸来助祭。河图赤伏符曰：'刘秀发兵捕不道，四夷云集龙□野，四七之际火为主。'河图会昌符曰：'赤帝九世，巡省得中，治平则封，诚合帝道孔矩，则天文灵出，地只瑞兴。帝刘之九，会命岱宗，诚善用之，奸伪不萌。赤汉德兴，九世会昌，巡岱皆当。天地扶九，崇经之常。汉大兴之，道在九世之主。封于泰山，刻石着纪，禅于梁父，退省考五。'河图合古篇曰：'帝刘之秀，九名之世，帝行德，封刻政。'河图提刘予曰：'九世之帝，方明圣，持衡拒，九州平，天下予。'雒书甄曜度曰：'赤三德，昌九世，会修符，合帝际，勉刻封。'孝经钩命决曰：'予谁行，赤刘用帝，三建孝，九会修，专兹竭行封岱青。'河雒命后，经谶所传。昔在帝尧，聪明密微，让与舜庶，后裔握机。王莽以舅后之家，三司鼎足頉宰之权势，依托周公、霍光辅幼归政之义，遂以篡叛，僭号自立。宗庙堕坏，社稷丧亡，不得血食，十有八年。杨、徐、青三州首乱，兵革横行，延及荆州，豪杰并兼，百里屯聚，往往僭号。北夷作寇，千里无烟，无鸡鸣狗吠之声。皇天睠顾皇帝，以匹庶受命中兴，年二十八载兴兵，*(起是)*以*(中)*次诛讨，十有余年，罪人*(则)*斯得。黎庶得居尔田，安尔宅。书同文，车同轨，人同伦。舟舆所通，人夡所至，靡不贡职。建明堂，立辟雍，起灵台，设庠序。同律、度、量、衡。[五]修五礼，[六]五玉，[七]三帛，[八]二牲，[九]</p>
              <p>　　一死，[一０]贽。[一一]吏各修职，复于旧典。在位三十有二年，年六十二。</p>
              <p>　　干干日□，不敢荒宁，涉危历险，亲巡黎元，恭肃神只，惠恤耆老，理庶遵古，聪允明恕。皇帝唯慎河图、雒书正文，是月辛卯，柴，登封泰山。甲午，禅于梁阴。以承灵瑞，以为兆民，永兹一宇，垂于后昆。百寮从臣，郡守师尹，咸蒙祉福，永永无极。秦相李斯燔诗书，乐崩礼坏。建武元年已前，文书散亡，旧典不具，不能明经文，以章句细微相况八十一卷，明者为验，又其十卷，皆不昭鴋。子贡欲去告朔之饩羊，子曰：'赐也，尔爱其羊，我爱其礼。'后有圣人，正失误，刻石记。&quot;[一二]</p>
              <p>　　注[一]应劭汉官马第伯封禅仪记曰：&quot;车驾正月二十八日发雒阳宫，二月九日到鲁，遣守谒者郭坚伯将徒五百人治泰山道。十日，鲁遣宗室诸刘及孔氏、瑕丘丁氏上寿受赐，皆诣孔氏宅，赐酒肉。</p>
              <p>　　十一日发，十二日宿奉高。是日遣虎贲郎将先上山，三案行。还，益治道徒千人。十五日，始斋。国家居太守府舍，诸王居府中，诸侯在县庭中斋。诸卿、校尉、将军、大夫、黄门郎、百官及宋公、韂公、曪成侯、东方诸侯、雒中小侯斋城外汶水上。太尉、太常斋山虞。马第伯自云，某等七十人先之山虞，观祭山坛及故明堂宫郎官等郊肆处。入其幕府，观治石。石二枚，状博平，圆九尺，此坛上石也。其一石，武帝时石也。时用五车不能上也，因置山下为屋，号五车石。四维距石长丈二*[尺]*，广二尺，厚尺半所，四枚。检石长三尺，广六寸，状如封箧。长检十枚。一纪号石，高丈二尺，广三尺，厚尺二寸，名曰立石。一枚，刻文字，纪功德。是朝上山骑行，往往道峻峭，*(不)**[下]*骑，步牵马，乍步乍骑，且相半，至中观留马。去平地二十里，南向极望无不鷪。仰望天关，如从谷底仰观抗槵。其为高也，如视浮云。其峻也，石壁窅窱，如无道径。遥望其人，端如行朽兀，或为白石或雪，久之白者移过树，乃知是人也。殊不可上，四布僵卧石上，有顷复苏。亦赖赍酒脯，处处有泉水，目辄为之明。复勉强相将行，到天关，自以已至也，问道中人，言尚十余里。其道旁山胁，大者广八九尺，狭者五六尺。仰视岩石松树，郁郁苍苍，若在云中。</p>
              <p>　　俛视溪谷，碌碌不可见丈尺。遂至天门之下。仰视天门，窔辽如从穴中视天。</p>
              <p>　　直上七里，赖其羊肠逶迤，名曰环道，往往有戆索，可得而登也。两从者扶挟，前人相牵，后人见前人履底，前人见后人顶，如画重累人矣，所谓磨匤□石，扪天之难也。初上此道，行十余步一休，稍疲，咽唇燋，五六步一休。牒牒据顿，地不避湿暗，前有燥地，目视而两龏不随。早食上，*(脯)**[晡]*后到天门。郭使者得铜物。铜物形状如钟，又方柄有孔，莫能识也，疑封禅具也。得之者汝南召陵人，姓阳名通。东上一里余，得木甲。木甲者，武帝时神也。东北百余步，得封所，始皇立石及阙在南方，汉武在其北。二十余步得北垂圆台，高九尺，方圆三丈所，有两陛。人不得从，上从东陛上。台上有坛，方一丈二尺所，上有方石，四维有距石，四面有阙。乡坛再拜谒，人多置钱物坛上，亦不扫除。国家上见之，则诏书所谓酢梨酸枣狼藉，散钱处数百，币帛具，道是武帝封禅至泰山下，未及上，百官为先上跪拜，置梨枣钱于道以求福，即此也。东山名曰日观，日观者，鸡一鸣时，见日始欲出，长三丈所，秦观者望见长安，吴观者望见会稽，周观者望见*(齐西)**[嵩山]*。北有石室。坛以南有玉盘，中有玉龟。山南胁神泉，饮之极清美利人。日入下去，行数环。日暮时颇雨，不见其道，一人居其前，先知蹈有人，乃举足随之。比至天门下，夜人定矣。&quot;</p>
              <p>　　注[二]风俗通曰：&quot;岱者，胎也。宗者，长也。万物之始，阴阳之交，*[云]*触石*[而出]*，肤寸而合，不崇朝而篃雨天下，惟泰山乎！故为五岳之长耳。&quot;</p>
              <p>　　注[三]孔安国书注曰：&quot;九州名山、大川、五岳、四渎之属，皆一时望祭之。&quot;</p>
              <p>　　安国又曰：&quot;喻以尊卑祭之也。五岳视三公，四渎视诸侯，其余小者或卿、大夫、伯、子、男。&quot;</p>
              <p>　　注[四]孔安国曰：&quot;髃神谓丘陵坟衍，古之圣贤皆祭之矣。&quot;</p>
              <p>　　注[五]孔安国书注曰：&quot;同*(阴)**[音]*律也。&quot;度，丈尺；量；斗斛；衡，斤两也。</p>
              <p>　　注[六]孔安国曰：&quot;公、侯、伯、子、男朝聘之礼。&quot;范宁曰：&quot;吉、凶、宾、军、嘉也。&quot;</p>
              <p>　　注[七]范宁曰：&quot;五等诸侯之瑞，珪璧也。&quot;</p>
              <p>　　注[八]孔安国曰：&quot;诸侯世子执纁，公之孤执玄，附庸之君执黄。&quot;范宁曰：&quot;玄、纁、黄，三孤所执。&quot;</p>
              <p>　　注[九]范宁曰：&quot;羔、鴈也。卿执羔，大夫执鴈。&quot;</p>
              <p>　　注[一０]雉也，士所执。</p>
              <p>　　注[一一]范宁曰：&quot;总谓上所执之以为贽者也。&quot;</p>
              <p>　　注[一二]封禅仪曰：&quot;车驾十九日之山虞，国家居亭，百官*(布)**[列]*野。此日山上云气成宫阙，百官并见之。二十一日夕牲时，白气广一丈，东南极望致浓厚。时天清和无云。瑞命篇'岱狱之瑞，以日为应'也。&quot;</p>
              <p>　　二十二日辛卯晨，燎祭天于泰山下南方，髃神皆从，用乐如南郊。[一]诸王、王者后二公、孔子后曪成君，皆助祭位事也。[二]事毕，将升封。或曰：&quot;泰山虽已从食于柴祭，今亲升告功，宜有礼祭。&quot;于是使谒者以一特牲于常祠泰山处，告祠泰山，如亲耕、貙刘、先祠、先农、先虞故事。至食时，御辇升山，[三]</p>
              <p>　　日中后到山上更衣，[四]早晡时即位于坛，北面。髃臣以次陈后，西上，毕位升坛。[五]尚书令奉玉牒检，皇帝以寸二分玺亲封之，讫，太常命人发坛上石，[六]尚书令藏玉牒已，复石覆讫，尚书令以五寸印封石检。[七]事毕，皇帝再拜，髃臣称万岁。[八]命人立所刻石碑，乃复道下。[九]</p>
              <p>　　注[一]封禅仪曰：&quot;晨祭也。日高三丈所，燔燎*(燔燎)*烟正北*(也)**[向]*。&quot;</p>
              <p>　　注[二]封禅仪曰：&quot;百官各以次上。郡储辇三百，为贵臣、诸公、王、侯，卿、大夫、百官皆步上，少用辇。&quot;辇者，干宝周礼注曰&quot;对轝曰辇&quot;。</p>
              <p>　　注[三]封禅仪曰：&quot;国家御首辇，人挽升山，至中观休，须臾复上。&quot;</p>
              <p>　　注[四]封禅仪曰：&quot;须臾，髃臣毕就位。&quot;</p>
              <p>　　注[五]封禅仪曰：&quot;国家台上北面，虎贲陛戟台下。&quot;</p>
              <p>　　注[六]封禅仪曰：&quot;驺骑三千余人发坛上方石。&quot;</p>
              <p>　　注[七]封禅仪曰：&quot;以金为绳，以石*(三)**[为]*检。东方西方各三检。检中石泥及坛土，色赤白黑，各依如其方色。&quot;</p>
              <p>　　注[八]封禅仪曰：&quot;称万岁，音动山谷。有气属天，遥望不见山巅，山巅人在气中，不知也。&quot;</p>
              <p>　　注[九]封禅仪曰：&quot;封毕有顷，诏百官以次下，国家随后。数百人维持行，相逢推，百官连延二十余里。道迫小，深溪高岸数百丈。步从匍匐邪上，起近炬火，止亦骆驿。步从触击大石，石声正讙，但讙石旡相应和者。肠不能已，口不能默。夜半后到，百官明旦乃讫。其中老者气劣不行，正卧岩石下。明日，太医令复遵问起居。国家云：'昨上下山，欲行迫前人，欲休则后人所蹈，道峻危险，恐不能度。国家不劳，百官已下露卧水饮，无一人蹉跌，无一人疾病，岂非天邪！'泰山率多暴雨，如今上直下柴祭封登，清晏温和。明日上寿，赐百官省事。事毕发，暮宿奉高三十里。明日发，至梁甫九十里夕牲。&quot;</p>
              <p>　　二十五日甲午，禅，祭地于梁阴，以高后配，山川髃神从，如元始中北郊故事。</p>
              <p>　　[一]</p>
              <p>　　注[一]服虔曰：&quot;禅，广土地。&quot;项威曰：&quot;除地为墠。后改墠曰禅，神之矣。&quot;</p>
              <p>　　封禅仪曰：&quot;功效如彼，天应如此，髃臣上寿，国家不听。&quot;</p>
              <p>　　四月己卯，大赦天下，以建武三十二年为建武中元元年，复博﹑奉高﹑嬴勿出元年租﹑刍焒。以吉日刻玉牒书函藏金匮，玺印封之。乙酉，使太尉行事，以特告至高庙。[一]太尉奉匮以告高庙，藏于庙室西壁石室高主室之下。[二]</p>
              <p>　　注[一]尚书虞典曰：&quot;归格于艺祖，用特。&quot;</p>
              <p>　　注[二]袁宏曰：&quot;夫天地者，万物之官府；山川者，云雨之丘墟。万物生遂，则官府之功大；云雨施润，则丘墟之德厚。</p>
              <p>　　故化洽天下，则功配于天地；泽流一国，则德合于山川。是以王者经略，必以天地为本；诸侯述职，必以山川为主。体而象之，取其陶育；礼而告之，归其宗本。书曰：'东巡狩，至于岱宗，柴。'传曰：'郊祀后稷，以祈农事。'夫巡狩观化之常事，祈农抚民之定业，犹絜诚殷荐，以告昊天，况创制改物，人神易听者乎！夫揖让受终，必有至德于天下；征伐革命，则有大功于万物。是故王者初基，则有封禅之事，盖以其成功告于神明者也。夫东方者，万物之所始；山岳者，灵气之所宅。故求之物本，必于其始；取其所通，必于所宅。崇其坛场，则谓之封；明其代兴，则谓之禅。然则封禅者，王者开务之大礼也。</p>
              <p>　　德不周洽，不得辄议斯事；功不弘济，不得髣□斯礼。旷代一有，其道至高。</p>
              <p>　　故自黄帝﹑尧﹑舜至三代，各一得封禅，未有中修其礼者也。虽继*(职)**[体]*之君，时有功德，此盖率复旧业。增修其前政，不得仰齐造国，同符改物者也。</p>
              <p>　　夫神道贞一，其用不烦；天地易简，其礼尚质。故藉用白茅，贵其诚素；器用陶匏，取其易从。然封禅之礼，简易可也。若夫*(白)**[石]*函玉牒，非天地之性也。&quot;</p>
              <p>　　校勘记</p>
              <p>　　三一五七页七行蔡邕引中兴以来所修者为祭祀*[意此]*志即邕之意也卢云案本传，邕撰十意，必补二字，语方明。今据补。</p>
              <p>　　三一五八页八行*(正月)**[在易]*泰卦据汲本﹑殿本改。</p>
              <p>　　三一五八页一二行广*(坐)**[三]*十五步据殿本改。</p>
              <p>　　三一五八页一二行辟神道*(以)**[八]*通据卢校改。按：卢据史记封禅书索隐引改。</p>
              <p>　　三一五八页一四行营*(六甘泉)*北辰于南门之外据卢校删。</p>
              <p>　　三一五八页一四行列望*(遂)**[道]*乃近前望道外据卢校改。</p>
              <p>　　三一五九页三行其五零坛*(土)**[去]*茅营据汲本改。按：卢云&quot;零&quot;疑&quot;帝&quot;之斗。校补谓零与灵同，即神灵坛也。</p>
              <p>　　三一五九页五行列望亚前望道外*[径]*三十六步按：依文义当脱一&quot;径&quot;字，今补。</p>
              <p>　　三一五九页六行卿望亚列望道外径三十五步按：汲本﹑殿本&quot;三十五步&quot;作&quot;二十五步&quot;。</p>
              <p>　　三一五九页六行坛广*[一]*丈据汲本﹑殿本补。</p>
              <p>　　三一五九页六行大夫望亚卿望道*(之)*外径十九步据校补说删。</p>
              <p>　　三一五九页七行为周道大夫望之外径*(九)**[六]*步据卢校改。</p>
              <p>　　三一六０页四行及中*(宫)**[官]*宿五官神据集解引钱大昕说改，说详下。</p>
              <p>　　三一六０页五行二十八宿外*(宫)**[官]*星集解引钱大昕说，谓&quot;外宫&quot;当作&quot;外官&quot;。汉书天文志&quot;经星常宿中外官凡百一十八名。&quot;今据改。</p>
              <p>　　三一六０页一五行先天而天不违按：汲本﹑殿本&quot;不&quot;作&quot;弗&quot;。</p>
              <p>　　三一六一页五行*(□)**[燎]*俎实于坛南巳地据卢校改。按：通典作&quot;燎&quot;。</p>
              <p>　　三一六一页六行祭天*(祭)**[居]*紫坛幄帷高皇帝*(祭)**[配]*天居堂下西向绀帷帐绀席据卢校改。按：</p>
              <p>　　校补引柳从辰说，谓孙辑本汉旧仪&quot;祭天&quot;作&quot;配天&quot;，御览五百二十六﹑书钞九十，初学记十三﹑类聚三十八同。又按：&quot;幄帷&quot;之&quot;帷&quot;通典作&quot;帐&quot;，&quot;帷帐&quot;之&quot;帐&quot;通典作&quot;幄&quot;。</p>
              <p>　　三一六三页七行傅奏左帷卢云&quot;帷&quot;字疑当作&quot;惟&quot;。今按：如卢说改&quot;帷&quot;为&quot;惟&quot;，则&quot;惟&quot;字当属下读。</p>
              <p>　　三一六三页一０行多言不合古按：汲本﹑殿本&quot;古&quot;上有&quot;于&quot;字。</p>
              <p>　　三一六四页四行功德盛于高宗*(宣)**[武]*王据殿本﹑集解本改。</p>
              <p>　　三一六四页五行许昔小白欲封按：聚珍本东观记&quot;许&quot;作&quot;在&quot;。或谓许即可，谓可其奏也。当时之体如此。</p>
              <p>　　三一六四页九行用玉牒书藏方石按：集解引黄山说，谓后文梁松疏言&quot;窜寄玉牒故石下&quot;，是此文当作&quot;用玉牒书藏方石下&quot;，夺&quot;下&quot;字。</p>
              <p>　　三一六五页一四行河图提刘予汲本﹑殿本&quot;予&quot;作&quot;子&quot;。</p>
              <p>　　三一六五页一五行天下予汲本&quot;予&quot;作&quot;子&quot;，殿本考证谓&quot;予&quot;本或作&quot;子&quot;。</p>
              <p>　　按：张森楷校勘记谓上有&quot;持衡拒&quot;，拒予为韵，作&quot;子&quot;不睰，非也。</p>
              <p>　　三一六六页五行年二十八载兴兵*(起是)*以*(中)*次诛讨据卢校删。</p>
              <p>　　三一六六页六行罪人*(则)*斯得据卢校删。</p>
              <p>　　三一六七页五行四维距石长丈二*[尺]*据卢校补。按：通典有&quot;尺&quot;字。</p>
              <p>　　三一六七页七行*(不)**[下]*骑步牵马据卢校改。按：通典﹑通考并作&quot;下&quot;。</p>
              <p>　　三一六七页一五行*(脯)**[晡]*后到天门据殿本改。又&quot;天&quot;原斗&quot;大&quot;，径改正。</p>
              <p>　　三一六七页一六行姓阳名通按：汲本﹑殿本&quot;阳&quot;作&quot;杨&quot;。</p>
              <p>　　三一六八页四行望见*(齐西)**[嵩山]*据卢校改。</p>
              <p>　　三一六八页六行岱者胎也按：卢云诸书引多作&quot;始也&quot;，下云&quot;万物之始&quot;，则&quot;始&quot;字是。</p>
              <p>　　三一六八页六行*[云]*触石*[而出]*据卢校补。</p>
              <p>　　三一六八页九行其余小者或卿大夫伯子男汲本无&quot;或&quot;字。按：伪孔传无&quot;或卿大夫&quot;四字。</p>
              <p>　　三一六八页一一行同*(阴)**[音]*律也据汲本﹑殿本改。按：注引伪孔传多删节。今伪孔传作&quot;律法制及尺丈斛斗斤两皆均同&quot;。</p>
              <p>　　三一六九页一行百官*(布)**[列]*野据惠栋补注改。</p>
              <p>　　三一六九页一０行燔燎*(燔燎)*烟正北*(也)**[向]*校补引柳从辰说，谓孙辑本汉官仪引此&quot;燔燎&quot;二字不重，书钞九十一引此亦不重，&quot;也&quot;作&quot;乡&quot;。黄山谓&quot;正北也&quot;当作&quot;正北向&quot;，祀天本北面。今据删补。</p>
              <p>　　三一六九页一一行百官各以次上按：校补引柳从辰说，谓书钞引此下有&quot;国家时御辇，人挽升车也&quot;二句，详文义，与下&quot;郡储御辇三百&quot;正相接。</p>
              <p>　　三一七０页一行以石*(三)**[为]*检校补谓案通考注&quot;三&quot;作&quot;为&quot;，是。今据改。</p>
              <p>　　三一七０页五行其中老者气劣不行正卧岩石下按：汲本﹑殿本作&quot;其中老者气劣不能行，卧岩石下&quot;。</p>
              <p>　　三一七０页五行明日太医令复遵问起居按：汲本&quot;明日&quot;下有&quot;早&quot;字。</p>
              <p>　　三一七０页一０行禅广土地按：卢校改&quot;地&quot;为&quot;也&quot;。</p>
              <p>　　三一七一页七行虽继*(职)**[体]*之君据卢校改。据：集解引王补说，谓&quot;职&quot;袁纪作&quot;体&quot;。</p>
              <p>　　三一七一页九行若夫*(白)**[石]*函玉牒据卢校改。按：通典作&quot;石函玉牒&quot;。</p>
              <p>　　汲本﹑殿本作&quot;金函玉牒&quot;，误。此作&quot;白函玉牒&quot;者，白与石形近而斗也。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='106.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='108.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
