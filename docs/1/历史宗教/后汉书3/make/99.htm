<html>
<head>
<title>后汉书卷八十九　南匈奴列传　第七十九</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="98.htm"><img src="last.gif" width="46" height="15" border="0"></a><img src="bg.gif" width="40" height="30"><a href="100.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷八十九　南匈奴列传　第七十九</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　*前书直言匈奴传，不言南北，今称南者，明其为北生义也。以南单于向化尤深，故举其顺者以冠之。东观记称匈奴南单于列传，范晔因去其&quot;单于&quot;二字。*南匈奴□落尸逐鞮单于比者，[一]呼韩邪单于之孙，[二]乌珠留若鞮单于之子也。[三]自呼韩邪后，诸子以次立，至比季父孝单于舆时，以比为右薁鞬日逐王，部领南边及乌桓。[四]
              <p>　　注[一]□音火兮反。</p>
              <p>　　注[二]前书曰：&quot;单于者，广大之貌也，言其象天单于然也。&quot;呼韩邪即冒顿单于八代孙，虚闾权渠单于*[子]*也，名稽侯銯。銯音山谏反。东观记曰：&quot;单于比，匈奴头曼十八代孙。&quot;臣贤案：头曼即冒顿单于父，自头曼单于至比，父子相承十代，以单于相传乃十八代也。</p>
              <p>　　注[三]匈奴谓孝为若鞮。自呼韩邪单于降后，与汉亲密，见汉帝谥常为孝，慕之。至其子复珠累单于以下皆称若鞮，南单于比以下直称鞮也。</p>
              <p>　　注[四]薁音于六反。鞬音九言反。下并同。</p>
              <p>　　建武初，彭宠反畔于渔阳，单于与共连兵，因复权立卢芳，使入居五原。[一]</p>
              <p>　　光武初，方平诸夏，未遑外事。[二]至六年，始令归德侯刘飒使匈奴，匈奴亦遣使来献，汉复令中郎将韩统报命，赂遗金币，以通旧好。[三]而单于骄踞，自比冒顿，[四]对使者辞语悖慢，[五]帝待之如初。初，使命常通，而匈奴数与卢芳共侵北边。九年，遣大司马吴汉等击之，经岁无功，而匈奴转盛，钞暴日增。十三年，遂寇河东，州郡不能禁。于是渐徙幽、并边人于常山关、居庸关已东，[六]匈奴左部遂复转居塞内。朝廷患之，增缘边兵郡数千人，大筑亭候，修烽火。匈奴闻汉购求卢芳，贪得财帛，乃遣芳还降，望得其赏。而芳以自归为功，不称匈奴所遣，单于复耻言其计，故赏遂不行。由是大恨，入寇尤深。二十年，遂至上党、扶风、天水。二十一年冬，复寇上谷、中山，杀略钞掠甚觽，北边无复宁岁。[七]</p>
              <p>　　注[一]东观记：&quot;芳，安定人。属国胡数千畔，在参蛮，芳从之，诈姓刘氏，自称西平王。会匈奴句林王将兵来降参蛮胡，芳因随入匈奴，留数年。单于以中国未定，欲辅立之，遣毋楼且王求入五原，与假号将军李兴等结谋，兴北至单于庭迎芳。芳外倚匈奴，内因兴等，故能广略边郡。&quot;</p>
              <p>　　注[二]遑，暇也。</p>
              <p>　　注[三]旧好谓宣帝、元帝之代与国和亲。</p>
              <p>　　注[四]冒顿，匈奴单于头曼之子也，即夏后氏之苗裔也，其先曰淳维。自淳维至头曼千有余岁。冒顿当始皇之时，为鸣镝弒头曼，代立，控弦三十余万，强盛，与诸夏为敌国，踞嫚无礼，窘□高祖，戏侮吕后。事具前书。</p>
              <p>　　注[五]前书：&quot;更始二年冬，遣中郎将归德侯飒、大司马护军陈遵使匈奴，授单于汉旧制玺绶。单于舆骄，谓遵、飒曰：'匈奴本与汉为兄弟。匈奴中乱，孝宣帝辅立呼韩邪单于，故称臣以尊汉。今汉亦大乱，为王莽篡位，匈奴亦出击莽，空其边境。今天下骚动思汉，莽卒以败而汉复兴，亦我力也，当复尊我。'遵与相□距，单于终持此论。&quot;语词悖慢，即此类也。</p>
              <p>　　注[六]前书代郡有常山关，上谷郡居庸县有关。</p>
              <p>　　注[七]言缘边之郡无安宁之岁。</p>
              <p>　　初，单于弟右谷蠡王伊屠知牙师[一]以次当*[为]*左贤王。左贤王即是单于储副。单于欲传其子，遂杀知牙师。知牙师者，王昭君之子也。昭君字嫱，南郡人也。[二]初，元帝时，以良家子选入掖庭。时呼韩邪来朝，帝□以宫女五人赐之。昭君入宫数岁，不得见御，积悲怨，乃请掖庭令求行。呼韩邪临辞大会，帝召五女以示之。昭君丰容靓饰，光明汉宫，顾景裴回，竦动左右。帝见大惊，意欲留之，而难于失信，遂与匈奴。生二子。及呼韩邪死，其前阏氏子代立，欲妻之，昭君上书求归，成帝□令从胡俗，遂复为后单于阏氏焉。</p>
              <p>　　注[一]谷音鹿。蠡音离。</p>
              <p>　　注[二]前书曰：&quot;南郡秭归人。&quot;</p>
              <p>　　比见知牙师被诛，出怨言曰：&quot;以兄弟言之，右谷蠡王次当立；以子言之，我前单于长子，我当立。&quot;遂内怀猜惧，庭会稀阔。单于疑之，乃遣两骨都侯监领比所部兵。二十二年，单于舆死，子左贤王乌达鞮侯立为单于。复死，弟左贤王蒲奴立为单于。比不得立，既怀愤恨。而匈奴中连年旱蝗，赤地数千里，草木尽枯，人畜饥疫，死耗太半。[一]单于畏汉乘其敝，乃遣使诣渔阳求和亲。</p>
              <p>　　于是遣中郎将李茂报命。而比密遣汉人郭衡奉匈奴地图，二十三年，诣西河太守求内附。两骨都侯颇觉其意，会五月龙祠，[二]因白单于，言薁鞬日遂夙来欲为不善，若不诛，且乱国。时比弟渐将王在单于帐下，闻之，驰以报比。比惧，遂敛所主南边八部觽四五万人，待两骨都侯还，欲杀之。骨都侯且到，知其谋，皆轻骑亡去，以告单于。单于遣万骑击之，见比觽盛，不敢进而还。</p>
              <p>　　注[一]三分损二为太半。</p>
              <p>　　注[二]前书曰：&quot;匈奴法，岁正月诸长小会单于庭祠，五月大会龙城，祭其先天地鬼神，八月大会蹛林，课校人畜计。&quot;蹛音带，又音多。</p>
              <p>　　二十四年春，八部大人共议立比为呼韩邪单于，以其大父尝依汉得安，故欲袭其号。于是款五原塞，愿永为蕃蔽，扞御北虏。帝用五官中郎将耿国议，乃许之。其冬，比自立为呼韩邪单于。[一]</p>
              <p>　　注[一]东观记曰：&quot;十二月癸丑，匈奴始分为南北单于。&quot;</p>
              <p>　　二十五年春，遣弟左贤王莫将兵万余人击北单于弟薁鞬左贤王，生获之；又破北单于帐下，并得其觽合万余人，马七千匹、牛羊万头。北单于震怖，却地千里。初，帝造战车，可驾数牛，上作楼橹，置于塞上，以拒匈奴。[一]时人见者或相谓曰：&quot;谶言汉九世当却北狄地千里，岂谓此邪？&quot;及是，果拓地焉。北部薁鞬骨都侯与右骨都侯率觽三万余人来归南单于，南单于复遣使诣阙，奉藩称臣，献国珍宝，求使者监护，遣侍子，修旧约。</p>
              <p>　　注[一]橹即楼也。释名曰：&quot;楼无屋为橹也。&quot;</p>
              <p>　　二十六年，遣中郎将段郴、[一]副校尉王郁使南单于，立其庭，去五原西部塞八十里。单于乃延迎使者。使者曰：&quot;单于当伏拜受诏。&quot;单于顾望有顷，乃伏称臣。拜讫，令译晓使者曰：&quot;单于新立，诚臱于左右，愿使者觽中无相屈折也。&quot;</p>
              <p>　　骨都侯等见，皆泣下。郴等反命，诏乃听南单于入居云中。遣使上书，献骆喰二头，文马十匹。[二]夏，南单于所获北虏薁鞬左贤王将其觽及南部五骨都侯合三万余人畔归，去北庭三百余里，共立薁鞬左贤王为单于。月余日，更相攻击，五骨都侯皆死，左贤王遂自杀，诸骨都侯子各拥兵自守。秋，南单于遣子入侍，奉奏诣阙。诏赐单于冠带、衣裳、黄金玺、盭緺绶，[三]安车羽盖，华藻驾驷，宝□弓箭，黑节三，驸马二，黄金、锦绣、缯布万匹，絮万斤，乐器鼓车，棨戟甲兵，饮食什器。[四]又转河东米糒二万五千斛，牛羊三万六千头，以赡给之。令中郎将置安集掾*(吏)**[史]*将□刑五十人，持兵弩随单于所处，参辞讼，察动静。单于岁尽辄遣奉奏，送侍子入朝，中郎将从事一人将领诣阙。汉遣谒者送前侍子还单于庭，交会道路。元正朝贺，拜祠陵庙毕，汉乃遣单于使，令谒者将送，赐彩缯千匹，锦四端，金十斤，太官御食酱及橙、橘、龙眼、荔支；赐单于母及诸阏氏、单于子及左右贤王、左右谷蠡王、骨都侯有功善者，缯彩合万四。</p>
              <p>　　岁以为常。</p>
              <p>　　注[一]丑吟反。</p>
              <p>　　注[二]杜预注左传曰：&quot;文马，画马为文也。&quot;</p>
              <p>　　注[三]盭音戾，草名。以戾草染绶，因以为名，则汉诸侯王制。戾，绿色。緺，古蛙反。又说文曰&quot;紫青色&quot;也。</p>
              <p>　　注[四]有衣之戟曰棨。</p>
              <p>　　匈奴俗，岁有三龙祠，常以正月、五月、九月戊日祭天神。南单于既内附，兼祠汉帝，因会诸部，议国事，走马及骆喰为乐。其大臣贵者左贤王，次左谷蠡王，次右贤王，次右谷蠡王，谓之四角；次左右日逐王，次左右温禺鞮王，次左右渐将王，是为六角：皆单于子弟，次第当为单于者也。异姓大臣左右骨都侯，次左右尸逐骨都侯，其余日逐、且渠、当户诸官号，[一]各以权力优劣、部觽多少为高下次第焉。单于姓虚连题。[二]异姓有呼衍氏、须卜氏、丘林氏、兰氏[三]四姓，为国中名族，常与单于婚姻。呼衍氏为左，兰氏、须卜氏为右，主断狱听讼，当决轻重，口白单于，无文书簿领焉。</p>
              <p>　　注[一]且音子余反。</p>
              <p>　　注[二]前书曰：&quot;单于姓挛鞮氏，其国称之曰'□儣孤屠'。匈奴谓天为□儣，谓子为孤屠。&quot;与此不同也。</p>
              <p>　　注[三]前书冒顿单于时，大姓有呼衍氏、兰氏、须卜氏三姓，贵种也。</p>
              <p>　　冬，前畔五骨都侯子复将其觽三千人归南部，北单于使骑追击。悉获其觽。南单于遣兵拒之，逆战不利。于是复诏单于徙居西河美稷，因使中郎将段郴及副校尉王郁留西河拥护之，为设官府、从事、掾史。令西河长史岁将骑二千，□刑五百人，助中郎将韂护单于，冬屯夏罢。自后以为常，及悉复缘边八郡。</p>
              <p>　　南单于既居西河，亦列置诸部王，助为扞戍。使韩氏骨都侯屯北地，右贤王屯朔方，当于骨都侯屯五原，呼衍骨都侯屯云中，郎氏骨都侯屯定襄，左南将军屯鴈门，栗籍骨都侯屯代郡，皆领部觽为郡县侦罗耳目。[一]北单于惶恐，颇还所略汉人，以示善意。钞兵每到南部下，还过亭候，辄谢曰：&quot;自击亡虏薁鞬日逐耳，非敢犯汉人也。&quot;</p>
              <p>　　注[一]侦音丑政反。罗音力贺反。犹今言探候侦罗也。</p>
              <p>　　二十七年，北单于遂遣使诣武威求和亲，天子召公卿廷议，不决。皇太子言曰：</p>
              <p>　　&quot;南单于新附，北虏惧于见伐，故倾耳而听，争欲归义耳。今未能出兵，而反交通北虏，臣恐南单于将有二心，北虏降者且不复来矣。&quot;帝然之，告武威太守勿受其使。</p>
              <p>　　二十八年，北匈奴复遣使诣阙，贡马及裘，更乞和亲，并请音乐，又求率西域诸国胡客与俱献见。帝下三府议酬荅之宜。司徒掾班彪奏曰：</p>
              <p>　　臣闻孝宣皇帝□边守尉曰：&quot;匈奴大国，多变诈。交接得其情，则漤敌折冲；应对入其数，则反为轻欺。&quot;今北匈奴见南单于来附，惧谋其国，故数乞和亲，又远驱牛马与汉合巿，重遣名王，多所贡献，斯皆外示富强，以相欺诞也。臣见其献益重，知其国益虚，归亲愈数，为惧愈多。然今既未获助南，则亦不宜绝北，羁縻之义，礼无不荅。谓可颇加赏赐，略与所献相当，明加晓告以前世呼韩邪、郅支行事。[一]</p>
              <p>　　注[一]呼韩单于称臣受赏，郅支单于背德被诛，以此二者行事晓告之也。郅支即呼韩兄，名呼屠吾斯，自立为单于，击走呼韩邪单于者也。</p>
              <p>　　报荅之辞，令必有适。[一]今立焒草并上，曰：&quot;单于不忘汉恩，追念先祖旧约，欲修和亲，以辅身安国，计议甚高，为单于嘉之。往者，匈奴数有乘乱，呼韩邪、郅支自相雠隙，并蒙孝宣皇帝垂恩救护，故各遣侍子称藩保塞。其后郅支忿戾，自绝皇泽，而呼韩附亲，忠孝弥着。及汉灭郅支，[二]遂保国传嗣，子孙相继。今南单于携觽南向，款塞归命。自以呼韩嫡长，次第当立，而侵夺失职，猜疑相背，数请兵将，归埽北庭，策谋纷纭，无所不至。惟念斯言不可独听，又以北单于比年贡献，欲修和亲，故拒而未许，将以成单于忠孝之义。汉秉威信，总率万国，日月所照，皆为臣妾。殊俗百蛮，义无亲簄，服顺者曪赏，畔逆者诛罚，善恶之暛，呼韩、郅支是也。今单于欲修和亲，款诚已达，何嫌而欲率西域诸国俱来献见？西域国属匈奴，与属汉何异？单于数连兵乱，国内虚耗，贡物裁以通礼，何必献马裘？今赍杂缯五百匹，弓鞬韥丸一，矢四发，遣遗单于。[三]又赐献马左骨都侯、右谷蠡王杂缯各四百匹，斩马□各一。[四]单于前言先帝时所赐呼韩邪竽、瑟、空侯皆败，愿复裁*[赐]*。[五]念单于国尚未安，方厉武节，以战攻为务，竽瑟之用不如良弓利□，故未以赍。[六]朕不爱小物于单于，便宜所欲，遣驿以闻。&quot;</p>
              <p>　　注[一]适犹所也，言报荅之辞必令得所也。</p>
              <p>　　注[二]元帝时，郅支坐杀使者谷吉，都护甘延寿与副陈汤发西域兵诛斩之。</p>
              <p>　　注[三]鞬音居言反。方言云：&quot;臧弓为鞬，臧箭为韥。&quot;韥丸即箭箙也。矢十二曰发，见汉书音义。</p>
              <p>　　注[四]尚方，少府属官。作供御器物，故有斩马□。言□利可以斩马。</p>
              <p>　　注[五]言更请裁赐也。</p>
              <p>　　注[六]言不赍，持往遗也。</p>
              <p>　　帝悉纳从之。二十九年，赐南单于羊数万头。三十一年，北匈奴复遣使如前，乃玺书报荅，赐以彩缯，不遣使者。</p>
              <p>　　单于比立九年薨，中郎将段郴将兵赴吊，祭以酒米，分兵韂护之。比弟左贤王莫立，帝遣使者赍玺书镇慰，拜授玺绶，遗冠帻，绛单衣三袭，童子佩刀、绲带各一，[一]又赐缯彩四千匹，令赏赐诸王、骨都侯已下。其后单于薨，吊祭慰赐，以此为常。[二]</p>
              <p>　　注[一]童子刀谓小刀也。说文曰：&quot;绲，织成带也。&quot;音古本反。</p>
              <p>　　注[二]吊祭其薨者，慰其新立者。</p>
              <p>　　丘浮尤鞮单于莫，中元元年立，一年薨，弟汗立。</p>
              <p>　　伊伐于虑鞮单于汗，中元二年立。永平二年，北匈奴护于丘率觽千余人来降。</p>
              <p>　　南部单于汗立二年薨，单于比之子适立。</p>
              <p>　　□僮尸逐侯鞮单于适，永平二年立。五年冬，北匈奴六七千骑入于五原塞，遂寇云中至原阳，南单于击漤之，[一]西河长史马襄赴救，虏乃引去。</p>
              <p>　　注[一]原阳，县名，属云中郡。</p>
              <p>　　单于适立四年薨，单于莫子苏立，是为丘除车林鞮单于。数月复薨，单于适之弟长立。</p>
              <p>　　胡邪尸逐侯鞮单于长，永平六年立。时北匈奴犹盛，数寇边，朝廷以为忧。会北单于欲合巿，遣使求和亲，显宗冀其交通，不复为寇。乃许之。</p>
              <p>　　八年，遣越骑司马郑觽北使报命，而南部须卜骨都侯等知汉与北虏交使，怀嫌怨欲畔，密因北使，令遣兵迎之。郑觽出塞，疑有异，伺候果得须卜使人，乃上言宜更置大将，以防二虏交通。由是始置度辽营，以中郎将吴棠行度辽将军事，副校尉来苗、左校尉阎章、右校尉张国将黎阳虎牙营士屯五原曼柏。[一]</p>
              <p>　　又遣骑都尉秦彭将兵屯美稷。其年秋，北虏果遣二千骑候望朔方，作马革船，欲度迎南部畔者，以汉有备，乃引去。复数寇钞边郡，焚烧城邑，杀略甚觽，河西城门昼闭。帝患之。</p>
              <p>　　注[一]汉官仪曰：&quot;光武以幽、冀、并兵克定天下，故于黎阳立营，以谒者监领兵骑千人。&quot;</p>
              <p>　　十六年，乃大发缘边兵，遣诸将四道出塞，北征匈奴。南单于遣左贤王信随太仆祭肜及吴棠出朔方高阙，攻皋林温禺犊王于涿邪山。虏闻汉兵来，悉度漠去。</p>
              <p>　　肜、棠坐不至涿邪山免，以骑都尉来苗行度辽将军。其年，北匈奴入云中，遂至渔阳，太守廉范击却之。诏遣使者高弘发三郡兵追之，无所得。</p>
              <p>　　建初元年，来苗迁济阴太守，以征西*(大)*将军耿秉行度辽将军。时皋林温禺犊王复将觽还居涿邪山，南单于闻知，遣轻骑与缘边郡及乌桓兵出塞击之，斩首数百级，降者三四千人。其年，南部苦蝗，大饥，肃宗禀给其贫人三万余口。七年，耿秉迁执金吾，以张掖太守邓鸿行度辽将军。八年，北匈奴三木楼訾大人稽留斯等率三万八千人、马二万匹、牛羊十余万，款五原塞降。</p>
              <p>　　元和元年，武威太守孟云上言北单于复愿与吏人合市，诏书听云遣驿使迎呼慰纳之。北单于乃遣大且渠伊莫訾王等，[一]驱牛马万余头来与汉贾客交易。诸王大人或前至，所在郡县为设官邸，赏赐待遇之。南单于闻，乃遣轻骑出上郡，遮略生口，钞掠牛马，驱还入塞。</p>
              <p>　　注[一]且音子余反。下并同。</p>
              <p>　　二年正月，北匈奴大人车利、涿兵等亡来入塞，凡七十三辈。时北虏衰耗，党觽离畔，南部攻其前，丁零寇其后，鲜卑击其左，西域侵其右，不复自立，乃远引而去。</p>
              <p>　　单于长立二十三年薨，单于汗之子宣立。</p>
              <p>　　伊屠于闾鞮单于宣，元和二年立。其岁，单于遣兵千余人猎至涿邪山，卒与北虏温禺犊王遇，[一]因战，获其首级而还。冬，孟云上言：&quot;北虏以前既和亲，而南部复往钞掠，北单于谓汉欺之，谋欲犯塞，谓宜还南所掠生口，以慰安其意。&quot;肃宗从太仆袁安议，许之。乃下诏曰：&quot;昔猃狁、獯粥之敌中国，其所由来尚矣。[二]往者虽有和亲之名，终无丝发之暛。</p>
              <p>　　硗埆之人，屡婴涂炭，[三]父战于前，子死于后。弱女乘于亭障，孤儿号于道路。老母寡妻设虚祭，饮泣泪，想望归魂于沙漠之表，岂不哀哉！[四]传曰：'江海所以能长百川者，以其下之也。'[五]少加屈下，尚何足病？况今与匈奴君臣分定，辞顺约明，贡献累至，岂宜违信自受其曲。其□度辽及领中郎将庞奋倍雇南部所得生口，以还北虏。[六]其南部斩首获生，计功受赏如常科。&quot;于是南单于复令薁鞮日逐王师子将轻骑数千出塞掩击北虏，复斩获千人。北虏觽以南部为汉所厚，又闻取降者岁数千人。</p>
              <p>　　注[一]卒音七忽反。</p>
              <p>　　注[二]周曰猃狁，尧曰熏粥，秦曰匈奴。</p>
              <p>　　注[三]硗埆谓险要之地。荼，苦也。硗音苦交反。埆音苦角反。</p>
              <p>　　注[四]&quot;父战于前&quot;已下，前书贾捐之之辞，诏增损用之也。</p>
              <p>　　注[五]老子曰：&quot;江海所以能为百谷王者，以其善下也。&quot;</p>
              <p>　　注[六]雇，赏报也。</p>
              <p>　　章和元年，鲜卑入左地击北匈奴，大破之，斩优留单于，取其匈奴皮而还。北庭大乱，屈兰、储卑、胡都须等五十八部，口二十万，胜兵八千人，诣云中、五原、朔方、北地降。</p>
              <p>　　单于宣立三年薨，单于长之弟屯屠何立。</p>
              <p>　　休兰尸逐侯鞮单于屯屠何，章和二年立。时北虏大乱，加以饥蝗，降者前后而至。南单于将并北庭，会肃宗崩，窦太后临朝。其年七月，单于上言：&quot;臣累世蒙恩，不可胜数。孝章皇帝圣思远虑，遂欲见成就，故令乌桓、鲜卑讨北虏，斩单于首级，破坏其国。今所新降虚渠等诣臣自言：'去岁三月中发虏庭，北单于创刈南兵，又畏丁令、鲜卑，[一]遯逃远去，依安侯河西。今年正月，骨都侯等复共立单于异母兄右贤王为单于，其人以兄弟争立，并各离散。'臣与诸王骨都侯及新降渠帅杂议方略，皆曰宜及北虏分争，出兵讨伐，破北成南，并为一国，令汉家长无北念。又今月八日，新降右须日逐鲜堂轻从虏庭远来诣臣，言北虏诸部多欲内顾，但耻自发遣，故未有至者。若出兵奔击，必有响应。今年不往，恐复并壹。臣伏念先父归汉以来，被蒙覆载，严塞明候，大兵拥护，积四十年。臣等生长汉地，开口仰食，岁时赏赐，动辄亿万，虽垂拱安枕，臱无报暛之*(义)**[地]*。愿发国中及诸部故胡新降精兵，遣左谷蠡王师子、左呼衍日逐王须訾将万骑出朔方，左贤王安国、右大且渠王交勒苏将万骑出居延，期十二月同会虏地。臣将余兵万人屯五原、朔方塞，以为拒守。臣素愚浅，又兵觽单少，不足以防内外。愿遣执金吾耿秉、度辽将军邓鸿及西河、云中、五原、朔方、上郡太守并力而北，令北地、安定太守各屯要害，冀因圣帝威神，一举平定。臣国成败，要在今年。已□诸部严兵马，讫九月龙祠，悉集河上。</p>
              <p>　　唯陛下裁哀省察！&quot;太后以示耿秉。秉上言：</p>
              <p>　　&quot;昔武帝单极天下，欲臣虏匈奴，未遇天时，事遂无成。宣帝之世，会呼韩来降，故边人获安，中外为一，生人休息六十余年。及王莽篡位，变更其号，[二]</p>
              <p>　　耗扰不止，单于乃畔。光武受命，复怀纳之，缘边坏郡得以还复。乌桓、鲜卑咸胁归义，威镇*(西)**[四]*夷，其效如此。今幸遭天授，北虏分争，以夷伐夷，国家之利，宜可听许。&quot;秉因自陈*[受]*恩，分当出命效用。太后从之。</p>
              <p>　　注[一]令音零。</p>
              <p>　　注[二]汉赐单于印文曰&quot;匈奴单于玺&quot;。无&quot;汉&quot;字。王莽改曰&quot;新匈奴单于章&quot;。</p>
              <p>　　永元元年，以秉为征西将军，与车骑将军窦宪率骑八千，与度辽兵及南单于觽三万骑，出朔方击北虏，大破之。北单于奔走，首虏二十余万人。事已具窦宪传。</p>
              <p>　　二年春，邓鸿迁大鸿胪，以定襄太守皇甫棱行度辽将军。南单于复上求灭北庭，于是遣左谷蠡王师子等将左右部八千骑出□鹿塞，[一]中郎将耿谭遣从事将护之。至涿邪山，乃留辎重，分为二部，各引轻兵两道袭之。左部北过西海至河云北，[二]右部从匈奴河水西绕天山，南度甘微河，二军俱会，夜围北单于。*[单于]*大惊，率精兵千余人合战。单于被创，墯马复上，将轻骑数十遁走，仅而免脱。得其玉玺，获阏氏及男女五人，斩首八千级，生虏数千口而还。是时南部连克获纳降，党觽最盛，领户三万四千，口二十三万七千三百，胜兵五万一百七十。故*(从)*事中郎将置从事二人，耿谭以新降者多，上增从事十二人。</p>
              <p>　　注[一]塞在朔方郡窳浑县北。窳音愈。</p>
              <p>　　注[二]河云，匈奴中地名也。</p>
              <p>　　三年，北单于复为右校尉耿夔所破，逃亡不知所在。其弟右谷蠡王于除鞬自立为单于，将右温禺鞬王、骨都侯已下觽数千人，止蒲类海，遣使款塞。大将军窦宪上书，立于除鞬为北单于，朝廷从之。四年，遣耿夔即授玺绶，赐玉□四具，羽盖一驷，使中郎将任尚持节韂护屯伊吾，如南单于故事。方欲辅归北庭，会窦宪被诛。五年，于除鞬自畔还北，帝遣将兵长史王辅以千余骑与任尚共追诱将还斩之，破灭其觽。</p>
              <p>　　单于屯屠何立六年薨，单于宣弟安国立。</p>
              <p>　　单于安国，永元五年立。安国初为左贤王而无称誉。左谷蠡王师子素勇黠多知，前单于宣及屯屠何皆爱其气决，故数遣将兵出塞，掩击北庭，还受赏赐，天子亦加殊异。是以国中尽敬师子，而不附安国。*[安国]*由是疾师子，欲杀之。</p>
              <p>　　其诸新降胡初在塞外，数为师子所驱掠，皆多怨之。安国因是委计降者，与同谋议。安国既立为单于，师子以次转为左贤王，觉单于与新降者有谋，乃别居五原界。单于每龙会议事，师子辄称病不往。皇甫棱知之，亦拥护不遣，单于怀愤益甚。</p>
              <p>　　六年春，皇甫棱免，以执金吾朱徽行度辽将军。时单于与中郎将杜崇不相平，乃上书告崇，崇讽西河太守令断单于章，无由自闻。而崇因与朱徽上言：&quot;南单于安国簄远故胡，亲近新降，欲杀左贤王师子及左台且渠刘利等。又右部降者谋共迫胁安国，起兵背畔，请西河、上郡、安定为之儆备。&quot;和帝下公卿议，皆以为&quot;蛮夷反复，虽难测知，然大兵聚会，必未敢动摇。今宜遣有方略使者之单于庭，与杜崇、朱徽及西河太守并力，观其动静。如无它变，可令崇等就安国会其左右大臣，责其部觽横暴为边害者，共平罪诛。若不从命，令为权时方略，事毕之后，裁行客赐，[一]亦足以威示百蛮&quot;。帝从之。于是徽、崇遂发兵造其庭。安国夜闻汉军至，大惊，弃帐而去，因举兵及将新降者欲诛师子。</p>
              <p>　　师子先知，乃悉将庐落入曼柏城。安国追到城下，门闭不得入。朱徽遣吏晓譬和之，安国不听。城既不下，乃引兵屯五原。崇、徽因发诸郡骑追赴之急，觽皆大恐，安国舅骨都侯喜为等虑并被诛，乃格杀安国。</p>
              <p>　　注[一]言以主客之礼裁量赐物，不多与也。</p>
              <p>　　安国立一年，单于适之子师子立。</p>
              <p>　　亭独尸逐侯鞮单于师子，永元六年立。降胡五六百人夜袭师子，安集掾王恬将韂护士与战，破之。于是新降胡遂相惊动，十五部二十余万人皆反畔，胁立前单于屯屠何子薁□日逐王逢侯为单于，遂杀□吏人，燔烧邮亭庐帐，将车重向朔方，欲度漠北。</p>
              <p>　　于是遣行车骑将军邓鸿、越骑校尉冯柱、行度辽将军朱徽将左右羽林、北军五校士及郡国积射、缘边兵，[一]乌桓校尉任尚将乌桓、鲜卑，合四万人讨之。</p>
              <p>　　时南单于及中郎将杜崇屯牧师城，逢侯将万余骑攻围之，未下。冬，邓鸿等至美稷，逢侯乃乘冰度隘，向满夷谷。南单于遣子将万骑，及杜崇所领四千骑，与邓鸿等追击逢侯于大城塞，斩首三千余级，得生口及降者万余人。冯柱复分兵追击其别部，斩首四千余级。任尚率鲜卑大都护苏拔廆、[二]乌桓大人勿柯八千骑，要击逢侯于满夷谷，复大破之。前后凡斩万七千余级。逢侯遂率觽出塞，汉兵不能追。七年正月，军还。</p>
              <p>　　注[一]汉有夡射士，言寻夡而射之。积亦与夡同，古字通也。</p>
              <p>　　注[二]胡罪反。</p>
              <p>　　冯柱将虎牙营留屯五原，罢遣鲜卑、乌桓、羌胡兵，封苏拔廆为率觽王，又赐金帛。邓鸿还京师，坐逗留失利，下狱死。[一]后帝知朱徽、杜崇失胡和，又禁其上书，以致反畔，皆征下狱死，以鴈门太守庞奋行度辽将军。逢侯于塞外分为二部，自领右部屯涿邪山下，左部屯朔方西北，相去数百里。八年冬，左部胡自相疑畔，还入朔方塞，庞奋迎受慰纳之。其胜兵四千人，弱小万余口悉降，以分处北边诸郡。南单于以其右温禺犊王乌居战[二]始与安国同谋，欲考问之。乌居战将数千人遂复反畔，出塞外山谷闲，为吏民害。</p>
              <p>　　秋，庞奋、冯柱与诸郡兵击乌居战，其觽降，于是徙乌居战觽及诸还降者二万余人于安定、北地。冯柱还，迁将作大匠。逢侯部觽饥穷，又为鲜卑所击，无所归，窜逃入塞者骆驿不绝。</p>
              <p>　　注[一]按军法，逗留畏懦者斩。逗音豆。</p>
              <p>　　注[二]温禺犊王名乌居战也。</p>
              <p>　　单于师子立四年薨，单于长之子□立。</p>
              <p>　　万氏尸逐鞮单于□，永元十年立。十二年，庞奋迁河南尹，以朔方太守王彪行度辽将军。南单于比岁遣兵击逢侯，多所虏获，收还生口前后以千数，逢侯转困迫。十六年，北单于遣使诣阙贡献，愿和亲，修呼韩邪故约。和帝以其旧礼不备，未许之，而厚加赏赐，不荅其使。元兴元年，重遣使诣敦煌贡献，辞以国贫未能备礼，愿请大使，当遣子入侍。[一]时邓太后临朝，亦不荅其使，但加赐而已。</p>
              <p>　　注[一]天子降大使至国，即遣子随大使入侍。</p>
              <p>　　永初三年[一]夏，汉人韩琮随南单于入朝，既还，说南单于云：&quot;关东水潦，人民饥饿死尽，可击也。&quot;单于信其言，遂起兵反畔，攻中郎将耿种于美稷。秋，王彪卒。冬，遣行车骑将军何熙、副中郎*[将]*庞雄击之。四年春，□遣千余骑寇常山、中山，以西域校尉梁慬行度辽将军，[二]与辽东太守耿夔击破之。事已具慬、夔传。单于见诸军并进，大恐怖，顾让韩琮曰：&quot;汝言汉人死尽，今是何等人也？&quot;[三]乃遣使乞降，许之。</p>
              <p>　　单于脱帽徒跣，对庞雄等拜陈，道死罪。于是赦之，遇待如初，乃还所钞汉民男女及羌所略转卖入匈奴中者合万余人。[四]五年，梁慬免，以云中太守耿夔行度辽将军。</p>
              <p>　　注[一]安帝即位之二年也。</p>
              <p>　　注[二]慬音勤。</p>
              <p>　　注[三]顾，反也。让，责也。反顾责韩琮也。</p>
              <p>　　注[四]南单于□信韩琮之言，起兵反，既被击败，陈谢死罪，还所钞之男女。</p>
              <p>　　元初元年，[一]夔免，以乌桓校尉邓遵为度辽将军。遵，皇太后之从弟，故始为真将军焉。[二]</p>
              <p>　　注[一]安帝永初*(六)**[八]*年，改为元初元年。</p>
              <p>　　注[二]自置度辽将军以来，皆权行其事，今始以邓遵为正度辽将军，此后更无行者也。</p>
              <p>　　四年，逢侯为鲜卑所破，部觽分散，皆归北虏。五年春，逢侯将百余骑亡还，诣朔方塞降，邓遵奏徙逢侯于颍川郡。[一]</p>
              <p>　　注[一]逢侯本是前单于屯屠何子，右薁鞮日逐王诸降胡余万人，胁立为单于。</p>
              <p>　　既被鲜卑所破，部觽分散，若留在匈奴，或恐更相招引，故徙于颍川郡也。</p>
              <p>　　建光元年，[一]邓遵免，复以耿夔代为度辽将军。时鲜卑寇边，夔与温禺犊王呼尤徽将新降者连年出塞，讨击鲜卑。还，复各令屯列冲要。[二]而耿夔征发烦剧，新降者皆悉恨谋畔。</p>
              <p>　　注[一]安帝元初七年改为永宁元年，永宁二年改为建光元年。</p>
              <p>　　注[二]还使新降者屯列冲要。</p>
              <p>　　单于□立二十七年薨，弟拔立。耿夔复免，以太原太守法度代为将军。</p>
              <p>　　乌稽侯尸逐鞮单于拔，延光三年立。夏，新降一部大人阿族等遂反畔，胁呼尤徽欲与俱去。呼尤徽曰：&quot;我老矣，受汉家恩，宁死不能相随！&quot;觽欲杀之，有救者，得免。阿族等遂将妻子辎重亡去，中郎将马翼遣兵与胡骑追击，破之，斩首及自投河死者殆尽，[一]获马牛羊万余头。冬，法度卒。四年，汉阳太守傅觽代为将军。其冬，傅觽复卒。永建元年，[二]以辽东太守庞参代为将军。</p>
              <p>　　注[一]殆，近也。欲死尽，所余无几。</p>
              <p>　　注[二]顺帝即位之年。</p>
              <p>　　先是朔方以西障塞多不修复，鲜卑因此数寇南部，杀渐将王。[一]单于忧恐，上言求复障塞，顺帝从之。乃遣黎阳营兵出屯中山北界，[二]增置缘边诸郡兵，列屯塞下，教习战射。</p>
              <p>　　注[一]匈奴有左右渐将王。</p>
              <p>　　注[二]黎阳先置营兵，以南单于求复障塞，恐入侵扰乱，置屯兵于中山北界。</p>
              <p>　　旧中山郡，今之定州是也。定州者，则在河北也。</p>
              <p>　　单于拔立四年薨，弟休利立。</p>
              <p>　　去特若尸逐就单于休利，永建三年立。四年，庞参迁大鸿胪，以东平相宋汉代为度辽将军。阳嘉二年，汉迁太仆，以乌桓校尉耿晔代为度辽将军。永和元年，[一]晔病征，以护羌校尉马续代为度辽将军。</p>
              <p>　　注[一]阳嘉五年，改为永和元年。</p>
              <p>　　五年夏，南匈奴左部句龙王吾斯、车纽等背畔，率三千余骑寇西河，因复招诱右贤王，合七八千骑围美稷，杀朔方、代郡长史。马续与中郎将梁并、乌桓校尉王元发缘边兵及乌桓、鲜卑、羌胡合二万余人，掩击破之。吾斯等遂更屯聚，攻没城邑。天子遣使责让单于，开以恩义，令相招降。单于本不豫谋，乃脱帽避帐，诣并谢罪。并以病征，五原太守陈龟代为中郎将。龟以单于本不能制下，[一]逼迫之，单于及其弟左贤王皆自杀。单于休利立十三年。龟又欲徙单于近亲于内郡，而降者遂更狐疑。龟坐下狱免。[二]大将军梁商以羌胡新反，党觽初合，难以兵服，宜用招降，乃上表曰：&quot;匈奴寇畔，自知罪极，穷鸟困兽，皆知救死，况种类繁炽，不可单尽。[三]今转运日增，三军疲苦，虚内给外，非中国之利。</p>
              <p>　　窃见度辽将军马续素有谋谟，且典边日久，深晓兵要，每得续书，与臣策合。</p>
              <p>　　宜令续深沟高壁，以恩信招降，宣示购赏，明其期约。如此，则丑类可服，[四]</p>
              <p>　　国家无事矣。&quot;帝从之，乃诏续招降畔虏。商又移书续等曰：&quot;中国安宁，忘战日久。良骑野合，交锋接矢，决胜当时，戎狄之所长，而中国之所短也。强弩乘城，坚营固守，以待其衰，中国之所长*(也)*，而戎狄之所短也。[五]宜务先所长，以观其变，设购开赏，宣示反悔，勿贪小功，以乱大谋。&quot;续及诸郡并各遵行。于是右贤王部抑鞮等万三千口诣续降。</p>
              <p>　　注[一]吾斯等攻没城邑，单于虽不预谋，然不能制下，即是不堪其任。</p>
              <p>　　注[二]陈龟逼迫单于及弟皆令自杀，又欲徙其近亲者，遂致狐疑，此则陈龟之由也。</p>
              <p>　　注[三]单亦尽也。犹书云&quot;谟谋&quot;。孔安国曰：&quot;谟亦谋也。&quot;即是古书之重语。</p>
              <p>　　注[四]丑，等也，言等类可服也。</p>
              <p>　　注[五]若夫平原易地，轻车突骑，则匈奴之觽易桡乱也。劲弩长戟，射簄及远，则匈奴之弓不能格也。坚甲利刃，长短相杂，游弩往来，什伍俱前，*[则]*匈奴之兵不能当也。材官驺发，矢道同的，则匈奴之革笥木荐不能支也。下马地□，□戟相接，去就相簿，则匈奴之足不能给也。此中国之长技也。以此观之，匈奴之长技三，中国之长技五。并具朝错三章之兵体。因梁商论其长短，故备录之。此乃兵家之要。</p>
              <p>　　秋，句龙吾斯等立句龙王车纽为单于。东引乌桓，西收羌戎及诸胡等数万人，攻破京兆虎牙营，[一]杀上郡都尉及军司马，遂寇掠并、凉、幽、冀四州。乃徙西河治离石，[二]上郡治夏阳，朔方治五原。[三]冬，遣中郎将张耽将幽州乌桓诸郡营兵，击畔虏车纽等，战于马邑，斩首三千级，获生口及兵器牛羊甚觽。车纽等将诸豪帅骨都侯乞降，而吾斯犹率其部曲与乌桓寇钞。六年春，马续率鲜卑五千骑到谷城击之，斩首数百级。张耽性勇锐，而善抚士卒，军中皆为用命。</p>
              <p>　　遂绳索相悬，上通天山，大破乌桓，悉斩其渠帅，还得汉民，获其畜生财物。</p>
              <p>　　夏，马续复免，以城门校尉吴武代为将军。</p>
              <p>　　注[一]虎牙营即京兆虎牙都尉也。西羌传云：&quot;置虎牙都尉于长安，扶风都尉于雍。&quot;汉官仪曰&quot;凉州近羌，数犯三辅，京兆虎牙、扶风都尉将兵韂护园陵&quot;也。</p>
              <p>　　注[二]离石即西河之属县也。</p>
              <p>　　注[三]移朔方就五原郡。</p>
              <p>　　汉安元年[一]秋，吾斯与薁鞮台耆、且渠伯德等复掠并部。[二]</p>
              <p>　　注[一]顺帝永和七年改为汉安元年也。</p>
              <p>　　注[二]薁鞮或作&quot;薁鞬&quot;，前书两字通，今依前书不改也。</p>
              <p>　　呼兰若尸逐就单于兜楼储先在京师，汉安二年立之。天子临轩，大鸿胪持节拜授玺绶，引上殿。赐青盖驾驷、鼓车、安车、驸马骑、玉具刀□、什物，[一]</p>
              <p>　　给彩布二千匹。赐单于阏氏以下金锦错杂具，軿车马二乘。遣行中郎将持节护送单于归南庭。诏太常、大鸿胪与诸国侍子于广阳城门外[二]祖会，飨赐作乐，角抵百戏。[三]顺帝幸胡桃宫临观之。冬，中郎将马寔募刺杀句龙吾斯，送首洛阳。建康元年，[四]</p>
              <p>　　进击余党，斩首千二百级。乌桓七十万余口皆诣寔降，车重牛羊不可胜数。</p>
              <p>　　注[一]玉具，摽首镡韂尽用玉为之。</p>
              <p>　　注[二]广阳，洛阳城西面南头门。</p>
              <p>　　注[三]角抵之戏则鱼龙爵马之属。言两两相当，亦角而为抵对，即今之□*(用)**[朋]*，古之角抵也。</p>
              <p>　　注[四]汉安三年改为建康元年。</p>
              <p>　　单于兜楼储立五年薨。</p>
              <p>　　伊陵尸逐就单于居车儿，建和元年立。[一]至永寿元年，[二]匈奴左薁鞮台耆、且渠伯德等复畔，寇钞美稷、安定，属国都尉张奂击破降之。事已具奂传。</p>
              <p>　　注[一]桓帝即位之年。</p>
              <p>　　注[二]桓帝永兴三年改为永寿元年。</p>
              <p>　　延熹元年，[一]南单于诸部并畔，遂与乌桓、鲜卑寇缘边九郡，以张奂为北中郎将讨之，单于诸部悉降。奂以单于不能统理国事，乃拘之，上立左谷蠡王。[二]</p>
              <p>　　桓帝诏曰：&quot;春秋大居正，[三]居车儿一心向化，何罪而黜！其遣还庭。&quot;</p>
              <p>　　注[一]桓帝之年。</p>
              <p>　　注[二]张奂上书请立左谷蠡王为单于也。</p>
              <p>　　注[三]春秋法五始之要，故经曰&quot;元年春王正月&quot;。言王者即位之年，宜大开恩宥。其居车儿即是桓帝即位之建和元年立，自立以来，一心向化，宜宽宥之。</p>
              <p>　　单于居车儿立二十五年薨，子某立。[一]</p>
              <p>　　注[一]凡言&quot;某&quot;者，史失其名，故称&quot;某&quot;以记之。夷狄无字，既无典诰，故某者即是其名。</p>
              <p>　　屠特若尸逐就单于某，熹平元年立。[一]六年，单于与中郎将臧旻出鴈门击鲜卑□石槐，大败而还。是岁，单于薨，子呼征立。</p>
              <p>　　注[一]熹平，灵帝之元年。</p>
              <p>　　单于呼征，光和元年[一]立。二年，中郎将张修与单于不相能，修□斩之，更立右贤王羌渠为单于。修以不先请而□诛杀，槛车征诣廷尉抵罪。[二]</p>
              <p>　　注[一]灵帝熹平七年改为光和元年。</p>
              <p>　　注[二]前书注曰：&quot;抵，至也。&quot;杀人者死。张修□斩单于呼征，故至其罪也。</p>
              <p>　　单于羌渠，光和二年立。中平四年，[一]前中山太守张纯反畔，遂率鲜卑寇边郡。灵帝诏发南匈奴兵，配幽州牧刘虞讨之。单于遣左贤王将骑诣幽州。国人恐单于发兵无已，五年，右部□落与休着各胡白马铜等十余万人反，攻杀单于。</p>
              <p>　　注[一]灵帝光和七年改为中平。</p>
              <p>　　单于羌渠立十年，子右贤王于扶罗立。[一]</p>
              <p>　　注[一]于扶罗即是前赵刘元海之祖也。其元海为乱晋之首。</p>
              <p>　　持至尸逐侯单于于扶罗，中平五年立。国人杀其父者遂畔。共立须卜骨都侯为单于，而于扶罗诣阙自讼。会灵帝崩，天下大乱，单于将数千骑与白波贼合兵寇河内诸郡。时民皆保聚，钞掠无利，而兵遂挫伤。复欲归国，国人不受，乃止河东。[一]须卜骨都侯为单于一年而死，南庭遂虚其位，以老王行国事。</p>
              <p>　　注[一]遂止河东平阳也。</p>
              <p>　　单于于扶罗立七年死，弟呼厨泉立。[一]</p>
              <p>　　注[一]于扶罗即刘元海之祖。呼厨泉即元海之叔祖。</p>
              <p>　　单于呼厨泉，兴平二年[一]立。以兄被逐，不得归国，数为鲜卑所钞。建安元年，献帝自长安东归，右贤王去卑与白波贼帅韩暹等侍韂天子，拒击李傕、郭汜。及车驾还洛阳，又徙迁许，然后归国。[二]二十一年，单于来朝，曹操因留于邺，[三]而遣去卑归监其国焉。</p>
              <p>　　注[一]献帝初平五年改为兴平元年。</p>
              <p>　　注[二]谓归河东平阳也。</p>
              <p>　　注[三]留呼厨泉于邺，而遣去卑归平阳，监其五部国。</p>
              <p>　　论曰：汉初遭冒顿凶黠，种觽强炽。高祖威加四海，而窘平城之围。[一]太宗政邻刑措，不雪愤辱之耻。[二]逮孝武亟兴边略，有志匈奴，赫然命将，戎旗星属，[三]候列郊甸，火通甘泉，[四]而犹鸣镝扬尘，出入畿内，[五]至于穷竭武力，单用天财，[六]历纪岁以攘之。寇虽颇折，而汉之疲耗略相当矣。[七]</p>
              <p>　　宣帝值虏庭分争，呼韩邪来臣，乃权纳怀柔，因为边韂，[八]罢关徼之儆，息兵民之劳。[九]龙驾帝服，鸣钟传鼓于清渭之上，[一０]南面而朝单于，朔、易无复匹马之踪，[一一]六十余年矣。后王莽陵篡，扰动戎夷，[一二]续以更始之乱，方夏幅裂。[一三]自是匈奴得志，狼心复生，乘闲侵佚，害流傍境。</p>
              <p>　　及中兴之初，更通旧好，[一四]报命连属，金币载道，[一五]而单于骄踞益横，内暴滋深。[一六]世祖以用事诸华，未遑沙塞之外，[一七]忍愧思难，徒报谢而已。[一八]因徙幽、并之民，增边屯之卒。[一九]及关东稍定，陇、蜀已清，其猛夫扞将，莫不顿足攘手，争言韂、霍之事。[二０]帝方厌兵，闲修文政，未之许也。[二一]其后匈奴争立，日逐来奔，愿修呼韩之好，以御北狄之冲，[二二]奉藩称臣，永为外扞。天子总揽髃策，和而纳焉。[二三]乃诏有司开北鄙，择肥美之地，量水草以处之。驰中郎之使，尽法度以临之。制衣裳，备文物，加玺绂之绶，正单于之名。于是匈奴分破，始有南北二庭焉。雠衅既深，互伺便隙，控弦抗戈，觇望风尘，云屯鸟散，更相驰突，至于陷溃创伤者，靡岁或宁，而汉之塞地晏然矣。[二四]后亦颇为出师，并兵穷讨，命窦宪、耿夔之徒，前后并进，皆用果谲，设奇数，异道同会，究掩其窟穴，蹑北追奔[二五]三千余里，[二六]遂破龙祠，焚罽幕，坑十角，梏阏氏，[二七]铭功封石，倡呼而还。[二八]单于震慑屏气，蒙毡遁走于乌孙之地，而漠北空矣。[二九]若因其时埶，及其虚旷，还南虏于阴山，归*(河)*西*[河]*于内地，[三０]上申光武权宜之略，下防戎羯乱华之变，[三一]使耿国之筭不谬于当世，[三二]袁安之议见从于后王，[三三]平易正直，若此其弘也。[三四]而窦宪矜三捷之暛，忽经世之规，狼戾不端，专行威惠。[三五]遂复更立北虏，反其故庭，[三六]并恩两护，以私己福，□蔑天公，[三七]坐树大鲠。永言前载，何恨愤之深乎！[三八]自后经纶失方，畔服不一，其为疢毒，胡可单言！[三九]降及后世，翫为常俗，终于吞噬神乡，丘墟帝宅。呜呼！千里之差，兴自毫端，失得之源，百世不磨矣。[四０]</p>
              <p>　　注[一]前书云，高祖自将兵三十二万击韩王信，先至平城，冒顿纵兵三十万骑围帝于白登，七日，汉兵中外不得相救饷。故歌曰：&quot;平城之事其大苦，七日不得食，不能弯弓弩。&quot;得陈平秘计，然后得免也。</p>
              <p>　　注[二]前书赞曰：&quot;断狱四百，几致刑措。&quot;几，近也。今言&quot;政邻刑措&quot;，邻亦近也。</p>
              <p>　　注[三]如觽星之相连属，言其多。</p>
              <p>　　注[四]列置侯兵于近郊畿，天子在甘泉宫，而烽火时到甘泉宫也。</p>
              <p>　　注[五]鸣镝即匈奴之箭也。谓匈奴、白羊、楼烦王在河南，去京师一千余里，古者王畿千里，言匈奴寇边即出入畿内。世宗逐楼烦、白羊，始得河南之地以筑朔方，今夏州是也。按夏州去京师一千二百里。</p>
              <p>　　注[六]单，尽也。言尽用天下之财。</p>
              <p>　　注[七]汉武好征，户口减半，即是死亡与杀匈奴相当也。</p>
              <p>　　注[八]虏庭分争谓五单于*[争]*国，呼韩邪遂来臣服，因请款关，永为边韂。</p>
              <p>　　前书云日逐王薄胥堂为屠耆单于，呼揭王为呼揭单于，薁鞮王为车儣单于，乌籍都尉为乌籍单于，并呼韩邪凡五单于也。</p>
              <p>　　注[九]匈奴既降，北庭不儆备，劳者并得休息也。</p>
              <p>　　注[一０]案前书，宣帝甘露二年正月，呼韩邪朝甘泉宫，汉宠以殊礼，位在诸侯王上。赞谒*(者)*称臣而不名。礼毕，使者导单于宿长平。上自甘泉宿池阳宫，诏单于毋谒。左右当户及髃臣皆列观，及诸蛮夷君长*[王]*侯数万人，咸迎于渭桥下，夹道陈。上登渭桥，咸称万岁。</p>
              <p>　　注[一一]匈奴既降，朔方、易水之地更无匈奴匹马之踪也。</p>
              <p>　　注[一二]自宣帝甘露二年至平帝末年，北边无匈奴之盗。王莽陵篡之后，狼心复生。前书赞曰：&quot;三世称*[藩]*，宾于汉庭。是时边城晏闭，牛马布野，三世无犬吠之警，黎庶忘干戈之役。后六十余岁之闲，遭王莽篡位，始开边隙。&quot;</p>
              <p>　　三世谓元帝、成帝各为一世，哀平二帝皆元帝之孙，共为一世，故三世也。王莽执政，始开边隙也。</p>
              <p>　　注[一三]更始无道，扰乱方内，诸夏如布帛之裂也。</p>
              <p>　　注[一四]及光武中兴，更通宣、元之旧好。</p>
              <p>　　注[一五]报命相属，言其往来不绝。金帛常载于道，言其赏遗常行。</p>
              <p>　　注[一六]世祖二年，令中郎将韩统报命，赂遗金帛以通旧好。而单于骄踞，自比冒顿，对使者辞语悖慢也。</p>
              <p>　　注[一七]遑，暇也。</p>
              <p>　　注[一八]虽得骄踞悖慢之词，而忍其羞愧，思其患难，但以善言报谢而已。徒，但也。</p>
              <p>　　注[一九]移徙幽、并之人，增益边屯之戍卒。</p>
              <p>　　注[二０]争言韂青、霍去病，世宗之代北伐匈奴之事也。</p>
              <p>　　注[二一]帝厌其用兵，欲修文政，未许猛夫扞将之事。</p>
              <p>　　注[二二]比季父孝单于舆以比为右薁鞬日逐王，日逐即南匈奴单于比也。</p>
              <p>　　注[二三]总贤髃臣之策，善均从觽，与之和同，而纳其降款也。</p>
              <p>　　注[二四]由南北二庭自相驰突，而汉之塞地晏然无事矣。</p>
              <p>　　注[二五]军走曰北也。</p>
              <p>　　注[二六]北虏*(乌孙)*遂奔*[乌孙]*，漠北乃空，其地三千余里也。</p>
              <p>　　注[二七]械在手曰梏，音古督反。</p>
              <p>　　注[二八]为刻石立铭于燕然山，犹前书霍去病登临瀚海，封狼居胥山也。</p>
              <p>　　注[二九]漠北既空，宜即迁南虏以居之。</p>
              <p>　　注[三０]河西虏觽居之，于时遂为边境，若还南虏于阴山，即为内地也。</p>
              <p>　　注[三一]戎羯之乱，兴于永嘉之年；即勒燕然，乃居永元之岁。中人以上，始可预其将来；窦宪庸才，宁可责其谋虑。</p>
              <p>　　注[三二]建武二十四年，八部大人共立比为呼韩邪单于，款五原塞，愿永为蕃蔽，扞御北方。帝用五官中郎将耿国议，乃许之也。</p>
              <p>　　注[三三]窦宪欲立北单于，安议不许也。</p>
              <p>　　注[三四]若从耿国﹑袁安之议，即言平易正直之道如此之弘远也。</p>
              <p>　　注[三五]三捷言胜也。自乡功伐，专行威惠，为臣不忠，即其人也。又章和二年，窦太后临朝。单于屯屠何上言：&quot;宜及北虏分争，出兵讨伐，破北成南，并为一国，令汉家长无北念。&quot;既威北边，即宜銟成南部，更请存立，其何惑哉。</p>
              <p>　　注[三六]永元三年，将军窦宪上书，请立于除鞬为北单于，朝廷从之。四年即授玺绶，方欲辅归北庭，会窦宪被诛。五年，于除鞬自畔还北，帝遣将兵长史王辅诱诛之。</p>
              <p>　　注[三七]言窦宪斩日逐，刊石纪功，即宜灭其北庭，以资南部。重存胤绪，滋生孽隦。南北俱存，即是并恩两护。以私己福，乃招其祸。斯则□蔑天公之事也。天公谓天子也。前书云&quot;共秃翁何为首鼠两端&quot;，秃翁即乃翁也。高祖云&quot;几败乃公事&quot;，乃公即汝公也。惇史直笔，时复存其质言也。</p>
              <p>　　注[三八]由窦宪请立北庭，遂使匈奴滋蔓，即是坐树大鲠，永言前事，深可恨哉。载，事也。</p>
              <p>　　注[三九]单，尽也。单与殚同也。</p>
              <p>　　注[四０]既勒燕然之后，若复南虏于漠北，引侍子于京师，混并匈奴之区，使得专为一部，则荒服无忿争之迹，边服息征戍之勤。此之不行，遂为巨蠹。自单于比入居西河美稷之后，种类繁昌，难以驱逼。魏武虽分其觽为五部，然大率皆居晋阳。暨乎左贤王豹之子刘元海，假称天号，纵盗中原，吞噬神乡，丘墟帝宅。愍怀二帝沉没虏庭，差之毫端，一至于此。百代无灭，诚可痛心也。</p>
              <p>　　赞曰：匈奴既分，[一]羽书稀闻。[二]野心难悔，终亦纷纭。[三]</p>
              <p>　　注[一]谓分为南北庭也。</p>
              <p>　　注[二]檄书有急，即插鸟羽其上也。</p>
              <p>　　注[三]纷纭之事，具如上解。</p>
              <p>　　校勘记</p>
              <p>　　二九三九页六行至比季父孝单于舆时汲本﹑殿本无&quot;孝&quot;字。按前书匈奴传云：</p>
              <p>　　&quot;单于咸立五岁，天凤五年死，弟左贤王舆立，为呼都而尸道嚱若鞮单于。匈奴谓孝曰若鞮。&quot;范书意译为&quot;孝单于&quot;，后人不晓，灭去此&quot;孝&quot;字耳。下&quot;以御北狄之冲&quot;注亦称&quot;孝单于&quot;。</p>
              <p>　　二九三九页九行虚闾权渠单于*[子]*也据汲本﹑殿本补。</p>
              <p>　　二九三九页一一行以单于相传乃十八代也按：李慈铭谓&quot;相传&quot;上当脱&quot;兄弟&quot;二字。</p>
              <p>　　二九四０页四行赂遗金币汲本&quot;币&quot;作&quot;帛&quot;。按：通志亦作&quot;帛&quot;。</p>
              <p>　　二九四０页一０行杀略钞掠甚觽按：校补谓掠即略，不当杀略钞掠并言，通志无&quot;钞掠&quot;二字可证，二字当衍。</p>
              <p>　　二九四一页九行以次当*[为]*左贤王据校补引钱大昭说补。按：通志有&quot;为&quot;字。</p>
              <p>　　二九四二页七行时比弟渐将王在单于帐下殿本改&quot;渐&quot;作&quot;斩&quot;。按：通鉴胡注谓&quot;渐&quot;当作&quot;斩&quot;，传写误加水旁耳。校补谓匈奴言语文字不与华同，其王号非译不晓，渐将亦未尝无义。观晋书作&quot;左渐尚王&quot;﹑&quot;右渐尚王&quot;，将尚一音之转，安知&quot;斩&quot;不正当作&quot;渐&quot;耶？</p>
              <p>　　二九四四页一行令中郎将置安集掾*(吏)**[史]*据汲本﹑殿本改。</p>
              <p>　　二九四四页二行单于岁尽辄遣奉奏按：刊误谓案文少一&quot;使&quot;字。</p>
              <p>　　二九四四页一四行且渠按：集解引惠栋说，谓史记作&quot;且居&quot;。</p>
              <p>　　二九四五页九行及悉复缘边八郡按：张森楷校勘记谓&quot;及&quot;字于此义无所施，盖当为&quot;又&quot;。</p>
              <p>　　二九四七页八行愿复裁*[赐]*据汲本﹑殿本补。</p>
              <p>　　二九四七页九行遣驿以闻按：殿本&quot;驿&quot;作&quot;译&quot;。</p>
              <p>　　二九四七页一三行矢十二曰发见汉书音义按：汲本﹑殿本作&quot;发四矢曰发，见仪礼也&quot;。</p>
              <p>　　二九四八页四行中郎将段郴按：&quot;郴&quot;原斗&quot;彬&quot;，径据汲本﹑殿本改正。</p>
              <p>　　二九四九页一行胡邪尸逐侯鞮单于长按：&quot;胡&quot;原作&quot;湖&quot;，径据汲本﹑殿本改。</p>
              <p>　　二九四九页五行中郎将吴棠按：校补谓袁纪&quot;棠&quot;作&quot;常&quot;。</p>
              <p>　　二九四九页一０行随太仆祭肜按：&quot;肜&quot;原作&quot;彤&quot;，径据汲本﹑殿本改。</p>
              <p>　　二九四九页一一行皋林温禺犊王按：丁谦南匈奴传地理考证谓&quot;温禺犊王&quot;前书作&quot;温偶駼王&quot;，上加&quot;皋林&quot;字者，似分数部也，故下有右温禺犊王。</p>
              <p>　　二九四九页一二行北匈奴入云中遂至渔阳太守廉范击却之按：集解引钱大昕说，谓范为云中太守，&quot;太守&quot;上当有&quot;云中&quot;二字。</p>
              <p>　　二九四九页一四行征西*(大)*将军耿秉刊误谓案秉传不为大将军，此多一&quot;大&quot;字。今据删。</p>
              <p>　　二九五０页四行诏书听云遣驿使迎呼慰纳之按：刊误谓&quot;驿&quot;当作&quot;译&quot;。</p>
              <p>　　二九五０页五行大且渠伊莫訾王按：&quot;大&quot;原斗&quot;夫&quot;，径改正。</p>
              <p>　　二九五一页五行薁鞮日逐王按：汲本﹑殿本&quot;鞮&quot;作&quot;鞬&quot;。</p>
              <p>　　二九五一页六行又闻取降者岁数千人按：王先谦谓语气不了，疑夺文。</p>
              <p>　　二九五一页九行荼苦也殿本&quot;荼&quot;作&quot;涂&quot;，集解本从之，然涂不训苦。张森楷校勘记谓疑本作&quot;涂炭言苦也&quot;，&quot;涂&quot;下脱&quot;炭言&quot;二字。按：张说亦言之成理。此殆后人以涂不训苦，遂改&quot;涂&quot;为&quot;荼&quot;耳。又按：注与正文不相应。</p>
              <p>　　校补谓此传之注复沓纰缪，至于不可究诘，疑章怀本皆无注，而妄人附益之，且又不出一手也。</p>
              <p>　　二九五一页一三行取其匈奴皮而还按：刊误谓匈奴一种，安能尽取其皮，明多&quot;匈奴&quot;二字，或云取其匤皮。</p>
              <p>　　二九五一页一四行屈兰储卑胡都须等按：集解引钱大昕说，谓章帝纪&quot;屈&quot;作&quot;屋&quot;。</p>
              <p>　　二九五二页五行依安侯河西按：校补引钱大昭说，谓鲁恭传作&quot;史侯河西&quot;，安侯史侯未知孰是。</p>
              <p>　　二九五二页一０行臱无报暛之*(义)**[地]*据殿本改。按：钱大昭谓闽本作&quot;地&quot;。校补谓通志亦作&quot;地&quot;。</p>
              <p>　　二九五三页三行威镇*(西)**[四]*夷据殿本改。</p>
              <p>　　二九五三页四行秉因自陈*[受]*恩据汲本﹑殿本补。</p>
              <p>　　二九五三页九行首虏二十余万人按：刊误谓案文多一&quot;人&quot;字。</p>
              <p>　　二九五三页一二行匈奴河刊误谓&quot;奴&quot;字衍。按：匈奴河或省称匈河耳，&quot;奴&quot;字非衍，参阅窦融传校记。</p>
              <p>　　二九五三页一三行夜围北单于*[单于]*大惊据刊误补。</p>
              <p>　　二九五三页一四行获阏氏按：校补谓据和纪，此阏氏，单于母也。纪亦言&quot;获&quot;，而耿秉传独言&quot;斩&quot;。</p>
              <p>　　二九五四页一行故*(从)*事中郎将置从事二人刊误谓案文多一&quot;从&quot;字，言故事如此。今据删。</p>
              <p>　　二九五四页四行右校尉耿夔按：集解引钱大昕说，谓&quot;右&quot;当作&quot;左&quot;。</p>
              <p>　　二九五四页六行赐玉□四具羽盖一驷按：刊误谓当云&quot;玉具□四&quot;，又衍一&quot;驷&quot;字。</p>
              <p>　　二九五四页一二行而不附安国*[安国]*由是疾师子据通志补。</p>
              <p>　　二九五七页一五行副中郎*[将]*庞雄据刊误补。</p>
              <p>　　二九五八页五行安帝即位之二年也按：安帝于殇帝延平元年即位，至永初三年，即位已四年矣，&quot;二&quot;乃&quot;四&quot;之斗。</p>
              <p>　　二九五八页一一行安帝永初*(六)**[八]*年据集解引洪亮吉说改。</p>
              <p>　　二九五八页一五行诸降胡余万人按：汲本﹑殿本&quot;余万人&quot;作&quot;万余人&quot;。</p>
              <p>　　二九五八页一五行部觽分散按：&quot;散&quot;原斗&quot;明&quot;，径改正。</p>
              <p>　　二九五九页一行温禺犊王呼尤徽按：校补谓通志&quot;徽&quot;作&quot;征&quot;，下并同。</p>
              <p>　　二九五九页六行弟拔立集解引惠栋说，谓凡单于立皆载号谥。下云&quot;乌稽侯尸逐鞮单于&quot;，乃拔号谥也。&quot;弟拔立&quot;已下当接此文，今错出&quot;耿夔复免&quot;以下十五字，未知所属，当有脱误。按：校补谓案通志&quot;耿夔复免&quot;以下十五字在&quot;乌稽侯尸鞮单于拔延光三年立&quot;下，&quot;耿夔&quot;上并有&quot;是岁&quot;二字，知今本皆涉上&quot;立&quot;字误倒，又脱二字也。</p>
              <p>　　二九五九页六行以太原太守法度代为将军按：刊误谓一传中处处皆云&quot;度辽将军&quot;，惟三处没&quot;度辽&quot;字，以后又复举之，明此三处脱漏也。</p>
              <p>　　二九五九页七行新降一部大人阿族等遂反畔按：集解引钱大昕说，谓安帝纪云南匈奴左日逐王叛。</p>
              <p>　　二九六０页九行句龙王按：顺帝纪作&quot;句龙大人&quot;。钱大昕谓王与大人皆匈奴尊称，译语小异。</p>
              <p>　　二九六一页五行中国之所长*(也)*据殿本删。按：校补谓钱校本据闽本亦无&quot;也&quot;字，通志同。</p>
              <p>　　二九六一页九行此则陈龟之由也按：据张元济校勘记&quot;由&quot;原作&quot;同&quot;，然今商务影印本亦作&quot;由&quot;，殆依殿本描改。又按：&quot;同&quot;字当误。&quot;之由&quot;上疑脱&quot;获罪&quot;二字。</p>
              <p>　　二九六一页一０行犹书云谟谋汲本&quot;谟谋&quot;作&quot;谋谟&quot;。按：校补谓今案尚书，无&quot;谋谟&quot;&quot;谟谋&quot;连文之处，疑皆&quot;谋猷&quot;之误，猷本亦训谋也。注或涉下文&quot;谋谟&quot;而误。又按：注&quot;犹书云&quot;至&quot;古书之重语&quot;应在正文&quot;马续素有谋谟&quot;句下，然各本皆同，故不改。</p>
              <p>　　二九六一页一三行*[则]*匈奴之兵不能当也据殿本补。</p>
              <p>　　二九六一页一三行下马地□按：殿本&quot;地&quot;作&quot;步&quot;。</p>
              <p>　　二九六一页一四行去就相簿汲本﹑殿本&quot;簿&quot;作&quot;薄&quot;。按：薄簿通。</p>
              <p>　　二九六二页一三行薁鞮或作薁鞬按：沉家本谓顺帝纪作&quot;薁鞬&quot;。</p>
              <p>　　二九六三页七行即今之□*(用)**[朋]*据刊误改。</p>
              <p>　　二九六三页一四行延熹元年按：&quot;元&quot;原斗&quot;九&quot;，径改正。</p>
              <p>　　二九六四页七行夷狄无字按：刊误谓此上当有&quot;一说&quot;二字。</p>
              <p>　　二九六四页一０行熹平灵帝之元年按：校补引柳从辰说，谓应作&quot;灵帝建宁五年改为熹平元年&quot;。</p>
              <p>　　二九六四页一一行单于呼征按：集解引惠栋说，谓袁纪作&quot;呼演&quot;。</p>
              <p>　　二九六四页一五行单于羌渠按：集解引惠栋说，谓袁纪作&quot;羌深&quot;。</p>
              <p>　　二九六五页一行休着各按：集解引钱大昕说，谓灵帝纪作&quot;休屠各&quot;。屠音储，而着亦音直虑切，译语有重轻，其实一也。乌桓鲜卑传俱云&quot;休着屠各&quot;，此必读范史者音着为屠，后遂搀入正文耳。</p>
              <p>　　二九六五页一三行又徙迁许按：张森楷校勘记谓&quot;徙&quot;当作&quot;从&quot;。</p>
              <p>　　二九六七页四行究掩其窟穴按：校补谓究掩二字各一义，不能连文，疑衍一字。</p>
              <p>　　二九六七页六行归*(河)*西*[河]*于内地集解引陈景云说，谓&quot;河西&quot;当作&quot;西河&quot;，时南单于屯西河美稷县也，正与上句&quot;南虏&quot;相对。今据改。</p>
              <p>　　二九六八页六行虏庭分争谓五单于*[争]*国据校补补。</p>
              <p>　　二九六八页九行赞谒*(者)*称臣而不名据刊误删。</p>
              <p>　　二九六八页一０行及诸蛮夷君长*[王]*侯数万人据汲本﹑殿本补。</p>
              <p>　　二九六八页一二行匈奴既降按：&quot;既&quot;原斗&quot;即&quot;，径改正。</p>
              <p>　　二九六八页一三行三世称*[藩]*据前书赞补。</p>
              <p>　　二九六八页一四行是时边城晏闭汲本&quot;闭&quot;作&quot;闲&quot;。按：校补谓晏闲即安闲，以后文&quot;塞地晏然&quot;证之，说亦可通。</p>
              <p>　　二九六九页二行世祖二年令中郎将韩统报命按：沉家本谓韩统报命乃六年事，云&quot;二年&quot;，误。</p>
              <p>　　二九六九页一二行北虏*(乌孙)*遂奔*[乌孙]*据校补改。</p>
              <p>　　二九六九页一七行即勒燕然汲本﹑殿本&quot;即&quot;作&quot;绩&quot;。按：疑原作&quot;既勒燕然&quot;，&quot;既&quot;与&quot;即&quot;形近而斗，下文注有&quot;既勒燕然之后&quot;云云，可证也。</p>
              <p>　　二九七０页六行即宜銟成南部按：汲本&quot;銟&quot;作&quot;权&quot;，殿本作&quot;构&quot;。</p>
              <p>　　二九七０页九行滋生孽隦按：&quot;隦&quot;原作&quot;栽&quot;，径据汲本﹑殿本改。</p>
              <p>　　二九七０页一０行共秃翁何为首鼠两端汲本﹑殿本&quot;共&quot;作&quot;老&quot;。今按：前书云&quot;与长孺共一秃翁，何为首鼠两端&quot;，史记则作&quot;与长孺共一老秃翁，何为首鼠两端&quot;，此注&quot;共&quot;下脱一&quot;一&quot;字，而&quot;共&quot;作&quot;老&quot;，或后人依史记改也。</p>
              <p>　　二九七０页一０行秃翁即乃翁也殿本﹑集解本&quot;乃翁&quot;作&quot;天翁&quot;。按：王应麟困学纪闻卷十三，略谓刘赣父东汉刊误谓列传第七十九注最浅陋，章怀注书，分与诸臣，疑其将终篇，故特草草耳。今观注引前书，谓秃翁即天翁，其谬甚矣。是王氏所见本亦作&quot;天翁&quot;也。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='98.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='100.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
