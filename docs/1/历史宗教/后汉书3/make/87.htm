<html>
<head>
<title>后汉书卷七十九下　儒林列传　第六十九下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><img src="bg.gif" width="40" height="30"><a href="88.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷七十九下　儒林列传　第六十九下</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　前书鲁人申公受诗于浮丘伯，为作诂训，是为鲁诗；齐人辕固生亦传诗，是为齐诗；燕人韩婴亦传诗，是为韩诗：三家皆立博士。赵人毛苌传诗，是为毛诗，未得立。
              <p>　　高诩字季回，平原般人也。[一]曾祖父嘉，以鲁诗授元帝，仕至上谷太守。父容，少传嘉学，哀平闲为光禄大夫。</p>
              <p>　　注[一]般音卜满反。</p>
              <p>　　诩以父任为郎中，世传鲁诗。以信行清操知名。王莽篡位，父子称盲，逃，不仕莽世。光武即位，大司空宋弘荐诩，征为郎，除符离长。[一]去官，后征为博士。建武十一年，拜大司农。在朝以方正称。十三年，卒官，赐钱及頉田。</p>
              <p>　　注[一]符离，县，故城在今徐州符离县东也。</p>
              <p>　　包咸字子良，会稽曲阿人也。[一]少为诸生，受业长安，师事博士右师细君，[二]</p>
              <p>　　习鲁诗、论语。王莽末，去归乡里，于东海界为赤眉贼所得，遂见拘执。十余日，咸晨夜诵经自若，贼异而遣之。因住东海，立精舍讲授。光武即位，乃归乡里。太守黄谠署户曹史，欲召咸入授其子。咸曰：&quot;礼有来学，而无往教。&quot;</p>
              <p>　　[三]谠遂遣子师之。</p>
              <p>　　注[一]曲阿今润州县。</p>
              <p>　　注[二]姓右师。</p>
              <p>　　注[三]礼记曰&quot;礼闻来学，不闻往教&quot;也。</p>
              <p>　　举孝廉，除郎中。建武中，入授皇太子论语，又为其章句。拜谏议大夫、侍中、右中郎将。永平五年，迁大鸿胪。每进见，锡以几杖，入屏不趋，赞事不名。</p>
              <p>　　经传有疑，辄遣小黄门就舍即问。</p>
              <p>　　显宗以咸有师傅恩，而素清苦，常特赏赐珍玩束帛，奉禄增于诸卿，咸皆散与诸生之贫者。病笃，帝亲辇驾临视。八年，年七十二，卒于官。</p>
              <p>　　子福，拜郎中，亦以论语入授和帝。</p>
              <p>　　魏应字君伯，任城人也。少好学。建武初，诣博士受业，习鲁诗。闭门诵习，不交僚党，京师称之。后归为郡吏，举明经，除济阴王文学。以疾免官，教授山泽中，徒觽常数百人。永平初，为博士，再迁侍中。十三年，迁大鸿胪。十八年，拜光禄大夫。建初四年，拜五官中郎将，诏入授千乘王伉。</p>
              <p>　　应经明行修，弟子自远方至，着录数千人。肃宗甚重之，数进见，论难于前，特受赏赐。时会京师诸儒于白虎观，讲论五经同异，使应专掌难问，侍中淳于恭奏之，帝亲临称制，如石渠故事。明年，出为上党太守，征拜骑都尉，卒于官。</p>
              <p>　　伏恭字叔齐，琅邪东武人，司徒湛之兄子也。湛弟黯，字稚文，以明齐诗，改定章句，作解说九篇，位至光禄勋，无子，以恭为后。</p>
              <p>　　恭性孝，事所继母甚谨，少传黯学，以任为郎。建武四年，除剧令。视事十三年，以惠政公廉闻。青州举为尤异，太常试经第一，拜博士，迁常山太守。敦修学校，教授不辍，由是北州多为伏氏学。永平二年，代梁松为太仆。四年，帝临辟雍，于行礼中拜恭为司空，儒者以为荣。</p>
              <p>　　初，父黯章句繁多，恭乃省减浮辞，定为二十万言。在位九年，以病乞骸骨罢，诏赐千石奉以终其身。十五年，行幸琅邪，引遇如三公仪。建初二年冬，肃宗行飨礼，以恭为三老。年九十，元和元年卒，赐葬显节陵下。</p>
              <p>　　子寿，官至东郡太守。</p>
              <p>　　任末字叔本，蜀郡繁人也。[一]少习齐诗，游京师，教授十余年。友人董奉德于洛阳病亡，末乃躬推鹿车，载奉德丧致其墓所，由是知名。为郡功曹，辞以病免。后奔师丧，于道物故。临命，□兄子造曰：&quot;必致我尸于师门，使死而有知，魂灵不臱；如其无知，得土而已。&quot;造从之。</p>
              <p>　　注[一]繁，县，故城在今益州新繁县北。</p>
              <p>　　景鸾字汉伯，广汉梓潼人也。少随师学经，涉七州之地。能理齐诗、施氏易，兼受河洛图纬，作易说及诗解，文句兼取河洛，以类相从，名为交集。又撰礼内外记，号曰礼略。又抄风角杂书，列其占验，作兴道一篇。及作月令章句。</p>
              <p>　　凡所著述五十余万言。数上书陈救灾变之术。州郡辟命不就。以寿终。</p>
              <p>　　薛汉字公子，淮阳人也。世习韩诗，父子以章句著名。汉少传父业，尤善说灾异谶纬，教授常数百人。建武初，为博士，受诏校定图谶。当世言诗者，推汉为长。永平中，为千乘太守，政有异夡。后坐楚事辞相连，下狱死。弟子犍为杜抚、会稽澹台敬伯、钜鹿韩伯高最知名。</p>
              <p>　　杜抚字叔和，犍为武阳人也。少有高才。受业于薛汉，定韩诗章句。后归乡里教授。沉静乐道，举动必以礼。弟子千余人。后为骠骑将军东平王苍所辟，及苍就国，掾史悉补王官属，未满岁，皆自劾归。时抚为大夫，不忍去，苍闻，赐车马财物遣之。辟太尉府。建初中，为公车令，数月卒官。其所作诗题约义通，学者传之，曰杜君法云。</p>
              <p>　　召驯字伯春，九江寿春人也。曾祖信臣，元帝时为少府。[一]父建武中为卷令，[二]俶傥不拘小节。</p>
              <p>　　注[一]前书信臣字翁卿，为南阳太守，吏人亲爱，号曰&quot;召父&quot;。</p>
              <p>　　注[二]卷，县，属荥阳郡。卷音丘圆反。</p>
              <p>　　驯少习韩诗，博通书传，以志义闻，乡里号之曰&quot;德行恂恂召伯春&quot;。累仕州郡，辟司徒府。建初元年，稍迁骑都尉，侍讲肃宗。拜左中郎将，入授诸王。帝嘉其义学，恩宠甚崇。</p>
              <p>　　出拜陈留太守，赐刀□钱物。元和二年，入为河南尹。章和二年，代任隗为光禄勋，卒于官，赐頉茔陪园陵。</p>
              <p>　　孙休，位至青州刺史。</p>
              <p>　　杨仁字文义，巴郡阆中人也。建武中，诣师学习韩诗，数年归，静居教授。仕郡为功曹，举孝廉，除郎。太常上仁经中博士，[一]仁自以年未五十，不应旧科，[二]上府让选。</p>
              <p>　　注[一]上音时掌反，下同。</p>
              <p>　　注[二]汉官仪曰：&quot;博士限年五十以上。&quot;</p>
              <p>　　显宗特诏补北宫韂士令，[一]引见，问当世政夡。仁对以宽和任贤，抑黜骄戚为先。又上便宜十二事，皆当世急务。帝嘉之，赐以缣钱。</p>
              <p>　　注[一]汉官仪曰：&quot;北宫韂士令一人，秩六百石。&quot;</p>
              <p>　　及帝崩，时诸马贵盛，各争欲入宫。仁被甲持戟，严勒门韂，莫敢轻进者。肃宗既立，诸马共谮仁刻峻，帝知其忠，愈善之，拜什邡令。[一]宽惠为政，劝课掾史弟子，悉令就学。其有通明经术者，显之右署，[二]或贡之朝，由是义学大兴。垦田千余顷。行兄丧去官。</p>
              <p>　　注[一]今益州什邡县也，音十方。</p>
              <p>　　注[二]右署，上司。</p>
              <p>　　后辟司徒桓虞府。掾有宋章者，贪奢不法，仁终不与交言同席，时人畏其节。</p>
              <p>　　后为阆中令，卒于官。</p>
              <p>　　赵晔字长君，会稽山阴人也。少尝为县吏，奉檄迎督邮，晔耻于厮役，遂□车马去。到犍为资中，[一]诣杜抚受韩诗，究竟其术。积二十年，绝问不还，家为发丧制服。*(晔)**[抚]*卒*(业)*乃归。州召补从事，不就。举有道。卒于家。</p>
              <p>　　注[一]资中，县名，今资州资阳县。</p>
              <p>　　晔着吴越春秋、诗细历神渊。蔡邕至会稽，读诗细而叹息，以为长于论衡。邕还京师，传之，学者咸诵习焉。</p>
              <p>　　时山阳张匡，字文通。亦习韩诗，作章句。后举有道，博士征，不就。卒于家。</p>
              <p>　　韂宏字敬仲，东海人也。少与河南郑兴俱好古学。</p>
              <p>　　初，九江谢曼卿善毛诗，乃为其训。宏从曼卿受学，因作毛诗序，善得风雅之旨，于今传于世。后从大司空杜林更受古文尚书，为作训旨。时济南徐巡师事宏，后从林受学，亦以儒显，由是古学大兴。光武以为议郎。</p>
              <p>　　宏作汉旧仪四篇，以载西京杂事；又着赋、颂、诔七首，皆传于世。</p>
              <p>　　中兴后，郑觽、贾逵传毛诗，后马融作毛诗传，郑玄作毛诗笺。[一]</p>
              <p>　　注[一]笺，荐也，荐成毛义也。张华博物志曰&quot;郑注毛诗曰笺，不解此意。或云毛公尝为北海相，玄是郡人，故以为敬云。&quot;</p>
              <p>　　前书鲁高堂生，汉兴传礼十七篇。后瑕丘萧奋以授同郡后苍，苍授梁人戴德及德兄子圣、沛人庆普。[一]于是德为大戴礼，圣为小戴礼，普为庆氏礼，三家皆立博士。孔安国所献礼古经五十六篇及周官经六篇，前世传其书，未有名家。</p>
              <p>　　中兴已后，亦有大、小戴博士，虽相传不绝，然未有显于儒林者。建武中，曹充习庆氏学，传其子曪，遂撰汉礼，事在曪传。</p>
              <p>　　注[一]德字近君。圣字次君。普字孝公。</p>
              <p>　　董钧字文伯，犍为资中人也。习庆氏礼。事大鸿胪王临。元始中，举明经，迁廪牺令，[一]病去官。建武中，举孝廉，辟司徒府。</p>
              <p>　　注[一]前书平帝元始五年，举明经。汉官仪曰：&quot;廪牺令一人，秩六百石。&quot;</p>
              <p>　　钧博通古今，数言政事。永平初，为博士。时草创五郊祭祀，[一]及宗庙礼乐，威仪章服，辄令钧参议，多见从用，当世称为通儒。累迁五官中郎将，常教授门生百余人。后坐事左转骑都尉。年七十余，卒于家。</p>
              <p>　　注[一]续汉志曰：&quot;永平中，以礼仪谶及月令有五郊迎气，因采元*(和)**[始]*中故事，兆五郊于洛阳四方，中兆在未，坛皆三尺。&quot;</p>
              <p>　　中兴，郑觽传周官经，后马融作周官传，授郑玄，玄作周官注。玄本习小戴礼，后以古经校之，取其义长者，故为郑氏学。玄又注小戴所传礼记四十九篇，通为三礼焉。</p>
              <p>　　前书齐胡母子都传公羊春秋，授东平嬴公，嬴公授东海孟卿，孟卿授鲁人眭孟，眭孟授东海严彭祖、鲁人颜安乐。彭祖为春秋严氏学，安乐为春秋颜氏学，[一]</p>
              <p>　　又瑕丘江公传谷梁春秋，三家皆立博士。梁太傅贾谊为春秋左氏传训诂，授赵人贯公。</p>
              <p>　　注[一]前书彭祖字公子。安乐字翁孙。安乐即眭孟姊子也。</p>
              <p>　　丁恭字子然，山阳东缗人也。[一]习公羊严氏春秋。恭学义精明，教授常数百人，州郡请召不应。建武初，为谏议大夫、博士，封关内侯。十一年，迁少府。</p>
              <p>　　诸生自远方至者，着录数千人，当世称为大儒。太常楼望、侍中承宫、长水校尉樊*(儵)**[鯈]*等皆受业于恭。二十年，拜侍中祭酒、骑都尉，与侍中刘昆俱在光武左右，每事谘访焉。卒于官。</p>
              <p>　　注[一]东缗，今兖州金乡县。</p>
              <p>　　周泽字嗫都，北海安丘人也。少习公羊严氏春秋，隐居教授，门徒常数百人。</p>
              <p>　　建武末，辟大司马府，署议曹祭酒。数月，征试博士。中元元年，迁黾池令。</p>
              <p>　　奉公克己，矜恤孤羸，吏人归爱之。永平五年，迁右中郎将。十年，拜太常。</p>
              <p>　　泽果敢直言，数有据争。后北地太守廖信[一]坐贪秽下狱，没入财产，显宗以信臧物班诸廉史，唯泽及光禄勋孙堪、大司农常冲特蒙赐焉。是时京师翕然，在位者咸自勉励。</p>
              <p>　　注[一]廖音力吊反。</p>
              <p>　　堪字子嗫，河南缑氏人也。明经学，有志操，清白贞正，爱士大夫，然一毫未尝取于人，以节介气勇自行。王莽末，兵革并起，宗族老弱在营保闲，堪常力战陷敌，无所回避，数被创刃，宗族赖之，郡中咸服其义勇。</p>
              <p>　　建武中，仕郡县。公正廉絜，奉禄不及妻子，皆以供宾客。及为长吏，所在有夡，为吏人所敬仰。喜分明去就。尝为县令，谒府，趋步彁缓，门亭长谴堪御吏，堪便解印绶去，不之官。后复仕为左冯翊，坐遇下促急，司隶校尉举奏免官。数月，征为侍御史，再迁尚书令。永平十一年，拜光禄勋。</p>
              <p>　　堪清廉，果于从政，数有直言，多见纳用。十八年，以病乞身，为侍中骑都尉，卒于官。堪行类于泽，故京师号曰&quot;二嗫&quot;。</p>
              <p>　　十二年，以泽行司徒事，如真。泽性简，忽威仪，颇失宰相之望。数月，复为太常。清絜循行，尽敬宗庙。常卧疾斋宫，其妻哀泽老病，窥问所苦。泽大怒，以妻干犯斋禁，遂收送诏狱谢罪。当世疑其诡激。时人为之语曰：&quot;生世不谐，作太常妻，一岁三百六十日，三百五十九日斋。&quot;[一]十八年，拜侍中骑都尉。</p>
              <p>　　后数为三老五更。建初中致仕，卒于家。</p>
              <p>　　注[一]汉官仪此下云&quot;一日不斋醉如泥&quot;。</p>
              <p>　　钟兴字次文，汝南汝阳人也。少从少府丁恭受严氏春秋。恭荐兴学行高明，光武召见，问以经义，应对甚明。帝善之，拜郎中，稍迁左中郎将。诏令定春秋章句，去其复重，[一]以授皇太子。又使宗室诸侯从兴受章句。封关内侯。兴自以无功，不敢受爵。帝曰：&quot;生教训太子及诸王侯，非大功邪？&quot;兴曰：&quot;臣师丁恭。&quot;于是复封恭，而兴遂固辞不受爵，卒于官。</p>
              <p>　　注[一]复音复。重音直容反。</p>
              <p>　　甄宇字长文，北海安丘人也。清静少欲。习严氏春秋，教授常数百人。建武中，为州从事，征拜博士，[一]稍迁太子少傅，卒于官。</p>
              <p>　　注[一]东观记曰：&quot;建武中每腊，诏书赐博士一羊。羊有大小肥瘦。时博士祭酒议欲杀羊分肉，又欲投钩，宇复耻之。宇因先自取其最瘦者，由是不复有争讼。</p>
              <p>　　后召会，问'瘦羊博士'所在，京师因以号之。&quot;</p>
              <p>　　传业子普，普传子承。承尤笃学，未尝视家事，讲授常数百人。诸儒以承三世传业，莫不归服之。建初中，举孝廉，卒于梁相。子孙传学不绝。</p>
              <p>　　楼望字次子，陈留雍丘人也。少习严氏春秋。操节清白，有称乡闾。建武中，赵节王栩[一]闻其高名，遣使赍玉帛请以为师，望不受。后仕郡功曹。永平初，为侍中﹑越骑校尉，入讲省内。十六年，迁大司农。十八年，代周泽为太常。</p>
              <p>　　建初五年，坐事左转太中大夫，后为左中郎将。教授不倦，世称儒宗，诸生着录九千余人。年八十，永元十二年，卒于官，门生会葬者数千人，儒家以为荣。</p>
              <p>　　注[一]光武叔父赵王良之子，谥曰节。</p>
              <p>　　程曾字秀升，豫章南昌人也。受业长安，习严氏春秋，积十余年，还家讲授。</p>
              <p>　　会稽顾奉等数百人常居门下。著书百余篇，皆五经通难，又作孟子章句。建初三年，举孝廉，迁海西令，卒于官。</p>
              <p>　　张玄字君夏，河内河阳人也。少习颜氏春秋，兼通数家法。建武初，举明经，补弘农文学，迁陈仓县丞。清净无欲，专心经书，方其讲问，乃不食终日。及有难者，辄为张数家之说，令择从所安。诸儒皆伏其多通，着录千余人。</p>
              <p>　　玄初为县丞，尝以职事对府，不知官曹处，吏白门下责之。时右扶风琅邪徐业，亦大儒也，闻玄诸生，试引见之，与语，大惊曰：&quot;今日相遭，真解蒙矣！&quot;[一]</p>
              <p>　　遂请上堂，难问极日。</p>
              <p>　　注[一]遭，逢也。</p>
              <p>　　后玄去官，举孝廉，除为郎。会颜氏博士缺，玄试策第一，拜为博士。居数月，诸生上言玄兼说严氏﹑*(宣)**[冥]*氏，不宜专为颜氏博士。光武且令还署，未及迁而卒。</p>
              <p>　　李育字符春，扶风漆人也。[一]少习公羊春秋。沉思专精，博览书传，知名太学，深为同郡班固所重。固奏记荐育于骠骑将军东平王苍，由是京师贵戚争往交之。州郡请召，育到，辄辞病去。</p>
              <p>　　注[一]漆，县，今豳州辛平县。</p>
              <p>　　常避地教授，门徒数百。颇涉猎古学。尝读左氏传，虽乐文采，然谓不得圣人深意，以为前世陈元﹑范升之徒更相非折，[一]而多引图谶，不据理体，于是作难左氏义四十一事。</p>
              <p>　　注[一]折，难也，音之舌反。</p>
              <p>　　建初元年，卫尉马廖举育方正，为议郎。后拜博士。四年，诏与诸儒论五经于白虎观，育以公羊义难贾逵，往返皆有理证，最为通儒。</p>
              <p>　　再迁尚书令。及马氏废，[一]育坐为所举免归。岁余复征，再迁侍中，卒于官。</p>
              <p>　　注[一]建初八年，顺阳侯马廖子豫为步兵校尉，坐投书怨谤，豫免，廖归国。</p>
              <p>　　见马援传。</p>
              <p>　　何休字邵公，任城樊人也。[一]父豹，少府。休为人质朴讷口，而雅有心思，精研六经，世儒无及者。以列卿子诏拜郎中，非其好也，辞疾而去。不仕州郡。</p>
              <p>　　进退必以礼。</p>
              <p>　　注[一]樊，县，故城在今兖州瑕丘县西南。</p>
              <p>　　太傅陈蕃辟之，与参政事。蕃败，休坐废锢，乃作春秋公羊解诂，[一]覃思不窥门，十有七年。又注训孝经﹑论语﹑风角七分，皆经纬典谟，不与守文同说。</p>
              <p>　　又以春秋驳汉事六百余条，妙得公羊本意。休善历筭，与其师博士羊弼，追述李育意以难二传，作公羊墨守﹑[二]左氏膏肓﹑谷梁废疾。</p>
              <p>　　注[一]博物志曰：&quot;何休注公羊云'何氏学'，有不解者，或荅曰'休谦辞受学于师，乃宣此义不出于己'。&quot;此言为允也。</p>
              <p>　　注[二]言公羊之义不可攻，如墨翟之守城也。</p>
              <p>　　党禁解，又辟司徒。髃公表休道术深明，宜侍帷幄，幸臣不悦之，乃拜议郎，屡陈忠言。再迁谏议大夫，年五十四，光和五年卒。</p>
              <p>　　服虔字子慎，初名重，又名只，后改为虔，河南荥阳人也。少以清苦建志，入太学受业。有雅才，善着文论，作春秋左氏传解，行之至今。又以左传驳何休之所驳汉事六十条。举孝廉，稍迁，中平末，拜九江太守。免，遭乱行客，病卒。所着赋﹑碑﹑诔﹑书记﹑连珠﹑九愤，凡十余篇。</p>
              <p>　　颍容字子严，陈国长平人也。[一]博学多通，善春秋左氏，师事太尉杨赐。郡举孝廉，州辟，公车征，皆不就。初平中，避乱荆州，聚徒千余人。刘表以为武陵太守，不肯起。着春秋左氏条例五万余言，建安中卒。</p>
              <p>　　注[一]长平，县，故城在今陈州西北。</p>
              <p>　　谢该字文仪，南阳章陵人也。善明春秋左氏，为世名儒，门徒数百千人。建安中，河东人乐详条左氏疑滞数十事以问，该皆为通解之，名为谢氏释，行于世。</p>
              <p>　　[一]</p>
              <p>　　注[一]魏略曰：&quot;详字文载，少好学，闻谢该善左氏传，乃从南阳步涉诣许，从该问*[疑]*难诸要。今左氏*[乐氏]*问七十二事，详所撰也。杜畿为太守，署详文学祭酒。黄初中，征拜博士。*[时有博士]*十余人，学多褊*[狭]*，又不熟悉，唯详五业并授。其或质难不解，详无愠色，以杖画地，牵譬引类，至忘寝食也。&quot;</p>
              <p>　　仕为公车司马令，以父母老，托疾去官。欲归乡里，会荆州道断，不得去。少府孔融上书荐之曰：&quot;臣闻高祖创业，韩﹑彭之将征讨暴乱，陵贾﹑叔孙通进说诗书。[一]光武中兴，吴﹑耿佐命，范升﹑卫宏修述旧业，故能文武并用，成长久之计。陛下圣德钦明，同符二祖，劳谦□运，三年乃讙。[二]今尚父鹰扬，方叔翰飞，[三]王师电鸷，髃凶破殄，始有櫜弓卧鼓之次，[四]宜得名儒，典综礼纪。窃见故公车司马令谢该，体曾﹑史之淑性，[五]兼商﹑偃之文学，[六]博通髃蓺，周览古今，物来有应，事至不惑，清白异行，敦悦道训。</p>
              <p>　　求之远近，少有畴匹。若乃巨骨出吴，[七]隼集陈庭，[八]黄能入寝，[九]亥有二首，[一０]非夫洽闻者，莫识其端也。隽不疑定北阙之前，[一一]夏侯胜辩常阴之验，然后朝士益重儒术。[一二]今该实卓然比迹前列，闲以父母老疾，□官欲归，道路险塞，无由自致。猥使良才抱朴而逃，踰越山河，沈沦荆楚，所谓往而不反者也。[一三]后日当更馈乐以钓由余，克像以求傅说，岂不烦哉？</p>
              <p>　　[一四]臣愚以为可推录所在，召该令还。楚人止孙卿之去国，[一五]汉朝追匡衡于平原，[一六]尊儒贵学，惜失贤也。&quot;书奏，诏即征还，拜议郎。以寿终。</p>
              <p>　　注[一]陵贾为太中大夫，时时前说称诗书，著书十二篇，每奏一篇，高祖未尝不称善。叔孙通为高祖制礼仪。并见前书。</p>
              <p>　　注[二]史记：&quot;高宗谅闇，三年不言，言乃讙。&quot;时灵帝崩后，献帝居谅闇，初释服也。</p>
              <p>　　注[三]尚父，太公也。毛诗曰：&quot;维师尚父，时惟鹰扬。&quot;又曰：&quot;方叔聭止，其车三千。□彼飞隼，翰飞戾天。&quot;注云：&quot;方叔，卿士，命为将也。聭，临也。</p>
              <p>　　□，急疾之貌也。飞乃至天，喻士卒至勇，能深入攻敌。&quot;</p>
              <p>　　注[四]毛诗曰：&quot;载櫜弓矢。&quot;櫜所以盛弓。言今太平，櫜弓卧鼓，不用征伐，故须贤人也。</p>
              <p>　　注[五]曾参﹑史鱼。</p>
              <p>　　注[六]卜商﹑言偃也。论语曰：&quot;文学则子游﹑子夏。&quot;</p>
              <p>　　注[七]史记曰：&quot;吴伐越，隳会稽，得骨节专车。吴使使问仲尼：'骨何者最大？'仲尼曰：'禹致髃神于会稽山，防风氏后至，禹杀而僇之，其节专车，此为大也。'&quot;注[八]史记曰：&quot;有隼集于陈庭而死，楛矢贯之，石砮矢长尺有咫。陈愍公使问仲尼，仲尼曰：'隼来远矣，此肃慎之矢也。昔武王克商，信道九夷百蛮，使各以其方贿来贡，于是肃慎贡楛矢石砮，长尺有咫。先王以分大姬，配虞胡公而封诸陈。'试求之故府，果得之。&quot;</p>
              <p>　　注[九]左传曰：&quot;郑子产聘于晋，晋侯有疾，韩宣子曰：'寡君寝疾，于今三月矣。今梦黄能入于寝门，其何厉鬼邪？'对曰：'昔尧殛鲧于羽山，其神化为黄能，以入羽泉，实为夏郊，三代祀之。晋为盟主，其或者未之祀也？'韩子祀夏郊，晋侯有闲。&quot;</p>
              <p>　　注[一０]左传：&quot;晋悼夫人食舆人之城□者，绛县人或年长矣，无子，而往与于食。有与疑年，使之年，曰：'臣小人也，不知纪年。臣生之岁，正月甲子朔，四百有四十五甲子矣。其季于今，三之一也。'吏走问诸朝。师旷曰：'鲁叔仲惠伯会蜔成子于承匡之岁也，七十三年矣。'史赵曰：'亥有二首六身，下二如身，是其日数也。'士文伯曰：'然则二万六千六百有六旬也。'&quot;杜注云：&quot;'亥'字二画在上，并三六为身，如筭之六也。&quot;</p>
              <p>　　注[一一]前书昭帝时，有男子成方遂诣北阙，自称卫太子。丞相﹑御史﹑二千石至者，*(立)**[并]*莫敢发言，京兆尹隽不疑后到，叱从吏收缚。或曰：&quot;是非未可知？&quot;不疑曰：&quot;诸君何患于卫太子？昔蒯聩违命出奔，辄距而不纳，春秋是之。卫太子得罪先帝，亡不即死，今来自诣，此罪人也。&quot;遂送*(下)*诏狱。天子与大将军霍光闻而嘉之，曰&quot;公卿大臣当用经术，明于大义&quot;也。</p>
              <p>　　注[一二]前书曰，昌邑王嗣立，数出，胜当乘舆车前谏曰：&quot;天久阴不雨，臣下有谋上者，陛下欲何之？&quot;王怒，谓胜为妖言，缚以属吏。吏白霍光。是时光与张子孺谋欲废王，光让子孺，以为泄，子孺实不泄，召问胜，对言&quot;在洪范&quot;。</p>
              <p>　　光﹑子孺以此益重儒术士。</p>
              <p>　　注[一三]韩诗外传曰：&quot;山林之士为名，故往而不能反也。朝廷之士为禄，故入而不能出。&quot;</p>
              <p>　　注[一四]史记曰：&quot;由余，其先晋人也，亡入戎，能晋言。*[戎王]*闻缪公贤，故使由余观秦。秦缪公示以宫室积聚。由余曰：'使鬼为之，则劳神矣；使人为之，亦苦人矣。'缪公退而问内史廖曰：'孤闻蝰国有圣人，敌国之忧也。今由余寡人之害，将柰何？'廖曰：'戎王处僻，未闻中国之声，君试遗以女乐，以夺其志；为由余请，以疏其闲；留而莫遣，以失其期。戎王怪之，必疑由余。</p>
              <p>　　君臣有闲，乃可虑也。'乃令内史廖以女乐二八遗戎王，戎王受而说之。由余数谏不听，缪公又数使人闲要由余，由余遂去降秦。&quot;</p>
              <p>　　注[一五]刘向孙卿子后序所论孙卿事曰：&quot;卿名况，赵人也。楚相春申君以为兰陵令。或谓春申君曰：'汤以七十里，文王以百里。孙卿贤者，今与之百里地，楚其危乎！'春申君谢之。孙卿去之赵，后客或谓春申君曰：'伊尹去夏入殷，殷王而夏亡，管仲去鲁入齐，鲁弱而齐强，故贤者所在，君尊国安。今孙卿天下贤人，所去之国其不安乎！'春申君使人聘孙卿，乃还，复为兰陵令。&quot;</p>
              <p>　　注[一六]前书匡衡为平原文学，长安令杨兴荐之于车骑将军史高，曰：&quot;衡材智有余，经学绝伦，但以无阶朝廷，故随牒在远方。将军试召置幕府，贡之朝廷，必为国器。&quot;高然其言，辟衡为议曹*(吏)**[史]*，荐衡于帝，帝以为郎中。</p>
              <p>　　建武中，郑兴﹑陈元传春秋左氏学。时尚书令韩歆上疏，欲为左氏立博士，范升与歆争之未决，陈元上书讼左氏，遂以魏郡李封为左氏博士。后髃儒蔽固者数廷争之。及封卒，光武重违觽议，而因不复补。</p>
              <p>　　许慎字叔重，汝南召陵人也。性淳笃，少博学经籍，马融常推敬之，时人为之语曰：&quot;五经无双许叔重。&quot;为郡功曹，举孝廉，再迁除洨长。卒于家。[一]</p>
              <p>　　注[一]洨音侯交反。</p>
              <p>　　初，慎以五经传说臧否不同，于是撰为五经异义，又作说文解字十四篇，皆传于世。</p>
              <p>　　蔡玄字叔陵，汝南南顿人也。学通五经，门徒常千人，其着录者万六千人。征辟并不就。顺帝特诏征拜议郎，讲论五经异同，甚合帝意。迁侍中，出为弘农太守，卒官。</p>
              <p>　　论曰：自光武中年以后，干戈稍戢，专事经学，自是其风世笃焉。其服儒衣，称先王，[一]游庠序，聚横[二]塾者，盖布之于邦域矣。若乃经生所处，不远万里之路，[三]精庐暂建，赢粮动有千百，[四]其耆名高义开门受徒者，编牒不下万人，皆专相传祖，莫或讹杂。至有分争王庭，树朋私里，繁其章条，穿求崖穴，以合一家之说。故杨雄曰：&quot;今之学者，非独为之华藻，又从而绣其鞶帨。&quot;[五]夫书理无二，义归有宗，而硕学之徒，莫之或徙，[六]故通人鄙其固焉，又雄所谓&quot;譊譊之学，各习其师&quot;也。[七]且观成名高第，终能远至者，盖亦寡焉，而迂滞若是矣。然所谈者仁义，所传者圣法也。故人识君臣父子之纲，家知违邪归正之路。</p>
              <p>　　注[一]儒服为章甫之冠，缝掖之衣也。礼记曰：&quot;言必则古昔，称先王。&quot;</p>
              <p>　　注[二]&quot;横&quot;又作&quot;黉&quot;。</p>
              <p>　　注[三]经生谓博士也。就之者不以万里为远而至也。</p>
              <p>　　注[四]精庐，讲读之舍。赢，担负也。</p>
              <p>　　注[五]杨雄法言之文也。喻学者文烦碎也。鞶，带也，字或作&quot;幋&quot;。说文曰：</p>
              <p>　　&quot;幋，覆衣巾也。&quot;音盘。帨，佩巾也，音税。</p>
              <p>　　注[六]无二，专一也。</p>
              <p>　　注[七]亦法言之文也。譊譊，諠也，音奴交反。</p>
              <p>　　自桓﹑灵之闲，君道秕僻，[一]朝纲日陵，国隙屡启，[二]自中智以下，靡不审其崩离；而权强之臣，息其窥盗之谋，[三]豪俊之夫，屈于鄙生之议者，[四]</p>
              <p>　　人诵先王言也，下畏逆顺埶也。[五]至如张温﹑皇甫嵩之徒，功定天下之半，声驰四海之表，俯仰顾眄，则天业可移，犹鞠躬昏主之下，狼狈折札之命，散成兵，就绳约，而无悔心。[六]暨乎剥桡自极，人神数尽，[七]然后髃英乘其运，世德终其祚。[八]迹衰敝之所由致，而能多历年所者，斯岂非学之效乎？[九]故先师垂典文，曪励学者之功，笃矣切矣。不循春秋，至乃比于杀逆，其将有意乎！[一０]</p>
              <p>　　注[一]秕，谷不成也。以喻政化之恶也。</p>
              <p>　　注[二]陵，陵彁也。</p>
              <p>　　注[三]谓阎忠劝皇甫嵩，令推亡汉而自立，嵩不从其言。</p>
              <p>　　注[四]谓董卓欲大起兵，郑泰止之，卓从其言。</p>
              <p>　　注[五]言政化虽坏，而朝久不倾危者，以经籍道行，下人惧逆顺之埶。</p>
              <p>　　注[六]昏主谓献帝也。札，简也。折简而召，言不劳重命也。绳约犹拘制也。</p>
              <p>　　谓温及嵩并被征而就拘制也。</p>
              <p>　　注[七]易大过卦曰：&quot;栋桡凶。&quot;桡，折也。极，终也。言汉祚自终，人神之数尽。桡音女教反。</p>
              <p>　　注[八]髃英谓袁术、曹操之属。代德终其祚谓曹丕即位，废献帝为山阳公，自废至薨十四年，以寿终。</p>
              <p>　　注[九]迹犹寻也。言由有儒学，故能长久也。</p>
              <p>　　注[一０]史记曰&quot;为人君父而不通春秋之义者，必蒙首恶之名。为人臣子*[而]*不通春秋之义者，必陷篡弒诛死之罪&quot;也。</p>
              <p>　　赞曰：斯文未陵，亦各有承。[一]涂分流别，专门并兴。精疏殊会，通阂相征。</p>
              <p>　　千载不作，渊原谁澄？[二]</p>
              <p>　　注[一]论语曰：&quot;天之将丧斯文也。&quot;言斯文未陵彁，故学者分门，各自承袭其家业也。</p>
              <p>　　注[二]说经者，各自是其一家，或精或疏，或通或阂，去圣既久，莫知是非。</p>
              <p>　　若千载一圣，不复作起，则泉原混浊，谁能澄之。</p>
              <p>　　校勘记</p>
              <p>　　二五七０页一二行年七十二按：汲本、殿本&quot;二&quot;作&quot;一&quot;。</p>
              <p>　　二五七三页四行犍为武阳人也集解引惠栋说，谓华阳国志作&quot;资中人&quot;。按：张森楷校勘记谓案下赵长君传，言到犍为资中诣杜抚受韩诗，疑&quot;资中&quot;为是，&quot;武阳&quot;非也。</p>
              <p>　　二五七三页七行杜君法按：汲本、殿本并作&quot;杜君注&quot;。</p>
              <p>　　二五七三页八行召驯按：集解引惠栋说，谓桓郁传作&quot;召训&quot;，训驯古文通。</p>
              <p>　　二五七三页一一行卷县属荥阳郡按：集解引洪亮吉说，谓汉无荥阳郡，当属河南。</p>
              <p>　　二五七四页一行章和二年代任隗为光禄勋按：集解引洪颐餦说，谓章帝纪章和元年光禄勋任隗为司空，则驯之代隗，当在章和元年。</p>
              <p>　　二五七五页五行*(晔)**[抚]*卒*(业)*乃归据殿本改。按：集解引惠栋说，谓会稽典录云&quot;抚卒，晔经营葬之，然后归&quot;。</p>
              <p>　　二五七五页一一行韂宏字敬仲按：集解引惠栋说，谓&quot;宏&quot;书断作&quot;密&quot;。郑康成自序云&quot;字次仲&quot;。书断亦云。</p>
              <p>　　二五七六页五行鲁高堂生按：汲本、殿本此下有注&quot;高堂生名隆&quot;五字，殿本考证李良裘谓高堂隆乃三国时人，此注疑误，前书注中亦不记其名。</p>
              <p>　　二五七六页五行后瑕丘萧奋以授同郡后苍按：沉家本谓按前书瑕丘萧奋以礼至淮阳太守，孟卿事萧奋，以授后苍，是奋授卿，卿授苍，此云奋授苍，误。</p>
              <p>　　二五七六页九行德字近君按：沉家本谓前书&quot;近君&quot;作&quot;延君&quot;，释文□录同。</p>
              <p>　　此作&quot;近&quot;，形近而斗。</p>
              <p>　　二五七七页二行永平初按：汲本、殿本&quot;初&quot;作&quot;中&quot;。</p>
              <p>　　二五七七页五行因采元*(和)**[始]*中故事据集解本改。</p>
              <p>　　二五七八页三行长水校尉樊*(儵)**[鯈]*等据殿本改。</p>
              <p>　　二五七九页三行坐遇下促急按：汲本、殿本&quot;遇&quot;作&quot;御&quot;。</p>
              <p>　　二五七九页七行十二年以泽行司徒事按：通鉴作&quot;十四年&quot;。考异谓泽传云&quot;十二年&quot;，按十二年不阙司徒，当是虞延免后，邢穆未至闲，泽行司徒事耳，故云数月。</p>
              <p>　　二五八０页八行传业子普按：校补引柳从辰说，谓东观记&quot;普&quot;作&quot;晋&quot;，书钞引同。</p>
              <p>　　二五八０页一三行永元十二年按：汲本、殿本&quot;二&quot;作&quot;三&quot;。</p>
              <p>　　二五八一页六行少习颜氏春秋按：原作&quot;春秋颜氏&quot;，径据汲本、殿本乙正。</p>
              <p>　　二五八一页一三行玄兼说严氏*(宣)**[冥]*氏按：集解引惠栋说，谓前书春秋有冥氏学，&quot;宣氏&quot;当作&quot;冥氏&quot;。今据改。</p>
              <p>　　二五八三页一一行作春秋左氏传解按：随书经集志&quot;解&quot;下有&quot;谊&quot;字。</p>
              <p>　　二五八四页一行颍容按：&quot;颍&quot;原作&quot;颖&quot;，径据汲本改。</p>
              <p>　　二五八四页七行从该问*[疑]*难诸要殿本考证谓何焯校本&quot;问&quot;字下添&quot;疑&quot;字，今据补。按：以下并据何焯校本，于&quot;今左氏&quot;今下补&quot;乐氏&quot;二字，&quot;征拜博士&quot;下补&quot;时有博士&quot;四字，&quot;学多褊&quot;下补&quot;狭&quot;字。</p>
              <p>　　二五八六页一二行*(立)**[并]*莫敢发言王念孙汉书杂志谓&quot;立&quot;当作&quot;并&quot;，汉纪孝昭纪作&quot;并不敢言&quot;，是其证。王先谦汉书补注谓通鉴亦作&quot;并&quot;。今据改。</p>
              <p>　　二五八六页一四行遂送*(下)*诏狱据刊误删。按：汉书无&quot;下&quot;字。</p>
              <p>　　二五八七页三行*[戎王]*闻缪公贤据汲本、殿本补。</p>
              <p>　　二五八七页一三行将军试召置幕府按：校补引柳从辰说，谓注引前书，据今本&quot;试&quot;作&quot;诚&quot;。</p>
              <p>　　二五八七页一三行辟衡为议曹*(吏)**[史]*张森楷校勘记谓&quot;吏&quot;当依前书匡衡传作&quot;史&quot;，今据改。</p>
              <p>　　二五九０页一二行为人臣子*[而]*不通春秋之义者据汲本补。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='88.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
