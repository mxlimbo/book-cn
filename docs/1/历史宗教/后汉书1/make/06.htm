<html>
<head>
<title>后汉书卷五　孝安帝纪　第五</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="05.htm"><img src="last.gif" width="46" height="15" border="0"></a><img src="bg.gif" width="40" height="30"><a href="07.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷五　孝安帝纪　第五</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td> 　　恭宗孝安皇帝讳祜，[一]肃宗孙也。父清河孝王庆，母左姬。帝自在邸第，[二]
              <p>　　数有神光照室，又有赤蛇盘于黙笫之闲。[三]年十岁，好学史书，[四]和帝称之，数见禁中。</p>
              <p>　　注[一]谥法曰：&quot;宽容和平曰安。&quot;伏侯古今注曰：&quot;祜之字曰福。&quot;</p>
              <p>　　注[二]仓颉篇曰：&quot;邸，舍也。&quot;说文云：&quot;属国之舍也。&quot;前书音义曰：&quot;第谓有甲乙之次第。&quot;</p>
              <p>　　注[三]笫，黙箦也。</p>
              <p>　　注[四]史书者，周宣王太史籀所作之书也。凡五十五篇，可以教童幼。</p>
              <p>　　延平元年，庆始就国，邓太后特诏留帝清河邸。</p>
              <p>　　八月，殇帝崩，太后与兄车骑将军邓骘定策禁中。其夜，使骘持节，以王青盖车迎帝，斋于殿中。[一]皇太后御崇德殿，百官皆吉服，[二]髃臣陪位，引拜帝为长安侯。[三]皇太后诏曰：&quot;先帝圣德淑茂，早□天下。朕奉皇帝，夙夜瞻仰日月，冀望成就。岂意卒然颠沛，天年不遂，悲痛断心。朕惟平原王素被痼疾，念宗庙之重，思继嗣之统，唯长安侯祜质性忠孝，小心翼翼，[四]能通诗、论，笃学乐古，仁惠爱下。年已十三，有成人之志。亲德系后，莫宜于祜。[五]礼'昆弟之子犹己子'；[六]春秋之义，为人后者为之子，不以父命辞王父命。[七]其以祜为孝和皇帝嗣，奉承祖宗，案礼仪奏。&quot;又作策命曰：&quot;惟延平元年秋八月癸丑，皇太后曰：咨长安侯祜：</p>
              <p>　　孝和皇帝懿德巍巍，光于四海；大行皇帝不永天年。[八]朕惟侯孝章帝世嫡皇孙，谦恭慈顺，在孺而勤，[九]宜奉郊庙，承统大业。今以侯嗣孝和皇帝后。</p>
              <p>　　其审君汉国，允执其中'一人有庆，万民赖之。'皇帝其勉之哉！&quot;读策毕，太尉奉上玺绶，即皇帝位，年十三。太后犹临朝。[一０]</p>
              <p>　　注[一]续汉志曰：&quot;皇太子、皇子皆安车，朱班轮，青盖金华蚤。皇子为王，锡以乘之，故曰王青盖车。皇孙则绿车。&quot;</p>
              <p>　　注[二]洛阳南宫有崇德殿。不可以凶事临朝，故吉服也。</p>
              <p>　　注[三]不即立为天子而封侯者，不欲从微即登皇位。</p>
              <p>　　注[四]翼翼，敬慎也。诗曰：&quot;惟此文王，小心翼翼。&quot;</p>
              <p>　　注[五]系即继也。</p>
              <p>　　注[六]礼记□弓之文。</p>
              <p>　　注[七]为人后者谓出继于人也。王父谓祖也。谷梁传曰，韂灵公废太子蒯聩，立孙，辄不受父之命，而受王父命。</p>
              <p>　　注[八]前书音义曰：&quot;礼有大行人、小行人，主谥号官也。&quot;韦昭云：&quot;大行者，不反之辞也。天子崩，未有谥，故称大行也。&quot;谷梁传曰：&quot;大行受大名。&quot;风俗通曰：&quot;天子新崩，未有谥，故且称大行皇帝。&quot;义两通。</p>
              <p>　　注[九]孺，幼也。或作&quot;在孺□勤&quot;。</p>
              <p>　　注[一０]公羊传曰：&quot;犹者，可止之辞也。&quot;</p>
              <p>　　九月庚子，谒高庙。辛丑，谒光武庙。</p>
              <p>　　六州大水。己未，遣谒者分行虚实，举醔害，赈乏绝。</p>
              <p>　　丙寅，葬孝殇皇帝于康陵[一]。</p>
              <p>　　注[一]陵在慎陵茔中庚地，高五丈五尺，周二百八步。</p>
              <p>　　乙亥，陨石于陈留。</p>
              <p>　　西域诸国叛，攻都护任尚，遣副校尉梁慬救尚，击破之。[一]</p>
              <p>　　注[一]慬音勤。</p>
              <p>　　冬十月，四州大水，雨雹。诏以宿麦不下，[一]赈赐贫人。</p>
              <p>　　注[一]宿，旧也。麦必经年而熟，故称宿。</p>
              <p>　　十二月甲子，清河王薨，使司空持节吊祭，车骑将军邓骘护丧事。</p>
              <p>　　乙酉，罢鱼龙曼延百戏。[一]</p>
              <p>　　注[一]汉官典职曰：&quot;作九宾乐。舍利之兽从西方来，戏于庭，入前殿，激水化成比目鱼，嗽水作雾，化成黄龙，长八丈，出水遨戏于庭，炫耀日光。&quot;曼延者，兽名也。张衡西京赋所云&quot;巨兽百寻，是为曼延&quot;。音以战反。</p>
              <p>　　永初元年春正月癸酉朔，大赦天下。</p>
              <p>　　蜀郡徼外羌内属。[一]</p>
              <p>　　注[一]东观记曰：&quot;徼外羌龙桥等六种慕义降附。&quot;</p>
              <p>　　戊寅，分犍为南部为属国都尉。</p>
              <p>　　禀司隶、兖、豫、徐、冀、并州贫民。[一]</p>
              <p>　　注[一]司隶，领河南、河内、河东、弘农，都于洛阳。魏末因为司州。</p>
              <p>　　二月丙午，以广成游猎地[一]及被醔郡国公田假与贫民。</p>
              <p>　　注[一]广城，苑名，在汝州西。</p>
              <p>　　丁卯，分清河国封帝弟常保为广川王。[一]</p>
              <p>　　注[一]广川，县，属信都国，故城在今冀州枣强县东北。</p>
              <p>　　庚午，司徒梁鲔薨。</p>
              <p>　　三月癸酉，日有食之。诏公卿内外觽官、郡国守相，举贤良方正、有道术之士，明政术、达古今、能直言极谏者，各一人。</p>
              <p>　　己卯，永昌徼外僬侥种夷贡献内属。</p>
              <p>　　甲申，葬清河孝王，赠龙旗、虎贲。</p>
              <p>　　夏五月甲戌，长乐韂尉鲁恭为司徒。[一]</p>
              <p>　　注[一]前书曰&quot;韂尉，秦官，掌宫门韂屯兵&quot;也。长乐、建章、甘泉宫，皆随所掌以为官名，秩中二千石也。</p>
              <p>　　丁丑，诏封北海王睦孙寿光侯普为北海王。</p>
              <p>　　九真徼外夜郎蛮夷举土内属。[一]</p>
              <p>　　注[一]九真，郡名，今爱州县。</p>
              <p>　　六月戊申，爵皇太后母阴氏为新野君。</p>
              <p>　　丁巳，河东地陷。</p>
              <p>　　壬戌，罢西域都护。</p>
              <p>　　先零种羌叛，断陇道，大为寇掠，遣车骑将军邓骘、征西校尉任尚讨之。丁卯，赦除诸羌相连结谋叛逆者罪。</p>
              <p>　　秋九月庚午，诏三公明申旧令，禁奢侈，无作浮巧之物，殚财厚葬。</p>
              <p>　　是日，太尉徐防免。[一]辛未，司空尹勤免。[二]</p>
              <p>　　注[一]以醔异屡见也。</p>
              <p>　　注[二]以水雨漂流也。</p>
              <p>　　癸酉，调扬州五郡租米，[一]赡给东郡、济阴、陈留、梁国、下邳、山阳。</p>
              <p>　　注[一]五郡谓九江、丹阳、庐江、吴郡、豫章也。扬州领六郡，会稽最远，盖不调也。</p>
              <p>　　丁丑，诏曰：&quot;自今长吏被考竟未报，[一]自非父母丧无故辄去职者，剧县十岁、平县五岁以上，乃得次用。&quot;</p>
              <p>　　注[一]考谓考问其状也。报谓断决也。</p>
              <p>　　壬午，诏太仆、少府减黄门鼓吹，以补羽林士；[一]厩马非乘舆常所御者，皆减半食；[二]诸所造作，非供宗庙园陵之用，皆且止。</p>
              <p>　　注[一]汉官仪曰：&quot;黄门鼓吹百四十五人。羽林左监主羽林八百人，右监主九百人。&quot;</p>
              <p>　　注[二]乘舆，天子所乘车舆也。不敢斥言尊者，故称乘舆。见蔡邕独断。</p>
              <p>　　丙戌，诏死罪以下及亡命赎，各有差。</p>
              <p>　　庚寅，太傅张禹为太尉，太常周章为司空。[一]</p>
              <p>　　注[一]汉官仪曰：&quot;章字次叔，荆州随县人也。&quot;</p>
              <p>　　冬十月，倭国遣使奉献。[一]</p>
              <p>　　注[一]倭国去乐浪万二千里，男子黥面文身，以其文左右大小别尊卑之差。见本传。</p>
              <p>　　辛酉，新城山泉水大出。[一]</p>
              <p>　　注[一]东观记曰：&quot;突坏人田，水深三丈。&quot;</p>
              <p>　　十一月丁亥，司空周章密谋废立，策免，自杀。</p>
              <p>　　戊子，□司隶校尉、冀并二州刺史：&quot;民讹言相惊，□捐旧居，老弱相携，穷困道路。其各□所部长吏，躬亲晓喻。若欲归本郡，在所为封长檄；不欲，勿强。&quot;</p>
              <p>　　[一]</p>
              <p>　　注[一]封谓印封之也。长檄犹今长牒也。欲归者，皆给以长牒为验。强音其两反。</p>
              <p>　　十二月乙卯，颍川太守张敏为司空。</p>
              <p>　　是岁，郡国十八地震；四十一雨水，或山水暴至；二十八大风，雨雹。</p>
              <p>　　二年春正月，禀河南、下邳、东莱、河内贫民。[一]</p>
              <p>　　注[一]古今注曰：&quot;时州郡大饥，米石二千，人相食，老弱相□道路。&quot;</p>
              <p>　　车骑*(大)*将军邓骘为种羌所败于冀西。[一]</p>
              <p>　　注[一]续汉书曰：&quot;种羌九千余户，在陇西临洮谷。&quot;冀，县，属天水郡也。</p>
              <p>　　二月乙丑，遣光禄大夫樊准、吕仓分行冀兖二州，禀贷流民。</p>
              <p>　　夏四月甲寅，汉阳城中火，烧杀三千五百七十人。</p>
              <p>　　五月，旱。丙寅，皇太后幸洛阳寺及若卢狱，录囚徒，赐河南尹﹑廷尉﹑卿及官属以下各有差，即日降雨。</p>
              <p>　　六月，京师及郡国四十大水，大风，雨雹。[一]</p>
              <p>　　注[一]东观记曰：&quot;雹大如芋魁﹑鸡子，风拔树发屋。&quot;</p>
              <p>　　秋七月戊辰，诏曰：&quot;昔在帝王，承天理民，莫不据琁机玉衡，以齐七政。[一]</p>
              <p>　　朕以不德，遵奉大业，而阴阳差越，变异并见，万民饥流，羌貊叛戾。夙夜克己，忧心京京。[二]闲令公卿郡国举贤良方正，远求博选，开不讳之路，冀得至谋，以鉴不逮，而所对皆循尚浮言，无卓尔异闻。[三]其百僚及郡国吏人，有道术明习醔异阴阳之度琁机之数者，各使指变以闻。二千石长吏明以诏书，博衍幽隐，[四]朕将亲览，待以不次，冀获嘉谋，以承天诫。&quot;</p>
              <p>　　注[一]孔安国尚书注曰，琁，美玉也。以琁为机，以玉为衡，*(玉)**[王]*者正天文之器也。七政，日月五星，各异其政制。即今之浑仪。</p>
              <p>　　注[二]诗小雅曰：&quot;忧心京京。&quot;尔雅曰：&quot;京京，忧也。&quot;</p>
              <p>　　注[三]卓尔，高远之蝄也。论语曰：&quot;如有所立卓尔。&quot;</p>
              <p>　　注[四]衍犹引也。</p>
              <p>　　闰月辛丑，广川王常保薨，无子，国除。</p>
              <p>　　癸未，蜀郡徼外羌举土内属。[一]</p>
              <p>　　注[一]东观记曰：&quot;徼外羌薄申等八种举觽降。&quot;</p>
              <p>　　九月庚子，诏王*(主)**[国]*官属墨绶下至郎﹑谒者，[一]其经明任博士，居乡里有廉清孝顺之称，才任理人者，国相岁移名，与计偕上尚书，公府通调，令得外补。[二]</p>
              <p>　　注[一]续汉书曰：&quot;王国有中大夫，秩比六百石。谒者，比四百石。郎中，二百石。&quot;</p>
              <p>　　注[二]移，书也。调，选也。</p>
              <p>　　冬十月庚寅，禀济阴﹑山阳﹑玄菟贫民。</p>
              <p>　　征西校尉任尚与先零羌战于平襄，尚军败绩。[一]</p>
              <p>　　注[一]平襄，县，属天水郡，故襄戎邑也。</p>
              <p>　　十一月辛酉，拜邓骘为大将军，征还京师，留任尚屯陇右。先零羌滇零称天子于北地，[一]遂寇三辅，东犯赵﹑魏，南入益州，杀汉中太守董炳。</p>
              <p>　　注[一]滇零，羌名，音丁田反。</p>
              <p>　　十二月辛卯，禀东郡﹑钜鹿﹑广阳﹑安定﹑定襄﹑沛国贫民。</p>
              <p>　　广汉塞外参狼羌降，分广汉北部为属国都尉。</p>
              <p>　　是岁，郡国十二地震。</p>
              <p>　　三年春正月庚子，皇帝加元服。[一]大赦天下。赐王﹑主﹑贵人﹑公﹑卿以下金帛各有差；男子为父后，及三老﹑孝悌﹑力田爵，人二级，流民欲占者人一级。</p>
              <p>　　注[一]元服谓加冠也。士冠礼曰：&quot;令月吉辰，加尔元服。&quot;郑玄云：&quot;元，首也。&quot;</p>
              <p>　　遣骑都尉任仁讨先零羌，不利，羌遂破没临洮。[一]</p>
              <p>　　注[一]县名，属陇西郡。</p>
              <p>　　高句骊遣使贡献。</p>
              <p>　　三月，京师大饥，民相食。壬辰，公卿诣阙谢。诏曰：&quot;朕以幼冲，奉承鸿业，不能宣流风化，而感逆阴阳，至令百姓饥荒，更相噉食。永怀悼叹，若坠渊水。</p>
              <p>　　咎在朕躬，非髃司之责，而过自贬引，重朝廷之不德。[一]其务思变复，以助不逮。&quot;癸巳，诏以鸿池假与贫民。[二]</p>
              <p>　　注[一]贬引谓贬损引过也。重音直用反。</p>
              <p>　　注[二]续汉书曰：&quot;鸿池在洛阳东二十里。&quot;假，借也。令得渔采其中。</p>
              <p>　　壬寅，司徒鲁恭免。夏四月丙寅，大鸿胪九江夏勤为司徒。[一]</p>
              <p>　　注[一]勤字伯宗，寿春人也。</p>
              <p>　　三公以国用不足，奏令吏人入钱谷，得为关内侯﹑虎贲羽林郎﹑五大夫﹑官府吏﹑缇骑﹑营士各有差。[一]</p>
              <p>　　注[一]续汉志曰：&quot;执金吾，缇骑二百人。&quot;缇，赤黄色。营士谓五校营士也。</p>
              <p>　　汉官仪曰&quot;屯骑﹑越骑﹑步兵﹑射声各领士七百人。长水领士千三百六十七人&quot;也。</p>
              <p>　　己巳，诏上林﹑广成苑可垦辟者，赋与贫民。</p>
              <p>　　甲申，清河王虎威薨。五月丙申，封乐安王宠子延平为清河王。</p>
              <p>　　丁酉，沛王正薨。</p>
              <p>　　癸丑，京师大风，六月，乌桓寇代郡﹑上谷﹑涿郡。</p>
              <p>　　秋七月，海贼张伯路等寇略缘海九郡，遣侍御史庞雄督州郡兵讨破之。</p>
              <p>　　庚子，诏长吏案行在所，皆令种宿麦蔬食，务尽地力，其贫者给种饷。</p>
              <p>　　九月，鴈门乌桓及鲜卑叛，败五原郡兵于高渠谷。[一]</p>
              <p>　　注[一]东观记曰：&quot;战九原高梁谷。&quot;渠梁相类，必有误也。</p>
              <p>　　冬十月，南单于叛，围中郎将耿种于美稷。十一月，遣行车骑将军何熙讨之。</p>
              <p>　　十二月辛酉，郡国九地震。乙亥，有星孛于天苑。[一]</p>
              <p>　　注[一]天苑，星名。</p>
              <p>　　是岁，京师及郡国四十一雨水雹。[一]并凉二州大饥，人相食。</p>
              <p>　　注[一]续汉书曰&quot;雹大如鴈子&quot;也。</p>
              <p>　　四年春正月元日，会，彻乐，不陈充庭车。[一]</p>
              <p>　　注[一]每大朝会，必陈乘舆法物车辇于庭，故曰充庭车也。以年饥，故不陈。</p>
              <p>　　辛卯，诏以三辅比遭寇乱，人庶流□，除三年逋租﹑过更﹑口筭﹑刍焒；[一]</p>
              <p>　　禀上郡贫民各有差。</p>
              <p>　　注[一]前书音义曰：&quot;天下人皆戍边三日。不可人人自行，行者自戍三日，不可往便还，因便住一岁。诸不行者，出钱三百入官，官以给戍者。言过其本更之日，故曰过更。&quot;又曰：&quot;人年十五至五十六，出赋钱，人百二十为一筭。&quot;</p>
              <p>　　海贼张伯路复与勃海﹑平原剧贼刘文河﹑周文光等攻厌次，杀县令，遣御史中丞王宗督青州刺史法雄讨破之。</p>
              <p>　　度辽将军梁慬﹑辽东太守耿夔讨破南单于于属国故城。</p>
              <p>　　丙午，诏减百官及州郡县奉各有差。</p>
              <p>　　二月丁巳，禀九江贫民。</p>
              <p>　　南匈奴寇常山。</p>
              <p>　　乙丑，初置长安﹑雍二营都尉官。[一]</p>
              <p>　　注[一]汉官仪曰：&quot;京兆虎牙﹑扶风都尉以凉州近羌，数犯三辅，将兵韂护园陵。</p>
              <p>　　扶风都尉居雍县。故俗人称雍营焉。&quot;西羌传云：&quot;虎牙都尉居长安。&quot;</p>
              <p>　　乙亥，诏自建初以来，诸祅言它过坐徙边者，各归本郡；其没入官为奴婢者，免为庶人。</p>
              <p>　　诏谒者刘珍及五经博士，校定东观五经﹑诸子、传记﹑百家蓺术，整齐脱误，是正文字。[一]</p>
              <p>　　注[一]洛阳宫殿名曰：&quot;南宫有东观。&quot;前书曰&quot;凡诸子百八十九家&quot;，言百家，举全数也。</p>
              <p>　　三月，南单于降。</p>
              <p>　　先零羌寇曪中，[一]汉中太守郑勤战殁。徙金城郡都襄武。[二]</p>
              <p>　　注[一]县名，属汉中郡，今梁州曪城县。</p>
              <p>　　注[二]襄武，县名，属陇西郡，今渭州县。</p>
              <p>　　戊子，杜陵园火。癸巳，郡国九地震，夏四月，六州蝗。[一]丁丑，大赦天下，秋七月乙酉，三郡大水。</p>
              <p>　　注[一]东观记曰：&quot;司隶﹑豫﹑兖﹑徐﹑青﹑冀六州。&quot;</p>
              <p>　　巳卯，骑都尉任仁下狱死，九月甲申，益州郡地震。</p>
              <p>　　冬十月甲戌，新野君阴氏薨，[一]使司空持节护丧事。</p>
              <p>　　注[一]东观记曰：&quot;新野君薨，赠以玄玉赤绂，赙钱三千万，布三万匹。&quot;</p>
              <p>　　大将军邓骘罢。</p>
              <p>　　五年春正月庚辰朔，日有食之。丙戌，郡国十地震。</p>
              <p>　　己丑，太尉张禹免。甲申，光禄勋李修为太尉。[一]</p>
              <p>　　注[一]汉官仪曰：&quot;修字伯游，豫州襄城人也。&quot;</p>
              <p>　　二月丁卯，诏省减郡国贡献太官口食。</p>
              <p>　　先零羌寇河东，遂至河内。</p>
              <p>　　三月，诏陇西徙襄武，安定徙美阳，[一]北地徙池阳，[二]上郡徙衙[三]</p>
              <p>　　注[一]安定，郡，今泾州也。美阳，县，故城在今武功县北。</p>
              <p>　　注[二]北地，郡，今宁州也。池阳，县，故城在今泾阳县北也。</p>
              <p>　　注[三]上郡，今绥州也。衙，县，故城在同州白水县东北。左传曰&quot;秦晋战于彭衙&quot;，即此也。</p>
              <p>　　夫余夷犯塞，杀伤吏人。</p>
              <p>　　闰月丁酉，赦凉州河西四郡。</p>
              <p>　　戊戌，诏曰：&quot;朕以不德，奉郊庙，承大业，不能兴和降善，为人祈福。醔异蜂起，寇贼纵横，夷狄猾夏，[一]戎事不息，百姓匮乏，疲于征发。重以蝗虫滋生，害及成麦，秋稼方收，甚可悼也。朕以不明，统理失中，亦未获忠良以毗阙政。传曰：'颠而不扶，危而不持，则将焉用彼相矣。'公卿大夫将何以匡救，济斯艰□，承天诫哉？盖为政之本，莫若得人，曪贤显善，圣制所先。'济济多士，文王以宁。'[二]思得忠良正直之臣，以辅不逮。其令三公﹑特进﹑侯﹑中二千石﹑二千石﹑郡守﹑诸侯相举贤良方正﹑有道术﹑达于政化﹑能直言极谏之士各一人，及至孝与觽卓异者，并遣诣公车，朕将亲览焉。&quot;</p>
              <p>　　注[一]猾，乱也。夏，华夏也。</p>
              <p>　　注[二]诗大雅之词也。</p>
              <p>　　六月甲辰，乐成王巡薨。</p>
              <p>　　秋七月己巳，诏三公﹑特进﹑九卿﹑校尉，[一]举列将子孙明晓战陈任将帅者。</p>
              <p>　　注[一]九卿，奉常﹑光禄﹑韂尉﹑太仆﹑鸿胪﹑廷尉﹑少府﹑宗正﹑司农。校尉谓城门﹑屯骑﹑越骑﹑步兵﹑长水﹑*(胡骑)**[射声]*等。</p>
              <p>　　九月，汉阳人杜琦﹑王信叛，[一]与先零诸种羌攻陷上邽城。十二月，汉阳太守赵博遣客刺杀杜琦。[二]</p>
              <p>　　注[一]东观记曰：&quot;琦自称安汉将军。&quot;</p>
              <p>　　注[二]东观记曰：&quot;汉阳故吏杜习手刺杀之。&quot;</p>
              <p>　　是岁，九州蝗，郡国八雨水。</p>
              <p>　　六年春正月庚申，诏越巂置长利﹑高望﹑始昌三苑，又令益州郡置万岁苑，犍为置汉平苑。[一]</p>
              <p>　　注[一]犍为，郡名。前书音义曰：&quot;故夜郎国也。&quot;故城在今眉州隆山县西北也。</p>
              <p>　　三月，十州蝗。</p>
              <p>　　夏四月乙丑，司空张敏罢。</p>
              <p>　　己卯，太常刘*(凯)**[恺]*为司空。</p>
              <p>　　五月，旱。</p>
              <p>　　丙寅，诏令中二千石下至黄绶，一切复秩还赎，赐爵各有差。</p>
              <p>　　戊辰，皇太后幸雒阳寺，录囚徒，理冤狱。</p>
              <p>　　六月壬辰，豫章﹑员溪﹑原山崩。[一]</p>
              <p>　　注[一]员溪阙。</p>
              <p>　　辛巳，大赦天下。</p>
              <p>　　遣侍御史唐喜讨汉阳贼王信，破斩之。[一]</p>
              <p>　　注[一]续汉志曰：&quot;传信首诣洛阳，枭谷城门外。&quot;</p>
              <p>　　冬十一月辛丑，护乌桓校尉吴祉下狱死。</p>
              <p>　　是岁，先零羌滇零死，子零昌复袭伪号。</p>
              <p>　　七年春正月庚戌，皇太后率大臣命妇谒宗庙。[一]</p>
              <p>　　注[一]丧服传曰：&quot;命夫者，其男子之为大夫也。命妇者，其大夫之妻也。&quot;臣贤案：东观﹑续汉﹑袁山松﹑谢沉书﹑古今注皆云&quot;六年正月甲寅，谒宗庙&quot;，此云&quot;七年庚戌&quot;，疑纪误也。</p>
              <p>　　二月丙午，郡国十八地震。</p>
              <p>　　夏四月乙未，平原王胜薨。</p>
              <p>　　丙申晦，日有食之。五月庚子，京师大雩。[一]</p>
              <p>　　注[一]左传曰：&quot;龙见而雩。&quot;杜预注云：&quot;谓建巳之月。龙星角﹑亢见东方。</p>
              <p>　　雩，远也，远为百谷求膏雨。&quot;周礼司巫职曰：</p>
              <p>　　&quot;若国大旱，则帅巫而舞雩。&quot;郑玄注云：&quot;雩，吁也，嗟而求雨。&quot;</p>
              <p>　　秋，护羌校尉侯霸、骑都尉马贤破先零羌。</p>
              <p>　　八月丙寅，京师大风，蝗虫飞过洛阳。诏赐民爵。郡国被蝗伤稼十五以上，勿收今年田租；不满者，以实除之。</p>
              <p>　　九月，调零陵、桂阳、丹阳、豫章、会稽租米，[一]赈给南阳、广陵、下邳、彭城、山阳、庐江、九江饥民；又调滨水县谷输敖仓。[二]</p>
              <p>　　注[一]零陵，郡名，今永州县也。丹阳，郡名，今润州江宁县也。余并见上。</p>
              <p>　　注[二]诗曰&quot;薄狩于敖&quot;，即此地。秦于此筑太仓，亦曰敖庾，在今郑州荥阳县西北。东观记曰：&quot;滨水县彭城、广阳、庐江、九江谷九十万斛，送敖仓。&quot;</p>
              <p>　　元初元年春正月甲子，改元元初。赐民爵，人二级，孝悌、力田人三级，爵过公乘，得移与子若同产、同产子，民脱无名数及流民欲占者人一级；□、寡、孤、独、笃□、*[贫]*不能自存者谷，人三斛，贞妇帛，人一匹。</p>
              <p>　　二月己卯，日南地坼。[一]三月癸酉，日有食之。</p>
              <p>　　注[一]东观记曰：&quot;坼长百八十二里，广五十六里。&quot;</p>
              <p>　　夏四月丁酉，大赦天下。</p>
              <p>　　京师及郡国五旱、蝗。</p>
              <p>　　诏三公、特进、列侯、中二千石、二千石、郡守举敦厚质直者，各一人。</p>
              <p>　　五月，先零羌寇雍城。</p>
              <p>　　六月丁巳，河东地陷。</p>
              <p>　　秋七月，蜀郡夷寇蚕陵，杀县令。[一]</p>
              <p>　　注[一]蚕陵，县，属蜀郡，故城在今翼州翼水县西。有蚕陵山，因以为名焉。</p>
              <p>　　九月乙丑，太尉李修罢。</p>
              <p>　　先零羌寇武都、汉中，绝陇道。</p>
              <p>　　辛未，大司农山阳司马苞为太尉。[一]</p>
              <p>　　注[一]谢承书曰：&quot;苞字仲成，东拢人也。&quot;</p>
              <p>　　冬十月戊子朔，日有食之。</p>
              <p>　　先零羌败凉州刺史皮阳于狄道。</p>
              <p>　　乙卯，诏除三辅三岁田租、更赋、口筭。[一]</p>
              <p>　　注[一]解见光武纪也。</p>
              <p>　　十一月。是岁，郡国十五地震。</p>
              <p>　　二年春正月，诏禀三辅及并、凉六郡流□贫人。</p>
              <p>　　蜀郡青衣道夷奉献内属。[一]</p>
              <p>　　注[一]青衣道，县名，在大江、青衣二水之会，今嘉州龙游县也。东观记曰：&quot;青衣蛮夷堂律等归义。&quot;</p>
              <p>　　修理西门豹所分漳水为支渠，以溉民田。[一]</p>
              <p>　　注[一]史记曰：&quot;西门豹为邺令，发人凿十二渠，引水灌田。&quot;所凿之渠，在今相州邺县西也。</p>
              <p>　　二月戊戌，遣中谒者收葬京师客死无家属及棺旘朽败者，皆为设祭；其有家属，尤贫无以葬者，赐钱人五千。</p>
              <p>　　辛酉，诏三辅、河内、河东、上党、赵国、太原各修理旧渠，通利水道，以溉公私田畴。[一]</p>
              <p>　　注[一]前书音义曰：&quot;美田曰畴。&quot;</p>
              <p>　　三月癸亥，京师大风。</p>
              <p>　　先零羌寇益州，遣中郎将尹就讨之。</p>
              <p>　　夏四月丙午，立贵人阎氏为皇后。</p>
              <p>　　五月，京师旱，河南及郡国十九蝗。甲戌，诏曰：&quot;朝廷不明，庶事失中，醔异不息，忧心悼惧。被蝗以来，七年于兹，而州郡隐匿，裁言顷亩。[一]今髃飞蔽天，为害广远，所言所见，宁相副邪？三司之职，内外是监，既不奏闻，又无举正。天醔至重，欺罔谸大。今方盛夏，且复假贷，以观厥后。[二]其务消救醔眚，安辑黎元。&quot;</p>
              <p>　　注[一]&quot;裁&quot;与&quot;纔&quot;同，古字通。</p>
              <p>　　注[二]假贷犹宽容也。盛夏不可即加刑罚，故且宽容。</p>
              <p>　　六月丙戌，太尉司马苞薨。[一]</p>
              <p>　　注[一]谢承书曰：&quot;苞为太尉，常食麤饭，着布衣，妻子不历官舍。会司徒杨震为樊丰等所谮，连及苞，苞乞骸骨，未见听，以疾薨也。&quot;</p>
              <p>　　洛阳新城地裂。</p>
              <p>　　秋七月辛巳，太仆太山马英为太尉。[一]</p>
              <p>　　注[一]英字文思，兖州盖县人也。</p>
              <p>　　八月，辽东鲜卑围无虑县。[一]九月，又攻夫儣营，杀县令。[二]</p>
              <p>　　注[一]属辽东郡。虑音闾。有医无闾山，因以为名焉。</p>
              <p>　　注[二]夫儣，县名，属辽东属国。</p>
              <p>　　壬午晦，日有食之。</p>
              <p>　　冬十月，遣中郎将任尚屯三辅。</p>
              <p>　　诏郡国中都官系囚减死一等。勿笞，诣冯翊、扶风屯，妻子自随，占着所在；</p>
              <p>　　女子勿输。[一]亡命死谸以下赎，各有差。其吏人聚为盗贼，有悔过者，除其罪。</p>
              <p>　　注[一]不输作也。</p>
              <p>　　乙未，右扶风仲光、安定太守杜恢、京兆虎牙都尉耿溥与先零羌战于丁奚城，[一]</p>
              <p>　　光等大败，并没。左冯翊司马钧下狱，自杀。[二]</p>
              <p>　　注[一]东观记曰&quot;至北地灵州丁奚城&quot;也。</p>
              <p>　　注[二]东观记曰&quot;安定太守杜恢与钧等并威击羌，恢乘胜深入，为虏所害，钧拥兵不救，收钧下狱&quot;也。</p>
              <p>　　十一月庚申，郡国十地震。</p>
              <p>　　十二月，武陵澧中蛮叛，州郡击破之。[一]</p>
              <p>　　注[一]东观记曰：&quot;蛮田山、高少等攻城，杀长吏。州郡募五里蛮夷、六亭兵追击，山等皆降。赐五里、六亭渠率金帛各有差。&quot;</p>
              <p>　　己酉，司徒夏勤罢。庚戍，司空刘恺为司徒，光禄勋袁敞为司空。</p>
              <p>　　三年春正月甲戌，修理太原旧沟渠，溉灌官私田。[一]</p>
              <p>　　注[一]郦元水经注曰：&quot;昔智伯遏晋水以灌晋阳，后人踵其遗迹，蓄以为沼，分为二派，北渎即智氏故渠也。其渎乘高，东北注入晋阳城，以溉灌，东南出城注于汾水。&quot;今所修沟渠即谓此。</p>
              <p>　　东平陆上言木连理。[一]</p>
              <p>　　注[一]东平陆，县名，古厥国也，属东平国，今兖州平陆县也。序例曰：&quot;凡瑞应，自和帝以上，政事多美，近于有实，故书见于某处。自安帝以下，王道衰缺，容或虚饰，故书某处上言也。&quot;</p>
              <p>　　苍梧、郁林、合浦蛮夷反叛，[一]二月，遣侍御史任逴督州郡兵讨之。[二]</p>
              <p>　　注[一]苍梧，郡，今梧州县也。合浦，郡，今廉州县也。</p>
              <p>　　注[二]逴音丁角反。</p>
              <p>　　郡国十地震。三月辛亥，日有食之。</p>
              <p>　　丙辰，赦苍梧、郁林、合浦、南海吏人为贼所迫者。</p>
              <p>　　夏四月，京师旱。</p>
              <p>　　五月，武陵蛮复叛，州郡讨破之。</p>
              <p>　　癸酉，度辽将军邓遵率南匈奴击先零羌于灵州，破之。[一]</p>
              <p>　　注[一]灵州，县名，属北地郡，故城在今庆州马领县西北。</p>
              <p>　　越巂徼外夷举种内属。</p>
              <p>　　六月，中郎将任尚遣兵击破先零羌于丁奚城。</p>
              <p>　　秋七月，武陵蛮复叛，州郡讨平之。</p>
              <p>　　缑氏地坼。</p>
              <p>　　九月辛巳，赵王宏薨。</p>
              <p>　　冬十一月，苍梧、郁林、合浦蛮夷降。</p>
              <p>　　丙戌，初听大臣、二千石、刺史行三年丧。[一]</p>
              <p>　　注[一]文帝遗诏以日易月，于后大臣遂以为常，至此复遵古制也。</p>
              <p>　　癸卯，郡国九地震。</p>
              <p>　　十二月丁巳，任尚遣兵击破先零羌于北地。</p>
              <p>　　四年春二月乙巳朔，日有食之。乙卯，大赦天下。壬戌，武库醔。</p>
              <p>　　夏四月戊申，司空袁敞薨。</p>
              <p>　　己巳，鲜卑寇辽西，辽西郡兵与乌桓击破之。[一]</p>
              <p>　　注[一]辽西，郡，故城在今平州东阳乐城是。</p>
              <p>　　五月丁丑，太常李合为司空。</p>
              <p>　　六月戊辰，三郡雨雹。</p>
              <p>　　秋七月辛丑，陈王钧薨。</p>
              <p>　　京师及郡国十雨水。诏曰：&quot;今年秋稼茂好，垂可收获，而连雨未霁，[一]惧必淹伤。夕惕惟忧，思念厥咎。夫霖雨者，人怨之所致。[二]其武吏以威暴下，文吏妄行苛刻，乡吏因公生奸，为百姓所患苦者，有司显明其罚。又月令'仲秋养衰老，授几杖，行糜粥。'。[三]方今案比之时，[四]郡县多不奉行。虽有糜粥，糠秕相半，长吏怠事，莫有躬亲，甚违诏书养老之意。其务崇仁恕，赈护寡独，称朕意焉。&quot;</p>
              <p>　　注[一]霁，雨止也。</p>
              <p>　　注[二]左传曰：&quot;凡雨三日以上为霖。&quot;京房别对醔异曰：&quot;人劳怨苦，雨水绝道。&quot;</p>
              <p>　　注[三]郑玄注云：&quot;助老气也。行犹赐也。&quot;</p>
              <p>　　注[四]东观记曰：&quot;方今八月案比之时。&quot;谓案验户口，次比之也。</p>
              <p>　　九月，护羌校尉任尚使客刺杀叛羌零昌。</p>
              <p>　　冬十一月己卯，彭城王恭薨。</p>
              <p>　　十二月，越巂夷寇遂久，杀县令。[一]</p>
              <p>　　注[一]遂久，县，属越巂郡。</p>
              <p>　　甲子，任尚及骑都尉马贤与先零羌战于富平上河，大破之。[一]虔人羌率觽降，[二]陇右平。</p>
              <p>　　注[一]富平，县，属北地郡，故城在今灵州回乐县西南。郦元水经注曰：&quot;河水于此有上河之名也。&quot;</p>
              <p>　　注[二]虔人，羌号也。东观记曰：&quot;虔人种羌大豪恬狼等诣度辽将军降。&quot;</p>
              <p>　　是岁，郡国十三地震。</p>
              <p>　　五年春正月，越巂夷叛。</p>
              <p>　　二月壬戌，中山王宪薨。</p>
              <p>　　三月，京师及郡国五旱，诏禀遭旱贫人。</p>
              <p>　　夏六月，高句骊与秽貊寇玄菟。[一]</p>
              <p>　　注[一]郡名，在辽东[东]。</p>
              <p>　　秋七月，越巂蛮夷及旄牛豪叛，杀长吏。[一]</p>
              <p>　　注[一]旄牛，县，属蜀郡。华阳国志曰在邛崃山表也。</p>
              <p>　　丙子，诏曰：&quot;旧令制度，各有科品，[一]欲令百姓务崇节约。遭永初之际，人离荒□，朝廷躬自菲薄，去绝奢饰，食不兼味，衣无二彩。比年虽获丰穰，尚乏储积，而小人无虑，不图久长，嫁娶送终，纷华靡丽，至有走卒奴婢被绮縠，着珠玑。[二]京师尚若斯，何以示四远？设张法禁，恳恻分明，而有司惰任，讫不奉行。秋节既立，鸷鸟将用，[三]且复重申，以观后效。&quot;</p>
              <p>　　注[一]汉令今亡。</p>
              <p>　　注[二]绮，文缯；縠，纱也。玑，珠不圆者也。</p>
              <p>　　注[三]鸷鸟谓鹰鹯之类也。广雅曰：&quot;鸷，执也。以其能服执觽鸟。&quot;月令：&quot;孟秋，鹰乃祭鸟，始用行戮。&quot;言有司怠惰，不遵法令，将欲纠其罪，顺秋行诛，同鹰鹯之鸷击也。</p>
              <p>　　八月丙申朔，日有食之。</p>
              <p>　　鲜卑寇代郡，杀长吏。冬十月，鲜卑寇上谷。</p>
              <p>　　十二月丁巳，中郎将任尚有谸，□市。</p>
              <p>　　是岁，郡国十四地震。</p>
              <p>　　六年春二月乙巳，京师及郡国四十二地震，或坼裂，水泉涌出。</p>
              <p>　　壬子，诏三府选掾属高第，能惠利牧养者各五人，光禄勋与中郎将选孝廉郎宽博有谋，清白行高者五十人，出补令、长、丞、尉。</p>
              <p>　　乙卯，诏曰：&quot;夫政，先京师，后诸夏。月令仲春'养幼小，存诸孤'，季春'赐贫穷，赈乏绝，省妇使，表贞女'，所以顺阳气，崇生长也。[一]其赐人尤贫困、孤弱、单独谷，人三斛；贞妇有节义十斛，甄表门闾，旌显厥行。&quot;[二]</p>
              <p>　　注[一]郑玄云：&quot;妇使谓组紃之事&quot;注[二]节谓志操。义谓推让。甄，明也。旌，章也。里门谓之闾。旌表者，若今树阙而显之。</p>
              <p>　　三月庚辰，始立六宗，祀于洛城西北。[一]</p>
              <p>　　注[一]续汉志曰：&quot;元初六年，以尚书欧阳家说，谓六宗者，在天地四方之中，为上下四方之宗，以元始中故事，谓六宗易六子之气，日、月、雷公、风伯、山、泽者，非也，乃更六宗，祠于戌亥之地，礼比大社也。&quot;</p>
              <p>　　夏四月，会稽大疫，遣光禄大夫将太医循行疾病，赐棺木，[一]除田租、口赋。</p>
              <p>　　注[一]汉官仪：&quot;太医令一人，秩六百石。&quot;</p>
              <p>　　沛国、勃海大风，雨雹。五月，京师旱。</p>
              <p>　　六月丁丑，乐成王宾薨。丙戌，平原王得薨。</p>
              <p>　　秋七月，鲜卑寇马城，[一]度辽将军邓遵率南单于击破之。</p>
              <p>　　注[一]搜神记曰：&quot;昔秦人筑城于武周塞以备胡，将成而崩者数矣。有马驰走，周旋反复，父老异之，因依以筑城，城乃不崩，遂以名焉。&quot;其故城，今朔州也。</p>
              <p>　　九月癸巳，陈王竦薨十二月戊午朔，日有食之，既。郡国八地震。</p>
              <p>　　是岁，永昌、益州蜀郡夷叛，与越雟夷杀长吏，燔城邑，益州刺史张乔讨破降之。</p>
              <p>　　永宁元年春正月甲辰，任城王安薨。三月丁酉，济北王寿薨。</p>
              <p>　　车师后王叛，杀部司马。</p>
              <p>　　沉氐羌寇张掖。[一]</p>
              <p>　　注[一]沉氐，羌号也。续汉志曰&quot;羌在上郡西河者，号沉氐&quot;也。</p>
              <p>　　夏四月丙寅，立皇子保为皇太子，改元永宁，大赦天下。赐王、主、三公、列侯下至郎吏、从官金帛；又赐民爵及布粟各有差。</p>
              <p>　　己巳，绍封陈王羡子崇为陈王，济北王子苌为乐成王，河闲王子翼为平原王。</p>
              <p>　　壬午，琅邪王寿薨。</p>
              <p>　　六月，沉氐种羌叛，寇张掖，护羌校尉马贤讨沉氐羌，破之。</p>
              <p>　　秋七月乙酉朔，日有食之。</p>
              <p>　　冬十月己巳，司空李合免。癸酉，韂尉庐江陈曪为司空。[一]</p>
              <p>　　注[一]曪字伯仁，舒县人也。</p>
              <p>　　自三月至是月，京师及郡国三十三大风，雨水。</p>
              <p>　　十二月，永昌徼外掸国遣使贡献。[一]</p>
              <p>　　注[一]掸音□。</p>
              <p>　　戊辰，司徒刘恺罢。</p>
              <p>　　辽西鲜卑降。</p>
              <p>　　癸酉，太常杨震为司徒。</p>
              <p>　　是岁，郡国二十三地震。夫余王遣子诣阙贡献。烧当羌叛。</p>
              <p>　　建光元年春正月，幽州刺史冯焕率二郡太守讨高句骊、秽貊，不克。</p>
              <p>　　二月癸亥，大赦天下。赐诸园贵人、[一]王、主、公、卿以下钱布各有差。以公、卿、校尉、尚书子弟一人为郎、舍人。</p>
              <p>　　注[一]谓宫人无子守园陵者也。</p>
              <p>　　三月癸巳，皇太后邓氏崩。丙午，葬和熹皇后。</p>
              <p>　　丁未，乐安王宠薨。</p>
              <p>　　戊申，追尊皇考清河孝王曰孝德皇，皇妣左氏曰孝德皇后，祖妣宋贵人曰敬隐皇后。</p>
              <p>　　夏四月，秽貊复与鲜卑寇辽东，辽东太守蔡讽追击，战殁。</p>
              <p>　　丙辰，以广川并清河国。</p>
              <p>　　丁巳，尊孝德皇元□耿氏为甘陵大贵人。[一]</p>
              <p>　　注[一]甘陵，孝德皇后之陵也，因以为县，今贝州清河县东也。</p>
              <p>　　甲子，乐成王苌有罪，废为临湖侯。[一]</p>
              <p>　　注[一]续汉书曰&quot;坐轻慢不孝&quot;，故贬。临湖，县名，属庐江郡也。</p>
              <p>　　己巳，令公、卿、特进、侯、中二千石、二千石、郡国守相，举有道之士各一人。赐□、寡、孤、独、贫不能自存者谷，人三斛。</p>
              <p>　　甲戌，辽东属国都尉庞奋，承伪玺书杀玄菟太守姚光。</p>
              <p>　　五月庚辰，特进邓骘及度辽将军邓遵，并以谮自杀。[一]</p>
              <p>　　注[一]乳母王圣与中黄门李闰等诬告尚书邓访等谋废立，宗族皆免官，骘与遵皆自杀。</p>
              <p>　　丙申，贬平原王翼为都乡侯。</p>
              <p>　　秋七月己卯，改元建光，大赦天下。</p>
              <p>　　壬寅，太尉马英薨。</p>
              <p>　　八月，护羌校尉马贤讨烧当羌于金城，不利。</p>
              <p>　　甲子，前司徒刘恺为太尉。</p>
              <p>　　鲜卑寇居庸关，九月，云中太守成严击之，战殁。鲜卑围乌桓校尉于马城，度辽将军耿夔救之。</p>
              <p>　　戊子，幸韂尉冯石府。[一]</p>
              <p>　　注[一]续汉书曰：&quot;赐赏宝□、玉玦、杂缯布等。&quot;</p>
              <p>　　是秋，京师及郡国二十九雨水。</p>
              <p>　　冬十一月己丑，郡国三十五地震，或坼裂。诏三公以下，各上封事陈得失。遣光禄大夫案行，赐死者钱，人二千。除今年田租。其被醔甚者，勿收口赋。</p>
              <p>　　鲜卑寇玄菟。</p>
              <p>　　庚子，复断大臣二千石以上服三年丧。</p>
              <p>　　癸卯，诏三公、特进、侯、卿、校尉，举武猛堪将帅者各五人。</p>
              <p>　　丙午，诏京师及郡国被水雨伤稼者，随顷亩减田租。</p>
              <p>　　甲子，初置渔阳营兵。[一]</p>
              <p>　　注[一]伏侯古今注曰&quot;置营兵千人&quot;也。</p>
              <p>　　冬十二月，高句骊、马韩、秽貊围玄菟城，夫余王遣子与州郡并力讨破之。</p>
              <p>　　延光元年春二月，夫余王遣子将兵救玄菟，[一]击高句骊、马韩、秽貊，破之，遂遣使贡献。</p>
              <p>　　注[一]夫余王子，尉仇台也。</p>
              <p>　　三月丙午，改元延光。大赦天下。还徙者，复户邑属籍。赐民爵及三老、孝悌、力田，人二级；加赐□、寡、孤、独、笃□、贫不能自存者粟，人三斛；贞妇帛，人二匹。</p>
              <p>　　夏四月癸未，京师郡国二十一雨雹。</p>
              <p>　　癸巳，司空陈曪免。</p>
              <p>　　五月庚戌，宗正彭城刘授为司空。[一]</p>
              <p>　　注[一]汉官仪曰：&quot;宗正卿，秩中二千石。&quot;授字孟春，徐州武原人也。</p>
              <p>　　己巳，改乐成国为安平，封河闲王开子得为安平王。</p>
              <p>　　六月，郡国蝗。秋七月癸卯，京师及郡国十三地震。</p>
              <p>　　高句骊降。</p>
              <p>　　虔人羌叛，攻谷罗城，[一]度辽将军耿夔讨破之。</p>
              <p>　　注[一]谷罗属西河郡。</p>
              <p>　　八月戊子，阳陵园寑火。[一]辛卯，九真言黄龙见无功。[二]</p>
              <p>　　注[一]景帝陵也。</p>
              <p>　　注[二]无功，县，属九真郡。</p>
              <p>　　己亥，诏三公、中二千石，举刺史、二千石、令、长、相，视事一岁以上至十岁，清白爱利，能□身率下，防奸理烦，有益于人者，无拘官簿。[一]刺史举所部，郡国太守相举墨绶，隐亲悉心，勿取浮华。[二]</p>
              <p>　　注[一]清白谓贞正也。爱利谓爱人而利之也。无拘官簿谓受超迁之，不拘常牒也。</p>
              <p>　　注[二]墨绶谓令、长之属也。隐亲犹亲自隐也。悉，尽也。言令三公以下各举所知，皆隐审尽心，勿取浮华不实者。</p>
              <p>　　九月甲戌，郡国二十七地震。</p>
              <p>　　冬十月，鲜卑寇鴈门、定襄。十一月，鲜卑寇太原。</p>
              <p>　　烧当羌豪降。</p>
              <p>　　十二月，九真徼外蛮夷贡献内属。</p>
              <p>　　是岁，京师及郡国二十七雨水，大风，杀人。诏赐压溺死者年七岁以上钱，人二千；其坏败庐舍、失亡谷食，粟，人三斛；又田被淹伤者，一切勿收田租；</p>
              <p>　　若一家皆被醔害而弱小存者，郡县为收敛之。虔人羌*(反)*攻谷罗城，度辽将军耿夔讨破之。</p>
              <p>　　二年春正月，旄牛夷叛，寇灵关，杀县令。[一]益州刺史蜀郡西部都尉讨之。</p>
              <p>　　注[一]灵关，道，属越雟郡。</p>
              <p>　　诏选三署郎[一]及吏人能通古文尚书、毛诗、谷梁春秋各一人。</p>
              <p>　　注[一]三署，解见和帝纪。</p>
              <p>　　丙辰，河东、颍川大风。夏六月壬午，郡国十一大风。九真言嘉禾生。[一]</p>
              <p>　　注[一]东观记曰：&quot;禾百五十六本，七百六十八穗。&quot;</p>
              <p>　　丙申，北海王普薨。</p>
              <p>　　秋七月，丹阳山崩。</p>
              <p>　　八月庚午，初令三署郎通达经术任牧民者，视事三岁以上，皆得察举。</p>
              <p>　　九月，郡国五雨水。</p>
              <p>　　冬十月辛未，太尉刘恺罢。甲戌，司徒杨震为太尉，光禄勋东莱刘熹为司徒。[一]</p>
              <p>　　注[一]熹字季明，青州长广人也。</p>
              <p>　　十一月甲辰，校猎上林苑。</p>
              <p>　　鲜卑败南匈奴于曼柏。</p>
              <p>　　是岁，分蜀郡西部为属国都尉。京师及郡国三地震。</p>
              <p>　　三年春二月丙子，东巡狩。丁丑，告陈留太守，祠南顿君、光武皇帝于济阳，复济阳今年田租、刍焒。庚寅，遣使者祠唐尧于成阳。[一]</p>
              <p>　　注[一]古成伯国也，故城在今濮州雷泽县北。述征记云：&quot;成阳东南有尧頉。&quot;</p>
              <p>　　戊子，济南上言，凤皇集台县丞霍收舍树上。[一]赐台长帛五十匹，丞二十匹，尉半之，吏卒人三匹。凤皇所过亭部，无出今年田租。赐男子爵，人二级。辛卯，幸太山，柴告岱宗。[二]齐王无忌、北海王*(普)**[翼]*、乐安王延来朝。</p>
              <p>　　壬辰，宗祀五帝于汶上明堂。癸巳，告祀二祖、六宗，[三]劳赐郡县，作乐。</p>
              <p>　　注[一]台县属济南郡，故城在今齐州平陵县北。</p>
              <p>　　注[二]太山，王者告代之处，为五岳之宗，故曰岱宗。燔柴以告天。</p>
              <p>　　注[三]二祖，高祖、光武也。六宗谓孝文曰太宗，孝武曰代宗，孝宣曰中宗，孝元曰高宗，孝明曰显宗，孝章曰肃宗。</p>
              <p>　　三月甲午，陈王崇薨。戊戌，祀孔子及七十二弟子于阙里，自鲁相、令、丞、尉及孔氏亲属、妇女、诸生悉会，赐曪成侯以下帛各有差。还，幸东平，至东郡，历魏郡、河内。壬戌，车驾还京师，幸太学。是日，太尉杨震免。</p>
              <p>　　夏四月乙丑，车驾入宫。假于祖祢。[一]壬戌，沛国言甘露降丰县。戊辰，光禄勋冯石为太尉。</p>
              <p>　　注[一]假音格。格，至也。</p>
              <p>　　五月，南匈奴左日逐王叛，使匈奴中郎将马翼讨破之。</p>
              <p>　　日南徼外蛮夷内属。</p>
              <p>　　六月，鲜卑寇玄菟。</p>
              <p>　　庚午，阆中山崩。[一]辛未，扶风言白鹿见雍。</p>
              <p>　　注[一]阆中，县，属巴郡，临阆中水，因以为名，今隆州县也。</p>
              <p>　　辛巳，遣侍御史分行青冀二州醔害，督录盗贼。</p>
              <p>　　秋七月丁酉，初复右校*(令)*、左校*[令]*丞官。[一]</p>
              <p>　　注[一]续汉志曰：&quot;将作大匠属官有左右校，皆有令、丞。&quot;中兴未置，今始复。</p>
              <p>　　日南徼外蛮豪帅诣阙贡献。</p>
              <p>　　冯翊言甘露降频阳、衙。[一]颍川上言木连理。白鹿、麒麟见阳翟。</p>
              <p>　　注[一]频阳，县，故城在今雍州美原县西南。衙见上。</p>
              <p>　　鲜卑寇高柳。</p>
              <p>　　梁王坚薨。[一]</p>
              <p>　　注[一]明帝孙，节王畅之子也。</p>
              <p>　　八月辛巳，大鸿胪耿宝为大将军。</p>
              <p>　　戊子，颍川上言麒麟一﹑白虎二见阳翟。</p>
              <p>　　九月丁酉，废皇太子保为济阴王。[一]</p>
              <p>　　注[一]常侍江京等谮之也。</p>
              <p>　　乙巳，诏郡国中都官死谸系囚减罪一等，*(诏)**[诣]*敦煌﹑陇西及度辽营；[一]</p>
              <p>　　其右趾以下及亡命者赎，各有差。</p>
              <p>　　注[一]汉官仪曰&quot;度辽将军屯五原曼柏县&quot;也。</p>
              <p>　　辛亥，济南上言黄龙见历城。[一]庚申晦，日有食之。</p>
              <p>　　注[一]历城，县，属济南国，今齐州县也。</p>
              <p>　　冬十月，行幸长安。壬午，新丰上言凤皇集西界亭。[一]丁亥，会三辅守﹑令﹑掾史于长安，作乐。闰月乙未，祠高庙，遂有事十一陵，历观上林﹑昆明池。</p>
              <p>　　遣使者祠太上皇于万年，以中牢祠萧何﹑曹参﹑霍光。十一月乙丑，至自长安。</p>
              <p>　　注[一]今新丰县西南有凤皇原，俗传云即此时凤皇所集之处也。</p>
              <p>　　十二月乙未，琅邪言黄龙见诸县。[一]</p>
              <p>　　注[一]诸，县名，故城在今密州诸城县西南。</p>
              <p>　　是岁，京师及*(诸)*郡国二十三地震；三十六雨水，疾风，雨雹。</p>
              <p>　　四年春正月壬午，东郡言黄龙二﹑麒麟一见濮阳。[一]</p>
              <p>　　注[一]县名，属东郡，即古昆吾国，帝颛顼之墟，今濮州县。</p>
              <p>　　二月乙亥，下邳王衍薨。</p>
              <p>　　甲辰，南巡狩。</p>
              <p>　　三月戊午朔，日有食之。</p>
              <p>　　庚申，幸宛，帝不豫。辛酉，令大将军耿宝行太尉事。祠章陵园庙，告长沙﹑零陵太守，祠定王﹑节侯﹑郁林府君。乙丑，自宛还。丁卯，幸叶，帝崩于乘舆，年三十二。秘不敢宣，所在上食问起居如故。庚午，还宫。辛未夕，乃发丧。尊皇后为皇太后。太后临朝，以后兄大鸿胪阎显为车骑将军，定策禁中，立章帝孙济北惠王寿子北乡侯懿。[一]</p>
              <p>　　注[一]东观记及续汉书并曰&quot;北乡侯犊&quot;，今作&quot;懿&quot;，盖二名。</p>
              <p>　　甲戌，济南王香薨。[一]</p>
              <p>　　注[一]光武曾孙简王错之子也。</p>
              <p>　　乙酉，北乡侯即皇帝位。</p>
              <p>　　夏四月丁酉，太尉冯石为太傅，[一]司徒刘熹为太尉，参录尚书事；前司空李合为司徒。</p>
              <p>　　注[一]石字次初，荆州湖阳人也，冯鲂之孙。</p>
              <p>　　辛卯，大将军耿宝﹑中常侍樊丰﹑侍中谢恽﹑周广﹑乳母野王君王圣，坐相阿党，丰﹑恽﹑广下狱死，宝自杀，圣徙鴈门。</p>
              <p>　　己酉，葬孝安皇帝于恭陵。[一]庙曰恭宗。</p>
              <p>　　注[一]在今洛阳东北二十七里。伏侯古今注曰&quot;陵山周二百六十丈，高十五丈&quot;也。</p>
              <p>　　六月乙巳，大赦天下。诏先帝巡狩所幸，皆半入今年田租。</p>
              <p>　　秋七月，西域长史班勇[一]击车师后王，斩之。</p>
              <p>　　注[一]西域都护之长史也。</p>
              <p>　　丙午，东海王肃薨。</p>
              <p>　　冬十月丙午，越巂山崩。</p>
              <p>　　辛亥，少帝薨。</p>
              <p>　　是冬，京师大疫。</p>
              <p>　　论曰：孝安虽称尊享御，而权归邓氏，至乃损彻膳服，克念政道。然令自房帷，威不逮远，始失根统，归成陵敝。遂复计金授官，[一]移民逃寇，[二]推咎台衡，以荅天眚。[三]既云哲妇，亦&quot;惟家之索&quot;矣。[四]</p>
              <p>　　注[一]永初元年，令吏人入钱谷得至关内侯也。</p>
              <p>　　注[二]羌既转盛，诏陇西徙襄武，安定徙美阳，北地徙池阳。</p>
              <p>　　注[三]台谓三台，三公象也。衡，平也，言天下所取平。伊尹为阿衡，即其义也。</p>
              <p>　　注[四]哲，智也。索，尽也。谓邓后专制国柄也。诗曰：&quot;哲夫成城，哲妇倾城。&quot;</p>
              <p>　　书曰：&quot;牝鸡之晨，惟家之索。&quot;</p>
              <p>　　赞曰：安德不升，秕我王度。[一]降夺储嫡，开萌邪蠹。[二]冯石承欢，杨公逢怒。[三]彼日而微，遂祲天路。[四]</p>
              <p>　　注[一]秕，谷不成也。谕政教之秽。左传祈招之诗曰：&quot;思我王度。&quot;</p>
              <p>　　注[二]储嫡谓太子也。邪蠹谓江京等也。</p>
              <p>　　注[三]续汉*(志)**[书]*曰&quot;上赐韂尉冯石宝□﹑玉玦﹑杂缯布等&quot;，故曰承欢也。杨公，杨震。逢怒谓樊丰等谮震，云有恚恨心，帝免之。</p>
              <p>　　注[四]日，君道也。微，不明也。祲，阴阳相侵之气也。诗曰：&quot;彼月而微。此日而微。&quot;言君道闇乱，政化陵彁，汉祚衰微，自此而始，故言遂祲天路也。</p>
              <p>　　校勘记</p>
              <p>　　二０三页三行恭宗孝安皇帝讳祜按：集解引钱大昕说，谓献帝初平元年有司奏，和﹑安﹑顺﹑桓四帝无功德，不宜称宗，故和帝﹑顺帝、桓帝纪俱不称某宗，独此纪书&quot;恭宗&quot;，盖删之不尽也。</p>
              <p>　　二０三页四行又有赤蛇盘于黙笫之闲按：集解引惠栋说，谓东观记及宋书符瑞志&quot;于&quot;皆作&quot;纡&quot;，易林曰&quot;盘纡九曲&quot;，似当作&quot;纡&quot;。</p>
              <p>　　二０三页八行凡五十五篇按：王鸣盛十七史商榷谓艺文志史籀十五篇，此上&quot;五&quot;字衍。</p>
              <p>　　二０三页一０行八月殇帝崩按：据殇帝纪，&quot;八月&quot;下应有&quot;辛亥&quot;二字，否则下文&quot;其夜&quot;二字无着，疑传写者误脱也。</p>
              <p>　　二０五页一行天子崩未有谥按：&quot;谥&quot;原斗&quot;论&quot;，径改正。</p>
              <p>　　二０五页二行谷梁传曰按：校补引侯康说，谓见谷梁桓十八年传注。</p>
              <p>　　二０五页一六行汉官典职曰汲本&quot;职&quot;作&quot;仪&quot;。按：校补引孙星衍说，谓隋志汉官典职仪式二卷，汉韂尉蔡质撰，唐志蔡质汉官典仪一卷，诸书所引，又有作&quot;汉官典职&quot;﹑&quot;汉官典职仪&quot;者，皆后人省文也。</p>
              <p>　　二０六页一０行分清河国封帝弟常保为广川王按：集解引钱大昕说，谓安帝弟名常保，子亦名保，必有一误。</p>
              <p>　　二０八页二行赡给东郡济阴陈留梁国下邳山阳按：殿本&quot;梁国&quot;下有&quot;陈国&quot;二字。</p>
              <p>　　二０九页一一行车骑*(大)*将军邓骘据刊误删。</p>
              <p>　　二０九页一四行汉阳城中火按：袁纪作&quot;濮阳阿城中失火&quot;。</p>
              <p>　　二一０页一０行*(玉)**[王]*者正天文之器也按：汲本﹑殿本&quot;玉&quot;作&quot;二&quot;，误。此作&quot;玉&quot;，与今本书舜典伪孔传合，阮元校勘记谓&quot;玉&quot;当作&quot;王&quot;，今据改。</p>
              <p>　　二一０页一二行尔雅曰按：此&quot;尔&quot;字及下&quot;卓尔&quot;之&quot;尔&quot;，原皆作&quot;嘼&quot;，径依汲本﹑殿本改。</p>
              <p>　　二一一页三行诏王*(主)**[国]*官属据刊误改。</p>
              <p>　　二一五页三行京兆虎牙扶风都尉按：姚范谓案续志，&quot;京兆虎牙&quot;下当有&quot;都尉&quot;二字。</p>
              <p>　　二一七页一四行校尉谓城门屯骑越骑步兵长水*(胡骑)**[射声]*等据刊误改。</p>
              <p>　　二一八页一一行太常刘*(凯)**[恺]*为司空据校补引钱大昭说改。</p>
              <p>　　二一九页九行东观续汉殿本考证万承苍谓&quot;东观&quot;下脱一&quot;记&quot;字，&quot;续汉&quot;下脱一&quot;书&quot;字。今按：章怀注引书常用简称，非必脱斗也。</p>
              <p>　　二二０页一一行*[贫]*不能自存者据汲本﹑殿本补。</p>
              <p>　　二二０页一三行二月己卯日南地坼三月癸酉日有食之&quot;二月己卯&quot;汲本作&quot;三月己卯&quot;。通鉴考异谓本志及袁纪皆云&quot;三月己卯，日南地坼&quot;。案长历，是年二月壬辰朔，无己卯，三月壬戌朔，癸酉十二日，不应日食。二月当是乙卯，三月当是癸亥。按：校补引洪亮吉说，谓日南地坼五行志作&quot;三月己卯&quot;，逆推至此年正月甲子，则己卯定在三月，当以五行志为是。惟己卯后同月不得有癸酉日，且一岁不容有两日食。细校五行志，乃知此系永初元年三月事，范史复载耳。</p>
              <p>　　二二一页一三行先零羌败凉州刺史皮阳于狄道按：集解引惠栋说，谓&quot;皮阳&quot;西羌传作&quot;皮杨&quot;。</p>
              <p>　　二二二页一行十一月是岁郡国十五地震按：校补引洪亮吉说，谓&quot;十一月&quot;下有阙文。</p>
              <p>　　二二三页一二行又攻夫儣营按：集解引惠栋说，谓鲜卑传&quot;夫儣&quot;作&quot;扶黎&quot;，章怀注&quot;县名，属辽东郡&quot;，通鉴胡注以为两汉无此县。栋案辽东属国有昌黎县，都尉所治，昌黎即前汉之交黎也，夫交相似而误耳。</p>
              <p>　　二二六页一四行三郡雨雹按：御览八七八引作&quot;郡国三雨雹&quot;。续五行志同。</p>
              <p>　　二二七页五行虽有糜粥按：&quot;糜&quot;原斗&quot;麋&quot;，径改正。</p>
              <p>　　二二八页九行在辽东*[东]*据校补说补。</p>
              <p>　　二三一页九行沉氐种羌叛寇张掖按：校补引钱大昭说，谓三月已书&quot;沉氐羌寇张掖&quot;矣，此重出。</p>
              <p>　　二三一页一０行秋七月乙酉朔日有食之按：推是年七月合朔乙酉，无日食，参阅续五行志六校记。</p>
              <p>　　二三二页一三行辽东太守蔡讽按：集解引惠栋说，谓&quot;讽&quot;一作&quot;风&quot;。</p>
              <p>　　二三三页三行废为临湖侯按：集解引惠栋说，谓通鉴作&quot;芜湖侯&quot;。</p>
              <p>　　二三三页七行甲戌辽东属国都尉庞奋承伪玺书杀玄菟太守姚光按：通鉴考异谓姚光实以延光元年被杀，纪误以&quot;延&quot;为&quot;建&quot;。考异又云，延光元年四月无甲戌。</p>
              <p>　　二三四页五行冬十一月己丑郡国三十五地震或坼裂按：沉家本谓续志书&quot;九月己丑&quot;，此纪后文有&quot;冬十二月&quot;，不得重言&quot;冬&quot;。上文书&quot;九月&quot;，又书&quot;戊子&quot;，戊子与己丑相接。然则&quot;冬十一月&quot;四字乃衍文也。</p>
              <p>　　二三四页一一行甲子初置渔阳营兵按：沉家本谓甲子距上文己丑三十六日，疑上夺某月二字。</p>
              <p>　　二三六页五行谓受超迁之刊误谓&quot;受&quot;当作&quot;将&quot;。按：汲本无&quot;受&quot;字。</p>
              <p>　　二三六页七行九月甲戌郡国二十七地震沉家本谓&quot;甲戌&quot;志作&quot;戊申&quot;。今按：</p>
              <p>　　是年九月壬寅朔，无甲戌，当依续志作&quot;戊申&quot;。</p>
              <p>　　二三六页一三行虔人羌*(反)*攻谷罗城校补谓虔人羌叛，攻谷罗城，已见上文七月，耿夔至是始讨破之耳。承上攻谷罗城为文，不当更书&quot;反&quot;。今据删。</p>
              <p>　　二三七页一四行京师及郡国三地震按：沉家本谓续志作&quot;三十二地震&quot;，疑此夺&quot;十二&quot;两字。</p>
              <p>　　二三八页六行北海王*(普)**[翼]*据殿本考证引何焯说改。</p>
              <p>　　二三九页二行南匈奴左日逐王叛按：沉家本谓按匈奴传，叛者乃新降一部大人阿族等，非左日逐王。</p>
              <p>　　二三九页八行初复右校*(令)*左校*[令]*丞官按：校补引侯康说，谓&quot;右校令左校丞官&quot;当作&quot;右校左校令丞官&quot;，以续志言左右校皆有令丞，刘注并言安帝复也。今据改。</p>
              <p>　　二四０页一行大鸿胪耿宝为大将军按：袁纪&quot;宝&quot;作&quot;珍&quot;。</p>
              <p>　　二四０页五行*(诏)**[诣]*敦煌陇西及度辽营据刊误改。按：汲本作&quot;诣&quot;。</p>
              <p>　　二四一页一行京师及*(诸)*郡国二十三地震据刊误删。</p>
              <p>　　二四三页一二行续汉*(志)**[书]*曰据刊误改。</p>
              <p>　　二四三页一二行逢怒谓樊丰等谮震按：&quot;谓&quot;原斗&quot;请&quot;，径改正。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='05.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='07.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
