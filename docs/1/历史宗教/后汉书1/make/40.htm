<html>
<head>
<title>后汉书卷三十六　郑范陈贾张列传　第二十六</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="39.htm"><img src="last.gif" width="46" height="15" border="0"></a><img src="bg.gif" width="40" height="30"><a href="41.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷三十六　郑范陈贾张列传　第二十六</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　郑兴字少赣，河南开封人也。少学公羊春秋。晚善左氏传，遂积精深思，通达其旨，同学者皆师之。[一]天凤中，[二]将门人从刘歆讲正大义，[三]歆美兴才，使撰条例﹑章句﹑传诂，及校三统历。[四]
              <p>　　注[一]东观记曰：&quot;兴从博士金子严为左氏春秋。&quot;</p>
              <p>　　注[二]王莽年也。</p>
              <p>　　注[三]左氏义也。</p>
              <p>　　注[四]说文曰：&quot;诂，训古言也。&quot;音古度反。三统历，刘歆撰，谓夏﹑殷﹑周历也。</p>
              <p>　　更始立，以司直李松行丞相事，先入长安，松以兴为长史，令还奉迎迁都。更始诸将皆山东人，咸劝留洛阳。兴说更始曰：&quot;陛下起自荆楚，权政未施，[一]</p>
              <p>　　一朝建号，而山西雄桀争诛王莽，开关郊迎者，何也？[二]此天下同苦王氏虐政，而思高祖之旧德也。今久不抚之，臣恐百姓离心，盗贼复起矣。春秋书'齐小白入齐'，不称侯，未朝庙故也。</p>
              <p>　　[三]今议者欲先定赤眉而后入关，是不识其本而争其末，恐国家之守转在函谷，[四]虽卧洛阳，庸得安枕乎？&quot;[五]更始曰：&quot;朕西决矣。&quot;拜兴为谏议大夫，使安集关西及朔方﹑凉﹑益三州，还拜凉州刺史。会天水有反者，攻杀郡守，兴坐免。</p>
              <p>　　注[一]更始起南阳，南阳属荆州，故曰荆楚也。</p>
              <p>　　注[二]山西谓陕山已西也。</p>
              <p>　　注[三]小白，齐桓公也。春秋&quot;齐小白入于齐&quot;。公羊传曰：&quot;曷为以国氏？当国也。其言入何？篡辞也。&quot;</p>
              <p>　　注[四]言若不早都关中，有人先入，则国家镇守转在函谷也。</p>
              <p>　　注[五]庸，用也。</p>
              <p>　　时赤眉入关，东道不通，兴乃西归隗嚣，*[嚣]*虚心礼请，而兴耻为之屈，称疾不起。嚣乡己自饰，常以为西伯复作，[一]乃与诸将议自立为王。兴闻而说嚣曰：&quot;春秋传云：'口不道忠信之言为嚚，耳不听五声之和为聋。'[二]闲者诸将集会，无乃不道忠信之言；大将军之听，无乃阿而不察乎？昔文王承积德之绪，加之以睿圣，三分天下，尚服事殷。[三]及武王即位，八百诸侯不谋同会，皆曰'纣可伐矣'，武王以未知天命，还兵待时。[四]高祖征伐累年，犹以沛公行师。今令德虽明，世无宗周之祚，威略虽振，未有高祖之功，而欲举未可之事，昭速祸患，无乃不可乎？惟将军察之。&quot;嚣竟不称王。后遂广置职位，以自尊高。兴复止嚣曰：&quot;夫中郎将﹑太中大夫﹑使持节官皆王者之器，非人臣所当制也。孔子曰：'唯器与名，不可以假人。'[五]不可以假人者，亦不可以假于人也。无益于实，有损于名，非尊上之意也。&quot;嚣病之而止。[六]</p>
              <p>　　注[一]西伯，文王也。作，起也。</p>
              <p>　　注[二]左传富辰谏周襄王之辞。</p>
              <p>　　注[三]论语孔子曰：&quot;三分天下有其二，以服事殷。&quot;</p>
              <p>　　注[四]史记曰，武王观兵孟津，诸侯不期而至者八百人，皆曰：&quot;纣可伐矣。&quot;</p>
              <p>　　王曰：&quot;汝未知天命。&quot;乃还师。后闻纣杀比干，囚箕子，乃告诸侯以伐之。故曰待时也。</p>
              <p>　　注[五]左传杜预注曰：&quot;器，车服；名，爵号也。&quot;</p>
              <p>　　注[六]病犹难也。</p>
              <p>　　及嚣遣子恂入侍，将行，兴因恂求归葬父母，嚣不听而徙兴舍，益其秩礼。兴入见嚣曰：&quot;前遭赤眉之乱，以将军僚旧，故敢归身明德。[一]幸蒙覆载之恩，复得全其性命。兴闻事亲之道，生事之以礼，死葬之以礼，祭之以礼，奉以周旋，弗敢失坠。[二]今为父母未葬，请乞骸骨，若以增秩徙舍，中更停留，是以亲为饵，[三]无礼甚矣。将军焉用之！&quot;嚣曰：&quot;嚣将不足留故邪？&quot;兴曰：&quot;将军据七郡之地，[四]拥羌胡之觽，以戴本朝，德莫厚焉，威莫重焉。居则为专命之使，入必为鼎足之臣。兴，从俗者也，不敢深居屏处，因将军求进，不患不达，因将军求入，何患不亲，此兴之计不逆将军者也。兴业为父母请，不可以已，愿留妻子独归葬，将军又何猜焉？&quot;嚣曰：&quot;幸甚。&quot;促为辨装，遂令与妻子俱东。时建武六年也。</p>
              <p>　　注[一]兴尝为凉州刺史，嚣为西州将军，故曰&quot;僚旧&quot;也。</p>
              <p>　　注[二]周旋犹遵奉也。左传季文子曰&quot;先大夫臧文仲教行父事君之礼，奉以周旋，弗敢失坠&quot;也。</p>
              <p>　　注[三]犹钓饵也。</p>
              <p>　　注[四]七郡，天水、陇西、武威、张掖、酒泉、敦煌、金城也。</p>
              <p>　　侍御史杜林先与兴同寓陇右，乃荐之曰：&quot;窃见河南郑兴，执义坚固，敦悦诗书，[一]好古博物，见疑不惑，有公孙侨、观射父之德，[二]宜侍帷幄，典职机密。</p>
              <p>　　昔张仲在周，燕翼宣王，而诗人悦喜。[三]惟陛下留听少察，以助万分。&quot;乃征为太中大夫。</p>
              <p>　　注[一]左传赵衰曰&quot;臣亟闻郄縠之言矣，郄縠悦礼乐而敦诗书&quot;也。</p>
              <p>　　注[二]左传，子产辨黄熊，晋侯闻之，曰：&quot;博物君子也。&quot;观射父，楚大夫也，对楚昭王以重黎、羲和之事。见国语。</p>
              <p>　　注[三]张仲，周宣王时贤臣也。燕，乐也。翼，敬也。诗小雅曰：&quot;侯谁在矣，张仲孝友。&quot;</p>
              <p>　　明年三月晦，日食。兴因上疏曰：</p>
              <p>　　春秋以天反时为醔，地反物为妖，人反德为乱，乱则妖醔生。[一]往年以来，鼟咎连见，意者执事颇有阙焉。案春秋'昭公十七年夏六月甲戌朔，日有食之'。</p>
              <p>　　[二]传曰：'日过分而未至，[三]三辰有醔，[四]于是百官降物，[五]君不举，[六]避移时，[七]乐奏鼓，[八]祝用币，[九]史用辞。'[一０]今孟夏，纯干用事，阴气未作，其醔尤重。夫国无善政，则鼟见日月，变咎之来，不可不慎，其要在因人之心，择人处位也。[一一]尧知鲧不可用而用之者，是屈己之明，因人之心也。齐桓反政而相管仲，晋文归国而任郄縠者，是不私其私，择人处位也。[一二]今公卿大夫多举渔阳太守郭伋可大司空者，而不以时定，道路流言，咸曰&quot;朝廷欲用功臣&quot;，功臣用则人位谬矣。愿陛下上师唐、虞，下览齐、晋，以成屈己从觽之德，以济髃臣让善之功。[一三]</p>
              <p>　　注[一]左传晋伯宗之辞。天反时为醔谓寒暑易节也。地反物为妖谓髃物失性也。</p>
              <p>　　注[二]杜预注曰：&quot;于周为六月，于夏为四月，纯阳用事，阴气未动而侵阳也。&quot;</p>
              <p>　　注[三]言过春分而未及夏至也。</p>
              <p>　　注[四]三辰，日、月、星也。</p>
              <p>　　注[五]降物，素服。</p>
              <p>　　注[六]不举盛馔。</p>
              <p>　　注[七]避正寝过日食时也。</p>
              <p>　　注[八]伐鼓。</p>
              <p>　　注[九]用币于社。</p>
              <p>　　注[一０]用辞以自责也。此以上皆左传载鲁太史荅季平子之词也。</p>
              <p>　　注[一一]左传晋士文伯曰&quot;国无政，不用善，则自取鼟于日月之醔，故政不可不慎也。务三而已，一曰择人，二曰因人，三曰从时&quot;也。</p>
              <p>　　注[一二]史记曰，桓公与兄子纠争位，纠使管仲将兵遮道，射桓公钩带，及桓公即位，任政于管仲也。又晋文公自秦归国，怀公故臣郄芮谋烧公宫，杀文公，宦者勃鞮告之，后文公以郄縠为中军帅。縠即郄芮之族，文公不以为雠而任焉，言唯贤是用，不私其私也。</p>
              <p>　　注[一三]济，成也。</p>
              <p>　　夫日月交会，数应在朔，而顷年日食，每多在晦。先时而合，皆月行疾也。日君象而月臣象，君亢急则臣下促迫，故行疾也。今年正月繁霜，自尔以来，率多寒日，[一]此亦急咎之罚。[二]天于贤圣之君，犹慈父之于孝子也，丁宁申戒，欲其反政，故醔变仍见，此乃国之福也。今陛下高明而髃臣惶促，宜留思柔克之政，垂意洪范之法，[三]博采广谋，纳髃下之策。</p>
              <p>　　注[一]正月，夏之四月。</p>
              <p>　　注[二]书曰：&quot;急恒寒若。&quot;</p>
              <p>　　注[三]克，能也。柔克谓和柔而能立事也。尚书洪范曰：&quot;高明柔克。&quot;</p>
              <p>　　书奏，多有所纳。</p>
              <p>　　帝尝问兴郊祀事，曰：&quot;吾欲以谶断之，何如？&quot;兴对曰：&quot;臣不为谶。&quot;帝怒曰：&quot;卿之不为谶，非之邪？&quot;兴惶恐曰：&quot;臣于书有所未学，而无所非也。&quot;</p>
              <p>　　帝意乃解。兴数言政事，依经守义，文章温雅，然以不善谶故不能任。</p>
              <p>　　九年，使监征南、积弩营于津乡，[一]会征南将军岑彭为刺客所杀，兴领其营，遂与大司马吴汉俱击公孙述。述死，诏兴留屯成都。顷之，侍御史举奏兴奉使私买奴婢，坐左转莲勺令。[二]是时丧乱之余，郡县残荒，兴方欲筑城郭，修礼教以化之，会以事免。</p>
              <p>　　注[一]征南将军岑彭、积弩将军傅俊屯津乡，以拒公孙述。津乡在今荆州也。</p>
              <p>　　注[二]莲勺，县，属左冯翊，故城在今同州下邽县东北。莲音辇，勺音酌。</p>
              <p>　　兴好古学，尤明左氏、周官，长于历数，自杜林、桓谭、韂宏之属，莫不斟酌焉。[一]世言左氏者多祖于兴，而贾逵自传其父业，故有郑、贾之学。兴去莲勺，后遂不复仕，客授阌乡，[二]三公连辟不肯应，卒于家。子觽。</p>
              <p>　　注[一]斟酌谓取其意指也。</p>
              <p>　　注[二]阌音闻，古字也，建安中改作&quot;闻&quot;。</p>
              <p>　　觽字仲师。年十二，从父受左氏春秋，精力于学，明三统历，作春秋难记条例，兼通易、诗，知名于世。建武中，皇太子及山阳王荆，因虎贲中郎将梁松以缣帛聘请觽，欲为通义，引籍出入殿中。觽谓松曰：&quot;太子储君，无外交之义，汉有旧防，蕃王不宜私通宾客。&quot;遂辞不受。松复风觽以&quot;长者意，不可逆&quot;。觽曰：&quot;犯禁触罪，不如守正而死。&quot;太子及荆闻而奇之，亦不强也。及梁氏事败，[一]宾客多坐之，唯觽不染于辞。</p>
              <p>　　注[一]梁松坐悬飞书诽谤下狱死，事见梁统传也。</p>
              <p>　　永平初，辟司空府，以明经给事中，再迁越骑司马，[一]复留给事中。是时北匈奴遣使求和亲。八年，显宗遣觽持节使匈奴。觽至北庭，虏欲令拜，觽不为屈。单于大怒，围守闭之，不与水火，欲胁服觽。觽拔刀自誓，单于恐而止，乃更发使随觽还京师。朝议复欲遣使报之，觽上疏谏曰：&quot;臣伏闻北单于所以要致汉使者，欲以离南单于之觽，坚三十六国之心也。[二]又当扬汉和亲，夸示邻敌，令西城欲归化者局促狐疑，怀土之人绝望中国耳。汉使既到，便偃蹇自信。[三]若复遣之，虏必自谓得谋，其髃臣驳议者不敢复言。[四]如是，南庭动摇，乌桓有离心矣。南单于久居汉地，具知形埶，万分离析，旋为边害。今幸有度辽之觽扬威北垂，虽勿报荅，不敢为患。&quot;[五]帝不从，复遣觽。觽因上言：&quot;臣前奉使不为匈奴拜，单于恚恨，故遣兵围臣。今复衔命，必见陵折。</p>
              <p>　　臣诚不忍持大汉节对毡裘独拜。如令匈奴遂能服臣，将有损大汉之强。&quot;帝不听，觽不得已，既行，在路连上书固争之。诏切责觽，追还系廷尉，会赦归家。</p>
              <p>　　注[一]汉官仪曰&quot;越骑司马一人，秩千石&quot;也。</p>
              <p>　　注[二]武帝开通西域，本三十六国。</p>
              <p>　　注[三]信音申。</p>
              <p>　　注[四]驳议谓劝单于归汉。</p>
              <p>　　注[五]明帝八年，初置度辽将军，屯五原曼□。</p>
              <p>　　其后帝见匈奴来者，问觽与单于争礼之状，皆言匈奴中传觽意气壮勇，虽苏武不过。乃复召觽为军司马，使与虎贲中郎将马廖击车师。至敦煌，拜为中郎将，使护西域。会匈奴胁车师，围戊己校尉，觽发兵救之。迁武威太守，谨修边备，虏不敢犯。迁左冯翊，政有名夡。</p>
              <p>　　建初六年，代邓彪为大司农。是时肃宗议复盐铁官，觽谏以为不可。[一]诏数切责，至被奏劾，觽执之不移。帝不从。在位以清正称。其后受诏作春秋删十九篇。八年，卒官。</p>
              <p>　　注[一]武帝时国用不足，乃卖盐铁，置官以主之。昭帝罢之，今议欲复之。</p>
              <p>　　子安世，亦传家业，为长乐、未央厩令。[一]延光中，安帝废太子为济阴王，安世与太常桓焉、太仆来历等共正议谏争。及顺帝立，安世已卒，追赐钱帛，除子亮为郎。觽曾孙公业，自有传。</p>
              <p>　　注[一]续汉志曰：&quot;厩令一人，秩六百石。&quot;</p>
              <p>　　范升字辩卿。代郡人也。少孤，依外家居。九岁通论语、孝经，及长，习梁丘易、老子，教授后生。[一]</p>
              <p>　　注[一]宣帝时梁丘贺之易也。</p>
              <p>　　王莽大司空王邑辟升为议曹史。时莽频发兵役，征赋繁兴，升乃奏记邑曰：&quot;升闻子以人不闲于其父母为孝，臣以下不非其君上为忠。[一]今觽人咸称朝圣，皆曰公明。盖明者无不见，圣者无不闻。今天下之事，昭昭于日月，震震于雷霆，而朝云不见，公云不闻，则元元焉所呼天？公以为是而不言，则过小矣；</p>
              <p>　　知而从令，则过大矣。二者于公无可以免，宜乎天下归怨于公矣。朝以远者不服为至念，升以近者不悦为重忧。今动与时戾，事与道反，驰骛覆车之辙，探汤败事之后，[二]后出益可怪，晚发愈可惧耳。</p>
              <p>　　方春岁首，而动发远役，藜藿不充，田荒不耕，谷价腾跃，斛至数千，吏人陷于汤火之中，非国家之人也。如此，则胡、貊守关，青、徐之寇在于帷帐矣。[三]</p>
              <p>　　升有一言，可以解天下倒县，免元元之急，不可书传，愿蒙引见，极陈所怀。&quot;</p>
              <p>　　邑虽然其言，而竟不用。升称病乞身，邑不听，令乘传使上党。升遂与汉兵会，因留不还。</p>
              <p>　　注[一]论语孔子曰：&quot;孝哉闵子骞，人不闲于其父母兄弟之言。&quot;闲，非也。言子骞之孝，化其父母兄弟，言人无非之者。忠臣事君，有过即谏。在下无有非君者，是忠臣也。</p>
              <p>　　注[二]贾谊曰：&quot;前车覆，后车诫。&quot;论语曰：&quot;见不善如探汤。&quot;</p>
              <p>　　注[三]王莽时，青徐二部为寇，号&quot;青徐贼&quot;。</p>
              <p>　　建武二年，光武征诣怀宫，拜议郎，迁博士，上疏让曰：&quot;臣与博士梁恭、山阳太守吕羌俱修梁丘易。二臣年并耆艾，经学深明，而臣不以时退，与恭并立，深知羌学，又不能达，[一]臱负二老，无颜于世。诵而不行，知而不言，不可开口以为人师，愿推博士以避恭、羌。&quot;帝不许，然由是重之，数诏引见，每有大议，辄见访问。</p>
              <p>　　注[一]达，进也。</p>
              <p>　　时尚书令韩歆上疏，欲为费氏易、左氏春秋立博士，[一]诏下其议。四年正月，朝公卿、大夫、博士，见于云台。帝曰：&quot;范博士可前平说。&quot;升起对曰：&quot;左氏不祖孔子，而出于丘明，师徒相传，又无其人，且非先帝所存，无因得立。&quot;</p>
              <p>　　遂与韩歆及太中大夫许淑等互相辩难，日中乃罢。升退而奏曰：&quot;臣闻主不稽古，无以承天；臣不述旧，无以奉君。陛下愍学微缺，劳心经蓺，情存博闻，故异端竞进。近有司请置京氏易博士，髃下执事，莫能据正。京氏既立，费氏怨望，左氏春秋复以比类，亦希置立。京、费已行，次复高氏，[二]春秋之家，又有驺、夹。[三]如令左氏、费氏得置博士，高氏、驺、夹，五经奇异，并复求立，各有所执，乖戾分争，从之则失道，不从则失人，将恐陛下必有猒倦之听。孔子曰：'博学约之，弗叛矣夫。'[四]夫学而不约，必叛道也。颜渊曰：'博我以文，约我以礼。'孔子可谓知教，颜渊可谓善学矣。老子曰：'学道日损。'损犹约也。又曰：'绝学无忧。'绝末学也。今费、左二学，无有本师，而多反异，先帝前世，有疑于此，故京氏虽立，辄复见废。疑道不可由，疑事不可行。</p>
              <p>　　诗书之作，其来已久。孔子尚周流游观，至于知命，自韂反鲁，乃正雅、颂。[五]</p>
              <p>　　今陛下草创天下，纪纲未定，虽设学官，无有弟子，诗书不讲，礼乐不修，奏立左、费，非政急务。孔子日：'攻乎异端，斯害也已。'[六]传曰：'闻疑传疑，闻信传信，而尧舜之道存。'[七]愿陛下疑先帝之所疑，信先帝之所信，以示反本，明不专己。天下之事所以异者，以不一本也。易曰：'天下之动，贞夫一也。'[八]又曰：'正其本，万事理。'[九]五经之本自孔子始，谨奏左氏之失凡十四事。&quot;时难者以太史公多引左氏，升又上太史公违戾五经，谬孔子言，及左氏春秋不可录三十一事。诏以下博士。</p>
              <p>　　注[一]费直字长翁，善易，长于卦筮，见前书。</p>
              <p>　　注[二]沛人高相善易，与费直同时，见前书。</p>
              <p>　　注[三]前书曰，驺氏无师，夹氏未有其书也。</p>
              <p>　　注[四]论语孔子之言。弗叛言不违道也。</p>
              <p>　　注[五]孔子以鲁哀公十一年自韂还鲁。是时道衰乐废，孔子来还，乃正之，故雅、颂各得其所。见史记。</p>
              <p>　　注[六]攻犹习也。异端谓奇技也。</p>
              <p>　　注[七]谷梁传曰：&quot;信以传信，疑以传疑。&quot;公羊传曰：&quot;君子曷为春秋？乐尧舜之道也。&quot;</p>
              <p>　　注[八]易下系之文也。</p>
              <p>　　注[九]今易无此文也。</p>
              <p>　　后升为出妻所告，坐系，得出，还乡里。永平中，为聊城令，坐事免，卒于家。</p>
              <p>　　陈元字长孙，苍梧广信人也。[一]父钦，习左氏春秋，事黎阳贾护，与刘歆同时而别自名家。[二]王莽从钦受左氏学，以钦为猒难将军。[三]元少传父业，为之训诂，锐精覃思，至不与乡里通。以父任为郎。</p>
              <p>　　注[一]广信故城在今梧州苍梧县。</p>
              <p>　　注[二]元父钦，字子佚。以左氏授王莽，自名陈氏春秋，故曰别也。贾护字季君。并见前书也。</p>
              <p>　　注[三]猒，一叶反。</p>
              <p>　　建武初，元与桓谭、杜林、郑兴俱为学者所宗。时议欲立左氏传博士，范升奏以为左氏浅末，不宜立。元闻之，乃诣阙上疏曰：</p>
              <p>　　陛下拨乱反正，文武并用，[一]深愍经蓺谬杂，真伪错乱，每临朝日，辄延髃臣讲论圣道。知丘明至贤，亲受孔子，而公羊、谷梁传闻于后世，故诏立左氏，博询可否，示不专己，尽之髃下也。今论者沉溺所习，翫守旧闻，固执虚言传受之辞，以非亲见实事之道。左氏孤学少与，[二]遂为异家之所覆冒。夫至音不合觽听，故伯牙绝弦；[三]至宝不同觽好，故卞和泣血。[四]仲尼圣德，而不容于世，[五]况于竹帛余文，其为雷同者所排，固其宜也。非陛下至明，孰能察之！</p>
              <p>　　注[一]拨，理也。语见公羊传。</p>
              <p>　　注[二]与犹党也。</p>
              <p>　　注[三]伯牙善鼓琴，钟子期善听，相与为友。子期死，伯牙破琴绝弦，不复鼓琴，以时人莫之能听也。见吕览。</p>
              <p>　　注[四]卞和得宝玉，献楚武王，王示玉人，曰&quot;石也&quot;，刖其右足。武王殁后，复献之文王，复曰&quot;石也&quot;，刖其左足。至成王时，卞和抱其璞于郊，泣尽以血继之，王乃使玉尹攻之，果得宝玉。事见韩子也。</p>
              <p>　　注[五]仲尼去鲁，斥齐，逐乎宋、韂，困于陈、蔡之闲。见史记。</p>
              <p>　　臣元窃见博士范升等所议奏左氏春秋不可立，及太史公违戾凡四十五事。案升为所言，前后相违，皆断□小文，媟黩微辞，以年数小差，掇为巨谬，[一]遗脱纤微，指为大尤，抉瑕擿衅，[二]掩其弘美，所谓&quot;小辩破言，小言破道&quot;者也。[三]升等又曰：&quot;先帝不以左氏为经，故不置博士，后主所宜因袭。&quot;臣愚以为若先帝所行而后主必行者，则盘庚不当迁于殷，周公不当营洛邑，[四]</p>
              <p>　　陛下不当都山东也。往者，孝武皇帝好公羊，韂太子好谷梁，有诏诏太子受公羊，不得受谷梁。孝宣皇帝在人闲时，闻韂太子好谷梁，于是独学之。及即位，为石渠论而谷梁氏兴，[五]至今与公羊并存。此先帝后帝各有所立，不必其相因也。孔子曰，纯，俭，吾从觽；至于拜下，则违之。[六]夫明者独见，不惑于朱紫，听者独闻，不谬于清浊，故离朱不为巧眩移目，[七]师旷不为新声易耳。[八]方今干戈少弭，戎事略战，留思圣蓺，眷顾儒雅，采孔子拜下之义，卒渊圣独见之旨，分明白黑，建立左氏，解释先圣之积结，洮汰学者之累惑，[九]</p>
              <p>　　使基业垂于万世，后进无复狐疑，则天下幸甚。</p>
              <p>　　注[一]媟，狎也；黩，垢浊也。掇，拾也，音丁括反。</p>
              <p>　　注[二]抉音于决反。</p>
              <p>　　注[三]大戴记小辩篇孔子曰：&quot;小辩破言，小言破义，小义破道。&quot;</p>
              <p>　　注[四]盘庚都耿，自耿迁于殷。文王都酆，武王都镐，周公辅成王营洛邑。</p>
              <p>　　注[五]石渠阁以藏秘书，在未央殿北。宣帝甘露三年，诏诸儒韦玄成、梁丘贺等讲论五经于石渠也。</p>
              <p>　　注[六]论语孔子曰：&quot;麻冕，礼也。今也纯，俭，吾从觽。拜下，礼也。今拜乎上，泰也。虽违觽，吾从下。&quot;何晏注云：&quot;麻冕，缁布冠也，古绩麻三十升以为之。纯，丝也。丝易成，故从俭。臣之与君行礼者，下拜然后升。时臣骄泰，故于上拜。今从下，礼之恭也。&quot;</p>
              <p>　　注[七]离朱，黄帝时明目者也，一号离娄。慎子曰：&quot;离朱之明，察毫末于百步之外。&quot;</p>
              <p>　　注[八]桓谭新论曰：&quot;晋师旷善知音，韂灵公将之晋，宿于濮水之上，夜闻新声，召师涓告之曰：'为我听写之。'曰：'臣得之矣。'遂之晋。晋平公飨之，酒酣，灵公曰：'有新声，愿奏之。'乃令师涓鼓琴。未终，师旷止之曰：'此亡国之声也。'&quot;注[九]洮汰犹洗濯也。</p>
              <p>　　臣元愚鄙，尝传师言。如得以褐衣召见，俯伏庭下，[一]诵孔氏之正道，理丘明之宿冤；若辞不合经，事不稽古，退就重诛，虽死之日，生之年也。</p>
              <p>　　注[一]褐，织毛为布，贫者之服也。</p>
              <p>　　书奏，下其议，范升复与元相辩难，凡十余上。帝卒立左氏学，太常选博士四人，元为第一。帝以元新忿争，乃用其次司隶从事李封，于是诸儒以左氏之立，论议讙哗，自公卿以下，数廷争之。会封病卒，左氏复废。</p>
              <p>　　元以才高著名，辟司空李通府。时大司农江冯上言，宜令司隶校尉督察三公。</p>
              <p>　　事下三府。元上疏曰：&quot;臣闻师臣者帝，宾臣者霸。[一]故武王以太公为师，齐桓以夷吾为仲父。孔子曰：'百官总己听于頉宰。'[二]近则高帝优相国之礼，[三]太宗假宰辅之权。[四]及亡新王莽，遭汉中衰，专操国柄，以偷天下，[五]</p>
              <p>　　况己自喻，不信髃臣。夺公辅之任，损宰相之威，以刺举为明，徼讦为直。至乃陪仆告其君长，子弟变其父兄，[六]罔密法峻，大臣无所措手足。然不能禁董忠之谋，身为世戮。[七]故人君患在自骄，不患骄臣；失在自任，不在任人。</p>
              <p>　　是以文王有日□之劳，周公执吐握之恭，[八]不闻其崇刺举，务督察也。方今四方尚扰，天下未一，百姓观听，咸张耳目。陛下宜修文武之圣典，袭祖宗之遗德，劳心下士，屈节待贤，诚不宜使有司察公辅之名。&quot;帝从之，宣下其议。</p>
              <p>　　[九]</p>
              <p>　　注[一]言以臣为师，以臣为宾也。</p>
              <p>　　注[二]论语文也。</p>
              <p>　　注[三]萧何为相国，高帝赐□履上殿，入朝不趋。</p>
              <p>　　注[四]太宗，孝文也。申屠嘉为丞相，坐府召太中大夫邓通，欲诛之。孝文使持节召通，令人谢嘉，故曰：&quot;假权&quot;也。</p>
              <p>　　注[五]偷，窃也。</p>
              <p>　　注[六]王莽时开吏告其将，奴婢告其主。</p>
              <p>　　注[七]董忠为王莽大司马，共刘歆等谋诛莽，事发觉死也。</p>
              <p>　　注[八]尚书曰：&quot;文王自朝至于日中□，不遑暇食。&quot;史记曰，伯禽封鲁，周公戒之曰：&quot;我文王之子，武王之弟，成王之叔父，亦不贱矣。我一沐三握发，一饭三吐哺，以待士，犹恐失天下之贤人，汝无以国骄人也。&quot;</p>
              <p>　　注[九]司察犹督察也。</p>
              <p>　　李通罢，元后复辟司徒欧阳歙府，数陈当世便事、郊庙之礼，帝不能用。以病去，年老，卒于家。子坚卿，有文章。</p>
              <p>　　贾逵字景伯，扶风平陵人也。九世祖谊，文帝时为梁王太傅。[一]曾祖父光，为常山太守，宣帝时以吏二千石自洛阳徙焉。父徽，从刘歆受左氏春秋，兼习国语、周官，又受古文尚书于涂恽，[二]学毛诗于谢曼卿，作左氏条例二十一篇。</p>
              <p>　　注[一]为文帝子梁王揖之傅也。</p>
              <p>　　注[二]风俗通曰：&quot;涂姓，涂山氏之后。&quot;恽字子真，受尚书于胡常，见前书。</p>
              <p>　　逵悉传父业，弱冠能诵左氏传及五经本文，以大夏侯尚书教授，虽为古学，兼通五家谷梁之说。[一]自为儿童，常在太学，不通人闲事。身长八尺二寸，诸儒为之语曰：&quot;问事不休贾长头。&quot;性恺悌，多智思，俶傥有大节。[二]尤明左氏传、国语，为之解诂五十一篇，[三]永平中，上疏献之。显宗重其书，写藏秘櫲。</p>
              <p>　　注[一]五家谓尹更始、刘向、周庆、丁姓、王彦等，皆为谷梁，见前书也。</p>
              <p>　　注[二]恺，乐也。悌，易也。言有和乐简易之德也。俶傥，卓异也。</p>
              <p>　　注[三]左氏三十篇，国语二十一篇也。</p>
              <p>　　时有神雀集宫殿官府，冠羽有五采色，帝异之，以问临邑侯刘复，[一]复不能对，荐逵博物多识，帝乃召见逵，问之。对曰：&quot;昔武王终父之业，鸑鷟在岐，[二]宣帝威怀戎狄，神雀仍集，此胡降之征也。&quot;[三]帝□兰台给笔札，使作神雀颂，拜为郎，与班固并校秘书，应对左右。</p>
              <p>　　注[一]临邑，东郡县也。复，齐武王伯升孙，北海王兴子。</p>
              <p>　　注[二]鸑鷟，凤之别名也。周大夫内史过对周惠王曰：&quot;周之兴也，鸑鷟鸣于岐山。&quot;事见国语也。</p>
              <p>　　注[三]仍，频也。宣帝时神雀再见，改为年号，后匈奴降服，呼韩入朝也。</p>
              <p>　　肃宗立，降意儒术，特好古文尚书、左氏传。建初元年，诏逵入讲北宫白虎观、南宫云台。帝善逵说，使发出左氏传大义长于二传者。逵于是具条奏之曰：</p>
              <p>　　臣谨擿出左氏三十事尤着明者，斯皆君臣之正义，父子之纪纲。其余同公羊者什有七八，或文简小异，无害大体。至如祭仲、纪季、伍子胥、叔术之属，左氏义深于君父，父羊多任于权变，[一]其相殊绝，固以甚远，而冤抑积久，莫肯分明。</p>
              <p>　　注[一]左传，宋人执郑祭仲，曰：&quot;不立突，将死。&quot;祭仲许之，遂出昭公而立厉公。杜预注云：&quot;祭仲之如宋，非会非聘，见诱被拘。废长立少，故事名罪之。&quot;</p>
              <p>　　公羊传曰：&quot;祭仲者何？郑之相也。何以不名？贤也。何贤乎祭仲？以为知权也。</p>
              <p>　　其知权柰何？宋人执之，谓之曰：'为我出忽而立突。'祭仲不从其言，则君必死，国必亡；从其言，则君可以生易死，国可以存易亡。&quot;古之有权者，祭仲之权是也。左传，纪季以酅入于齐，纪侯大去其国。贾逵以为纪季不能兄弟同心以存国，乃背兄归雠，书以讥之。公羊传曰：&quot;纪季者何？纪侯之弟也。何以不名？贤也。何贤乎？服罪也。其服罪柰何？请后五庙以存姑姊妹。&quot;左传，楚平王将杀伍奢，召伍奢子伍尚、伍员曰：&quot;来，吾免而父。&quot;尚谓员曰：&quot;闻免父之命，不可以莫之奔，亲戚为戮，不可以莫之报。父不可□，名不可废。&quot;</p>
              <p>　　子胥奔吴，遂以吴师入郢，卒复父雠。公羊传曰：&quot;父受诛，子复雠，推刃之道也。&quot;公羊不许子胥复雠，是不深父也。左传曰：&quot;冬，邾黑肱以滥来奔。贱而书名，重地故也。君子曰：'名之不可不慎。'以地叛，虽贱必书。地以名其人，终为不义，不可灭已。是以君子动则思礼，行则思义。&quot;公羊传曰：&quot;冬，黑弓以滥来奔，文何以无邾娄？通滥也。曷*(谓)**[为]*通滥？贤者子孙宜有地。</p>
              <p>　　贤者孰谓？谓叔术也。何贤乎叔术？让国也。&quot;</p>
              <p>　　臣以永平中上言左氏与图谶合者，先帝不遗刍荛，省纳臣言，写其传诂，藏之秘书。建平中，[一]侍中刘歆欲立左氏，不先暴论大义，而轻移太常，恃其义长，诋挫诸儒，诸儒内怀不服，相与排之。[二]孝哀皇帝重逆觽心，故出歆为河内太守。从是攻击左氏，遂为重雠。至光武皇帝，奋独见之明，兴立左氏、谷梁，会二家先师不晓图谶，故令中道而废。凡所以存先王之道者，要在安上理民也。今左氏崇君父，卑臣子，强干弱枝，劝善戒恶，至明至切，至直至顺。</p>
              <p>　　[三]且三代异物，损益随时，故先帝博观异家，各有所采。易有施、孟，复立梁丘，[四]尚书欧阳，复有大小夏侯，[五]今三传之异亦犹是也。又五经家皆无以证图谶明刘氏为尧后者，而左氏独有明文。[六]五经家皆言颛顼代黄帝，而尧不得为火德。[七]左氏以为少昊代黄帝，即图谶所谓帝宣也。[八]如令尧不得为火，则汉不得为赤。其所发明，补益实多。</p>
              <p>　　注[一]建平，哀帝年也。</p>
              <p>　　注[二]排，摈漤也。刘歆欲建立左氏，哀帝令歆与诸儒讲论其义，诸博士不肯置对，歆乃移书太常以责之，故被排摈。事见前书。</p>
              <p>　　注[三]左传曰：&quot;翼戴天子，加之以恭。&quot;又曰：&quot;君命，天也，天可雠乎？委质策名，贰乃辟也。父教子贰，何以事君？&quot;又曰：&quot;□父之命，恶用子矣，以有无父之国则可。&quot;是崇君父，卑臣子也。左氏王人虽微，序在诸侯之上。又曰：</p>
              <p>　　&quot;五大不在边，五细不在庭，末大必折，尾大不掉。&quot;是强干弱枝也。又曰：&quot;尽而不污，惩恶而劝善，非圣人谁能修之？&quot;史记曰，孔子曰：&quot;我欲载之空言，不如见之行事深切着明也。&quot;</p>
              <p>　　注[四]施雠、孟喜、梁丘贺也。</p>
              <p>　　注[五]欧阳和伯、大夏侯胜、小夏侯建也。并见前书。</p>
              <p>　　注[六]春秋晋大夫蔡墨曰：&quot;陶唐氏既衰，其后有刘累，学扰龙，事孔甲，范氏其后也。&quot;范会自秦还晋，其处者为刘氏。明汉承尧后也。</p>
              <p>　　注[七]史记曰&quot;黄帝崩，其孙昌意之子立，是为帝颛顼&quot;。当时五经家同为此说。</p>
              <p>　　若以颛顼代黄帝以土德王，即颛顼当为金德，高辛为水德，尧为木德。汉承尧后，自然不得为火德也。</p>
              <p>　　注[八]左氏传曰：&quot;黄帝氏以云纪，少昊氏以鸟纪。&quot;是以少昊代黄帝也。河图曰：&quot;大星如虹，下流华渚，女节意感，生白帝朱宣。&quot;宋均注曰：&quot;朱宣，少昊氏也。&quot;</p>
              <p>　　陛下通天然之明，建大圣之本，改元正历，垂万世则，[一]是以麟凤百数，嘉瑞杂沓。[二]犹朝夕恪勤，游情六蓺，研机综微，靡不审核。[三]若复留意废学，以广圣见，庶几无所遗失矣。[四]</p>
              <p>　　注[一]改元谓改建初九年为元和元年，正历谓元和二年始用四分历也。</p>
              <p>　　注[二]杂沓言多也。章帝时，凤皇见百三十九，骐麟五十二，白虎二十九，黄龙三十四，神雀、白燕等史官不可胜纪。见东观记。</p>
              <p>　　注[三]核，实也。</p>
              <p>　　注[四]废学谓左氏传也。</p>
              <p>　　书奏，帝嘉之，赐布五百匹，衣一袭，令逵自选公羊严、颜诸生高才者二十人，教以左氏，[一]与简纸经传各一通。[二]</p>
              <p>　　注[一]公羊高作春秋传，号曰公羊春秋。严彭祖、颜安乐俱受公羊春秋，故公羊有严、颜之学。见前书也。</p>
              <p>　　注[二]竹简及纸也。</p>
              <p>　　逵母常有疾，帝欲加赐，以校书例多，特以钱二十万，使颍阳侯马防与之。谓防曰：&quot;贾逵母病，此子无人事于外，[一]屡空则从孤竹之子于首阳山矣。&quot;[二]</p>
              <p>　　注[一]无人事谓不广交通也。</p>
              <p>　　注[二]屡，数也。空，乏也。史记曰，伯夷、叔齐，孤竹君之子也，隐于首阳山，卒饿死也。</p>
              <p>　　逵数为帝言古文尚书与经传尔雅诂训相应，诏令撰欧阳、大小夏侯尚书古文同异。逵集为三卷，帝善之。复令撰齐、鲁、韩诗与毛氏异同。并作周官解故。[一]</p>
              <p>　　迁逵为韂士令。[二]八年，乃诏诸儒各选高才生，受左氏、谷梁春秋、古文尚书、毛诗，由是四经遂行于世。皆拜逵所选弟子及门生为千乘王国郎，[三]朝夕受业黄门署，学者皆欣欣羡慕焉。</p>
              <p>　　注[一]辕固，齐人也，为齐诗；申公，鲁人也，为鲁诗；韩婴为韩诗；毛苌为毛诗。故谓事之指意也。</p>
              <p>　　注[二]北宫韂士令一人，掌南、北宫，秩比六百石，见续汉志也。</p>
              <p>　　注[三]千乘王伉，章帝子也。</p>
              <p>　　和帝即位，永元三年，以逵为左中郎将。八年，复为侍中，领骑都尉。内备帷幄，兼领秘书近署，甚见信用。</p>
              <p>　　逵荐东莱司马均、陈国汝郁，帝即征之，并蒙优礼。均字少宾，安贫好学，隐居教授，不应辟命。信诚行乎州里，乡人有所计争，辄令祝少宾，[一]不直者终无敢言。位至侍中，以老病乞身，帝赐以大夫禄，归乡里。郁字叔异，性仁孝，[二]及亲殁，遂隐处山泽。后累迁为鲁相，以德教化，百姓称之，流人归者八九千户。</p>
              <p>　　注[一]祝，诅也。东观记曰：&quot;争曲直者，辄言'敢祝少宾乎'？心不直者，终不敢祝也。&quot;</p>
              <p>　　注[二]东观记曰：&quot;郁年五岁，母病不能食，郁常抱持啼泣，亦不食。母怜之，强为饭。宗亲共异之，因字曰'异'也。&quot;</p>
              <p>　　逵所着经传义诂及论难百余万言，又作诗、颂、诔、书、连珠、酒令凡九篇，学者宗之，后世称为通儒。[一]然不修小节，当世以此颇讥焉，故不至大官。</p>
              <p>　　永元十三年卒，时年七十二。朝廷愍惜，除两子为太子舍人。</p>
              <p>　　注[一]应劭风俗通义曰：&quot;授先王之制，立当时之事，纲纪国体，原本要化，此通儒也。&quot;</p>
              <p>　　论曰：郑、贾之学，行乎数百年中，遂为诸儒宗，亦徒有以焉尔。[一]桓谭以不善谶流亡，郑兴以逊辞仅免，贾逵能附会文致，最差贵显。[二]世主以此论学，悲矣哉！[三]</p>
              <p>　　注[一]言贾、郑虽为儒宗，而不为帝所重，故曰&quot;亦徒有以焉尔&quot;。</p>
              <p>　　注[二]贾逵附会文致，谓引左氏明汉为尧后也。</p>
              <p>　　注[三]言时主不重经而重谶也。</p>
              <p>　　张霸字伯饶，蜀郡成都人也。年数岁而知孝让，虽出入饮食，自然合礼，乡人号为&quot;张曾子。&quot;七岁通春秋，复欲进余经，父母曰&quot;汝小未能也&quot;，霸曰&quot;我饶为之&quot;，故字曰&quot;饶&quot;焉。</p>
              <p>　　注[一]饶犹益也。</p>
              <p>　　后就长水校尉樊*(儵)**[鯈]*受严氏公羊春秋，遂博览五经。诸生孙林、刘固、段着等慕之，各市宅其傍，以就学焉。</p>
              <p>　　举孝廉光禄主事，稍迁，[一]永元中为会稽太守，表用郡人处士顾奉、公孙松等。奉后为颍川太守，松为司隶校尉，并有名称。其余有业行者，皆见擢用。</p>
              <p>　　郡中争厉志节，习经者以千数，道路但闻诵声。</p>
              <p>　　注[一]光禄勋之主事也，见汉官。</p>
              <p>　　初，霸以樊*(儵)**[鯈]*删严氏春秋犹多繁辞，乃减定为二十万言，更名张氏学。</p>
              <p>　　霸始到越，贼未解，郡界不宁，乃移书开购，明用信赏，贼遂束手归附，不烦士卒之力。童谣曰：&quot;□我戟，捐我矛，盗贼尽，吏皆休。&quot;视事三年，谓掾史曰：&quot;太守起自孤生，致位郡守。盖日中则移，月满则亏。[一]老氏有言：'知足不辱。'&quot;遂上病。</p>
              <p>　　注[一]史记蔡泽之辞也。易丰卦曰&quot;日中则□，月盈则食&quot;也。</p>
              <p>　　后征，四迁为侍中。时皇后兄虎贲中郎将邓骘，当朝贵盛，闻霸名行，欲与为交，霸逡巡不荅，觽人笑其不识时务。后当为五更，会疾卒，年七十。遗□诸子曰：&quot;昔延州使齐，子死嬴、博，因坎路侧，遂以葬焉。[一]今蜀道阻远，不宜归茔，可止此葬，足藏发齿而已。务遵速朽，副我本心。人生一世，但当畏敬于人，若不善加己，直为受之。&quot;诸子承命，葬于河南梁县，因遂家焉。将作大匠翟酺等与诸儒门人追录本行，谥曰宪文。中子楷。</p>
              <p>　　注[一]嬴、博，二县名，属泰山郡。礼记曰：&quot;延陵季子适齐，其长子死于嬴、博之闲，因葬焉。&quot;</p>
              <p>　　楷字公超，通严氏春秋、古文尚书，门徒常百人。宾客慕之，自父党夙儒，偕造门焉。车马填街，徒从无所止，黄门及贵戚之家，皆起舍巷次，以候过客往来之利。楷疾其如此，辄徙避之。家贫无以为业，常乘驴车至县卖药，足给食者，辄还乡里。司隶举茂才，除长陵令，不至官。隐居弘农山中，学者随之，所居成市，后华阴山南遂有公超市。五府连辟，举贤良方正，不就。[一]</p>
              <p>　　注[一]五府，太傅、太尉、司徒、司空、大将军也。</p>
              <p>　　汉安元年，顺帝特下诏告河南尹曰：&quot;故长陵令张楷行慕原宪，操拟夷、齐，[一]</p>
              <p>　　轻贵乐贱，窜迹幽薮，高志确然，独拔髃俗。前比征命，盘桓未至，将主者翫习于常，优贤不足，使其难进欤？郡时以礼发遣。&quot;楷复告疾不到。</p>
              <p>　　注[一]原宪，鲁人，字子思，孔子弟子。清约守节，贫而乐道。</p>
              <p>　　性好道术，能作五里雾。时关西人裴优亦能为三里雾，自以不如楷，从学之，楷避不肯见。桓帝即位，优遂行雾作贼，事觉被考，引楷言从学术，楷坐系廷尉诏狱，积二年，恒讽诵经籍，作尚书注。后以事无验，见原还家。建和三年，下诏安车备礼聘之，辞以笃疾不行。年七十，终于家。子陵。</p>
              <p>　　陵字处冲，官至尚书。元嘉中，岁首朝贺，大将军梁冀带□入省，陵呵叱令出，□羽林、虎贲夺冀□。冀跪谢，陵不应，即劾奏冀，请廷尉论罪，有诏以一岁俸赎，而百僚肃然。</p>
              <p>　　初，冀弟不疑为河南尹，举陵孝廉。不疑疾陵之奏冀，因谓曰：&quot;昔举君，适所以自罚也。&quot;陵对曰：&quot;明府不以陵不肖，误见擢序，今申公宪，以报私恩。&quot;</p>
              <p>　　不疑有愧色。陵弟玄。</p>
              <p>　　玄字处虚，沉深有才略，以时乱不仕。司空张温数以礼辟，不能致。中平二年，温以车骑将军出征凉州贼边章等，将行，玄自田庐被褐带索，要说温曰：&quot;天下寇贼云起，岂不以黄门常侍无道故乎？闻中贵人公卿已下当出祖道于平乐观，明公总天下威重，握六师之要，若于中坐酒酣，鸣金鼓，整行阵，召军正执有罪者诛之，引兵还屯都亭，以次翦除中官，解天下之倒县，报海内之怨毒，然后显用隐逸忠正之士，则边章之徒宛转股掌之上矣。&quot;温闻大震，不能对，良久谓玄曰：&quot;处虚，非不悦子之言，顾吾不能行，如何！&quot;玄乃叹曰：&quot;事行则为福，不行则为贼。今与公长辞矣。&quot;即仰药欲饮之。温前执其手曰：&quot;子忠于我，我不能用，是吾罪也，子何为当然！且出口入耳之言，谁今知之！&quot;[一]</p>
              <p>　　玄遂去，隐居鲁阳山中。[二]及董卓秉政，闻之，辟以为掾，举侍御史，不就。</p>
              <p>　　卓临之以兵，不得已强起，至轮氏，道病终。[三]</p>
              <p>　　注[一]左传曰：&quot;言出于余口，入于尔耳。&quot;</p>
              <p>　　注[二]山在今汝州南。</p>
              <p>　　注[三]轮氏，县，属颍川郡，故城在今洛州洛阳县城西南。</p>
              <p>　　赞曰：中世儒门，贾、郑名学。觽驰一介，争礼毡幄。[一]升、元守经，义偏情较，霸贵知止，辞交戚里。公超善术，所舍成市。</p>
              <p>　　注[一]一介，单使也。左传曰：&quot;君亦不使一介行李告于寡君。&quot;毡幄谓匈奴也。</p>
              <p>　　校勘记</p>
              <p>　　一二一七页四行使撰条例章句传诂汲本、殿本&quot;传诂&quot;作&quot;训诂&quot;。今按：注专释&quot;诂&quot;字，引说文&quot;诂，训古言也&quot;，似正文不作&quot;训诂&quot;。下贾逵传云&quot;写其传诂&quot;，亦当作&quot;传诂&quot;之一证也。</p>
              <p>　　一二一八页一０行*[嚣]*虚心礼请据刊误及校补说补。</p>
              <p>　　一二一八页一０行嚣乡己自饰汲本、殿本&quot;乡&quot;作&quot;矜&quot;。按：段注说文依汉石经论语，改&quot;矜&quot;为&quot;乡&quot;，云□矛令声，则以作&quot;乡&quot;为是。然绍兴本&quot;乡&quot;&quot;矜&quot;互见，前后亦不一致也。</p>
              <p>　　一二一九页八行诸侯不期而至者八百人按：汲本、殿本&quot;至&quot;作&quot;会&quot;。</p>
              <p>　　一二二０页四行促为辨装汲本、殿本&quot;辨&quot;作&quot;办&quot;。按：&quot;辨&quot;本作&quot;□&quot;，□刀□声。段玉裁谓俗作&quot;辨&quot;，为辨别字，别作□力之&quot;办&quot;，为干办字，实则古□别、干□无二义，亦无二音二形也。</p>
              <p>　　一二二四页二行建安中改作&quot;闻&quot;按：集解引沉钦韩说，谓阌字本作&quot;闅&quot;，建安中改作&quot;阌&quot;，非改作&quot;闻&quot;也。</p>
              <p>　　一二二四页一三行局促狐疑&quot;局促&quot;原作&quot;局足&quot;，径据汲本、殿本改。按：此鼑韵謰语，通常皆作&quot;局促&quot;也。</p>
              <p>　　一二二七页三行胡貊守关按：刊误谓&quot;关&quot;当作&quot;阙&quot;。方喻迫近，不当云关。</p>
              <p>　　一二二九页一行万事理按：张森楷校勘记谓惠校本&quot;事&quot;作&quot;物&quot;，补注引刘向说苑亦作&quot;物&quot;。</p>
              <p>　　一二三三页六行宾臣者霸按：集解引沉钦韩说，谓袁宏纪作&quot;宾臣者王&quot;。</p>
              <p>　　一二三六页二行使发出左氏传大义长于二传者汲本、殿本无&quot;发&quot;字。按：殿本考证谓监本&quot;出&quot;字上有&quot;发&quot;字。</p>
              <p>　　一二三六页一五行曷*(谓)**[为]*通滥据汲本、殿本改，与今公羊传合。</p>
              <p>　　一二四０页七行郁字叔异集解引沉钦韩说，谓文选四十六注引东观记作&quot;字幼异&quot;。按：今聚珍本东观记亦作&quot;字叔异&quot;。</p>
              <p>　　一二四一页九行长水校尉樊*(儵)**[鯈]*据樊宏传改。下同。</p>
              <p>　　一二四二页四行□我戟按：王先谦谓类聚十五引续汉书作&quot;弃子戟&quot;。</p>
              <p>　　一二四二页一一行中子楷按：&quot;楷&quot;原作&quot;揩&quot;，据汲本、殿本改正。下同。</p>
              <p>　　一二四四页一０行且出口入耳之言谁今知之王先谦谓&quot;今&quot;当为&quot;令&quot;之误文，言出于子口，入于我耳，我不言，谁令他人知之，语意自顺。今按：今犹即也，则也，言谁则知之，王说未谛。</p>
              <p>　　一二四四页一一行至轮氏按：&quot;轮&quot;续志同，前志作&quot;纶&quot;。</p>
              <p>　　一二四五页二行义偏情较按：殿本&quot;较&quot;作&quot;驳&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='39.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='41.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
