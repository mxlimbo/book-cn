<html>
<head>
<title>后汉书卷六　孝顺孝冲孝质帝纪　第六</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="06.htm"><img src="last.gif" width="46" height="15" border="0"></a><img src="bg.gif" width="40" height="30"><a href="08.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷六　孝顺孝冲孝质帝纪　第六</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td> 　　孝顺皇帝讳保，[一]安帝之子也。母李氏，为阎皇后所害。永宁元年，立为皇太子。延光三年，安帝乳母王圣﹑大长秋江京﹑[二]中常侍樊丰谮太子乳母王男﹑厨监邴吉，杀之，太子数为叹息。王圣等惧有后祸，遂与丰﹑京共构陷太子，太子坐废为济阴王。明年三月，安帝崩，北乡侯立，济阴王以废黜，不得上殿亲临梓宫，悲号不食，内外髃僚莫不哀之。及北乡侯薨，车骑将军阎显及江京，与中常侍刘安﹑陈达等白太后，秘不发丧，而更征立诸国王子，乃闭宫门，屯兵自守。
              <p>　　注[一]谥法曰：&quot;慈和篃服曰顺。&quot;伏侯古今注曰：&quot;保之字曰守。&quot;</p>
              <p>　　注[二]前书曰：&quot;长秋，皇后官，本秦官将行也，景帝更名大长秋。或用中人，或用士人。秩二千石。&quot;中兴常用宦者。</p>
              <p>　　十一月丁巳，京师及郡国十六地震。是夜，中黄门孙程等十九人[一]共斩江京﹑刘安﹑陈达等，迎济阴王于德阳殿西钟下，[二]即皇帝位，年十一。近臣尚书以下，从辇到南宫，登云台，召百官。尚书令刘光等奏言：&quot;孝安皇帝圣德明茂，早□天下。陛下正统，当奉宗庙，而奸臣交构，遂令陛下龙潜蕃国，[三]髃僚远近莫不失望。天命有常，北乡不永，汉德盛明，福祚孔章。[四]近臣建策，左右扶翼，内外同心，稽合神明。陛下践祚，奉遵鸿绪，为郊庙主，承续祖宗无穷之烈，上当天心，下猒民望。而即位仓卒，典章多缺，请条案礼仪，分别具奏。&quot;制曰：&quot;可。&quot;</p>
              <p>　　乃召公卿百僚，使虎贲、羽林士屯南、北宫诸门。[五]阎显兄弟闻帝立，率兵入北宫，尚书*(郎)**[郭]*镇与交锋刃，遂斩显弟韂尉景。戊午，遣使者入省，夺得玺绶，乃幸嘉德殿，遣侍御史持节收阎显及其弟城门校尉耀、执金吾晏，并下狱诛。己未，开门，罢屯兵。壬戌，诏司隶校尉：&quot;惟阎显、江京近亲当伏辜诛，其余务崇宽贷。&quot;壬申，谒高庙。癸酉，谒光武庙。</p>
              <p>　　注[一]十九人，见孙程传。</p>
              <p>　　注[二]汉官仪曰&quot;崇贤门内德阳殿&quot;也。</p>
              <p>　　注[三]从太子废为王，故曰龙潜蕃国。</p>
              <p>　　注[四]孔，甚也。章，明也。</p>
              <p>　　注[五]汉官仪曰：&quot;书称'虎贲三百人'，言其猛怒如虎之奔赴也。孝武建元三年初置期门，平帝元始元年更名虎贲郎。&quot;又：&quot;武帝太初元年初置建章营骑，后更名羽林。以天有羽林之星，故取名焉。又取从军死事之子孙养羽林官，教以五兵，号曰羽林孤儿。光武中兴，以征伐之士劳苦者为之，故曰羽林士。&quot;</p>
              <p>　　乙亥，诏益州刺史罢子午道，通曪斜路。[一]</p>
              <p>　　注[一]子午道，平帝时王莽通之。三秦记曰，子午，长安正南。山名秦领谷，一名樊川。曪斜，汉中谷名。南谷名曪，北谷名斜，首尾七百里。</p>
              <p>　　己卯，葬少帝以诸王礼。司空刘授免。[一]赐公卿以下钱谷各有差。十二月甲申，以少府河南陶敦为司空。[二]</p>
              <p>　　注[一]东观记曰：&quot;以阿附恶逆，辟召非其人，策罢。&quot;</p>
              <p>　　注[二]敦字文理，京县人也。</p>
              <p>　　*(其)*令郡国守相视事未满岁者，一切得举孝廉吏。[一]</p>
              <p>　　注[一]汉法，视事满岁乃得举。今帝新即位，施恩惠，虽未满岁，得令举人。</p>
              <p>　　癸卯，尚书奏请下有司，收还延光三年九月丁酉以皇太子为济阴王诏书。奏可。</p>
              <p>　　京师大疫。</p>
              <p>　　辛亥，诏公卿、郡守、国相，举贤良方正、能直言极谏之士各一人。尚书令以下从辇幸南宫者，皆增秩赐布各有差。</p>
              <p>　　永建元年春正月甲寅，诏曰：&quot;先帝圣德，享祚未永，早□鸿烈。奸慝缘闲，人庶怨讟，上干和气，疫疠为灾。朕奉承大业，未能宁济。盖至理之本，稽私德惠，荡涤宿恶，与人更始，其大赦天下。赐男子爵，人二级，为父后、三老、孝悌、力田*[人]*三级，流民欲自占者一级；□、寡、孤、独、笃□、贫不能自存者粟，人五斛；贞妇帛，人三匹。坐法当徙，勿徙；亡徒当传，勿传。[一]宗室以罪绝，皆复属籍。其与阎显、江京等交通者，悉勿考。勉修厥职，以康我民。&quot;</p>
              <p>　　注[一]徒囚逃亡当传捕者，放之勿捕。</p>
              <p>　　辛未，皇太后阎氏崩。</p>
              <p>　　辛巳，太傅冯石、太尉刘熹、司徒李合免。[一]</p>
              <p>　　注[一]冯石字次初。东观记曰：&quot;冯、刘以阿党权贵，李合以人多疾疫免。&quot;</p>
              <p>　　二月甲申，葬安思皇后。</p>
              <p>　　丙戌，太常桓焉为太傅；大鸿胪朱宠为太尉，参录尚书事；长乐少府九江朱伥为司徒。[一]赐百官随辇宿韂及拜除者布各有差。</p>
              <p>　　注[一]朱宠字仲威，京兆杜陵人。朱伥字孙卿，寿春人也。伥音丑良反。</p>
              <p>　　陇西钟羌叛，护羌校尉马贤讨破之。</p>
              <p>　　夏五月丁丑，诏幽、并、凉州刺史，使各实二千石以下至黄绶，[一]年老劣弱不任军事者，上名。严□障塞，缮设屯备，立秋之后，简习戎马。</p>
              <p>　　注[一]实谓验实之也。二千石，太守也。黄绶，丞、尉也。前书曰&quot;比二百石以上，铜印黄绶&quot;也。</p>
              <p>　　六月己亥，封济南王错子显为济南王。</p>
              <p>　　秋七月庚午，韂尉来历为车骑将军。</p>
              <p>　　八月，鲜卑寇代郡，代郡太守李超战殁。</p>
              <p>　　九月辛亥，初令三公、尚书入奏事。</p>
              <p>　　冬十月辛巳，诏减死罪以下徙边；其亡命赎，各有差。</p>
              <p>　　丁亥，司空陶敦免。</p>
              <p>　　鲜卑犯边。庚寅，遣黎阳营兵出屯中山北界。告幽州刺史，其令缘边郡增置步兵，列屯塞下。调五营弩师，郡举五人，令教习战射。[一]</p>
              <p>　　注[一]调，选也。五营，五校也，谓长水、步兵、射声、*(胡)**[屯]*骑、*(车)**[越]*骑等五校尉也。</p>
              <p>　　壬寅，廷尉张皓为司空。</p>
              <p>　　甲辰，诏以疫疠水潦，令人半输今年田租；伤害什四以上，勿收责；不满者，以实除之。</p>
              <p>　　十二月辛巳，赐王、主、贵人、公卿以下布各有差。</p>
              <p>　　二年春正月戊申，乐安王鸿来朝。</p>
              <p>　　丁卯，常山王章薨。</p>
              <p>　　二月，鲜卑寇辽东、玄菟。</p>
              <p>　　甲辰，诏禀贷荆、豫、兖、冀四州流□贫人，所在安业之；疾病致医药。</p>
              <p>　　护乌桓校尉耿晔率南单于击鲜卑，破之。</p>
              <p>　　三月，旱，遣使者录囚徒。</p>
              <p>　　疏勒国遣使奉献。</p>
              <p>　　夏六月乙酉，追尊谥皇妣李氏为恭愍皇后，葬于恭北陵。</p>
              <p>　　西域长史班勇、敦煌太守张朗讨焉耆、尉儣、危须三国，破之；并遣子贡献。</p>
              <p>　　秋七月甲戌朔，日有食之。</p>
              <p>　　壬午，太尉朱宠、司徒朱伥罢。庚子，太常刘光为太尉，录尚书事；光禄勋许敬为司徒。[一]</p>
              <p>　　注[一]刘光字仲辽，即太尉刘矩之弟。许敬字鸿卿，平舆人。</p>
              <p>　　辛丑，下邳王成薨。</p>
              <p>　　三年春正月丙子，京师地震，汉阳地陷裂。甲午，诏实核伤害者，赐年七岁以上钱，人二千；一家被害，郡县为收敛。乙未，诏勿收汉阳今年田租、口赋。</p>
              <p>　　夏四月癸卯，遣光禄大夫案行汉阳及河内、魏郡、陈留、东郡，禀贷贫人。</p>
              <p>　　六月，旱。遣使者录囚徒，理轻系。</p>
              <p>　　甲寅，济南王显薨。</p>
              <p>　　秋七月丁酉，茂陵园寑醔，帝缟素避正殿。[一]辛亥，使太常王龚持节告祠茂陵。</p>
              <p>　　注[一]尔雅曰&quot;缟，魭也&quot;，缯之精白者曰缟。</p>
              <p>　　九月，鲜卑寇渔阳。</p>
              <p>　　冬十二月己亥，太傅桓焉免。[一]</p>
              <p>　　注[一]东观记曰：&quot;无清介辟召，策罢。&quot;</p>
              <p>　　是岁，车骑将军来历罢。</p>
              <p>　　四年春正月丙寅，诏曰：&quot;朕托王公之上，涉道日寡，政失厥中，阴阳气隔，寇盗肆暴，庶狱弥繁，忧悴永叹，疢如疾首。诗云：'君子如祉，乱庶遄已。'[一]</p>
              <p>　　三朝之会，朔旦立春，嘉与海内洗心自新。其赦天下。从甲寅赦令已来复秩属籍，三年正月已来还赎。</p>
              <p>　　其阎显、江京等知识婚姻禁锢，一原除之。[二]务崇宽和，敬顺时令，遵典去苛，以称朕意。&quot;</p>
              <p>　　注[一]解见章纪。</p>
              <p>　　注[二]妻父曰婚，貋父曰姻。一犹皆也。</p>
              <p>　　丙子，帝加元服。[一]赐王、主、贵人、公卿以下金帛各有差。赐男子爵及流民欲占者人一级，为父后、三老、孝悌、力田人二级；□、寡、孤、独、笃□、*[贫]*不能自存帛，*[人]*一匹。</p>
              <p>　　注[一]冠也。</p>
              <p>　　二月戊戌，诏以民入山凿石，发泄藏气，□有司检察所当禁绝，如建武、永平故事。</p>
              <p>　　夏五月壬辰，诏曰：&quot;海内颇有醔异，朝廷修政，太官减膳，珍玩不御。而桂阳太守文砻，[一]不惟竭忠，宣畅本朝，而远献大珠，以求幸媚，今封以还之。&quot;</p>
              <p>　　注[一]音力公反。</p>
              <p>　　五州雨水。秋八月庚子，遣使实核死亡，收敛禀赐。</p>
              <p>　　丁巳，太尉刘光、司空张皓免。[一]</p>
              <p>　　注[一]东观记曰：&quot;以阴阳不和，久托病，策罢。&quot;</p>
              <p>　　九月，复安定、北地、上郡归旧土。[一]</p>
              <p>　　注[一]安帝永初五年徙，今复之。</p>
              <p>　　癸酉，大鸿胪庞参为太尉，录尚书事。太常王龚为司空。</p>
              <p>　　冬十一月庚辰，司徒许敬免。[一]</p>
              <p>　　注[一]东观记曰：&quot;为陵轹使*(官)**[者]*策罢，以千石禄终身。&quot;</p>
              <p>　　鲜卑寇朔方。</p>
              <p>　　十二月乙卯，宗正刘崎为司徒。[一]</p>
              <p>　　注[一]崎字叔峻，华阴人也。</p>
              <p>　　是岁，分会稽为吴郡。拘弥国遣使贡献。</p>
              <p>　　五年春正月，疏勒王遣侍子，及大宛、莎车王皆奉使贡献。</p>
              <p>　　夏四月，京师旱。辛巳，诏郡国贫人被醔者，勿收责今年过更。京师及郡国十二蝗。</p>
              <p>　　冬十月丙辰，诏郡国中都官死罪系囚皆减罪一等，诣北地、上郡、安定戍。</p>
              <p>　　乙亥，定远侯班始坐杀其妻阴城公主，腰斩，[一]同产皆□市。</p>
              <p>　　注[一]始，班超孙也，尚顺帝姑阴城公主。东观记曰：&quot;阴城公主名贤得。&quot;</p>
              <p>　　六年春二月庚午，河闲王开薨。</p>
              <p>　　三月辛亥，复伊吾屯田，[一]复置伊吾司马一人。</p>
              <p>　　注[一]章帝建初二年罢也。</p>
              <p>　　秋九月辛巳，缮起太学。</p>
              <p>　　护乌桓校尉耿晔遣兵击鲜卑，破之。</p>
              <p>　　丁酉，于阗王遣侍子贡献。</p>
              <p>　　冬十一月辛亥，诏曰：&quot;连年醔潦，冀部尤甚。比蠲除实伤，赡恤穷匮，而百姓犹有□业，流亡不绝。疑郡县用心怠惰，恩泽不宣。易美'损上益下'，书称'安民则惠'。[一]其令冀部勿收今年田租、刍焒。&quot;</p>
              <p>　　注[一]易益卦曰：&quot;损上益下，人悦无疆。&quot;惠，爱也。尚书曰：&quot;安人则惠，黎人怀之。&quot;</p>
              <p>　　十二月，日南徼外叶调国、掸国遣使贡献。[一]</p>
              <p>　　注[一]东观记曰：&quot;叶调国王遣使师会诣阙贡献，以师会为汉归义叶调邑君，赐其君紫绶，及掸国王雍*(田)**[由]*亦赐金印紫绶。&quot;掸音□。</p>
              <p>　　壬申，客星出牵牛。</p>
              <p>　　于阗王遣侍子诣阙贡献。</p>
              <p>　　阳嘉元年春正月乙巳，立皇后梁氏。赐爵，人二级，三老、孝悌、力田三级，爵过公乘，得移与子若同产、同产子，民无名数及流民欲占著者人一级；□、寡、孤、独、笃□、贫不能自存者粟，人五斛。</p>
              <p>　　二月，海贼曾旌等寇会稽，杀句章、鄞、鄮三县长，[一]攻会稽东部都尉。诏缘海县各屯兵戍。</p>
              <p>　　注[一]三县皆属会稽郡。鄮县今越州县也。句章故城在今鄮县西。鄞故城在鄮县东南。鄞音银。鄮音茂。</p>
              <p>　　丁巳，皇后谒高庙、光武庙，诏禀甘陵贫人，大小口各有差。</p>
              <p>　　京师旱。庚申，□郡国二千石各祷名山岳渎，遣大夫、谒者诣嵩高、首阳山，并祠河、洛，请雨。[一]戊辰，雩。</p>
              <p>　　注[一]首阳山在洛阳东北也。</p>
              <p>　　以冀部比年水潦，民食不赡，诏案行禀贷，劝农功，赈乏绝。</p>
              <p>　　甲戌，诏曰：&quot;政失厥和，阴阳隔并，冬鲜宿雪，春无澍雨。分祷祈请，靡神不禜。[一]深恐在所慢违'如在'之义，[二]今遣侍中王辅等，持节分诣岱山、东海、荥阳、河、洛，尽心祈焉。&quot;[三]</p>
              <p>　　注[一]说文曰：&quot;禜，设挠蕞为营，以祈水旱。&quot;禜音咏。诗曰：&quot;靡神不举。&quot;</p>
              <p>　　注[二]论语曰：&quot;祭神如神在。&quot;</p>
              <p>　　注[三]济水，四渎之一，至河南溢为荥泽，故于荥阳祠焉。</p>
              <p>　　三月，杨州六郡妖贼章河等寇四十九县，杀伤长吏。</p>
              <p>　　庚寅，帝临辟雍飨射，大赦天下，改元阳嘉。诏宗室绝属籍者，一切复籍；禀冀州尤贫民，勿收今年更、租、口赋。</p>
              <p>　　夏五月戊寅，阜陵王恢薨。</p>
              <p>　　秋七月，史官始作候风地动铜仪。[一]</p>
              <p>　　注[一]时张衡为太史令，作之。</p>
              <p>　　丙辰，以太学新成，试明经下第者补弟子，增甲、乙科员各十人。[一]除郡国耆儒九十人补郎、舍人。</p>
              <p>　　注[一]前书音义曰：&quot;甲科谓作简策难问，列置案上，*(在)**[任]*试者意投射取而荅之，谓之射策。上者为甲，次*[者]*为乙。若录政化得失，显而问之，谓之对策也。&quot;</p>
              <p>　　九月，诏郡国中都官系囚皆减死一等，亡命者赎，各有差。</p>
              <p>　　鲜卑寇辽东。</p>
              <p>　　冬十一月甲申，望都、蒲阴狼杀女子九十七人，[一]诏赐狼所杀者钱，人三千。</p>
              <p>　　注[一]望都，县名，属中山国，今定州县也。章帝改曲逆为蒲阴，亦属中山，与望都相近，故城在今定州北。东观记亦作&quot;蒲&quot;，本多作&quot;满&quot;*(满)*字者，误也。东观又云：&quot;为不祠北岳所致。诏曰'政失厥中，狼醔为应，至乃残食孤幼。博访其故，山岳尊灵，国所望秩，而比不奉祠，淫刑放滥，害加孕妇'也。&quot;</p>
              <p>　　辛卯，初令郡国举孝廉，限年四十以上，诸生通章句，文吏能笺奏，乃得应选；</p>
              <p>　　其有茂才异行，若颜渊、子奇，不拘年齿。[一]</p>
              <p>　　注[一]史记曰：&quot;颜回，鲁人，好学，年二十九发尽白，早死。&quot;新序曰：&quot;子奇年十八，齐君使之化阿。至阿，铸其库兵以为耕器，出仓廪以赈贫穷，阿县大化。&quot;</p>
              <p>　　十二月丁未，东平王敞薨。</p>
              <p>　　庚戌，复置玄菟郡屯田六*(郡)**[部]*。</p>
              <p>　　闰月丁亥，令诸以诏除为郎，年四十以上课试如孝廉科者，得参廉选，岁举一人。</p>
              <p>　　戊子，客星出天苑。</p>
              <p>　　辛卯，诏曰：&quot;闲者以来，吏政不勤，故醔咎屡臻，盗贼多有。退省所由，皆以选举不实，官非其人，是以天心未得，人情多怨。书歌股肱，诗刺三事。[一]</p>
              <p>　　今刺史、二千石之选，归任三司。[二]其简序先后，精核高下，岁月之次，文武之宜，务存厥衷。&quot;</p>
              <p>　　注[一]尚书益稷篇帝作歌曰：&quot;元首明哉！股肱良哉！&quot;诗小雅曰&quot;三事大夫，莫肯夙夜。邦君诸侯，莫肯朝夕&quot;也。</p>
              <p>　　注[二]三司，三公也，即太尉、司空、司徒也。归犹委任也。</p>
              <p>　　庚子，恭陵百丈庑醔。[一]</p>
              <p>　　注[一]恭陵，安帝陵也。庑，廊屋也。说文曰&quot;堂下周屋曰庑&quot;也。</p>
              <p>　　是岁，起西苑，修饰宫殿。</p>
              <p>　　二年春二月甲申，诏以吴郡、会稽饥荒，贷人种粮。</p>
              <p>　　三月，使匈奴中郎将王稠率左骨都侯等击鲜卑，破之。</p>
              <p>　　辛酉，除京师耆儒年六十以上四十八人补郎、舍人及诸王国郎。</p>
              <p>　　夏四月，复置陇西南部都尉官。[一]</p>
              <p>　　注[一]武帝元朔四年，初置南部都尉于陇西临洮县，中兴以来废，至此复置之也。</p>
              <p>　　己亥，京师地震。五月庚子，诏曰：&quot;朕以不德，统奉鸿业，无以奉顺乾坤，协序阴阳，醔眚屡见，咎征仍臻。地动之异，发自京师，矜矜祗畏，不知所裁。</p>
              <p>　　髃公卿士将何以匡辅不逮，奉荅戒异？异不空设，必有所应，其各悉心直言厥咎，靡有所讳。&quot;</p>
              <p>　　戊午，司空王龚免。六月辛未，太常鲁国孔扶为司空。[一]</p>
              <p>　　注[一]扶字仲渊。</p>
              <p>　　缗勒国献师子、封牛。[一]</p>
              <p>　　注[一]东观记曰：&quot;缗勒王盘遗使文时诣阙。&quot;师子似虎，正黄，有□耏，尾端茸毛大如斗。封牛，其领上肉隆起若封然，因以名之，即今之槵牛。</p>
              <p>　　丁丑，洛阳地陷。是月，旱。</p>
              <p>　　秋七月己未，太尉庞参免。八月己巳，大鸿胪沛国施延为太尉。[一]</p>
              <p>　　注[一]延字君子，蕲县人也。</p>
              <p>　　鲜卑寇代郡。</p>
              <p>　　冬十月庚午，行礼辟雍，奏应钟，始复黄钟，作乐器随月律。[一]</p>
              <p>　　注[一]子为黄钟，律长九寸，声有轻重长短，度量皆出黄钟。随月律谓月令&quot;正月律中太蔟，二月律中夹钟，三月律中姑洗，四月律中仲吕，五月律中蕤宾，六月律中林钟，七月律中夷则，八月律中南吕，九月律中无射，十月律中应钟，十一月律中黄钟，十二月律中大吕&quot;。东观记曰：&quot;元和以来，音戾不调，修复如旧典。&quot;蔟音凑。</p>
              <p>　　三年春二月己丑，诏以久旱，京师诸狱无轻重皆且勿考竟，须得澍雨。</p>
              <p>　　三月庚戌，益州盗贼劫质令长，杀列侯。</p>
              <p>　　夏四月丙寅，车师后部司马率后部王加特奴等掩击匈奴，大破之，获其季母。</p>
              <p>　　五月戊戌，制诏曰：&quot;昔我太宗，丕显之德，假于上下，俭以恤民，政致康乂。</p>
              <p>　　朕秉事不明，政失厥道，天地谴怒，大变仍见。春夏连旱，寇贼弥繁，元元被害，朕甚愍之。嘉与海内洗心更始。其大赦天下，自殊死以下谋反大逆诸犯不当得赦者，皆赦除之。赐民年八十以上米，*[人]*一斛，肉二十斤，酒五斗；</p>
              <p>　　九十以上加赐帛，人二匹，絮三斤。&quot;</p>
              <p>　　秋七月庚戌，钟羌寇陇西、汉阳。冬十月，护羌校尉马续击破之。</p>
              <p>　　十一月壬寅，司徒刘崎、司空孔扶免。乙巳，大司农南郡黄尚为司徒，光禄勋河东王卓为司空。[一]</p>
              <p>　　注[一]黄尚字伯，河南郡邔人也。王卓字仲辽，河东解人也。邔音求纪反。</p>
              <p>　　丙午，武都塞上屯羌及外羌攻破屯官，驱略人畜。</p>
              <p>　　四年春二月丙子，初听中官得以养子为后，世袭封爵。</p>
              <p>　　自去冬旱，至于是月。</p>
              <p>　　谒者马贤击钟羌，大破之。</p>
              <p>　　夏四月甲子，太尉施延免。[一]戊寅，执金吾梁商为大将军，前太尉庞参为太尉。</p>
              <p>　　注[一]东观记曰&quot;以选举贪污策罢&quot;也。</p>
              <p>　　六月己未，梁王匡薨。秋七月己亥，济北王登薨。</p>
              <p>　　闰月丁亥朔，日有食之。</p>
              <p>　　冬十月，乌桓寇云中。十一月，围度辽将军耿晔于兰池，[一]发诸郡兵救之，乌桓退走。</p>
              <p>　　注[一]续汉志曰：&quot;云中郡沙南县有兰池城。&quot;</p>
              <p>　　十二月甲寅，京师地震。</p>
              <p>　　永和元年春正月，夫余王来朝。</p>
              <p>　　乙卯，诏曰：&quot;朕秉政不明，醔眚屡臻。典籍所忌，震食为重。今日变方远，地摇京师，[一]咎征不虚，必有所应。髃公百僚其各上封事，指陈得失，靡有所讳。&quot;</p>
              <p>　　注[一]东观记曰：&quot;阳嘉四年诏曰'朕以不德，谪见于天，零陵言日食，京师不觉'。&quot;故此言日变方远。</p>
              <p>　　己巳，宗祀明堂，登灵台，改元永和，大赦天下。</p>
              <p>　　秋七月，偃师蝗。</p>
              <p>　　冬十月丁亥，承福殿火，帝避御云台。</p>
              <p>　　十一月丙子，太尉庞参罢。</p>
              <p>　　十二月，象林蛮夷叛。</p>
              <p>　　乙巳，以前司空王龚为太尉。</p>
              <p>　　二年春正月，武陵蛮叛，围充县，又寇夷道。[一]</p>
              <p>　　注[一]充县属武陵郡，故城在澧州崇义县东北。充音冲。夷道属南郡也。</p>
              <p>　　二月，广汉属国都尉击破白马羌。</p>
              <p>　　武陵太守李进击叛蛮，破之。</p>
              <p>　　三月辛亥，北海王翼薨。</p>
              <p>　　乙卯，司空王卓薨。丁丑，光禄勋冯翊郭虔为司空。[二]</p>
              <p>　　注[一]虔字君贤，池阳人。</p>
              <p>　　夏四月丙申，京师地震。</p>
              <p>　　五月，日南叛蛮攻郡府。</p>
              <p>　　秋七月，九真、交址二郡兵反。</p>
              <p>　　八月庚子，荧惑犯南斗。[一]</p>
              <p>　　注[一]荧惑，火星也。南斗，北方之宿也。前书音义曰：&quot;犯谓七寸内光芒相及。&quot;</p>
              <p>　　江夏盗贼杀邾长。[一]</p>
              <p>　　注[一]邾，县，属江夏郡，故城在今复州竟陵县东。邾音朱。</p>
              <p>　　冬十月甲申，行幸长安，所过□、寡、孤、独、贫不能自存者赐粟，人五斛。</p>
              <p>　　庚子，幸未央宫，会三辅郡守、都尉及官属，劳赐作乐。十一月丙午，祠高庙。</p>
              <p>　　丁未，遂有事十一陵。丁卯，京师地震。十二月乙亥，至自长安。</p>
              <p>　　三年春二月乙亥，京师及金城、陇西地震，二郡山岸崩，地陷。戊子，太白犯荧惑。</p>
              <p>　　夏四月，九江贼蔡伯流寇郡界，及广陵，杀江都长。</p>
              <p>　　戊戌，遣光禄大夫案行金城、陇西，赐压死者年七岁以上钱，人二千；一家皆被害，为收敛之。除今年田租，尤甚者勿收口赋闰月，蔡伯流等率觽诣徐州刺史应志降。[一]</p>
              <p>　　注[一]续汉书曰：&quot;志字仲节，汝南南顿人也。曾祖父顺。&quot;</p>
              <p>　　己酉，京师地震。</p>
              <p>　　五月，吴郡丞羊珍反，攻郡府，太守王衡破斩之。</p>
              <p>　　六月辛丑，琅邪王遵薨。</p>
              <p>　　九真太守祝良、交址刺史张乔慰诱日南叛蛮，降之，岭外平。[一]</p>
              <p>　　注[一]续汉书曰：&quot;祝良字邵卿，长沙临湘人。&quot;</p>
              <p>　　秋七月丙戌，济北王多薨。</p>
              <p>　　八月己未，司徒黄尚免。九月己酉，光禄勋长沙刘寿为司徒。[一]</p>
              <p>　　注[一]寿字伯长，临湘人也。</p>
              <p>　　丙戌，令大将军、三公各举故刺史、二千石及见令、长、郎、谒者、四府掾属刚毅武猛有谋谟任将帅者各二人，特进、卿、校尉各一人。</p>
              <p>　　冬十月，烧当羌寇金城，护羌校尉马贤击破之，羌遂相招而叛。</p>
              <p>　　十二月戊戌朔，日有食之。</p>
              <p>　　四年春正月庚辰，中常侍张逵、蘧政、杨定等有罪诛，[一]连及弘农太守张凤、安平相杨魭，下狱死。</p>
              <p>　　注[一]事见梁商传也。</p>
              <p>　　三月乙亥，京师地震。</p>
              <p>　　夏四月癸卯，护羌校尉马贤讨烧当羌，大破之。</p>
              <p>　　戊午，大赦天下。赐民爵及粟帛各有差。</p>
              <p>　　五月戊辰，封故济北惠王寿子安为济北王。</p>
              <p>　　秋八月，太原郡旱，民庶流□。癸丑，遣光禄大夫案行禀贷，除更赋。</p>
              <p>　　冬十月戊午，校猎上林苑，历函谷关而还。十一月丙寅，幸广成苑。</p>
              <p>　　五年春二月戊申，京师地震。</p>
              <p>　　夏四月庚子，中山王弘薨。</p>
              <p>　　南匈奴左部句龙大人吾斯、车纽等叛，围美稷。[一]</p>
              <p>　　注[一]美稷，县，属西河郡也。</p>
              <p>　　五月，度辽将军马续讨吾斯、车纽，破之，使匈奴中郎将陈龟迫杀南单于。</p>
              <p>　　己丑晦，日有食之。</p>
              <p>　　且冻羌寇三辅，杀令长。[一]</p>
              <p>　　注[一]且音子余反。</p>
              <p>　　丁丑，令死罪以下及亡命赎，各有差。</p>
              <p>　　九月，令扶风、汉阳筑陇道坞三百所，置屯兵。</p>
              <p>　　辛未，太尉王龚罢。</p>
              <p>　　且冻羌寇武都，烧陇关。[一]</p>
              <p>　　注[一]陇山之关也，今名大震关，在今陇州□源县西也。</p>
              <p>　　壬午，太常桓焉为太尉。</p>
              <p>　　丁亥，徙西河郡居离石，[一]上郡居夏阳，朔方居五原。</p>
              <p>　　注[一]离石，县名，在郡南五百九里，西河本都平定县，至此徙于离石。</p>
              <p>　　句龙吾斯等东引乌桓，西收羌胡，寇上郡，立车纽为单于。冬十一月辛巳，遣使匈奴中郎将张耽击破之，车纽降。</p>
              <p>　　六年春正月丙子，征西将军马贤与且冻羌战于射姑山，贤军败没，安定太守郭璜下狱死。</p>
              <p>　　诏贷王、侯国租一岁。</p>
              <p>　　闰月，巩唐羌寇陇西，遂及三辅。</p>
              <p>　　二月丁巳，有星孛于营室。</p>
              <p>　　三月，武*(都)**[威]*太守赵冲讨巩唐羌，破之。</p>
              <p>　　庚子，司空郭虔免。</p>
              <p>　　*(丁)**[乙]*巳，河闲王政薨。</p>
              <p>　　丙午，太仆赵戒为司空。[一]</p>
              <p>　　注[一]戒字志伯，蜀郡成都人也。</p>
              <p>　　夏五月庚子，齐王无忌薨。</p>
              <p>　　使匈奴中郎将张耽大破乌桓、羌胡于天山。[一]</p>
              <p>　　注[一]东观记曰：&quot;耽将吏兵，绳索相悬，上通天山。&quot;</p>
              <p>　　巩唐羌寇北地。</p>
              <p>　　秋七月甲午，诏假民有赀者户钱一千。</p>
              <p>　　八月丙辰，大将军梁商薨；壬戌，河南尹梁冀为大将军。</p>
              <p>　　九月，诸种羌寇武威。</p>
              <p>　　辛亥晦，日有食之。</p>
              <p>　　冬十月癸丑，徙安定居扶风，北地居冯翊。</p>
              <p>　　十一月庚子，以执金吾张乔行车骑将军事，将兵屯三辅。</p>
              <p>　　汉安元年春正月癸巳，宗祀明堂，大赦天下，改元汉安。</p>
              <p>　　二月丙辰，诏大将军、公、卿举贤良方正、能探赜索隐者各一人。[一]</p>
              <p>　　注[一]赜，幽深也。索，求也。</p>
              <p>　　秋七月，始置承华□。[一]</p>
              <p>　　注[一]东观记曰：&quot;时以远近献马觽多，园□充满，始置承华□令，秩六百石。&quot;</p>
              <p>　　八月，南匈奴左部大人句龙吾斯与薁鞬台耆等反叛。[一]</p>
              <p>　　注[一]薁音于六反。鞬音居言反。</p>
              <p>　　丁卯，遣侍中杜乔、光禄大夫周举、守光禄大夫郭遵、冯羡、栾巴、张纲、周栩、刘班等八人分行州郡，班宣风化，举实臧否。</p>
              <p>　　九月庚寅，广陵盗贼张婴等寇郡县。</p>
              <p>　　冬十月辛未，太尉桓焉、司徒刘寿免。甲戌，行车骑将军张乔罢。十一月壬午，司隶校尉赵峻为太尉，大司农胡广为司徒。[一]</p>
              <p>　　注[一]峻字伯师，下邳徐人也。</p>
              <p>　　癸卯，诏大将军、三公选武猛试用有效验任为将校者各一人。</p>
              <p>　　是岁，广陵贼张婴等诣太守张纲降。</p>
              <p>　　二年春二月丙辰，鄯善国遣使贡献。</p>
              <p>　　夏四月庚戌，护羌校尉赵冲与汉阳太守张贡击烧*(当)**[何]*羌于参□，破之。</p>
              <p>　　[一]</p>
              <p>　　注[一]参□，县，属安定郡。□音力全反。</p>
              <p>　　六月乙丑，荧惑犯镇星。</p>
              <p>　　丙寅，立南匈奴守义王兜楼储为南单于。</p>
              <p>　　冬十月辛丑，令郡国中都官系囚殊死以下出缣赎，各有差；其不能入赎者，遣诣临羌县居作二岁。</p>
              <p>　　甲辰，减百官奉。丙午，禁沽酒，又贷王、侯国租一岁。</p>
              <p>　　闰月，赵冲击烧当羌于*(河)**[阿]*阳，破之。[一]</p>
              <p>　　注[一]阿阳，县，属*(天水)**[汉阳]*郡，故城在今秦州陇城县西北。</p>
              <p>　　十一月，使匈奴中郎将马寔遣人刺杀句龙吾斯。</p>
              <p>　　十二月，杨、徐盗贼攻烧城寺，杀略吏民。</p>
              <p>　　是岁，凉州地百八十震。</p>
              <p>　　建康元年春正月辛丑，诏曰：&quot;陇西、汉阳、张掖、北地、武威、武都，自去年九月已来，地百八十震，山谷坼裂，坏败城寺，杀害民庶。夷狄叛逆，赋役重数，内外怨旷，惟咎叹息。其遣光禄大夫案行，宣畅恩泽，惠此下民，勿为烦扰。&quot;</p>
              <p>　　三月庚子，沛王广薨。</p>
              <p>　　领护羌校尉韂琚追讨叛羌，破之。[一]</p>
              <p>　　注[一]琚音居。</p>
              <p>　　南郡、江夏盗贼寇掠城邑，州郡讨平之。</p>
              <p>　　夏四月，使匈奴中郎将马寔击南匈奴左部，破之，于是胡羌、乌桓悉诣寔降。</p>
              <p>　　辛巳，立皇子炳为皇太子，改年建康，大赦天下。赐人爵各有差。</p>
              <p>　　秋七月丙午，清河王延平薨。</p>
              <p>　　八月，杨、徐盗贼范容、周生等寇掠城邑，遣御史中丞冯赦督州郡兵讨之。</p>
              <p>　　庚午，帝崩于玉堂前殿，时年三十。遗诏无起寑庙，敛以故服，珠玉玩好皆不得下。</p>
              <p>　　论曰：古之人君，离幽放而反国祚者有矣，莫不矫鉴前违，审识情伪，无忘在外之忧，[一]故能中兴其业。观夫顺朝之政，殆不然乎？何其效僻之多与？[二]</p>
              <p>　　注[一]离，遭也。矫，正也。左传曰：&quot;晋侯在外十九年矣，险阻艰难备尝之矣，人之情伪尽知之矣。&quot;</p>
              <p>　　注[二]殆，近也。言顺帝效前之僻，不能改正也。</p>
              <p>　　孝冲皇帝讳炳，[一]顺帝之子也。母曰虞贵人。</p>
              <p>　　注[一]谥法曰：&quot;幼少在位曰冲。&quot;司马彪曰：&quot;冲幼早夭，故谥曰冲。&quot;伏侯古今注曰：&quot;炳之字曰明。&quot;</p>
              <p>　　建康元年立为皇太子，其年八月庚午，即皇帝位，年二岁。尊皇后曰皇太后。</p>
              <p>　　太后临朝。</p>
              <p>　　丁丑，以太尉赵峻为太傅；大司农李固为太尉，参录尚书事。</p>
              <p>　　九月丙午，葬孝顺皇帝于宪陵，[一]庙曰敬宗。</p>
              <p>　　注[一]在洛阳西十五里，陵高八丈四尺，周三百步。</p>
              <p>　　是日，京师及太原、鴈门地震，三郡水涌土裂。</p>
              <p>　　庚戌，诏三公、特进、侯、卿、校尉，举贤良方正、幽逸修道之士各一人，百僚皆上封事。</p>
              <p>　　己未，九江太守丘腾有罪，下狱死。[一]</p>
              <p>　　注[一]东观记曰&quot;腾知罪法深大，怀挟奸巧，稽留道路，下狱死&quot;也。</p>
              <p>　　杨州刺史尹耀、九江太守邓显讨贼范容等于历阳，军败，耀、显为贼所殁。</p>
              <p>　　冬十月，日南蛮夷攻烧城邑，交址刺史夏方招诱降之。</p>
              <p>　　壬申，常山王仪薨。</p>
              <p>　　己卯，零陵太守刘康坐杀无辜，下狱死。</p>
              <p>　　十一月，九江盗贼徐凤、马勉等称&quot;无上将军&quot;，攻烧城邑。</p>
              <p>　　己酉，令郡国中都官系囚减死一等，徙边；谋反大逆，不用此令。</p>
              <p>　　十二月，九江贼黄虎等攻合肥。</p>
              <p>　　是岁，髃盗发宪陵。护羌校尉赵冲追□叛羌于鹯阴河，战殁。[一]</p>
              <p>　　注[一]凉州姑臧县东南有鹯阴县故城，因水以为名。</p>
              <p>　　永*(嘉)**[□]*元年春正月戊戌，帝崩于玉堂前殿，年三岁。清河王蒜征至京师。</p>
              <p>　　孝质皇帝讳缵，[一]肃宗玄孙。曾祖父千乘贞王伉，祖父乐安夷王宠，父勃海孝王鸿，母陈夫人。冲帝不豫，大将军梁冀征帝到洛阳都亭。及冲帝崩，皇太后与冀定策禁中，丙辰，使冀持节，以王青盖车迎帝入南宫。丁巳，封为建平侯，其日即皇帝位，年八岁。</p>
              <p>　　注[一]谥法：&quot;忠正无邪曰质。&quot;古今注曰：&quot;缵之字曰继。&quot;</p>
              <p>　　己未，葬孝冲皇帝于怀陵。[一]</p>
              <p>　　注[一]在洛阳西北十五里，伏侯古今注曰：&quot;高四丈六尺，周百八十三步。&quot;</p>
              <p>　　广陵贼张婴等复反，攻杀堂邑、江都长。[一]九江贼徐凤等攻杀曲阳、东城长。</p>
              <p>　　[二]</p>
              <p>　　注[一]堂邑，县，属广陵郡，今扬州六合县也。</p>
              <p>　　注[二]曲阳，县，属九江郡，在淮曲之阳，故城在今豪州定远县西北。东城，县，故城在定远县东南也。</p>
              <p>　　甲申，谒高庙，乙酉，谒光武庙。</p>
              <p>　　二月，豫章太守虞续坐赃，下狱死。</p>
              <p>　　乙酉，大赦天下，赐人爵及粟帛各有差。还王侯所削户邑。</p>
              <p>　　彭城王道薨。</p>
              <p>　　叛羌诣左冯翊梁并降。</p>
              <p>　　三月，九江贼马勉称&quot;黄帝&quot;。九江都尉滕抚讨马勉、范容、周生、大破斩之。</p>
              <p>　　[一]</p>
              <p>　　注[一]东观记曰：&quot;传勉头及所带玉印、鹿皮冠、黄衣诣洛阳，诏悬夏城门外，章示百姓。&quot;</p>
              <p>　　夏四月壬申，雩。</p>
              <p>　　庚辰，济北王安薨。</p>
              <p>　　丹阳贼陆宫等围城，烧亭寺，丹阳太守江汉击破之。</p>
              <p>　　五月甲午，诏曰：&quot;朕以不德，托母天下，布政不明，每失厥中。自春涉夏，大旱炎赫，忧心京京，[一]故得祷祈明祀，冀蒙润泽。前虽得雨，而宿麦颇伤；</p>
              <p>　　比日阴云，还复开霁。寤寐永叹，重怀惨结。[二]将二千石、令长不崇宽和，暴刻之为乎？其令中都官系囚罪非殊死考未竟者，一切任出，以须立秋。[三]</p>
              <p>　　郡国有名山大泽能兴云雨者，二千石长吏各絜齐请祷，谒诚尽礼。又兵役连年，死亡流离，或支骸不敛，或停棺莫收，朕甚愍焉。昔文王葬枯骨，人赖其德。[四]</p>
              <p>　　今遣使者案行，若无家属及贫无资者，随宜赐恤，以慰孤魂。&quot;</p>
              <p>　　注[一]尔雅曰：&quot;京京，忧也。&quot;</p>
              <p>　　注[二]寤，觉也。寐，卧也。诗曰：&quot;寤寐永叹，唯忧用老。&quot;</p>
              <p>　　注[三]任，保也。</p>
              <p>　　注[四]吕氏春秋曰：&quot;周文王使人掘地，得死人骸。文王曰：'更葬之。'吏曰：</p>
              <p>　　'此无主。'文王曰：'有天下者，天下之主，今我非其主邪？'遂令吏以衣棺葬之。天下闻之，曰：'文王贤矣。泽及枯骨，又况人乎！'&quot;是月，下邳人谢安应募击徐凤等，斩之。</p>
              <p>　　丙辰，诏曰：&quot;孝殇皇帝虽不永休祚，而即位踰年，君臣礼成。孝安皇帝承袭统业，而前世遂令恭陵在康陵之上，先后相踰，失其次序，非所以奉宗庙之重，垂无穷之制。昔定公追正顺祀，春秋善之。[一]其令恭陵次康陵，宪陵次恭陵，以序亲秩，为万世法。&quot;</p>
              <p>　　注[一]鲁闵公立二年而薨，次僖公立，僖虽是闵庶兄，然尝为闵臣，位次当在闵下。后文公即位，乃进僖公神位居闵之上，左传曰：&quot;跻僖公，逆祀也。&quot;定公八年经书&quot;从祀先公&quot;。从，顺也。顺祀谓退僖神位于闵下。谷梁曰：&quot;从祀先公，贵正也。&quot;</p>
              <p>　　六月，鲜卑寇代郡。</p>
              <p>　　秋七月庚寅，阜陵王代薨。</p>
              <p>　　庐江盗贼攻寻阳，又攻盱台，[一]滕抚遣司马王章击破之。</p>
              <p>　　注[一]音吁夷，今楚州县也。</p>
              <p>　　九月庚戌，太傅赵峻薨。</p>
              <p>　　冬十一月己丑，南阳太守韩昭坐赃下狱死。[一]</p>
              <p>　　注[一]东观记曰：&quot;强赋一亿五千万，槛车征下狱。&quot;</p>
              <p>　　丙午，中郎将滕抚击广陵贼张婴，破之。</p>
              <p>　　丁未，中郎将赵序坐事□巿。[一]</p>
              <p>　　注[一]东观记曰：&quot;取钱缣三百七十五万。&quot;</p>
              <p>　　历阳贼华孟自称&quot;黑帝&quot;，攻杀九江太守杨岑，滕抚率诸将击孟等，大破斩之。</p>
              <p>　　本初元年春正月丙申，诏曰：&quot;昔尧命四子，以钦天道，[一]鸿范九畴，休咎有象。[二]夫瑞以和降，异因逆感，禁微应大，前圣所重。[三]顷者，州郡轻慢宪防，竞逞残暴，造设科条，陷入无罪。或以喜怒驱逐长吏，恩阿所私，罚枉仇隙，至令守阙诉讼，前后不绝。送故迎新，人离其害，怨气伤和，以致醔眚。</p>
              <p>　　书云：'明德慎罚。'[四]方春东作，育微敬始。其□有司，罪非殊死，且勿案验，以崇在宽。&quot;[五]</p>
              <p>　　注[一]四子谓羲仲、羲叔、和仲、和叔也。尚书曰：&quot;乃命羲、和，钦若昊天。&quot;</p>
              <p>　　注[二]尚书曰：&quot;天乃锡禹洪范九畴。&quot;孔安国注云：&quot;洪，大也。范，法也。</p>
              <p>　　畴，类也。言天与禹，洛出书，神龟负文而出，列于背，有数至于九，禹遂因而第之，以成九类。&quot;其八曰庶征，有休征、咎征之应。休，美也。咎，恶也。</p>
              <p>　　征，验也。人君行善政，则百谷用成，家用平康，是休征也。政有乖失，则百谷用不成，家用不宁，是咎征也。休之与咎，皆象人君之政，故言&quot;休咎有象&quot;也。&quot;象&quot;或作&quot;家&quot;。</p>
              <p>　　注[三]言君政纯和则瑞气降，若逆时令则醔异感。所禁虽微，其应乃大。前圣所重，即谓唐尧钦若昊天，箕子休咎之应。</p>
              <p>　　注[四]眚，过也。&quot;明德慎罚&quot;，尚书康诰之言。</p>
              <p>　　注[五]言东作之时，须育养细微，敬事之始。礼记月令：&quot;孟春之月，无杀*[孩]*虫胎夭飞鸟，无麛无卵。庆赐遂行，无有不当。&quot;书曰：&quot;敬敷五教，五教在宽。&quot;</p>
              <p>　　壬子，广陵太守王喜坐讨贼逗留，下狱死。</p>
              <p>　　二月庚辰，诏曰：&quot;九江、广陵二郡数离寇害，残夷最甚。[一]生者失其资业，死者委尸原野。昔之为政，一物不得其所，若己为之，[二]况我元元，婴此困毒。方春戒节，赈济乏□，掩骼埋胔之时。[三]其调比郡见谷，出禀穷弱，收葬枯骸，务加埋恤，以称朕意。&quot;</p>
              <p>　　注[一]谓比年张婴寇广陵，华孟寇九江也。</p>
              <p>　　注[二]尚书曰：&quot;一夫弗获，则曰时予之辜。&quot;</p>
              <p>　　注[三]月令：&quot;孟春之月，行庆施惠，下及兆人。&quot;又曰：&quot;掩骼埋胔。&quot;郑玄注曰：&quot;为死气逆生气也。&quot;骨枯曰骼，肉腐曰胔。</p>
              <p>　　夏四月庚辰，令郡国举明经，年五十以上、七十以下诣太学。自大将军至六百石，皆遣子受业，岁满课试，以高第五人补郎中，次五人太子舍人。又千石、六百石、四府掾属、三署郎、四姓小侯先能通经者，各令随家法，[一]其高第者上名牒，当以次赏进。</p>
              <p>　　注[一]四府掾属谓大将军府掾属二十九人，太尉府掾属二十四人，司徒府三十一人，司空府二十九人。汉官：&quot;左、右中郎将，皆秦官也，比二千石，三署郎皆属焉。&quot;三署谓五官署，左、右署也。儒生为诗者谓之诗家，礼者谓之礼家，故言各随家法也。四姓小侯，解见明纪也。</p>
              <p>　　五月庚寅，徙乐安王为勃海王。</p>
              <p>　　海水溢。戊申，使谒者案行，收葬乐安、北海人为水所漂没死者，又禀给贫羸。</p>
              <p>　　庚戌，太白犯荧惑。</p>
              <p>　　六月丁巳，大赦天下，赐民爵及粟帛各有差。</p>
              <p>　　闰月甲申，大将军梁冀潜行鸩弒，帝崩于玉堂前殿，年九岁。</p>
              <p>　　丁亥，太尉李固免。戊子，司徒胡广为太尉，司空赵戒为司徒，与梁冀参录尚书事。太仆袁汤为司空。</p>
              <p>　　赞曰：孝顺初立，时髦允集。[一]匪砥匪革，终沦嬖习。[二]保阿传土，后家世及。[三]冲夭未识，质弒以聪。陵折在运，天绪三终。[四]</p>
              <p>　　注[一]尔雅曰：&quot;髦，俊也。&quot;郭璞注曰：&quot;士中之俊，犹毛中之髦。&quot;时张魭、王龚、庞参、张衡、李合、李固、黄琼之俦也。</p>
              <p>　　注[二]砥，砺也。革，改也。沦，没也。言顺帝初升天位，又髃贤总集，不能因兹自砺，改革前非，而终溺于私嬖近习也。谓封孙程等十九人为侯，又诏中官养子，听袭封爵之类。</p>
              <p>　　注[三]保，安也。阿，倚也。言可依倚以取安，傅姆之类也。传土谓阿母山阳君宋娥更相货赂，求增邑土也。后家谓拜后父梁商为大将军，商薨，仍拜子冀为大将军，弟不疑为河南尹。</p>
              <p>　　注[四]言陵彁夭折，在于时运，所以天之胤绪，频致三终也。</p>
              <p>　　校勘记</p>
              <p>　　二五０页六行尚书*(郎)**[郭]*镇与交锋刃据汲本、殿本改。</p>
              <p>　　二五一页八行*(其)*令郡国守相视事未满岁者据刊误删。</p>
              <p>　　二五二页一行盖至理之本按：李慈铭谓&quot;至理&quot;本当作&quot;至治&quot;。</p>
              <p>　　二五二页二行三老孝悌力田*[人]*三级据殿本补。按：校补引钱大昭说，谓闽本&quot;田&quot;下有&quot;人&quot;字。</p>
              <p>　　二五二页六行徒囚逃亡当传捕者按：&quot;徒&quot;原斗&quot;徙&quot;，径改正。</p>
              <p>　　二五二页一二行赐百官随辇宿韂及拜除者布各有差按：刊误谓衍一&quot;及&quot;字。</p>
              <p>　　二五三页一０行郡举五人按：刊误谓&quot;举&quot;当作&quot;与&quot;。</p>
              <p>　　二五三页一一行*(胡)**[屯]*骑*(车)**[越]*骑据刊误改。</p>
              <p>　　二五四页一三行刘光字仲辽即太尉刘矩之弟集解引钱大昕说，谓刘矩传称叔父刘光，此注误。按：张森楷校勘记谓疑&quot;弟&quot;下脱&quot;子&quot;字。</p>
              <p>　　二五六页六行[贫]不能自存帛*[人]*一匹据汲本、殿本补。</p>
              <p>　　二五六页九行桂阳太守文砻按：集解引惠栋说，谓袁宏纪作&quot;汉阳都尉&quot;。</p>
              <p>　　二五七页四行为陵轹使*(官)**[者]*策罢据刊误改。</p>
              <p>　　二五七页一三行阴城公主名贤得按：集解引惠栋说，谓续志作&quot;坚得&quot;。</p>
              <p>　　二五八页一二行掸国王雍*(田)**[由]*据殿本改。按：校补引钱大昭说，谓西南夷传作&quot;雍由调&quot;。</p>
              <p>　　二六０页四行妖贼章河按：集解引钱大昕说，谓续志作&quot;章何&quot;。</p>
              <p>　　二六０页一二行*(在)**[任]*试者意投射取而荅之据殿本改。</p>
              <p>　　二六０页一二行次*[者]*为乙据汲本、殿本补。</p>
              <p>　　二六一页一行狼杀女子九十七人按：集解引惠栋说，谓&quot;女子&quot;续志作&quot;儿童&quot;。</p>
              <p>　　二六一页三行本多作满*(满)*字者误也据刊误删。</p>
              <p>　　二六一页一０行复置玄菟郡屯田六*(郡)**[部]*据集解引陈景云、钱大昭说改。</p>
              <p>　　按：东夷传作&quot;六部&quot;。</p>
              <p>　　二六四页四行赐民年八十以上米*[人]*一斛据汲本、殿本补。</p>
              <p>　　二六四页七行司徒刘崎按：袁纪&quot;崎&quot;成&quot;恺&quot;。</p>
              <p>　　二六五页八行今日变方远按：刊误谓&quot;方远&quot;当作&quot;远方&quot;。注同。</p>
              <p>　　二六五页一三行冬十月丁亥承福殿火按：校补引洪亮吉说，谓续志作&quot;丁未&quot;，以下&quot;十一月丙子&quot;推之，志为是。</p>
              <p>　　二六九页二行封故济北惠王寿子安为济北王按：集解引惠栋说，谓传作&quot;安国&quot;。</p>
              <p>　　二六九页七行左部句龙大人吾斯姚范谓&quot;大人&quot;当在&quot;左部&quot;之下。按：南匈奴传作&quot;句龙王吾斯&quot;。</p>
              <p>　　二七０页一四行武*(都)**[威]*太守赵冲集解引惠栋说，谓应奉及西羌传皆作&quot;武威&quot;。胡三省云，传云诏冲督河西四郡兵，为节度，则&quot;武威太守&quot;为是。武都西北接汉阳，东北接扶风，南接汉中，无缘远督河西四郡兵也。今据改。</p>
              <p>　　二七一页二行*(丁)**[乙]*巳河闲王政薨据张森楷校勘记改。按：是年三月乙酉朔，以下云&quot;丙午&quot;推之，当作&quot;乙巳&quot;。</p>
              <p>　　二七一页八行巩唐羌寇北地按：集解引惠栋说，谓考异云西羌传作&quot;罕种羌&quot;。</p>
              <p>　　二七三页二行击烧*(当)**[何]*羌按：集解引通鉴胡注，谓&quot;当&quot;当作&quot;何&quot;，烧当、烧何，羌两种也。今据改。</p>
              <p>　　二七三页九行赵冲击烧当羌于*(河)**[阿]*阳据汲本改。按：钱大昭谓前志天水郡、续志汉阳郡均止有阿阳，作&quot;河阳&quot;者误。</p>
              <p>　　二七三页一０行阿阳县属*(天水)**[汉阳]*郡据集解本改。按：校补引钱大昭说，谓明帝永平十七年已改天水为汉阳，不应注仍称&quot;天水&quot;。又按：西羌传作&quot;阿阳&quot;，注亦作&quot;汉阳郡&quot;。</p>
              <p>　　二七四页一０行秋七月丙午按：&quot;七&quot;原斗&quot;十&quot;，径改正。</p>
              <p>　　二七四页一一行遣御史中丞冯赦督州郡兵讨之按：集解引惠栋说，谓据滕抚传，&quot;冯赦&quot;当作&quot;冯绲&quot;。袁宏纪作&quot;冯放&quot;，亦误。</p>
              <p>　　二七六页九行永*(嘉)**[□]*元年据集解引钱大昕说及惠栋说改。按：史绳祖学斋占毕记邛州蒲江县发地得石刻，有&quot;永□元年&quot;字样，故知&quot;永嘉&quot;为&quot;永□&quot;之误。又左雄传有&quot;迄于永熹，察选清平&quot;之文，钱大昭后汉书辨疑谓&quot;熹&quot;即&quot;□&quot;之斗。</p>
              <p>　　二七七页一二行九江贼马勉称黄帝按：袁纪&quot;九江&quot;作&quot;扬州&quot;。汲本、殿本&quot;黄帝&quot;作&quot;皇帝&quot;，袁纪同。</p>
              <p>　　二七八页三行故得祷祈明祀按：刊误谓&quot;得&quot;当作&quot;复&quot;。</p>
              <p>　　二八０页一三行无杀*[孩]*虫据今本礼记月令补。</p>
              <p>　　二八一页三行务加埋恤按：&quot;埋&quot;原斗&quot;理&quot;，径据汲本、殿本改正。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='06.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='08.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
