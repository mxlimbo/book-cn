<html>
<head>
<title>后汉书卷二十八下　冯衍传　第十八下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="30.htm"><img src="last.gif" width="46" height="15" border="0"></a><img src="bg.gif" width="40" height="30"><a href="32.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷二十八下　冯衍传　第十八下</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　建武末，上疏自陈曰：
              <p>　　臣伏念高祖之略而陈平之谋，毁之则疏，誉之则亲。[一]以文帝之明而魏尚之忠，绳之以法则为罪，施之以德则为功。[二]逮至晚世，董仲舒言道德，见妒于公孙弘，[三]李广奋节于匈奴，见排于韂青，[四]此忠臣之常所为流涕也。</p>
              <p>　　臣衍自惟微贱之臣，上无无知之荐，下无冯唐之说，乏董生之才，寡李广之埶，而欲免谗口，济怨嫌，岂不难哉！</p>
              <p>　　注[一]史记曰，魏无知荐陈平于高祖，高祖以平为将。绛、灌等咸谮平曰：&quot;虽美丈夫，如冠玉耳，居家盗嫂。今大王令护军，诸将金多者得善处，金少者得恶处。&quot;高祖让魏无知。无知曰：&quot;臣所言者能也，陛下所问者行也。楚汉相拒，臣进奇谋之士。盗嫂受金，又何足疑。&quot;高祖乃令平尽护诸将也。</p>
              <p>　　注[二]魏尚，槐里人，文帝时为云中守，匈奴不近云中。后坐上首虏差六级，下之吏，罚作之。冯唐谏文帝曰：&quot;臣愚以为陛下法太明，罚太重，赏太轻。&quot;帝悦。是日令唐持节赦尚，复以为云中守也。</p>
              <p>　　注[三]史记曰，董仲舒为人廉直，公孙弘习春秋不如董生。弘希时用事，位至公卿，仲舒以弘为从谀，弘嫉之。时胶西王帝兄，骄纵，弘乃言于上曰：&quot;独仲舒可使相胶西。&quot;胶西王素闻仲舒*[有行]*，亦善待之。</p>
              <p>　　注[四]史记曰，李广，陇西成纪人也。为前将军，从韂青讨匈奴。青不使当匈奴，广乃失道后期，青令对簿，广乃引刀自刎。知与不知，莫不流涕。</p>
              <p>　　臣衍之先祖，以忠贞之故，成私门之祸。[一]而臣衍复遭扰攘之时，值兵革之际，不敢回行求时之利，[二]事君无倾邪之谋，将帅无虏掠之心。韂尉阴兴，敬慎周密，内自修□，外远嫌疑，故敢与交通。兴知臣之贫，数欲本业之。[三]</p>
              <p>　　臣自惟无三益之才，不敢处三损之地，固让而不受之。[四]昔在更始，太原执货财之柄，居苍卒之闲，据位食禄二十余年，而财产岁狭，居处日贫，家无布帛之积，出无舆马之饰。于今遭清明之时，饬躬力行之秋，[五]而怨雠丛兴，讥议横世。盖富贵易为善，贫贱难为工也。疏远□亩之臣，无望高阙之下，惶恐自陈，以救罪尤。</p>
              <p>　　注[一]衍之祖冯参忠正，不屈节于王氏五侯。参姊为中山王太后，后为哀帝祖母，传太后陷以大逆，参自杀，亲族死者十七人。见前书。</p>
              <p>　　注[二]回，邪也。</p>
              <p>　　注[三]欲遗其财，为立基本生业也。</p>
              <p>　　注[四]论语载孔子言曰&quot;益者三友，损者三友&quot;，故衍引以为言也。</p>
              <p>　　注[五]力行谓尽力行善道也。礼记曰&quot;好问近于智，力行近乎仁&quot;也。</p>
              <p>　　书奏，犹以前过不用。</p>
              <p>　　衍不得志，退而作赋，又自论曰：</p>
              <p>　　冯子以为夫人之德，不碌碌如玉，落落如石。[一]风兴云蒸，一龙一蛇，与道鬏翔，与时变化，夫岂守一节哉？[二]用之则行，舍之则臧，进退无主，屈申无常。故曰：&quot;有法无法，因时为业，有度无度，与物趣舍。&quot;[三]常务道德之实，而不求当世之名，阔略杪小之礼，荡佚人闲之事。[四]正身直行，恬然肆志。顾尝好俶傥之策，时莫能听用其谋，[五]喟然长叹，自伤不遭。[六]久栖彁于小官，不得舒其所怀。[七]抑心折节，意凄情悲。夫伐冰之家，不利鸡豚之息；[八]委积之臣，不操市井之利。[九]况历位食禄二十余年，而财产益狭，居处益贫。惟夫君子之仕，行其道也。虑时务者不能兴其德，为身求者不能成其功。[一０]去而归家，复羇旅于州郡，身愈据职，家弥穷困，卒离饥寒之灾，有丧元子之祸。</p>
              <p>　　注[一]老子*[道]*德经之词也。言可贵可贱，皆非道真。玉貌碌碌，为人所贵，石形落落，为人所贱，贱既失矣，贵亦未得。言当处才不才之闲。</p>
              <p>　　注[二]风兴云蒸，言相须也。东方朔诫子书曰：&quot;圣人之道，一龙一蛇，形见神臧，与物变化，随时之宜，无有常处。&quot;化音协韵音花。</p>
              <p>　　注[三]史记司马谈之词也。言法度是非，皆随时俗。物所趋则向之，所舍则违之，所谓随时之义也。</p>
              <p>　　注[四]放荡纵逸，不拘恒俗也。</p>
              <p>　　注[五]顾犹及也。俶傥，卓异貌也。</p>
              <p>　　注[六]遭，遇也。</p>
              <p>　　注[七]栖彁犹偃息也。</p>
              <p>　　注[八]言食厚禄不当求小利也。礼记曰：&quot;畜马*(千)*乘，不察于鸡豚。伐冰之家不畜牛羊。&quot;伐冰谓卿大夫以上，以其丧祭得赐冰，故言伐冰也。韩诗外传曰&quot;天子不言多少，诸侯不言利害，大夫不言委积，四马之家不持鸡豚之息，伐冰之家不恃牛羊之入&quot;也。</p>
              <p>　　注[九]韩诗外传曰&quot;千乘之君不通货财，委积之臣不操市井之利，是以贫穷有所劝，而孤寡有所措&quot;也。</p>
              <p>　　注[一０]言不可兼也。</p>
              <p>　　先将军葬渭陵，哀帝之崩也，营之以为园。[一]于是以新丰之东，鸿门之上，寿安之中，[二]地埶高敞，四通广大，南望郦山，北属泾渭，东瞰河华，龙门之阳，三晋之路，[三]西顾酆鄗，周秦之丘，宫观之墟，[四]通视千里，览见旧都，遂定□焉。[五]退而幽居。盖忠臣过故墟而歔欷，孝子入旧室而哀叹。[六]</p>
              <p>　　每念祖考，着盛德于前，垂鸿烈于后，遭时之祸，坟墓芜秽，春秋蒸尝，昭穆无列。[七]年衰岁暮，悼无成功，将西田牧肥饶之野，殖生产，修孝道，营宗庙，广祭祀。然后阖门讲习道德，观览乎孔老之论，庶几乎松乔之福。[八]上陇阪，陟高冈，游精宇宙，流目八纮。[九]历观九州山川之体，追览上古得失之风，愍道陵彁，伤德分崩。夫鷪其终必原其始，故存其人而咏其道。疆理九野，经营五山，眇然有思陵云之意。</p>
              <p>　　[一０]乃作赋自厉，命其篇曰显志。显志者，言光明风化之情，昭章玄妙之思也。其辞曰：</p>
              <p>　　注[一]奉世为右将军，即衍之曾祖，故言&quot;先将军&quot;。渭陵，元帝陵，在长安北五十里。哀帝义陵在长安北四十六里。奉世墓入义陵茔中，所以衍不得入葬而别求也。</p>
              <p>　　注[二]太上皇思东归，乃迁丰邑人于此立县，故曰新丰。鸿门，阪名。前书音义曰：&quot;在新丰东十七里，旧大道北下阪口。&quot;</p>
              <p>　　注[三]龙门，河所经，今绛州县也。三晋谓韩、赵、魏也。</p>
              <p>　　注[四]酆、鄗，二水名，周文王都酆，武王都鄗。秦本封在陇西秦县，周平王东迁以后，秦始有岐周之地，故总言周秦之丘。丘亦墟也。</p>
              <p>　　注[五]衍墓在今新丰县南四里。</p>
              <p>　　注[六]史记曰，箕子朝周过殷墟，咸生禾黍，箕子伤之，欲哭则不可，欲泣为其近妇人，乃作麦秀之诗。殷人闻之，皆为流涕。礼记□弓曰&quot;反哭升堂，反诸其所作也。入室，反诸其所养也。反而亡焉，失之，哀于是为甚&quot;也。</p>
              <p>　　注[七]司马相如赋曰：&quot;坟墓芜秽而不修。&quot;父为昭，子为穆，昭南面，穆北面也。</p>
              <p>　　注[八]列仙传，赤松子，神农时雨师也。服水玉，能入火不烧。常止西王母石室中，能随风上下。王子乔，周灵王太子晋也。好吹笙，作凤鸣，游伊洛之闲，道人浮丘公接以上嵩高山，遂仙去也。</p>
              <p>　　注[九]尹文子曰：&quot;四方上下曰宇。&quot;苍颉篇曰：&quot;舟舆所届曰宙。&quot;淮南子曰&quot;九州之外乃有八夤，八夤之外乃有八纮&quot;也。</p>
              <p>　　注[一０]疆，界也。理，正也。诗曰：&quot;我疆我理。&quot;九野谓九州之野。经营犹往来。五山即五岳也。</p>
              <p>　　开岁发春兮，百卉含英。[一]甲子之朝兮，汨吾西征。[二]发轫新丰兮，□回镐京。[三]陵飞廉而太息兮，登平阳而怀伤。[四]悲时俗之险□兮，哀好恶之无常。[五]弃衡石而意量兮，随风波而飞扬。[六]纷纶流于权利兮，亲赖同而妒异；独耿介而慕古兮，岂时人之所□？[七]沮先圣之成论兮，□名贤之高风；</p>
              <p>　　忽道德之珍丽兮，务富贵之乐耽。[八]遵大路而□回兮，履孔德之窈冥；固觽夫之所眩兮，孰能观于无形？[九]行劲直以离尤兮，羌前人之所有；内自省而不臱兮，遂定志而弗改。[一０]欣吾党之唐虞兮，愍吾生之愁勤；聊发愤而扬情兮，将以荡夫忧心。[一一]往者不可攀援兮，来者不可与期；病没世之不称兮，愿横逝而无由。[一二]</p>
              <p>　　注[一]开、发，皆始也。尔雅曰：&quot;春为发生。&quot;卉，草也。楚词曰：&quot;献岁发春兮。&quot;</p>
              <p>　　注[二]君子举事尚早，故以朝言之。汨，行貌。楚词曰：&quot;汨吾南征。&quot;汨音于笔反。</p>
              <p>　　注[三]轫，止车木也。将行，故发之。</p>
              <p>　　注[四]飞廉，观名。武帝元封二年立于长安，上有铜飞廉，因以名焉。前书音义曰：&quot;飞廉，神禽，能致风气，有角而蛇尾，文如豹文。&quot;平阳，县名，故城在今岐州岐山县西南。</p>
              <p>　　注[五]时既险薄，所以好恶不同。楚词曰&quot;悲时俗之迫□&quot;也。</p>
              <p>　　注[六]衡，秤衡也。三十斤为钧，四钧为石。言时人弃衡石以意测量，谕背法度也。随风波而飞扬，言无志操也。</p>
              <p>　　注[七]言时俗溺于权利也。同己则亲之，异己则妒之，今己不与之同，所以见恶也。</p>
              <p>　　注[八]沮，败也。□，陵也。耽亦乐也。言时人之行如此。</p>
              <p>　　注[九]遵，循也。大路，大道也。老子曰：&quot;大道泛兮。&quot;又曰：&quot;孔德之容，窈兮冥兮，其中有精。&quot;又曰：&quot;大象无形。&quot;孔之为言空也。窈冥谓幽玄也。</p>
              <p>　　道以空为主，故无物而不容。时俗眩于名利，孰能观大象无形*(矣)**[哉]*？</p>
              <p>　　注[一０]离，遭也。尤，过也。羌，语发声也。言古人有为劲直行而遭尤过者，有之矣，即屈原、贾谊之流也。衍内自省察，不臱于古人，遂守志不改也。</p>
              <p>　　注[一一]伤己不逢尧舜也。荡，散也。</p>
              <p>　　注[一二]言唐虞往，不可攀援而及，将来贤哲，又不可豫期。所病终身之后，名誉不称；又愿纵横远逝，而其路无由也。论语孔子曰：&quot;君子疾没世而名不称焉。&quot;</p>
              <p>　　陟雍畤而消摇兮，超略阳而不反。念人生之不再兮，悲六亲之日远。[一]陟九嵕而临□嶭兮，听泾渭之波声。[二]顾鸿门而歔欷兮，哀吾孤之早零。何天命之不纯兮，信吾罪之所生；伤诚善之无辜兮，赍此恨而入冥。[三]嗟我思之不远兮，岂败事之可悔？虽九死而不眠兮，恐余殃之有再。泪汍澜而雨集兮，气滂浡而云披；心怫郁而纡结兮，意沉抑而内悲。[四]</p>
              <p>　　注[一]雍，县名，属右扶风，故城在今岐州雍县南。畤者止也，神灵之所止也。</p>
              <p>　　史记曰，秦并天下，祠雍四畤，汉加黑帝，谓之五畤。消摇犹观望也。超，过也。略阳，县名，属天水郡，今陇州陇城县也。六亲，夫妇﹑父子﹑兄弟也。</p>
              <p>　　注[二]□嶭，山，一名塀笹，在今三原县北。□音才结反，嶭音五结反。</p>
              <p>　　注[三]零，落也。吾孤早零，即上所谓&quot;丧元子&quot;者也。子既早殀，未有邪僻，故云诚善。辜，罪也。冥谓地也。赍恨入冥，言死有余恨也。</p>
              <p>　　注[四]言已往者托于贵戚之权，几陷诛戮之罪，此由我思虑不深远。已败之事，悔之无及，虽复九死而目不瞑，言怨恨之深也。楚词曰：&quot;虽九死其犹未悔。&quot;</p>
              <p>　　眠即瞑也。今纵饬躬自勖，又恐殃祸至再，所以泪落意沉，气愤心结也。</p>
              <p>　　瞰太行之塀笹兮，观壶口之峥嵘；悼丘墓之芜秽兮，恨昭穆之不荣。[一]岁忽忽而日迈兮，寿冉冉其不与；耻功业之无成兮，赴原野而穷处。[二]昔伊尹之干汤兮，七十说而乃信；嚱陶钓于赖泽兮，赖虞舜而后亲。无二士之遭遇兮，抱忠贞而莫达；率妻子而耕耘兮，委厥美而不伐。[三]韩卢抑而不纵兮，骐骥绊而不试；独慷慨而远览兮，非庸庸之所识。[四]卑卫赐之阜货兮，高颜回之所慕；重祖考之洪烈兮，故收功于此路。[五]循四时之代谢兮，分五土之刑德；</p>
              <p>　　相林麓之所产兮，尝水泉之所殖。修神农之本业兮，采轩辕之奇策；追周弃之遗教兮，轶范蠡之绝夡。[六]陟陇山以踰望兮，眇然览于八荒；风波飘其并兴兮，情惆怅而增伤。[七]览河华之泱漭兮，望秦晋之故国。愤冯亭之不遂兮，愠去疾之遭惑。[八]</p>
              <p>　　注[一]太行山在上党南，壶口山在上党东。衍之远祖冯亭为韩上党守，以上党降赵，赵封亭三万户，号华阳君。死因葬上党，其墓在今潞州上党县西。衍在关中，遥相望之，即序所谓&quot;通视千里，览见旧都&quot;者也。塀笹，高大貌。峥嵘，深邃貌。</p>
              <p>　　注[二]与犹待也。楚词曰：&quot;日忽忽其将暮。&quot;又曰：&quot;老冉冉其将至。&quot;功业无成，情多忧愤，故赴原野而穷居。</p>
              <p>　　注[三]伊尹名挚，负鼎俎以干汤。七十说而乃信，谓年七十说汤乃得信也。皇甫谧帝王记曰：&quot;伊挚丰下兑上，色黑而短，偻身而下声，年七十而不遇。汤闻其贤，设朝礼而见之，挚乃说汤致于王道。&quot;信音申。吕氏春秋曰：&quot;舜陶于河滨，渔于赖泽。&quot;今言嚱陶，未详。赖泽在今濮州赖泽县东也。</p>
              <p>　　注[四]战国策曰，齐欲伐魏，淳于髡谓齐王曰：&quot;韩卢，天下之壮犬也。&quot;淮南子曰：&quot;绊骐骥而求千里。&quot;衍喻己有高才而不申，所以独慷慨远览，非庸庸之徒所能识也。识，睰韵音志。</p>
              <p>　　注[五]卑，贱也。阜，积也。衍贱子贡货殖，慕颜回乐道，所以不从流俗，专心贞固者，以其祖考功业隆大，若苟求富贵，恐致点辱，故于此路收功也。</p>
              <p>　　注[六]周礼五土，一曰山林，二曰川渎，三曰丘陵，四曰坟衍，五曰原隰。家语曰：&quot;地东西为纬，南北为经。山为积德，川为积刑。&quot;谷梁传曰：&quot;林属于山曰麓。&quot;周礼曰：&quot;山林动物宜毛，植物宜皁。&quot;淮南子曰：&quot;汾水浊宜麻，济水和宜麦，河水调宜菽，洛水轻利宜禾，渭水多力宜黍，江水肥宜稻。&quot;管子曰：&quot;四七二十八尺而至于泉，其水白而甘，宜黍秫。三七二十一尺而至于泉，其水黄而有臭，宜大菽与麦。二七一十四尺至于泉，其味咸，宜稻与麦。&quot;此尝水泉之所殖也。周易曰：&quot;神农氏□木为耜，揉木为耒，耒耜之利以教天下，盖取诸益。&quot;周书曰：&quot;神农之时，天雨粟，神农耕而种之。&quot;轩辕，黄帝也。大戴礼曰：&quot;黄帝时播百谷草木，节用水火财物，人得其利。&quot;周弃，帝喾之子。为儿之时，其游戏好种树麻菽，及成人，遂好耕农，相地之宜，人皆法则之。帝尧闻之，举弃为农师，天下得其利，故言遗教。轶，过也。范蠡，南阳人，事越王句践，苦身暞力，竟灭吴报耻。</p>
              <p>　　既而以为大名之下，难以久居，乃与其私属乘舟浮海以行，变姓名，适齐为鸱夷子皮，之陶为朱公，终身不返。是绝夡也。</p>
              <p>　　注[七]踰犹遥也，古字通。八荒，八方荒远之地。</p>
              <p>　　注[八]冯亭以上党降赵，秦破赵于长平而亭死，故言不遂。愠，怨也。冯去疾为秦丞相，胡亥元年，用赵高计，始皇大臣咸见诛戮，无遗脱者，是遭惑也。</p>
              <p>　　亭及去疾皆衍之先，故远怀愤怨也。泱音乌朗反。漭音莽。</p>
              <p>　　流山岳而周览兮，徇碣石与洞庭；浮江河而入海兮，泝淮济而上征。[一]瞻燕齐之旧居兮，历宋楚之名都；哀髃后之不祀兮，痛列国之为墟。[二]驰中夏而升降兮，路纡轸而多艰；讲圣哲之通论兮，心愊忆而纷纭。[三]惟天路之同轨兮，或帝王之异政；尧舜焕其荡荡兮，禹承平而革命。[四]并日夜而幽思兮，终悇憛而洞疑；高阳□其超远兮，世孰可与论兹？[五]讯夏启于甘泽兮，伤帝典之始倾；颂成康之载德兮，咏南风之歌声。[六]思唐虞之晏晏兮，揖稷契与为朋；苗裔纷其条畅兮，至汤武而勃兴。[七]昔三后之纯粹兮，每季世而穷祸；</p>
              <p>　　吊夏桀于南巢兮，哭殷纣于牧野。[八]诏伊尹于亳郊兮，享吕望于酆洲；功与日月齐光兮，名与三王争流。[九]</p>
              <p>　　注[一]碣石，海畔山也，在今平州东。洞庭，湖名也，中有洞庭山，在今岳州西南。衍既不同流俗，情多愤怨，故假言涉历江山，周流河海。屈原云&quot;吾将远逝以自适，路修远以周流&quot;之类也。</p>
              <p>　　注[二]燕都*[蓟]*，今蓟县也。齐都营丘，今临淄县也。宋都睢阳，今宋州也。</p>
              <p>　　楚初都丹阳，在归州；后都郢，在今荆州；至考烈王为秦所逼，又徙都寿春，今寿州也。不祀言皆绝也，臧文仲曰&quot;咎陶﹑庭坚不祀&quot;也。</p>
              <p>　　注[三]纡轸犹盘曲也。愊忆犹郁结也。纷纭犹瞀乱也。愊音普逼反。</p>
              <p>　　注[四]惟，思也。言思上天之路，轨躅则同，而帝王政教参差有异。班固曰：&quot;仰天路而同轨。&quot;白虎通曰：&quot;德合天者称帝，仁义合者称王。&quot;故言异政也。焕，文章貌。荡荡，政化平畅貌。论语孔子曰：&quot;唯天为大，唯尧则之，焕乎其有文章，荡荡乎人无能名焉。&quot;尧舜同道，故兼言之。舜禅位于禹，禹承尧舜之后而改制度，禅子，故曰承平革命也。</p>
              <p>　　注[五]孔子曰：&quot;吾尝终日不食，终夜不寑，以思。&quot;楚词云：&quot;心悇憛而怀惑。&quot;</p>
              <p>　　广苍云：&quot;悇憛，祸福未定也。&quot;悇音它乎反，憛音它绀反。本或作&quot;□蕏&quot;，□音丑加反，蕏音丑制反，未定也。高阳，帝颛顼之号也。洞亦不定也。史记曰：&quot;*(尽)**[虚]*愒洞疑。&quot;又曰：&quot;高阳氏沉深而有谋，疏通而知事。&quot;以有其谋而疏通，故欲与之论事。</p>
              <p>　　注[六]讯，问也。启，禹子也。尚书曰：&quot;启与有扈战于甘之野。&quot;孔安国注云：</p>
              <p>　　&quot;有扈与夏同姓，恃亲而不恭，故启征之于甘野。&quot;甘野在今鄠县。启既德薄，同姓相攻，故伤帝典之倾也。易曰：&quot;德积载。&quot;史记曰：&quot;成康之际，天下安宁，刑错三十余年而不用。&quot;周南﹑召南，谓国风之首篇。歌文王之德，故咏之也，非舜南风之歌。</p>
              <p>　　注[七]尚书考灵耀曰：&quot;放勋钦明文塞安晏晏。&quot;郑玄注曰：&quot;宽容覆载谓之晏。&quot;</p>
              <p>　　稷名弃，为尧后稷。契为尧司徒。契十四叶孙号汤，灭夏桀而王有天下。后稷十六叶孙周武王，灭殷纣而王天下。勃，盛貌也。左传曰：&quot;其兴也勃焉。&quot;</p>
              <p>　　注[八]三后，夏﹑殷﹑周也。惜其不能始终纯茂，每至末代，必穷其灾祸。汤放桀于南巢，武王灭纣于牧野，周之季叶，幽王为西戎所杀也。离骚曰：&quot;昔三后之纯粹，何桀纣之昌披！&quot;南巢，地名，庐州巢县也。孔安国曰&quot;牧野，纣近郊三十里地名&quot;也，在今卫州也。</p>
              <p>　　注[九]诏，召也。亳，汤都。吕望，周太师，翼周灭殷者也。酆，文王所都，在京兆杜陵亭。水中可居曰洲也。</p>
              <p>　　杨朱号乎衢路兮，墨子泣乎白丝；知渐染之易性兮，怨造作之弗思。[一]美关雎之识微兮，愍王道之将崩；拔周唐之盛德兮，捃桓文之谲功。[二]忿战国之遘祸兮，憎权臣之□强；黜楚子于南郢兮，执赵武于湨梁。[三]善忠信之救时兮，恶诈谋之妄作；聘申叔于陈蔡兮，禽荀息于虞□。[四]诛儣鉏之介圣兮，讨臧仓之愬知；□子反于彭城兮，爵管仲于夷仪。[五]疾兵革之□滋兮，苦攻伐之萌生；沈孙武于五湖兮，斩白起于长平。[六]恶丛巧之乱世兮，毒从横之败俗；流苏秦于洹水兮，幽张仪于鬼谷。[七]澄德化之陵彁兮，烈刑罚之峭峻；</p>
              <p>　　燔商鞅之法术兮，烧韩非之说论。[八]诮始皇之跋扈兮，投李斯于四裔；灭先王之法则兮，祸□淫而弘大。[九]援前圣以制中兮，矫二主之骄奢；馌女齐于绛台兮，飨椒举于章华。[一０]摛道德之光耀兮，匡衰世之眇风；曪宋襄于泓谷兮，表季札于延陵。[一一]摭仁智之英华兮，激乱国之末流；观郑侨于溱洧兮，访晏婴于营丘。[一二]日曀曀其将暮兮，独于邑而烦惑；夫何九州之博大兮，迷不知路之南北。[一三]驷素虬而驰骋兮，乘翠云而相佯；就伯夷而折中兮，得务光而愈明。[一四]□子高于中野兮，遇伯成而定虑；钦真人之德美兮，淹踌躇而弗去。[一五]意斟愖而不澹兮，俟回风而容与；求善卷之所存兮，遇许由于负黍。轫吾车于箕阳兮，秣吾马于颍浒；闻至言而晓领兮，还吾反乎故宇。[一六]</p>
              <p>　　注[一]淮南子曰：&quot;杨子见逵路而哭之，为其可以南，可以北，伤其本同而末异也。&quot;墨子曰&quot;墨子见染丝，叹曰，染于苍则苍，染于黄则黄，五入之则为五色，故染不可不慎。非独丝也，国亦有染，汤染伊尹，纣染恶来&quot;也。先王正道，规摹有常，苟生穿凿，则岐路竞起，故墨子知渐染之易性，杨朱悲造作之弗思。</p>
              <p>　　注[二]薛夫子韩诗章句曰：&quot;诗人言雎鸠贞絜，以声相求，必于河之洲，蔽隐无人之处。故人君动静，退朝入于私宫，妃后御见，去留有度。今人君内倾于色，大人见其萌，故咏关雎，说淑女，正容仪也。&quot;方言曰：&quot;捃，取也。谲，诈也。&quot;</p>
              <p>　　齐桓公﹑晋文公俱有霸功。孔子曰：&quot;晋文公谲而不正，齐桓公正而不谲。&quot;时周衰政乱，桓文能统率诸侯，翼戴天子，故取其一切之功也。</p>
              <p>　　注[三]周室衰微，七国交争，是为战国。时吴楚僭号皆称王，孔子修春秋，以蛮夷大者不过子，故皆黜曰子。又春秋称&quot;公会晋﹑宋﹑卫﹑郑、曹﹑莒﹑邾﹑薛﹑□于湨梁，戊寅，大夫盟&quot;。公羊传曰：&quot;诸侯皆在，言大夫盟何？信在大夫。何言乎信在大夫？篃刺天下之大夫也。曷为篃刺天下之大夫？君若缀旒然。&quot;</p>
              <p>　　赵武，晋卿赵文子也。时晋为盟主，文子，晋之正卿，而为不臣之行，故欲执之也。湨，水名，在河内轵县东南，至温入河。尔雅曰：&quot;梁莫大于湨梁。&quot;湨音古觅反。</p>
              <p>　　注[四]申叔，楚庄王时贤臣申叔时者也。左传，陈夏征舒弒灵公，楚庄王伐陈，杀夏征舒，灭陈为县。申叔时谏庄王曰：&quot;夏征舒弒其君，其罪大矣，讨而戮之，君之义也。诸侯之从，曰讨有罪也。今县陈，贪其富也。以讨召诸侯而以贪终之，无乃不可乎？&quot;王曰：&quot;善哉，吾未之闻也。&quot;乃复封陈。聘谓问之也。时惟在陈，而兼言蔡者，盖以陈蔡相近，因连言之也。荀息，晋大夫。左传曰，晋荀息请以屈产之乘，垂棘之璧，假道于虞以伐□。公曰：&quot;是吾宝也。&quot;对曰：</p>
              <p>　　&quot;若得道于虞，犹外府也。&quot;乃假道于虞以灭□，师还遂袭虞，灭之。</p>
              <p>　　注[五]儣鉏，齐大夫。介犹闲也。韩子曰：&quot;仲尼为政于鲁，道不拾遗，齐景公患之。儣鉏曰：'去仲尼犹吹毛耳。君何不遗鲁公以女乐，以骄其意。鲁君乐之，必怠于政，仲尼必谏，谏而不听，必轻绝鲁。'景公曰：'善。'乃令儣鉏以女乐遗鲁，哀公乐之，果怠于政，仲尼谏不听，遂去之。&quot;孟子曰：&quot;鲁平公将出，嬖人臧仓请曰：'它日君出，必命有司所之。今已驾矣，敢请。'公曰：'吾将见孟子。'仓曰：'君*(何)**[所]*为轻身以先于匹夫者。以为贤乎？礼义由贤者出，孟子后丧踰前丧，君无见焉。'公曰：'诺。'乐正子见孟子曰：'君将来见，嬖人有臧仓者沮君，是以不来。'孟子曰：'吾之不遇鲁侯，天也。臧氏之子焉能使予不遇*[哉]*！'&quot;愬犹谮也。知谓明于事也。子反，楚大夫也，名侧。案&quot;□&quot;字吕忱音仕眷反，勉也。东观记作&quot;讥&quot;字。此虽作&quot;□&quot;，盖亦讥刺之意也。春秋经书&quot;宋人及楚人平&quot;。公羊传曰：&quot;外平不书，此何以书？</p>
              <p>　　贬。曷为贬？平者在下。&quot;何休注云：&quot;讥子反﹑华元专盟不受君命，故贬之。&quot;</p>
              <p>　　然则子反违命盟，盖以平宋城下而言。彭城者，彭城宋之邑，故举以言之。左传，宋大夫鱼石等出奔楚。楚伐宋，取彭城以封鱼石。宋人围彭城，楚子重救彭城伐宋。此言子反，盖衍误也。如曰不然，或别有所据。管仲，齐桓公之相，名夷吾。夷仪，邢邑也。翟人灭邢，管仲辅齐桓公筑夷仪以封邢，邢迁如归，于是天下诸侯知桓公之不为己动也，是故天下归之。唯能用管夷吾而霸功立。事见国语。以其能辅主成业，故就夷仪而爵赏也。</p>
              <p>　　注[六]□，渐也。孙武，吴王阖庐将也。善用兵。越绝书曰：&quot;太湖周三万六千顷。&quot;虞翻云：&quot;太湖有五道，故谓之五湖。&quot;*(隔)**[滆]*湖﹑洮湖﹑射湖﹑贵湖及太湖为五湖，并太湖之小支，俱连太湖，故太湖兼得五湖之名，在今湖州东也。史记曰，白起，郿人也。事秦昭王，以上将军击赵于长平，前后坑斩首虏四十五万。长平，地名，在今泽州也。</p>
              <p>　　注[七]丛，细也。毒，恨也。关东为从，关西为横。苏秦，洛阳人也。师事鬼谷先生。为从说，说关东六国为从亲以畔秦，会于洹水之上，刳白马而盟。张仪，魏人也。与苏秦同师。为关西横说，说关*(西)**[东]*六国令事秦。皆尚诬诈，不遵道德。洹水出汲郡林虑县。鬼谷，谷名，即鬼谷先生所居地，在今洛州洛阳城北。&quot;丛&quot;或作&quot;聚&quot;，义亦通。</p>
              <p>　　注[八]陵彁言颓替也。澄犹清也。烈，惨也。商鞅姓公孙氏。好刑名之学。事秦孝公，变法令，使人什伍相司，犯禁相连坐，不告奸者要斩，告奸者与斩敌同赏，匿奸者与降敌同罚，人有二男以上不分异者倍其罚。行之四年，秦人富强。韩非，韩之诸公子也，亦好刑名法术之学。口吃不能言，著书作孤愤﹑五蠹﹑内外储﹑说难，十余万言，皆尚法术，少仁恩。并见史记。</p>
              <p>　　注[九]诮，责也。跋扈犹强梁也。李斯，上蔡人。为秦丞相，上书曰：&quot;今诸生不师今而学古，惑乱黔首，臣请非秦记皆烧之，天下敢有臧诗﹑书﹑百家语者皆烧之。令下三十日不烧，黥为城旦。&quot;制曰：&quot;可。&quot;是灭先王之法则。</p>
              <p>　　注[一０]援，引也。矫，正也。馌，饷也。女齐，晋大夫司马侯也。绛，晋国所都。国语曰：&quot;晋平公为九层之台。&quot;又曰：&quot;叔向见司马侯之子，抚而泣曰：</p>
              <p>　　'自其父之死，吾蔑与事君矣。昔者其父始之我终之，我始之夫子终之，无不可者。'&quot;是女齐事君必有规谏，必谏作台，但书典散亡，无以言耳。椒举，楚大夫伍举也。飨，宴也。章华，台名，在南郡华容县。楚语曰：&quot;灵王为章华之台，与椒举升。王曰：'台美乎？'对曰：'臣闻国君服宠以为美，安人以为乐，不闻其以土木之崇高为美。先君庄王为匏居之台，高不过望国*(气)**[氛]*，大不过容宴豆，用不烦官府，人不废时务。今君为此台，国人疲焉，财用尽焉，臣不知其美。'&quot;二主谓晋楚之君。&quot;二&quot;或作&quot;亡&quot;。</p>
              <p>　　注[一一]摛，布也。眇，微也。公羊传曰：&quot;宋公及楚战于泓之阳，楚人济泓而来。有司曰：'迨其未毕济而击之。'宋公曰：'不可。吾闻之也，君子不□人于险。吾虽亡国之余，寡人不忍行也。'既济未毕陈，有司复曰：'请击之。'宋公曰：'不可。吾闻君子不鼓不成列。'已陈，然后击之，宋师大败。故君子大其不鼓不成列，临大事而不忘大礼，以为文王之战亦不过此。&quot;季札，吴王寿梦之少子也，封于延陵。昆弟四人，札最少而贤。寿梦卒，诸兄欲立之，札弃其室而耕，乃舍之。泓音乌萌反。</p>
              <p>　　注[一二]摭，拾也。郑侨，郑大夫公孙侨也。溱﹑洧，郑二水名。郑诗曰：&quot;溱与洧浏其清矣。&quot;晏婴，齐大夫晏平仲也。尔雅曰：&quot;水出其左曰营丘。&quot;齐有营丘。周衰政乱，子产﹑晏婴皆有贤行辅其君也。事见左传﹑国语。</p>
              <p>　　注[一三]曀曀，阴晦貌也。诗曰：&quot;曀曀其阴。&quot;楚词曰：&quot;回朕车以复路，及行迷之未远。&quot;</p>
              <p>　　注[一四]四马曰驷。虬，龙之无角者也。楚词曰：&quot;驷玉虬以乘翳兮。&quot;尔雅曰：</p>
              <p>　　&quot;马高八尺为龙。&quot;司马相如曰：&quot;驷苍螭兮六素虬。&quot;相佯犹逍遥也。伯夷，孤竹君之子，周武王时义士，不食周粟，隐于首阳山。杨雄反骚曰：&quot;将折中乎重华。&quot;列仙传曰：&quot;务光者，夏时人也。殷汤伐桀，因光而谋，光曰：'非吾事也。'至殷武丁时，武丁欲以为相，光不从，遂投于梁山。&quot;衍退不仕，与务光辞相侔，事相得，故曰愈明﹑愈犹益也。</p>
              <p>　　注[一五]庄子曰：&quot;伯成子高，唐虞时为诸侯，至禹为天子，乃去而耕。禹往见之，曰：'尧理天下，吾子立为诸侯。尧授舜，舜授予，子去而耕，其故何也？'子高曰：'昔尧理天下，至公无私，不赏而人劝，不罚而人畏。今子赏而不劝，罚而不威，德自此衰，刑自此作。夫子盍行，无留吾事。'耕而不顾。&quot;□，诚也。真人即谓子高。踌躇犹蹢□也。东观记*(曰)*&quot;高&quot;字作&quot;乔&quot;，谓仙人王子乔也，义亦通。</p>
              <p>　　注[一六]斟愖犹彁疑也。澹，定也。俟，待也。容与犹从容也。庄子曰：&quot;舜以天下让善卷，善卷曰：'吾日出而作，日入而息，逍遥天地之闲，吾何以天下为哉？'遂入深山，莫知所终。'许由字武仲。尧时高士，隐居箕山。尧以天下让由，由不受，恶闻其言，遂洗耳于颍水。负黍，亭名，在洛州阳城县西南，许由墓在其南。秣谓食马以粟。字林曰：&quot;浒，水涯也。&quot;愖音市林反，或作&quot;堪&quot;字。</p>
              <p>　　览天地之幽奥兮，统万物之维纲；究阴阳之变化兮，昭五德之精光。[一]跃青龙于沧海兮，豢白虎于金山；凿岩石而为室兮，托高阳以养仙，神雀翔于鸿崖兮，玄武潜于婴冥；伏朱楼而四望兮，采三秀之华英。[二]纂前修之夸节兮，曜往昔之光勋；披绮季之丽服兮，扬屈原之灵芬。[三]高吾冠之岌岌兮，长吾佩之洋洋；饮六醴之清液兮，食五芝之茂英。[四]</p>
              <p>　　注[一]自此以下，既反故宇，乃欲寻览天地，究极阴阳。幽奥谓深邃也。维纲犹宗指也。五德，五行之德也。施之于物，则为金﹑木﹑水﹑火﹑土；施之于人，则为仁﹑义﹑礼﹑智﹑信也。</p>
              <p>　　注[二]天有二十八宿，成龙虎龟凤之形。在地为四灵，东方为青龙，西方为白虎，南方为朱雀，北方为龟蛇。豢，养也。金山，西方之精也。神雀谓凤也。</p>
              <p>　　玄武谓龟蛇。位在北方，故曰玄；身有鳞甲，故曰武。婴冥犹晦昧，所谓幽都也。衍既反故宇，欲凿岩石为室，托高明之处以养神仙，又假言龙虎之畴在于四面，为其威援也。前书曰：&quot;仙人好楼居。&quot;故云伏朱楼而四望也。楚词曰：</p>
              <p>　　&quot;采三秀于山闲。&quot;王逸曰：&quot;谓芝草也。&quot;东观记及衍集&quot;秀&quot;字作&quot;奇&quot;，&quot;英&quot;字作&quot;灵&quot;。*(次)**[按]*下云&quot;食五芝之茂英&quot;，此若是&quot;芝&quot;，不宜重说，但不知三奇是何草也。范改&quot;奇&quot;为&quot;秀&quot;，恐失之矣。</p>
              <p>　　注[三]纂，继也。前修犹前贤也。夸，大也。楚词曰：&quot;搴吾法夫前修。&quot;又曰：</p>
              <p>　　&quot;纷独有此夸节。&quot;往昔光勋谓衍之先人有功劳于前代，去疾、子明之类也。</p>
              <p>　　己今继往贤之高节，所以光曜也。绮季，四皓之一也。前书曰，四皓随太子入侍，须眉皓白，衣冠甚伟。楚汉春秋曰&quot;四人冠韦冠，佩银环，衣服甚鲜&quot;，故言丽服也。楚词曰：&quot;畦留夷与揭车，杂杜衡与芬芷。&quot;屈原皆喻身有令德，故衍欲扬其灵芬也。</p>
              <p>　　注[四]岌岌，高貌。洋洋，美也。楚词曰：&quot;高余冠之岌岌，长吾佩之陆离。&quot;</p>
              <p>　　王逸注云：&quot;伤己怀德不用，故高冠长佩，尊其威仪，整斯服饰，以异于觽也。&quot;</p>
              <p>　　六醴，盖六气也。楚词曰：&quot;餐六气而饮沆瀣。&quot;茅君内传曰：&quot;句曲山上有神芝五种：一曰龙仙芝，似交龙之相负，服之为太极仙卿。第二名参成芝，赤色有光，其枝叶如金石之音，折而续之即复如故，服之为太极大夫。第三名燕胎芝，其色紫，形如葵，叶上有燕象，光明洞澈，服一株拜为太清龙虎仙君。第四名夜光芝，其色青，其实正白如李，夜视其实如月，光照洞一室，服一株为太清仙官。第五名曰玉芝，剖食拜三官正真御史。&quot;</p>
              <p>　　揵六枳而为篱兮，筑蕙若而为室；播兰芷于中廷兮，列杜衡于外术。[一]攒射干杂蘼芜兮，构木兰与新夷；光扈扈而炀耀兮，纷郁郁而畅美；华芳晔其发越兮，时恍忽而莫贵；非惜身之埳轲兮，怜觽美之憔悴。[二]游精神于大宅兮，抗玄妙之常操；处清静以养志兮，实吾心之所乐。[三]山峨峨而造天兮，林冥冥而畅茂；</p>
              <p>　　鸾回翔索其髃兮，鹿哀鸣而求其友。[四]诵古今以散思兮，览圣贤以自镇；嘉孔丘之知命兮，大老桞之贵玄；德与道其孰宝兮？名与身其孰亲？陂山谷而闲处兮，守寂寞而存神。[五]夫庄周之钓鱼兮，辞卿相之显位；于陵子之灌园兮，似至人之髣□。盖隐约而得道兮，羌穷悟而入术；离尘垢之窈冥兮，配乔、松之妙节。[六]惟吾志之所庶兮，固与俗其不同；既俶傥而高引兮，愿观其从容。</p>
              <p>　　[七]</p>
              <p>　　注[一]自此以下，说篱宇廷除，皆树芬芳卉木，喻己立身行道，依仁履义，犹屈原&quot;扈江蓠与薜芷，纫秋兰以为佩&quot;之类也。揵，立也。枳，芬木也。晏子曰：&quot;江南为橘，江北为枳。&quot;枳之为木，芳而多刺，可以为篱。此云&quot;六枳&quot;，东观记作&quot;八枳&quot;。案：周书小开篇曰&quot;呜呼！汝何敬非时？何择非德？德枳维大人，大人枳维公，公枳维卿，卿枳维大夫，大夫枳维士，登登皇皇，*(维在)**[君枳维国]*，国枳维都，都枳维邑，邑枳维家，家枳维欲无疆&quot;。言上下相维，递为藩蔽也。其数有八，与东观记同，此为六。蕙，香草也。杜，杜若也。兰即泽兰也。芷，白芷也，一名苻离，一名药。杜衡，其状若葵，其臭如蘼芜。术，路也。</p>
              <p>　　注[二]攒，聚也。射干，乌翼也。蘼芜似蛇黙而香，其根即芎藭也。木兰，树也。香味俱似桂而皮薄。新夷亦树也，其花甚香。扈扈，光彩盛也。畅，通也。</p>
              <p>　　郁郁，香气也。晔，盛也。发越，气傍射也。司马相如曰：&quot;煌煌扈扈，照曜巨野。&quot;又曰：&quot;郁郁菲菲，觽香发越。&quot;恍忽犹轻忽也。楚词曰：&quot;然埳轲而留滞。&quot;王逸曰：&quot;埳轲，不遇也。&quot;衍被摈斥沉沦，犹草木之沤郁芬芳，遇风霜而零落也。夷音协韵异。美音协韵媚。</p>
              <p>　　注[三]大宅谓天地。抗，举也。老子曰：&quot;玄之又玄，觽妙之门。&quot;乐音五孝反。</p>
              <p>　　注[四]此言所居之处，山林飞走之状也。索，求也。诗曰&quot;求其友声&quot;也。</p>
              <p>　　注[五]镇，重也。古之圣贤，多固穷以守道，故览之以自镇也。孔子曰：&quot;五十而知天命。&quot;又曰：&quot;不知命无以为君子。&quot;玄者，幽寂之谓也。老子曰：&quot;万物莫不尊道而贵德。&quot;又曰：&quot;道者万物之奥也，善人之所宝。&quot;又曰：&quot;名与身孰亲？&quot;陂谓傍其边侧也。陂音兵义反。史记曰&quot;陂山信道&quot;是也。道以寂寞为主，神不外营，故常存也。镇，协韵竹人反。闲音闲。</p>
              <p>　　注[六]庄子曰：&quot;庄子钓于濮水，楚王使大夫二人往见焉。曰：'愿以境内累也。'庄子持竿不顾。曰：'吾闻楚有神龟，死已三千岁矣，王以巾笥而臧之庙堂之上。</p>
              <p>　　为此龟者，宁死留骨而贵乎？宁其生而曳尾涂中乎？'使者曰：'宁生曳尾涂中。'庄子曰：'往矣，吾将曳尾于涂中。'&quot;列女传曰：&quot;于陵子终贤，楚王欲以为相，使使者往迎之。子终出谢使者，遂与妻俱逃而为人灌园。&quot;孟子曰，客居于陵，故曰于陵子也。至人守真养志，言髣□似之也。二子虽病一时，而声流万古。</p>
              <p>　　盖隐居困约，而反得道之精。穷栖悟理，入贤人之术，离尘垢之窈冥也。超然高迈，配松、乔之妙节也。</p>
              <p>　　注[七]庶几守道，与俗不同。俶傥犹卓异也。凡言观者，非在己之言。从容犹在后也。衍虽摈斥当年，身穷志沮，而令问期于不朽，声芳县诸日月，故曰愿观其从容。</p>
              <p>　　显宗即位，又多短衍以文过其实，遂废于家。</p>
              <p>　　衍娶北地*(女)*任氏*[女]*为妻，悍忌，不得畜媵妾，[一]儿女常自操井臼，老竟逐之，遂埳壈于时。[二]然有大志，不戚戚于贱贫。居常慷慨叹曰：&quot;衍少事名贤，经历显位，怀金垂紫，揭节奉使，[三]不求苟得，常有陵云之志。三公之贵，千金之富，不得其愿，不燍于怀。[四]贫而不衰，贱而不恨，年虽疲曳，犹庶几名贤之风。[五]修道德于幽冥之路，以终身名，为后世法。&quot;居贫年老，卒于家。</p>
              <p>　　所着赋、诔、铭、说、问交、德诰、慎情、[六]书记说、自序、官录说、策五十篇，[七]肃宗甚重其文。子豹。</p>
              <p>　　注[一]悍，急也。</p>
              <p>　　注[二]衍集载衍与妇弟任武达书曰：&quot;天地之性，人有喜怒，夫妇之道，义有离合。先圣之礼，士有妻妾，虽宗之眇微，尚欲踰制。年衰岁暮，恨入黄泉，遭遇嫉妒，家道崩坏，五子之母，足尚在门。五年已来，日甚岁剧，以白为黑，以非为是，造作端末，妄生首尾，无罪无辜，谗口嗷嗷。乱匪降天，生自妇人。</p>
              <p>　　青蝇之心，不重破国，妒嫉之情，不惮丧身。牝鸡之晨，唯家之索，古之大患，今始于衍。醉饱过差，辄为桀纣，房中调戏，布散海外，张目扺掌，以有为无。</p>
              <p>　　痛彻仓天，毒流五臧，愁令人不赖生，忿令人不顾祸。入门着黙，继嗣不育，纺绩织□，了无女工，家贫无僮，贱为匹夫，故旧见之，莫不凄怆，曾无悯惜之恩。唯一婢，武达所见，头无钗泽，面无脂粉，形骸不蔽，手足抱土。不原其穷，不揆其情，跳梁大叫，呼若入冥，贩糖之妾，不忍其态。计妇当去久矣，念儿曹小，家无它使，哀怜姜、豹，当为奴婢。恻恻焦心，事事腐肠，巙巙籍籍，不可听闻。暴虐此婢，不死如发，半年之闲，脓血横流。婢病之后，姜竟舂炊，豹又触冒泥涂，心为怆然。缣縠放散，冬衣不补，端坐化乱，一缕不贯。</p>
              <p>　　既无妇道，又无母仪，忿见侵犯，恨见狼藉，依倚郑令，如居天上。持质相劫，词语百车，□戟在门，何暇有让？百弩环舍，何可强复？举宗达人解说，词如循环，口如布谷，县幡竟天，击鼓动地，心不为恶，身不为摇。宜详居错，且自为计，无以上书告诉相恐。狗吠不惊，自信其情。不去此妇，则家不宁；不去此妇，则家不清；不去此妇，则福不生；不去此妇，则事不成。自恨以华盛时不早自定，至于垂白家贫身贱之日，养汉长疽，自生祸殃。衍以室家纷然之故，捐弃衣冠，侧身山野，绝交游之路，杜仕宦之门，阖门不出，心专耕耘，以求衣食，何敢有功名之路哉！&quot;</p>
              <p>　　注[三]金谓印也，紫谓绶也。揭，持也，音求谒反。</p>
              <p>　　注[四]燍犹屑也。金或作乘。</p>
              <p>　　注[五]曳犹顿也。</p>
              <p>　　注[六]衍集有问交一篇，慎情一篇。</p>
              <p>　　注[七]衍集见有二十八篇。</p>
              <p>　　豹字仲文，年十二，母为父所出。后母恶之，尝因豹夜寐，欲行毒害，豹逃走得免。敬事愈谨，而母疾之益深，时人称其孝。[一]长好儒学，以诗、春秋教丽山下。[二]乡里为之语曰：&quot;道德彬彬冯仲文。&quot;[三]举孝廉，拜尚书郎，忠勤不懈。每奏事未报，常俯伏省合，或从昏至明。肃宗闻而嘉之，使黄门持被覆豹，□令勿惊，由是数加赏赐。是时方平西域，以豹有才谋，拜为河西副校尉。和帝初，数言边事，奏置戊己校尉，城郭诸国复率旧职。迁武威太守，视事二年，河西称之，复征入为尚书。永元十四年，卒于官。</p>
              <p>　　注[一]衍与宣孟书曰：&quot;居室之义，人之大伦。思厚欢和之节，乐定金石之固。</p>
              <p>　　又自伤前遭不良，比有去两妇之名。事诚不得不然，岂中心之所好哉！&quot;观其书意，似此妻又见出之。</p>
              <p>　　注[二]丽音力之反。</p>
              <p>　　注[三]论语曰：&quot;文质彬彬，然后君子。&quot;郑玄注：&quot;彬彬，杂半貌也。&quot;</p>
              <p>　　论曰：夫贵者负埶而骄人，才士负能而遗行，其大略然也。二子不其然乎！[一]</p>
              <p>　　冯衍之引挑妻之譬，得矣。夫纳妻皆知取詈己者，而取士则不能。何也？岂非反妒情易，而恕义情难。光武虽得之于鲍永，犹失之于冯衍。[二]夫然，义直所以见屈于既往，守节故亦弥阻于来情。呜呼！[三]</p>
              <p>　　注[一]史记曰：&quot;魏太子击逢文侯之师田子方，引车下道。子方不为礼。太子击曰：'富贵者骄人乎？贫贱者骄人乎？'子方曰：'贫贱者骄人耳。夫诸侯骄人则失其国，大夫骄人则失其家。贫贱者行不合，言不用，则去之楚、越，若脱缢然，柰何同之哉？'&quot;士负能而遗行也。负，恃也。</p>
              <p>　　注[二]自此已上皆华峤之词。</p>
              <p>　　注[三]衍为更始举哀，既降，执义守直。既行之于己，光武屈而不用，故言义直所以见屈于既往也。则守节之人，见衍被黜，弥阻难于将来。</p>
              <p>　　赞曰：谭非谶术，衍晚委质。道不相谋，诡时同失。[一]体兼上才，荣微下秩。</p>
              <p>　　注[一]诡，违也，言二人之道不相同，俱以违时咸被摈斥也。</p>
              <p>　　校勘记</p>
              <p>　　九八四页三行胶西王素闻仲舒*[有行]*按：校补谓据史记儒林传&quot;仲舒&quot;下脱&quot;有行&quot;二字。今据补。</p>
              <p>　　九八四页一０行出无舆马之饰按：&quot;出&quot;原斗&quot;年&quot;，径据汲本、殿本改正。</p>
              <p>　　九八五页一０行不操市井之利按：&quot;操&quot;原斗&quot;探&quot;，径据汲本、殿本改正。</p>
              <p>　　九八五页一四行老子*[道]*德经之词也据汲本、殿本补。</p>
              <p>　　九八六页八行畜马*(千)*乘按：殿本依监本&quot;千&quot;作&quot;十&quot;。校补谓今案礼记文本作&quot;畜马乘&quot;，乘固四马也。&quot;千&quot;乃涉下&quot;乘&quot;字误衍，&quot;十&quot;又改订之误。</p>
              <p>　　今据删。</p>
              <p>　　九八七页一五行反而亡焉失之哀于是为甚按：今礼记注疏本&quot;哀&quot;作&quot;矣&quot;，属上&quot;失之&quot;为句。</p>
              <p>　　九八八页一一行将以荡夫忧心按：&quot;荡&quot;原斗&quot;薄&quot;，径据汲本、殿本改正。注同。</p>
              <p>　　九八九页一行平阳县名按：集解引钱大昕说，谓两汉三辅无&quot;平阳县&quot;，史记秦本纪宁公徙居平阳，正义云岐山县有平阳乡，乡内有平阳聚。又引洪颐餦说，谓前书郊祀志&quot;雍大雨，坏平阳宫垣&quot;，三辅黄图秦有&quot;平阳宫&quot;，故与&quot;飞廉观&quot;对言之，注误。</p>
              <p>　　九八九页七行孰能观大象无形*(矣)**[哉]*据汲本、殿本改。</p>
              <p>　　九八九页一六行恐余殃之有再按：汲本、殿本&quot;余&quot;作&quot;余&quot;。</p>
              <p>　　九九一页一五行植物宜皁汲本&quot;皁&quot;作&quot;早&quot;。按：今本周礼亦作&quot;早&quot;，释文云&quot;早音皁，本或作'皁'&quot;。阮元谓皁者草之俗字。说文&quot;草者草斗，栎实也&quot;。</p>
              <p>　　自人用&quot;草&quot;为艹木字，乃别制&quot;皁&quot;为草斗字。唐石经、宋本、嘉靖本均作&quot;皁&quot;，今本作&quot;早&quot;者，后人依释文改从正字也。</p>
              <p>　　九九三页一行享吕望于酆洲按：集解本依汲本&quot;洲&quot;作&quot;州&quot;，校补谓说文州下云&quot;水中可居曰州&quot;，并引诗&quot;在河之州&quot;，别无□水之&quot;洲&quot;。今毛诗作&quot;在河之洲&quot;，尔雅释水作&quot;水中可居曰洲&quot;，皆非正字。</p>
              <p>　　九九三页四行燕都*[蓟]*今蓟县也按：张森楷校勘记谓以下文&quot;齐都营丘&quot;，&quot;宋都睢阳&quot;例之，&quot;都&quot;下当有&quot;蓟&quot;字。今据补。</p>
              <p>　　九九三页一一行心悇憛而怀惑按：殿本&quot;惑&quot;作&quot;感&quot;。校补谓案楚辞七谏本作&quot;心悇憛而烦冤&quot;，王注&quot;冤&quot;一作&quot;怨&quot;。&quot;怀惑&quot;&quot;怀感&quot;皆&quot;烦怨&quot;之斗。</p>
              <p>　　九九三页一三行*(尽)**[虚]*愒洞疑据汲本、殿本改。按：汲本、殿本&quot;愒&quot;斗&quot;惕&quot;。</p>
              <p>　　九九三页一七行钦明文塞晏晏按：各本&quot;塞&quot;并作&quot;思&quot;，疑后人依书尧典改之。</p>
              <p>　　九九四页五行在京兆杜陵亭按：此六字原在&quot;汤都&quot;下，今据殿本移正。</p>
              <p>　　九九四页七行拔周唐之盛德兮按：集解引何焯说，谓&quot;周唐&quot;疑&quot;周康&quot;之讹。</p>
              <p>　　九九四页九行□子反于彭城兮按：集解引钱大昕说，谓&quot;□&quot;当为&quot;馔&quot;，与下文&quot;馌女齐&quot;，&quot;飨椒举&quot;同义，言欲饮食之也。</p>
              <p>　　九九六页三行夏征舒弒其君按：&quot;弒&quot;原斗&quot;杀&quot;，径据汲本、殿本改正。</p>
              <p>　　九九六页一０行君*(何)**[所]*为轻身以先于匹夫者据刊误改，与孟子合。</p>
              <p>　　九九六页一二行焉能使予不遇*[哉]*据汲本、殿本补。</p>
              <p>　　九九七页三行太湖有五道按：各本&quot;道&quot;作&quot;湖&quot;，非。御览地部三十一引亦作&quot;道&quot;。</p>
              <p>　　九九七页四行*(隔)**[滆]*湖据汲本、殿本改。</p>
              <p>　　九九七页八行说关*(西)**[东]*六国令事秦刊误谓关西何缘有六国，明衍&quot;关西&quot;二字。今按：观上下文语气，&quot;关西&quot;明是&quot;关东&quot;之斗，刘说未谛，今改&quot;西&quot;作&quot;东&quot;。又按：汲本无&quot;关西&quot;二字。</p>
              <p>　　九九八页三行高不过望国*(气)**[氛]*据殿本改。</p>
              <p>　　九九八页一二行及行迷之未远按：&quot;及&quot;原斗&quot;反&quot;，径据殿本、集解本改正。</p>
              <p>　　九九九页三行东观记*(曰)*高字作乔据殿本删。</p>
              <p>　　一０００页三行*(次)**[按]*下云据校补说改。</p>
              <p>　　一０００页一三行拜三官正真御史按：殿本&quot;真&quot;作&quot;员&quot;。</p>
              <p>　　一０００页一六行光扈扈而汢耀兮按：汲本、殿本&quot;汢&quot;作&quot;炀&quot;。</p>
              <p>　　一００一页八行篱宇廷除按：刊误谓应作&quot;篱室庭术&quot;。又按：殿本&quot;宇&quot;作&quot;室&quot;。</p>
              <p>　　一００一页八行扈江蓠与薜芷按：&quot;蓠&quot;原斗&quot;篱&quot;，径据汲本、殿本改正。</p>
              <p>　　一００一页一一行登登皇皇*(维在)**[君枳维国]*国枳维都按：校补谓&quot;维在&quot;殿本作&quot;囗维国&quot;，今考朱右曾所校释之足本周书，则作&quot;登登皇皇，君枳维国，国枳维都&quot;，并不阙字。今据改。</p>
              <p>　　一００一页一二行一名苻离按：&quot;苻&quot;原斗&quot;符&quot;，径据汲本、殿本改正。又按：</p>
              <p>　　汲本、殿本&quot;离&quot;作&quot;蓠&quot;。</p>
              <p>　　一００二页一七行衍娶北地*(女)*任氏*[女]*为妻王先谦谓东观记作&quot;北地任氏女&quot;，是也，此误倒。今据改。</p>
              <p>　　一００二页一七行儿女常自操井臼按：&quot;操&quot;原斗&quot;探&quot;，径改正。</p>
              <p>　　一００三页一一行了无女工按：汲本、殿本&quot;了&quot;作&quot;子&quot;。</p>
              <p>　　一００五页一行似此妻又见出之按：&quot;之&quot;疑当作&quot;也&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='30.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='32.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
