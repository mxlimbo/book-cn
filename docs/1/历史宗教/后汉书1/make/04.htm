<html>
<head>
<title>后汉书卷三　肃宗孝章帝纪　第三</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="03.htm"><img src="last.gif" width="46" height="15" border="0"></a><img src="bg.gif" width="40" height="30"><a href="05.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷三　肃宗孝章帝纪　第三</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td> 　　肃宗孝章皇帝讳炟，显宗第五子也。[一]母贾贵人。永平三年，立为皇太子。
              <p>　　少宽容，好儒术，显宗器重之。</p>
              <p>　　注[一]谥法曰：&quot;温克令仪曰章。&quot;伏侯古今注曰：&quot;炟之字曰着，音丁达反。&quot;</p>
              <p>　　十八年八月壬子，即皇帝位，年十九。尊皇后曰皇太后。</p>
              <p>　　壬戌，葬孝明皇帝于显节陵。[一]</p>
              <p>　　注[一]帝王纪曰：&quot;显节陵方三百步，高八丈。其地故富寿亭也，西北去洛阳三十七里。&quot;</p>
              <p>　　冬十月丁未，大赦天下。赐民爵，人二级，为父后及孝悌、力田人三级，脱无名数及流人欲占者人一级，爵过公乘得移与子若同产子；□、寡、孤、独、笃□、贫不能自存者粟，人三斛。诏曰：&quot;朕以眇身，托于王侯之上，统理万机，惧失厥中，兢兢业业，未知所济。深惟守文之主，必建师傅之官。诗不云乎：'不愆不忘，率由旧章。'[一]行太尉事节乡侯□三世在位，为国元老；[二]司空融[三]典职六年，勤劳不怠。其以□为太傅，融为太尉，并录尚书事。[四]'三事大夫，莫肯夙夜'，小雅之所伤也。[五]'予违汝弼，汝无面从'，[六]股肱之正义也。髃后百僚勉思厥职，各贡忠诚，以辅不逮。申□四方，称朕意焉。&quot;</p>
              <p>　　注[一]诗大雅也。郑玄云：&quot;愆，过也。率，循也。由，用也。言成王之令德，不过误，不违失，皆循用旧典文章，谓周公之礼法。&quot;</p>
              <p>　　注[二]赵□，光武时为太尉，明帝时行太尉事，故曰三代在位。元，长也。诗曰：&quot;方叔元老。&quot;</p>
              <p>　　注[三]融，牟融。</p>
              <p>　　注[四]武帝初以张子孺领尚书事。录尚书事由此始。</p>
              <p>　　注[五]诗雨无正之文也。三事，三公也。郑玄注云：&quot;幽王在外，三公及诸侯随而行者，皆无复君臣之礼，不肯晨夜省王。&quot;</p>
              <p>　　注[六]尚书益稷之文也。孔安国注云：&quot;我违道，汝当以义辅正我，无面从我。&quot;</p>
              <p>　　十一月戊戌，蜀郡太守第五伦为司空。</p>
              <p>　　诏征西将军耿秉屯酒泉。[一]遣酒泉太守段彭救戊己校尉耿恭。</p>
              <p>　　注[一]酒泉，今肃州县也。前书音义曰：&quot;城下有泉，其味若酒，因名酒泉焉。&quot;</p>
              <p>　　甲辰晦，日有食之。于是避正殿，寑兵，不听事五日。诏有司各上封事。</p>
              <p>　　十二月癸巳，有司奏言：&quot;孝明皇帝圣德淳茂，劬劳日□，身御浣衣，[一]食无兼珍。泽臻四表，[二]远人慕化，僬侥、儋耳，款塞自至。[三]克伐鬼方，开道西域，[四]</p>
              <p>　　威灵广被，无思不服。以烝庶为忧，不以天下为乐。备三雍之教，躬养老之礼。</p>
              <p>　　作登歌，正予乐，博贯六蓺，[五]不舍昼夜。聪明渊塞，着在图谶。[六]至德所感，通于神明。功烈光于四海，仁风行于千载。而深执谦谦，自称不德，无起寑庙，埽地而祭，除日祀之法，[七]省送终之礼，遂藏主于光烈皇后更衣别室。天下闻之，莫不凄怆。陛下至孝烝烝，奉顺圣德。臣愚以为更衣在中门之外，处所殊别，宜尊庙曰显宗，其四时禘祫，于光武之堂，闲祀悉还更衣，[八]</p>
              <p>　　共进武德之舞，如孝文皇帝祫祭高庙故事。&quot;[九]制曰：&quot;可。&quot;</p>
              <p>　　注[一]日□，日昳。尚书曰：&quot;文王自朝至于日中□，不遑暇食。&quot;</p>
              <p>　　注[二]尚书曰：&quot;光被四表。&quot;</p>
              <p>　　注[三]款，扣。僬侥、儋耳解见明纪。</p>
              <p>　　注[四]鬼方，远方。易曰：&quot;高宗伐鬼方，三年克之。&quot;</p>
              <p>　　注[五]周礼保氏教之六蓺：一曰礼，二曰乐，三曰射，四曰驭，五曰书，六曰数。前书蓺文志*(曰)*以礼、乐、春秋、易、诗、书为六蓺。博贯谓究极深幽耳。</p>
              <p>　　注[六]河图曰：&quot;图出代，九天开明，受用嗣兴，十代以光。&quot;又括地象曰：&quot;十代礼乐，文雅并出。&quot;谓明帝也。</p>
              <p>　　注[七]春秋外传曰：&quot;日祭，月祀，时享。祖祢则日祭，高曾则月祀，三祧则时享。&quot;今此除日祀之法，从时月之祭。</p>
              <p>　　注[八]续汉书曰：&quot;五年再殷祭，三年一祫，五年一禘。父为昭，南向；子为穆，北向。禘以夏四月，祫以冬十月。禘之为言谛，谛审昭穆尊卑之义。祫者，合也。冬十月五谷成，故骨肉合饮食于祖庙，谓之殷祭。四时正祭外，有五月尝麦，三伏立秋尝粢盛酎，十月尝稻等，谓之闲祀，即各于更衣之殿。更衣者，非正处也。园中有寑，有便殿。寑者，陵上正殿。便殿，寑侧之别殿，即更衣也。&quot;</p>
              <p>　　注[九]前书高庙奏武德、文始、五行之舞。</p>
              <p>　　是岁，牛疫。京师及三州大旱，诏勿收兖、豫、徐州田租、刍焒，其以见谷赈给贫人。</p>
              <p>　　建初元年春正月，诏三州郡国：&quot;方春东作，恐人稍受禀，往来烦剧，或妨耕农。</p>
              <p>　　[一]其各实核尤贫者，计所贷并与之。[二]流人欲归本者，郡县其实禀，令足还到，听过止官亭，无雇舍宿。长吏亲躬，无使贫弱遗脱，小吏豪右得容奸妄。</p>
              <p>　　[三]诏书既下，勿得稽留，刺史明加督察尤无状者。&quot;[四]</p>
              <p>　　注[一]禀，给也。稍*(为)**[谓]*少少给之，不顿与。</p>
              <p>　　注[二]并音必政反。</p>
              <p>　　注[三]前书曰，百石已下有斗食佐史之秩，言小吏也。</p>
              <p>　　注[四]无状谓其罪恶尤大，其状无可寄言，故云无状。它皆类此。</p>
              <p>　　丙寅，诏曰：&quot;比年牛多疾疫，垦田减少，谷价颇贵，人以流亡。方春东作，宜及时务。二千石勉劝农桑，弘致劳来。髃公庶尹，各推精诚，专急人事。罪非殊死，须立秋案验。有司明慎选举，进柔良，退贪猾，顺时令，理冤狱。'五教在宽'，帝典所美；[一]</p>
              <p>　　'恺悌君子'，大雅所叹。[二]布告天下，使明知朕意。&quot;</p>
              <p>　　注[一]五教谓父义、母慈、兄友、弟恭、子孝也。尚书舜典曰：&quot;汝作司徒，敬敷五教在宽。&quot;</p>
              <p>　　注[二]恺，乐；悌，易也。诗大雅泂酌篇曰：&quot;恺悌君子，人之父母。&quot;</p>
              <p>　　酒泉太守段彭讨击车师，大破之。罢戊己校尉官。</p>
              <p>　　二月，武陵澧中蛮叛。[一]</p>
              <p>　　注[一]武陵，郡，今澧州。水经曰&quot;澧水出武陵充县西历山之北&quot;也。</p>
              <p>　　三月甲寅，山阳、东平地震。己巳，诏曰：&quot;朕以无德，奉承大业，夙夜栗栗，不敢荒宁。[一]而灾异仍见，与政相应。朕既不明，涉道日寡；又选举乖实，俗吏伤人，官职秏乱，刑罚不中，可不忧与！昔仲弓季氏之家臣，子游武城之小宰，孔子犹诲以贤才，问以得人。[二]明政无大小，以得人为本。夫乡举里选，必累功劳。今刺史、守相不明真伪，茂才、孝廉岁以百数，既非能显，而当授之政事，甚无谓也。每寻前世举人贡士，或起甽亩，不系阀阅。[三]敷奏以言，则文章可采；明试以功，则政有异夡。[四]文质彬彬，朕甚嘉之。[五]</p>
              <p>　　其令太傅、三公、中二千石、二千石、郡国守相举贤良方正、能直言极谏之士各一人。&quot;</p>
              <p>　　注[一]孔安国注尚书曰：&quot;不敢荒怠自安宁。&quot;</p>
              <p>　　注[二]论语，仲弓为季氏宰，问政，子曰：&quot;赦小过，举贤才。&quot;子游为武城宰，孔子谓之曰：&quot;汝得人焉耳乎？&quot;</p>
              <p>　　注[三]说文曰：&quot;甽，田中之沟。&quot;音工犬反。史记曰：&quot;明其等曰阀，积其功曰阅。&quot;言前代举人务取贤才，不拘门地。</p>
              <p>　　注[四]敷，陈；奏，进也。令各陈进其言，则知其能否也。尚书曰&quot;敷奏以言，明试以功&quot;，则政之类。</p>
              <p>　　注[五]彬彬，杂半之貌。</p>
              <p>　　夏五月辛酉，初举孝廉、郎中宽博有谋，任典城者，以补长、相。[一]</p>
              <p>　　注[一]任，堪使也。典，主也。长谓县长，相谓侯相。</p>
              <p>　　秋七月辛亥，诏以上林池□田赋与贫人。[一]</p>
              <p>　　注[一]□，禁苑也，音语。前书音义曰：&quot;折竹以绳悬连之，使人不得往来，谓之□。&quot;</p>
              <p>　　八月庚寅，有星孛于天市。[一]</p>
              <p>　　注[一]史记曰：&quot;房为天驷，东北曲十二星曰旗，旗中四星曰天市。&quot;</p>
              <p>　　九月，永昌哀牢夷叛。</p>
              <p>　　冬十月，武陵郡兵讨叛蛮，破降之。</p>
              <p>　　十一月，阜陵王延谋反，贬为阜陵侯。</p>
              <p>　　二年春三月辛丑，诏曰：&quot;比年阴阳不调，肌馑屡臻。深惟先帝忧人之本，[一]</p>
              <p>　　诏书曰'不伤财，不害人'，诚欲元元去末归本。而今贵戚近亲，奢纵无度，嫁聚送终，尤为僭侈。</p>
              <p>　　有司废典，莫肯举察。春秋之义，以贵理贱。今自三公，并宜明纠非法，宣振威风。朕在弱冠，未知稼穑之艰难，区区管窥，岂能照一隅哉！[二]其科条制度所宜施行，在事者备为之禁，先京师而后诸夏。&quot;[三]</p>
              <p>　　注[一]本谓稼穑。</p>
              <p>　　注[二]史记扁鹊曰：&quot;以管窥天，以隙视文。&quot;</p>
              <p>　　注[三]公羊传曰：&quot;春秋内中国而外诸夏，内诸*(侯)**[夏]*而外夷狄。王者欲一乎天下，曷以内外之辞言？自近者始也。&quot;</p>
              <p>　　甲辰，罢伊吾卢屯兵。[一]</p>
              <p>　　注[一]永平十六年置。</p>
              <p>　　永昌、越巂、益州三郡民、夷讨哀牢，破平之。</p>
              <p>　　夏四月戊子，诏还坐楚、淮阳事徙者四百余家，令归本郡。</p>
              <p>　　癸巳，诏齐相省冰纨、方空縠、吹纶絮。[一]</p>
              <p>　　注[一]纨，素也。冰言色鲜洁如冰。释名曰：&quot;縠，纱也。&quot;方空者，纱薄如空也。或曰空，孔也，即今之方目纱也。纶，似絮而细。吹者，言吹嘘可成，亦纱也。前书齐有三服官，故诏齐相罢之。</p>
              <p>　　六月，烧当羌叛，金城太守郝崇讨之，败绩，羌遂寇汉阳。秋八月，遗行车骑将军马防讨平之。</p>
              <p>　　十二月戊寅，有星孛于紫宫。</p>
              <p>　　三年春正月己酉，宗祀明堂。礼毕，登灵台，望云物。大赦天下。</p>
              <p>　　三月癸巳，立贵人窦氏为皇后。赐爵，人二级，三老、孝悌、力田人三级，民无名数及流民欲占者人一级；□、寡、孤、独、笃□、贫不能自存者粟，人五斛。</p>
              <p>　　夏四月己巳，罢常山呼扨石臼河漕。[一]</p>
              <p>　　注[一]石臼，河名也，在今定州唐县东北。时邓训上言此漕难成，遂罢之。漕，水运也，音才到反。</p>
              <p>　　行车骑将军马防破烧当羌于临洮。[一]</p>
              <p>　　注[一]临洮，县名，属陇西郡，即今岷*(山之)*州。</p>
              <p>　　闰月，西域假司马班超击姑墨，大破之。[一]</p>
              <p>　　注[一]姑墨，西域国名，去长安八千一百五十里。</p>
              <p>　　冬十二月丁酉，以马防为车骑将军。</p>
              <p>　　武陵溇中蛮叛。[一]</p>
              <p>　　注[一]溇，水名，音娄，源出今澧州崇义县西北山。</p>
              <p>　　是岁，零陵献芝草。</p>
              <p>　　四年春二月庚寅，太尉牟融薨。</p>
              <p>　　夏四月戊子，立皇子庆为皇太子。赐爵，人二级，三老、孝悌、力田人三级，民无名数及流人欲自占者人一级；□、寡、孤、独、笃□、贫不能自存者粟，人五斛。</p>
              <p>　　己丑，徙钜鹿王恭为江陵王，汝南王畅为梁王，常山王□为淮阳王。辛卯，封皇子伉[一]为千乘王，全为平春王。[二]</p>
              <p>　　注[一]音抗。</p>
              <p>　　注[二]平春，县，属江夏郡。</p>
              <p>　　五月丙辰，车骑将军马防罢。</p>
              <p>　　甲戌，司徒鲍昱为太尉，南阳太守桓虞为司徒。[一]</p>
              <p>　　注[一]虞字仲春，冯翊人。</p>
              <p>　　六月癸丑，皇太后马氏崩。秋七月壬戌，葬明德皇*(太)*后。</p>
              <p>　　冬，牛大疫。</p>
              <p>　　十一月壬戌，诏曰：&quot;盖三代导人，教学为本。[一]汉承暴秦，曪显儒术，建立五经，为置博士。其后学者精进，虽曰承师，亦别名家。[二]孝宣皇帝以为去圣久远，学不厌博，故遂立大、小夏侯尚书，后又立京氏易。[三]至建武中，复置颜氏、严氏春秋，大、小戴礼博士。[四]此皆所以扶进微学，尊广道蓺也。中元元年诏书，五经章句烦多，议欲减省。至永平元年，长水校尉鯈[五]奏言，先帝大业，当以时施行。</p>
              <p>　　欲使诸儒共正经义，颇令学者得以自助。孔子曰：'学之不讲，是吾忧也。'又曰：'博学而笃志，切问而近思，仁在其中矣。'[六]于戏，其勉之哉！&quot;于是下太常，将、大夫、博士、议郎、郎官[七]及诸生、诸儒会白虎观，讲议五经同异，使五官中郎将魏应承制问，[八]侍中淳于恭奏，帝亲称制临决，如孝宣甘露石渠故事，[九]作白虎议奏。[一０]</p>
              <p>　　注[一]前书曰，三代之道，乡里有教，夏曰校，殷曰庠，周曰序。</p>
              <p>　　注[二]言虽承一师之业，其后触类而长，更为章句，则别为一家之学。</p>
              <p>　　注[三]大、小夏侯谓夏侯胜、胜从兄子建也。京氏，京房也。</p>
              <p>　　注[四]严氏谓严彭祖。颜氏谓颜安乐。大、小戴，戴德、戴圣也。</p>
              <p>　　注[五]樊鯈。</p>
              <p>　　注[六]论语文也。讲犹习也。笃，厚也。志，记也。言人能博涉学而后识之，切问于己所未悟之事，近思己所能及之事。好学亦仁之一分，故仁在其中矣。</p>
              <p>　　注[七]博士属太常，故云下。</p>
              <p>　　注[八]续汉志曰：&quot;五官中郎将，比二千石。&quot;</p>
              <p>　　注[九]前书：&quot;甘露二年，诏诸儒讲五经异同，萧望之等平奏其议，上亲制临决焉。&quot;又曰：&quot;施雠，甘露中论五经于石渠阁。&quot;三辅故事曰：&quot;石渠阁在未央殿北，藏秘书之所。&quot;</p>
              <p>　　注[一０]今白虎通。</p>
              <p>　　是岁，甘露降泉陵、洮阳二县。[一]</p>
              <p>　　注[一]二县属零陵郡。泉陵城在今永州零陵县北。洮阳故城在今湘源县西北。</p>
              <p>　　五年春二月庚辰朔，日有食之。诏曰：&quot;朕新离供养，[一]愆咎觽着，上天降异，大变随之。诗不云乎：'亦孔之丑。'[二]又久旱伤麦，忧心惨切。公卿已下，其举直言极谏、能指朕过失者各一人，遣诣公车，将亲览问焉。其以岩穴为先，勿取浮华。&quot;[三]</p>
              <p>　　注[一]去年马太后崩。</p>
              <p>　　注[二]诗小雅曰：&quot;朔月辛卯，日有食之，亦孔之丑。&quot;孔，甚也。丑，恶也。</p>
              <p>　　注[三]前书邹阳曰：&quot;显岩穴之士。&quot;</p>
              <p>　　甲申，诏曰：&quot;春秋书'无麦苗'，重之也。[一]去秋雨泽不适，今时复旱，如炎如焚。[二]凶年无时，而为备未至。朕之不德，上累三光，震栗忉忉，痛心疾首。[三]前代圣君，博思咨诹，[四]虽降灾咎，辄有开匮反风之应。[五]令予小子，徒惨惨而已。其令二千石理冤狱，录轻系；祷五岳四渎，及名山能兴云致雨者，冀蒙不崇朝篃雨天下之报。[六]务加肃敬焉。&quot;</p>
              <p>　　注[一]春秋庄公七年：&quot;秋，大水，无麦苗。&quot;公羊传曰：&quot;一灾不书，待无麦然后书无苗。&quot;何休注曰：&quot;不书谷*[名]*，至麦苗独书，人食最重也。&quot;</p>
              <p>　　注[二]炎﹑焚言热气甚。韩诗：&quot;旱魃为虐，如炎如焚。&quot;</p>
              <p>　　注[三]忉音刀。诗曰：&quot;忧心忉忉。&quot;又曰：&quot;疢如疾首。&quot;</p>
              <p>　　注[四]咨诹，谋也，音子余反。</p>
              <p>　　注[五]武王有疾，周公作请命之书，藏于金匮。后管﹑蔡流言，成王疑周公，天乃大风，禾木尽偃。成王启金匮，得书，乃郊天谢过，天乃反风起禾。事见尚书。</p>
              <p>　　注[六]尚书大传曰：&quot;五岳皆触石出云，肤寸而合，不崇朝而雨天下。&quot;</p>
              <p>　　三月甲寅，诏曰：&quot;孔子曰：'刑罚不中，则人无所措手足。'今吏多不良，□行喜怒，或案不以罪，迫胁无辜，致令自杀者，一岁且多于断狱，甚非为人父母之意也。[一]有司其议纠举之。&quot;</p>
              <p>　　注[一]书曰：&quot;元后作人父母。&quot;</p>
              <p>　　荆﹑豫诸郡兵讨破武陵溇中叛蛮。</p>
              <p>　　夏五月辛亥，诏曰：&quot;朕思彁直士，侧席异闻。[一]其先至者，各以发愤吐懑，略闻子大夫之志矣，皆欲置于左右，顾问省纳。建武诏书又曰，尧试臣以职，不直以言语笔札。[二]今外官多旷，并可以补任。&quot;</p>
              <p>　　注[一]彁犹希望也，音持二反。侧席谓不正坐，所以待贤良也。</p>
              <p>　　注[二]书舜典曰：&quot;朕其试哉。&quot;又曰：&quot;历试诸难。&quot;札，简也。</p>
              <p>　　戊辰，太傅赵□薨。</p>
              <p>　　冬，始行月令迎气乐。[一]</p>
              <p>　　注[一]东观记曰：&quot;马防上言，'圣人作乐，所以宣气致和，顺阴阳也。臣愚以为可因岁首发太蔟之律，奏雅颂之音，以迎和气。'时以作乐器费多，遂独行十月迎气乐也。&quot;</p>
              <p>　　是岁，零陵献芝草。有八黄龙见于泉陵。[一]西域假司马班超击疏勒，破之。</p>
              <p>　　注[一]伏侯古今注曰：&quot;见零陵泉陵湘水中，相与戏。其二大如马，有角；六枚大如驹，无角。&quot;</p>
              <p>　　六年春二月辛卯，琅邪王京薨。</p>
              <p>　　夏五月辛酉，赵王盱薨。</p>
              <p>　　六月丙辰，太尉鲍昱薨。</p>
              <p>　　辛未晦，日有食之。</p>
              <p>　　秋七月癸巳，以大司农邓彪为太尉。</p>
              <p>　　七年春正月，沛王辅﹑济南王康﹑东平王苍﹑中山王焉﹑东海王政﹑琅邪王宇来朝。</p>
              <p>　　夏六月甲寅，废皇太子庆为清河王，立皇子□为皇太子。</p>
              <p>　　己未，徙广平王羡为西平王。</p>
              <p>　　秋八月，饮酎高庙，禘祭光武皇帝﹑孝明皇帝。[一]甲辰，诏*[曰]*：&quot;书云'祖考来假'，明哲之祀。[二]予末小子，质又菲薄，仰惟先帝烝烝之情，前修禘祭，以尽孝敬。朕得识昭穆之序，寄远祖之思。今年大礼复举，加以先帝之坐，[三]</p>
              <p>　　悲伤感怀。乐以迎来，哀以送往，虽祭亡如在，而空虚不知所裁，庶或飨之。</p>
              <p>　　岂亡克慎肃雍之臣，辟公之相，[四]皆助朕之依依。[五]今赐公钱四十万，卿半之，及百官执事各有差。&quot;</p>
              <p>　　注[一]前书高庙饮酎，奏武德﹑五行之舞。音义云：&quot;正月旦作酒，八月成，名曰酎者，言醇也。&quot;武帝时因八月尝酎，令诸侯出金助祭，所谓酎金也。丁孚汉仪式曰：&quot;九真﹑交址﹑日南者用犀角二，长九寸，若檋瑁甲一；郁林用象牙一，长三尺已上，若翠羽各二十，准以当金。&quot;</p>
              <p>　　注[二]假音格。格，至也。尚书夔曰：&quot;于！予击石拊石，搏拊琴瑟以咏，祖考来格。&quot;言明哲祭祀，则能致祖考之神来至。</p>
              <p>　　注[三]言显宗神坐，今新加之。</p>
              <p>　　注[四]肃，敬；雍，和；相，助也。诗大雅曰：&quot;有来雍雍，至止肃肃，相维辟公，天子穆穆。&quot;言百辟诸侯来助祭，皆有肃雍之德，无懈慢也。</p>
              <p>　　注[五]依依，思慕之意。</p>
              <p>　　九月甲戌，幸偃师，东涉卷津，[一]至河内。下诏曰：&quot;车驾行秋稼，观收获，因涉郡界。皆精骑轻行，无它辎重。不得辄修道桥，远离城郭，遣吏逢迎，刺探起居，[二]出入前后，以为烦扰。动务省约，但患不能脱粟瓢饮耳。[三]所过欲令贫弱有利，无违诏书。&quot;遂览淇园。[四]己酉，进幸邺，劳飨魏郡守令已下，至于三老﹑门阑﹑走卒，赐钱各有差。劳赐常山﹑赵国吏人，复元氏租赋三岁。辛卯，车驾还宫。诏天下系囚减死一等，勿笞，诣边戍；妻子自随，占着所在；父母同产欲相从者，恣听之；有不到者，皆以乏军兴论。[五]及犯殊死，一切募下蚕室；其女子宫。系囚鬼薪﹑白粲已上，[六]皆减本罪各一等，输司寇作。亡命赎：死罪入缣二十匹，右趾至髡钳城旦舂十匹，完城旦至司寇三匹，吏人有罪未发觉，诏书到自告者，半入赎。</p>
              <p>　　注[一]卷，县名，属河南郡也。卷音丘权反。</p>
              <p>　　注[二]刺探谓候伺也。探音汤勘反。</p>
              <p>　　注[三]晏子相齐，食脱粟之饭。孔子曰，颜回一瓢饮。</p>
              <p>　　注[四]前书音义曰：&quot;淇园，韂之苑也。&quot;</p>
              <p>　　注[五]军兴而致阙乏，当死刑也。</p>
              <p>　　注[六]前书曰：&quot;鬼薪﹑白粲已上，皆三岁刑也。男子为鬼薪，取薪以给宗庙。</p>
              <p>　　女子为白粲，使择米白粲粲然。&quot;</p>
              <p>　　冬十月癸丑，西巡狩，幸长安。丙辰，祠高庙，遂有事十一陵。遣使者祠太上皇于万年，[一]以中牢祠萧何﹑霍光。进幸槐里。岐山得铜器，形似酒鞰，献之。又获白鹿。帝曰：&quot;上无明天子，下无贤方伯。[二]'人之无良，相怨一方。'[三]斯器亦曷为来哉？&quot;[四]又幸长平，御池阳宫，[五]东至高陵，造舟于泾而还。[六]每所到幸，辄会郡县吏人，劳赐作乐。十一月，诏劳赐河东守﹑令﹑掾以下。十二月丁亥，车驾还宫。</p>
              <p>　　注[一]太上皇，高祖父也，名煓，音它官反，一名执嘉。三辅黄图曰，高祖初都栎阳，太上皇崩，葬栎阳北原陵，号万年，仍分置万年县，在今栎阳东北，故就祭祀焉。</p>
              <p>　　注[二]已见明帝纪。</p>
              <p>　　注[三]诗小雅也。良，善也。言王者所为无有善者，各相与于一方而怨之。义见韩诗。</p>
              <p>　　注[四]公羊传曰：&quot;孔子抱麟而泣曰：'孰为来哉？孰为来哉？'&quot;注[五]前书音义曰：&quot;长平膎在池阳南，有长平观，去长安五十余里。&quot;</p>
              <p>　　注[六]造，至也。谓次比舟，令相至为桥而度也。尔雅曰：&quot;天子造舟，诸侯维舟，大夫方舟，士特舟。&quot;</p>
              <p>　　是岁，京师及郡国螟。</p>
              <p>　　八年春正月壬辰，东平王苍薨。三月辛卯，葬东平宪王，赐銮辂﹑龙旗。</p>
              <p>　　夏六月，北匈奴大人率觽款塞降。</p>
              <p>　　冬十二月甲午，东巡狩，幸陈留﹑梁国﹑淮阳﹑颍阳。戊申，车驾还宫。</p>
              <p>　　诏曰：&quot;五经剖判，去圣弥远，章句遗辞，乖疑难正，恐先师微言将遂废绝，非所以重稽古，求道真也。其令髃儒选高才生，受学左氏﹑谷梁春秋，古文尚书，毛诗，以扶微学，广异义焉。&quot;</p>
              <p>　　是岁，京师及郡国螟。</p>
              <p>　　元和元年春正月，中山王焉来朝。日南徼外蛮夷献生犀﹑白雉。[一]</p>
              <p>　　注[一]刘欣明交州记曰：&quot;犀，其毛如豕，缟有三甲，头如马，有三角，鼻上角短，额上﹑头上角长。&quot;异物志曰：&quot;角中特有光耀，白理如线，自本达末则为通天犀。&quot;</p>
              <p>　　闰月辛丑，济阴王长薨。</p>
              <p>　　二月甲戌，诏曰：&quot;王者八政，以食为本，[一]故古者急耕稼之业，致耒耜之勤，[二]节用储蓄，以备凶灾，是以岁虽不登而人无饥色。自牛疫已来，谷食连少，良由吏教未至，刺史﹑二千石不以为负。[三]其令郡国募人无田欲徙它界就肥饶者，恣听之。到在所，赐给公田，为雇耕佣，赁种□，[四]贳与田器，勿收租五岁，除筭三年。其后欲还本乡者，勿禁。&quot;</p>
              <p>　　注[一]尚书洪范八政，一曰食，是为政本。</p>
              <p>　　注[二]耒耜，农器也。耒，其柄；耜，其刃。</p>
              <p>　　注[三]负犹忧也。</p>
              <p>　　注[四]□，粮也，古饷字，音式上反。</p>
              <p>　　夏四月己卯，分东平国，封宪王苍子尚为任城王。</p>
              <p>　　六月辛酉，沛王辅薨。</p>
              <p>　　秋七月丁未，诏曰：&quot;律云'掠者唯得榜﹑笞﹑立'。[一]又令丙，棰长短有数。</p>
              <p>　　[二]自往者大狱已来，掠考多酷，钻钻之属，[三]惨苦无极。念其痛毒，怵然动心。书曰'鞭作官刑'，岂云若此？[四]宜及秋冬理狱，明为其禁。&quot;</p>
              <p>　　注[一]苍颉篇曰：&quot;掠，问也。&quot;广雅曰：&quot;榜，击也，音彭。&quot;说文曰：&quot;笞，击也。&quot;立谓立而考讯之。</p>
              <p>　　注[二]令丙为篇之次也。前书音义曰：&quot;令有先后，有令甲，令乙，令丙。&quot;又景帝*(京师)*定棰令，棰长五尺，本大一寸，其竹也末薄半寸，其平去节，故曰长短有数也。</p>
              <p>　　注[三]大狱谓楚王英等事也。钻音其廉反。说文曰：&quot;钻，□也。&quot;国语曰：&quot;中刑用钻凿。&quot;皆谓惨酷其肌肤也。</p>
              <p>　　注[四]孔安国注尚书曰：&quot;以鞭为理官事之刑。&quot;</p>
              <p>　　八月甲子，太尉邓彪罢，大司农郑弘为太尉。</p>
              <p>　　癸酉，诏曰：&quot;朕道化不德，吏政失和，元元未谕，抵罪于下。寇贼争心不息，边野邑屋不修。[一]永惟庶事，思稽厥衷，与凡百君子，共弘斯道。中心悠悠，将何以寄？其改建初九年为元和元年。郡国中都官系囚减死一等，勿笞，诣边县；妻子自随，占着在所。其犯殊死，一切募下蚕室；其女子宫。系囚鬼薪﹑白粲以上，皆减本罪一等，输司寇作。亡命者赎，各有差。&quot;</p>
              <p>　　注[一]&quot;修&quot;或作&quot;充&quot;。</p>
              <p>　　丁酉，南巡狩，诏所经道上，郡县无得设储跱。[一]命司空自将徒支柱桥梁。[二]</p>
              <p>　　有遣使奉迎，探知起居，二千石当坐。其赐□﹑寡﹑孤﹑独﹑不能自存者粟，人五斛。</p>
              <p>　　注[一]储，积也。跱，具也。言不预有蓄备。</p>
              <p>　　注[二]柱音竹主反。</p>
              <p>　　九月乙未，东平王忠薨。</p>
              <p>　　辛丑，幸章陵，祠旧宅园庙，见宗室故人，赏赐各有差。冬十月己未，进幸江陵，诏庐江太守祠南岳，又诏长沙﹑零陵太守祠长沙定王﹑舂陵节侯﹑郁林府君。还，幸宛。十一月己丑，车驾还宫，赐从者各有差。</p>
              <p>　　十二月壬子，诏曰：&quot;书云：'父不慈，子不祗，兄不友，弟不恭，不相及也。'[一]往者妖言大狱，所及广远，一人犯罪，禁至三属，[二]莫得垂缨仕宦王朝。</p>
              <p>　　如有贤才而没齿无用，朕甚怜之，非所谓与之更始也。诸以前妖恶禁锢者，一皆蠲除之，[三]以明□咎之路，但不得在宿韂而已。&quot;</p>
              <p>　　注[一]祗，敬也。左传胥臣云：&quot;康诰曰：'父不慈，子不祗，兄不友，弟不恭，不相及也。'&quot;今康诰之言，事同而文异。</p>
              <p>　　注[二]即三族也。谓父族﹑母族及妻族。</p>
              <p>　　注[三]左传曰：&quot;以重币锢之。&quot;杜预注曰：&quot;禁锢勿令仕也。&quot;</p>
              <p>　　二年春正月乙酉，诏曰：&quot;令云'人有产子者复，勿筭三岁'。今诸怀□者，[一]</p>
              <p>　　赐胎养谷人三斛，复其夫，勿筭一岁，着以为令。&quot;又诏三公曰：&quot;方春生养，万物莩甲，[二]宜助萌阳，以育时物。其令有司，罪非殊死且勿案验，及吏人条书相告不得听受，[三]冀以息事宁人，敬奉天气。立秋如故。夫俗吏矫饰外貌，似是而非，揆之人事则悦耳，论之阴阳则伤化，朕甚餍之，甚苦之。安静之吏，悃愊无华，[四]日计不足，月计有余。[五]如襄城令刘方，[六]吏人同声谓之不烦，虽未有它异，斯亦殆近之矣。闲□二千石各尚宽明，而今富奸行赂于下，贪吏枉法于上，使有罪不论而无过被刑，甚大逆也。夫以苛为察，以刻为明，以轻为德，以重为威，四者或兴，则下有怨心。吾诏书数下，冠盖接道，而吏不加理，人或失职，其咎安在？勉思旧令，称朕意焉。&quot;</p>
              <p>　　注[一]说文曰：&quot;□，孕也。&quot;</p>
              <p>　　注[二]前书音义曰：&quot;莩，叶里白皮也。&quot;易曰&quot;百果甲坼&quot;也。</p>
              <p>　　注[三]条，事条也。</p>
              <p>　　注[四]说文云：&quot;悃愊，至诚也。&quot;悃音苦本反。愊音孚逼反。</p>
              <p>　　注[五]庄子曰：&quot;有庚桑子者，偏得老聃之道，以居□垒之山。□垒之人相与云：</p>
              <p>　　'庚桑子之始来，吾洒然异之；今吾日计之不足，岁计之有余，庶几其圣人乎？'&quot;注[六]方字伯况，平原人。</p>
              <p>　　二月甲寅，始用四分历。[一]</p>
              <p>　　注[一]续汉书曰：&quot;时待诏张盛﹑京房﹑鲍业等以四分历请与待诏杨岑等共课岁余，盛等所中多，四分之历始颇施行。&quot;</p>
              <p>　　诏曰：&quot;今山川鬼神应典礼者，尚未咸秩。[一]其议增修髃祀，以祈丰年。&quot;</p>
              <p>　　注[一]咸，皆也。秩，序也。言山川之神尚未次序而祭之。书曰：&quot;咸秩无文。&quot;</p>
              <p>　　丙辰，东巡狩。己未，凤皇集肥城。[一]乙丑，帝耕于定陶。诏曰：&quot;三老，尊年也。孝悌，淑行也。力田，勤劳也。国家甚休之。其赐帛人一匹，勉率农功。&quot;</p>
              <p>　　使使者祠唐尧于成阳灵台。[二]辛未，幸太山，柴告岱宗。有黄鹄三十从西南来，经祠□上，东北过于宫屋，鬏翔升降。进幸奉高。壬申，宗祀五帝于汶上明堂。[三]癸酉，告祠二祖﹑四宗，[四]大会外内髃臣。丙子，诏曰：&quot;朕巡狩岱宗，柴望山川，告祀明堂，以章先勋。其二王之后，[五]先圣之胤，[六]东后蕃韂，[七]伯父伯兄，仲叔季弟，幼子童孙，[八]百僚从臣，宗室觽子，要荒四裔，[九]沙漠之北，鳂领之西，[一０]冒耏之类，[一一]跋涉悬度，[一二]陵践阻绝，骏奔郊畤，[一三]咸来助祭。祖宗功德，延及朕躬。</p>
              <p>　　予一人空虚多疚，纂承尊明，[一四]盥洗享荐，臱愧祗栗。诗不云乎：'君子如祉，乱庶遄已。'[一五]历数既从，灵耀着明，[一六]亦欲与士大夫同心自新。</p>
              <p>　　其大赦天下。诸犯罪不当得赦者，皆除之。复博、奉高、嬴，无出今年田租、刍焒。&quot;戊寅，进幸济南。[一七]三月己丑，进幸鲁，祠东海恭王陵。庚寅，祠孔子于阙里，及七十二弟子，赐曪成侯及诸孔男女帛。壬辰，进幸东平，祠宪王陵。[一八]甲午，遣使者祠定陶太后、恭王陵。[一九]乙未，幸东阿，北登太行山，至天井关。[二０]夏四月乙巳，客星入紫宫。乙卯，车驾还宫。庚申，假于祖祢，[二一]告祠高庙。</p>
              <p>　　注[一]肥城，县名，属太山郡，故城在今济州平阴县东南。</p>
              <p>　　注[二]成阳，县，属济阴郡。郭缘生述征记曰：&quot;成阳县东南有尧母庆都墓，上有祠庙。尧母陵俗亦名灵台大母。&quot;</p>
              <p>　　注[三]前书曰：&quot;济南人公玉带上黄帝时明堂图，中有一殿，四面无壁，以茅盖，通水，水圜宫垣为复道；上有楼，从西南入，名曰昆仑，以拜祀上帝。于是上作明堂于汶上，如带图焉。&quot;汶水出太山朱虚县莱芜山。</p>
              <p>　　注[四]二祖谓高祖、世祖。四宗谓文帝为太宗，武帝为世宗，宣帝为中宗，明帝为显宗。</p>
              <p>　　注[五]礼记曰：&quot;存二王之后，尊贤不过二代。&quot;公羊传*[注]*曰：&quot;存二王之后，所以通三正也。&quot;汉之二王，殷、周之后也。</p>
              <p>　　注[六]东观记曰：&quot;孔子后曪成侯等咸来助祭。&quot;</p>
              <p>　　注[七]东后谓东方国君也。诸侯为天子藩屏，故曰藩韂。</p>
              <p>　　注[八]尚书吕刑文。皆天子同姓诸侯，有父叔兄弟子孙列者，故总而言之。</p>
              <p>　　注[九]要、荒，二服名。要服去王城二千里，荒服去王城二千五百里。要者，言可要束以文教。荒者，言其荒忽无常也。裔，远也。谓荒服之外也。</p>
              <p>　　注[一０]西河旧事曰：&quot;鳂领，山名，在敦煌西。其山高大多鳂，故以为名焉。&quot;</p>
              <p>　　注[一一]字书曰：&quot;耏，多须貌，音而。&quot;言须鬓多，蒙冒其面。或曰，西域人多着冒而*[须]*长，故举以为言也。</p>
              <p>　　注[一二]草行曰跋，水行曰涉。左传子太叔曰：&quot;跋涉山川。&quot;西域传曰：&quot;悬度者，石山也。溪谷不通，以绳索相引而度，去阳关五千八百五十里。&quot;</p>
              <p>　　注[一三]骏，疾也，音俊。尚书&quot;骏奔走*(在庙)*&quot;。郊畤，祭天处也。前书音义曰：&quot;畤，神灵之居止者。&quot;</p>
              <p>　　注[一四]疚，病也。纂，继也。</p>
              <p>　　注[一五]诗小雅。遄，速也。已，止也。祉，福也。郑玄注云：&quot;福者，福贤者，谓爵禄之也。如此，则乱亦庶几可疾止也。&quot;</p>
              <p>　　注[一六]历数既从，谓行四分历也。灵耀着明，谓日月贞明。</p>
              <p>　　注[一七]济南，县名，故城在今淄州长山县西北。</p>
              <p>　　注[一八]陵在今郓州须昌县东。</p>
              <p>　　注[一九]太后即元帝傅昭仪也。定陶恭王康，其陵在今曹州济阴县北。</p>
              <p>　　注[二０]在今泽州晋城县南，今太行山上，关南有天井泉三所也。</p>
              <p>　　注[二一]假，至也，音格。祢，父庙。易曰：&quot;王假有庙。&quot;</p>
              <p>　　五月戊申，诏曰：&quot;乃者凤皇、黄龙、鸾鸟比集七郡，[一]或一郡再见，及白乌、神雀、甘露屡臻。祖宗旧事，或班恩施。[二]其赐天下吏爵，人三级；高年、□、寡、孤、独帛，人一匹。经曰：&quot;无侮□寡，惠此茕独。'加赐河南女子百户牛酒，[三]令天下大酺五日。赐公卿已下钱帛各有差；及洛阳人当酺者布，户一匹，城外三户共一匹。赐博士员弟子见在太学者布，人三匹。令郡国上明经者，口十万以上五人，不满十万三人。&quot;</p>
              <p>　　注[一]孙柔之瑞*[应]*图曰：&quot;鸾鸟者，赤神之精，凤皇之佐。鸡身赤*(毛)**[尾]*，色亦被五彩，鸣中五音。人君进退有度，亲疏有序，则至也。&quot;</p>
              <p>　　比，频也。</p>
              <p>　　注[二]武帝时芝草生于甘泉宫，宣帝时嘉谷玄稷降于郡国，神雀仍集，皆大赦天下。</p>
              <p>　　注[三]前书音义：&quot;苏林曰，男赐爵，女子赐牛酒。姚察云，女子谓赐爵者之妻。&quot;</p>
              <p>　　史记封禅书：&quot;百户牛一头，酒十石。&quot;臣贤案：此女子百户，若是户头之妻，不得更称为户；此谓女户头，即今之女户也。天下称庆，恩当普洽，所以男户赐爵，女子赐牛酒。</p>
              <p>　　改庐江为六安国，江陵复为南郡。[一]徙江陵王恭为六安王。</p>
              <p>　　注[一]建初四年改为江陵国，今又复之。</p>
              <p>　　秋七月庚子，诏曰：&quot;春秋于春每月书'王'者，重三正，慎三微也。[一]律十二月立春，不以报囚。[二]月令冬至之后，有顺阳助生之文，[三]而无鞠狱断刑之政。朕咨访儒雅，稽之典籍，以为王者生杀，宜顺时气。其定律，无以十一月、十二月报囚。&quot;</p>
              <p>　　注[一]三正谓天、地、人之正。所以有三者，由有三微之月，王者所当奉而成之。礼*(记)**[纬]*曰：&quot;正朔三而改，文质再而复。三微者，三正之始，万物皆微，物色不同，故王者取法焉。十一月，时阳气始施于黄泉之下，色皆赤。</p>
              <p>　　赤者阳气，故周为天正，色尚赤。十二月，万物始牙而色白。白者阴气，故殷为地正，色尚白。十三月，万物莩甲而出，其色皆黑，人得加功展业，故夏为人正，色尚黑。&quot;尚书大传曰：&quot;夏十三月为正，平旦为朔。殷以十二月为正，鸡鸣为朔。周以十一月为正，夜半为朔。&quot;必以三微之月为正者，当尔之时，物皆尚微，王者受命，当扶微理弱，奉成之义也。</p>
              <p>　　注[二]报犹论也。立春阳气至，可以施生，故不论囚。</p>
              <p>　　注[三]月令仲冬：&quot;是月也，日短至，阴阳争，诸生荡，君子身欲宁，事欲静，以待阴阳之所定也。&quot;</p>
              <p>　　九月壬辰，诏：&quot;凤皇、黄龙所见亭部无出二年租赋。[一]加赐男子爵，人二级；</p>
              <p>　　先见者帛二十匹，近者三匹，太守三十匹，令、长十五匹，丞、尉半之。诗云：</p>
              <p>　　'虽无德与汝，式歌且舞。'[二]它如赐爵故事。&quot;</p>
              <p>　　注[一]东观记曰：&quot;凤皇见肥城句窳亭槐树上。&quot;古今注云：&quot;黄龙见洛阳元延亭部。&quot;窳音庾。</p>
              <p>　　注[二]诗小雅也。取虽无大德，要有喜悦之心，欲歌舞也。式，用也。</p>
              <p>　　丙申，征济南王康、中山王焉会烝祭。</p>
              <p>　　冬十一月壬辰，日南至，初闭关梁。[一]</p>
              <p>　　注[一]易曰：&quot;先王以至日闭关，商旅不行。&quot;王弼注曰：&quot;冬至阴之复，夏至阳之复，故为复即至于寂然大静，先王则天地而行者也。&quot;</p>
              <p>　　三年春正月乙酉，诏曰：&quot;盖君人者，视民如父母，有憯怛之忧，有忠和之教，匍匐之救。[一]其婴儿无父母亲属，及有子不能养食者，禀给如律。&quot;</p>
              <p>　　注[一]周礼：&quot;*(乡)**[大]*司徒以乡三物教万民，一曰六德，谓智、仁、圣、义、忠、和。&quot;诗鄁风曰：&quot;凡民有丧，匍匐救之。&quot;</p>
              <p>　　丙申，北巡狩，济南王康、中山王焉、西平王羡、六安王恭、乐成王党、淮阳王□、任城王尚、沛王定皆从。辛丑，帝耕于怀。</p>
              <p>　　二月壬寅，告常山、魏郡、清河、钜鹿、平原、东平郡太守、相曰：&quot;朕惟巡狩之制，以宣声教，考同遐□，解释怨结也。今'四国无政，不用其良'，[一]驾言出游，欲亲知其剧易。前祠园陵，遂望祀华、霍，[二]东祡岱宗，为人祈福。</p>
              <p>　　今将礼常山，遂徂北土，历魏郡，经平原，升践堤防，询访耆老，咸曰'往者汴门未作，深者成渊，浅则泥涂'。追惟先帝勤人之德，[三]底绩远图，复禹弘业，[四]圣迹滂流，至于海表。不克堂*(桓)**[构]*，朕甚臱焉。[五]月令，孟春善相丘陵土地所宜。[六]今肥田尚多，未有垦辟。其悉以赋贫民，给与粮种，务尽地力，勿令游手。所过县邑，听半入今年田租，以劝农夫之劳。&quot;</p>
              <p>　　注[一]诗小雅曰：&quot;日月告凶，不用其行。四国无政，不用其良。&quot;言四方之国无政者，由天子不用善人也。</p>
              <p>　　注[二]华、霍，山名也。*[霍]*在*(今)*庐江灊县西南，亦名天柱山。尔雅曰华山为西岳，霍山为南岳。</p>
              <p>　　注[三]谓永平十二年修汴渠。</p>
              <p>　　注[四]尚书曰：&quot;覃怀厎绩。&quot;孔安国注云：&quot;厎，置；绩，功也。&quot;远图犹长筭也。言能复禹为理水之大功。</p>
              <p>　　注[五]尚书曰：&quot;若考作室，既厎法，厥子乃不肯堂，矧肯*(桓)**[构]*。&quot;</p>
              <p>　　注[六]月令：&quot;孟春之月，善相丘陵、阪险、原隰土地所宜，五谷所殖，以教导人，必躬亲之，田事既饬。&quot;</p>
              <p>　　乙丑，□侍御史、司空曰：&quot;方春，所过无得有所伐杀。车可以引避，引避之；</p>
              <p>　　騑马可辍解，辍解之。[一]诗云：'敦彼行苇，牛羊勿践履。'[二]礼，人君伐一草木不时，谓之不孝。[三]俗知顺人，莫知顺天。其明称朕意。&quot;</p>
              <p>　　注[一]夹辕者为服马，服马外为騑马。</p>
              <p>　　注[二]诗大雅云。郑玄注云：&quot;敦敦然道旁之苇，牧牛羊者无使践履折伤之，况于人乎！&quot;</p>
              <p>　　注[三]礼记孔子曰：&quot;伐一树，杀一兽，不以其时，非孝也。&quot;</p>
              <p>　　戊辰，进幸中山，遣使者祠北岳，出长城。[一]癸酉，还幸元氏，祠光武、显宗于县舍正堂；明日又祠显宗于始生堂，皆奏乐。[二]三月丙子，诏高邑令祠光武于即位□。复元氏七年傜役。己卯，进幸赵。庚辰，祠房山于灵寿。[三]</p>
              <p>　　辛卯，车驾还宫。赐从行者各有差。</p>
              <p>　　注[一]史记，蒙恬为秦筑长城，西自临洮，东至海。</p>
              <p>　　注[二]明帝生于常山元氏传舍也。</p>
              <p>　　注[三]灵寿，县名，属常山郡，今恒州县也。房山在今恒州房山县*(县)*西北，俗名王母山，上有王母祠。</p>
              <p>　　夏四月丙寅，太尉郑弘免，大司农宋由为太尉。[一]</p>
              <p>　　注[一]由字叔路，长安人。</p>
              <p>　　五月丙子，司空第五伦罢，太仆袁安为司空。</p>
              <p>　　秋八月乙丑，幸安邑，观盐池。[一]九月，至自安邑。</p>
              <p>　　注[一]许慎云：&quot;河东盐池，袤五十一里，广七里，周百一十六里。&quot;今蒲州虞乡县西。</p>
              <p>　　冬十月，北海王基薨。</p>
              <p>　　烧当羌叛，寇陇西。</p>
              <p>　　是岁，西域长史班超击斩疏勒王。</p>
              <p>　　章和元年春三月，护羌校尉傅育追击叛羌，战殁。</p>
              <p>　　夏四月丙子，令郡国中都官系囚减死一等，诣金城戍。</p>
              <p>　　六月戊辰，司徒桓虞免。癸卯，司空袁安为司徒，光禄勋任隗为司空。[一]</p>
              <p>　　注[一]桓虞字仲春，冯翊万年人。隗字仲和，南阳宛人。</p>
              <p>　　秋七月癸卯，齐王晃有罪，贬为芜湖侯。[一]壬子，淮阳王□薨。</p>
              <p>　　注[一]芜湖，县名，属丹阳，故城在今宣州当涂县东南。</p>
              <p>　　鲜卑击破北单于，斩之。</p>
              <p>　　烧当羌寇金城，护羌校尉刘盱讨之，斩其渠帅。</p>
              <p>　　壬戌，诏曰：&quot;朕闻明君之德，启迪鸿化，缉熙康乂，光照六幽，[一]讫惟人面，靡不率俾，仁风翔于海表，威霆行乎鬼区。[二]然后敬恭明祀，膺五福之庆，获来仪之贶。[三]朕以不德，受祖宗弘烈。乃者凤皇仍集，麒麟并臻，甘露宵降，嘉谷滋生，芝草之类，岁月不绝。朕夙夜祗畏上天，无以彰于先功。今改元和四年为章和元年。&quot;</p>
              <p>　　注[一]缉熙，光明也。六幽谓六合幽隐之处也。</p>
              <p>　　注[二]鬼区即鬼方。</p>
              <p>　　注[三]尚书五福：一曰寿，二曰富，三曰康宁，四曰攸好德，五曰考终命。来仪谓凤也。书曰：&quot;凤皇来仪。&quot;</p>
              <p>　　秋，令是月养衰老，授几杖，行糜粥饮食。[一]其赐高年二人共布帛各一匹，以为醴酪。死罪囚犯法在丙子赦前而后捕系者，皆减死，勿笞，诣金城戍。</p>
              <p>　　注[一]月令仲秋之令。</p>
              <p>　　八月癸酉，南巡狩。壬午，遣使者祠昭灵后于小黄园。[一]甲申，征任城王尚会睢阳。</p>
              <p>　　戊子，幸梁。己丑，遣使祠沛高原庙，丰枌榆社。[二]乙未，幸沛，祠献王陵，征会东海王政。乙未晦，日有食之。九月庚子，幸彭城，东海王政、沛王定、任城王尚皆从。辛亥，幸寿春。壬子，诏郡国中都官系囚减死罪一等，诣金城戍；犯殊死者，一切募下蚕室；其女子宫；系囚鬼薪、白粲已上，减罪一等，输司寇作。亡命者赎：死罪缣二十匹，右趾至髡钳城旦舂七匹，完城旦至司寇三匹；吏民犯罪未发觉，诏书到自告者，半入赎。复封阜陵侯延为阜陵王。己未，幸汝阴。[三]冬十月丙子，车驾还宫。</p>
              <p>　　注[一]小黄，县，属陈留郡，故城在今汴州陈留县东北。汉旧仪曰：&quot;昭灵后，高祖母，起兵时死小黄北，后为作园庙于小黄栅。&quot;陈留风俗传曰：&quot;沛公起兵野战，丧皇妣于黄乡。天下平定。*(仍)**[乃]*使使者以梓宫招魂幽野，于是丹蛇在水，自洒濯之，入于梓宫，其浴处有遗发，故谥曰昭灵夫人。&quot;</p>
              <p>　　注[二]前书音义曰：&quot;枌，白榆。高祖里社在丰县东北十五里。&quot;原庙，解见光武纪。</p>
              <p>　　注[三]县名，属汝南郡，今颍*(川)**[州]*县。</p>
              <p>　　北匈奴屋兰储等率觽降。</p>
              <p>　　是岁，西域长史班超击莎车，大破之。月氏国遣使献扶拔、师子。[一]</p>
              <p>　　注[一]扶拔，似麟无角。拔音步末反。</p>
              <p>　　二年春正月，济南王康、阜陵王延、中山王焉来朝。</p>
              <p>　　*[二月]*壬辰、帝崩于章德前殿，年三十三。遗诏无起寑庙，一如先帝法制。</p>
              <p>　　论曰：魏文帝称&quot;明帝察察，章帝长者&quot;。[一]章帝素知人厌明帝苛切，事从宽厚。感陈宠之义，除惨狱之科。[二]深元元之爱，着胎养之令。[三]奉承明德太后，尽心孝道。割裂名都，以崇建周亲。[四]平傜简赋，而人赖其庆。又体之以忠恕，文之以礼乐。故乃蕃辅克谐，髃后德让。谓之长者，不亦宜乎！在位十三年，郡国所上符瑞，合于图书者数百千所。乌呼懋哉！[五]</p>
              <p>　　注[一]以上华峤之辞。</p>
              <p>　　注[二]宠时为尚书，以吏政严切，乃上书除惨酷之科五十余条，具本传也。</p>
              <p>　　注[三]元和二年令，诸怀□者赐谷，人三斛。</p>
              <p>　　注[四]周，至也。</p>
              <p>　　注[五]懋，美也。</p>
              <p>　　赞曰：肃宗济济，天性恺悌。于穆后德，谅惟渊体。[一]左右蓺文，斟酌律礼。</p>
              <p>　　[二]思服帝道，弘此长懋。儒馆献歌，戎亭虚候。[三]气调时豫，宪平人富。</p>
              <p>　　注[一]于穆，叹美也。尚书曰&quot;齐圣广渊&quot;也。</p>
              <p>　　注[二]蓺文谓诸儒讲五经同异，帝亲称制论决也。律谓诏云&quot;立春不以报囚&quot;也。礼谓修禘祫，登灵台之属。</p>
              <p>　　注[三]献歌谓崔骃游太学时上四巡等颂。</p>
              <p>　　校勘记</p>
              <p>　　一三０页一二行第五伦&quot;第&quot;原作&quot;弟&quot;，第弟古通作，今改归一律。</p>
              <p>　　一三０页一六行劬劳日□汲本、集解本&quot;□&quot;作&quot;□&quot;，局本作&quot;昃&quot;。按：校补谓&quot;昃&quot;本作&quot;□&quot;，亦作&quot;旲&quot;，□乃俗字，□又旲之斗变。</p>
              <p>　　一三一页一二行前书蓺文志*(曰)*据刊误删。</p>
              <p>　　一三一页一五行三祧则时享按：刊误谓自古但有二祧，无三祧，明&quot;三&quot;字误。</p>
              <p>　　一三二页二行立秋尝粢盛酎按：刊误谓汉制立秋尝粢，八月饮酎，此文误出一&quot;盛&quot;字，少&quot;八月饮&quot;三字。</p>
              <p>　　一三二页五行其以见谷赈给贫人按：刊误谓诏无他语，不当有&quot;其&quot;字。</p>
              <p>　　一三二页一０行稍*(为)**[谓]*少据刊误改。按：为谓古通作，后如此不悉改。</p>
              <p>　　一三四页一四行饥馑屡臻按：饥馑之&quot;饥&quot;与饥饿之&quot;饥&quot;原有别，此当作&quot;饥&quot;，然各本饥饥多通作，故不改。</p>
              <p>　　一三五页六行内中国而外诸夏内诸*(侯)**[夏]*而外夷狄据今公羊传改。</p>
              <p>　　一三五页六行曷以内外之辞言自近者始也刊误谓案公羊本文&quot;曷为以内外之辞言之，言自近者始也&quot;，少&quot;之言&quot;二字。今按：前人引书，每多删节，无&quot;之言&quot;二字，义亦自明，故不依刘说补。</p>
              <p>　　一三六页八行即今岷*(山之)*州据集解王先谦说删。</p>
              <p>　　一三六页九行西域假司马班超击姑墨按：校补引侯康说，谓据本传当作&quot;军司马&quot;，此与下五年均误。</p>
              <p>　　一三七页六行按：此注原在&quot;千乘王&quot;下，今据汲本、殿本移正。</p>
              <p>　　一三七页一一行葬明德皇*(太)*后集解引钱大昕说，谓按光烈、章德、和熹、安思、顺烈、桓思、灵思诸后之葬皆书皇后，此独书太后，&quot;太&quot;字疑衍。今据删。</p>
              <p>　　一四０页一行不书谷*[名]*据校补补。</p>
              <p>　　一四二页四行甲辰诏*[曰]*据刊误补。</p>
              <p>　　一四二页一０行日南者用犀角二按：殿本考证谓&quot;者&quot;似当作&quot;皆&quot;。一四三页五行～六行己西进幸邺辛卯车驾还宫按：己酉不当在辛卯前，疑有误。</p>
              <p>　　一四四页一行前书曰按：&quot;前书&quot;下当有&quot;音义&quot;二字，此脱。</p>
              <p>　　一四四页七行高祖初都栎阳按：汉书注引三辅黄图作&quot;高祖初居栎阳&quot;。又按：</p>
              <p>　　汲本、殿本、集解本&quot;栎阳&quot;误作&quot;洛阳&quot;。</p>
              <p>　　一四四页一五行三月辛卯按：校补引钱大昭说，谓&quot;辛卯&quot;传作&quot;己卯&quot;。</p>
              <p>　　一四六页一一行又景帝*(京师)*定棰令据刊误删。</p>
              <p>　　一四九页九行时待诏张盛京房鲍业等按：集解引钱大昕说，谓&quot;京房&quot;当作&quot;景防&quot;。</p>
              <p>　　一五０页一一行有尧母庆都墓按：殿本&quot;墓&quot;作&quot;台&quot;。</p>
              <p>　　一五０页一五行公羊传*[注]*曰据校补补。</p>
              <p>　　一五０页一五行所以通三正也按：公羊隐二年注&quot;正&quot;作&quot;统&quot;。殿本&quot;正&quot;作&quot;王&quot;，误。</p>
              <p>　　一五一页七行西域人多着冒而*[须]*长据刊误补。</p>
              <p>　　一五一页八行去阳关五千八百五十里按：前书作&quot;五千八百八十八里&quot;。</p>
              <p>　　一五一页一０行骏奔走*(在庙)*按：集解引惠栋说，谓案梅氏武成，衍&quot;在庙&quot;二字，周颂有之，涉此而讹。今据删。</p>
              <p>　　一五一页一七行在今泽州晋城县南按：&quot;晋&quot;原斗&quot;普&quot;，径改正。</p>
              <p>　　一五二页七行孙柔之瑞*[应]*图曰按：御览九百十六及广韵二十六桓鸾字注引并作&quot;瑞应图&quot;，今据补。</p>
              <p>　　一五二页七行鸡身赤*(毛)**[尾]*据殿本、集解本改。</p>
              <p>　　一五三页二行礼*(记)**[纬]*曰据集解引惠栋说改。</p>
              <p>　　一五三页六行王者受命按：&quot;受&quot;原斗&quot;授&quot;，径改正。</p>
              <p>　　一五三页一三行凤皇见肥城句窳亭槐树上按：校补谓殿本&quot;凤皇&quot;作&quot;黄龙&quot;，与聚珍本东观记合。惟&quot;句窳亭&quot;东观记作&quot;窳亭&quot;。</p>
              <p>　　一五四页五行周礼*(乡)**[大]*司徒据殿本改。</p>
              <p>　　一五四页一二行不克堂*(桓)**[构]*据殿本、集解本改。注同。按：姚范谓正文及注&quot;构&quot;俱误&quot;桓&quot;，盖宋世避高宗之讳，刊本者不知，误以为钦宗之讳也，故&quot;桓&quot;字犹缺下画。</p>
              <p>　　一五五页二行*[霍]*在*(今)*庐江灊县西南据张森楷校勘记改，与郡国志合。</p>
              <p>　　一五六页二行房山在今恒州房山县*(县)*西北据殿本考证删。按：&quot;在今&quot;原误&quot;今在&quot;，径乙正。</p>
              <p>　　一五六页三行大司农宋由为太尉按：集解引惠栋说，谓袁纪&quot;宋由&quot;作&quot;宗由&quot;。</p>
              <p>　　一五七页四行护羌校尉刘盱讨之按：集解引钱大昕说，谓以西羌传校之，其时尉乃张纡，非刘盱也。</p>
              <p>　　一五八页八行*(仍)**[乃]*使使者据刊误改。</p>
              <p>　　一五八页一一行今颍*(川)**[州]*县张森楷校勘记谓监本&quot;川&quot;作&quot;州&quot;，是。</p>
              <p>　　今据改。</p>
              <p>　　一五九页二行*[二月]*壬辰集解引惠栋说，谓袁纪作&quot;二月壬辰&quot;。今据补。按：</p>
              <p>　　是年正月甲午朔，无壬辰。二月癸亥朔，壬辰，二月三十日也。又按：凡新君即位，皆在先帝崩日，和帝纪&quot;章和二年二月壬辰即皇帝位&quot;，益足证此&quot;壬辰&quot;之上实脱&quot;二月&quot;二字也。</p>
              <p>　　一五九页二行年三十三按：惠栋补注引蒋杲说，谓章帝即位年十九，在位十三年，年三十二。</p>
              <p>　　一五九页三行章帝素知人厌明帝苛切按：髃书治要&quot;人&quot;作&quot;民&quot;。</p>
              <p>　　一五九页三行感陈宠之义按：张森楷校勘记谓髃书治要&quot;义&quot;作&quot;议&quot;，是。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='03.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='05.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
