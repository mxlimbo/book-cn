<html>
<head>
<title>后汉书卷二　显宗孝明帝纪　第二</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="02.htm"><img src="last.gif" width="46" height="15" border="0"></a><img src="bg.gif" width="40" height="30"><a href="04.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷二　显宗孝明帝纪　第二</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td> 　　显宗孝明皇帝讳庄，[一]光武第四子也。母阴皇后。帝生而丰下，[二]十岁能通春秋，光武奇之。建武十五年封东海公，十七年进爵为王，十九年立为皇太子。师事博士桓荣，学通尚书。
              <p>　　注[一]谥法曰：&quot;照临四方曰明。&quot;伏侯古今注曰：&quot;庄之字曰严。&quot;</p>
              <p>　　注[二]杜预注左传云：&quot;丰下，盖面方也。&quot;东观记云：&quot;帝丰下兑上，项赤色，有似于尧。&quot;</p>
              <p>　　中元二年二月戊戌，即皇帝位，年三十。尊皇后曰皇太后。</p>
              <p>　　三月丁卯，葬光武皇帝于原陵。[一]有司奏上尊庙曰世祖。</p>
              <p>　　注[一]帝王纪曰：&quot;原陵方三百二十步，高六丈，在临平亭东南，去洛阳十五里。&quot;</p>
              <p>　　夏四月丙辰，诏曰：&quot;予末小子，奉承圣业，夙夜震畏，不敢荒宁。先帝受命中兴，德侔帝王，协和万邦，假于上下，[一]怀柔百神，惠于□寡。[二]朕承大运，继体守文，[三]不知稼穑之艰难，惧有废失。圣恩遗戒，顾重天下，以元元为首。公卿百僚，将何以辅朕不逮？其赐天下男子爵，人二级；[四]三老、孝悌、力田人三级；[五]爵过公乘，得移与子若同产、同产子；[六]及流人无名数欲自占者人一级；[七]</p>
              <p>　　□、寡﹑孤、独、笃□粟，人十斛。其施刑及郡国徒，在中元元年四月己卯赦前所犯而后捕系者，悉免其刑。又边人遭乱为内郡人妻，在己卯赦前，一切遣还边，恣其所乐。中二千石下至黄绶，[八]贬秩赎论者，悉皆复秩还赎。方今上无天子，下无方伯，[九]若涉渊水而无舟楫。夫万乘至重而壮者虑轻，[一０]</p>
              <p>　　实赖有德左右小子。[一一]高密侯禹元功之首，东平王苍宽博有谋，并可以受六尺之托，临大节而不挠。[一二]其以禹为太傅，苍为骠骑将军。太尉□告谥南郊，[一三]司徒欣奉安梓宫，[一四]司空鲂将校复土。[一五]其封□为节乡侯，欣为安乡侯，鲂为杨邑侯。&quot;</p>
              <p>　　注[一]假，至也。音格。</p>
              <p>　　注[二]怀，安也。柔，和也。礼曰&quot;凡山林能兴云致雨者皆曰神，有天下者祭百神&quot;，怀柔百神也。书曰：&quot;惠于□寡。&quot;</p>
              <p>　　注[三]创基之主，则尚武功以定祸乱；其次继体而立者，则守文德。谷梁传曰：</p>
              <p>　　&quot;承明继体。则守文之君也。&quot;</p>
              <p>　　注[四]前书音义曰：&quot;男子者，谓户内之长也。&quot;商鞅为秦制爵二十级：一，公士；二，上造；三，簪□；四，不更；五，大夫；六，官大夫；七，公大夫；</p>
              <p>　　八，公乘；九，五大夫；十，左庶长；十一，右庶长；十二，左更；十三，中更；十四，右更；十五，少上造；十六，大上造；十七，驷车庶长；十八，大庶长；十九，关内侯；二十，彻侯。人赐爵者，有罪得赎，贫者得卖与人。</p>
              <p>　　注[五]三老、孝悌、力田，三者皆乡官之名。三老，高帝置，孝悌、力田，高后置，所以劝导乡里，助成风化也。文帝诏曰：&quot;孝悌，天下之大顺也。力田，为生之本也。三老，觽人之师也。其以户口率置员。&quot;事见前书。</p>
              <p>　　注[六]汉制，赐爵自公士已上不得过公乘，故过者得移授也。同产，同母兄弟也。</p>
              <p>　　注[七]无名数谓无文簿也。占谓自归首也。</p>
              <p>　　注[八]汉制，二百石以上铜印黄绶也。</p>
              <p>　　注[九]公羊传曰：&quot;上无天子，下无方伯。&quot;此制引以为谦也。</p>
              <p>　　注[一０]帝谦言年尚少壮，思虑轻浅，故须贤人辅弼。</p>
              <p>　　注[一一]赖，恃也。左右，助也。</p>
              <p>　　注[一二]六尺谓年十五已下。大节谓大事。挠，屈也。音女孝反。</p>
              <p>　　注[一三]赵□也。应劭风俗通曰：&quot;礼，臣子无爵谥君父之义也，故髃臣累其功美，葬日，遣太尉于南郊告天而谥之。&quot;</p>
              <p>　　注[一四]李欣也。梓宫，以梓木为棺。风俗通曰：&quot;宫者，存时所居，缘生事死，因以为名。&quot;</p>
              <p>　　注[一五]冯鲂也。将校谓将领五校兵以穿圹也。前书音义曰：&quot;复土，主穿圹填塞事也。言下棺讫，复以土为坟，故言复土。&quot;</p>
              <p>　　秋九月，烧当羌寇陇西，败郡兵于允街。[一]赦陇西囚徒，减罪一等，勿收今年租调。又所发天水三千人，亦复是岁更赋。[二]遣谒者张鸿讨叛羌于允吾，[三]</p>
              <p>　　鸿军大败，战殁。冬十一月，遣中郎将窦固监捕虏将军马武等二将军讨烧当羌。</p>
              <p>　　注[一]允街，县名也，允音铅，街音佳，属金城郡，故城在今凉州昌松县东南。</p>
              <p>　　城临丽水，一名丽水城。</p>
              <p>　　注[二]更谓戍卒更相代也。赋谓雇更之钱也。前书音义曰：&quot;更有三品：有卒更，有践更。古正卒无常，人皆当迭为之。*(有)*一月一更，是为卒更。贫者欲得雇更钱，次直者出钱雇之，月二千，是为践更，有过更。古者天下人皆当戍边三日，亦名为更。不可人人自行三日戍，当行者不可往即还，因住一岁，次直者出钱三百雇之，谓之过更。&quot;</p>
              <p>　　注[三]允吾，县名，属金城郡，故城在今兰州广武县西南。允音沿。吾音牙。</p>
              <p>　　十二月甲寅，诏曰：&quot;方春戒节，人以耕桑。其□有司务顺时气，使无烦扰。[一]</p>
              <p>　　天下亡命殊死以下，听得赎论：死罪入缣二十匹，右趾至髡钳城旦舂十匹，[二]</p>
              <p>　　完城旦舂至司寇作三匹。[三]其未发觉，诏书到先自告者，半入赎。今选举不实，邪佞未去，权门请托，残吏放手，[四]百姓愁怨，情无告诉。有司明奏罪名，并正举者。[五]又郡县每因征发，轻为奸利，诡责羸弱，先急下贫。其务在均平，无令枉刻。&quot;</p>
              <p>　　注[一]礼记：&quot;孟春之月，布德和令，行庆施惠。仲春，无作大事，以妨农事。&quot;</p>
              <p>　　注[二]前书音义曰：&quot;右趾谓刖其右足，次刖左足，次劓，次黥，次髡钳为城旦舂。城旦者，昼日伺寇虏，夜暮筑长城。舂者，妇人犯罪，不任军役之事，但令舂以食徒者。&quot;</p>
              <p>　　注[三]完者，谓不加髡钳而筑城也。次鬼薪、白粲，次隶臣妾，次*(作)*司寇*[作]*。</p>
              <p>　　注[四]放手谓贪纵为非也。</p>
              <p>　　注[五]举非其人，并正举主之罪。</p>
              <p>　　永平元年春正月，帝率公卿已下朝于原陵，如元会仪。[一]</p>
              <p>　　注[一]汉官仪曰：&quot;古不墓祭。秦始皇起寑于墓侧，汉因而不改。诸陵寑皆以晦、望、二十四气、三伏、社、腊及四时上饭。其亲陵所宫人，随鼓漏理被枕，具盥水，陈庄具。天子以正月上原陵，公卿百官及诸侯王、郡国计吏皆当轩下，占其郡国谷价，四方改易，欲先帝魂魄闻之也。&quot;元会仪见下。</p>
              <p>　　夏五月，太傅邓禹薨。</p>
              <p>　　戊寅，东海王强薨，遣司空冯鲂持节视丧事，赐升龙旄头、銮辂、龙旗。[一]</p>
              <p>　　注[一]旄头，见光武纪。銮，铃也，在镳。交龙为旗，唯天子用之，今特赐以葬。</p>
              <p>　　六月乙卯，葬东海恭王。</p>
              <p>　　秋七月，捕虏将军马武等与烧当羌战，大破之。募士卒戍陇右，赐钱人三万。</p>
              <p>　　八月戊子，徙山阳王荆为广陵王，遣就国。</p>
              <p>　　是岁，辽东太守祭肜使鲜卑击赤山乌桓，大破之，斩其渠帅。[一]越巂姑复夷叛，[二]州郡讨平之。</p>
              <p>　　注[一]赤山在辽东西北数千里。</p>
              <p>　　注[二]姑复，县名。</p>
              <p>　　二年春正月辛末，宗祀光武皇帝于明堂，帝及公卿列侯始服冠冕、衣裳、玉佩、絇屦以行事。[一]礼毕，登灵台。使尚书令持节诏骠骑将军、三公曰：&quot;今令月吉日，宗祀光武皇帝于明堂，以配五帝。[二]礼备法物，乐和八音，咏祉福，舞功德，[三]*(其)*班时令，□髃后。[四]事毕，升灵台，望元气，吹时律，观物变。[五]髃僚藩辅，宗室子孙，觽郡奉计，百蛮贡职，[六]乌桓、濊貊咸来助祭，单于侍子、骨都侯亦皆陪位。斯固圣祖功德之所致也。朕以闇陋，奉承大业，亲执珪璧，恭祀天地。[七]仰惟先帝受命中兴，拨乱反正，以宁天下，[八]封泰山，建明堂，立辟雍，起灵台，恢弘大道，被之八极；[九]而胤子无成康之质，髃臣无吕旦之谋，[一０]盥洗进爵，踧踖惟臱。[一一]素性顽鄙，临事益惧，故'君子坦荡荡，小人长戚戚'。[一二]其令天下自殊死已下，谋反大逆，皆赦除之。百僚师尹，其勉修厥职，顺行时令，敬若昊天，以绥兆人。&quot;</p>
              <p>　　[一三]</p>
              <p>　　注[一]汉官仪曰：&quot;天子冠通天，诸侯王冠远游，三公、诸侯冠进贤三梁，卿、大夫、尚书、二千石、博士冠两梁，*(二)*千石已下至小吏冠一梁。天子、公、卿、特进、诸侯祀天地明堂，皆冠平冕，天子十二旒，三公、九卿、诸侯七，其缨各如其绶色，玄衣纁裳。&quot;周礼曰：&quot;王祀昊天上帝则服大裘而冕，祀五帝亦如之。&quot;三礼图曰：&quot;冕以三十升布漆而为之，广八寸，长尺六寸，前圜后方，前下后高，有俛伏之形，故谓之冕。欲人之位弥高而志弥下，故以名焉。&quot;董巴舆服志曰：&quot;显宗初服冕衣裳以祀天地。衣裳以玄上纁下，乘舆备文日月星辰十二章，三公、诸侯用山龙九章，卿已下用华虫七章，皆五色釆。乘舆刺绣，公卿已下皆织成。陈留襄邑献之。&quot;徐广车服注曰：&quot;汉明帝案古礼备其服章，天子郊庙衣皁上绛下，前三幅，后四幅，衣画而裳绣。&quot;礼记曰：&quot;古之君子必佩玉，君子于玉比德焉。天子佩白玉，公侯佩山玄玉，大夫佩水苍玉，世子佩瑜玉。&quot;周礼屦人&quot;掌王赤舄青絇&quot;。郑玄注云：&quot;赤舄，为上冕服之舄也。絇屦，鼻头以青彩饰之。&quot;絇音劬。三礼图曰：&quot;屦复下曰舄，其色各随裳色。&quot;</p>
              <p>　　注[二]五经通义曰：&quot;苍帝灵威仰，赤帝赤熛怒，黄帝含枢纽，白帝白招矩，黑帝*(汁)**[睰]*光纪。牲币及玉，各依方色。&quot;</p>
              <p>　　注[三]祉亦福也。咏谓诗云&quot;降福穰穰&quot;之类。景帝诏曰：&quot;歌者所以发德，舞者所以明功。&quot;</p>
              <p>　　注[四]班，布也。时令谓月令也。四时各有令，若有乖舛，必致妖醔，故告之。</p>
              <p>　　注[五]元气，天气也。王者承天心，理礼乐，通上下四时之气也，故望之焉。</p>
              <p>　　时律者，即月令&quot;孟春律中太蔟，仲春律中夹钟&quot;之类。大戴礼曰：&quot;圣人□十二管，察八音之清浊，谓之律吕。律吕不正则诸气不和。&quot;周礼保章氏：&quot;以五云之色，辨吉凶、水旱、丰荒之祲象。&quot;郑司农注云：&quot;以二至二分观云色，青为虫，白为丧，赤为兵荒，黑为水，黄为丰。故春秋传曰：'凡分至启闭必书云物，为备故也'。&quot;杜预注云：&quot;物谓气色醔变也。&quot;</p>
              <p>　　注[六]奉计谓计吏也。诗曰&quot;因时百蛮。&quot;百言觽多也。独言蛮，通四夷。</p>
              <p>　　注[七]周礼曰：&quot;四圭尺有二寸，以祀天。&quot;又曰：&quot;以苍璧礼天，以黄琮礼地，以青圭礼东方，以赤璋礼南方，以白琥礼西方，以玄璜礼北方。&quot;</p>
              <p>　　注[八]拨，理也。公羊传曰：&quot;拨乱世反之正，莫近于春秋。&quot;</p>
              <p>　　注[九]淮南子曰：&quot;九州之外有八寅，八寅之外有八纮，八纮之外有八极。&quot;</p>
              <p>　　注[一０]明帝自谓无*[成康之质]*。成康之时，刑措不用四十余年。</p>
              <p>　　注[一一]郑玄注论语云：&quot;踧踖，敬恭貌。&quot;盥音管。</p>
              <p>　　注[一二]坦荡，明达之貌。戚戚，常忧惧也。</p>
              <p>　　注[一三]若，顺也。</p>
              <p>　　三月，临辟雍，初行大射礼。[一]</p>
              <p>　　注[一]仪礼*(曰)*大射之礼，王将祭射宫，择士以助祭也。张虎侯、熊侯、豹侯，其制若今之射的矣。谓之为侯者，天子射中之，可以服诸侯也。天子侯中一丈八尺，画以云气焉。王以六耦射三侯，乐以驺虞九节；诸侯以四耦射二侯，乐以狸首七节；孤卿、大夫以三耦射一侯，乐以釆苹五节；士以二耦射豻侯，乐以釆蘩三节。</p>
              <p>　　秋九月，沛王辅、楚王英、济南王康、淮阳王延、东海王政来朝。</p>
              <p>　　冬十月壬子，幸辟雍，初行养老礼。诏曰：&quot;光武皇帝建三朝之礼，而未及临飨。</p>
              <p>　　[一]眇眇小子，属当圣业。[二]闲暮春吉辰，初行大射；令月元日，[三]复践辟雍。尊事三老，兄事五更，安车挆轮，供绥执授。侯王设酱，公卿馔珍，朕亲袒割，执爵而酳。[四]祝哽在前，祝噎在后。[五]升歌鹿鸣，下管新宫，[六]</p>
              <p>　　八佾具修，万舞于庭。[七]朕固薄德，何以克当？易陈负乘，诗刺彼己，[八]</p>
              <p>　　永念臱疚，无忘厥心。三老李躬，年耆学明。五更桓荣，授朕尚书。诗曰：'无德不报，无言不酬。'[九]其赐荣爵关内侯，食邑五千户。三老、五更皆以二千石禄养终厥身。其赐天下三老酒人一石，肉四十斤。有司其存耆□，[一０]恤幼孤，惠□寡，称朕意焉。&quot;</p>
              <p>　　注[一]三朝之礼谓中元元年初起明堂、辟雍、灵台也。</p>
              <p>　　注[二]尚书康王曰：&quot;眇眇予末小子。&quot;孔安国注云：&quot;眇眇犹微微也。&quot;</p>
              <p>　　注[三]东观记曰：&quot;十月元日。&quot;</p>
              <p>　　注[四]孝经援神契曰：&quot;尊事三老，父象也。&quot;宋均注曰：&quot;老人知天地之事者。&quot;</p>
              <p>　　安车，坐乘之车；挆轮，以蒲裹轮。挆音而兖反。三老就车，天子亲执绥授之。</p>
              <p>　　说文：&quot;绥，车中把也。&quot;五更，老人知五行更代事者。汉官仪曰：&quot;三老、五更，皆取有首妻男女全具者。&quot;续汉志曰：&quot;养三老、五更，先吉日，司徒上太傅若讲师故三公人名，用其德行年耆高者，三公一人为三老，次卿一人为五更，皆服絺纻大袍单衣，皁缘领袖中衣，冠进贤，扶*(玉)**[王]*杖。五更亦如之，不杖。皆齐于太学讲堂。其日乘舆先到辟雍礼殿，坐于东厢，遣使者安车迎三老、五更，天子迎于门屏，交拜，导自阼阶。三老自宾阶升，东面。三公设几杖。九卿正履。天子亲袒割俎，执酱而馈，执爵而酳。五更南面，三公进供，礼亦如之。明日皆诣阙谢，以其于己礼太隆也。&quot;酱，醢也。珍谓肴羞之属，即周礼&quot;八珍&quot;之类。郑玄注仪礼云：&quot;酳，□也，所以洁口。&quot;音胤。</p>
              <p>　　注[五]老人食多哽噎，故置人于前后祝之，令其不哽噎也。</p>
              <p>　　注[六]鹿鸣，诗小雅篇名也。新宫，小雅逸篇也。升，登也。登堂而歌，所以重人声也。燕礼曰：&quot;升歌鹿鸣，下管新宫。&quot;</p>
              <p>　　注[七]佾，列也。谓舞者行列也。左氏传曰：&quot;天子八佾，诸侯六，大夫四，士二。夫舞，所以节八音而行八风，故自八以下。&quot;万亦舞也。诗云：&quot;公庭万舞。&quot;</p>
              <p>　　注[八]易曰：&quot;负且乘，致寇至。&quot;负也者，小人之事也。乘也者，君子之器也，小人而乘君子之器，盗思夺之矣。诗曰&quot;彼己之子，不称其服&quot;也。</p>
              <p>　　注[九]诗大雅也。</p>
              <p>　　注[一０]礼记曰，六十曰耆，七十曰□。释名曰：&quot;耆，指也，不从力役，指事使人也。耋，□也，皮肤变黑色如□也。&quot;</p>
              <p>　　中山王焉始就国。</p>
              <p>　　甲子，西巡狩，幸长安，祠高庙，遂有事于十一陵。历览馆邑，会郡县吏，劳赐作乐。十一月甲申，遣使者以中牢祠萧何、霍光。帝谒陵园，过式其墓。[一]</p>
              <p>　　进幸河东，所过赐二千石、令长已下至于掾史，各有差。[二]癸卯，车驾还宫。</p>
              <p>　　注[一]东观汉记曰：&quot;萧何墓在长陵东司马门道北百步。&quot;又云：&quot;霍光墓在茂陵东司马门道南四里。&quot;式，敬也。礼记曰：&quot;行过墓必式。&quot;</p>
              <p>　　注[二]续汉志曰：&quot;郡国及县，诸曹皆置掾史。&quot;</p>
              <p>　　十二月，护羌校尉窦林下狱死。</p>
              <p>　　是岁，始迎气于五郊。[一]少府阴就子丰杀其妻郦邑公主，就坐自杀。[二]</p>
              <p>　　注[一]续汉书曰：&quot;迎气五效之兆。四方之兆各依其位。中央之兆在未，□皆*(二)**[三]*尺。立春之日，迎春于东郊，祭青帝句芒，车服皆青，歌青阳，八佾舞云翘之舞。立夏之日，迎夏于南郊，祭赤帝祝融，车服皆赤，歌朱明，八佾舞云翘之舞，先立秋十八日，迎黄灵于中兆，祭黄帝后土，车服皆黄，歌朱明，八佾舞云翘、育命之舞。立秋之日，迎秋于西郊，祭白帝蓐收，车服皆白，歌白藏，八佾舞育命之舞。立冬之日，迎冬于北郊，祭黑帝玄冥，车服皆黑，歌玄冥，八佾舞育命之舞。&quot;</p>
              <p>　　注[二]郦，县，属南阳郡。郦音栎。</p>
              <p>　　三年春正月癸巳，诏曰：&quot;朕奉郊祀，登灵台，见史官，正仪度。[一]夫春者，岁之始也。始得其正，则三时有成。[二]比者水旱不节，边人食寡，政失于上，人受其咎。有司其勉顺时气，劝督农桑，去其螟蜮，以及蝥贼；[三]详刑慎罚，明察单辞，[四]夙夜匪懈，以称朕意。&quot;</p>
              <p>　　注[一]仪谓浑仪，以铜为之，置于灵台，王者正天文之器也。度谓日月星辰之行度也。史官即太史，掌天文之官也。</p>
              <p>　　注[二]正谓日月五星不失其次也。三时谓春、夏、秋。左传曰：&quot;务其三时。&quot;</p>
              <p>　　注[三]尔雅曰：&quot;食苗心曰螟，食节曰贼，食根曰蝥。&quot;蜮一名短弧，今之水弩，含沙射人为灾。言此者，欲令臣下顺时行政，勿侵扰也。</p>
              <p>　　注[四]单辞犹偏辞也。</p>
              <p>　　二月甲寅，太尉赵□、司徒李欣免。丙辰，左冯翊郭丹为司徒。己未，南阳太守虞延为太尉。</p>
              <p>　　甲子，立贵人马氏为皇后，皇子炟[一]为皇太子。赐天下男子爵，人二级；三老、孝悌、力田人三级；流人无名数欲占者人一级；□、寡、孤、独、笃□、贫不能自存者粟，人五斛。</p>
              <p>　　注[一]音丁达反。</p>
              <p>　　夏四月辛酉，封皇子建为千乘王，[一]羡为广平王。</p>
              <p>　　注[一]千乘，国名，今青州县，故城在今淄州高苑北。</p>
              <p>　　六月丁卯，有星孛于天船北。[一]</p>
              <p>　　注[一]天船，星名。续汉志曰：&quot;天船为水，彗出之为大水。是岁，伊、洛水溢到津城门。&quot;伏侯古今注曰：&quot;彗长三尺所，见三十五日乃去。&quot;</p>
              <p>　　秋八月戊辰，改大乐为大予乐。[一]</p>
              <p>　　注[一]尚书琁机钤曰&quot;有帝汉出，德洽作乐名予&quot;，故据琁机钤改之。汉官仪曰：</p>
              <p>　　&quot;大予乐令一人，秩六百石。&quot;</p>
              <p>　　壬申晦，日有蚀之。诏曰：&quot;朕奉承祖业，无有善政。日月薄蚀，彗孛见天，水旱不节，稼穑不成，人无宿储，下生愁垫。[一]虽夙夜勤思，而智能不逮。昔楚庄无灾，以致戒惧；[二]鲁哀祸大，天不降谴。[三]今之动变，傥尚可救。</p>
              <p>　　有司勉思厥职，以匡无德。古者卿士献诗，百工箴谏。[四]其言事者，靡有所讳。&quot;</p>
              <p>　　注[一]储，积也。垫，溺也，音丁念反。</p>
              <p>　　注[二]说苑曰：&quot;楚庄王见天不见妖而地不出駆，则祷于山川曰：'天其忘余欤？'此能求过于天，必不逆谏矣。&quot;</p>
              <p>　　注[三]春秋感精符曰：&quot;鲁哀公时，政弥乱绝，不日食。政乱之类，当致日食之变，而不应者，谴之何益，告之不悟，故哀公之篇绝无日食之异。&quot;</p>
              <p>　　注[四]国语曰：&quot;天子听政，公卿至于庶士献诗，师箴，百工谏，庶人传语，近臣尽规，而后王斟酌事焉。&quot;</p>
              <p>　　冬十月，蒸祭光武庙，[一]初奏文始、五行、武德之舞。[二]</p>
              <p>　　注[一]礼记曰：&quot;冬祭曰蒸。&quot;蒸，觽也。冬物毕成，可祭者觽。</p>
              <p>　　注[二]前书曰，文始舞者，本舜韶舞也，高祖六年更名曰文始，其舞人执羽钥。</p>
              <p>　　五行者，本周舞也，秦始皇二十六年更名曰五行，其舞人冠冕衣服法五行色。</p>
              <p>　　武德者，高祖四年作，言行武以除乱也，其舞人执干戚。光武草创，礼乐未备，今始奏之，故云初也。</p>
              <p>　　甲子，车驾从皇太后幸章陵，观旧庐。十二月戊辰，至自章陵。</p>
              <p>　　是岁，起北宫及诸官府。京师及郡国七大水。</p>
              <p>　　四年春二月辛亥，诏曰：&quot;朕亲耕藉田，以祈农事。[一]京师冬无宿雪，春不燠沐，[二]烦劳髃司，积精祷求。[三]而比再得时雨，宿麦润泽。其赐公卿半奉。</p>
              <p>　　有司勉遵时政，务平刑罚。&quot;</p>
              <p>　　注[一]礼记曰：&quot;天子亲耕于东郊，为藉田千亩，冕而朱纮，躬秉耒耜。&quot;五经要义曰：&quot;天子藉田，以供上帝之粢盛，所以先百姓而致孝敬也。藉，蹈也。言亲自蹈履于田而耕之。&quot;续汉志云：&quot;正月始耕，既事，告祠先农。&quot;汉旧仪曰：&quot;先农即神农炎帝也。祠以太牢，百官皆从。</p>
              <p>　　皇帝亲执耒耜而耕。天子三推，三公五，孤卿七，大夫十二，士庶人终亩。乃致藉田仓，置令丞，以给祭天地宗庙，以为粢盛。&quot;</p>
              <p>　　注[二]燠，暖也，音于六反。沐，润泽也。言无暄润之气也。</p>
              <p>　　注[三]积精犹储积也。说文云：&quot;告事求福曰祷。&quot;</p>
              <p>　　秋九月戊寅，千乘王建薨。</p>
              <p>　　冬十月乙卯，司徒郭丹、司空冯鲂免。丙辰，河南尹范迁为司徒，太仆伏恭为司空。</p>
              <p>　　十二月，陵乡侯梁松下狱死。[一]</p>
              <p>　　注[一]坐县飞书诽谤。</p>
              <p>　　五年春二月庚戌，骠骑将军东平王苍罢归藩；琅邪王京就国。</p>
              <p>　　冬十月，行幸邺。与赵王栩会邺。常山三老言于帝曰：&quot;上生于元氏，愿蒙优复。&quot;</p>
              <p>　　诏曰：&quot;丰、沛、济阳，受命所由，加恩报德，适其宜也。今永平之政，百姓怨结，而吏人求复，令人愧笑，重逆此县之拳拳，[一]其复元氏县田租更赋六岁，劳赐县掾史，及门阑走卒。&quot;[二]至自邺。</p>
              <p>　　注[一]重，难也。拳拳犹勤勤也。礼记曰：&quot;得一善则拳拳服膺而不息。&quot;</p>
              <p>　　注[二]续汉志曰：&quot;五伯、铃下、侍合、门阑部署、街里走卒，皆有程品，多少随所典领。&quot;</p>
              <p>　　十一月，北匈奴寇五原；十二月，寇云中，南单于击漤之。</p>
              <p>　　是岁，发遣边人在内郡者，赐装钱人二万。</p>
              <p>　　六年春正月，沛王辅、楚王英、东平王苍、淮阳王延、琅邪王京、东海王政、赵王盱、北海王兴、齐王石来朝。</p>
              <p>　　二月，王雒山出宝鼎，[一]庐江太守献之。夏四月甲子，诏曰：&quot;昔禹收九牧之金，铸□以象物，使人知神奸，不逢恶气。[二]遭德则兴，迁于商、周；周德既衰，□乃沦亡。[三]祥瑞之降，以应有德。方今政化多僻，何以致兹？易曰□象三公，[四]岂公卿奉职得其理邪？太常其以礿祭之日，[五]陈□于庙，以备器用。赐三公帛五十匹，九卿、二千石半之。先帝诏书，禁人上事言圣，而闲者章奏颇多浮词，自今若有过称虚誉，尚书皆宜抑而不省，示不为谄子蚩也。&quot;</p>
              <p>　　注[一]&quot;雒&quot;或作&quot;雄&quot;。</p>
              <p>　　注[二]夏禹之时，令远方图画山川奇异之物，使九州之牧贡金铸□以象之，令人知鬼神百物之形状而备之，故人入山林川泽，魑魅罔两莫能逢之。恶气谓罔两之类。事见左传。</p>
              <p>　　注[三]史记曰，周鼎亡入泗水中，秦始皇过彭城，斋戒，欲出周鼎于泗水，使千人没水求之，不得。</p>
              <p>　　注[四]易曰：&quot;鼎折足，覆公餗。&quot;</p>
              <p>　　注[五]礼记曰&quot;夏祭曰礿&quot;，音药。礿，薄也。夏物未成，祭尚薄。</p>
              <p>　　冬十月，行幸鲁，祠东海恭王陵；会沛王辅﹑楚王英﹑济南王康﹑东平王苍﹑淮阳王延﹑琅邪王京﹑东海王政。十二月，还，幸阳城，遣使者祠中岳。壬午，车驾还宫。东平王苍﹑琅邪王京从驾来朝皇太后。</p>
              <p>　　七年春正月癸卯，皇太后阴氏崩。二月庚申，葬光烈皇后。</p>
              <p>　　秋八月戊辰，北海王兴薨。</p>
              <p>　　是岁，北匈奴遣使乞和亲。</p>
              <p>　　八年春正月己卯，司徒范迁薨。[一]三月辛卯，太尉虞延为司徒，韂尉赵□行太尉事。</p>
              <p>　　注[一]汉官仪曰，迁字子闾，沛人也。</p>
              <p>　　遣越骑司马郑觽报使北匈奴。初置度辽将军，屯五原曼柏。[一]</p>
              <p>　　注[一]*(武)**[昭]*帝拜范明友为度辽将军，至此复置焉。以中郎将吴常行度辽将军。曼柏，县，在今胜州银城县。</p>
              <p>　　秋，郡国十四雨水。</p>
              <p>　　冬十月，北宫成。</p>
              <p>　　丙子，临辟雍，养三老﹑五更。礼毕，诏三公募郡国中都官死罪系囚，减罪一等，勿笞，诣度辽将军营，屯朔方﹑五原之边县；妻子自随，便占着边县；[一]</p>
              <p>　　父母同产欲相代者，恣听之。其大逆无道殊死者，一切募下蚕室。亡命者令赎罪各有差。凡徙者，赐弓弩衣彻。</p>
              <p>　　注[一]占着谓附名籍。</p>
              <p>　　壬寅晦，日有食之，既。[一]诏曰：&quot;朕以无德，奉承大业，而下贻人怨，上动三光。日食之变，其灾尤大，春秋图谶所为至谴。[二]永思厥咎，在予一人。</p>
              <p>　　髃司勉修职事，极言无讳。&quot;于是在位者皆上封事，各言得失。[三]帝览章，深自引咎，乃以所上班示百官。诏曰：&quot;髃僚所言，皆朕之过。人冤不能理，吏黠不能禁；而轻用人力，缮修宫宇，出入无节，喜怒过差。昔应门失守，关雎刺世；[四]飞蓬随风，微子所叹。[五]永览前戒，竦然兢惧。徒恐薄德，久而致怠耳。&quot;</p>
              <p>　　注[一]既，尽也。</p>
              <p>　　注[二]春秋感精符曰：&quot;人主含天光，据机衡，齐七政，操八极。&quot;故君明圣，天道得正，则日月光明，五星有度。日明则道正，不明则政乱，故常戒以自□厉。日食皆象君之进退为盈缩。当春秋拨乱，日食三十六，故曰至谴也。</p>
              <p>　　注[三]宣帝始令髃臣得奏封事，以知下情。封有正有副，领尚书者先发副封，所言不善，屏而不奏；后魏相奏去副封，以防拥蔽。</p>
              <p>　　注[四]春秋说题辞曰：&quot;人主不正，应门失守，故歌关雎以感之。&quot;宋均注曰：</p>
              <p>　　&quot;应门，听政之处也。言不以政事为务，则有宣淫之心。关雎乐而不淫，思得贤人与之共化，修应门之政者也。&quot;薛君韩诗章句曰：&quot;诗人言雎鸠贞絜慎匹，以声相求，隐蔽于无人之处。故人君退朝，入于私宫，后□御见有度，应门击柝，鼓人上堂，退反宴处，体安志明。今时大人内倾于色，贤人见其萌，故咏关雎，说淑女，正容仪，以刺时。&quot;</p>
              <p>　　注[五]管子曰：&quot;无仪法程序，飞摇而无所定，谓之飞蓬。飞蓬之闲，明王不听。&quot;</p>
              <p>　　此言&quot;微子&quot;，未详。</p>
              <p>　　北匈奴寇西河诸郡。</p>
              <p>　　九年春三月辛丑，诏郡国死罪囚减罪，与妻子诣五原﹑朔方占着，所在死者皆赐妻父若男同产一人复终身；其妻无父兄独有母者，赐其母钱六万，又复其口筭。[一]</p>
              <p>　　注[一]口筭，已见光武纪。</p>
              <p>　　夏四月甲辰，诏郡国以公田赐贫人各有差。令司隶校尉﹑部刺史岁上墨绶长吏视事三岁已上理状尤异者各一人，与计偕上。[一]及尤不政理者，亦以闻。</p>
              <p>　　注[一]偕，俱也。所征之人，令与计吏俱上。</p>
              <p>　　是岁，大有年。[一]为四姓小侯开立学校，置五经师。[二]</p>
              <p>　　注[一]谷梁传曰：&quot;五谷皆熟，书大有年。&quot;</p>
              <p>　　注[二]袁宏汉纪曰，永平中崇尚儒学，自皇太子﹑诸王侯及功臣子弟，莫不受经。又为外戚樊氏﹑郭氏﹑阴氏﹑马氏诸子弟立学，号四姓小侯，置五经师。</p>
              <p>　　以非列侯，故曰小侯。礼记曰&quot;庶方小侯&quot;，亦其义也。</p>
              <p>　　十年春二月，广陵王荆有罪，自杀，国除。</p>
              <p>　　夏四月戊子，诏曰：&quot;昔岁五谷登衍，[一]今兹蚕麦善收，其大赦天下。方盛夏长养之时，荡涤宿恶，以报农功。百姓勉务桑稼，以备灾害。吏敬厥职，无令愆墯。&quot;</p>
              <p>　　注[一]郑玄注周礼云：&quot;五谷，黍﹑稷﹑麦﹑麻﹑□也。&quot;登，成也。衍，饶也，音以战反。</p>
              <p>　　闰月甲午，南巡狩，幸南阳，祠章陵。日北至，又祠旧宅。[一]礼毕，召校官弟子作雅乐，奏鹿鸣，[二]帝自御埙篪和之，以娱嘉宾。[三]还，幸南顿，劳飨三老﹑官属。</p>
              <p>　　注[一]北至，夏至也。</p>
              <p>　　注[二]校，学也。鹿鸣，诗小雅篇名，宴髃臣嘉宾之诗。</p>
              <p>　　注[三]郑玄注周礼云：&quot;埙，烧土为之，大如鴈子。&quot;郑觽曰：&quot;有六孔。&quot;世本曰：&quot;暴辛公作篪，以竹为之，长尺四寸，有八孔。&quot;</p>
              <p>　　冬十一月，征淮阳王廷会平舆，[一]征沛王辅会睢阳。</p>
              <p>　　注[一]县名，属汝南郡，故城在今豫州汝阳县东北。舆音预。</p>
              <p>　　十二月甲午，车驾还宫。</p>
              <p>　　十一年春正月，沛王辅﹑楚王英﹑济南王康﹑东平王苍﹑淮阳王延﹑中山王焉﹑琅邪王京﹑东海王政来朝。</p>
              <p>　　秋七月，司隶校尉郭霸下狱死。</p>
              <p>　　是岁，漅湖出黄金，庐江太守以献。[一]时麒麟﹑白雉﹑醴泉﹑嘉禾所在出焉。</p>
              <p>　　注[一]漅湖，湖名，音子小反，在今庐州合肥县东南。</p>
              <p>　　十二年春正月，益州徼外夷哀牢王相率内属，于是置永昌郡，罢益州西部都尉。</p>
              <p>　　[一]</p>
              <p>　　注[一]西南夷传曰：&quot;罢益州西部所领六县，合为永昌郡，置哀牢﹑博南二县。&quot;</p>
              <p>　　去洛阳七千里，在今匡州匡川县西。</p>
              <p>　　夏四月，遣将作谒者王吴修汴渠，自荥阳至于千乘海口。[一]</p>
              <p>　　注[一]汴渠即莨荡渠也。汴自荥阳首受河，所谓石门，在荥阳山北一里。过汴以东，积石为堤，亦号金堤，成帝阳嘉中所作也。</p>
              <p>　　五月丙辰，赐天下男子爵，人二级，三老﹑孝悌﹑力田人三级，流民无名数欲占者人一级；□﹑寡﹑孤﹑独﹑笃□﹑贫无家属不能自存者粟，人三斛。诏曰：&quot;昔曾﹑闵奉亲，竭观致养，[一]仲尼葬子，有棺无旘。[二]丧贵致哀，礼存宁俭。今百姓送终之制，竞为奢靡。生者无担石之储，而财力尽于坟土。[三]伏腊无糟糠，而牲牢兼于一奠。[四]糜破积世之业，以供终朝之费，子孙饥寒，绝命于此，岂祖考之意哉！又车服制度，恣极耳目。田荒不耕，游食者觽。[五]有司其申明科禁，宜于今者，宣下郡国。&quot;</p>
              <p>　　注[一]曾参字子舆，闵损字子骞，并孔子弟子，皆有孝行也。</p>
              <p>　　注[二]论语曰：&quot;鲤也死，有棺而无旘。&quot;</p>
              <p>　　注[三]前书音义曰：&quot;担音丁滥反。言一石之储。&quot;方言作&quot;甔&quot;，云&quot;罃也，齐东北海岱之闲谓之甔&quot;。郭璞注曰：&quot;所谓'家无甔石之储'者也。&quot;埤苍曰：</p>
              <p>　　&quot;大罂也。&quot;字或作&quot;儋&quot;，音丁甘反。</p>
              <p>　　注[四]史记曰，秦德公始为伏祠。历忌曰：&quot;伏者何也？金气伏藏之日也。四气代谢，皆以相生。至于立秋，以金代火；金畏于火，故庚日必伏。&quot;月令：&quot;孟冬之月，腊先祖。&quot;说文云：&quot;腊，冬至后祭百神。&quot;始皇更腊曰嘉平。奠，丧祭也。</p>
              <p>　　注[五]游食谓浮食者。</p>
              <p>　　秋七月乙亥，司空伏恭罢。乙未，大司农牟融为司空。</p>
              <p>　　冬十月，司隶校尉王康下狱死。</p>
              <p>　　是岁，天下安平，人无傜役，岁比登稔，百姓殷富，粟斛三十，牛羊被野。</p>
              <p>　　十三年春二月，帝耕于藉田。礼毕，赐观者食。</p>
              <p>　　三月，河南尹薛昭下狱死。</p>
              <p>　　夏四月，汴渠成。辛巳，行幸荥阳，巡行河渠。乙酉，诏曰：&quot;自汴渠决败，六十余岁，[一]加顷年以来，雨水不时，汴流东侵，日月益甚，水门故处，皆在河中，漭瀁广溢，莫测圻岸，[二]荡荡极望，不知纲纪。今兖﹑豫之人，多被水患，乃云县官不先人急，好兴它役。又或以为河流入汴，幽﹑冀蒙利，故曰左堤强则右堤伤，左右俱强则下方伤，宜任水埶所之，使人随高而处，公家息壅塞之费，百姓无陷溺之患。议者不同，南北异论，朕不知所从，久而不决。</p>
              <p>　　今既筑堤理渠，绝水立门，河﹑汴分流，复其旧夡，陶丘之北，渐就壤坟，[三]</p>
              <p>　　故荐嘉玉絜牲，以礼河神。[四]东过洛汭，叹禹之绩。[五]今五土之宜，反其正色，[六]滨渠下田，赋与贫人，无令豪右得固其利，[七]庶继世宗瓠子之作。&quot;</p>
              <p>　　[八]因遂度河，登太行，进幸上党。壬寅，车驾还宫。</p>
              <p>　　注[一]王景传曰，平帝时汴河决坏。</p>
              <p>　　注[二]圻，□也。</p>
              <p>　　注[三]尔雅曰：&quot;丘再成曰陶丘。&quot;孙炎曰：&quot;形如累两盂也。&quot;郭璞曰：&quot;今济阴定陶城中有陶丘也。&quot;尚书曰：&quot;厥土惟黑壤，下土坟垆。&quot;孔安国曰：&quot;无块曰壤。坟，起也。&quot;</p>
              <p>　　注[四]礼记曰：&quot;凡祭玉曰嘉玉。&quot;仪礼曰：&quot;絜牲刚鬣。&quot;</p>
              <p>　　注[五]水北曰汭。洛汭，洛水入河处也。绩，功也。河﹑洛皆禹所加功，故叹之。</p>
              <p>　　注[六]周礼曰&quot;山林﹑川泽﹑丘陵﹑坟衍﹑原隰，谓之五土&quot;也。色谓其黄﹑白﹑青﹑黑之类。孔安国曰&quot;水所去，土复其性&quot;也。</p>
              <p>　　注[七]滨，近也。豪右，大家也。</p>
              <p>　　注[八]瓠子，堤名也。武帝元封二年，发卒数万人塞瓠子决河，沈白马，玉璧，令髃臣皆负薪填河。在今濮州濮阳县西也。</p>
              <p>　　冬十月壬辰晦，日有食之。三公免冠自劾。制曰：&quot;冠履勿劾。灾异屡见，咎在朕躬，忧惧遑遑，未知其方。将有司陈事，多所隐讳，使君上壅蔽，下有不畅乎？昔韂有忠臣，灵公得守其位。[一]今何以和穆阴阳，消伏灾谴？刺史﹑太守详刑理冤，存恤□孤，勉思职焉。&quot;</p>
              <p>　　注[一]论语：&quot;孔子曰：'韂灵公无道。'季康子曰：'夫如是，奚其不丧？'孔子曰：'仲叔圉主宾客，祝它主宗庙，王孙贾主军旅。夫如是，奚其丧？'&quot;十一月，楚王英谋反，废，国除，迁于泾县，[一]所连及死徙者数千人。</p>
              <p>　　注[一]泾县属丹阳郡，今宣州县，故城在县东。有泾水，出芜湖，因水立名。</p>
              <p>　　是岁，齐王石薨。</p>
              <p>　　十四年春三月甲戌，司徒虞延免，自杀。夏四月丁巳，钜鹿太守南阳邢穆为司徒。[一]</p>
              <p>　　注[一]穆字绥公，宛人。</p>
              <p>　　前楚王英自杀。</p>
              <p>　　夏五月，封故广陵王荆子元寿为广陵侯。</p>
              <p>　　初作寿陵。</p>
              <p>　　十五年春二月庚子，东巡狩。辛丑，幸偃师。诏亡命自殊死以下赎：死罪缣四十匹，右趾至叞钳城旦舂十匹，完城旦至司寇五匹；犯罪未发觉，诏书到日自告者，半入赎。征沛王辅会睢阳。进幸彭城。癸亥，帝耕于下邳。</p>
              <p>　　三月，征琅邪王京会良成，[一]征东平王苍会阳都，[二]又征广陵侯及其三弟会鲁。祠东海恭王陵。还，幸孔子宅，祠仲尼及七十二弟子。亲御讲堂，[三]</p>
              <p>　　命皇太子﹑诸王说经。又幸东平。[四]辛卯，进幸大梁，[五]至定陶，祠定陶恭王陵。[六]夏四月庚子，车驾还宫。</p>
              <p>　　注[一]良成，县名，属东海郡，故城在今泗州下邳县北。</p>
              <p>　　注[二]阳都，县名，属琅邪郡，故城在今沂州沂水县南。</p>
              <p>　　注[三]孔子宅在今兖州曲阜县故鲁城中归德门内阙里之中，背洙面泗，矍相圃之东北也。七十二弟子，颜﹑闵之徒。汉春秋曰：&quot;帝时升庙立，髃臣中庭北面，皆再拜，帝进爵而后坐。&quot;</p>
              <p>　　注[四]东平，国名，故城在今郓州东。</p>
              <p>　　注[五]大梁城，魏惠王所筑，故城在今汴州。</p>
              <p>　　注[六]恭王，元帝子康。</p>
              <p>　　改信都为乐成国，临淮为下邳国。封皇子恭为钜鹿王，党为乐成王，衍为下邳王，畅为汝南王，□为常山王，长为济阴王。[一]赐天下男子爵，人三级；郎﹑从官*[视事]*二十岁已上帛百匹，十岁已上二十匹，十岁已下十匹，官府吏五匹，书佐﹑小史三匹。令天下大酺五日。[二]乙巳，大赦天下，其谋反大逆及诸不应宥者，皆赦除之。</p>
              <p>　　注[一]济阴，郡，今曹州。</p>
              <p>　　注[二]前书音义曰：&quot;汉律：三人已上无故髃饮，罚金四两。&quot;今恩诏横赐，得令聚会饮食五日。酺，布也。言天子布恩于天下。史记：&quot;赵惠文王三年，大赦，置酒大酺五日。&quot;</p>
              <p>　　冬，车骑校猎上林苑。[一]</p>
              <p>　　注[一]周礼校人掌王田猎之马，故曰校猎。谓以木相贯穿为栏校，以遮禽兽。</p>
              <p>　　十二月，遣奉车都尉窦固﹑驸马都尉耿秉屯凉州。[一]</p>
              <p>　　注[一]前书曰，奉车都尉，掌乘舆；驸马都尉，掌天子之副马。驸，副也。并武帝置，秩二千石。</p>
              <p>　　十六年春二月，遣太仆祭肜出高阙，[一]奉车都尉窦固出酒泉，驸马都尉耿秉出居延，[二]骑都尉来苗出平城，伐北匈奴。窦固破呼衍王于天山，[三]留兵屯伊吾卢城。[四]耿秉、来苗、祭肜并无功而还。</p>
              <p>　　注[一]高阙，山名，因以名塞，在朔方北。</p>
              <p>　　注[二]本匈奴地名也，武帝因以名县，属张掖郡，在今甘州张掖县东北。</p>
              <p>　　注[三]呼衍，匈奴王号。天山即祁连山，一名雪山，今名折罗汉山，在伊州北。</p>
              <p>　　祁音时。</p>
              <p>　　注[四]本匈奴中地名，既破呼衍，取其地置宜禾都尉，以为屯田，今伊州*(细)**[纳]*职县伊吾故城是也。</p>
              <p>　　夏五月，淮阳王延谋反，发觉。癸丑，司徒邢穆、驸马都尉韩光坐事下狱死，所连及诛死者甚觽。[一]</p>
              <p>　　注[一]坐与延同谋。</p>
              <p>　　戊午晦，日有食之。</p>
              <p>　　六月丙寅，大司农西河王敏为司徒。[一]</p>
              <p>　　注[一]汉官仪曰，敏字叔公，并州隰城人也。</p>
              <p>　　秋七月，淮阳王延徙封阜陵王。[一]</p>
              <p>　　注[一]阜陵，县名，属九江郡，故城在今滁州全椒县南。</p>
              <p>　　九月丁卯，诏令郡国中都官死罪系囚减死罪一等，勿笞，诣军营，屯朔方、敦煌；妻子自随，父母同产欲求从者，恣听之；女子嫁为人妻，勿与俱。谋反大逆无道不用此书。</p>
              <p>　　是岁，北匈奴寇云中，云中太守廉范击破之。</p>
              <p>　　十七年春正月，甘露降于甘陵。北海王睦薨。</p>
              <p>　　二月乙巳，司徒王敏薨。三月癸丑，汝南太守鲍昱为司徒。</p>
              <p>　　是岁，甘露仍降，树枝内附，[一]芝草生殿前，神雀五色翔集京师。西南夷哀牢、儋耳、僬侥、盘木、白狼、动黏诸种，前后慕义贡献；[二]西域诸国遣子入侍。夏五月戊子，公卿百官以帝威德怀远，祥物显应，乃并集朝堂，奉觞上寿。[三]制曰：&quot;天生神物，以应王者；远人慕化，实由有德。朕以虚薄，何以享斯？唯高祖、光武圣德所被，不敢有辞。其敬举觞，太常择吉日策告宗庙。</p>
              <p>　　其赐天下男子爵，人二级，三老、孝悌、力田人三级，流人无名数欲占者人一级；□、寡、孤、独、笃□﹑贫不能自存者粟，人三斛；郎、从官视事十岁以上者，帛十匹。中二千石、二千石下至黄绶，贬秩奉赎，在去年以来皆还赎。&quot;</p>
              <p>　　注[一]仍，频也。内附谓木连理也。前书终军曰：&quot;觽枝内附，是无外也。&quot;</p>
              <p>　　注[二]山海经曰：&quot;周侥国在三首国东，为人短小，冠带，一名僬侥。&quot;国语曰：</p>
              <p>　　&quot;僬侥氏三尺，短之至也。&quot;杨浮异物志曰：&quot;儋耳，南方夷，生则镂其颊，皮连耳匡，分为数支，状如鸡肠，累累下垂至肩。&quot;</p>
              <p>　　注[三]寿者人之所欲，故卑下奉觞进酒，皆言上寿。</p>
              <p>　　秋八月丙寅，令武威、张掖、酒泉、敦煌[一]及张掖属国，系囚右趾已下任兵者，[二]皆一切勿治其罪，诣军营。</p>
              <p>　　注[一]张掖，郡，故匈奴昆邪王地也。汉官仪曰：&quot;张国臂掖，故曰张掖。&quot;故城在今甘州张掖县西北。</p>
              <p>　　注[二]任，堪也。</p>
              <p>　　冬十一月，遣奉车都尉窦固、驸马都尉耿秉、骑都尉刘张出敦煌昆仑塞，[一]</p>
              <p>　　击破白山虏于蒲类海上，遂入车师。[二]初置西域都护、戊己校尉。[三]</p>
              <p>　　注[一]昆仑，山名，因以为塞，在今肃州酒泉县西南。山有昆仑之体，故名之。</p>
              <p>　　周穆王见西王母于此山，有石室、王母台。</p>
              <p>　　注[二]西河旧事曰：&quot;白山冬夏有雪，故曰白山，匈奴谓之天山，过之皆下马拜焉。去蒲类海百里之内。&quot;</p>
              <p>　　注[三]宣帝初置，郑吉为都护，护三十六国，秩比二千石。元帝置戊己校尉，有丞、司马各一人，秩比六百石。戊己，中央也，镇覆四方，见汉官仪。亦处西域，镇抚诸国。</p>
              <p>　　是岁，改天水为汉阳郡。</p>
              <p>　　十八年春三月丁亥，诏曰：&quot;其令天下亡命，自殊死已下赎：死罪缣三十匹，右趾至髡钳城旦舂十匹，完城旦至司寇五匹；吏人犯罪未发觉，诏书到自告者，半入赎。&quot;</p>
              <p>　　夏四月己未，诏曰：&quot;自春已来，时雨不降，宿麦伤旱，秋种未下，政失厥中，忧惧而已。其赐天下男子爵，人二级，及流民无名数欲占者人一级；□、寡、孤、独、笃□，贫不能自存者粟，人三斛。理冤狱，录轻系。二千石分祷五岳四渎。郡界有名山大川能兴云*[致]*雨者，[一]长吏各絜斋祷请，冀蒙嘉澍。&quot;</p>
              <p>　　[二]</p>
              <p>　　注[一]周礼：&quot;职方氏掌天下之地。杨州，其山曰会稽，其川曰三江。荆州，其山曰衡山，其川曰江、汉。豫州，其山曰华，其川曰荥、洛。青州，其山曰沂山，其川曰淮、泗。兖州，其山曰岱，其川曰河、泲。雍州，其山曰岳，其川曰泾、汭。幽州，其山曰医无闾，其川曰河、泲。冀州，其山曰霍，其川曰漳。</p>
              <p>　　并州，其山曰恒，其川曰滹沱。&quot;此谓九州名山大川也。</p>
              <p>　　注[二]说文曰：&quot;时雨所以澍生万物。&quot;淮南子曰：&quot;春雨之灌，万物无地不澍，无物不生。&quot;澍音之戍反。</p>
              <p>　　六月己未，有星孛于太微。</p>
              <p>　　焉耆、龟兹攻西域都护陈睦，悉没其觽。北匈奴及车师后王围戊己校尉耿恭。</p>
              <p>　　秋八月壬子，帝崩于东宫前殿。年四十八。遗诏无起寑庙，藏主于光烈皇后更衣别室。[一]帝初作寿陵，制令流水而已，石旘广一丈二尺，长二丈五尺，无得起坟。[二]万年之后，埽地而祭，杅水脯糒而已。[三]过百日，唯四时设奠，置吏卒数人供给洒埽，勿开修道。敢有所兴作者，以□议宗庙法从事。[四]</p>
              <p>　　注[一]礼&quot;藏主于庙&quot;，既不起寑庙，故藏于后之易衣别室。更，易也。</p>
              <p>　　注[二]东观记曰：&quot;陵东北作庑，长三丈，五步出外为小厨，财足祠祀。&quot;</p>
              <p>　　注[三]说文曰：&quot;杅，饮器。&quot;音于。方言曰：&quot;鴼谓之□。&quot;说文曰：&quot;糒，干□也。&quot;</p>
              <p>　　注[四]前书曰：&quot;□议宗庙者□市。&quot;</p>
              <p>　　帝遵奉建武制度，无敢违者。后宫之家，不得封侯与政。[一]櫲陶公主[二]为子求郎，不许，而赐钱千万。谓髃臣曰：&quot;郎官上应列宿，出宰百里，[三]有非其人，则民受其殃，是以难之。&quot;故吏称其官，民安其业，远近肃服，户口滋殖焉。</p>
              <p>　　注[一]东观记曰：&quot;光武闵伤前代权臣太盛，外戚与政，上浊明主，下危臣子，后族阴、郭之家不过九卿，亲属荣位不能及许、史、王氏之半耳。&quot;</p>
              <p>　　注[二]光武女。</p>
              <p>　　注[三]史记曰，太微宫后二十五星，郎位也。</p>
              <p>　　论曰：明帝善刑理，法令分明。日晏坐朝，幽枉必达。内外无幸曲之私，在上无乡大之色。断狱得情，号居前代十二。[一]故后之言事者，莫不先建武、永平之政。而钟离意、宋均之徒，常以察慧为言，[二]夫岂弘人之度未优乎？</p>
              <p>　　注[一]十断其二，言少刑也。</p>
              <p>　　注[二]并见本传。</p>
              <p>　　赞曰：显宗丕承，业业兢兢。危心恭德，政察奸胜。[一]备章朝物，省薄坟陵。</p>
              <p>　　[二]永怀废典，下身遵道。[三]登台观云，临雍拜老。懋惟帝绩，增光文考。[四]</p>
              <p>　　注[一]危心言常危惧。奸胜犹胜奸佞。</p>
              <p>　　注[二]朝物谓朝仪文物也。</p>
              <p>　　注[三]废典谓明堂、辟雍之礼，历汉不行。下身谓进爵授绥之类。</p>
              <p>　　注[四]懋，勉也。书曰：&quot;惟我文考，光于四海。&quot;</p>
              <p>　　校勘记</p>
              <p>　　九六页三行及流人无名数按：刊误谓案他处诏书皆上有&quot;脱无名数&quot;，则云&quot;及流人&quot;云云，此无，故不当有&quot;及&quot;字，三年诏亦无，可互证。</p>
              <p>　　九七页一二行主穿圹填塞事也汲本、殿本&quot;塞&quot;作&quot;墓&quot;。按：疑当依前书如淳注作&quot;瘗&quot;。</p>
              <p>　　九八页三行*(有)*一月一更据刊误删。</p>
              <p>　　九八页五行兰州按：&quot;兰&quot;原误&quot;阑&quot;，径依集解本改正。</p>
              <p>　　九八页一四行次*(作)*司寇*[作]*据殿本、集解本改。</p>
              <p>　　一００页三行*(其)*班时令据刊误删。</p>
              <p>　　一００页四行望元气按：洪颐轩读书丛录谓&quot;元气&quot;当是&quot;云气&quot;之斗，祭祀志云&quot;升露台以望云物&quot;，云物即云气也。李慈铭谓洪说是。&quot;云&quot;古文作&quot;云&quot;，与&quot;元&quot;字易乱。下赞云&quot;登台观云&quot;，可知范书此纪正作&quot;云&quot;字。</p>
              <p>　　一００页七行立辟雍按：&quot;辟&quot;原斗&quot;璧&quot;，径改正。</p>
              <p>　　一００页一一行*(二)*千石已下至小吏冠一梁据刊误删。</p>
              <p>　　一００页一三行冕以三十升布漆而为之按：殿本、集解本&quot;漆&quot;作&quot;染&quot;。</p>
              <p>　　一０一页三行前三幅按：殿本、集解本&quot;三&quot;作&quot;二&quot;。</p>
              <p>　　一０一页五行以青彩饰之按：殿本、集解本&quot;彩&quot;作&quot;丝&quot;。</p>
              <p>　　一０一页六行黑帝*(汁)**[睰]*光纪据汲本、殿本改。</p>
              <p>　　一０二页一行明帝自谓无*[成康之质]*据刊误补。</p>
              <p>　　一０二页六行仪礼*(曰)*大射之礼据刊误删。</p>
              <p>　　一０三页六行老人知天地之事者按：刊误谓知天地人三才，故谓之三老，此&quot;之&quot;字应作&quot;人&quot;。</p>
              <p>　　一０三页九行扶*(玉)**[王]*杖据集解引惠栋说改。</p>
              <p>　　一０四页一六行□皆*(二)**[三]*尺据殿本改，与续志合。</p>
              <p>　　一０六页一０行尚书琁机钤按：汲本、殿本&quot;机&quot;作&quot;玑&quot;，下同。</p>
              <p>　　一０七页二行春秋感精符曰按：下所引乃宋均注语，合有一&quot;注&quot;字。</p>
              <p>　　一一一页一行*(武)**[昭]*帝拜范明友为度辽将军据殿本考证引何焯说改。按：</p>
              <p>　　通鉴注引亦作&quot;昭帝&quot;。</p>
              <p>　　一一一页九行春秋图谶所为至谴刊误谓案文&quot;为&quot;当作&quot;谓&quot;。今按：谓为古字通作，汲本作&quot;谓&quot;。</p>
              <p>　　一一一页一二行微子所叹按：集解引沉涛说，谓&quot;微子&quot;当作&quot;微管&quot;，六朝人每以管仲为微管。</p>
              <p>　　一一一页一五行天道得正按：殿本&quot;天&quot;作&quot;人&quot;。</p>
              <p>　　一一一页一五行日明则道正按：殿本&quot;道正&quot;作&quot;政理&quot;。</p>
              <p>　　一一二页八行明王不听按：殿本&quot;王&quot;作&quot;主&quot;，与今本管子合。</p>
              <p>　　一一三页八行五谷黍稷麦麻□也按：校补谓殿本&quot;□&quot;作&quot;豆&quot;，与周礼原注合。</p>
              <p>　　一一四页一一行成帝阳嘉中所作也按：成帝年号有&quot;阳朔&quot;，有&quot;鸿嘉&quot;，无&quot;阳嘉&quot;，注必有误。</p>
              <p>　　一一六页一四行厥土惟黑壤按：殿本作&quot;厥土惟壤&quot;，无&quot;黑&quot;字，与书禹贡合。</p>
              <p>　　一一七页九行冬十月壬辰晦日有食之按：是年十月甲辰朔，不得有&quot;壬辰&quot;。续五行志作&quot;甲辰晦&quot;，亦非。今查是年九、十、十一等月皆无日食，参阅续五行志六校记。</p>
              <p>　　一一八页八行完城旦至司寇五匹按：张森楷校勘记谓监本&quot;寇&quot;下有&quot;作&quot;字，下十八年同。</p>
              <p>　　一一九页八行郎从官*[视事]*二十岁已上据刊误补。</p>
              <p>　　一二０页八行取其地置宜禾都尉按：汲本、殿本&quot;取&quot;作&quot;即&quot;。</p>
              <p>　　一二０页八行今伊州*(细)**[纳]*职县姚范谓&quot;细&quot;为&quot;纳&quot;字之斗。按：姚说是，各本皆未正，今据改。</p>
              <p>　　一二一页五行甘露降于甘陵按：惠栋补注引通鉴考异，谓&quot;甘陵&quot;当作&quot;原陵&quot;。</p>
              <p>　　一二一页一三行中二千石二千石下至黄绶按：刊误谓案文既云中二千石下至黄绶，不须更比二千石，明多&quot;二千石&quot;三字。</p>
              <p>　　一二二页一行杨浮异物志按：集解引惠栋说，谓&quot;浮&quot;当作&quot;孚&quot;。汉议郎杨孚，字孝先，撰异物志一卷，见广志及经籍志。</p>
              <p>　　一二三页四行及流民无名数按：刊误谓多一&quot;及&quot;字。</p>
              <p>　　一二三页五行能兴云*[致]*雨者据殿本补。按：章帝纪建初五年诏书亦作&quot;能兴云致雨者&quot;。</p>
              <p>　　一二四页四行长三丈五步出外为小厨刊误谓&quot;三丈五步&quot;不成文理，当作&quot;五尺&quot;。按：东观记亦作&quot;五步&quot;，&quot;五步&quot;二字应属下为句，刘说非。又按：各本无&quot;出&quot;字。</p>
              <p>　　一二四页八行有非其人殿本、集解本&quot;有&quot;作&quot;苟&quot;。张森楷校勘记谓髃书治要亦作&quot;有&quot;，是唐本不作&quot;苟&quot;也。今按：有犹如也。有非其人犹言如非其人耳。</p>
              <p>　　一二四页一四行在上无乡大之色汲本、殿本&quot;乡&quot;作&quot;矜&quot;。今按：段注说文&quot;矜&quot;作&quot;乡&quot;，云□矛令声。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='02.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='04.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
