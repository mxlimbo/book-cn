<html>
<head>
<title>后汉书卷三十一　郭杜孔张廉王苏羊贾陆列传　第二十一</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="34.htm"><img src="last.gif" width="46" height="15" border="0"></a><img src="bg.gif" width="40" height="30"><a href="36.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷三十一　<br>
                郭杜孔张廉王苏羊贾陆列传　第二十一</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　郭伋字细侯，扶风茂陵人也。高祖父解，[一]武帝时以任侠闻。父梵，为蜀郡太守。伋少有志行，哀平闲辟大司空府，三迁为渔阳都尉。王莽时为上谷大尹，[二]迁并州牧。
              <p>　　注[一]前书云，解字翁伯，河内轵人，徙茂陵也。</p>
              <p>　　注[二]王莽改太守为大尹。</p>
              <p>　　更始新立，三辅连被兵寇，百姓震骇，强宗右姓[一]各拥觽保营，莫肯先附。</p>
              <p>　　更始素闻伋名，征拜左冯翊，使镇抚百姓。世祖即位，拜雍州牧，再转为尚书令，数纳忠谏争。</p>
              <p>　　注[一]右姓犹高姓也。</p>
              <p>　　建武四年，出为中山太守。明年，彭宠灭，转为渔阳太守。渔阳既离王莽之乱，重以彭宠之败，[一]民多猾恶，寇贼充斥。[二]伋到，示以信赏，纠戮渠帅，盗贼销散。时匈奴数抄郡界，边境苦之。伋整勒士马，设攻守之略，匈奴畏惮远夡，不敢复入塞，民得安业。在职五岁，户口增倍。后颍川盗贼髃起，九年，征拜颍川太守。召见辞谒，[三]帝劳之曰：&quot;贤能太守，去帝城不远，河润九里，冀京师并蒙福也。[四]君虽精于追捕，而山道险□，自□当一士耳，深宜慎之。&quot;伋到郡，招怀山贼阳夏赵宏、[五]</p>
              <p>　　襄城召吴等数百人，皆束手诣伋降，悉遣归附农。因自劾专命，[六]帝美其策，不以咎之。后宏、吴等党与闻伋威信，远自江南，或从幽、冀，不期俱降，骆驿不绝。[七]</p>
              <p>　　注[一]离犹遭也。</p>
              <p>　　注[二]杜预注左传曰：&quot;充，满；斥，见也。&quot;</p>
              <p>　　注[三]因辞而谒见也。</p>
              <p>　　注[四]庄子曰：&quot;河润九里，泽及三族。&quot;</p>
              <p>　　注[五]阳夏，县名，属陈国。夏，公雅反。</p>
              <p>　　注[六]谓擅放降贼也。</p>
              <p>　　注[七]骆驿，连续。</p>
              <p>　　十一年，省朔方刺史属并州。帝以卢芳据北土，乃调伋为并州牧。过京师谢恩，帝即引见，并召皇太子诸王宴语终日，赏赐车马衣服什物。伋因言选补觽职，当简天下贤俊，不宜专用南阳人。帝纳之。伋前在并州，素结恩德，及后入界，所到县邑，老幼相携，逢迎道路。</p>
              <p>　　所过问民疾苦，聘求耆德雄俊，设几杖之礼，朝夕与参政事。[一]</p>
              <p>　　注[一]礼记曰：&quot;谋于长者，必操几杖以从之。&quot;</p>
              <p>　　始至行部，到西河美稷，有童儿数百，各骑竹马，道次迎拜。伋问&quot;儿曹何自远来&quot;。[一]对曰：&quot;闻使君到，喜，故来奉迎。&quot;伋辞谢之。及事讫，诸儿复送至郭外，问&quot;使君何日当还&quot;。伋谓别驾从事，计日*(当)*告之。行部既还，先期一日，伋为违信于诸儿，遂止于野亭，须期乃入。</p>
              <p>　　注[一]曹，辈也。</p>
              <p>　　是时朝廷多举伋可为大司空，帝以并部尚有卢芳之儆，[一]且匈奴未安，欲使久于其事，故不召。伋知卢芳夙贼，[二]难卒以力制，常严烽候，明购赏，以结寇心。芳将隋昱遂谋胁芳降伋，芳乃亡入匈奴。</p>
              <p>　　注[一]儆，急也。</p>
              <p>　　注[二]夙，旧也。</p>
              <p>　　伋以老病上书乞骸骨。二十二年，征为太中大夫，赐宅一区，及帷帐钱谷，以充其家，伋辄散与宗亲九族，无所遗余。明年卒，时年八十六。帝亲临吊，赐頉茔地。</p>
              <p>　　杜诗字*(公)*君*[公]*，河内汲人也。少有才能，仕郡功曹，有公平称。更始时，辟大司马府。建武元年，岁中三迁为侍御史，安集洛阳。时将军萧广放纵兵士，暴横民闲，百姓惶扰，诗□晓不改，遂格杀广，还以状闻。世祖召见，赐以棨戟，[一]复使之河东，诛降逆贼杨异等。诗到大阳，[二]闻贼规欲北度，乃与长史急焚其船，部勒郡兵，将突骑趁击，斩异等，贼遂翦灭。拜成嚱令，[三]</p>
              <p>　　视事三岁，举政尤异。再迁为沛郡都尉，转汝南都尉，所在称治。</p>
              <p>　　注[一]汉杂事曰：&quot;汉制假棨戟以代斧钺。&quot;崔豹古今注曰：&quot;棨戟，前驱之器也，以木为之。后代刻伪，无复典刑，以赤油韬之，亦谓之油戟，亦曰棨戟，王公已下通用之以前驱也。&quot;</p>
              <p>　　注[二]大阳，县名，属河东郡。</p>
              <p>　　注[三]成嚱，县，属河南郡，今洛州汜水县是。</p>
              <p>　　七年，迁南阳太守。性节俭而政治清平，以诛暴立威，善于计略，省爱民役。</p>
              <p>　　造作水排，铸为农器，[一]用力少，见功多，百姓便之。又修治陂池，广拓土田，郡内比室殷足。时人方于召信臣，[二]故南阳为之语曰：&quot;前有召父，后有杜母。&quot;</p>
              <p>　　注[一]排音蒲拜反。冶铸者为排以吹炭，今激水以鼓之也。&quot;排&quot;当作&quot;□&quot;，古字通用也。</p>
              <p>　　注[二]比室犹比屋也。前书曰：&quot;召信臣字翁卿，九江寿春人也。迁南阳太守，为人兴利，务在富之，开通沟渠凡十数处。&quot;</p>
              <p>　　诗自以无劳，不安久居大郡，求欲降避功臣，乃上疏曰：</p>
              <p>　　陛下亮成天工，克济大业，偃兵修文，髃帅反旅，[一]海内合和，万世蒙福，天下幸甚。唯匈奴未譬圣德，威侮二垂，[二]陵虐中国，边民虚耗，不能自守，臣恐武猛之将虽勤，亦未得解甲櫜弓也。[三]夫勤而不息亦怨，劳而不休亦怨，怨恨之师，难复责功。臣伏鷪将帅之情，功臣之望，冀一休足于内郡，[四]然后即戎出命，不敢有恨。臣愚以为&quot;师克在和不在觽&quot;，[五]陛下虽垂念北边，亦当颇泄用之。[六]昔汤武善御觽，故无忿鸷之师。[七]陛下起兵十有三年，将帅和睦，士卒□痉。[八]今若使公卿郡守出于军垒，则将帅自厉；[九]士卒之复，比于宿韂，则戎士自百。[一０]何者？天下已安，各重性命，大臣以下，咸怀乐土，不雠其功而厉其用，无以劝也。陛下诚宜虚□数郡，以俟振旅之臣，重复厚赏，加于久役之士。如此，缘边屯戍之师，竞而忘死，乘城拒塞之吏，不辞其劳，则烽火精明，守战坚固。圣王之政，必因人心。今猥用愚薄，塞功臣之望，诚非其宜。</p>
              <p>　　注[一]反旅谓班师也。</p>
              <p>　　注[二]譬犹晓也。威，虐也。侮，慢也。二垂谓西与北也。</p>
              <p>　　注[三]櫜，韬也。音高。诗曰&quot;载櫜弓矢&quot;也。</p>
              <p>　　注[四]休足，止行役也。</p>
              <p>　　注[五]春秋左氏传文也。</p>
              <p>　　注[六]泄犹杂也。</p>
              <p>　　注[七]鸷，击也。汤武顺天应人，其所征讨，皆吊伐而已，故无忿怒而击也。</p>
              <p>　　注[八]言其和睦欢悦，如□之戏于水痉也。</p>
              <p>　　注[九]垒，军壁。厉，勉也。</p>
              <p>　　注[一０]复谓优宽也，音福。续汉志曰：&quot;羽林郎，秩比三百石，掌侍从宿韂。&quot;</p>
              <p>　　言士卒得比于郎，则人百其勇。</p>
              <p>　　臣诗伏自惟忖，本以史吏一介之才，[一]遭陛下创制大业，贤俊在外，空乏之闲，超受大恩，*(收)**[牧]*养不称，奉职无暛，久窃禄位，令功臣怀愠，诚惶诚恐。八年，上书乞避功德，陛下殊恩，未许放退。臣诗蒙恩尤深，义不敢苟冒虚请，诚不胜至愿，愿退大郡，受小职。及臣齿壮，力能经营剧事，如使臣诗必有补益，复受大位，虽析珪授爵，所不辞也。惟陛下哀矜！</p>
              <p>　　注[一]史吏谓初为郡功曹也。书曰&quot;如有一介臣&quot;也。</p>
              <p>　　帝惜其能，遂不许之。</p>
              <p>　　诗雅好推贤，数进知名士清河刘统及鲁阳长董崇等。</p>
              <p>　　初，禁网尚简，但以玺书发兵，未有虎符之信，诗上疏曰：&quot;臣闻兵者国之凶器，圣人所慎。旧制发兵，皆以虎符，其余征调，竹使而已。符第合会，取为大信，所以明着国命，敛持威重也。[一]闲者发兵，但用玺书，或以诏令，如有奸人诈伪，无由知觉。愚以为军旅尚兴，贼虏未殄，征兵郡国，宜有重慎，可立虎符，以绝奸端。昔魏之公子，威倾邻国，犹假兵符，以解赵围，若无如姬之仇，则其功不显。[二]事有烦而不可省，费而不得已，盖谓此也。&quot;书奏，从之。</p>
              <p>　　注[一]说文曰：&quot;符，信也。汉制以竹，长六寸，分而相合。&quot;前书文帝二年，初与郡守为铜虎符、竹使符。音义曰：&quot;铜虎第一至第五，发兵遣使，符合乃听之。竹使符以竹五寸，镌刻篆书，亦第一至第五也&quot;。</p>
              <p>　　注[二]秦昭王已破赵长平，又进围邯郸。魏昭王之子无忌号信陵君，其姊为赵惠文王弟平原君夫人。平原君数遗公子书，请救于魏，魏王使将军晋鄙将十万觽救赵，实持两端以观望。平原君使者相属，谓公子曰：&quot;今邯郸旦暮降秦，魏救不至，独不怜公子姊耶？&quot;公子患之，过侯嬴问之。嬴屏人语曰：&quot;嬴闻晋鄙兵符常在王卧内，而如姬最幸，力能窃之。嬴闻如姬父为人所杀，公子使客斩其仇头敬进如姬，姬为公子死无所辞。公子诚一开口以请如姬，姬必诺。&quot;公子从其计，如姬果盗晋鄙兵符与公子，于是遂矫魏王令夺晋鄙兵，进击，秦军解去。事见史记也。</p>
              <p>　　诗身虽在外，尽心朝廷，谠言善策，随事献纳。视事七年，政化大行。十四年，坐遣客为弟报仇，被征，会病卒。司隶校尉鲍永上书言诗贫困无田宅，丧无所归。诏使治丧郡邸，赙绢千匹。</p>
              <p>　　孔奋字君鱼，扶风茂陵人也。曾祖霸，元帝时为侍中。奋少从刘歆受春秋左氏传，歆称之，谓门人曰：&quot;吾已从君鱼受道矣。&quot;[一]</p>
              <p>　　注[一]言君鱼之道已过于己也。</p>
              <p>　　遭王莽乱，奋与老母幼弟避兵河西。建武五年，河西大将军窦融请奋署议曹掾，守姑臧长。八年，赐爵关内侯。时天下扰乱，唯河西独安，而姑臧称为富邑，通货羌胡，市日四合，[一]每居县者，不盈数月辄致丰积。奋在职四年，财产无所增。事母孝谨，虽为俭约，奉养极求珍膳。躬率妻子，同甘菜茹。[二]时天下未定，士多不修节操，而奋力行清絜，为觽人所笑，或以为身处脂膏，不能以自润，徒益苦辛耳。奋既立节，治贵仁平，太守梁统深相敬待，不以官属礼之，常迎于大门，引入见母。</p>
              <p>　　注[一]古者为市，一日三合。周礼曰：&quot;大市日侧而市，百族为主。*[朝市]*朝时而市，商贾为主。*[夕市]*夕时而市，贩夫贩妇为主。&quot;今既人货殷繁，故一日四合也。</p>
              <p>　　注[二]广雅曰：&quot;茹，食也。&quot;</p>
              <p>　　陇蜀既平，河西守令咸被征召，财货连毂，□竟川泽。唯奋无资，单车就路。</p>
              <p>　　姑臧吏民及羌胡更相谓曰：&quot;孔君清廉仁贤，举县蒙恩，如何今去，不共报德！&quot;遂相赋敛牛马器物千万以上，追送数百里。奋谢之而已，一无所受。既至京师，除武都郡丞。</p>
              <p>　　时陇西余贼隗茂等夜攻府舍，残杀郡守，贼畏奋追急，乃执其妻子，欲以为质。</p>
              <p>　　奋年已五十，唯有一子，终不顾望，遂穷力讨之。吏民感义，莫不倍用命焉。</p>
              <p>　　郡多氐人，便习山谷，其大豪齐钟留者，为髃氐所信向。奋乃率厉钟留等令要遮钞击，共为表里。贼窘惧逼急，乃推奋妻子以置军前，冀当退漤，而击之愈厉，遂禽灭茂等，奋妻子亦为所杀。世祖下诏曪美，拜为武都太守。</p>
              <p>　　奋自为府丞，已见敬重，及拜太守，举郡莫不改操。为政明断，甄善疾非，[一]</p>
              <p>　　见有美德，爱之如亲，其无行者，忿之若雠，郡中称为清平。</p>
              <p>　　注[一]甄，明也。</p>
              <p>　　弟奇，游学洛阳。奋以奇经明当仕，上病去官，守约乡闾，卒于家。奇博通经典，作春秋左氏删。[一]奋晚有子嘉，官至城门校尉，作左氏说云。[二]</p>
              <p>　　注[一]删定其义也。</p>
              <p>　　注[二]说，犹今之疏也。</p>
              <p>　　张堪字君游，南阳宛人也，为郡族姓。堪早孤，让先父余财数百万与兄子。年十六，受业长安，志美行厉，诸儒号曰&quot;圣童&quot;。</p>
              <p>　　世祖微时，见堪志操，常嘉焉。及即位，中郎将来歙荐堪，召拜郎中，三迁为谒者。使送委输缣帛，并领骑七千匹，诣大司马吴汉伐公孙述，在道追拜蜀郡太守。时汉军余七日粮，阴具船欲遁去。堪闻之，驰往见汉，说述必败，不宜退师之策。汉从之，乃示弱挑敌，述果自出，战死城下。成都既拔，堪先入据其城，捡阅库藏，收其珍宝，悉条列上言，秋毫无私。[一]慰抚吏民，蜀人大悦。</p>
              <p>　　注[一]秋毫者，喻细也。</p>
              <p>　　在郡二年，征拜骑都尉，后领票骑将军杜茂营，击破匈奴于高柳，拜渔阳太守。</p>
              <p>　　捕击奸猾，赏罚必信，吏民皆乐为用。匈奴尝以万骑入渔阳，堪率数千骑奔击，大破之，郡界以静。乃于狐奴开稻田八千余顷，劝民耕种，以致殷富。百姓歌曰：&quot;桑无附枝，麦穗两岐。张君为政，乐不可支。&quot;视事八年，匈奴不敢犯塞。</p>
              <p>　　帝尝召见诸郡计吏，问其风土及前后守令能否。蜀郡计掾樊显进曰：&quot;渔阳太守张堪昔在蜀，其仁以惠下，威能讨奸。前公孙述破时，珍宝山积，卷握之物，足富十世，[一]而堪去职之日，乘折辕车，布被囊而已。&quot;帝闻，良久叹息，[二]拜显为鱼复长。[三]</p>
              <p>　　方征堪，会病卒，帝深悼惜之，下诏曪扬，赐帛百匹。</p>
              <p>　　注[一]卷握犹掌握也，谓珠玉之类也。</p>
              <p>　　注[二]良犹甚也。</p>
              <p>　　注[三]鱼复，县，属巴郡，故城在今夔州人复县北赤甲城是。</p>
              <p>　　廉范字叔度，京兆杜陵人，赵将廉颇之后也。汉兴，以廉氏豪宗，自苦陉徙焉。</p>
              <p>　　[一]世为边郡守，或葬陇西襄武，故因仕焉。曾祖父曪，成哀闲为右将军，祖父丹，王莽时为大司马庸部牧，[二]皆有名前世。范父遭丧乱，客死于蜀汉，范遂流寓西州。[三]西州平，归乡里。年十五，辞母西迎父丧。蜀郡太守张穆，丹之故吏，乃重资送范，范无所受，与客步负丧归葭萌。[四]载船触石破没，范抱持棺柩，遂俱沉溺。觽伤其义，钩求得之，疗救仅免于死。穆闻，复驰遣使持前资物追范，范又固辞。归葬服竟，诣京师受业，事博士薛汉。[五]京兆、陇西二郡更请召，皆不应。永平初，陇西太守邓融备礼谒范为功曹，[六]会融为州所举案，[七]范知事谴难解，欲以权相济，乃托病求去，融不达其意，大恨之。范于是东至洛阳，变名姓，求代廷尉狱卒。居无几，融果征下狱，范遂得韂侍左右，尽心劝劳。融怪其貌类范而殊不意，乃谓曰：&quot;卿何似我故功曹邪？&quot;范诃之曰：&quot;君困□瞀乱邪！&quot;[八]语遂绝。融系出困病，范随而养视，及死，竟不言，身自将车送丧致南阳，葬毕乃去。</p>
              <p>　　注[一]苦陉，县，属中山国，章帝更名汉昌。</p>
              <p>　　注[二]王莽改益州为庸部。</p>
              <p>　　注[三]谓巴蜀也。</p>
              <p>　　注[四]葭萌，县名，属广汉郡。今利州益昌县，即汉葭萌地也。</p>
              <p>　　注[五]汉字公子，见儒林传。</p>
              <p>　　注[六]谒，请也。</p>
              <p>　　注[七]举其罪案验之。</p>
              <p>　　注[八]郑玄注礼记曰：&quot;瞀，目不明之蝄。&quot;</p>
              <p>　　后辟公府，会薛汉坐楚王事诛，[一]故人门生莫敢视，范独往收敛之，吏以闻，显宗大怒，召范入，诘责曰：&quot;薛汉与楚王同谋，交乱天下，范公府掾，不与朝廷同心，而反收敛罪人，何也？&quot;范叩头曰：&quot;臣无状愚戆，以为汉等皆已伏诛，不胜师资之情，罪当万坐。&quot;[二]帝怒稍解，问范曰：&quot;卿廉颇后邪？与右将军曪、大司马丹有亲属乎？&quot;范对曰：&quot;曪，臣之曾祖；丹，臣之祖也。&quot;帝曰：</p>
              <p>　　&quot;怪卿志胆敢尔！&quot;因贳之。[三]由是显名。</p>
              <p>　　注[一]楚王英谋反也。</p>
              <p>　　注[二]老子曰&quot;善人为不善人之师，不善人为善人之资&quot;也。</p>
              <p>　　注[三]贳，赦也。</p>
              <p>　　举茂才，数月，再迁为云中太守。会匈奴大入塞，烽火日通。故事，虏*(人)**[入]*过五千人，移书傍郡。吏欲传檄求救，范不听，自率士卒拒之。虏觽盛而范兵不敌。会日暮，令军士各交缚两炬，三头□火，营中星列。[一]虏遥望火多，谓汉兵救至，大惊。待旦将退，范乃令军中蓐食，晨往赴之，[二]斩首数百级，虏自相辚藉，死者千余人，[三]由此不敢复向云中。</p>
              <p>　　注[一]用两炬交缚如十字，□其三头，手持一端，使敌人望之，疑兵士之多。</p>
              <p>　　注[二]蓐食，早起食于寝蓐中也。</p>
              <p>　　注[三]辚，轹也。藉，相蹈藉也。</p>
              <p>　　后频历武威、武都二郡太守，随俗化导，各得治宜。建初中，迁蜀郡太守，其俗尚文辩，好相持短长，范每厉以淳厚，不受偷薄之说。成都民物丰盛，邑宇逼侧，旧制禁民夜作，以防火醔，而更相隐蔽，烧者日属。范乃毁削先令，但严使储水而已。百姓为便，乃歌之曰：&quot;廉叔度，来何暮？不禁火，民安作。平生无襦今五藳。&quot;[一]在蜀数年，坐法免归乡里。范世在边，广田地，积财粟，悉以赈宗族朋友。</p>
              <p>　　注[一]作，协韵音则护反。</p>
              <p>　　肃宗崩，范奔赴敬陵。时庐江郡掾严麟奉章吊国，俱会于路。麟乘小车，涂深马死，不能自进，范见而愍然，命从骑下马与之，不告而去。麟事毕，不知马所归，乃缘踪访之。或谓麟曰：&quot;故蜀郡太守廉叔度，好周人穷急，今奔国丧，独当是耳。&quot;麟亦素闻范名，以为然，即牵马造门，谢而归之。世伏其好义，然依倚大将军窦宪，以此为讥。卒于家。</p>
              <p>　　初，范与洛庆鸿为刎颈交，时人称曰：&quot;前有管鲍，后有庆廉。&quot;鸿慷慨有义节，位至琅邪、会稽二郡太守，所在有异夡。</p>
              <p>　　论曰：张堪、廉范皆以气侠立名，观其振危急，赴险□，有足壮者。堪之临财，范之忘施，亦足以信意而感物矣。[一]若夫高祖之召栾布，[二]明帝之引廉范，加怒以发其志，就戮更延其宠，闻义能徙，诚君道所尚，然情理之枢，亦有开塞之感焉。[三]</p>
              <p>　　注[一]信音申。</p>
              <p>　　注[二]栾布，梁人，为人所略卖为奴，梁王彭越赎为梁大夫，使于齐。汉召彭越，以谋反夷三族，诏有收视者辄捕之。布还，秦事彭越头下，祠而哭之。吏捕以闻，上召骂曰：&quot;若与彭越反邪？&quot;布曰：&quot;今汉一征兵于梁，彭王不行，而疑以为反，则人人自危也。&quot;上乃释布，拜为都尉也。</p>
              <p>　　注[三]户之开阖，必由于枢；情之通塞，必在于感。言高祖、明帝初怒栾布、廉范，后感其义而赦之。</p>
              <p>　　王堂字敬伯，广汉郪人也。初举光禄茂才，[一]迁谷城令，治有名夡。[二]永初中，西羌寇巴郡，为民患，诏书遣中郎将尹就攻讨，连年不克。三府举堂治剧，拜巴郡太守。堂驰兵赴贼，斩虏千余级，巴、庸清静，吏民生为立祠。[三]</p>
              <p>　　刺史张乔表其治能，迁右扶风。</p>
              <p>　　注[一]光禄举之为茂才也。</p>
              <p>　　注[二]谷城，县，属东郡，故城在今济州东阿县东。</p>
              <p>　　注[三]庸即上庸县也，故城在今房州清水县西也。</p>
              <p>　　安帝西巡，阿母王圣、中常侍江京等并请属于堂，堂不为用。掾*(吏)**[史]*固谏之，堂曰：&quot;吾蒙国恩，岂可为权宠阿意，以死守之！&quot;[一]即日遣家属归，闭合上病。果有诬奏堂者，会帝崩，京等悉诛，堂以守正见称。永建二年，征入为将作大匠。四年，坐公事左转议郎。[二]复拜鲁相，政存简一，至数年无辞讼。迁汝南太守，搜才礼士，不苟自专，乃教掾*(吏)**[史]*曰：&quot;古人劳于求贤，逸于任使，故能化清于上，事缉于下。其宪章朝右，简核才职，委功曹陈蕃。匡政理务，拾遗补阙，任主簿应嗣。庶循名责实，察言观效焉。&quot;</p>
              <p>　　自是委诚求当，不复妄有辞教，郡内称治。时大将军梁商及尚书令袁汤，以求属不行，并恨之。后庐江贼迸入弋阳界，堂勒兵追讨，即便奔散，而商、汤犹因此风州奏堂在任无警，免归家。</p>
              <p>　　注[一]阿，曲也。</p>
              <p>　　注[二]续汉志曰：&quot;议郎，秩六百石，无员。&quot;</p>
              <p>　　年八十六卒。遗令薄敛，瓦棺以葬。子嗫，清行不仕。曾孙商，益州牧刘焉以为蜀郡太守，有治声。</p>
              <p>　　苏章字孺文，扶风平陵人也。八世祖建，武帝时为右将军。[一]祖父纯，字桓公，有高名，性强切而持毁誉，[二]士友咸惮之，至乃相谓曰：&quot;见苏桓公，患其教责人，不见，又思之。&quot;三辅号为&quot;大人&quot;。[三]永平中，为奉车都尉窦固军，出击北匈奴、车师有功，封中陵乡侯，官至南阳太守。</p>
              <p>　　注[一]前书曰，建以校尉从大将军青击匈奴，封平陵侯。中子武最知名也。</p>
              <p>　　注[二]持，执也。执毁誉之论，谓品藻其臧否。</p>
              <p>　　注[三]大人，长老之称，言尊事之也。</p>
              <p>　　章少博学，能属文。安帝时，举贤良方正，对策高第，为议郎。数陈得失，其言甚直。出为武原令，[一]时岁饥，辄开仓廪，活三千余户。顺帝时，迁冀州刺史。故人为清河太守，章行部案其奸臧。乃请太守，为设酒肴，陈平生之好甚欢。太守喜曰：&quot;人皆有一天，我独有二天。&quot;章曰：&quot;今夕苏孺文与故人饮者，私恩也；明日冀州刺史案事者，公法也。&quot;遂举正其罪。州境知章无私，望风畏肃。换为并州刺吏，以摧折权豪，忤旨，坐免。隐身乡里，不交当世。</p>
              <p>　　后征为河南尹，不就。时天下日敝，民多悲苦，论者举章有干国才，朝廷不能复用，卒于家。兄曾孙不韦。</p>
              <p>　　注[一]武原，县，属楚国，故城在今泗州下邳县北。</p>
              <p>　　不韦字公先。父谦，初为郡督邮。时魏郡李暠为美阳令，与中常侍具瑗交通，贪暴为民患，前后监司畏其埶援，莫敢悫问。及谦至，部案得其臧，论输左校。</p>
              <p>　　谦累迁至金城太守，去郡归乡里。汉法，免罢守令，自非诏征，不得妄到京师。</p>
              <p>　　而谦后私至洛阳，时暠为司隶校尉，收谦诘掠，死狱中，暠又因刑其尸，以报昔怨。</p>
              <p>　　不韦时年十八，征诣公车，会谦见杀，不韦载丧归乡里，瘗而不葬，仰天叹曰：</p>
              <p>　　&quot;伍子胥独何人也！&quot;[一]乃藏母于武都山中，[二]遂变名姓，尽以家财募□客，邀暠于诸陵闲，不克。会暠迁大司农，时右校刍廥在寺北垣下，[三]不韦与亲从兄弟潜入廥中，夜则凿地，昼则逃伏。如此经月，遂得傍达暠之寝室，出其黙下。</p>
              <p>　　值暠在厕，因杀其妾并及小儿，留书而去。暠大惊惧，乃布棘于室，以板籍地，一夕九徙，虽家人莫知其处。每出，辄□戟随身，壮士自韂。不韦知暠有备，乃日夜飞驰，径到魏郡，掘其父阜頉，断取阜头，以祭父坟，又标之于市曰&quot;李君迁父头&quot;。暠匿不敢言，而自上退位，归乡里，私掩塞頉旘。捕求不韦，历岁不能得，愤恚感伤，发病欧血死。</p>
              <p>　　注[一]子胥父伍奢为楚王所杀，子胥复雠，鞭平王之尸。解具寇荣传。</p>
              <p>　　注[二]武都，郡名，其地在今成州上禄县界。有仇池山，东西悬绝，壁立百仞，故藏于其中也。</p>
              <p>　　注[三]说文云：&quot;廥，刍矒藏。&quot;音工外反。垣，墙也。</p>
              <p>　　不韦后遇赦还家，乃始改葬，行丧。士大夫多讥其发掘頉墓，归罪枯骨，不合古义，唯任城何休方之伍员。太原郭林宗闻而论之曰：&quot;子胥虽云逃命，而见用强吴，凭阖庐之威，因轻悍之觽，雪怨旧郢，曾不终朝，而但鞭墓戮尸，以舒其愤，竟无手刃后主之报。岂如苏子单特孑立，靡因靡资，强雠豪援，据位九卿，城阙天阻，宫府幽绝，埃尘所不能过，雾露所不能沾。不韦毁身燋虑，出于百死，冒触严禁，陷族祸门，虽不获逞，为报己深。况复分骸断首，以毒生者，[一]使暠怀忿结，不得其命，犹假手神灵以毙之也。力唯匹夫，功隆千乘，比之于员，不以优乎？&quot;议者于是贵之。</p>
              <p>　　注[一]毒，苦也。</p>
              <p>　　后太傅陈蕃辟，不应，为郡五官掾。初，弘农张奂睦于苏氏，而武威段颎与暠素善，后奂颎有隙。及颎为司隶，以礼辟不韦，不韦惧之，称病不诣。颎既积愤于奂，因发怒，乃追咎不韦前报暠事，以为暠表治谦事，被报见诛，君命天也，而不韦仇之。又令长安男子告不韦多将宾客夺舅财物，遂使从事张贤等就家杀之。乃先以鸩与贤父曰：&quot;若贤不得不韦，便可饮此。&quot;贤到扶风，郡守使不韦奉谒迎贤，实时收执，并其一门六十余人尽诛灭之，诸苏以是衰破。及段颎为阳球所诛，天下以为苏氏之报焉。</p>
              <p>　　羊续字兴祖，太山平阳人也。其先七世二千石卿校。祖父侵，安帝时司隶校尉。</p>
              <p>　　父儒，桓帝时为太常。</p>
              <p>　　续以忠臣子孙拜郎中，去官后，辟大将军窦武府。及武败，坐党事，禁锢十余年，幽居守静。及党禁解，复辟太尉府，四迁为庐江太守。后扬州黄巾贼攻舒，焚烧城郭，续发县中男子二十以上，皆持兵勒陈，其小弱者，悉使负水灌火，会集数万人，并埶力战，大破之，郡界平。后安风贼戴风等作乱，[一]续复击破之，斩首三千余级，生获渠帅，其余党辈原为平民，[二]赋与佃器，使就农业。</p>
              <p>　　注[一]安风，县，属庐江郡。</p>
              <p>　　注[二]原，免也。</p>
              <p>　　中平三年，江夏兵赵慈反叛，杀南阳太守秦颉，攻没六县，拜续为南阳太守。</p>
              <p>　　当入郡界，乃羸服闲行，侍童子一人，观历县邑，采问风谣，然后乃进。其令长贪絜，吏民良猾，悉逆知其状，郡内惊竦，莫不震慑。乃发兵与荆州刺史王敏共击慈，斩之，获首五千余级。属县余贼并诣续降，续为上言，宥其枝附。</p>
              <p>　　贼既清平，乃班宣政令，候民病利，[一]百姓欢服。时权豪之家多尚奢丽，续深疾之，常敝衣薄食，车马羸败。府丞尝献其生鱼，续受而悬于庭；丞后又进之，续乃出前所悬者以杜其意。续妻后与子秘俱往郡舍，续闭门不内，妻自将秘行，其资藏唯有布衾﹑敝袛裯，盐﹑麦数斛而已，[二]顾□秘曰：&quot;吾自奉若此，何以资尔母乎？&quot;使与母俱归。</p>
              <p>　　注[一]损于人曰病，益于人曰利。</p>
              <p>　　注[二]说文曰：&quot;袛裯，短衣也。&quot;广雅云即襜褕也。袛音丁奚反，裯音丁劳反。</p>
              <p>　　六年，灵帝欲以续为太尉。时拜三公者，皆输东园礼钱千万，令中使督之，名为&quot;左驺&quot;。[一]其所之往，辄迎致礼敬，厚加赠赂。续乃坐使人于单席，举缊袍以示之，[二]曰：&quot;臣之所资，唯斯而已。&quot;左骖白之，帝不悦，以此不登公位。而征为太常，未及行，会病卒，时年四十八。遗言薄敛，不受赗遗。旧典，二千石卒官赙百万，府丞焦俭遵续先意，一无所受。诏书曪美，□太山太守以府赙钱赐续家云。</p>
              <p>　　注[一]驺，骑士也。</p>
              <p>　　注[二]缊，故絮也。</p>
              <p>　　贾琮字孟坚，东郡聊城人也。[一]举孝廉，再迁为京*(兆)*令，有政理夡。</p>
              <p>　　注[一]聊城，今博州县。</p>
              <p>　　旧交址土多珍产，明玑﹑翠羽﹑犀﹑象﹑檋瑁﹑异香﹑美木之属，莫不自出。[一]</p>
              <p>　　前后刺史率多无清行，上承权贵，下积私赂，财计盈给，辄复求见迁代，故吏民怨叛。中平元年，交址屯兵反，执刺史及合浦太守，自称&quot;柱天将军&quot;。灵帝特□三府精选能吏，有司举琮为交址刺史。琮到部，讯其反状，咸言赋敛过重，百姓莫不空单，京师遥远，告冤无所，民不聊生*(自活)*，故聚为盗贼。琮即移书告示，各使安其资业，招抚荒散，蠲复傜役，诛斩渠帅为大害者，简选良吏试守诸县，岁闲荡定，百姓以安。巷路为之歌曰：&quot;贾父来晚，使我先反；今见清平，吏不敢饭。&quot;在事三年，为十三州最，征拜议郎。</p>
              <p>　　注[一]说文曰：&quot;玑，珠之不圆者。&quot;异物志曰：&quot;翠鸟形似燕，翡赤而翠青，其羽可以为饰。&quot;广雅曰&quot;檋瑁形似龟，出南海巨延州&quot;也。</p>
              <p>　　时黄巾新破，兵凶之后，郡县重敛，因缘生奸。诏书沙汰刺史﹑二千石，更选清能吏，乃以琮为冀州刺史。旧典，传车骖驾，垂赤帷裳，迎于州界。及琮之部，升车言曰：&quot;刺史当远视广听，纠察美恶，何有反垂帷裳以自掩塞乎？&quot;乃命御者褰之。百城闻风，自然竦震。其诸臧过者，望风解印绶去，唯瘿陶长济阴董昭﹑观津长梁国黄就当官待琮，于是州界翕然。</p>
              <p>　　灵帝崩，大将军何进表琮为度辽将军，卒于官。</p>
              <p>　　陆康字季宁，吴郡吴人也。祖父续，在独行传。父曪，有志操，连征不至。</p>
              <p>　　康少仕郡，以义烈称，刺史臧旻举为茂才，除高成令。[一]县在边垂，旧制，令户一人具弓弩以备不虞，不得行来。[二]长吏新到，辄发民缮修城郭。康至，皆罢遣，百姓大悦。以恩信为治，寇盗亦息，州郡表上其状。光和元年，迁武陵太守，转守桂阳﹑乐安二郡，所在称之。</p>
              <p>　　注[一]高成，县，属渤海郡也。</p>
              <p>　　注[二]行来犹往来也。</p>
              <p>　　时灵帝欲铸铜人，而国用不足，乃诏调民田，亩敛十钱。而比水旱伤稼，百姓贫苦。康上疏谏曰：&quot;臣闻先王治世，贵在爱民。省傜轻赋，以宁天下，除烦就约，以崇简易，[一]故万姓从化，灵物应德。末世衰主，穷奢极侈，造作无端，兴制非一，劳割自下，以从苟欲，[二]故黎民吁嗟，阴阳感动。陛下圣德承天，当隆盛化，而卒被诏书，亩敛田钱，铸作铜人，伏读惆怅，悼心失图。夫十一而税，周谓之彻。[三]彻者通也，言其法度可通万世而行也。故鲁宣税亩，而蝝醔自生；[四]哀公增赋，而孔子非之。[五]岂有聚夺民物，以营无用之铜人；</p>
              <p>　　捐舍圣戒，自蹈亡王之法哉！[六]传曰：'君举必书，书而不法，后世何述焉？'陛下宜留神省察，改敝从善，以塞兆民怨恨之望。&quot;书奏，内幸因此谮康援引亡国，以譬圣明，大不敬，槛车征诣廷尉。侍御史刘岱典考其事，岱为表陈解释，免归田里。复征拜议郎。</p>
              <p>　　注[一]易曰：&quot;干以易知，坤以简能，而天下之理得矣。&quot;</p>
              <p>　　注[二]劳苦割剥于下人也。</p>
              <p>　　注[三]孟子曰：&quot;夏后氏五十而贡，殷人七十而助，周人百亩而彻，其实皆十一也。&quot;</p>
              <p>　　注[四]公羊传曰：&quot;初税亩者何？履亩而税也。&quot;何休注云：&quot;宣公无恩信于人，人不肯尽力于公田，起履践案行，择其亩谷好者税取之。&quot;蝝，螽子也。公羊传：&quot;冬蝝生。此言蝝生何？上变古易常也。&quot;注云：&quot;上谓宣公，变易公田旧制而税亩。&quot;</p>
              <p>　　注[五]左传曰：&quot;季孙欲以田赋，使冉有访诸仲尼。仲尼私于冉有曰：'子季孙若欲行而法，则周公之典在；若欲苟而行之，又何访焉！'&quot;注[六]谓秦始皇铸铜人十二，卒致灭亡也。</p>
              <p>　　会庐江贼黄穰等与江夏蛮连结十余万人，攻没四县，拜康庐江太守。康申明赏罚，击破穰等，余党悉降。帝嘉其功，拜康孙尚为郎中。献帝即位，天下大乱，康蒙险遣孝廉计吏奉贡朝廷，诏书策劳，加忠义将军，秩中二千石。时袁术屯兵寿春，部曲饥饿，遣使求委输兵甲。康以其叛逆，闭门不通，内修战备，将以御之。术大怒，遣其将孙策攻康，围城数重。康固守，吏士有先受休假者，皆遁伏还赴，暮夜缘城而入。受敌二年，城陷。月余，发病卒，年七十。宗族百余人，遭离饥□，死者将半。朝廷愍其守节，拜子鉨为郎中。</p>
              <p>　　少子绩，仕吴为郁林太守，博学善政，见称当时。悬年曾谒袁术，怀橘墯地者也，有名称。[一]</p>
              <p>　　注[一]绩字公纪，吴志有传。</p>
              <p>　　赞曰：伋牧朔藩，信立童昏。诗守南楚，民作谣言。奋驰单乘，堪驾毁辕。范得其朋，[一]堂任良肱。[二]二苏劲烈，羊﹑贾廉能。季宁拒策，城陨冲輣。[三]</p>
              <p>　　注[一]易曰：&quot;西南得朋。&quot;廉范迁蜀郡太守，百姓便之，蜀在西南，故云得朋也。</p>
              <p>　　注[二]谓委任功曹陈蕃﹑主簿应嗣，郡中大化也。</p>
              <p>　　注[三]輣，兵车也，音彭，协韵音普*(胜)**[滕]*反。</p>
              <p>　　校勘记</p>
              <p>　　一０九一页三行扶风茂陵人也按：王先谦谓东观记云&quot;河南人&quot;，与此异。</p>
              <p>　　一０九一页四行王莽时为上谷大尹按：集解引洪颐餦说，谓莽改上谷曰朔调，耿弇传父况为朔调连率，此作&quot;上谷&quot;，误。</p>
              <p>　　一０九三页五行计日*(当)*告之据刊误删。按：王先谦谓类聚五十﹑文选沉约齐安陆昭王碑文注引续汉书，并无&quot;当&quot;字。</p>
              <p>　　一０九三页九行芳将隋昱按：刊误谓&quot;随&quot;字至隋时方去&quot;辵&quot;，单作&quot;隋&quot;，今此宜作&quot;随&quot;。</p>
              <p>　　一０九四页一行杜诗字*(公)*君*[公]*据汲本改。按：东观记亦作&quot;君公&quot;。</p>
              <p>　　一０九六页九行*(收)**[牧]*养不称刊误谓&quot;收养&quot;无义，合作&quot;牧养&quot;，两汉通谓守令为牧养也。今据改。</p>
              <p>　　一０九六页一三行如有一介臣按：&quot;有&quot;原斗&quot;其&quot;，径据汲本﹑殿本改正。</p>
              <p>　　一０九七页一行符第合会汲本﹑殿本&quot;第&quot;作&quot;策&quot;。按：依注似以作&quot;第&quot;为是。</p>
              <p>　　一０九七页一二行于是遂矫魏王令夺晋鄙兵按：&quot;是&quot;原斗&quot;道&quot;，径据汲本﹑殿本改正。</p>
              <p>　　一０九八页一０行*[朝市]*朝时而市据殿本补，与今周礼文合。</p>
              <p>　　一０九八页一０行*[夕市]*夕时而市据殿本补，与今周礼文合。</p>
              <p>　　一一００页一一行麦穗两岐校补引钱大昭说，谓通鉴&quot;穗&quot;作&quot;秀&quot;。</p>
              <p>　　一一００页一四行其仁以惠下汲本﹑殿本&quot;其&quot;作&quot;汉&quot;，属上句读。按：集解引惠栋说，谓东观记&quot;汉&quot;作&quot;其&quot;，属下句读。</p>
              <p>　　一一０一页五行故城在今夔州人复县北赤甲城是殿本&quot;人复&quot;作&quot;鱼复&quot;。柳从辰谓唐书地理志贞观二十三年改人复为奉节，此不得仍称&quot;人复&quot;。按：校补谓章怀作注，于释地多承用隋代旧名，所见已多。盖新更之名，尚无图经可据，其相助为理者仍为隋时学者，沿袭用之，未及改正，不足为异也。</p>
              <p>　　一一０三页四行虏*(人)**[入]*过五千人刊误谓上&quot;人&quot;当作&quot;入&quot;。张森楷校勘记谓后汉纪正作&quot;入&quot;，刘说是。今据改。按：御览三三五引作&quot;虏入度五千人&quot;，袁纪作&quot;虏人入舍过五千人&quot;，东观记作&quot;虏出度五千人&quot;。</p>
              <p>　　一一０三页一五行不禁火民安作集解引惠栋说，谓东观记&quot;作&quot;作&quot;厝&quot;。今按：</p>
              <p>　　聚珍本东观记作&quot;堵&quot;。</p>
              <p>　　一一０五页九行掾*(吏)**[史]*固谏之据汲本﹑殿本改。下同。</p>
              <p>　　一一０五页一三行简核才职按：殿本考证谓&quot;职&quot;字应照宋本作&quot;识&quot;。</p>
              <p>　　一一０六页三行即便奔散按：&quot;便&quot;原斗&quot;使&quot;，径据汲本﹑殿本改正。</p>
              <p>　　一一０六页一０行为奉车都尉窦固军刊误谓窦固自为奉车都尉，苏纯但从之耳，&quot;为&quot;当作&quot;从&quot;。今按：沉家本谓&quot;军&quot;下有夺字，当是官名。</p>
              <p>　　一一０七页二行章少博学能属文按：集解引汪文台说，谓书钞一三五﹑御览七一一引谢承书&quot;苏章字士成，北海人。负笈追师，不远万里&quot;。</p>
              <p>　　一一０九页七行便可饮此按：汲本﹑殿本&quot;可&quot;作&quot;同&quot;。</p>
              <p>　　一一０九页一０行祖父侵集解引惠栋说，谓&quot;侵&quot;一作&quot;祲&quot;。又校补引侯康说，谓&quot;侵&quot;一作&quot;浸&quot;。邓骘传&quot;推进天下贤士何熙﹑祋讽﹑羊浸﹑李合﹑陶敦等&quot;，即其人也。御览二五二引李合别传，亦作&quot;浸&quot;。今按：殿本邓骘传仍作&quot;祲&quot;。</p>
              <p>　　一一一０页一一行续妻后与子秘俱往郡舍按：殿本&quot;往&quot;作&quot;诣&quot;。</p>
              <p>　　一一一一页八行再迁为京*(兆)*令按：刊误谓无&quot;京兆县&quot;，又未可为尹，明多&quot;兆&quot;字，是河南京县令也。</p>
              <p>　　今据删。</p>
              <p>　　一一一一页一三行民不聊生*(自活)*刊误谓案文&quot;自活&quot;非本传文，是注以解聊生耳。按：御览二五六引无&quot;自活&quot;二字，今据删。</p>
              <p>　　一一一四页一四行悬年曾谒袁术怀橘墯地者也有名称按：马□伦谓此十五字疑读者所加，本注在下，误入正文者也。不然，当明□其事，今若事已见前，而特撮述之者。然绩事具在吴志，使未读吴志，竟不知怀橘墯地为何等事，而特烦载笔，果出范氏，其谬甚矣。且上云&quot;见称当时&quot;，下云&quot;有名称&quot;，着语复叠，知不当出范氏。</p>
              <p>　　一一一五页五行协韵音普*(胜)**[滕]*反据殿本﹑集解改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='34.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='36.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
