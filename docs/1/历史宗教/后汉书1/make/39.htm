<html>
<head>
<title>后汉书卷三十五　张曹郑列传　第二十五</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="38.htm"><img src="last.gif" width="46" height="15" border="0"></a><img src="bg.gif" width="40" height="30"><a href="40.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷三十五　张曹郑列传　第二十五</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　张纯字伯仁，京兆杜陵人也。高祖父安世，宣帝时为大司马韂将军，封富平侯。
              <p>　　[一]父放，为成帝侍中。纯少袭爵土，哀平闲为侍中，王莽时至列卿。遭值篡伪，多亡爵土，纯以敦谨守约，保全前封。</p>
              <p>　　注[一]臣贤案：张安世昭帝元凤六年以右将军宿韂忠谨封富平侯，今此言宣帝封，误也。宣帝即位，但益封万户耳。</p>
              <p>　　建武初，先来诣阙，故得复国。五年，拜太中大夫，使将颍川突骑安集荆、徐、杨部，督委输，[一]监诸将营。后又将兵屯田南阳，迁五官中郎将。有司奏，列侯非宗室不宜复国。光武曰：&quot;张纯宿韂十有余年，其勿废，更封武始侯，食富平之半。&quot;[二]</p>
              <p>　　注[一]督，促也。委输，转运也。</p>
              <p>　　注[二]武始，县，属魏郡。富平，县，属平原郡也。</p>
              <p>　　纯在朝历世，明习故事。建武初，旧章多阙，每有疑议，辄以访纯，自郊庙婚冠丧纪礼仪，多所正定。帝甚重之，以纯兼虎贲中郎将，数被引见，一日或至数四。[一]</p>
              <p>　　纯以宗庙未定，昭穆失序，十九年，乃与太仆朱浮共奏言：&quot;陛下兴于匹庶，荡涤天下，诛鉏暴乱，兴继祖宗。窃以经义所纪，人事觽心，虽实同创革，而名为中兴，宜奉先帝，恭承祭祀者也。元帝以来，宗庙奉祠高皇帝为受命祖，孝文皇帝为太宗，孝武皇帝为世宗，皆如旧制。又立亲庙四世，推南顿君以上尽于舂陵节侯。[二]礼，为人后者则为之子，既事大宗，则降其私亲。[三]今禘祫高庙，陈序昭穆，而舂陵四世，君臣并列，以卑厕尊，不合礼意。设不遭王莽，而国嗣无寄，推求宗室，以陛下继统者，安得复顾私亲，违礼制乎？昔高帝以自受命，不由太上，宣帝以孙后祖，不敢私亲，故为父立庙，独髃臣侍祠。</p>
              <p>　　臣愚谓宜除今亲庙，以则二帝旧典，愿下有司博采其议。&quot;诏下公卿，大司徒戴涉、大司空窦融议：&quot;宜以宣、元、成、哀、平五帝四世代今亲庙，宣、元皇帝尊为祖、父，可亲奉祠，成帝以下，有司行事，别为南顿君立皇考庙。其祭上至舂陵节侯，髃臣奉祠，以明尊尊之敬，亲亲之恩。&quot;帝从之。是时宗庙未备，自元帝以上，祭于洛阳高庙，成帝以下，祠于长安高庙，其南顿四世，随所在而祭焉。</p>
              <p>　　注[一]过三以至于四也。</p>
              <p>　　注[二]南顿令钦即光武之父。舂陵侯买，光武高祖也。</p>
              <p>　　注[三]大宗谓元帝也。据代相承，高祖至元帝八代，光武即高帝九代孙，以代数相推，故继体元帝，故曰&quot;既事大宗&quot;。</p>
              <p>　　下又云&quot;宣、元皇帝尊为祖、父&quot;，又曰&quot;自元帝以上祭于洛阳，成帝以下祭于长安&quot;，其义明矣。降其私亲，谓舂陵已下不别序昭穆。</p>
              <p>　　明年，纯代朱浮为太仆。二十三年，代杜林为大司空。在位慕曹参之夡，务于无为，[一]选辟掾史，皆知名大儒。明年，上穿阳渠，引洛水为漕，[二]百姓得其利。</p>
              <p>　　注[一]曹参，惠帝时代萧何为相国，遵萧何法，无所变更。</p>
              <p>　　注[二]上音时丈反。阳渠在洛阳城南。</p>
              <p>　　二十六年，诏纯曰：&quot;禘、祫之祭，不行已久矣。'三年不为礼，礼必坏；三年不为乐，乐必崩'。[一]宜据经典，详为其制。&quot;纯奏曰：&quot;礼，三年一祫，五年一禘。春秋传曰：'大祫者何？合祭也。'毁庙及未毁庙之主皆登，合食乎太祖，五年而再殷。[二]汉旧制三年一祫，毁庙主合食高庙，存庙主未尝合祭。</p>
              <p>　　元始五年，诸王公列侯庙会，始为禘祭。[三]又前十八年亲幸长安，亦行此礼。</p>
              <p>　　[四]礼说三年一闰，天气小备；五年再闰，天气大备。故三年一祫，五年一禘。</p>
              <p>　　禘之为言谛，谛定昭穆尊卑之义也。禘祭以夏四月，夏者阳气在上，阴气在下，[五]故正尊卑之义也。祫祭以冬十月，冬者五谷成孰，物备礼成，故合聚饮食也。斯典之废，于兹八年，[六]谓可如礼施行，以时定议。&quot;帝从之，自是禘、祫遂定。</p>
              <p>　　注[一]论语载宰我之言也。</p>
              <p>　　注[二]周礼三年一祫，五年一禘。又公羊传曰：&quot;大祫者何？合祭也。合祭柰何？</p>
              <p>　　毁庙主陈于太祖，未毁主皆升，合食于太祖，五年而再殷祭。&quot;注云：&quot;殷，盛也。谓三年祫，五年禘也。&quot;</p>
              <p>　　注[三]臣贤案：平帝元始五年春，祫祭明堂，诸侯王列侯宗室助祭，赐爵金帛。</p>
              <p>　　今纯及司马彪书并云&quot;禘祭&quot;，盖禘、祫俱是大祭，名可通也。</p>
              <p>　　注[四]续汉书曰：&quot;十八年上幸长安，诏太常行禘礼于高庙，序昭穆。父为昭，南向，子为穆，北向。&quot;</p>
              <p>　　注[五]四月干卦用事，故言阳气在上也。</p>
              <p>　　注[六]自十八年至此。</p>
              <p>　　时南单于及乌桓来降，边境无事，百姓新去兵革，岁仍有年，家给人足。[一]</p>
              <p>　　纯以圣王之建辟雍，所以崇尊礼义，既富而教者也。[二]乃案七经谶、明堂图、[三]河闲古辟雍记、孝武太山明堂制度，[四]及平帝时议，[五]欲具奏之。未及上，会博士桓荣上言宜立辟雍、明堂，章下三公、太常，而纯议同荣，帝乃许之。</p>
              <p>　　注[一]仍，频也。</p>
              <p>　　注[二]论语曰&quot;子适韂，冉子仆。子曰：'庶矣哉！'冉子曰：'既庶矣，又何加焉？'曰：'富之。''既富矣，又何加焉？'曰：'教之'&quot;也。</p>
              <p>　　注[三]谶，验也。解见光武纪。七经谓诗、书、礼、乐、易、春秋及论语也。</p>
              <p>　　注[四]武帝时，河闲献王德献雅乐，对三雍宫，有其书记也。又武帝封太山，济南人公玉带上黄帝时明堂图，明堂中有一殿，四面无壁，以茅盖，水环宫垣，为复道，上有楼也。</p>
              <p>　　注[五]平帝时起明堂，征天下通一蓺以上皆议于公车也。</p>
              <p>　　三十年，纯奏上宜封禅，曰：&quot;自古受命而帝，治世之隆，必有封禅，以告成功焉。[一]乐动声仪曰：'以雅治人，风成于颂。'[二]有周之盛，成康之闲，郊配封禅，皆可见也。书曰'岁二月，东巡狩，至于岱宗，*[祡]*'，则封禅之义也。臣伏见陛下受中兴之命，平海内之乱，修复祖宗，抚存万姓，天下旷然，咸蒙更生，恩德云行，惠泽雨施，[三]黎元安宁，夷狄慕义。诗云：'受天之祜，四方来贺。'[四]今摄提之岁，仓龙甲寅，德在东宫。[五]宜及嘉时，遵唐帝之典，继孝武之业，以二月东巡狩，封于岱宗，明中兴，勒功勋，复祖统，报天神，禅梁父，祀地只，传祚子孙，万世之基也。&quot;中元元年，帝乃东巡岱宗，以纯视御史大夫从，[六]并上元封旧仪及刻石文。[七]三月，薨，谥曰节侯。</p>
              <p>　　注[一]礼记曰：&quot;因名山，升中于天。&quot;郑玄注曰：&quot;谓巡守至于方岳，燔柴祭天，告以诸侯之成功也。&quot;</p>
              <p>　　注[二]动声仪，乐纬篇名也。</p>
              <p>　　注[三]易曰：&quot;云行雨施，品物流形。&quot;</p>
              <p>　　注[四]下武之诗也。郑玄注云：&quot;言武王受此万年之寿，辅佐之臣亦宜蒙余福也。&quot;</p>
              <p>　　注[四]尔雅曰：&quot;太岁在寅曰摄提格。&quot;建武三十年太岁在甲寅，时岁德在东宫。</p>
              <p>　　前书音义曰：&quot;苍龙，太岁也。&quot;</p>
              <p>　　注[六]视，比也。</p>
              <p>　　注[七]武帝元封元年封禅仪，令侍中皮弁搢绅，射牛行事。封广丈二，高九尺，有玉牒书，书秘，其事皆禁。禅肃然，天子亲拜，衣上黄。江淮闲一茅三脊为神籍，五色土杂封。纵远方奇兽飞禽之属也。</p>
              <p>　　子奋嗣。</p>
              <p>　　奋字嗫通。父纯，临终□家丞曰：&quot;司空无功于时，猥蒙爵土，身死之物，勿议传国。&quot;[一]奋兄根，少被病，光武诏奋嗣爵，奋称纯遗□，固不肯受。帝以奋违绍，□收下狱，奋惶怖，乃袭封。永平四年，随例归国。</p>
              <p>　　注[一]东观记曰家丞名歙。</p>
              <p>　　奋少好学，节俭行义，常分损租奉，[一]赡恤宗亲，虽至倾匮，而施与不怠。</p>
              <p>　　十*[七]*年，儋耳降附，[二]奋来朝上寿，引见宣平殿，应对合旨，显宗异其才，以为侍祠侯。[三]建初元年，拜左中郎将，转五官中郎将，迁长水校尉。</p>
              <p>　　七年，为将作大匠，章和元年，免。永元元年，复拜城门校尉。四年，迁长乐韂尉。明年，代桓郁为太常。六年，代刘方为司空。</p>
              <p>　　注[一]奉音扶用反。</p>
              <p>　　注[二]儋耳，郡，武帝置，故城即今儋州义伦县也。</p>
              <p>　　注[三]名臣子孙侍祠封侯，解见邓禹传。</p>
              <p>　　时岁灾旱，祈雨不应，乃上表曰：&quot;比年不登，人用饥匮，今复久旱，秋稼未立，[一]阳气垂尽，岁月迫促。夫国以民为本，民以谷为命，政之急务，忧之重者也。臣蒙恩尤深，受职过任，夙夜忧惧，章奏不能睳心，愿对中常侍疏奏。&quot;[二]</p>
              <p>　　实时引见，复口陈时政之宜。明日，和帝召太尉、司徒幸洛阳狱，录囚徒，收洛阳令陈歆，即大雨三日。</p>
              <p>　　注[一]立，成也。</p>
              <p>　　注[二]疏犹条录也。</p>
              <p>　　奋在位清白，无它异绩。九年，以病罢。在家上疏曰：&quot;圣人所美，政道至要，本在礼乐。五经同归，而礼乐之用尤急。孔子曰：'安上治民，莫善于礼；移风易俗，莫善于乐。'又曰：'揖让而化天下者，礼乐之谓也。'[一]先王之道，礼乐可谓盛矣。孔子谓子夏曰：'礼以修外，乐以制内，丘已矣夫！'[二]又曰：</p>
              <p>　　'礼乐不兴，则刑罚不中；刑罚不中，则民无所厝其手足。'臣以为汉当制作礼乐，是以先帝圣德，数下诏书，愍伤崩缺，而觽儒不达，议多驳异。臣累世台辅，[三]而大典未定，私窃惟忧，不忘寝食。臣犬马齿尽，诚冀先死见礼乐之定。&quot;[四]十三年，更召拜太常。复上疏曰：&quot;汉当改作礼乐，图书着明。[五]</p>
              <p>　　王者化定制礼，功成作乐。[六]谨条礼乐异议三事，愿下有司，以时考定。昔者孝武皇帝、光武皇帝封禅告成，而礼乐不定，事不相副。先帝已诏曹曪，[七]</p>
              <p>　　今陛下但奉而成之，犹周公斟酌文武之道，非自为制，诚无所疑。[八]久执谦谦，令大汉之业不以时成，非所以章显祖宗功德，建太平之基，为后世法。&quot;帝虽善之，犹未施行。其冬，复以病罢。明年，卒于家。</p>
              <p>　　注[一]礼记乐记孔子之辞也。</p>
              <p>　　注[二]礼稽命征之辞也。宋均注云：&quot;修外，饰容貌也。修内，荡涤心性也。已矣夫，恨不制作礼乐也。&quot;</p>
              <p>　　注[三]奋七代祖汤，武帝时为御史大夫；六代祖子孺，宣帝时为韂将军，领尚书；父纯，光武时为司空。</p>
              <p>　　注[四]先死谓未死之前也。</p>
              <p>　　注[五]见曹曪传。</p>
              <p>　　注[六]礼乐记之文也。功成化定同耳，功谓王业，化谓教人也。</p>
              <p>　　注[七]章帝□曹曪于东观次序礼事，依准旧典，凡百五十篇奏之也。</p>
              <p>　　注[八]周公制礼，皆斟酌文武之美德，为之*(节)**[等]*制，不自述也。今先帝已诏曹曪，非陛下出意，何所疑而不为也。诗颂曰：&quot;于乎不显，文王之德之纯，假以溢我，我其收之，骏惠我文王。&quot;又曰&quot;执竞武王，无竞维烈&quot;也。</p>
              <p>　　子甫嗣，官至津城门候。[一]甫卒，子吉嗣。永初三年，吉卒，无子，国除。</p>
              <p>　　自昭帝封安世，至吉，传国八世，[二]经历篡乱，二百年闲[三]未尝谴黜，封者莫与为比。</p>
              <p>　　注[一]津城门，洛阳南面西门也，当洛水浮桥。汉官仪曰&quot;候一人，秩六百石&quot;也。</p>
              <p>　　注[二]张安世字子孺，昭帝时为右将军，始封富平侯。卒，子延寿嗣。卒，子勃嗣。卒，子临嗣。卒，子放嗣。卒，子纯嗣，建武初，改封武始侯。卒，子奋嗣。卒，子甫嗣。卒，子吉嗣，无子，国除。此言八代者，除安世始封也。</p>
              <p>　　注[三]篡乱谓王莽也。张子孺昭帝元凤六年封，至永初三年合一百八十二年，故曰&quot;闲&quot;也。</p>
              <p>　　曹曪字叔通，鲁国薛人也。父充，持庆氏礼，[一]建武中为博士，从巡狩岱宗，定封禅礼，还，受诏议立七郊、三雍、大射、养老礼仪。[二]显宗即位，充上言：&quot;汉再受命，仍有封禅之事，而礼乐崩阙，不可为后嗣法。五帝不相沿乐，三王不相袭礼，[三]大汉*[当]*自制礼，以示百世。&quot;帝问：&quot;制礼乐云何？&quot;</p>
              <p>　　充对曰：&quot;河图括地象曰：'有汉世礼乐文雅出。'尚书琁机钤曰：'有帝汉出，德洽作乐，名予。'&quot;帝善之，下诏曰：&quot;今且改太乐官曰太予乐，歌诗曲操，以俟君子。&quot;[四]拜充侍中。作章句辩难，于是遂有庆氏学。</p>
              <p>　　注[一]前书，沛人庆普字孝公，为东平太傅，受礼于后苍，号庆氏礼也。</p>
              <p>　　注[二]五帝及天地为七郊。三雍以下解见明帝纪。</p>
              <p>　　注[三]礼记正文也，言损益不同也。</p>
              <p>　　注[四]操犹曲也。刘向别录曰：&quot;君子因雅琴之适，故从容以致思焉。其道闭塞悲愁而作者名其曲曰操，言遇灾害不失其操也。&quot;</p>
              <p>　　曪少笃志，有大度，结发传充业，博雅簄通，尤好礼事。常感朝廷制度未备，慕叔孙通为汉礼仪，昼夜研精，沉吟专思，寝则怀抱笔札，行则诵习文书，当其念至，忘所之适。</p>
              <p>　　初举孝廉，再迁圉令，[一]以礼理人，以德化俗。时它郡盗徒五人来入圉界，吏捕得之，陈留太守马严闻而疾恶，风县杀之。曪□吏曰：&quot;夫绝人命者，天亦绝之。嚱陶不为盗制死刑，管仲遇盗而升诸公。[二]今承旨而杀之，是逆天心，顺府意也，其罚重矣。如得全此人命而身坐之，吾所愿也。&quot;遂不为杀。严奏曪耎弱，免官归郡，为功曹。</p>
              <p>　　注[一]圉，县，属陈留，故城在今汴州雍丘县南也。</p>
              <p>　　注[二]礼杂记云孔子曰：&quot;管仲遇盗，取二人焉，上以为公臣。&quot;注云：&quot;此人但居恶人之中，使犯法耳。&quot;</p>
              <p>　　征拜博士。会肃宗欲制定礼乐，元和二年下诏曰：&quot;河图称'赤九会昌，十世以光，十一以兴'。[一]尚书琁机钤曰：'述尧理世，平制礼乐，放唐之文。'[二]</p>
              <p>　　予末小子，托于数终，曷以缵兴，崇弘祖宗，仁济元元？帝命验曰：'顺尧考德，题期立象。'[三]且三五步骤，优劣殊轨，[四]况予顽陋，无以克堪，虽欲从之，末由也已。每见图书，中心恧焉。&quot;曪知帝旨欲有兴作，乃上疏曰：&quot;昔者圣人受命而王，莫不制礼作乐，以着功德。功成作乐，化定制礼，所以救世俗，致祯祥，为万姓获福于皇天者也。今皇天降祉，嘉瑞并臻，制作之符，甚于言语。[五]宜定文制，着成汉礼，丕显祖宗盛德之美。&quot;章下太常，太常巢堪以为一世大典，非曪所定，不可许。帝知髃僚拘挛，难与图始，[六]朝廷礼宪，宜时刊立，明年复下诏曰：&quot;朕以不德，膺祖宗弘烈。乃者鸾凤仍集，麟龙并臻，甘露宵降，嘉谷滋生，赤草之类，纪于史官。[七]朕夙夜祗畏，上无以彰于先功，下无以克称灵物。汉遭秦余，礼坏乐崩，且因循故事，未可观省，有知其说者，各尽所能。&quot;曪省诏，乃叹息谓诸生曰：&quot;昔奚斯颂鲁，[八]考甫咏殷。[九]夫人臣依义显君，竭忠彰主，行之美也。当仁不让，吾何辞哉！&quot;遂复上疏，具陈礼乐之本，制改之意。</p>
              <p>　　拜曪侍中，从驾南巡，既还，以事下三公，未及奏，诏召玄武司马班固，[一０]</p>
              <p>　　问改定礼制之宜。固曰：&quot;京师诸儒，多能说礼，宜广招集，共议得失。&quot;帝曰：</p>
              <p>　　&quot;谚言'作舍道边，三年不成'。会礼之家，名为聚讼，[一一]互生疑异，笔不得下。昔尧作大章，一夔足矣。&quot;[一二]章和元年正月，乃召曪诣嘉德门，令小黄门持班固所上叔孙通汉仪十二篇，□曪曰：&quot;此制散略，多不合经，[一三]</p>
              <p>　　今宜依礼条正，使可施行。于南宫、东观尽心集作。&quot;曪既受命，乃次序礼事，依准旧典，杂以五经谶记之文，撰次天子至于庶人冠婚吉凶终始制度，以为百五十篇，写以二尺四寸简。其年十二月奏上。帝以觽论难一，故但纳之，不复令有司平奏。会帝崩，和帝即位，曪乃为作章句，帝遂以新礼二篇冠。擢曪监羽林左骑。[一四]永元四年，迁射声校尉。后太尉张酺、尚书张敏等奏曪□制汉礼，破乱圣术，宜加刑诛。帝虽寝其奏，而汉礼遂不行。</p>
              <p>　　注[一]九谓光武，十谓明帝，十一谓章帝也。</p>
              <p>　　注[二]纬本文云：&quot;使帝王受命，用吾道述尧理代，平制礼放唐之文，化洽作乐名斯在。&quot;宋均注云：&quot;述，修也。&quot;</p>
              <p>　　注[三]宋均注曰：&quot;尧巡省于河、洛，得龟龙之图书。舜受禅后习尧礼，得之演以为考河命，题五德之期，立将起之象，凡三篇，在中候也。&quot;</p>
              <p>　　注[四]孝经钩命决曰：&quot;三皇步，五帝骤，三王驰。&quot;宋均注云：&quot;步谓德隆道用，日月为步。时事弥顺，日月亦骤。勤思不已，日月乃驰，&quot;是优劣也。</p>
              <p>　　注[五]言明白也。</p>
              <p>　　注[六]拘挛犹拘束也。前书邹阳曰&quot;能越拘挛之语&quot;也。</p>
              <p>　　注[七]赤草即朱草也。大戴礼曰&quot;朱草日生一叶，至十五日，十六日落一叶，周而复始&quot;也。</p>
              <p>　　注[八]韩诗曰：&quot;新庙奕奕，奚斯所作。&quot;薛君传云：&quot;是诗公子奚斯所作也。&quot;</p>
              <p>　　注[九]正考甫，孔子之先也，作商颂十二篇。</p>
              <p>　　注[一０]玄武司马主玄武门。续汉志云&quot;宫掖门，每门司马一人，秩比千石&quot;也。</p>
              <p>　　注[一一]言相争不定也。</p>
              <p>　　注[一二]夔，尧乐官也。吕氏春秋曰，鲁哀公问于孔子曰，乐正夔一足矣。</p>
              <p>　　注[一三]散略犹簄略也。</p>
              <p>　　注[一四]汉官仪曰&quot;羽林左骑秩六百石，领羽林，属光禄勋&quot;也。</p>
              <p>　　曪在射声，营舍有停棺不葬者百余所，曪亲自履行，问其意故。吏对曰：&quot;此等多是建武以来绝无后者，不得埋掩。&quot;曪乃怆然，为买空地，悉葬其无主者，设祭以祀之。迁城门校尉、将作大匠。时有疾疫，曪巡行病徒，为致医药，经理饘粥，多蒙济活。</p>
              <p>　　七年，出为河内太守。时春夏大旱，粮谷踊贵。曪到，乃省吏并职，退去奸残，澍雨数降。其秋大孰，百姓给足，流□皆还。后坐上灾害不实免。有顷征，再迁，复为侍中。</p>
              <p>　　曪博物识古，为儒者宗。十四年，卒官。作通义十二篇，演经杂论百二十篇，又传礼记四十九篇，教授诸生千余人，庆氏学遂行于世。</p>
              <p>　　论曰：汉初天下创定，朝制无文，叔孙通颇采经礼，参酌秦法，虽适物观时，有救崩敝，然先王之容典盖多阙矣，[一]是以贾谊、仲舒、王吉、刘向之徒，怀愤叹息所不能已也。[二]资文、宣之远图明懿*(美)*，而终莫或用，[三]故知自燕而观，有不尽矣。[四]孝章永言前王，明发兴作，[五]专命礼臣，撰定国宪，洋洋乎盛德之事焉。[六]而业绝天筭，议黜异端，斯道竟复坠矣。[七]</p>
              <p>　　夫三王不相袭礼，五帝不相□乐，所以咸、茎异调，中都殊绝。[八]况物运迁回，情数万化，制则不能随其流变，品度未足定其滋章，[九]斯固世主所当损益者也。且乐非夔、襄，而新音代起，律谢嚱、苏，而制令亟易，[一０]修补旧文，独何猜焉？[一一]礼云礼云，曷其然哉！[一二]</p>
              <p>　　注[一]容，礼容也，典，法则也，谓行礼威仪俯仰之容貌也。文帝时，鲁徐生以容为礼官，孙襄亦善为容。&quot;容&quot;或作&quot;宏&quot;，义亦通也。</p>
              <p>　　注[二]贾谊等以叔孙通礼制簄略，并上书对策，请更改作，皆不从，所以叹息也。班固曰：&quot;今大汉久旷大义，此贾谊、仲舒、王吉、刘向之徒所为发愤而增叹也。&quot;见前书。</p>
              <p>　　注[三]资，用也。言用文帝、宣帝美略远谋，而终不能用贾谊等言。谊，文帝时人。王吉，宣帝时人。</p>
              <p>　　注[四]礼记曰：&quot;孔子之丧，有自燕来观者，舍于子夏氏。子夏曰：'圣人之葬人与人之葬圣人也，子何观焉？'&quot;有不尽矣言未备也。</p>
              <p>　　注[五]明发谓发夕至明也。诗曰：&quot;明发不寐。&quot;</p>
              <p>　　注[六]洋洋，美也。</p>
              <p>　　注[七]业绝天筭谓章帝晏驾也。议黜异端谓张酺等奏曪□制礼，遂不行也。</p>
              <p>　　注[八]咸，咸池，黄帝乐也。茎，六茎，颛顼乐也。见前书。异调言古今不同处。中都，鲁邑名也。家语曰：&quot;孔子为中都宰，制为养生送死之节。&quot;殊绝犹断绝也。言古乐不同，旧礼亦绝也。</p>
              <p>　　注[九]言时代迁移，繁省不定也。</p>
              <p>　　注[一０]夔，舜乐官。襄，鲁乐官也。嚱繇，虞士官。苏忿生，周武王之司寇也。</p>
              <p>　　注[一一]言刑乐数改，而修礼则疑之。</p>
              <p>　　注[一二]叹其不能定也。</p>
              <p>　　郑玄字康成，北海高密人也。八世祖崇，哀帝时尚书仆射。玄少为乡啬夫，[一]</p>
              <p>　　得休归，常诣学官，不乐为吏，父数怒之，不能禁。[二]遂造太学受业，师事京兆第五元先，始通京氏易、公羊春秋、三统历、九章筭术。[三]又从东郡张恭祖受周官、礼记、左氏春秋、韩诗、古文尚书。以山东无足问者，乃西入关，因涿郡卢植，事扶风马融。</p>
              <p>　　注[一]前书曰&quot;乡有啬夫，掌听讼收赋税&quot;也。</p>
              <p>　　注[二]郑玄别传曰&quot;玄年十一二，随母还家，正腊会同列十数人，皆美服盛饰，语言闲通，玄独漠然如不及，母私督数之，乃曰'此非我志，不在所愿'&quot;也。</p>
              <p>　　注[三]三统历，刘歆所撰也。九章筭术，周公作也，凡有九篇，方田一，粟米二，差分三，少广四，均输五，方程六，傍要七，盈不足八，钩股九。</p>
              <p>　　融门徒四百余人，升堂进者五十余生。融素骄贵，玄在门下，三年不得见，乃使高业弟子传授于玄。玄日夜寻诵，未尝怠倦。会融集诸生考论图纬，闻玄善筭，乃召见于楼上，玄因从质诸疑义，问毕辞归。融喟然谓门人曰：&quot;郑生今去，吾道东矣。&quot;[一]</p>
              <p>　　注[一]前书曰：&quot;田何授易于丁宽，学成，宽东归，何谓门人曰：'易东矣。'&quot;玄自游学，十余年乃归乡里。家贫，客耕东莱，学徒相随已数百千人。及党事起，乃与同郡孙嵩等四十余人俱被禁锢，[一]遂隐修经业，杜门不出。时任城何休好公羊学，遂着公羊墨守、[二]左氏膏肓、[三]谷梁废疾；玄乃发墨守，针膏肓，起废疾。休见而叹曰：&quot;康成入吾室，操吾矛，以伐我乎！&quot;初，中兴之后，范升、陈元、李育、贾逵之徒争论古今学，后马融荅北地太守刘绬及玄荅何休，义据通深，由是古学遂明。</p>
              <p>　　注[一]嵩字宾石，见赵岐传。</p>
              <p>　　注[二]言公羊义理深远，不可驳难，如墨翟之守城也。</p>
              <p>　　注[三]说文曰：&quot;肓，隔也。&quot;心下为膏，喻左氏之疾不可为也。</p>
              <p>　　灵帝末，党禁解，大将军何进闻而辟之。州郡以进权戚，不敢违意，遂迫胁玄，不得已而诣之。进为设几杖，礼待甚优。玄不受朝服，而以幅巾见。一宿逃去。</p>
              <p>　　时年六十，弟子河内赵商等自远方至者数千。后将军袁隗表为侍中，以父丧不行。国相孔融深敬于玄，屣履造门。[一]告高密县为玄特立一乡，曰：&quot;昔齐置'士乡'，[二]越有'君子军'，皆异贤之意也。[三]郑君好学，实怀明德。昔太史公、廷尉吴公、谒者仆射邓公，皆汉之名臣。又南山四皓有园公、夏黄公，潜光隐耀，世嘉其高，皆悉称公。[四]然则公者仁德之正号，不必三事大夫也。</p>
              <p>　　今郑君乡宜曰'郑公乡'。昔东海于公仅有一节，犹或戒乡人侈其门闾，[五]矧乃郑公之德，而无驷牡之路！可广开门衢，令容高车，号为'通德门'。&quot;</p>
              <p>　　注[一]屣谓纳履未正，曳之而行，言趋贤急也。</p>
              <p>　　注[二]管仲相桓公，制国为二十一乡，工商乡六，士乡十五，以居工商士也。</p>
              <p>　　事见国语也。</p>
              <p>　　注[三]吴越相攻，越王句践乃中分其师为左右军，以其私卒君子六千人为中军。</p>
              <p>　　注云：&quot;君子，王所亲近有志行者。&quot;见国语。</p>
              <p>　　注[四]吴公，文帝时为河南守。邓公，景帝时为谒者仆射。太史公司马谈，武帝时。四皓，高帝时也，有园公、夏黄公、角里先生、绮里季也。须眉皓白，故言皓。秦末隐于商雒南山，以待天下之定，汉兴，迎而致之也。</p>
              <p>　　注[五]一节谓决狱也。昭帝时，东海于公为县狱吏，决狱平，郡为生立祠，号曰于公祠。先是于公闾门坏，父老方共修之。于公曰&quot;少高大其门，令容驷马车。我决狱多阴德，子孙必有兴者&quot;也。</p>
              <p>　　董卓迁都长安，公卿举玄为赵相，道断不至。[一]会黄巾寇青部，乃避地徐州，徐州牧陶谦接以师友之礼。建安元年，自徐州还高密，道遇黄巾贼数万人，见玄皆拜，相约不敢入县境。玄后尝疾笃，自虑，以书戒子益恩曰：&quot;吾家旧贫，*[不]*为父母髃弟所容，去厮役之吏，[二]游学周、秦之都，往来幽、并、兖、豫之域，获觐乎在位通人，处逸大儒，得意者咸从捧手，有所受焉。[三]遂博稽六蓺，粗览传记，时鷪秘书纬术之奥。年过四十，乃归供养，假田播殖，以娱朝夕。遇阉尹□埶，坐党禁锢，十有四年，而蒙赦令，举贤良方正有道，辟大将军三司府。公车再召，比牒并名，早为宰相。[四]惟彼数公，懿德大雅，克堪王臣，故宜式序。[五]吾自忖度，无任于此，但念述先圣之元意，思整百家之不齐，亦庶几以竭吾才，故闻命罔从。</p>
              <p>　　而黄巾为害，萍浮南北，复归邦乡。入此岁来，已七十矣。宿素衰落，仍有失误，案之礼典，便合传家。[六]今我告尔以老，归尔以事，将闲居以安性，覃思以终业。自非拜国君之命，问族亲之忧，展敬坟墓，观省野物，胡尝扶杖出门乎！家事大小，汝一承之。咨尔杀杀一夫，曾无同生相依。其勖求君子之道，研钻勿替，敬慎威仪，以近有德。[七]显誉成于僚友，德行立于己志。若致声称，亦有荣于所生，可不深念邪！可不深念邪！吾虽无绂冕之绪，颇有让爵之高。[八]自乐以论赞之功，庶不遗后人之羞。末所愤愤者，徒以亡亲坟垄未成，所好髃书率皆腐敝，不得于礼堂写定，传与其人。[九]日西方暮，其可图乎！</p>
              <p>　　家今差多于昔，勤力务时，无恤饥寒。菲饮食，薄衣服，节夫二者，尚令吾寡恨。若忽忘不识，亦已焉哉！&quot;</p>
              <p>　　注[一]赵王干之相也。</p>
              <p>　　注[二]厮，贱也。</p>
              <p>　　注[三]处逸谓处士隐逸之大儒。</p>
              <p>　　注[四]比牒犹连牒也，并名谓齐名也，言连牒齐名被召者并为宰相也。并音步鼎反。</p>
              <p>　　注[五]式，用也。序，列也。</p>
              <p>　　注[六]传家谓家事任子孙也。曲礼曰：&quot;七十老而传。&quot;</p>
              <p>　　注[七]诗大雅人劳篇之言也。</p>
              <p>　　注[八]谓频被辟不就也。</p>
              <p>　　注[九]其人谓好学者也。前书司马迁曰&quot;仆诚已着此书，传之其人&quot;也。</p>
              <p>　　时大将军袁绍总兵冀州，遣使要玄，大会宾客，玄最后至，乃延升上坐。身长八尺，饮酒一斛，秀眉明目，容仪温伟。绍客多豪俊，并有才说，见玄儒者，未以通人许之，竞设异端，百家互起。玄依方辩对，咸出问表，皆得所未闻，莫不嗟服。时汝南应劭亦归于绍，因自赞曰：&quot;故太山太守应中远，北面称弟子何如？&quot;玄笑曰：&quot;仲尼之门考以四科，[一]回﹑赐之徒不称官阀。&quot;劭有臱色。</p>
              <p>　　绍乃举玄茂才，表为左中郎将，皆不就。公车征为大司农，给安车一乘，所过长吏送迎。玄乃以病自乞还家。</p>
              <p>　　注[一]四科谓德行﹑言语﹑政事﹑文学，颜渊﹑闵子骞及子游﹑子夏，并见论语也。</p>
              <p>　　五年春，梦孔子告之曰：&quot;起，起，今年岁在辰，来年岁在巳。&quot;[一]既寤，以谶合之，知命当终，有顷寝疾。时袁绍与曹操相拒于官度，[二]令其子谭遣使逼玄随军。不得已，载病到元城县，疾笃不进，其年六月卒，年七十四。遗令薄葬。自郡守以下尝受业者，缞绖赴会千余人。</p>
              <p>　　注[一]北齐刘昼高才不遇传论玄曰&quot;辰为龙，巳为蛇，岁至龙蛇贤人嗟，玄以谶合之&quot;，盖谓此也。</p>
              <p>　　注[二]官度，津名也，在今郑州中牟县北。前书者义曰：&quot;于荥阳下引河东南为洪沟，以通宋﹑郑﹑淮﹑泗，即今官度。&quot;</p>
              <p>　　门人相与撰玄荅诸弟子问五经，依论语作郑志八篇。凡玄所注周易﹑尚书﹑毛诗﹑仪礼﹑礼记﹑论语﹑孝经﹑尚书大传﹑中候﹑干象历，又着天文七政论﹑鲁礼禘祫义﹑六蓺论﹑毛诗谱﹑驳许慎五经异义﹑荅临孝存周礼难，凡百余万言。[一]</p>
              <p>　　注[一]案：谢承书载玄所注与此略同，不言注孝经，唯此书独有也。</p>
              <p>　　玄质于辞训，通人颇讥其繁。至于经传洽孰，称为纯儒，齐鲁闲宗之。其门人山阳郗虑至御史大夫，东莱王基﹑清河崔琰著名于世。又乐安国渊﹑任嘏，[一]</p>
              <p>　　时并童幼，玄称渊为国器，嘏有道德，其余亦多所鉴拔，皆如其言。玄唯有一子益恩，孔融在北海，举为孝廉；及融为黄巾所围，益恩赴难陨身。有遗腹子，玄以其手文似己，名之曰小同。[二]</p>
              <p>　　注[一]虑字鸿豫。基字伯舆，魏镇南将军安乐乡侯。琰字季珪，魏东*(西)*曹掾，迁中尉。渊字子尼，魏司空掾，迁太仆。嘏字昭光，魏黄门侍郎也。</p>
              <p>　　注[二]魏氏春秋曰：&quot;小同，高贵乡公时为侍中。尝诣司马文王，文王有密疏，未之屏也，如厕还，问之曰：'卿见吾疏乎？'荅曰：'不。'文王曰：'宁我负卿，无卿负我。'遂酖之。&quot;</p>
              <p>　　论曰：自秦焚六经，圣文埃灭。[一]汉兴，诸儒颇修蓺文；及东京，学者亦各名家。而守文之徒，滞固所禀，[二]异端纷纭，互相诡激，遂令经有数家，家有数说，章句多者或乃百余万言，学徒劳而少功，后生疑而莫正。郑玄括囊大典，网罗觽家，[三]删裁繁诬，刊改漏失，自是学者略知所归。王父豫章君每考先儒经训，而长于玄，[四]常以为仲尼之门不能过也。及传授生徒，并专以郑氏家法云。[五]</p>
              <p>　　注[一]埃，尘也。</p>
              <p>　　注[二]禀，受；滞固犹固执也。言学者各守所见，不疏通也。</p>
              <p>　　注[三]括，结也。易坤卦曰&quot;括囊无咎&quot;也。</p>
              <p>　　注[四]王父，祖父也。尔雅曰&quot;父之父为王父&quot;也。范晔祖父宁，字武子，晋*[孝]*武帝时为豫章太守，经义每以玄为长也。</p>
              <p>　　注[五]言宁教授专崇郑学也。</p>
              <p>　　赞曰：富平之绪，承家载世。[一]伯仁先归，厘我国祭。[二]玄定义乖，曪修礼缺。孔书遂明，汉章中辍。[三]</p>
              <p>　　注[一]载，重也。易师卦曰&quot;大君有命，开国承家&quot;也。</p>
              <p>　　注[二]厘，理也。言纯厘理禘祫之祭也。</p>
              <p>　　注[三]孔书谓六经也。辍，止也。中辍谓曹曪礼不行也。</p>
              <p>　　校勘记</p>
              <p>　　一一九四页三行元帝以来按：&quot;帝&quot;原斗&quot;年&quot;，径据汲本﹑殿本改正。</p>
              <p>　　一一九四页五行既事大宗&quot;大&quot;原作&quot;太&quot;，径据汲本﹑殿本改。注同。按：集解王先谦云&quot;大&quot;或作&quot;太&quot;，非。</p>
              <p>　　一一九五页一二行谛定昭穆尊卑之义也按：集解引王补说，谓续汉志&quot;谛定&quot;作&quot;谛諟&quot;。</p>
              <p>　　一一九五页一三行故合聚饮食也按：集解引王补说，谓续汉志&quot;合聚&quot;上有&quot;骨肉&quot;二字。</p>
              <p>　　一一九六页七行自十八年至此按：集解引惠栋说，谓续志及本传皆云十九年与朱浮共奏，至二十六年合八年之数，则&quot;十八年&quot;当作&quot;十九年&quot;，以十八年曾行禘礼故也。</p>
              <p>　　一一九七页五行至于岱宗*[祡]*据汲本﹑殿本补。按：汲本﹑殿本&quot;祡&quot;作&quot;柴&quot;，非，今改正。</p>
              <p>　　一一九八页八行十*[七]*年儋耳降附集解引钱大昭说，谓按本纪，儋耳诸国贡献，公卿奉觞上寿，在永平十七年，此脱&quot;七&quot;字。今据补。</p>
              <p>　　一二００页一０行为之*(节)**[等]*制据汲本﹑殿本改。</p>
              <p>　　一二０一页二行父充持庆氏礼按：集解引钱大昕说，谓&quot;持&quot;本是&quot;治&quot;字，章怀避讳改之。</p>
              <p>　　一二０一页四行大汉*[当]*自制礼据汲本﹑殿本补。按：殿本考证谓监本脱去&quot;当&quot;字，从宋本增。</p>
              <p>　　一二０一页六行歌诗曲操按：&quot;歌&quot;字原脱，径据汲本﹑殿本补。</p>
              <p>　　一二０一页一三行尤好礼事按：汲本﹑殿本&quot;事&quot;作&quot;士&quot;。集解引汪文台说，谓御览六百十一引谢承书，云&quot;曪尤好礼事，常感朝廷制度未备&quot;云云，明此&quot;士&quot;字当作&quot;事&quot;。</p>
              <p>　　一二０二页一一行况予顽陋按：&quot;予&quot;原斗&quot;于&quot;，径改正。</p>
              <p>　　一二０三页一二行擢曪监羽林左骑按：刊误谓案百官志&quot;骑&quot;当作&quot;监&quot;。</p>
              <p>　　一二０四页四行德隆道用按：汲本&quot;用&quot;作&quot;备&quot;。</p>
              <p>　　一二０四页四行时事弥顺按：殿本考证谓&quot;顺&quot;疑&quot;烦&quot;之误，又&quot;事&quot;字旧本作&quot;士&quot;。</p>
              <p>　　一二０四页八行至十五日十六日落一叶按：注文有脱斗，今本大戴礼作&quot;至十五日生十五叶，十六日一叶落&quot;。</p>
              <p>　　一二０五页八行资文宣之远图明懿*(美)*刊误谓衍一&quot;明&quot;字，何焯谓衍一&quot;美&quot;字。今依何焯说删&quot;美&quot;字。</p>
              <p>　　一二０八页四行见赵岐传按：&quot;岐&quot;原作&quot;歧&quot;，径依汲本﹑殿本改。</p>
              <p>　　一二０九页一０行吾家旧贫*[不]*为父母髃弟所容集解引周寿昌说，谓&quot;不为父母髃弟所容&quot;一语，不应出之康成。钱氏曝书杂记云陈仲鱼元刻后汉书康成传无&quot;不&quot;字，与唐史承节所撰郑康成祠碑云&quot;吾家旧贫，为父母髃弟所容&quot;之语相合。今本作&quot;不为父母髃弟所容&quot;，乃刻之误。校补则谓玄意本谓家贫而父母髃弟力薄，不能并容，为吏又非所乐，乃发愤游学耳。去&quot;不&quot;字，于文义转觉其窒。今从校补说，据汲本，殿本补一&quot;不&quot;字。</p>
              <p>　　一二０九页一一行得意者咸从捧手按：&quot;者&quot;字原脱，径据汲本﹑殿本补。</p>
              <p>　　一二一０页一行复归邦乡按：李慈铭谓碑作&quot;乡邦&quot;，是也，此误倒。</p>
              <p>　　一二一０页一０行赵王干之相也按：汲本﹑殿本&quot;干&quot;作&quot;虔&quot;。</p>
              <p>　　一二一一页七行故太山太守应中远集解引惠栋说，谓&quot;远&quot;当作&quot;瑗&quot;，具本传注。今按：本传注云谢承书﹑应氏谱并云&quot;字仲远&quot;，续汉书﹑文士传作&quot;仲援&quot;，汉官仪又作&quot;仲瑗&quot;，未知孰是。</p>
              <p>　　一二一二页一０行基字伯舆汲本﹑殿本&quot;舆&quot;作&quot;兴&quot;。按：魏志作&quot;舆&quot;。</p>
              <p>　　一二一二页一０行魏东*(西)*曹掾据刊误删。</p>
              <p>　　一二一三页二行删裁繁诬按：殿本&quot;诬&quot;作&quot;芜&quot;。</p>
              <p>　　一二一三页八行晋*[孝]*武帝时为豫章太守张森楷校勘记谓案晋书，范武子仕晋孝武，去武帝时百有余年，明&quot;武&quot;上当有&quot;孝&quot;字。今据补。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='38.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='40.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
