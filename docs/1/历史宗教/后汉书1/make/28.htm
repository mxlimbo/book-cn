<html>
<head>
<title>后汉书卷二十六　伏侯宋蔡冯赵牟韦列传　第十六</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="27.htm"><img src="last.gif" width="46" height="15" border="0"></a><img src="bg.gif" width="40" height="30"><a href="29.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷二十六　<br>
                伏侯宋蔡冯赵牟韦列传　第十六</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　*伏湛子隆*
              <p>　　伏湛字惠公，琅邪东武人也。九世祖胜，字子贱，所谓济南伏生者也。湛高祖父孺，武帝时，客授东武，因家焉。父理，为当世名儒，以诗授成帝，为高密太傅，别自名学。[一]</p>
              <p>　　注[一]为高密王宽傅也。宽，武帝玄孙广陵王胥后也。前书儒林传曰，伏理字君游，受诗于匡衡，由是齐诗有匡伏之学。故言&quot;别自名学&quot;也。</p>
              <p>　　湛性孝友，少传父业，教授数百人。成帝时，以父任为博士弟子。五迁，至王莽时为绣衣执法，[一]使督大奸，迁后队属正。[二]</p>
              <p>　　注[一]武帝置绣衣御史，王莽改御史曰执法，故曰&quot;绣衣执法&quot;也。</p>
              <p>　　注[二]王莽改河内为后队。</p>
              <p>　　更始立，以为平原太守。时仓卒兵起，天下惊扰，而湛独晏然，教授不废。谓妻子曰：&quot;夫一谷不登，国君彻膳；[一]今民皆饥，奈何独饱？&quot;乃共食麤粝，[二]悉分奉禄以赈乡里，来客者百余家。时门下督素有气力，谋欲为湛起兵，湛恶其惑觽，即收斩之，徇首城郭，以示百姓，于是吏人信向，郡内以安。平原一境，湛所全也。</p>
              <p>　　注[一]礼记曰：&quot;年谷不登，君膳不祭肺。&quot;</p>
              <p>　　注[二]粝，麤米也。九章筭术曰：&quot;粟五十，粝率三十。一斛粟得六斗米为粝也。&quot;</p>
              <p>　　光武即位，知湛名儒旧臣，欲令干任内职，[一]征拜尚书，使典定旧制。时大司徒邓禹西征关中，帝以湛才任宰相，拜为司直，行大司徒事。车驾每出征伐，常留镇守，总摄髃司。建武三年，遂代邓禹为大司徒，封阳都侯。[二]</p>
              <p>　　注[一]干，主也。</p>
              <p>　　注[二]阳都，县名，属城阳国，故城在今沂州沂水县东。</p>
              <p>　　时彭宠反于渔阳，帝欲自征之，湛上疏谏曰：&quot;臣闻文王受命而征伐五国，[一]</p>
              <p>　　必先询之同姓，然后谋于髃臣，加占蓍龟，以定行事，[二]故谋则成，卜则吉，战则胜。其诗曰：'帝谓文王，询尔仇方，同尔弟兄，以尔钩援，与尔临嚰，以伐崇庸。'[三]崇国城守，先退后伐，[四]所以重人命，俟时而动，故参分天下而有其二。陛下承大乱之极，受命而帝，兴明祖宗，出入四年，而灭□乡，制五校，降铜马，破赤眉，诛邓奉之属，不为无功。今京师空匮，资用不足，未能服近而先事边外；且渔阳之地，逼接北狄，黠虏困迫，必求其助。又今所过县邑，尤为困乏。种麦之家，多在城郭，闻官兵将至，当已收之矣。大军远涉二千余里，士马罢劳，转粮艰阻。今兖、豫、青、冀，中国之都，而寇贼从横，未及从化。</p>
              <p>　　渔阳以东，本备边塞，地接外虏，贡税微薄。安平之时，尚资内郡，况今荒耗，岂足先图？而陛下舍近务远，弃易求难，四方疑怪，百姓恐惧，诚臣之所惑也。</p>
              <p>　　复愿远览文王重兵博谋，近思征伐前后之宜，顾问有司，使极愚诚，采其所长，择之圣虑，以中土为忧念。&quot;帝览其奏，竟不亲征。</p>
              <p>　　注[一]五国谓西伯受命伐犬夷，伐密须，伐耆，伐邗，伐崇。见史记。</p>
              <p>　　注[二]书曰：&quot;谋及卿士，谋及卜筮。&quot;又曰：&quot;文王唯卜用，克绥受兹命。&quot;</p>
              <p>　　诗大雅曰：&quot;爰始爰谋，爰契我龟。&quot;</p>
              <p>　　注[三]诗大雅也。仇，匹也。钩援，梯所引上城也。临，临车也。嚰，嚰车也。</p>
              <p>　　庸，城也。崇侯倡纣为无道，故伐焉。</p>
              <p>　　注[四]左氏传曰：&quot;文王闻崇德乱而伐之，军三旬而不降，退修政而复伐之，因垒而降。&quot;</p>
              <p>　　时贼徐异卿等[一]万余人据富平，连攻之不下，[二]唯云&quot;愿降司徒伏公&quot;。帝知湛为青、徐所信向，遣到平原，异卿等即日归降，护送洛阳。</p>
              <p>　　注[一]异卿即获索贼帅徐少也。</p>
              <p>　　注[二]富平，县名，属平原郡，故城今棣州厌次县也。</p>
              <p>　　湛虽在仓卒，造次必于文德，以为礼乐政化之首，颠沛犹不可违。[一]是岁奏行乡饮酒礼，遂施行也。</p>
              <p>　　注[一]颠沛犹僵仆也。</p>
              <p>　　其冬，车驾征张步，留湛居守。时蒸祭高庙，[一]而河南尹、司隶校尉于庙中争论，湛不举奏，坐策免。六年，徙封不其侯，邑三千六百户，遣就国。[二]</p>
              <p>　　后南阳太守杜诗上疏荐湛曰：&quot;臣闻唐、虞以股肱康，文王以多士宁，是故诗称'济济'，书曰'良哉'。[三]臣诗窃见故大司徒阳都侯伏湛，自行束修，讫无毁玷，[四]笃信好学，守死善道，经为人师，行为仪表。前在河内朝歌及居平原，[五]吏人畏爱，则而象之。遭时反复，不离兵凶，秉节持重，有不可夺之志。陛下深知其能，显以宰相之重，觽贤百姓，仰望德义。微过斥退，久不复用，有识所惜，儒士痛心，臣窃伤之。湛容貌堂堂，国之光晖；[六]智略谋虑，朝之渊薮。髫发厉志，白首不衰。[七]实足以先后王室，名足以光示远人。[八]</p>
              <p>　　古者选擢诸侯以为公卿，是故四方回首，仰望京师。[九]柱石之臣，宜居辅弼，[一０]出入禁门，补缺拾遗。臣诗愚戆，不足以知宰相之才，窃怀区区，敢不自竭。臣前为侍御史，上封事，言湛公廉爱下，好恶分明，累世儒学，素持名信，经明行修，通达国政，尤宜近侍，纳言左右，旧制九州五尚书，令一郡二人，[一一]可以湛代。颇为执事所非。但臣诗蒙恩深渥，所言诚有益于国，虽死无恨，故复越职触冒以闻。&quot;</p>
              <p>　　注[一]冬祭曰蒸也。</p>
              <p>　　注[二]不其，县名，属琅邪郡。其音基。</p>
              <p>　　注[三]大雅诗曰：&quot;济济多士。&quot;尚书曰：&quot;股肱良哉。&quot;</p>
              <p>　　注[四]讫，竟也。玷，缺也。自行束修谓年十五以上。</p>
              <p>　　注[五]朝歌，河内县名也，故城在今韂州韂县西。王莽改河内为后队，谓湛为*[后]*队属正也。</p>
              <p>　　注[六]堂堂，盛威仪也。</p>
              <p>　　注[七]埤苍曰：&quot;髫，髦也。&quot;髫发谓童子垂发。</p>
              <p>　　注[八]先后，相导也。诗大雅曰：&quot;予*(则)**[曰]*有先后。&quot;先音先见反。后音胡豆反。</p>
              <p>　　注[九]左传曰：&quot;郑武公、庄公为平王卿士。&quot;东观记曰：&quot;诗上书：'武公、庄公所以砥砺蕃屏，劝进忠信，令四方诸侯咸乐回首，仰望京师。'&quot;注[一０]柱石，承栋梁也。前书田延年曰：&quot;将军为国柱石。&quot;尚书大传曰：&quot;古者天子必有四邻，前曰疑，后曰承，左曰辅，右曰弼。天子有问无以对，责之疑；可志而不志，责之承；可正而不正，责之辅；可扬而不扬，责之弼。&quot;</p>
              <p>　　注[一一]盖旧制九州共选五人以任尚书，令则一郡乃有二人，故欲以湛代一人之处。</p>
              <p>　　十三年夏，征，□尚书择拜吏日，未及就位，因燕见中暑，病卒。赐秘器，帝亲吊祠，遣使者送丧修頉。</p>
              <p>　　二子：隆，翕。</p>
              <p>　　翕嗣爵，卒，子光嗣。光卒，子晨嗣。[一]晨谦敬博爱，好学尤笃，以女孙为顺帝贵人，奉朝请，位特进。卒，子无忌嗣，亦传家学，博物多识，顺帝时，为侍中屯骑校尉。永和元年，诏无忌与议郎黄景校定中书五经、诸子百家、蓺术。[二]元嘉中，桓帝复诏无忌与黄景、崔寔等共撰汉记。又自采集古今，删着事要，号曰伏侯注。[三]无忌卒，子质嗣，官至大司农。质卒，子完嗣，尚桓帝女阳安长公主。女为孝献皇后。曹操杀后，诛伏氏，国除。</p>
              <p>　　注[一]东观记曰：&quot;晨尚高平公主。&quot;</p>
              <p>　　注[二]中书，内中之书也。蓺文志曰&quot;诸子凡一百八十九家&quot;，言百家，举其成数也。蓺谓书、数、射、御，术谓医、方、卜、筮。</p>
              <p>　　注[三]其书上自黄帝，下尽汉质帝，为八卷，见行于今。</p>
              <p>　　初，自伏生已后，世传经学，清静无竞，故东州号为&quot;伏不□&quot;云。</p>
              <p>　　隆字伯文，少以节操立名，[一]仕郡督邮。建武二年，诣怀宫，光武甚亲接之。</p>
              <p>　　注[一]东观记&quot;隆&quot;作&quot;盛&quot;，字伯明。</p>
              <p>　　时张步兄弟各拥强兵，据有齐地，拜隆为太中大夫，持节使青徐二州，招降郡国。隆移檄告曰：&quot;乃者，猾臣王莽，杀帝盗位。宗室兴兵，除乱诛莽，故髃下推立圣公，以主宗庙。而任用贼臣，杀戮贤良，三王作乱，盗贼从横，忤逆天心，[一]卒为赤眉所害。皇天佑汉，圣哲应期，陛下神武奋发，以少制觽。故寻、邑以百万之军，溃散于昆阳，王郎以全赵之师，土崩于邯郸，[二]大肜、高胡望旗消靡，铁胫、五校莫不摧破。梁王刘永，幸以宗室属籍，爵为侯王，不知厌足，自求祸弃，遂封爵牧守，造为诈逆。今虎牙大将军屯营十万，已拔睢阳，刘永奔迸，家已族矣。此诸君所闻也。不先自图，后悔何及？&quot;青、徐髃盗得此惶怖，获索贼右师郎等六校实时皆降。[三]张步遣使随隆，[四]诣阙上书，献鳆鱼。[五]</p>
              <p>　　注[一]三王见圣公传。</p>
              <p>　　注[二]全赵谓举赵之地。</p>
              <p>　　注[三]&quot;右&quot;或为&quot;古&quot;。</p>
              <p>　　注[四]东观记步遣其掾孙昱随之。</p>
              <p>　　注[五]郭璞注三苍云：&quot;鳆似蛤，偏着石。&quot;广志曰：&quot;鳆无鳞有壳，一面附石，细孔杂杂，或七或九。&quot;本草云：&quot;石决明，一名鳆鱼。&quot;音步角反。</p>
              <p>　　其冬，拜隆光禄大夫，复使于步，并与新除青州牧守及都尉俱东，诏隆辄拜令长以下。隆招怀绥缉，多来降附。帝嘉其功，比之郦生。[一]即拜步为东莱太守，而刘永亦复遣使立步为齐王。步贪受王爵，冘豫未决。[二]隆晓譬曰：&quot;高祖与天下约，非刘氏不王，今可得为十万户侯耳。&quot;步欲留隆与共守二州，隆不听，[三]求得反命，步遂执隆而受永封。隆遣闲使上书曰：&quot;臣隆奉使无状，[四]受执凶逆，虽在困□，授命不顾。又吏人知步反畔，心不附之，愿以时进兵，无以臣隆为念。臣隆得生到阙廷，受诛有司，此其大愿；若令没身寇手，以父母昆弟长累陛下。[五]陛下与皇后﹑太子永享万国，与天无极。&quot;帝得隆奏，召父湛流涕以示之曰：&quot;隆可谓有苏武之节。[六]</p>
              <p>　　恨不且许而遽求还也！&quot;其后步遂杀之，时人莫不怜哀焉。</p>
              <p>　　注[一]郦生，郦食其也。说齐王广，下齐七十余城。食其音异基。</p>
              <p>　　注[二]冘音以今反。</p>
              <p>　　注[三]二州，青州﹑徐州也。</p>
              <p>　　注[四]言罪大也。</p>
              <p>　　注[五]累，托也，音力伪反。</p>
              <p>　　注[六]武帝时，苏武使匈奴，会卫律所将降者，阴相与谋，劫单于母阏氏归汉，事发，单于使卫律考其事，召武受辞。武不屈节，引佩刀自刺。单于欲降武，武不降，杖节牧羊海上，卧起操持节，节髦尽落。在匈奴中十九年，乃得归汉。</p>
              <p>　　见前书也。</p>
              <p>　　五年，张步平，车驾幸北海，诏隆中弟咸收隆丧，赐给棺敛，太中大夫护送丧事，诏告琅邪作頉，以子瑗为郎中。</p>
              <p>　　侯霸字君房，河南密人也。族父渊，以宦者有才辩，任职元帝时，佐石显等领中书，号曰大常侍。成帝时，任霸为太子舍人。[一]霸矜严有威容，家累千金，不事产业。笃志好学，师事九江太守房元，治谷梁春秋，为元都讲。[二]王莽初，五威司命陈崇举霸德行，迁随宰。[三]县界旷远，滨带江湖，而亡命者多为寇盗。霸到，即案诛豪猾，分捕山贼，县中清静。再迁为执法刺奸，[四]纠案埶位者，无所疑惮。后为淮平大尹，政理有能名。[五]及王莽之败，霸保固自守，卒全一郡。</p>
              <p>　　注[一]汉官仪曰：&quot;太子舍人，选良家子孙，秩二百石。&quot;</p>
              <p>　　注[二]东观记曰&quot;从钟宁君受律&quot;也。</p>
              <p>　　注[三]王莽置五威司命将军，又改县令长曰宰。随，县名，属南阳郡，今随州县也。</p>
              <p>　　注[四]王莽传曰：&quot;置执法左右刺奸，选能吏侯霸等分督六尉﹑六队，如汉刺史。&quot;</p>
              <p>　　注[五]王莽改临淮郡为淮平。</p>
              <p>　　更始元年，遣使征霸，[一]百姓老弱相携号哭，遮使者车，或当道而卧。皆曰：</p>
              <p>　　&quot;愿乞侯君复留儙年。&quot;民至乃戒乳妇勿得举子，侯君当去，必不能全。使者虑霸就征，临淮必乱，不敢授玺书，具以状闻。会更始败，道路不通。</p>
              <p>　　注[一]东观记曰：&quot;遣谒者侯盛﹑荆州刺史费遂，赍玺书征霸。&quot;</p>
              <p>　　建武四年，光武征霸与车驾会寿春，拜尚书令。时无故典，朝廷又少旧臣，霸明习故事，收录遗文，条奏前世善政法度有益于时者，皆施行之。每春下宽大之诏，奉四时之令，皆霸所建也。[一]明年，代伏湛为大司徒，封关内侯。在位明察守正，奉公不回。</p>
              <p>　　注[一]月令春布德行庆，施惠下人，故曰宽大。奉四时谓依月令也。</p>
              <p>　　十三年，霸薨，帝深伤惜之，亲自临吊。下诏曰：&quot;惟霸积善清絜。视事九年。</p>
              <p>　　汉家旧制，丞相拜日，封为列侯。[一]朕以军师暴露，功臣未封，缘忠臣之义，不欲相踰，未及爵命，奄然而终。呜呼哀哉！&quot;于是追封谥霸则乡哀侯，食邑二千六百户。子昱嗣。临淮吏人共为立祠，四时祭焉。以沛郡太守韩歆代霸为大司徒。</p>
              <p>　　注[一]汉自高祖以列侯为丞相，武帝以元勋佐命皆尽，拜公孙弘为丞相，封平津侯，因以为故事。</p>
              <p>　　歆字翁君，南阳人，以从攻伐有功，封扶阳侯。好直言，无隐讳，帝每不能容。</p>
              <p>　　尝因朝会，闻帝读隗嚣﹑公孙述相与书，歆曰：&quot;亡国之君皆有才，桀纣亦有才。&quot;</p>
              <p>　　帝大怒，以为激发。歆又证岁将饥凶，指天画地，言甚刚切，坐免归田里。帝犹不释，复遣使宣诏责之。司隶校尉鲍永固请不能得，歆及子婴竟自杀。歆素有重名，死非其罪，觽多不厌，[一]帝乃追赐钱谷，以成礼葬之。[二]</p>
              <p>　　注[一]厌音一叶反。</p>
              <p>　　注[二]成礼，具礼也。言不以非命而降其葬礼。</p>
              <p>　　后千乘欧阳歙﹑清河戴涉相代为大司徒，坐事下狱死，自是大臣难居相任。其后河*(南)**[内]*蔡茂，京兆玉况，[一]魏郡冯勤，皆得薨位。况字文伯，性聪敏，为陈留太守，以德行化人，迁司徒，四年薨。</p>
              <p>　　注[一]玉音肃。</p>
              <p>　　昱后徙封于陵侯，[一]永平中兼太仆。昱卒，子建嗣。建卒，子昌嗣。</p>
              <p>　　注[一]于陵，县名，属济南郡，故城在今淄州长山县南。</p>
              <p>　　宋弘字仲子，京兆长安人也。父尚，成帝时至少府；哀帝立，以不附董贤，违忤抵罪。弘少而温顺，哀平闲作侍中，王莽时为共工。[一]赤眉入长安，遣使征弘，逼迫不得已，行至渭桥，自投于水，家人救得出，因佯死获免。</p>
              <p>　　注[一]王莽改少府曰共工。</p>
              <p>　　光武即位，征拜太中大夫。建武二年，代王梁为大司空，封栒邑侯。[一]所得租奉分赡九族，家无资产，以清行致称。徙封宣平侯。</p>
              <p>　　注[一]栒音恂。</p>
              <p>　　帝尝问弘通博之士，弘乃荐沛国桓谭才学洽闻，几能及杨雄﹑刘向父子。[一]</p>
              <p>　　于是召谭拜议郎﹑给事中。帝每燕，辄令鼓琴，好其繁声。弘闻之不悦，悔于荐举，伺谭内出，正朝服坐府上，遣吏召之。谭至，不与席而让之曰：&quot;吾所以荐子者，欲令辅国家以道德也，而今数进郑声以乱雅颂，非忠正者也。[二]能自改邪？将令相举以法乎？&quot;谭顿首辞谢，良久乃遣之。后大会髃臣，帝使谭鼓琴，谭见弘，失其常度。帝怪而问之。弘乃离席免冠谢曰：&quot;臣所以荐桓谭者，望能以忠正导主，而令朝廷耽悦郑声，臣之罪也。&quot;帝改容谢，使反服，其后遂不复令谭给事中。弘推进贤士冯翊﹑桓梁三十余人，或相及为公卿者。[三]</p>
              <p>　　注[一]几音祈。洽，浃洽也。几，近也。前书班固曰，谷永经书，泛为疏达，不能浃洽如刘向父子及杨雄也。故弘引焉。</p>
              <p>　　注[二]论语孔子曰：&quot;恶郑声之乱雅乐也。&quot;史记曰&quot;郑音好滥淫志&quot;也。</p>
              <p>　　注[三]及犹继也。</p>
              <p>　　弘当燕见，御坐新屏风，图画列女，帝数顾视之。弘正容言曰&quot;未见好德如好色者。&quot;帝即为彻之。笑谓弘曰：&quot;闻义则服，可乎？&quot;对曰：&quot;陛下进德，臣不胜其喜。&quot;</p>
              <p>　　时帝姊湖阳公主新寡，帝与共论朝臣，微观其意。主曰：&quot;宋公威容德器，髃臣莫及。&quot;帝曰：&quot;方且图之。&quot;后弘被引见，帝令主坐屏风后，因谓弘曰：&quot;谚言贵易交，富易妻，人情乎？&quot;弘曰：&quot;臣闻贫贱之知不可忘，糟糠之妻不下堂。&quot;</p>
              <p>　　帝顾谓主曰：&quot;事不谐矣。&quot;</p>
              <p>　　弘在位五年，坐考上党太守无所据，免归第。[一]数年卒，无子，国除。</p>
              <p>　　注[一]言无罪状可据。</p>
              <p>　　弘弟嵩，以刚强孝烈著名，官至河南尹。嵩子由，*(章)**[元]*和闲为太尉，坐阿党窦宪，策免归本郡，自杀。由二子：汉，登。登在儒林传。</p>
              <p>　　汉字仲和，以经行著名，举茂才，四迁西河太守。永建元年，为东平相﹑度辽将军，[一]立名节，以威恩著称。迁太仆，上病自乞，拜太中大夫，卒。策曰：</p>
              <p>　　&quot;太中大夫宋汉，清修雪白，正直无邪。前在方外，仍统军实，[二]怀柔异类，莫匪嘉绩，戎车载戢，边人用宁。予录乃勋，引登九列。因病退让，守约弥坚，将授三事，未克而终。朝廷蝼悼，怛其怆然。诗不云乎：'肇敏戎功，用锡尔祉。'[三]其令将相大夫会葬，加赐钱十万，及其在殡，以全素丝羔羊之絜焉。&quot;[四]</p>
              <p>　　注[一]为东平王苍曾孙端相也。</p>
              <p>　　注[二]仍，频也。统，领也。军实谓军之所资也，左传曰&quot;隳军实&quot;。</p>
              <p>　　注[三]大雅江汉之诗也。吉甫美宣王能兴衰拨乱，命召公平淮夷。毛苌注云：&quot;肇，谋也。敏，疾也。戎，大也。功，事也。祉谓福庆。&quot;</p>
              <p>　　注[四]诗国风曰：&quot;羔羊之皮，素丝五紽，退食自公，委*[蛇]*委*(蛇)*蛇。&quot;</p>
              <p>　　退食，减膳也。言卿大夫巳下，皆衣羔羊之裘，缝以素丝，自减膳食，从于公事，行步委蛇自得。</p>
              <p>　　子则，字符矩，为鄢陵令，亦有名夡。拔同郡韦着﹑扶风法真，称为知人。则子年十岁，与苍头共弩射，苍头弦断矢激，误中之，即死。奴叩头就诛，则察而恕之。颍川荀爽深以为美，时人亦服焉。</p>
              <p>　　论曰：中兴以后，居台相总权衡多矣，其能以任职取名者，岂非先远业后小数哉？[一]故惠公造次，急于乡射之礼；君房入朝，先奏宽大之令。夫器博者无近用，道长者其功远，盖志士仁人所为根心者也。[二]君子以之得，固贵矣；</p>
              <p>　　以之失，亦得矣。[三]宋弘止繁声，戒淫色，其有关雎之风乎！[四]</p>
              <p>　　注[一]远业谓德礼，小数谓名法也。</p>
              <p>　　注[二]根犹本也。</p>
              <p>　　注[三]以之得，谓行道义而得，固可贵矣。以之失，谓行道义而失，亦为得也。</p>
              <p>　　注[四]诗序曰：&quot;关雎乐得淑女以配君子，忧在进贤，不淫其色也。&quot;</p>
              <p>　　蔡茂字子礼，河内怀人也。哀平闲以儒学显，征试博士，对策陈灾异，以高等擢拜议郎，迁侍中。遇王莽居摄，以病自免，不仕莽朝。</p>
              <p>　　会天下扰乱，茂素与窦融善，因避难归之。融欲以为张掖太守，固辞不就；每所饷给，计口取足而已。后与融俱征，复拜议郎，再迁广汉太守，有政绩称。</p>
              <p>　　时阴氏宾客在郡界多犯吏禁，茂辄纠案，无所回避。会洛阳令董宣举纠湖阳公主，帝始怒收宣，既而赦之。茂喜宣刚正，欲令朝廷禁制贵戚，乃上书曰：&quot;臣闻兴化致教，必由进善；康国宁人，莫大理恶。陛下圣德系兴，再隆大命，即位以来，四海晏然。诚宜夙兴夜寐，虽休勿休。然顷者贵戚椒房之家，数因恩埶，干犯吏禁，杀人不死，伤人不论。臣恐绳墨弃而不用，[一]斧斤废而不举。</p>
              <p>　　[二]近湖阳公主奴杀人西市，而与主共舆，出入宫省，逋罪积日，冤魂不报。</p>
              <p>　　洛阳令董宣，直道不顾，干主讨奸。陛下不先澄审，召欲加棰。当宣受怒之初，京师侧耳；及其蒙宥，天下拭目。今者，外戚憍逸，宾客放滥，宜□有司案理奸罪，使执平之吏永申其用，以厌远近不缉之情。&quot;光武纳之。[三]</p>
              <p>　　注[一]绳墨谕章程也。</p>
              <p>　　注[二]斧斤谓刑戮也。贾谊曰&quot;释斤斧之用&quot;也。</p>
              <p>　　注[三]缉，睰也。</p>
              <p>　　建武二十年，代戴涉为司徒，在职清俭匪懈。二十三年薨于位，时年七十二。</p>
              <p>　　赐东园梓棺，赙赠甚厚。[一]</p>
              <p>　　注[一]东园，署名，主作棺也。</p>
              <p>　　茂初在广汉，梦坐大殿，极上有三穗禾，茂跳取之，得其中穗，辄复失之。[一]</p>
              <p>　　以问主簿郭贺，贺离席庆曰：&quot;大殿者，宫府之形象也。极而有禾，人臣之上禄也。取中穗，是中台之位也。于字禾失为秩，虽曰失之，乃所以得禄秩也。衮职有阙，君其补之。&quot;[二]旬月而茂征焉，乃辟贺为掾。</p>
              <p>　　注[一]屋之大者，古通呼为殿也。极，殿梁也。前书音义曰：&quot;三辅闲谓屋梁为极。&quot;</p>
              <p>　　注[二]三公服衮，画为龙。龙首衮衮然，故言衮龙。诗曰：&quot;衮职有阙，仲山甫补之。&quot;</p>
              <p>　　贺字乔卿，雒*(阳)*人。祖父坚伯，父游君，并修清节，不仕王莽。贺能明法，累官，建武中为尚书令，在职六年，晓习故事，多所匡益。拜荆州刺史，引见赏赐，恩宠隆异。及到官，有殊政。百姓便之，歌曰：&quot;厥德仁明郭乔卿，忠正朝廷上下平。&quot;显宗巡狩到南阳，特见嗟叹，赐以三公之服，黼黻冕旒。[一]□行部去襜帷，使百姓见其容服，以章有德。每所经过，吏人指以相示，莫不荣之。永平四年，征拜河南尹，以清静称。</p>
              <p>　　在官三年卒，诏书蝼惜，赐车一乘，钱四十万。</p>
              <p>　　注[一]三公服衮冕。黼若斧形，黻若两&quot;己&quot;相背。冕以木为之，衣以帛，玄上纁下，广八寸，长尺六寸。旒谓冕前后所垂玉也，天子十二旒，上公九旒。</p>
              <p>　　冯勤字伟伯，魏郡繁阳人也。曾祖父扬，宣帝为弘农太守。有八子，皆为二千石，赵魏闲荣之，号曰&quot;万石君&quot;焉。兄弟形皆伟壮，唯勤祖父偃，长不满七尺，常自耻短陋，恐子孙之似也，[一]乃为子伉娶长妻。伉生勤，长八尺三寸。</p>
              <p>　　八岁善计。[二]</p>
              <p>　　注[一]东观记偃为黎阳令。</p>
              <p>　　注[二]计，筭术也。</p>
              <p>　　初为太守铫期功曹，有高能称。期常从光武征伐，政事一以委勤。勤同县冯巡等举兵应光武，谋未成而为豪右焦廉等所反，[一]勤乃率将老母兄弟及宗亲归期，期悉以为腹心，荐于光武。初未被用，后乃除为郎中，给事尚书。[二]以图议军粮，在事精勤，遂见亲识。</p>
              <p>　　每引进，帝辄顾谓左右曰：&quot;佳乎吏也！&quot;由是使典诸侯封事。勤差量功次轻重，国土远近，地埶丰薄，不相踰越，莫不厌服焉。自是封爵之制，非勤不定。帝益以为能，尚书觽事，皆令总录之。</p>
              <p>　　注[一]反音幡。</p>
              <p>　　注[二]东观记魏郡太守范横上疏荐勤，然始除之。</p>
              <p>　　司徒侯霸荐前梁令阎杨。杨素有讥议，帝常嫌之，既见霸奏，疑其有奸，大怒，赐霸玺书曰：&quot;崇山、幽都何可偶，[一]黄钺一下无处所。[二]欲以身试法邪？</p>
              <p>　　将杀身以成仁邪？&quot;使勤奉策至司徒府。勤还，陈霸本意，申释事理，帝意稍解，拜勤尚书仆射。职事十五年，以勤劳赐爵关内侯。迁尚书令，拜大司农，三岁迁司徒。</p>
              <p>　　注[一]崇山，南裔也。幽都，北裔也。偶，对也。言将杀之，不可得流徙也。</p>
              <p>　　尚书舜流共工于幽州，放驩兜于崇山。</p>
              <p>　　注[二]钺，斧也，以黄金饰之，所以戮人。</p>
              <p>　　先是三公多见罪退，帝贤勤，欲令以善自终，乃因燕见从容戒之曰：&quot;朱浮上不忠于君，下陵轹同列，竟以中伤至今，[一]死生吉凶未可知，岂不惜哉！人臣放逐受诛，虽复追加赏赐赙祭，不足以偿不訾之身。[二]忠臣孝子，览照前世，以为镜诫。能尽忠于国，事君无二，则爵赏光乎当世，功名列于不朽，可不勉哉！&quot;勤愈恭约尽忠，号称任职。</p>
              <p>　　注[一]朱浮为大司空，坐卖弄国恩免，又为陵轹同列，帝衔之，惜其功，不忍加罪。</p>
              <p>　　注[二]訾，量也。言无量可比之，贵重之极也。訾与资同。</p>
              <p>　　勤母年八十，每会见，诏□勿拜，令御者扶上殿，顾谓诸王主曰：&quot;使勤贵宠者，此母也。&quot;其见亲重如此。</p>
              <p>　　中元元年，薨，[一]帝悼惜之，使者吊祠，赐东园秘器，赗赠有加。</p>
              <p>　　注[一]东观记曰：&quot;中元元年，车驾西幸长安，祠园陵还，勤燕见前殿尽日，归府，因病喘逆，上使太医疗视，赏赐钱帛，遂薨。&quot;</p>
              <p>　　勤七子。长子宗嗣，至张掖属国都尉。中子顺，尚平阳长公主，终于大鸿胪。[一]</p>
              <p>　　建初八年，以顺中子奋袭主爵为平阳侯，薨，无子。永元七年，诏书复封奋兄羽林右监劲为平阳侯，奉公主之祀。奋弟由，黄门侍郎，尚平安公主。[二]劲薨，子卯嗣。卯延光中为侍中，薨，子留嗣。</p>
              <p>　　注[一]平阳主，明帝女。</p>
              <p>　　注[二]章帝女也。臣贤案：东观记亦云安平，皇后纪云由尚平邑公主，纪传不同，未知孰是。</p>
              <p>　　赵□字伯阳，南阳宛人也。少有节操。从兄为人所杀，无子，□年十五，常思报之。乃挟兵结客，后遂往复仇。而仇家皆疾病，无相距者。□以因疾报杀，非仁者心，且释之而去。顾谓仇曰：&quot;尔曹若健，远相避也。&quot;仇皆卧自搏。[一]</p>
              <p>　　后病愈，悉自缚诣□，□不与相见，后竟杀之。</p>
              <p>　　注[一]自搏犹叩头也。</p>
              <p>　　更始即位，舞阴大姓李氏拥城不下，更始遣柱天将军李宝降之，不肯，云&quot;闻宛之赵氏有孤孙□，信义著名，愿得降之&quot;。更始乃征□。□年未二十，既引见，更始笑曰：&quot;茧栗犊，岂能负重致远乎？&quot;[一]即除为郎中，行偏将军事，使诣舞阴，而李氏遂降。□因进入颍川，击诸不下者，历汝南界，还宛。更始大悦，谓□曰：&quot;卿名家驹，努力勉之。&quot;[二]会王莽遣王寻、王邑将兵出关，更始乃拜□为五威偏将军，使助诸将拒寻、邑于昆阳。光武破寻、邑，□被创，有战劳，还拜中郎将，封勇功侯。</p>
              <p>　　注[一]犊角如茧栗，言小也。礼纬曰：&quot;天地之牲角茧栗。&quot;</p>
              <p>　　注[二]武帝谓刘德为千里之驹，故以□比之。</p>
              <p>　　更始败，□为赤眉兵所围，迫急，乃踰屋亡走，与所友善韩仲伯等数十人，携小弱，越山阻，径出武关。仲伯以妇色美，虑有强暴者，而己受其害，欲弃之于道。□责怒不听，因以泥涂仲伯妇面，载以鹿车，身自推之。[一]每道逢贼，或欲逼略，□辄言其病状，以此得免。既入丹水，[二]遇更始亲属，皆祼跣涂炭，饥困不能前。[三]□见之悲感，所装缣帛资粮，悉以与之，将护归乡里。</p>
              <p>　　注[一]风俗通曰：&quot;俗说鹿车窄小，裁容一鹿。&quot;</p>
              <p>　　注[二]丹水，县名，属南阳郡，故城在今邓州内乡县西南，临丹水。</p>
              <p>　　注[三]涂炭者，若陷泥坠火，喻穷困之极也。</p>
              <p>　　时邓奉反于南阳，□素与奉善，数遗书切责之，而谗者因言□与奉合谋，帝以为疑。及奉败，帝得□书，乃惊曰：&quot;赵□真长者也。&quot;即征□，引见，赐赜马，待诏公车。时江南未宾，道路不通，以□守简阳侯相。□不肯受兵，[一]单车驰之简阳。吏民不欲内□，□乃告譬，呼城中大人，示以国家威信，其帅即开门面缚自归，由是诸营壁悉降。荆州牧奏□才任理剧，诏以为平林侯相。攻击髃贼，安集已降者，县邑平定。</p>
              <p>　　注[一]东观记曰：&quot;□□从骑都尉储融受兵二百人，通利道路。□白上，不愿受融兵，单车驰往，度其形况。上许之。&quot;</p>
              <p>　　后拜怀令。大姓李子春先为琅邪相，豪猾并兼，为人所患，□下车，闻其二孙杀人事未发觉，即穷诘其奸，收考子春，二孙自杀。京师为请者数十，终不听。</p>
              <p>　　时赵王良疾病将终，车驾亲临王，问所欲言。王曰：&quot;素与李子春厚，今犯罪，怀令赵□欲杀之，愿乞其命。&quot;</p>
              <p>　　帝曰：&quot;吏奉法，律不可枉也，更道它所欲。&quot;王无复言。既薨，帝追感赵王，乃贳出子春。</p>
              <p>　　其年，迁□平原太守。时平原多盗贼，□与诸郡讨捕，斩其渠帅，余党当坐者数千人。□上言&quot;恶恶止其身，[一]可一切徙京师近郡&quot;。帝从之，乃悉移置颍川、陈留。于是擢举义行，诛锄奸恶。后青州大蝗，侵入平原界辄死，岁屡有年，百姓歌之。</p>
              <p>　　注[一]公羊传曰：&quot;善善及子孙，恶恶止其身。&quot;</p>
              <p>　　二十六年，帝延集内戚燕会，欢甚，诸夫人各各前言&quot;赵□笃义多恩，往遭赤眉出长安，皆为□所济活&quot;。帝甚嘉之。后征□入为太仆，引见谓曰：&quot;卿非但为英雄所保也，妇人亦怀卿之恩。&quot;厚加赏赐。</p>
              <p>　　二十七年，拜太尉，赐爵关内侯。时南单于称臣，乌桓、鲜卑并来入朝，帝令□典边事，思为久长规。[一]□上复缘边诸郡，幽并二州由是而定。[二]</p>
              <p>　　注[一]规，谋也。</p>
              <p>　　注[二]复音伏。谓建武六年徙云中、五原人于常山、居庸闲，至二十六年复令还云中、五原。东观记曰：&quot;草创苟合，未有还人，盖□至此，请徙之令尽也。&quot;</p>
              <p>　　三十年，□上言宜封禅，正三雍之礼。中元元年，从封泰山。及帝崩，□受遗诏，典丧礼。是时藩王皆在京师，自王莽篡乱，旧典不存，皇太子与东海王等杂止同席，宪章无序。</p>
              <p>　　□乃正色，横□殿阶，扶下诸王，以明尊卑。时藩国官属出入宫省，与百僚无别，□乃表奏谒者将护，分止它县，诸王并令就邸，唯朝晡入临。整礼仪，严门韂，内外肃然。</p>
              <p>　　永平元年，封节乡侯。三年春，坐考中山相薛修事不实免。[一]其冬，代窦融为韂尉。八年，代虞延行太尉事，居府如真。后遭母忧，上疏乞身行丧礼，显宗不许，遣使者为释服，赏赐恩宠甚渥。□内典宿韂，外干宰职，正身立朝，未尝懈惰。及帝崩，复典丧事，再奉大行，礼事修举。肃宗即位，进为太傅，录尚书事。擢诸子为郎吏者七人。长子代，给事黄门。</p>
              <p>　　注[一]修，光武子中山王焉相也。</p>
              <p>　　建初五年，□疾病，帝亲幸视。及薨，车驾往临吊。时年八十四。谥曰正侯。</p>
              <p>　　子代嗣，官至越骑校尉。永元中，副行征西将军刘尚征羌，坐事下狱，疾病物故。和帝怜之，赐秘器钱布。赠越骑校尉、节乡侯印绶。子直嗣，官至步兵校尉。直卒，子淑嗣，无子，国除。</p>
              <p>　　牟融字子优，北海安丘人也。少博学，以大夏侯尚书教授，[一]门徒数百人，名称州里。以司徒茂才为丰令，[二]视事三年，县无狱讼，为州郡最。</p>
              <p>　　注[一]大夏侯名胜，宣帝时人也。</p>
              <p>　　注[二]司徒举为茂才也。丰，今徐州县也。</p>
              <p>　　司徒范迁荐融忠正公方，经行纯备，宜在本朝，并上其理状。[一]永平五年，入代鲍昱为司隶校尉，多所举正，百僚敬惮之。八年，代包咸为大鸿胪。十一年，代鲑阳鸿为大司农。[二]</p>
              <p>　　注[一]汉官仪曰：&quot;范迁字子庐，沛人也。&quot;</p>
              <p>　　注[二]鲑阳，姓也，音胡佳反。</p>
              <p>　　是时显宗方勤万机，公卿数朝会，每辄延谋政事，判折狱讼。融经明才高，善论议，朝廷皆服其能；帝数嗟叹，以为才堪宰相。明年，代伏恭为司空，[一]</p>
              <p>　　举动方重，甚得大臣节。肃宗即位，以融先朝名臣，代赵□为太尉，与□参录尚书事。</p>
              <p>　　注[一]恭字叔齐，伏湛同产兄子也。见东观记。</p>
              <p>　　建初四年薨，车驾亲临其丧。时融长子麟归乡里，帝以其余子幼弱，□太尉掾史教其威仪进止，赠赗恩宠笃密焉。又赐頉茔地于显节陵下，除麟为郎。</p>
              <p>　　韦彪字孟达，扶风平陵人也。高祖贤，宣帝时为丞相。祖赏，哀帝时为大司马。</p>
              <p>　　彪孝行纯至，父母卒，哀毁三年，不出庐寑。服竟，羸瘠骨立异形，医疗数年乃起。好学洽闻，雅称儒宗。建武末，举孝廉，除郎中，以病免，复归教授。</p>
              <p>　　安贫乐道，恬于进趣，三辅诸儒莫不慕仰之。</p>
              <p>　　显宗闻彪名，永平六年，召拜谒者，赐以车马衣服，三迁魏郡太守。肃宗即位，以病免。征为左中郎将、长乐韂尉，数陈政术，每归宽厚。比上疏乞骸骨，拜为奉车都尉，秩中二千石，赏赐恩宠，侔于亲戚。</p>
              <p>　　建初七年，车驾西巡狩，以彪行太常从，数召入，问以三辅旧事，礼仪风俗。</p>
              <p>　　彪因建言：&quot;今西巡旧都，宜追录高祖、中宗功臣，[一]曪显先勋，纪其子孙。&quot;</p>
              <p>　　帝纳之。行至长安，乃制诏京兆尹、右扶风求萧何、霍光后。时光无苗裔，唯封何末孙熊为酇侯。建初二年已封曹参后曹湛为平阳侯，故不复及焉。乃厚赐彪钱珍羞食物，使归平陵上頉。还，拜大鸿胪。</p>
              <p>　　注[一]中宗，宣帝。</p>
              <p>　　是时陈事者，多言郡国贡举率非功次，故守职益懈而吏事□疏，咎在州郡。有诏下公卿朝臣议。彪上议曰：&quot;伏惟明诏，忧劳百姓，垂恩选举，务得其人。夫国以简贤为务，贤以孝行为首。孔子曰：'事亲孝故忠可移于君，是以求忠臣必于孝子之门。'[一]</p>
              <p>　　夫人才行少能相兼，是以孟公绰优于赵、魏老，不可以为滕、薛大夫。[二]忠孝之人，持心近厚；锻炼之吏，持心近薄。[三]三代之所以直道而行者，在其所以磨之故也。[四]士宜以才行为先，不可纯以阀阅。[五]然其要归，在于选二千石。二千石贤，则贡举皆得其人矣。&quot;帝深纳之。</p>
              <p>　　注[一]孝经纬之文也。</p>
              <p>　　注[二]论语孔子之言也。公绰，鲁大夫。赵、魏皆晋卿之邑也。家臣称老。公绰性寡欲，赵、魏老优闲无事；滕、薛小国，大夫职烦，故不可为也。</p>
              <p>　　注[三]苍颉篇曰：&quot;锻，椎也。&quot;锻炼犹成孰也。言深文之吏，入人之罪，犹工冶陶铸锻炼，使之成孰也。前汉路温舒上疏曰&quot;锻炼而周内之&quot;。</p>
              <p>　　注[四]论语孔子曰：&quot;吾之于人，谁毁谁誉，如有所誉者，其有所试矣，斯三代之所以直道而行*(之)**[也]*。&quot;彪引之者，言古之用贤皆磨砺选练，然后用之。</p>
              <p>　　注[五]史记曰：&quot;明其等曰阀，积功曰阅。&quot;</p>
              <p>　　彪以世承二帝吏化之后，多以苛刻为能，[一]又置官选职，不必以才，因盛夏多寒，上疏谏曰：&quot;臣闻政化之本，必顺阴阳。伏见立夏以来，当暑而寒，殆以刑罚刻急，郡国不奉时令之所致也。农人急于务而苛吏夺其时，赋发充常调而贪吏割其财，此其巨患也。夫欲急人所务，当先除其所患。天下枢要，在于尚书，[二]尚书之选，岂可不重？而闲者多从郎官超升此位，虽晓习文法，长于应对，然察察小慧，类无大能。宜简尝历州宰素有名者，唯进退舒彁，时有不逮，然端心向公，奉职周密。宜鉴啬夫捷急之对，[三]</p>
              <p>　　深思绛侯木讷之功也。[四]往时楚狱大起，故置令史以助郎职，而类多小人，好为奸利。今者务简，可皆停省。又谏议之职，应用公直之士，通才謇正，有补益于朝者。今或从征试辈为大夫。[五]又御史外迁，动据州郡。并宜清选其任，责以言绩。其二千石视事虽久，而为吏民所便安者，宜增秩重赏，勿妄迁徙。惟留圣心。&quot;书奏，帝纳之。</p>
              <p>　　注[一]二帝，光武、明帝也。</p>
              <p>　　注[二]百官志曰&quot;尚书，主知公卿二千石吏人上书、外国夷狄事&quot;，故曰枢要。</p>
              <p>　　注[三]啬夫，官名也。文帝出上林，登虎圈，因问上林尉禽兽簿，不能对。虎圈啬夫从傍代对，响应无穷。文帝拜啬夫为上林令，张释之曰：&quot;夫绛侯、东阳侯言事曾不能出口，岂暛此啬夫喋喋利口捷急哉？&quot;文帝曰&quot;善&quot;，遂不拜啬夫为上林令。</p>
              <p>　　注[四]木，质也。讷，彁钝也。前书曰&quot;周勃木强少文&quot;，又曰&quot;安刘氏者必勃&quot;。</p>
              <p>　　注[五]辈，类也。</p>
              <p>　　元和二年春，东巡狩，以彪行司徒事从行。还，以病乞身，帝遣小黄门、太医问病，赐以食物。彪遂称困笃。章和二年夏，使谒者策诏曰：&quot;彪以将相之裔，勤身饬行，出自州里，在位历载。中被笃疾，连上求退。君年在耆艾，[一]不可复以加增，恐职事烦碎，重有损焉。其上大鸿胪印绶。其遣太子舍人诣中臧府，受赐钱二十万。&quot;[二]</p>
              <p>　　永元元年，卒，诏尚书：&quot;故大鸿胪韦彪，在位无愆，方欲录用，奄忽而卒。其赐钱二十万，布百匹，谷三千斛。&quot;</p>
              <p>　　注[一]礼记曰：&quot;七十曰耆，五十曰艾。&quot;</p>
              <p>　　注[二]续汉志曰&quot;中臧府，令一人，秩六百石，掌中币帛金钱货物&quot;也。</p>
              <p>　　彪清俭好施，禄赐分与宗族，家无余财。著书十二篇，号曰韦卿子。</p>
              <p>　　族子义。义字季节。高祖父玄成，元帝时为丞相。初，彪独徙扶风，故义犹为京兆杜陵人焉。</p>
              <p>　　兄顺，字叔文，平舆令。有高名。[一]次兄豹，字季明。数辟公府，辄以事去。</p>
              <p>　　司徒刘恺复辟之，谓曰：&quot;卿以轻好去就，爵位不跻。[二]今岁垂尽，当选御史，意在相荐，子其宿留乎？&quot;[三]豹曰：&quot;犬马齿衰，旅力已劣，[四]仰慕崇恩，故未能自割。且眩瞀滞疾，不堪久待，[五]选荐之私，非所敢当。&quot;遂跣而起。</p>
              <p>　　恺追之，径去不顾。安帝西巡，征拜议郎。</p>
              <p>　　注[一]平舆，县名，属汝南郡，故城在今豫州汝阳县东北。</p>
              <p>　　注[二]跻，升也。</p>
              <p>　　注[三]宿留，待也。宿音秀。留音力救反。</p>
              <p>　　注[四]旅，觽也。尚书曰：&quot;番番良士，旅力既愆。&quot;</p>
              <p>　　注[五]眩，风疾也。瞀，乱也。谓视不明之貌也。眩音县。瞀音亡沟反。</p>
              <p>　　义少与二兄齐名，初仕州郡。太傅桓焉辟举理剧，为广都长，[一]甘陵、陈二县令，[二]政甚有绩，官曹无事，牢狱空虚。数上书顺帝，陈宜依古典，考功黜陟，征集名儒，大定其制。又讥切左右，贬刺窦氏。言既无感，而久抑不迁，以兄顺丧去官。比辟公府，不就。广都为生立庙。及卒，三县吏民为义举哀，若丧考妣。</p>
              <p>　　注[一]广都，县名，属蜀郡，故城在今益州成都县东南。</p>
              <p>　　注[二]甘陵故城在今贝州清河县西北。陈属梁国，今陈州。</p>
              <p>　　豹子着，字休明。少以经行知名，不应州郡之命。大将军梁冀辟，不就。延熹二年，桓帝公车备礼征，至霸陵，称病归，乃入云阳山，采药不反。有司举奏加罪，帝特原之。复诏京兆尹重以礼敦劝，着遂不就征。[一]灵帝即位，中常侍曹节以陈蕃、窦氏既诛，海内多怨，欲借宠时贤以为名，[二]白帝就家拜着东海相。[三]诏书逼切，不得已，解巾之郡。[四]政任威刑，为受罚者所奏，坐论输左校。[五]又后妻憍恣乱政，以之失名，竟归，为奸人所害，隐者耻之。</p>
              <p>　　注[一]敦犹逼也。</p>
              <p>　　注[二]假借时贤宠荣以求美名，用解怨谤。</p>
              <p>　　注[三]东海王懿相也。即东海王强四代孙。</p>
              <p>　　注[四]巾，幅巾也。既服冠冕，故解幅巾。</p>
              <p>　　注[五]左校，署名，属将作也。</p>
              <p>　　赞曰：湛、霸奋庸，维宁两邦。[一]淮人孺慕，徐寇要降。[二]弘实体远，仁不忘本。[三]□政多夡，彪明理损。牟公简帝，身终上衮。</p>
              <p>　　注[一]尚书曰：&quot;有能奋庸熙帝之载。&quot;孔安国注曰；&quot;奋，起也。庸，功也。&quot;</p>
              <p>　　两邦谓湛为平原太守，霸为淮平大尹。</p>
              <p>　　注[二]徐寇谓徐异卿也。愿要降司徒伏公。</p>
              <p>　　注[三]谓不忘糟糠妻也。</p>
              <p>　　校勘记</p>
              <p>　　八九三页五行伏理字君游按：集解引惠栋说，谓&quot;君游&quot;前书作&quot;斿君&quot;。</p>
              <p>　　八九五页一０行时贼徐异卿等万余人据富平按：李慈铭谓案光武纪，帝之征张步及湛之免官，皆在建武五年，此传失书&quot;五年&quot;二字。又据纪言吴汉等击富平、获索贼于平原，大破降之。不言湛者，盖时贼已请降，特令湛往受之耳，然其事亦在五年二月。则此传&quot;时贼徐异卿等&quot;句&quot;时&quot;字当易&quot;五年&quot;二字，□事方核。</p>
              <p>　　八九五页一二行获索贼帅徐少按：集解引惠栋说，谓&quot;获索&quot;应作&quot;富平&quot;。</p>
              <p>　　八九六页八行髫发厉志按：王先谦谓&quot;髫发&quot;东观记作&quot;龆龀&quot;。</p>
              <p>　　八九六页一二行旧制九州五尚书令一郡二人按：刊误谓&quot;令&quot;合作&quot;今&quot;。尚书令不可有五人，若言令一郡二人，又无义，改作&quot;今&quot;，乃与注合。</p>
              <p>　　八九七页四行谓湛为*[后]*队属正也据集解本补。</p>
              <p>　　八九七页七行予*(则)**[曰]*有先后据汲本、殿本改，与诗合。</p>
              <p>　　八九七页一二行令则一郡乃有二人按：殿本&quot;令&quot;作&quot;今&quot;。&quot;二人&quot;原斗&quot;一人&quot;，径改正。</p>
              <p>　　八九七页一三行未及就位按：&quot;未&quot;字原脱，径据汲本、殿本补。</p>
              <p>　　八九八页九行故东州号为伏不□云按：&quot;云&quot;字原脱，径据汲本、殿本补。</p>
              <p>　　九００页一五行以子瑗为郎中按：殿本、集解本&quot;瑗&quot;作&quot;援&quot;。</p>
              <p>　　九０三页三行河*(南)**[内]*蔡茂据殿本改。按：校补谓茂河内怀人，具本传，作&quot;河南&quot;乃形近而斗。</p>
              <p>　　九０三页四行京兆玉况殿本&quot;玉&quot;作&quot;玊&quot;，注同。按：玉字本有肃音，后人不晓，另造一&quot;玊&quot;字，以别于金玉之&quot;玉&quot;，亦犹&quot;角里&quot;之&quot;角&quot;，别造一&quot;□&quot;字矣。</p>
              <p>　　九０四页九行弘推进贤士冯翊桓梁三十余人按：校补谓&quot;三&quot;疑&quot;等&quot;之误，盖三十余人似太多，且文法固宜有一&quot;等&quot;字也。又按：汲本&quot;推进&quot;作&quot;雅进&quot;。</p>
              <p>　　九０四页一三行御坐新屏风按：集解引惠栋说，谓东观记云&quot;新施屏风&quot;，疑脱&quot;施&quot;字。</p>
              <p>　　九０五页二行贫贱之知不可忘按：汲本&quot;知&quot;作&quot;交&quot;。张森楷校勘记谓监本、惠校本及治要作&quot;知&quot;，东观记作&quot;交&quot;。</p>
              <p>　　九０五页六行嵩子由*(章)**[元]*和闲为太尉校补引钱大昭说，谓&quot;章和&quot;当作&quot;元和&quot;。按：宋由于章帝元和三年为太尉，和帝永元四年策免，钱说是，今据改。</p>
              <p>　　九０五页一一行朝廷蝼悼按：殿本&quot;蝼&quot;作&quot;愍&quot;。</p>
              <p>　　九０六页四行委*[蛇]*委*(蛇)*蛇据汲本、殿本改。</p>
              <p>　　九０七页六行举纠湖阳公主按：&quot;公&quot;字原脱，径据汲本、殿本补。</p>
              <p>　　九０八页四行建武二十年代戴涉为司徒按：集解引周寿昌说，谓建武二十七年始称司徒，去大字，此&quot;司徒&quot;上当有一&quot;大&quot;字。</p>
              <p>　　九０八页一二行故言衮龙按：汲本、殿本&quot;衮龙&quot;作&quot;龙衮&quot;。</p>
              <p>　　九０八页一三行贺字乔卿雒*(阳)*人按：集解引惠栋说，谓华阳国志云郭贺广汉雒人，此衍&quot;阳&quot;字。今据删。又按：校补谓东观记亦云贺雒阳人，则误不自范始。</p>
              <p>　　九０八页一三行累官建武中为尚书令按：校补谓&quot;累官&quot;下当有脱文。</p>
              <p>　　九０九页二行诏书蝼惜按：殿本&quot;蝼&quot;作&quot;愍&quot;。</p>
              <p>　　九一０页六行前梁令阎杨按：集解引惠栋说，谓王霸传&quot;杨&quot;作&quot;阳&quot;。</p>
              <p>　　九一二页一行赵□集解引惠栋说，谓东观记作&quot;喜&quot;，喜与熹古字通。王先谦谓续汉书作&quot;熹&quot;。</p>
              <p>　　九一二页一二行礼纬曰天地之牲角茧栗汲本、殿本&quot;礼纬&quot;作&quot;礼记&quot;。按：礼王制云&quot;祭天地之牛角茧栗&quot;。</p>
              <p>　　九一四页一二行徙云中五原人于常山居庸闲按：校补谓&quot;闲&quot;当作&quot;关&quot;，谓常山关、居庸关也。常山关在代郡，居庸关在上谷，中隔长城，亘千余里，不能谓徙于其闲明矣。</p>
              <p>　　九一四页一五行杂止同席按：集解引惠栋说，谓续汉书&quot;杂止&quot;作&quot;杂坐&quot;。</p>
              <p>　　九一五页四行八年代虞延行太尉事按：集解引惠栋说，谓案纪当在七年。</p>
              <p>　　九一五页六行长子代集解引惠栋说，谓汉官仪及和帝纪皆作&quot;世&quot;。按：此作&quot;代&quot;，避唐讳改。</p>
              <p>　　九一六页四行代鲑阳鸿为大司农按：姚范谓本书儒林传云中山觟阳鸿，字孟孙。</p>
              <p>　　注&quot;觟音胡瓦反，其字从角，或作鲑从鱼者，音胡佳反&quot;。据此，则字当从儒林传作&quot;觟&quot;也。</p>
              <p>　　九一六页六行范迁字子庐按：明帝纪注引汉官仪作&quot;子闾&quot;。</p>
              <p>　　九一六页八行判折狱讼按：&quot;折&quot;原斗&quot;析&quot;，径据汲本、殿本改正。</p>
              <p>　　九一七页一０行已封曹参后曹湛为平阳侯校补引钱大昭说，谓和帝纪永元三年，诏以曹相国后容城侯无嗣，求近亲绍封，则参后之绍封非平阳，乃容城也。按：校补谓钱说是，此或竟出浅人妄改。</p>
              <p>　　九一八页二行持心近厚按：袁宏纪&quot;持&quot;作&quot;治&quot;。下&quot;持心近薄&quot;同。九一八页一０页斯三代之所以直道而行*(之)**[也]*据汲本、殿本改。按：今论语作&quot;也&quot;。&quot;斯&quot;下有&quot;民也&quot;二字。</p>
              <p>　　九一八页一三行以世承二帝吏化之后殿本&quot;吏&quot;作&quot;更&quot;，王先谦谓作&quot;更&quot;是。</p>
              <p>　　张森楷校勘记谓髃书治要作&quot;吏治之后&quot;。今按：&quot;吏治&quot;作&quot;吏化&quot;，乃避唐高宗讳改之。下文云&quot;多以苛刻为能&quot;，即指吏治而言，&quot;吏&quot;作&quot;更&quot;，乃形近而误，王先谦之说非也。</p>
              <p>　　九二０页二行其遣太子舍人诣中臧府按：&quot;遣&quot;下原衍&quot;子&quot;字，径据汲本、殿本删。</p>
              <p>　　九二０页四行七十曰耆殿本&quot;七&quot;作&quot;六&quot;。按：说文&quot;耆，老也&quot;。段注：&quot;曲礼六十曰耆，许不言者，许以为七十以上之通称也。&quot;殿本殆据曲礼改。</p>
              <p>　　九二０页一一行不堪久待按：集解引惠栋说，谓依三补决录&quot;待&quot;当作&quot;侍&quot;。</p>
              <p>　　九二一页一一行以陈蕃窦氏既诛按：汲本&quot;氏&quot;作&quot;武&quot;，校补谓作&quot;武&quot;是。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='27.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='29.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
