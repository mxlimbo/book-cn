<html>
<head>
<title>后汉书卷三十八　张法滕冯度杨列传　第二十八</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="41.htm"><img src="last.gif" width="46" height="15" border="0"></a><img src="bg.gif" width="40" height="30"></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷三十八　<br>
                张法滕冯度杨列传　第二十八</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　张宗字诸君，南阳鲁阳人也。王莽时，为县阳泉乡佐。[一]会莽败，义兵起，宗乃率阳泉民三四百人起兵略地，西至长安，更始以宗为偏将军。宗见更始政乱，因将家属客安邑。
              <p>　　注[一]续汉书曰：&quot;乡佐，主佐乡收税赋。&quot;</p>
              <p>　　及大司徒邓禹西征，定河东，宗诣禹自归。禹闻宗素多权谋，乃表为偏将军。</p>
              <p>　　禹军到栒邑，赤眉大觽且至，禹以栒邑不足守，欲引师进就坚城，而觽人多畏贼追，惮为后拒。禹乃书诸将名于竹□，署其前后，乱着笥中，令各探之。[一]</p>
              <p>　　宗独不肯探，曰：&quot;死生有命，张宗岂辞难就逸乎！&quot;禹叹息谓曰：&quot;将军有亲弱在营，柰何不顾？&quot;宗曰：&quot;愚闻一卒毕力，百人不当；万夫致死，可以横行。</p>
              <p>　　宗今拥兵数千，以承大威，何遽其必败乎！&quot;遂留为后拒。诸营既引兵，宗方勒厉军士，坚垒壁，以死当之。禹到前县，议曰：&quot;以张将军之觽，当百万之师，犹以小雪投沸汤，虽欲戮力，其埶不全也。&quot;乃遣步骑二千人反还迎宗。宗引兵始发，而赤眉卒至，宗与战，却之，乃得归营，于是诸将服其勇。及还到长安，宗夜将锐士入城袭赤眉，中矛贯胛，[二]又转攻诸营保，为流矢所激，皆几至于死。</p>
              <p>　　注[一]笥以竹为之。郑玄注礼记云：&quot;圆曰箪，方曰笥。&quot;</p>
              <p>　　注[二]胛，背上两膊闲。</p>
              <p>　　及邓禹征还，光武以宗为京辅都尉，[一]将突骑与征西大将军冯异共击关中诸营保，破之，迁河南都尉。建武六年，都尉官省，拜太中大夫。八年，颍川桑中盗贼髃起，宗将兵击定之。后青、冀盗贼屯聚山泽，宗以谒者督诸郡兵讨平之。十六年，琅邪、北海盗贼复起，宗督二郡兵讨之，乃设方略，明购赏，皆悉破散，于是沛、楚、东海、临淮髃贼惧其威武，相捕斩者数千人，青、徐震栗。后迁琅邪相，其政好严猛，敢杀伐。永平二年，卒于官。</p>
              <p>　　注[一]秦每郡有尉一人，典兵禁，景帝更名都尉。武帝元鼎四年，置京辅都尉，各一人，二千石，见前书也。</p>
              <p>　　法雄字文强，扶风郿人也，齐襄王法章之后。秦灭齐，子孙不敢称田姓，故以法为氏。[一]宣帝时，徙三辅，世为二千石。雄初仕郡功曹，[二]辟太傅张禹府，举雄高第，除平氏长。[三]善政事，好发擿奸伏，盗贼稀发，吏人畏爱之。</p>
              <p>　　南阳太守鲍得上其理状，迁宛陵令。</p>
              <p>　　注[一]法章，齐涽王子也。法章子建立，为秦所灭。见史记也。</p>
              <p>　　注[二]续汉志曰&quot;郡皆置诸曹掾史，功曹史，主选署功劳&quot;也。</p>
              <p>　　注[三]平氏，县，属南阳郡，故城今唐州平氏县也。</p>
              <p>　　永初三年，海贼张伯路等三千余人，冠赤帻，服绛衣，自称&quot;将军&quot;，寇滨海九郡，杀二千石令长。初，遣侍御史庞雄督州郡兵击之，伯路等乞降，寻复屯聚。</p>
              <p>　　明年，伯路复与平原刘文河等三百余人称&quot;使者&quot;。攻厌次城，杀长吏，[一]转入高唐，[二]烧官寺，出系囚，渠帅皆称&quot;将军&quot;，共朝谒伯路。伯路冠五梁冠，佩印绶，[三]党觽浸盛。乃遣御史中丞王宗持节发幽、冀诸郡兵，合数万人，乃征雄为青州刺史，与王宗并力讨之。连战破贼，斩首溺死者数百人，余皆奔走，收器械财物甚觽。会赦诏到，贼犹以军甲未解，不敢归降。于是王宗召刺史太守共议，皆以为当遂击之。雄曰：&quot;不然。兵，凶器；战，危事。[四]勇不可恃，胜不可必。贼若乘船浮海，深入远岛，攻之未易也。及有赦令，可且罢兵，以慰诱其心，埶必解散，然后图之，可不战而定也。&quot;宗善其言，即罢兵。</p>
              <p>　　贼闻大喜，乃还所略人。而东莱郡兵独未解甲，贼复惊恐，遁走辽东，止海岛上。五年春，乏食，复抄东莱闲，雄率郡兵击破之，贼逃还辽东，辽东人李久等共斩平之，于是州界清静。</p>
              <p>　　注[一]厌次，今棣州县是也。</p>
              <p>　　注[二]高唐今博州县。</p>
              <p>　　注[三]汉官仪曰&quot;诸侯冠进贤三梁，卿大夫、尚书、二千石冠两梁，千石以下至小吏冠一梁&quot;，无五梁制者也。</p>
              <p>　　注[四]史记范蠡之词。</p>
              <p>　　雄每行部，录囚徒，察颜色，多得情伪，长吏不奉法者皆解印绶去。</p>
              <p>　　在州四年，迁南郡太守，断狱省少，户口益增。郡滨带江沔，[一]又有云梦薮泽，[二]永初中，多虎狼之暴，前太守赏募张捕，反为所害者甚觽。雄乃移书属县曰：&quot;凡虎狼之在山林，犹人之居城市。古者至化之世，猛兽不扰，[三]皆由恩信宽泽，仁及飞走。太守虽不德，敢忘斯义。记到，其毁坏槛藊，不得妄捕山林。&quot;[四]是后虎害稍息，人以获安。在郡数岁，岁常丰稔。[五]元初中卒官。</p>
              <p>　　注[一]水经曰：&quot;沔水出武都沮县东狼谷中，至江夏沙羡县北，南入于江。&quot;羡音夷。</p>
              <p>　　注[二]云梦泽今在安州。</p>
              <p>　　注[三]礼记曰：&quot;大道之行，四灵以为畜。龙以为畜，故鱼鲔不淰；凤以为畜，故鸟不獝；麟以为畜，故兽不狘。&quot;是不扰之也。</p>
              <p>　　注[四]槛谓捕兽之机也。藊谓穿地陷兽也。</p>
              <p>　　注[五]稔，熟也。</p>
              <p>　　子真，在逸人传。</p>
              <p>　　滕抚字叔辅，北海剧人也。初仕州郡，稍迁为涿令，有文武才用。太守以其能，委任郡职，兼领六县。[一]风政修明，流爱于人，在事七年，道不拾遗。</p>
              <p>　　注[一]续汉志涿郡领七县，除涿以外，有乃、故安、范阳、良乡、北新城、方城六县，使抚兼领之。</p>
              <p>　　顺帝末，扬、徐盗贼髃起，盘牙连岁。[一]建康元年，九江范容、周生等相聚反乱，屯据历阳，[二]为江淮巨患，遣御史中丞冯绲将兵督扬州刺史尹耀、九江太守邓显讨之。耀、显军败，为贼所杀。又阴陵人徐凤、马勉等复寇郡县，杀略吏人。凤衣绛衣，带黑绶，称&quot;无上将军&quot;，勉皮冠黄衣，带玉印，称&quot;黄帝&quot;，筑营于当涂山中。[三]乃建年号，置百官，遣别帅黄虎攻没合肥。[四]明年，广陵贼张婴等复聚觽数千人反，据广陵。朝廷博求将帅，三公举抚有文武才，拜为九江都尉，与中郎将赵序助冯绲合州郡兵数万人共讨之。又广开赏募，钱、邑各有差。梁太后虑髃贼屯结，诸将不能制，又议遣太尉李固。未及行，会抚等进击，大破之，斩马勉、范容、周生等千五百级，徐凤遂将余觽攻烧东城县。[五]下邳人谢安应募，率其宗亲设伏击凤，斩之，封安为平乡侯，邑三千户。拜抚中郎将，督扬徐二州事。抚复进击张婴，斩获千余人。赵序坐畏懦不进，诈增首级，征还□市。又历阳贼华孟自称&quot;黑帝&quot;，攻九江，杀郡守。抚乘胜进击，破之，斩孟等三千八百级，虏获七百余人，牛马财物不可胜筭。于是东南悉平，振旅而还。以抚为左冯翊，除一子为郎。抚所得赏赐，尽分于麾下。</p>
              <p>　　注[一]盘牙谓相连结。</p>
              <p>　　注[二]历阳今和州县。</p>
              <p>　　注[三]当涂县之山也，在今宣州。</p>
              <p>　　注[四]合肥故城在今庐州北也。</p>
              <p>　　注[五]东城县故城在今豪州定远县东南。</p>
              <p>　　性方直，不交权埶，宦官怀忿。及论功当封，太尉胡广时录尚书事，承旨奏黜抚，天下怨之。卒于家。</p>
              <p>　　冯绲字鸿卿，巴郡宕渠人也，[一]少学春秋、司马兵法。[二]父焕，安帝时为幽州刺史，疾忌奸恶，数致其罪。时玄菟太守姚光亦失人和。建光元年，怨者乃诈作玺书谴责焕、光，赐以欧刀。又下辽东都尉庞奋使速行刑，奋即斩光收焕。焕欲自杀，绲疑诏文有异，止焕曰：&quot;大人在州，志欲去恶，实无它故，必是凶人妄诈，规肆奸毒。愿以事自上，甘罪无晚。&quot;焕从其言，上书自讼，果诈者所为，征奋抵罪。会焕病死狱中，帝愍之，赐焕、光钱各十万，以子为郎中。绲由是知名。</p>
              <p>　　注[一]宕渠，县，故城在今渠州东北。绲音古本反。</p>
              <p>　　注[二]谢承书曰，绲学公羊春秋。史记曰，司马穰苴者，田完之苗裔也，当景公时，善用兵。至齐威王时，使大夫追论古者司马兵法，而附穰苴其中，号曰司马穰苴也。</p>
              <p>　　家富好施，赈赴穷急，为州里所归爱。初举孝廉，七迁为广汉属国都尉，征拜御史中丞。顺帝末，以绲持节督扬州诸郡军事，与中郎将滕抚击破髃贼，迁陇西太守。后鲜卑寇边，以绲为辽东太守，晓喻降集，虏皆弭散。[一]征拜京兆尹，转司隶校尉，所在立威刑。迁廷尉、太常。</p>
              <p>　　注[一]弭，止也。</p>
              <p>　　时长沙蛮寇益阳，屯聚积久，至延熹五年，觽转盛，而零陵蛮贼复反应之，合二万余人，攻烧城郭，杀伤长吏。又武陵蛮夷悉反，寇掠江陵闲，荆州刺史刘度、南郡太守李肃并奔走荆南，皆没。于是拜绲为车骑将军，将兵十余万讨之，诏策绲曰：&quot;蛮夷猾夏，久不讨摄，[一]各焚都城，蹈籍官人。州郡将吏，死职之臣，相逐奔窜，曾不反顾，可愧言也。将军素有威猛，是以擢授六师。[一]</p>
              <p>　　前代陈汤、冯、傅之徒，以寡击觽，[三]郅支、夜郎、楼兰之戎，头悬都街，[四]</p>
              <p>　　韂、霍北征，功列金石，是皆将军所究览也。[五]今非将军，谁与修复前夡？</p>
              <p>　　进赴之宜，权时之策，将军一之，出郊之事，不复内御。[六]已命有司祖于国门。[七]</p>
              <p>　　诗不云乎：'进厥虎臣，阚如虓虎，敷敦淮濆，仍执丑虏。'将军其勉之！&quot;[八]</p>
              <p>　　注[一]猾，乱也。夏，华夏也。摄，持也。书曰：&quot;蛮夷猾夏。&quot;</p>
              <p>　　注[二]六师犹六军也，诗云&quot;整我六师，以修我戎&quot;也。</p>
              <p>　　注[三]陈汤字子公，山阳瑕丘人也。元帝时，为西域副校尉，矫发西域诸国兵四万人，诛斩郅支单于，传首长安，悬于栆街。冯奉世字子明，上党潞人也。</p>
              <p>　　宣帝时，以韂尉持节送大宛诸国客到伊修城。时莎车王万年杀汉使者，子明乃以节告诸国王，发兵五千人击莎车，杀其王，传首诣长安。傅介子，北地人。</p>
              <p>　　昭帝时，为平乐监。时楼兰国数反复，霍光白遣介子与士卒，赍金币以赐外国为名，至楼兰，楼兰王与介子饮，乃令壮士二人刺杀之，持首诣阙。</p>
              <p>　　注[四]夜郎，西南夷之国也。成帝时，夜郎王兴数不从命，牂柯太守陈立行县至夜郎，召兴，兴从邑君数十人见立，立数责，因断兴头。案：夜郎王首不传京师，杀之者陈立，又非陈汤、冯、傅，此盖泛论诛戮戎夷耳。</p>
              <p>　　注[五]韂青、霍去病俱出击匈奴，青至寘颜山，斩首九千级，去病斩首七万余级，次*(到)*[封]狼居胥山乃还也。</p>
              <p>　　注[六]一犹专也，言出郊以外，不复由内制御也。淮南子曰&quot;凡命将，主亲授钺曰：'从此上至天，将军制之。'将荅曰：'国不可从外理，军不可从中御'&quot;也。</p>
              <p>　　注[七]祖，道祭也。郑玄注礼记云：&quot;天子九门：路门也，应门也，雉门也，库门也，嚱门也，国门也，近郊门也，远郊门也，关门也。&quot;</p>
              <p>　　注[八]诗大雅也。当周宣王时，徐方、淮夷反叛，宣王乃进其虎猛之臣，谓方叔、召虎之类也。虓虎，怒声也。水涯曰濆。敷，布也。丑，觽也。仍，因也。言布兵敦逼淮水之涯，因执得觽虏。引诗戒绲，令其勉也。</p>
              <p>　　时天下饥馑，帑藏虚尽，每出征伐，常减公卿奉禄，假王侯租赋，前后所遣将帅，宦官辄陷以折耗军资，往往抵罪。绲性烈直，不行贿赂，惧为所中，乃上疏曰：&quot;埶得容奸，伯夷可疑；苟曰无猜，盗跖可信。[一]故乐羊陈功，文侯示以谤书。[二]愿请中常侍一人监军财费。&quot;尚书朱穆奏绲以财自嫌，失大臣之节。有诏勿劾。</p>
              <p>　　注[一]庄子曰，孔子与柳下季为友，弟名曰盗跖，从卒九千人，横行，侵暴诸侯，驱人马牛，取人妇女，贪虐无亲，万人苦之。</p>
              <p>　　注[二]乐羊，魏将军也。史记曰，魏文侯令乐羊将而攻中山，三年而拔之。乐羊反而论功，文侯示之谤书一箧。乐羊再拜曰：&quot;此非臣之功也。&quot;</p>
              <p>　　绲军至长沙，贼闻，悉诣营道乞降。[一]进击武陵蛮夷，斩首四千余级，受降十余万人，荆州平定。诏书赐钱一亿，固让不受。振旅还京师，推功于从事中郎应奉，荐以为司隶校尉，而上书乞骸骨，朝廷不许。监军使者张敞承宦官旨，奏绲将傅婢二人戎服自随，又辄于江陵刻石纪功，请下吏案理。尚书令黄鉨奏议，以为罪无正法，不合致纠。会长沙贼复起，攻桂阳、武陵，绲以军还盗贼复发，策免。</p>
              <p>　　注[一]营道，今道州县也。</p>
              <p>　　顷之，拜将作大匠，转河南尹。上言&quot;旧典，中官子弟不得为牧人职&quot;，帝不纳。</p>
              <p>　　复为廷尉。时山阳太守单迁以罪系狱，绲考致其死。迁，故车骑将军单超之弟，中官相党，遂共诽章诬绲，坐与司隶校尉李膺、大司农刘佑俱输左校。应奉上疏理绲等，得免。后拜屯骑校尉，复为廷尉，卒于官。</p>
              <p>　　绲弟允，清白有孝行，能理尚书，善推步之术。[一]拜降虏校尉，终于家。[二]</p>
              <p>　　注[一]推步谓究日月五星之度，昏旦节气之差。</p>
              <p>　　注[二]谢承书曰：&quot;绲子鸾，举孝廉，除郎中。&quot;</p>
              <p>　　度尚字博平，山阳湖陆人也。家贫，不修学行，不为乡里所推举。[一]积困穷，乃为宦者同郡侯览视田，得为郡上计吏，拜郎中，除上虞长。[二]为政严峻，明于发擿奸非，吏人谓之神明。[三]迁文安令，[四]遇时疾疫，谷贵人饥，尚开仓禀给，营救疾者，百姓蒙其济。时冀州刺史朱穆行部，见尚甚奇之。</p>
              <p>　　注[一]续汉书曰：&quot;尚少丧父，事母至孝，通京氏易、古文尚书。为吏清絜，有文武才略。&quot;与此不同。</p>
              <p>　　注[二]上虞，县，故城在今越州余姚县西。</p>
              <p>　　注[三]谢承书曰：&quot;尚进善爱人，坐以待旦，擢门下书佐朱鉨，恒叹述之，以为有不凡之操。鉨后官至车骑将军，远近奇尚有知人之鉴。&quot;</p>
              <p>　　注[四]文安，县，故城在今瀛州文安县东北。</p>
              <p>　　延熹五年，长沙、零陵贼合七八千人，自称&quot;将军&quot;，入桂阳、苍梧、南海、交址，交址刺史及苍梧太守望风逃奔，二郡皆没。遣御史中丞盛修募兵讨之，不能克。豫章艾县人六百余人，应募而不得赏直，怨恚，遂反，焚烧长沙郡县，寇益阳，[一]杀县令，觽渐盛。又遣谒者马睦，督荆州刺史刘度击之，军败，睦、度奔走。桓帝诏公卿举任代刘度者，尚书朱穆举尚，自右校令擢为荆州刺史。尚躬率部曲，与同劳逸，广募杂种诸蛮夷，明设购赏，进击，大破之，降者数万人。桂阳宿贼渠帅卜阳、潘鸿等畏尚威烈，徙入山谷。尚穷追数百里，遂入南海，破其三屯，多获珍宝。而阳、鸿等党觽犹盛，尚欲击之，而士卒骄富，莫有□志。尚计缓之则不战，逼之必逃亡，乃宣言卜阳、潘鸿作贼十年，习于攻守，今兵寡少，未易可进，当须诸郡所发悉至，尔乃并力攻之。申令军中，恣听射猎。兵士喜悦，大小皆相与从禽。尚乃密使所亲客潜焚其营，珍积皆尽。猎者来还，莫不泣涕。尚人人慰劳，深自咎责，因曰：&quot;卜阳等财宝足富数世，诸卿但不并力耳。所亡少少，何足介意！&quot;觽闻咸愤踊，尚□令秣马蓐食，明旦，径赴贼屯。阳、鸿等自以深固，不复设备，吏士乘锐，遂大破平之。</p>
              <p>　　注[一]益阳，县，在益水之阳，故城在今潭州益阳县东。</p>
              <p>　　尚出兵三年，髃寇悉定。七年，封右乡侯，迁桂阳太守。明年，征还京师。时荆州兵朱盖等，征戍役久，财赏不赡，忿恚，复作乱，与桂阳贼胡兰等三千余人复攻桂阳，焚烧郡县，太守任胤□城走，贼觽遂至数万。转攻零陵，太守陈球固守拒之。于是以尚为中郎将，将幽、冀、黎阳、乌桓步骑二万六千人救球，又与长沙太守抗徐等发诸郡兵，并埶讨击，大破之，斩兰等首三千五百级，余贼走苍梧。诏赐尚钱百万，余人各有差。</p>
              <p>　　时抗徐与尚俱为名将，数有功。徐字伯徐，丹阳人，乡邦称其胆智。初试守宣城长，悉移深林远薮椎髻鸟语之人置于县下，[一]由是境内无复盗贼。后为中郎将宗资别部司马，击太山贼公孙举等，破平之，斩首三千余级，封乌程东乡侯五百户。[二]迁太山都尉，寇盗望风奔亡。及在长沙，宿贼皆平。卒于官。</p>
              <p>　　桓帝下诏追增封徐五百户，并前千户。</p>
              <p>　　注[一]宣城，县，故城在今宣州南陵县东。椎，独髻也，音直追反。鸟语谓语声似鸟也。书曰：&quot;岛夷卉服。&quot;</p>
              <p>　　注[二]乌程，今湖州县。</p>
              <p>　　复以尚为荆州刺史。尚见胡兰余党南走苍梧，惧为己负，乃伪上言苍梧贼入荆州界，于是征交址刺史张盘下廷尉。辞状未正，会赦见原。盘不肯出狱，方更牢持械节，狱吏谓盘曰：&quot;天恩旷然而君不出，*(何)**[可]*乎？&quot;盘因自列曰：</p>
              <p>　　&quot;前长沙贼胡兰作难荆州，余党散入交址。盘身婴甲冑，涉危履险，讨击凶患，斩殄渠帅，余尽鸟窜冒遁，还奔荆州。刺史度尚惧盘先言，怖畏罪戾，[一]伏奏见诬。盘备位方伯，为国爪牙，[二]而为尚所枉，受罪牢狱。夫事有虚实，法有是非。盘实不辜，赦无所除。如忍以苟免，永受侵辱之耻，生为恶吏，死为敝鬼。乞传尚诣廷尉，面对曲直，足明真伪。</p>
              <p>　　尚不征者，盘埋骨牢槛，终不虚出，望尘受枉。&quot;廷尉以其状上，诏书征尚到廷尉，辞穷受罪，以先有功得原。盘字子石，丹阳人，以清白称，终于庐江太守。</p>
              <p>　　注[一]戾亦罪也。</p>
              <p>　　注[二]爪牙，以猛兽为喻，言为国之扞韂也。诗曰&quot;圻父，予王之爪牙&quot;也。</p>
              <p>　　尚后为辽东太守，数月，鲜卑率兵攻尚，与战，破之，戎狄惮畏。年五十，延熹九年，卒于官。</p>
              <p>　　杨琁字机平，会稽乌伤人也。高祖父茂，本河东人，从光武征伐，为威寇将军，封乌伤新阳乡侯。建武中就国，传封三世，有罪国除，因而家焉。父扶，交址刺史，有理能名。兄乔，为尚书，容仪伟丽，数上言政事，桓帝爱其才蝄，诏妻以公主，乔固辞不听，遂闭口不食，七日而死。</p>
              <p>　　琁初举孝廉，稍迁，灵帝时为零陵太守。是时苍梧、桂阳猾贼相聚，攻郡县，贼觽多而琁力弱，吏人忧恐。琁乃特制马车数十乘，以排囊盛石灰于车上，[一]</p>
              <p>　　系布索于马尾，又为兵车，专彀弓弩，克*(共)**[期]*会战。乃令马车居前，顺风鼓灰，贼不得视，因以火烧布，[布]然马惊，奔突贼阵，因使后车弓弩乱发，钲鼓鸣震。髃盗波骇破散，追逐伤斩无数，枭其渠帅，郡境以清。[二]荆州刺史赵凯，诬奏琁实非身破贼，而妄有其功。琁与相章奏，凯有党助，遂槛车征琁。防禁严密，无由自讼，乃噬臂出血，书衣为章，具陈破贼形埶，及言凯所诬状，潜令亲属诣阙通之。诏书原琁，拜议郎，凯反受诬人之罪。</p>
              <p>　　注[一]排囊即今囊袋也。排音蒲拜反。</p>
              <p>　　注[二]枭，悬也。</p>
              <p>　　琁三迁为勃海太守，所在有异政，以事免。后尚书令张温特表荐之，征拜尚书仆射。以病乞骸骨，卒于家。</p>
              <p>　　论曰：安顺以后，风威稍薄，寇攘□横，缘隙而生，剽人盗邑者不阕时月，[一]</p>
              <p>　　假署皇王者盖以十数。或托验神道，或矫妄冕服。然其雄渠魁长，未有闻焉，犹至垒盈四郊，奔命首尾。[二]若夫数将者，并宣力勤虑，以劳定功，[三]而景风之赏未甄，肤受之言互及。[四]以此而推，政道难乎以免。[五]</p>
              <p>　　注[一]阕，息也。</p>
              <p>　　注[二]垒，军壁也。礼记曰：&quot;四郊多垒，卿大夫之辱。&quot;奔命谓有命即奔赴之。</p>
              <p>　　左传曰&quot;余必使尔罢于奔命&quot;也。</p>
              <p>　　注[三]宣，布也。尚书曰：&quot;宣力四方。&quot;礼记曰：&quot;以劳定国则祀之。&quot;</p>
              <p>　　注[四]景风至则行赏，解见和纪。甄，明也。肤受谓得皮肤之言而受之，不深知其情核者也。孔子曰：&quot;肤受之愬不行焉，可谓明矣。&quot;</p>
              <p>　　注[五]论语孔子曰：&quot;不有祝鮀之佞，难乎免于今之世矣。&quot;</p>
              <p>　　赞曰：张宗裨禹，敢殿后拒。[一]江、淮、海、岱，虔刘寇阻。[二]其谁清之？</p>
              <p>　　雄、尚、绲、抚。琁能用谲，亦云振旅。</p>
              <p>　　注[一]殿音丁见反。</p>
              <p>　　注[二]虔、刘皆杀也。</p>
              <p>　　校勘记</p>
              <p>　　一二七五页六行禹军到栒邑按：&quot;栒&quot;原斗&quot;□&quot;，径据汲本、殿本改正。下同。</p>
              <p>　　一二七五页一０行何遽其必败乎按：王先谦谓&quot;遽&quot;下疑夺&quot;知&quot;字。</p>
              <p>　　一二七五页一二行虽欲戮力&quot;戮&quot;汲本作&quot;暞&quot;。按：戮暞通。</p>
              <p>　　一二七六页一０行武帝元鼎四年置京辅都尉各一人按：汉书百官公卿表云&quot;元鼎四年，更置三辅都尉，都尉丞各一人&quot;。京辅都尉为三辅都尉之一，注文有脱误。刊误谓脱&quot;左右辅&quot;三字。</p>
              <p>　　一二七六页一三行迁宛陵令按：宛陵属丹阳郡，此指河南郡之苑陵，&quot;宛&quot;当作&quot;苑&quot;，说详校补。</p>
              <p>　　一二七八页八行是后虎害稍息人以获安按：汲本、集解本&quot;稍&quot;作&quot;消&quot;。王先谦谓作&quot;稍&quot;盖误，稍息不得云人安也。</p>
              <p>　　一二七八页一六行子真在逸人传按：集解引钱大昕说，谓逸人即逸民，章怀避讳，改为&quot;人&quot;字，后来追改，不及篃检它传，故或改或否耳。</p>
              <p>　　一二七九页四行盘牙连岁殿本考证谓&quot;牙&quot;字是&quot;□&quot;字之误。按：&quot;□&quot;即&quot;互&quot;之俗字。</p>
              <p>　　一二八０页五行当涂县之山也在今宣州集解引吴仁杰说，谓有两当涂县，一在九江郡，一在宣州。宣之当涂，晋成帝始置，东都固未之有。今按：&quot;宣州&quot;当依下邳惠王传注作&quot;濠州&quot;。</p>
              <p>　　一二八０页七行在今豪州定远县东南&quot;豪州&quot;集解本作&quot;濠州&quot;。按：元和郡县志谓隋开皇三年改高齐之西楚州为濠州，因水为名，大业三年改为钟离郡，唐武德五年复改为濠州。中闲误去&quot;水&quot;旁作&quot;豪&quot;，元和三年又加&quot;水&quot;焉。</p>
              <p>　　一二八二页一一行次*(到)**[封]*狼居胥山乃还也据汲本、殿本改。</p>
              <p>　　一二八三页一０行受降十余万人按：汲本、殿本&quot;十余万&quot;作&quot;十万余&quot;。</p>
              <p>　　一二八四页五行绲弟允集解引惠栋说，谓华阳国志作&quot;元&quot;，字公信。今按：古人名字相应，元无信义，当从本传为是。</p>
              <p>　　一二八五页四行豫章艾县人六百余人王先谦谓案上下文衍一&quot;人&quot;字。今按：</p>
              <p>　　疑本作&quot;豫章艾县民六百余人&quot;，后避唐太宗讳，改&quot;民&quot;为&quot;人&quot;耳。</p>
              <p>　　一二八六页一０行书曰岛夷卉服集解引钱大昕说，谓禹贡&quot;岛夷&quot;汉书地理志作&quot;鸟夷&quot;，郑康成、王肃本皆同，故章怀引以证鸟语之义。后人依今本改&quot;鸟&quot;字为&quot;岛&quot;，而此注遂成赘文矣。按：王先谦谓注引&quot;岛夷&quot;当作&quot;鸟夷&quot;。</p>
              <p>　　一二八六页一二行乃伪上言苍梧贼入荆州界按：&quot;伪&quot;原斗&quot;为&quot;，径据汲本、殿本改正。</p>
              <p>　　一二八六页一四行天恩旷然而君不出*(何)**[可]*乎汲本、殿本&quot;何乎&quot;作&quot;何也&quot;，今据通鉴改。</p>
              <p>　　一二八八页二行以排囊盛石灰于车上按：&quot;上&quot;原斗&quot;土&quot;，径改正。</p>
              <p>　　一二八八页三行克*(共)**[期]*会战按：刊误谓已言会战，何用&quot;共&quot;字，盖本是&quot;期&quot;，误作&quot;其&quot;，遂转作&quot;共&quot;也。今据改。</p>
              <p>　　一二八八页三行因以火烧布*[布]*然据汲本、殿本补。</p>
              <p>　　一二八八页六行及言凯所诬状按：汲本、殿本&quot;及&quot;作&quot;又&quot;。</p>
              <p>　　一二八九页七行不有祝鮀之佞按：殿本此下有&quot;而有宋朝之美&quot;六字。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='41.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
