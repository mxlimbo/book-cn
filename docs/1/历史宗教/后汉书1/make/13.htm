<html>
<head>
<title>后汉书卷十一　刘玄刘盆子列传　第一</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="12.htm"><img src="last.gif" width="46" height="15" border="0"></a><img src="bg.gif" width="40" height="30"><a href="14.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷十一　刘玄刘盆子列传　第一</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　刘玄字圣公，光武族兄也，[一]弟为人所杀，圣公结客欲报之。客犯法，[二]
              <p>　　圣公避吏于平林。吏系圣公父子张。圣公诈死，使人持丧归舂陵，吏乃出子张，圣公因自逃匿。</p>
              <p>　　注[一]尔雅曰：&quot;族父之子相谓为族昆弟。&quot;帝王纪曰：&quot;舂陵戴侯熊渠生苍梧太守利，利生子张，纳平林何氏女，生更始。&quot;</p>
              <p>　　注[二]续汉书曰：&quot;时圣公聚客，家有酒，请游徼饮，宾客醉歌，言'朝亨两都尉，游徼后来，用调羹味'。游徼大怒，缚捶数百。&quot;</p>
              <p>　　王莽末，南方饥馑，人庶髃入野泽，掘凫茈而食之，更相侵夺。[一]新市人王匡、王凤为平理诤讼，遂推为渠帅，觽数百人。于是诸亡命马武、王常、成丹等往从之；共攻离乡聚，臧于绿林中，[二]数月闲至七八千人。地皇二年，[三]</p>
              <p>　　荆州牧某[四]发奔命二万人攻之，匡等相率迎击于云杜。[五]大破牧军，杀数千人，尽获辎重，[六]遂攻拔竟陵。[七]转击云杜、安陆，[八]多略妇女，还入绿林中，至有五万余口，州郡不能制。</p>
              <p>　　注[一]尔雅曰：&quot;芍，凫茈。&quot;郭璞曰：&quot;生下田中，苗似龙须而细，根如指头，黑色，可食。&quot;芍音胡了反。凫茈，续汉书作&quot;符訾&quot;。</p>
              <p>　　注[二]离乡聚谓诸乡聚离散，去城郭远者。大曰乡，小曰聚。前书曰&quot;收合离乡置大城中&quot;，即其义也。绿林，山，在今荆州当阳县东北也。</p>
              <p>　　注[三]王莽年也。</p>
              <p>　　注[四]史阙名也。</p>
              <p>　　注[五]云杜，县名，属江夏郡，故城在今复州沔阳县西北。</p>
              <p>　　注[六]续汉书曰：&quot;牧欲北归随，武等复遮击之，軭牧车屏泥，刺杀其骖乘，然不敢杀牧也。&quot;</p>
              <p>　　注[七]县名，属江夏郡，故城在今郢州长寿县南。</p>
              <p>　　注[八]安陆，县，属江夏郡，今安州县也。</p>
              <p>　　三年，大疾疫，死者且半，乃各分散引去。王常、成丹西入南郡，号下江兵；</p>
              <p>　　王匡、王凤、马武及其支党朱鲔、张卬等[一]北入南阳，号新市兵：皆自称将军。七月，匡等进攻随，未能下。[二]平林人陈牧、廖湛[三]复聚觽千余人，号平林兵，以应之。圣公因往从牧等，为其军安集掾。[四]</p>
              <p>　　注[一]续汉书&quot;卬&quot;作&quot;印&quot;。</p>
              <p>　　注[二]随，县，属南阳郡，今随州县。</p>
              <p>　　注[三]廖音力吊反。</p>
              <p>　　注[四]欲其安集军觽，故权以为官名。</p>
              <p>　　是时光武及兄伯升亦起舂陵，与诸部合兵而进。四年正月，破王莽前队大夫甄阜、属正梁丘赐，斩之，号圣公为更始将军。觽虽多而无所统一，诸将遂共议立更始为天子。二月辛巳，设□场于淯水上沙中，陈兵大会。更始即帝位，南面立，朝髃臣。素懦弱，羞愧流汗，举手不能言。于是大赦天下，建元曰更始元年。悉拜置诸将，以族父良为国三老，王匡为定国上公，王凤成国上公，朱鲔大司马，伯升大司徒，陈牧大司空，余皆九卿、将军。五月，伯升拔宛。六月，更始入都宛城，尽封宗室及诸将，为列侯者百余人。</p>
              <p>　　更始忌伯升威名，遂诛之，以光禄勋刘赐为大司徒。前钟武侯刘望起兵，略有汝南。时王莽纳言将军严尤、秩宗将军陈茂既败于昆阳，往归之。八月，望遂自立为天子，以尤为大司马，茂为丞相。王莽使太师王匡、国将哀章守洛阳。[一]</p>
              <p>　　更始遣定国上公王匡攻洛阳，西屏大将军申屠建、丞相司直李松攻武关，三辅震动。是时海内豪桀翕然响应，皆杀其牧守，自称将军，用汉年号，以待诏命，旬月之闲，篃于天下。</p>
              <p>　　注[一]风俗通曰：&quot;哀姓，鲁哀公之后，因谥以为姓。&quot;</p>
              <p>　　长安中起兵攻未央宫。九月，东海人公宾就斩王莽于渐台，[一]收玺绶，传首诣宛。更始时在便坐黄堂，取视之，喜曰：&quot;莽不如是，当与霍光等。&quot;宠姬韩夫人笑曰：&quot;若不如是，帝焉得之乎？&quot;更始悦，乃悬莽首于宛城市。是月，拔洛阳，生缚王匡、哀章，至，皆斩之。十月，使奋威大将军刘信击杀刘望于汝南，并诛严尤、陈茂。更始遂北都洛阳，以刘赐为丞相。申屠建、李松自长安传送乘舆服御，又遣中黄门从官奉迎迁都。二年二月，更始自洛阳而西。初发，李松奉引，马惊奔，触北宫铁柱*[门]*，三马皆死。[二]</p>
              <p>　　注[一]风俗通曰：&quot;公宾，姓也。鲁大夫公宾庚之后。&quot;渐台，太液池中台也。</p>
              <p>　　为水所渐润，故以为名。</p>
              <p>　　注[二]续汉书曰：&quot;马祸也。时更始失道，将亡之征。&quot;</p>
              <p>　　初，王莽败，唯未央宫被焚而已，其余宫馆一无所毁。宫女数千，备列后庭，自钟鼓、帷帐、舆辇、器服、太仓、武库、官府、市里，不改于旧。更始既至，居长乐宫，升前殿，郎吏以次列庭中。更始羞怍，俛首刮席不敢视。[一]诸将后至者，更始问虏掠得几何，左右侍官皆宫省久吏，各惊相视。</p>
              <p>　　注[一]怍，颜色变也。俛，俯也。</p>
              <p>　　李松与棘阳人赵萌说更始，宜悉王诸功臣。朱鲔争之，以为高祖约，非刘氏不王。更始乃先封宗室太常将军刘祉为定陶王，刘赐为宛王，刘庆为燕王，刘歙为元氏王，大将军刘嘉为汉中王，刘信为汝阴王；后遂立王匡为比阳王，王凤为宜城王，朱鲔为胶东王，韂尉大将军张卬为淮阳王，廷尉大将军王常为邓王，执金吾大将军廖湛为穰王，申屠建为平氏王，尚书胡殷为随王，桂天大将军李通为西平王，[一]</p>
              <p>　　五威中郎将李轶为舞阴王，水衡大将军成丹为襄邑王，大司空陈牧为阴平王，[二]</p>
              <p>　　骠骑大将军宋佻为颍阴王，尹尊为郾王。唯朱鲔辞曰：&quot;臣非刘宗，不敢干典。&quot;</p>
              <p>　　遂让不受。乃徙鲔为左大司马，刘赐为前大司马，使与李轶、李通、王常等镇抚关东。以李松为丞相，赵萌为右大司马，共秉内任。</p>
              <p>　　注[一]西平，县，属汝南郡，故城在今豫州郾城县南也。</p>
              <p>　　注[二]阴平，县，属广汉国。</p>
              <p>　　更始纳赵萌女为夫人，有宠，遂委政于萌，日夜与妇人饮燕后庭。髃臣欲言事，辄醉不能见，时不得已，乃令侍中坐帷内与语。诸将识非更始声，出皆怨曰：&quot;成败未可知，遽自纵放若此！&quot;韩夫人尤嗜酒，每侍饮，见常侍奏事，辄怒曰：&quot;帝方对我饮，正用此时持事来乎！&quot;起，扺破书案。[一]赵萌专权，威福自己。</p>
              <p>　　郎吏有说萌放纵者，更始怒，拔□击之。自是无复敢言。萌私忿侍中，引下斩之，更始救请，不从。时李轶、朱鲔□命山东，王匡、张卬横暴三辅。其所授官爵者，皆髃小贾竖，或有膳夫庖人，多着绣面衣、锦囐、襜褕、诸于，骂詈道中。[二]长安为之语曰：&quot;醦下养，中郎将。烂羊胃，骑都尉。烂羊头，关内侯。&quot;[三]</p>
              <p>　　注[一]扺，击也。</p>
              <p>　　注[二]襜褕、诸于见光武纪。续汉志曰&quot;时智者见之，以为服之不中，身之醔也，乃奔入边郡避之。是服妖也。其后为赤眉所杀&quot;也。</p>
              <p>　　注[三]公羊传曰：&quot;炊亨为养。&quot;</p>
              <p>　　军帅将军豫章李淑上书谏曰：&quot;方今贼寇始诛，王化未行，百官有司宜慎其任。</p>
              <p>　　夫三公上应台宿，九卿下括河海，[一]故天工人其代之。陛下定业，虽因下江、平林之埶，斯盖临时济用，不可施之既安。宜厘改制度，更延英俊，因才授爵，以匡王国。今公卿大位莫非戎陈，尚书显官皆出庸伍，资亭长、贼捕之用，[二]</p>
              <p>　　而当辅佐纲维之任。唯名与器，圣人所重。今以所重加非其人，望其毗益万分，兴化致理，譬犹缘木求鱼，升山采珠。[三]海内望此，有以窥度汉祚。臣非有憎疾以求进也，但为阶下惜此举厝。败材伤锦，所宜至虑。[四]惟割既往谬妄之失，思隆周文济济之美。&quot;[五]更始怒，系淑诏狱。自是关中离心，四方怨叛。诸将出征，各自专置牧守，州郡交错，不知所从。</p>
              <p>　　注[一]春秋汉含孳曰：&quot;三公在天为三台，九卿为北斗，故三公象五岳，九卿法河海，二十七大夫法山陵，八十一元士法谷阜，合为帝佐，以匡纲纪。&quot;</p>
              <p>　　注[二]汉法，十里一亭，亭置一长。捕贼掾，专捕盗贼也。</p>
              <p>　　注[三]求之非所，不可得也。孟子对*(梁惠)**[齐宣]*王曰：&quot;以若所为，求若所欲，犹缘木求鱼。&quot;</p>
              <p>　　注[四]孟子谓齐宣王曰：&quot;为巨室，则必使工师求大木。工师得大木，则王喜，以为能胜其任也。匠人斲而小之，则王怒，以为不胜其任矣。&quot;左传子产谓子皮曰&quot;子有美锦，不使人学制焉。大官大邑，身之所庇，而使学者制焉。其为美锦，不亦重乎？未尝操刀而使之割，其伤实多&quot;也。</p>
              <p>　　注[五]割，绝也。诗大雅曰：&quot;济济多士，文王以宁。&quot;</p>
              <p>　　十二月，赤眉西入关。</p>
              <p>　　三年正月，平陵人方望立前孺子刘婴为天子。初，望见更始政乱，度其必败，谓安陵人弓林等曰：&quot;前定安公婴，平帝之嗣，虽王莽篡夺，而尝为汉主。今皆云刘氏真人，当更受命，欲共定大功，何如？&quot;林等然之，乃于长安求得婴，将至临泾立之。[一]聚党数千人，望为丞相，林为大司马。更始遣李松与讨难将军苏茂等击破，皆斩之。又使苏茂拒赤眉于弘农，茂军败，死者千余人。</p>
              <p>　　注[一]今泾州县也。</p>
              <p>　　三月，遣李松会朱鲔与赤眉战于蓩乡，[一]松等大败，□军走，死者三万余人。</p>
              <p>　　注[一]蓩音莫老反。字林云：&quot;毒草也。&quot;因以为地名。续汉志弘农有蓩乡。东观记曰：&quot;徐宣、樊崇等入至弘农枯枞山下，与更始将军苏茂战。崇北至蓩乡，转至湖。&quot;湖即湖城县也。以此而言，其*(蓩)**[地]*盖在今虢州湖城县之闲。</p>
              <p>　　时王匡、张卬守河东，为邓禹所破，还奔长安。卬与诸将议曰：&quot;赤眉近在郑、华阴闲，旦暮且至。今独有长安，见灭不久，不如勒兵掠城中以自富，转攻所在，东归南阳，收宛王等兵。事若不集，复入湖池中为盗耳。&quot;申屠建、廖湛等皆以为然，共入说更始。更始怒不应，莫敢复言。及赤眉立刘盆子，更始使王匡、陈牧、成丹、赵萌屯新丰，李松军掫，以拒之。[一]</p>
              <p>　　注[一]掫音子侯反。续汉志曰：&quot;新丰有鸿门亭。&quot;掫城即此也。</p>
              <p>　　张卬、廖湛、胡殷、申屠建等与御史大夫隗嚣合谋，欲以立秋日貙膢时共劫更始，[一]俱成前计。侍中刘能卿知其谋，以告之。更始托病不出，召张卬等。</p>
              <p>　　卬等皆入，将悉诛之，唯隗嚣不至。更始狐疑，使卬等四人且待于外庐。卬与湛、殷疑有变，遂突出，独申屠建在，更始斩之。卬与湛、殷遂勒兵掠东西市。</p>
              <p>　　昏时，烧门入，战于宫中，更始大败。明旦，将妻子车骑百余，东奔赵萌于新丰。</p>
              <p>　　注[一]前书音义曰：&quot;貙，兽。以立秋日祭兽。王者亦此日出猎，用祭宗庙。&quot;</p>
              <p>　　冀州北郡以八月朝作饮食为膢，其俗语曰&quot;膢腊社伏&quot;。貙音丑于反。膢音娄。</p>
              <p>　　更始复疑王匡、陈牧、成丹与张卬等同谋，乃并召入。牧、丹先至，即斩之。</p>
              <p>　　王匡惧，将兵入长安，与张卬等合。李松还从更始，与赵萌共攻匡、卬于城内。</p>
              <p>　　连战月余，匡等败走，更始徙居长信宫。[一]赤眉至高陵，匡等迎降之，遂共连兵而进。更始守城，使李松出战，败，死者二千余人，赤眉生得松。时松弟泛为城门校尉，赤眉使使谓之曰：&quot;开城门，活汝兄。&quot;泛即开门。九月，赤眉入城。更始单骑走，从厨城门出。[二]</p>
              <p>　　诸妇女从后连呼曰：&quot;陛下，当下谢城！&quot;更始即下拜，复上马去。</p>
              <p>　　注[一]三辅黄图曰，从洛门至周庙门，有长信宫在其中。</p>
              <p>　　注[二]三辅黄图曰，洛城门，王莽改曰建子门，其内有长安厨官，俗名之为厨城门，今长安故城北面之中门是也。</p>
              <p>　　初，侍中刘恭以赤眉立其弟盆子，自系诏狱；闻更始败，乃出，步从至高陵，止传舍。右辅都尉严本[一]恐失更始为赤眉所诛，将兵在外，号为屯韂而实囚之。赤眉下书曰：&quot;圣公降者，封长沙王。过二十日，勿受。&quot;更始遣刘恭请降，赤眉使其将谢禄往受之。十月更始遂随禄肉袒诣长乐宫，上玺绶于盆子。赤眉坐更始，置庭中，将杀之。刘恭、谢禄为请，不能得，遂引更始出。刘恭追呼曰：&quot;臣诚力极，请得先死。&quot;拔□欲自刎，赤眉帅樊崇等遽共救止之，乃赦更始，封为畏威侯。刘恭复为固请，竟得封长沙王。更始常依谢禄居，刘恭亦拥护之。</p>
              <p>　　注[一]&quot;本&quot;，或作&quot;平&quot;，或作&quot;丕&quot;。</p>
              <p>　　三辅苦赤眉暴虐，皆怜更始，而张卬等以为虑，谓禄曰：&quot;今诸营长多欲篡圣公者。一旦失之，合兵攻公，自灭之道也。&quot;于是禄使从兵与更始共牧马于郊下，因令缢杀之。刘恭夜往收臧其尸。光武闻而伤焉，诏大司徒邓禹葬之于霸陵。</p>
              <p>　　有三子：求，歆，鲤。明年夏，求兄弟与母东诣洛阳，帝封求为襄邑侯，奉更始祀；歆为谷孰侯，鲤为寿光侯。求后徙封成阳侯。求卒，子巡嗣，复徙封*(灌)**[濩]*泽侯。[一]巡卒，子姚嗣。</p>
              <p>　　注[一]襄邑即春秋襄牛地也，今为县，在宋州西。谷孰，县，属梁国，在宋州东南。寿光，县，属北海郡，今青州县也。*(灌)**[濩]*泽，县，今泽州县，故曰徙封。</p>
              <p>　　论曰：周武王观兵孟津，退而还师，以为纣未可伐，斯时有未至者也。[一]汉起，驱轻黠乌合之觽，[二]不当天下万分之一，而旌旃之所撝及，[三]书文之所通被，莫不折戈顿颡，争受职命。非唯汉人余思，固亦几运之会也。夫为权首，鲜或不及。[四]陈、项且犹未兴，况庸庸者乎！</p>
              <p>　　注[一]史记曰，武王即位，太公望为师，周公旦为辅，召公、毕公之徒左右王师，东观兵孟津。时诸侯不期而会者八百，皆曰：&quot;纣可伐矣。&quot;武王曰：&quot;未可。&quot;乃还师。</p>
              <p>　　注[二]轻黠谓轻锐杰黠也。乌合如乌鸟之髃合也。</p>
              <p>　　注[三]撝与麾同。</p>
              <p>　　注[四]左传曰：&quot;无始祸。&quot;前书曰：&quot;无为权首，将受其咎。&quot;</p>
              <p>　　刘盆子者，太山式人，[一]城阳景王章之后也。[二]祖父宪，元帝时封为式侯，父萌嗣。王莽篡位，国除，因为式人焉。</p>
              <p>　　注[一]式，县名，中兴县废。</p>
              <p>　　注[二]章，高帝孙朱虚侯也。</p>
              <p>　　天凤元年，琅邪海曲有吕母者，子为县吏，犯小罪，宰论杀之。[一]吕母怨宰，密聚客，规以报仇。母家素丰，赀产数百万，乃益酿醇酒，买刀□衣服。少年来酤者，皆赊与之，视其乏者，辄假衣裳，不问多少。数年，财用稍尽，少年欲相与偿之。吕母垂泣曰：&quot;所以厚诸君者，非欲求利，徒以县宰不道，枉杀吾子，欲为报怨耳。诸君宁肯哀之乎！&quot;少年壮其意，又素受恩，皆许诺。其中勇士自号猛虎，遂相聚得数十百人，[二]因与吕母入海中，招合亡命，觽至数千。吕母自称将军，引兵还攻破海曲，执县宰。诸吏叩头为宰请。母曰：&quot;吾子犯小罪，不当死，而为宰所杀。杀人当死，又何请乎？&quot;遂斩之，以其首祭子頉，复还海中。</p>
              <p>　　注[一]海曲，县名，故城在密州莒县东。续汉书曰&quot;吕母子名育，为游徼，犯罪&quot;也。</p>
              <p>　　注[二]东观记曰：&quot;宾客徐次子等自号'搤虎'。&quot;搤音于责反，力可搤虎，言其勇也。今为&quot;猛&quot;字，&quot;搤&quot;与&quot;猛&quot;相类也。</p>
              <p>　　后数岁，琅邪人樊崇起兵于莒，[一]觽百余人，转入太山，自号三老。时青、徐大饥，寇贼蜂起，觽盗以崇勇猛，皆附之，一岁闲至万余人。崇同郡人逄安，东海人徐宣、谢禄、杨音，[二]各起兵，合数万人，复引从崇。共还攻莒，不能下，转掠至姑幕，[三]因击王莽探汤侯田况，大破之，[四]杀万余人，遂北入青州，所过虏掠。还至太山，留屯南城。[五]初，崇等以困穷为寇，无攻城徇地之计。觽既寖盛，乃相与为约：杀人者死，伤人者偿创。以言辞为约束，无文书、旌旗、部曲、号令。其中最尊者号三老，次从事，次卒*(吏)**[史]*，泛相称曰*(臣)**[巨]*人。王莽遣平均公廉丹、太师王匡击之。崇等欲战，恐其觽与莽兵乱，乃皆朱其眉以相识别，由是号曰赤眉。赤眉遂大破丹、匡军，杀万余人，追至无盐，[六]廉丹战死，王匡走。崇又引其兵十余万，复还围莒，数月。或说崇曰：&quot;莒，父母之国，奈何攻之？&quot;乃解去。时吕母病死，其觽分入赤眉、青犊、铜马中。赤眉遂寇东海，与王莽沂平大尹[七]战，败，死者数千人，乃引去，掠楚、沛、汝南、颍川，还入陈留，攻拔鲁城，转至濮阳。</p>
              <p>　　注[一]东观记曰：&quot;樊崇字细君。&quot;</p>
              <p>　　注[二]东观记曰&quot;逄&quot;，音庞。安字少子，东莞人也。徐宣字骄耭，谢禄字子奇，皆东海临沂人也。</p>
              <p>　　注[三]姑幕，县名，故城在今密州莒县东北，古薄姑氏之国。</p>
              <p>　　注[四]王莽改北海益县曰探汤。</p>
              <p>　　注[五]南城，县，属东海郡，有南城山，因以为名也。</p>
              <p>　　注[六]无盐，县名，故城在今郓州须昌县东。</p>
              <p>　　注[七]王莽改东海郡曰沂平，以郡守为大尹。</p>
              <p>　　会更始都洛阳，遣使降崇。崇等闻汉室复兴，即留其兵，自将渠帅二十余人，随使者至洛阳降更始，皆封为列侯。崇等即未有国邑，而留觽稍有离叛，乃遂亡归其营，将兵入颍川，分其觽为二部，崇与逄安为一部，徐宣、谢禄、杨音为一部。崇、安攻拔长社，南击宛，斩县令；而宣、禄等亦拔阳翟，引之梁，[一]</p>
              <p>　　击杀河南太守。赤眉觽虽数战胜，而疲敝厌兵，[二]皆日夜愁泣，思欲东归。</p>
              <p>　　崇等计议，虑觽东向必散，不如西攻长安。更始二年冬，崇、安自武关，宣等从陆浑关，[三]两道俱入。三年正月，俱至弘农，与更始诸将连战克胜，觽遂大集。乃分万人为一营，凡三十营，营置三老、从事各一人。进至华阴。</p>
              <p>　　注[一]今汝州梁县也。</p>
              <p>　　注[二]厌，倦。</p>
              <p>　　注[三]武关在今商州上洛县东。河图括地象曰：&quot;武关山为地门，上为天齐星。&quot;</p>
              <p>　　前书曰陆浑县有关，在今洛州伊阙县西南。</p>
              <p>　　军中常有齐巫鼓舞祠城阳景王，以求福助。[一]巫狂言景王大怒，曰：&quot;当为县官，何故为贼？&quot;[二]有笑巫者辄病，军中惊动。时方望弟阳怨更始杀其兄，乃逆说崇等曰：&quot;更始荒乱，政令不行，故使将军得至于此。今将军拥百万之觽，西向帝城，而无称号，名为髃贼，不可以久。不如立宗室，挟义诛伐。以此号令，谁敢不服？&quot;崇等以为然，而巫言益甚。前及郑，[三]乃相与议曰：&quot;今迫近长安，而鬼神如此，当求刘氏共尊立之。&quot;六月，遂立盆子为帝，自号建世元年。</p>
              <p>　　注[一]以其定诸吕，安社稷，故郡国多为立祠焉。盆子承其后，故军中祠之。</p>
              <p>　　注[二]县官谓天子也。</p>
              <p>　　注[三]今华州县。</p>
              <p>　　初，赤眉过式，掠盆子及二兄恭、茂，皆在军中。恭少习尚书，略通大义。及随崇等降更始，即封为式侯。以明经数言事，拜侍中，从更始在长安。盆子与茂留军中，属右校卒*(吏)**[史]*刘侠卿，主刍牧牛，号曰牛吏。及崇等欲立帝，求军中景王后者，得七十余人，唯盆子与茂及前西安侯刘孝最为近属。崇等议曰：&quot;闻古天子将兵称上将军。&quot;乃书札为符曰&quot;上将军&quot;，又以两空札置笥中，[一]遂于郑北设□场，祠城阳景王。诸三老、从事皆大会陛下，列盆子等三人居中立，以年次探札。盆子最幼，后探得符，诸将乃皆称臣拜。盆子时年十五，被发徒跣，敝衣赭汗，见觽拜，恐畏欲啼。茂谓曰：&quot;善藏符。&quot;盆子即啮折弃之，复还依侠卿。侠卿为制绛单衣、半头赤帻、[二]直綦履，[三]乘轩车大马，赤屏泥，[四]</p>
              <p>　　绛襜络，[五]而犹从牧儿遨。</p>
              <p>　　注[一]札，简也。笥，箧也。</p>
              <p>　　注[二]帻巾，所谓覆髻也。续汉书曰：&quot;童子帻无屋，示未成人也。&quot;半头帻即空顶帻也，其上无屋，故以为名。董仲舒繁露曰：&quot;以赤统者，帻尚赤。&quot;盆子承汉统，故用赤也。东宫故事曰：&quot;太子有空顶帻一枚。&quot;即半头帻之制也。</p>
              <p>　　注[三]綦，履文也。盖直刺其文以为饰也。</p>
              <p>　　注[四]赤屏泥谓以缇油屏泥于轼前。</p>
              <p>　　注[五]襜，帷也。车上施帷以屏蔽者，交络之以为饰。续汉志曰&quot;王公列侯安车，加交络帷裳&quot;也。</p>
              <p>　　崇虽起勇力而为觽所宗，然不知书数。徐宣故县狱吏，能通易经。遂共推宣为丞相，崇御史大夫，逄安左大司马，谢禄右大司马，自杨音以下皆为列卿。</p>
              <p>　　军及高陵，与更始叛将张卬等连和，遂攻东都门，[一]入长安城，更始来降。</p>
              <p>　　注[一]三辅黄图曰：&quot;宣平门，长安城东面北头第一门也，其外郭门名东都门。&quot;</p>
              <p>　　盆子居长乐宫，诸将日会论功，争言讙呼，[一]拔□击柱，不能相一。三辅郡县营长遣使贡献，兵士辄剽夺之。[二]又数虏暴吏民，百姓保壁，由是皆复固守。至腊日，崇等乃设乐大会，盆子坐正殿，中黄门持兵在后，公卿皆列坐殿上。酒未行，其中一人出刀笔书谒欲贺，[三]其余不知书者起请之，[四]各各屯聚，更相背向。大司农杨音按□骂曰：&quot;诸卿皆老佣也！今日设君臣之礼，反更殽乱，[五]儿戏尚不如此，皆可格杀！&quot;[六]更相辩□，而兵觽遂各踰宫斩关，入掠酒肉，互相杀伤。韂尉诸葛耭闻之，勒兵入，格杀百余人，乃定。盆子惶恐，日夜啼泣，独与中黄门共卧起，唯得上观阁而不闻外事。</p>
              <p>　　注[一]讙，哗也。讙音火完反。</p>
              <p>　　注[二]剽，劫也。</p>
              <p>　　注[三]古者记事书于简册，谬误者以刀削而除之，故曰刀笔。</p>
              <p>　　注[四]请其书己名也。</p>
              <p>　　注[五]肴亦乱也。</p>
              <p>　　注[六]相拒而杀之曰格。</p>
              <p>　　时掖庭中宫女犹有数百千人，自更始败后，幽闭殿内，掘庭中芦菔根，[一]捕池鱼而食之，死者因相埋于宫中。有故祠甘泉乐人，尚共击鼓歌舞，衣服鲜明，[二]见盆子叩头言饥。盆子使中黄门禀之米，人数斗。后盆子去，皆饿死不出。</p>
              <p>　　注[一]尔雅曰：&quot;葖，芦菔。&quot;音步北反。&quot;菔&quot;字或作&quot;卜&quot;。</p>
              <p>　　注[二]甘泉宫有祭祠之所。乐人谓掌祭天之乐者也。</p>
              <p>　　刘恭见赤眉觽乱，知其必败，自恐兄弟俱祸，密教盆子归玺绶，习为辞让之言。</p>
              <p>　　建武二年正月朔，崇等大会，刘恭先曰：&quot;诸君共立恭弟为帝，德诚深厚。立且一年，肴乱日甚，诚不足以相成。恐死而无所益，愿得退为庶人，更求贤知，唯诸君省察。&quot;崇等谢曰：&quot;此皆崇等罪也。&quot;恭复固请。或曰：&quot;此宁式侯事邪！&quot;[一]</p>
              <p>　　恭惶恐起去。盆子乃下黙解玺绶，叩头曰：&quot;今设置县官而为贼如故。吏人贡献，辄见剽劫，流闻四方，莫不怨恨，不复信向。此皆立非其人所致，愿乞骸骨，避贤圣。必欲杀盆子以塞责者，无所离死。[二]诚冀诸君肯哀怜之耳！&quot;因涕泣嘘唏。[三]崇等及会者数百人，莫不哀怜之，乃皆避席顿首曰：&quot;臣无状，负陛下。请自今已后，不敢复放纵。&quot;因共抱持盆子，带以玺绶。盆子号呼不得已。既罢出，各闭营自守，三辅翕然，称天子聪明。百姓争还长安，市里且满。</p>
              <p>　　注[一]刘恭为式侯。言觽立天子，非恭所预。</p>
              <p>　　注[二]离，避也。</p>
              <p>　　注[三]唏与欷同。</p>
              <p>　　*(得)**[后]*二十余日，赤眉贪财物，复出大掠。城中彻食尽，遂收载珍宝，因大纵火烧宫室，引兵而西。过祠南郊，车甲兵马最为猛盛，觽号百万。盆子乘王车，驾三马，[一]从数百骑。乃自南山转掠城邑，与更始将军严春战于郿，破春，杀之，遂入安定、北地。至阳城、番须中，逢大雪，坑谷皆满，士多冻死，乃复还，发掘诸陵，取其宝货，遂污辱吕后尸。凡贼所发，有玉匣殓者率皆如生，[二]故赤眉得多行淫秽。大司徒邓禹时在长安，遣兵击之于郁夷，[三]反为所败，禹乃出之云阳。九月，赤眉复入长安，止桂宫。[四]</p>
              <p>　　注[一]续汉志曰：&quot;王车，朱班轮，青盖，左右騑，驾三马。&quot;</p>
              <p>　　注[二]汉仪注曰&quot;自腰以下，以玉为札，长尺，广一寸半，为匣，下至足，缀以黄金缕，谓之为玉匣&quot;也。</p>
              <p>　　注[三]郁夷，县，属右扶风也。</p>
              <p>　　注[四]长安记曰：&quot;桂宫在未央宫北，亦曰北宫。&quot;</p>
              <p>　　时汉中贼延岑出散关，屯杜陵，逄安将十余万人击之。邓禹以逄安精兵在外，唯盆子与羸弱居城中，乃自往攻之。会谢禄救至，夜战栆街中，[一]禹兵败走。</p>
              <p>　　延岑及更始将军李宝合兵数万人，与逄安战于杜陵。岑等大败，死者万余人，宝遂降安，而延岑收散卒走。宝乃密使人谓岑曰：&quot;子努力还战，吾当于内反之，表里合势，可大破也。&quot;岑即还挑战，安等空营击之，宝从后悉拔赤眉旌帜，更立己幡旗。安等战疲还营，见旗帜皆白，大惊乱走，自投川谷，死者十余万，逄安与数千人脱归长安。时三辅大饥，人相食，城郭皆空，白骨蔽野，遗人往往聚为营保，各坚守不下。赤眉虏掠无所得，十二月，乃引而东归，觽尚二十余万，随道复散。</p>
              <p>　　注[一]三辅旧事曰：&quot;长安城中有栆街。&quot;</p>
              <p>　　光武乃遣破奸将军侯进等屯新安，建威大将军耿弇等屯宜阳，分为二道，以要其还路。□诸将曰：&quot;贼若东走，可引宜阳兵会新安；贼若南走，可引新安兵会宜阳。&quot;明年正月，邓禹自河北度，击赤眉于湖，[一]禹复败走，赤眉遂出关南向。征西大将军冯异破之于崤底。[二]帝闻，乃自将幸宜阳，盛兵以邀其走路。</p>
              <p>　　注[一]湖，县，故城在今虢州湖城县西南。</p>
              <p>　　注[二]即崤膎也，在今洛州永宁县西北。</p>
              <p>　　赤眉忽遇大军，惊震不知所为，乃遣刘恭乞降，曰：&quot;盆子将百万觽降，陛下何以待之？&quot;帝曰：&quot;待汝以不死耳。&quot;樊崇乃将盆子及丞相徐宣以下三十余人肉袒降。上所得传国玺绶，更始七尺宝□及玉璧各一。积兵甲宜阳城西，与熊耳山齐。[一]帝令县厨赐食，觽积困餧，十余万人皆得饱饫。明旦，大陈兵马临洛水，令盆子君臣列而观之。谓盆子曰：&quot;自知当死不？&quot;对曰：&quot;罪当应死，犹幸上怜赦之耳。&quot;帝笑曰：&quot;儿大黠，宗室无蚩者。&quot;[二]又谓崇等曰：&quot;得无悔降乎？朕今遣卿归营勒兵，鸣鼓相攻，决其胜负，不欲强相服也。&quot;徐宣等叩头曰：&quot;臣等出长安东都门，君臣计议，归命圣德。百姓可与乐成，难与图始，故不告觽耳。今日得降，犹去虎口归慈母，诚欢诚喜，无所恨也。&quot;帝曰：</p>
              <p>　　&quot;卿所谓铁中铮铮，佣中佼佼者也。&quot;[三]又曰：&quot;诸卿大为无道，所过皆夷灭老弱，溺社稷，污井醦。[四]然犹有三善：攻破城邑，周篃天下，本故妻妇无所改易，是一善也；立君能用宗室，是二善也；</p>
              <p>　　余贼立君，迫急皆持其首降，自以为功，诸卿独完全以付朕，是三善也。&quot;乃令各与妻子居洛阳，赐宅人一区，田二顷。</p>
              <p>　　注[一]宜阳，县，故城韩国城也，在今洛州福昌县东。郦元水经注曰：&quot;洛水之北有熊耳山，双峦竞举，状同熊耳。&quot;在宜阳西也。</p>
              <p>　　注[二]释名曰：&quot;蚩，痴也。&quot;</p>
              <p>　　注[三]说文曰：&quot;铮铮，金也。&quot;铁之铮铮，言微有刚利也。铮音初耕反。佼音古巧反。佼，好貌也。诗曰：&quot;佼人僚兮。&quot;今相传云音胡巧反。言佼佼者，凡佣之人稍为胜也。</p>
              <p>　　注[四]溺音奴吊反。</p>
              <p>　　其夏，樊崇、逄安谋反，诛死。杨音在长安时，遇赵王良有恩，赐爵关内侯，与徐宣俱归乡里，卒于家。刘恭为更始报杀谢禄，自系狱，赦不诛。</p>
              <p>　　帝怜盆子，赏赐甚厚，以为赵王郎中。后病失明，赐荥阳均输官地，以为列肆，[一]使食其税终身。</p>
              <p>　　注[一]均输，官名，属司农。肆，市列也。桓宽盐铁论云：&quot;郡国诸侯各以其方物贡输往来，物多苦恶，不偿其费，故郡国置输官以相绍运，故曰均输。&quot;</p>
              <p>　　赞曰：圣公靡闻，假我风云。[一]始顺归历，终然崩分。赤眉阻乱，[二]盆子探符。虽盗皇器，[三]乃食均输。</p>
              <p>　　注[一]易曰：&quot;云从龙，风从虎，圣人作而万物鷪。&quot;假，借也。言圣公初起无所闻知，借我中兴风云之便。</p>
              <p>　　注[二]阻，恃也。</p>
              <p>　　注[三]皇器犹神器，谓天位也。</p>
              <p>　　校勘记</p>
              <p>　　四六七页一０行共攻离乡聚按：殿本考证万承苍谓离乡聚地名，章怀注非。今据加标号。</p>
              <p>　　四六八页一三行及其支党朱鲔张卬等北入南阳号新市兵按：校补引张□说，谓王常传卬与王常、成丹皆为下江兵，与纪异。</p>
              <p>　　四六九页一０行前钟武侯刘望起兵按：集解引通鉴考异，谓前书王莽传&quot;刘望&quot;作&quot;刘圣&quot;。</p>
              <p>　　四七０页六行触北宫铁柱*[门]*据汲本、殿本补。按：续志有&quot;门&quot;字。</p>
              <p>　　四七０页一一行俛首刮席不敢视按：惠栋补注本&quot;视&quot;上有&quot;仰&quot;字。</p>
              <p>　　四七一页四行骠骑大将军宋佻为颍阴王按：集解引惠栋说，谓光武纪及通鉴&quot;宋&quot;皆作&quot;宗&quot;。</p>
              <p>　　四七一页八行阴平县属广汉国按：校补谓前汉阴平国属东海郡，后汉改县，属同。又前汉阴平道属广汉郡，后汉分属广汉属国，注据阴平道言，虽亦可言&quot;县&quot;，但属前汉言，不当言&quot;国&quot;，属后汉言，当云&quot;属国&quot;，亦不当仅言&quot;国&quot;。</p>
              <p>　　四七二页五行军帅将军按：刊误谓&quot;帅&quot;当作&quot;师&quot;，是时多置军师，邓禹传亦作&quot;军师将军&quot;。</p>
              <p>　　四七二页一五行捕贼掾按：刊误谓案前书合作&quot;贼捕掾&quot;。</p>
              <p>　　四七二页一六行孟子对*(梁惠)**[齐宣]*王曰据殿本改。</p>
              <p>　　四七三页一二行战于蓩乡按：续志&quot;蓩&quot;作&quot;务&quot;。</p>
              <p>　　四七三页一四行其*(蓩)**[地]*盖在今虢州湖城县之闲集解引王补说，谓&quot;其蓩&quot;通鉴注作&quot;其地&quot;，是。今据改。</p>
              <p>　　四七六页三行复徙封*(灌)**[濩]*泽侯据集解引钱大昕说改，注同。</p>
              <p>　　四七八页六行次卒*(吏)**[史]*刊误谓&quot;吏&quot;当作&quot;史&quot;。今据改。</p>
              <p>　　四七八页六行泛相称曰*(臣)**[巨]*人刊误谓前书言盗贼□称巨人，今此为臣人，亦误也。当作&quot;巨&quot;。今据改。</p>
              <p>　　四八０页一０行属右校卒*(吏)**[史]*刘侠卿据刊误改。</p>
              <p>　　四八０页一一行唯盆子与茂及前西安侯刘孝最为近属按：沈家本谓按前书王子侯表，西安侯汉东平思王孙，而城阳近属无封西安者，亦无名孝者。</p>
              <p>　　四八二页三行韂尉诸葛耭闻之按：&quot;耭&quot;原斗&quot;释&quot;，径据汲本、殿本改正。</p>
              <p>　　四八二页九行肴亦乱也按：殿本&quot;肴&quot;作&quot;殽&quot;。校补谓殿本注作&quot;殽&quot;，取与正文相应。然观下文&quot;肴乱日甚&quot;，正文本作&quot;肴&quot;，知此处正文作&quot;殽&quot;，乃翻刻之误，注盖本不误也。</p>
              <p>　　四八二页一一行幽闭殿内掘庭中芦菔根按：汲本&quot;内&quot;作&quot;门&quot;。御览九八０引&quot;掘&quot;作&quot;拔&quot;。又按：&quot;闭&quot;原斗&quot;闲&quot;，径改正。</p>
              <p>　　四八三页一二行*(得)**[后]*二十余日集解引王补说，谓袁纪、通鉴并作&quot;后二十余日&quot;，是。今据改。</p>
              <p>　　四八四页四行广一寸半按：殿本&quot;一寸&quot;作&quot;二寸&quot;。</p>
              <p>　　四八五页一五行攻破城邑按：刊误谓案文当云&quot;攻城破邑&quot;。</p>
              <p>　　四八六页七行说文曰铮铮金也按：说文&quot;铮，金声也&quot;，此疑误。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='12.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='14.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
