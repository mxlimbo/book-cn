<html>
<head>
<title>后汉书卷七十三　刘虞公孙瓒陶谦列传　第六十三</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="78.htm"><img src="last.gif" width="46" height="15" border="0"></a><img src="bg.gif" width="40" height="30"><a href="80.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷七十三　<br>
                刘虞公孙瓒陶谦列传　第六十三</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　刘虞字伯安，东海郯人也。[一]祖父嘉，光禄勋。虞初举孝廉，稍迁幽州刺史，民夷感其德化，自鲜卑、乌桓、夫余、秽貊之辈，皆随时朝贡，无敢扰边者，百姓歌悦之。公事去官。中平初，黄巾作乱，攻破冀州诸郡，拜虞甘陵相，绥抚荒余，以蔬俭率下。迁宗正。
              <p>　　注[一]谢承书曰：&quot;虞父舒，丹阳太守。虞通五经，东海*(王)*恭*[王]*之后。&quot;</p>
              <p>　　后车骑将军张温讨贼边章等，发幽州乌桓三千突骑，而牢禀逋悬，皆畔还本国。</p>
              <p>　　[一]前中山相张纯私谓前太山太守张举曰：&quot;今乌桓既畔，皆愿为乱，凉州贼起，朝廷不能禁。又洛阳人妻生子两头，此汉祚衰尽，天下有两主之征也。子若与吾共率乌桓之觽以起兵，庶几可定大业。&quot;举因然之。四年，纯等遂与乌桓大人共连盟，攻蓟下，燔烧城郭，虏略百姓，杀护乌桓校尉箕稠、右北平太守刘政、辽东太守阳终等，觽至十余万，屯肥如。[二]举称&quot;天子&quot;，纯称&quot;弥天将军安定王&quot;，移书州郡，云举当代汉，告天子避位，□公卿奉迎。纯又使乌桓峭王等[三]步骑五万，入青冀二州，攻破清河、平原，杀害吏民。朝廷以虞威信素着，恩积北方，明年，复拜幽州牧。虞到蓟，罢省屯兵，务广恩信。遣使告峭王等以朝恩宽弘，开许善路。又设赏购举、纯。举、纯走出塞，余皆降散。纯为其客王政所杀，送首诣虞。灵帝遣使者就拜太尉，封容丘侯。[四]</p>
              <p>　　注[一]前书音义曰：&quot;牢，贾直也。&quot;禀，食也。言军粮不续也。</p>
              <p>　　注[二]肥如，县，属辽西郡，故城在今平州。</p>
              <p>　　注[三]峭音七笑反。</p>
              <p>　　注[四]容丘，县，属东海郡。</p>
              <p>　　及董卓秉政，遣使者授虞大司马，进封襄贲侯。初平元年，复征代袁隗为太傅。</p>
              <p>　　道路隔塞，王命竟不得达。旧幽部应接荒外，资费甚广，岁常割青、冀赋调二亿有余，以给足之。时处处断绝，委输不至，而虞务存宽政，劝督农植，开上谷胡巿之利，通渔阳盐铁之饶，民悦年登，谷石三十。青、徐士庶避黄巾之难归虞者百余万口，皆收视温恤，为安立生业，流民皆忘其迁徙。虞虽为上公，天性节约，敝衣绳履，食无兼肉，远近豪俊夙僭奢者，莫不改操而归心焉。[一]</p>
              <p>　　注[一]夙犹旧也。</p>
              <p>　　初，诏令公孙瓒讨乌桓，受虞节度。瓒但务会徒觽以自强大，而纵任部曲，颇侵扰百姓，而虞为政仁爱，念利民物，由是与瓒渐不相平。二年，冀州刺史韩馥、勃海太守袁绍及山东诸将议，以朝廷幼冲，逼于董卓，[一]远隔关塞，不知存否，以虞宗室长者，欲立为主。乃遣故乐浪太守张岐等赍议，上虞尊号。</p>
              <p>　　虞见岐等，厉色叱之曰：&quot;今天下崩乱，主上蒙尘。[二]吾被重恩，未能清雪国耻。诸君各据州郡，宜共暞力，[三]尽心王室，而反造逆谋，以相垢误邪！&quot;</p>
              <p>　　固拒之。馥等又请虞领尚书事，承制封拜，复不听。遂收斩使人。于是选掾右北平田畴、从事鲜于银[四]蒙险闲行，奉使长安。献帝既思东归，见畴等大悦。</p>
              <p>　　时虞子和为侍中，因此遣和潜从武关出，告虞将兵来迎。道由南阳，后将军袁术闻其状，遂质和，使报虞遣兵俱西。虞乃使数千骑就和奉迎天子，而术竟不遣之。</p>
              <p>　　注[一]时献帝年十岁。</p>
              <p>　　注[二]左传曰，周襄王出奔于郑，鲁臧文仲曰：&quot;天子蒙尘于外。&quot;</p>
              <p>　　注[三]说文曰：&quot;暞力，并力也。&quot;左传曰：&quot;暞力同心。&quot;音力凋反，又音六。</p>
              <p>　　注[四]魏志曰：&quot;畴字子春，右北平无终人。好读书，善击□。刘虞署为从事。</p>
              <p>　　太祖北征乌桓，令畴将觽*(止)**[上]*徐无，出卢龙，历平刚，登白狼堆。去柳城二百余里，虏乃惊，太祖与战，大斩获，论功封畴。畴上疏自陈，太祖令夏侯惇喻之。畴曰：'岂可卖卢龙塞以易赏禄哉？'&quot;初，公孙瓒知术诈，固止虞遣兵，虞不从，瓒乃阴劝术执和，使夺其兵，自是与瓒仇怨益深。和寻得逃术还北，复为袁绍所留。瓒既累为绍所败，而犹攻之不已，虞患其黩武，[一]且虑得志不可复制，固不许行，而稍节其禀假。瓒怒，屡违节度，又复侵犯百姓。虞所赉赏典当胡夷，[二]瓒数抄夺之。积不能禁，乃遣驿使奉章陈其暴掠之罪，瓒亦上虞禀粮不周，二奏交驰，互相非毁，朝廷依违而已。瓒乃筑京于蓟城以备虞。[三]虞数请瓒，辄称病不应。虞乃密谋讨之，以告东曹掾右北平魏攸。攸曰：&quot;今天下引领，以公为归，谋臣爪牙，不可无也。瓒文武才力足恃，虽有小恶，固宜容忍。&quot;虞乃止。</p>
              <p>　　注[一]黩犹慢也，数也。尚书曰&quot;黩于祭祀&quot;也。</p>
              <p>　　注[二]当音丁浪反。</p>
              <p>　　注[三]京，高丘也，言高筑丘垒以备虞焉。解见献帝纪。</p>
              <p>　　顷之攸卒，而积忿不已。四年冬，遂自率诸屯兵觽合十万人以攻瓒。将行，从事代郡程绪免冑而前曰：&quot;公孙瓒虽有过恶，而罪名未正。明公不先告晓使得改行，而兵起萧墙，非国之利。加胜败难保，不如驻兵，以武临之，瓒必悔祸谢罪，所谓不战而服人者也。&quot;虞以绪临事沮议，遂斩之以徇。戒军士曰：&quot;无伤余人，杀一伯珪而已。&quot;时州从事公孙纪者，瓒以同姓厚待遇之。纪知虞谋而夜告瓒。瓒时部曲放散在外，仓卒自惧不免，乃掘东城欲走。虞兵不习战，又爱人庐舍，□不听焚烧，急攻围不下。瓒乃简募锐士数百人，因风纵火，直冲突之。虞遂大败，与官属北奔居庸县。[一]瓒追攻之，三日城陷，遂执虞并妻子还蓟，犹使领州文书。会天子遣使者段训增虞封邑，督六州事；拜瓒前将军，封易侯，假节督幽、并、*(司)**[青]*、冀。瓒乃诬虞前与袁绍等欲称尊号，胁训斩虞于蓟市。先坐而□曰：&quot;若虞应为天子者，天当风雨以相救。&quot;时旱埶炎盛，遂斩焉。传首京师，故吏尾敦于路劫虞首归葬之。</p>
              <p>　　[二]瓒乃上训为幽州刺史。虞以恩厚得觽，怀被北州，百姓流旧，莫不痛惜焉。</p>
              <p>　　注[一]居庸县属上谷郡，有关。</p>
              <p>　　注[二]尾敦，姓名。</p>
              <p>　　初，虞以俭素为操，冠敝不改，乃就补其穿。及遇害，瓒兵搜其内，而妻妾服罗纨，盛绮饰，时人以此疑之。和后从袁绍报瓒云。</p>
              <p>　　公孙瓒字伯珪，辽西令支人也。[一]家世二千石。瓒以母贱，遂为郡小吏。为人美姿貌，大音声，言事辩慧。[二]太守奇其才，以女妻之。[三]后从涿郡卢植学于缑氏山中，略见书传。举上计吏。太守刘君坐事槛车征，官法不听吏下亲近，瓒乃改容服，诈称侍卒，身执徒养，御车到洛阳。太守当徙日南，瓒具豚酒于北芒上，祭辞先人，酹觞祝曰：</p>
              <p>　　&quot;昔为人子，今为人臣，当诣日南。日南多瘴气，恐或不还，便当长辞坟茔。&quot;</p>
              <p>　　慷慨悲泣，再拜而去，观者莫不叹息。既行，于道得赦。</p>
              <p>　　注[一]令音力定反。支音巨移反。</p>
              <p>　　注[二]典略曰：&quot;瓒性辩慧，每白事，常兼数曹，无有忘误。&quot;</p>
              <p>　　注[三]魏志曰：&quot;侯太守妻之以女。&quot;</p>
              <p>　　瓒还郡，举孝廉，除辽东属国长史。尝从数十骑出行塞下，卒逢鲜卑数百骑。</p>
              <p>　　瓒乃退入空亭，约其从者曰：&quot;今不奔之，则死尽矣。&quot;乃自持两刃矛，驰出冲贼，杀伤数十人，瓒左右亦亡其半，遂得免。</p>
              <p>　　中平中，以瓒督乌桓突骑，车骑将军张温讨凉州贼。[一]会乌桓反畔，与贼张纯等攻击蓟中，瓒率所领追讨纯等有功，迁骑都尉。张纯复与畔胡丘力居等寇渔阳、河闲、勃海，入平原，多所杀略。瓒追击战于属国石门，[二]虏遂大败，□妻子踰塞走，悉得其所略男女。瓒深入无继，反为丘力居等所围于辽西管子城，二百余日，粮尽食马，马尽□弩楯，力战不敌，乃与士卒辞诀，各分散还。</p>
              <p>　　时多雨雪，队坑死者十五六，虏亦饥困，远走柳城。诏拜瓒降虏校尉，封都亭侯，复兼领属国长史。职统戎马，连接边寇。每闻有警，瓒辄厉色愤怒，如赴雠敌，望尘奔逐，或继之以夜战。虏识瓒声，惮其勇，莫敢抗犯。</p>
              <p>　　注[一]贼即边章等。</p>
              <p>　　注[二]石门，山名，在今营州柳城县西南。</p>
              <p>　　瓒常与善射之士数十人，皆乘白马，以为左右翼，自号&quot;白马义从&quot;。乌桓更相告语，避白马长史。乃画作瓒形，驰骑射之，中者咸称万岁。虏自此之后，遂远窜塞外。</p>
              <p>　　瓒志埽灭乌桓，而刘虞欲以恩信招降，由是与虞相忤。初平二年，青、徐黄巾三十万觽入勃海界，欲与黑山合。瓒率步骑二万人，逆击于东光南，大破之，[一]</p>
              <p>　　斩首三万余级。贼□其车重数万两，奔走度河。瓒因其半济薄之，贼复大破，死者数万，流血丹水，收得生口七万余人，车甲财物不可胜筭，威名大震。拜奋武将军，封蓟侯。</p>
              <p>　　注[一]东光，今沧州县。</p>
              <p>　　瓒既谏刘虞遣兵就袁术，而惧术知怨之，乃使从弟越将千余骑诣术自结。术遣越随其将孙坚，击袁绍将周昕，越为流矢所中死。瓒因此怒绍，遂出军屯盘河，将以报绍。[一]乃上疏曰：&quot;臣闻皇羲已来，君臣道着，张礼以导人，设刑以禁暴。今车骑将军袁绍，托承先轨，爵任崇厚，而性本淫乱，情行浮薄。昔为司隶，值国多难，太后承摄，何氏辅朝。[二]绍不能举直措枉，而专为邪媚，招来不轨，疑误社稷，至令丁原焚烧孟津，[三]董卓造为乱始。绍罪一也。卓既无礼，帝主见质。绍不能开设权谋，以济君父，而□置节传，[四]</p>
              <p>　　迸窜逃亡。忝辱爵命，背违人主，绍罪二也。绍为勃海，当攻董卓，而默选戎马，不告父兄，至使太傅一门，累然同毙。不仁不孝，绍罪三也。[五]绍既兴兵，涉历二载，不恤国难，广自封植。乃多引资粮，专为不急，割刻无方，考责百姓，其为痛怨，莫不咨嗟。绍罪四也。逼迫韩馥，窃夺其州，矫刻金玉，以为印玺，每有所下，辄皁囊施检，文称诏书。[六]昔亡新僭侈，渐以即真。[七]</p>
              <p>　　观绍所拟，将必阶乱。[八]绍罪五也。绍令星工伺望祥妖，[九]赂遗财货，与共饮食，克会期日，攻钞郡县。此岂大臣所当施为？绍罪六也。绍与故虎牙都尉刘勋，首共造兵，勋降服张杨，累有功暛，而以小忿枉加酷害。信用谗慝，济其无道，绍罪七也。故上谷太守高焉，故甘陵相姚贡，绍以贪惏，[一０]横责其钱，钱不备毕，二人并命。绍罪八也。春秋之义，子以母贵。[一一]绍母亲为傅婢，地实微贱，据职高重，享福丰隆。有苟进之志，无虚退之心，绍罪九也。又长沙太守孙坚，前领豫州刺史，遂能驱走董卓，埽除陵庙，忠勤王室，其功莫大。绍遣小将盗居其位，断绝坚粮，不得深入，使董卓久不服诛。绍罪十也。昔姬周政弱，王道陵彁，天子迁徙，诸侯背畔，故齐桓立柯*(会)**[亭]*之盟，[一二]晋文为践土之会，[一三]伐荆楚以致菁茅，[一四]诛曹、韂以章无礼。[一五]臣虽阘茸，名非先贤，[一六]蒙被朝恩，负荷重任，职在鈇钺，奉辞伐罪，[一七]辄与诸将州郡共讨绍等。若大事克捷，罪人斯得，[一八]庶续桓文忠诚之暛。&quot;遂举兵攻绍，于是冀州诸城悉畔从瓒。</p>
              <p>　　注[一]般即尔雅九河钩盘之河也。其枯河在今沧州乐陵县东南。</p>
              <p>　　注[二]谓何进也。</p>
              <p>　　注[三]续汉书曰：&quot;何进欲诛中常侍赵忠等，进乃诈令武猛都尉丁原放兵数千人，为贼于河内，称'黑山伯'，上事以诛忠等为辞，烧平阴、河津莫府人舍，以怖动太后。&quot;</p>
              <p>　　注[四]传音丁恋反。</p>
              <p>　　注[五]左传曰：&quot;两释累囚。&quot;杜预曰：&quot;累，系也。&quot;前书音义曰：&quot;诸不以罪死曰累。&quot;毙，踣也。董卓恨绍起兵山东，乃诛绍叔父太傅隗，及宗族在京师者，尽诛灭之。</p>
              <p>　　注[六]汉官仪曰：&quot;凡章表皆启封，其言密事得皁囊。&quot;说文曰：&quot;检，书署也。&quot;</p>
              <p>　　今俗谓之排，其字从&quot;木&quot;。</p>
              <p>　　注[七]亡新，王莽。</p>
              <p>　　注[八]阶，梯也。诗曰：&quot;职为乱阶。&quot;</p>
              <p>　　注[九]星工，善星者。</p>
              <p>　　注[一０]惏音力含反。</p>
              <p>　　注[一一]公羊传曰&quot;桓公幼而贵，隐公长而卑，子以母贵，母以子贵&quot;也。</p>
              <p>　　注[一二]春秋：&quot;公会齐侯盟于柯。&quot;公羊传曰：&quot;齐桓公之信着于天下，自柯之盟始也。&quot;</p>
              <p>　　注[一三]践土，郑地也。左传，周襄王出居于郑，晋文公重耳为践土之会，率诸侯朝天子，以成霸功。</p>
              <p>　　注[一四]菁茅，灵茅，以供祭祀也。左传曰僖四年，齐桓伐楚，责之曰：&quot;尔贡苞茅不入，王祭不供，无以缩酒，寡人是征。&quot;</p>
              <p>　　注[一五]左传僖二十八年，晋侯伐曹，假道于韂，韂人不许，还自河南济，侵曹伐韂，责其无礼也。</p>
              <p>　　注[一六]阘犹下也。茸，细也。阘音吐盍反。昔音人勇反。</p>
              <p>　　注[一七]鈇音方于反。莝，刃也。钺，斧也。</p>
              <p>　　注[一八]尚书：&quot;周公东征，三年，罪人斯得。&quot;</p>
              <p>　　绍惧，乃以所佩勃海太守印绶授瓒从弟范，遣之郡，欲以相结。而范遂背绍，领勃海兵以助瓒。瓒乃自署其将帅为青、冀、兖三州刺史，又悉置郡县守令，与绍大战于界桥。[一]瓒军败还蓟。绍遣将崔巨业将兵数万攻围故安不下，退军南还。瓒将步骑三万人追击于巨马水，[二]大破其觽，死者七八千*[人]*。</p>
              <p>　　乘胜而南，攻下郡县，遂至平原，乃遣其青州刺史田揩据有齐地。绍复遣兵数万与揩连战二年，粮食并尽，士卒疲困，互掠百姓，野无青草。[三]绍乃遣子谭为青州刺史，揩与战，败退还。</p>
              <p>　　注[一]桥名。解见献帝纪。</p>
              <p>　　注[二]水在幽州归义县界，自易州遒县界流入。</p>
              <p>　　注[三]左传齐侯伐鲁，语展喜曰：&quot;室如悬罄，野无青草，何恃而不恐？&quot;</p>
              <p>　　是岁，瓒破禽刘虞，尽有幽州之地，猛志益盛。前此有童谣曰：&quot;燕南垂，赵北际，中央不合大如砺，唯有此中可避世。&quot;瓒自以为易地当之，遂徙镇焉。[一]</p>
              <p>　　乃盛修营垒，楼观数十，临易河，通辽海。</p>
              <p>　　注[一]前书易县属涿郡，续汉志曰属河闲。瓒所居易京故城在今幽州归义县南十八里。</p>
              <p>　　刘虞从事渔阳鲜于辅等，合率州兵，欲共报瓒。辅以燕国阎柔素有恩信，推为乌桓司马。柔招诱胡汉数万人，与瓒所置渔阳太守邹丹战于潞北，斩丹等四千余级。乌桓峭王感虞恩德，率种人及鲜卑七千余骑，共辅南迎虞子和，与袁绍将曲义合兵十万，共攻瓒。兴平二年，破瓒于鲍丘，[一]斩首二万余级。瓒遂保易京，开置屯田，稍得自支。相持岁余，曲义军粮尽，士卒饥困，余觽数千人退走。瓒徼破之，尽得其车重。</p>
              <p>　　注[一]鲍丘，水名也，又名路水，在今幽州渔阳县。</p>
              <p>　　是时旱蝗谷贵，民相食。瓒恃其才力，不恤百姓，记过忘善，睚鴺必报，州里善士名在其右者，必以法害之。常言&quot;衣冠皆自以职分富贵，不谢人惠&quot;。故所宠爱，类多商贩庸儿。所在侵暴，百姓怨之。于是代郡、广阳、上谷、右北平各杀瓒所置长吏，复与辅、和兵合。瓒虑有非常，乃居于高京，以铁为门。斥去左右，男人七岁以上不得入易门。专侍姬妾，其文簿书记皆汲而上之。令妇人习为大言声，使闻数百步，以传宣教令。疏远宾客，无所亲信，故谋臣猛将，稍有乖散。自此之后，希复攻战。或问其故。瓒曰：&quot;我昔驱畔胡于塞表，埽黄巾于孟津，当此之时，谓天下指麾可定。[一]至于今日，兵革方始，观此非我所决，不如休兵力耕，以救凶年。兵法百楼不攻。今吾诸营楼□千里，[二]积谷三百万斛，食此足以待天下之变。&quot;</p>
              <p>　　注[一]九州春秋曰：&quot;瓒曰：'始天下兵起，我谓唾掌而决。'&quot;注[二]&quot;□&quot;即&quot;橹&quot;字，见说文。释名曰：&quot;橹，露也。上无覆屋。&quot;</p>
              <p>　　建安三年，袁绍复大攻瓒。瓒遣子续请救于黑山诸帅，而欲自将突骑直出，傍西山以断绍后。长史关靖谏曰：&quot;今将军将士，莫不怀瓦解之心，所以犹能相守者，顾恋其老小，而恃将军为主故耳。坚守旷日，或可使绍自退。若舍之而出，后无镇重，易京之危，可立待也。&quot;瓒乃止。绍渐相攻逼，瓒觽日蹙，乃漤，筑三重营以自固。</p>
              <p>　　四年春，黑山贼帅张燕与续率兵十万，三道来救瓒。未及至，瓒乃密使行人赍书告续曰：&quot;昔周末丧乱，僵尸蔽地，以意而推，犹为否也。不图今日亲当其锋。</p>
              <p>　　袁氏之攻，状若鬼神，梯冲舞吾楼上，鼓角鸣于地中，日穷月急，不遑启处。</p>
              <p>　　鸟□归人，滀水陵高，[一]汝当碎首于张燕，驰骤以告急。父子天性，不言而动。[二]且厉五千铁骑于北隰之中，[三]起火为应，吾当自内出，奋扬威武，决命于斯。不然，吾亡之后，天下虽广，不容汝足矣。&quot;绍候得其书，[四]如期举火，瓒以为救至，遂便出战。绍设伏，瓒遂大败，复还保中小城。自计必无全，乃悉缢其姊妹妻子，然后引火自焚。绍兵趣登台斩之。</p>
              <p>　　注[一]滀音丑六反，喻急也。</p>
              <p>　　注[二]言相感也。</p>
              <p>　　注[三]下湿曰隰。</p>
              <p>　　注[四]献帝春秋&quot;候者得书，绍使陈琳易其词&quot;，即此书。</p>
              <p>　　关靖见瓒败，叹恨曰：&quot;前若不止将军自行，未必不济。吾闻君子陷人于危，必同其难，岂可以独生乎！&quot;乃策马赴绍军而死。续为屠各所杀。[一]田揩与袁绍战死。</p>
              <p>　　注[一]屠各，胡号。</p>
              <p>　　鲜于辅将其觽归曹操，操以辅为度辽将军，封都亭侯。阎柔将部曲曹操击乌桓，拜护乌桓校尉，封关内侯。</p>
              <p>　　张燕既为绍所败，人觽稍散。曹操将定冀州，乃率觽诣邺降，拜平北将军，封安国亭侯。</p>
              <p>　　论曰：自帝室王公之冑，皆生长脂腴，不知稼穑，其能厉行饬身，卓然不髃者，或未闻焉。[一]刘虞守道慕名，以忠厚自牧。[二]美哉乎，季汉之名宗子也！</p>
              <p>　　若虞瓒无闲，同情共力，纠人完聚，□保燕、蓟之饶，[三]缮兵昭武，[四]以临髃雄之隙，舍诸天运，征乎人文，则古之休烈，何远之有！[五]</p>
              <p>　　注[一]前书班固曰：&quot;夫唯大雅，卓尔不髃者，河闲献王之谓与？&quot;故论引焉。</p>
              <p>　　注[二]牧，养也。易曰：&quot;卑以自牧。&quot;</p>
              <p>　　注[三]纠，收也。</p>
              <p>　　注[四]缮，修也。左传曰：&quot;缮甲兵。&quot;</p>
              <p>　　注[五]天运犹天命也。人文犹人事也。易曰&quot;观乎人文，以化成天下&quot;。</p>
              <p>　　陶谦字恭祖，丹阳人也。[一]少为诸生，仕州郡，[二]四迁为车骑将军张温司马，西讨边章。会徐州黄巾起，以谦为徐州刺史，击黄巾，大破走之，境内晏然。</p>
              <p>　　注[一]丹阳郡丹阳县人也。吴书曰：&quot;陶谦父，故余姚长。谦少孤，始以不羁闻于县中。年十四，犹缀帛为幡，乘竹马而戏，邑中儿童皆随之。故仓梧太守同县甘公出遇之，见其容貌，异而呼之，与语甚悦，许妻以女。甘夫人怒曰：'陶家儿遨戏无度，于何以女许之？'甘公曰：'彼有奇表，长必大成。'遂与之。&quot;</p>
              <p>　　注[二]吴书曰：&quot;陶谦察孝廉，拜尚书郎，除舒令。郡太守张盘，同郡先辈，与谦父友，谦耻为之屈。尝*[以]*舞属谦，谦不为起，固强之乃舞，舞又不转。</p>
              <p>　　盘曰：'不当转邪？'曰：'不可转，转则胜人。'&quot;时董卓虽诛，而李傕、郭汜作乱关中。是时四方断绝，谦每遣使闲行，奉贡西京。诏迁为徐州牧，加安东将军，封溧阳侯。[一]是时徐方百姓殷盛，谷实甚丰，流民多归之。而谦信用非所，刑政不理。别驾从事赵昱，知名士也，而以忠直见簄，出为广陵太守。[二]曹宏等谗慝小人，谦甚亲任之，良善多被其害。由斯渐乱。</p>
              <p>　　下邳*(阎)**[阙]*宣自称&quot;天子&quot;，谦始与合从，后遂杀之而并其觽。</p>
              <p>　　注[一]溧阳今宣州县也。溧音栗。</p>
              <p>　　注[二]谢承书曰：&quot;谦奏昱茂才，迁为太守。&quot;</p>
              <p>　　初，曹操父嵩避难琅邪，时谦别将守阴平，[一]士卒利嵩财宝，遂袭杀之。初平四年，曹操击谦，破彭城傅阳。[二]谦退保郯，操攻之不能克，乃还。过拔取虑、雎陵、夏丘，皆屠之。[三]凡杀男女数十万人，鸡犬无余，泗水为之不流，自是五县城保，无复行夡。初三辅遭李傕乱，百姓流移依谦者皆歼。[四]</p>
              <p>　　注[一]县名，属东海国，故城在今沂州承县西南。</p>
              <p>　　注[二]县名，属彭城国，本春秋时偪阳也。楚宣王灭宋，改曰傅阳，故城在今沂州承县南。</p>
              <p>　　注[三]取虑音秋闾，县名，属下邳郡，故城在今泗州下邳县西南。雎陵，县，在下邳县东南。夏丘，县，属沛郡，故城今泗州虹县是。</p>
              <p>　　注[四]歼、尽也。左传曰：&quot;门官歼焉。&quot;</p>
              <p>　　兴平元年，曹操复击谦，略定琅邪、东海诸县，谦惧不免，欲走归丹阳。会张邈迎吕布据兖州，操还击布。是岁，谦病死。</p>
              <p>　　初，同郡人笮融，[一]聚觽数百，往依于谦，谦使督广陵、下邳、彭城运粮。</p>
              <p>　　遂断三郡委轮，大起浮屠寺。[二]上累金盘，下为重楼，又堂阁周回，可容三千许人，作黄金涂像，衣以锦彩。每浴佛，辄多设饮饭，布席于路，其有就食及观者且万余人。[三]及曹操击谦，徐方不安，融乃将男女万口、马三千匹走广陵。广陵太守赵昱待以宾礼。融利广陵资货，遂乘酒酣杀昱，放兵大掠，因以过江，南奔豫章，杀郡守朱皓，入据其城。后为杨州刺史刘繇所破，走入山中，为人所杀。</p>
              <p>　　注[一]笮音侧格反。</p>
              <p>　　注[二]浮屠，佛也。解见西羌传。</p>
              <p>　　注[三]献帝春秋曰：&quot;融敷席方四五里，费以巨万。&quot;</p>
              <p>　　昱字符达，琅邪人。清己疾恶，潜志好学，虽亲友希得见之。为人耳不邪听，目不妄视。太仆种拂举为方正。</p>
              <p>　　赞曰：襄贲励德，维城燕北。[一]仁能洽下，忠以韂国。伯珪簄犷，武才趫猛。</p>
              <p>　　[二]虞好无终，绍埶难并。徐方歼耗，实谦为梗。</p>
              <p>　　注[一]励，勉也。</p>
              <p>　　注[二]趫音去骄反。</p>
              <p>　　校勘记</p>
              <p>　　二三五三页六行东海*(王)*恭*[王]*之后刊误谓&quot;王恭&quot;当作&quot;恭王&quot;。按：魏志公孙瓒传裴注引吴书亦作&quot;东海恭王&quot;，今据改。</p>
              <p>　　二三五三页七行前中山相张纯集解引钱大昕说，谓南匈奴、乌桓传俱作&quot;前中山太守&quot;。按：张森楷校勘记谓中山是国，两汉初未为郡，不应有太守，作&quot;相&quot;是也，两传自误耳。</p>
              <p>　　二三五五页一三行畴字子春按：魏志&quot;春&quot;作&quot;泰&quot;，袁纪同。</p>
              <p>　　二三五五页一三行令畴将觽*(止)**[上]*徐无据殿本改。按：王先谦谓作&quot;上&quot;是。</p>
              <p>　　二三五五页一四行历平刚按：魏志&quot;刚&quot;作&quot;冈&quot;。</p>
              <p>　　二三五七页三行使者段训&quot;段&quot;原斗&quot;□&quot;，径改正。按：校补引柳从辰说，谓袁纪&quot;段&quot;作&quot;殷&quot;。</p>
              <p>　　二三五七页三行假节督幽并*(司)**[青]*冀据汲本、殿本改。</p>
              <p>　　二三五八页一０行以瓒督乌桓突骑车骑将军张温讨凉州贼按：沉家本谓&quot;突骑&quot;下疑有夺字，或是&quot;从&quot;字，或是&quot;属&quot;字。</p>
              <p>　　二三五八页一四行远走柳城按：刊误谓&quot;远&quot;当作&quot;还&quot;。</p>
              <p>　　二三五九页四行善射之士数十人按：集解引惠栋说，谓依英雄记&quot;十&quot;当作&quot;千&quot;，数十人安能为左右翼也？</p>
              <p>　　二三五九页一二行击袁绍将周昕按：殿本考证谓&quot;昕&quot;魏志作&quot;昂&quot;。</p>
              <p>　　二三五九页一二行遂出军屯盘河魏志&quot;盘&quot;作&quot;盘&quot;。按：盘盘通作。</p>
              <p>　　二三六０页一三行故齐桓立柯*(会)**[亭]*之盟集解引钱大昕说，谓&quot;会&quot;当作&quot;亭&quot;。按：魏志裴注引典略作&quot;亭&quot;，今据改。</p>
              <p>　　二三六一页二行般即尔雅九河钩盘之河也汲本、殿本&quot;盘&quot;作&quot;般&quot;。按：般、盘、盘三字通作。赵一清谓盘河即般河，水经河水注所谓&quot;东入般县为般河&quot;也。</p>
              <p>　　二三六二页八行死者七八千*[人]*据汲本、殿本补。</p>
              <p>　　二三六二页八行乃遣其青州刺史田揩按：校补谓&quot;揩&quot;魏志作&quot;楷&quot;，通鉴从之。</p>
              <p>　　二三六四页三行我谓唾掌而决按：汲本、殿本&quot;掌&quot;作&quot;手&quot;。</p>
              <p>　　二三六五页一四行纠人完聚□保燕蓟之饶刊误谓&quot;人&quot;下当有一&quot;觽&quot;字。集解引周寿昌说，谓以&quot;纠人完聚&quot;为句，&quot;□&quot;字属下读亦可，□即畜字。校补谓&quot;人&quot;下盖本有&quot;民&quot;字，乃&quot;纠人民&quot;句，&quot;完聚□&quot;句，&quot;保燕、蓟之饶&quot;句，唐本避讳，省去&quot;民&quot;字，遂乖文法耳。按：诸说皆言之成理，今依周说，以&quot;□&quot;字属下读为句。</p>
              <p>　　二三六五页一四行舍诸天运按：殿本考证王会汾谓案文义&quot;舍&quot;当作&quot;合&quot;。</p>
              <p>　　二三六六页七行为车骑将军张温司马按：集解引惠栋说，谓魏志云参车骑将军张温军事也。</p>
              <p>　　二三六六页一二行尝*[以]*舞属谦沉家本谓&quot;尝&quot;下夺&quot;以&quot;字，当据魏志注补。今据补。</p>
              <p>　　二三六七页三行下邳*(阎)**[阙]*宣自称天子刊误谓案纪作&quot;阙宣&quot;；仍云阙党童子之后，此作&quot;阎&quot;，误。又集解引惠栋说，谓魏志作&quot;阙&quot;。今据改。</p>
              <p>　　二三六七页八行谦退保郯按：&quot;郯&quot;原斗&quot;剡&quot;，径据汲本、殿本改正。</p>
              <p>　　二三六八页七行杀郡守朱皓按：集解本&quot;皓&quot;作&quot;魭&quot;，引惠栋说，谓魭字文渊，见献帝春秋，俗作&quot;皓&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='78.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='80.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
