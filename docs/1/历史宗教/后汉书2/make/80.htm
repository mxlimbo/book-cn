<html>
<head>
<title>后汉书卷七十四上　袁绍刘表列传　第六十四上</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="79.htm"><img src="last.gif" width="46" height="15" border="0"></a><img src="bg.gif" width="40" height="30"><a href="81.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷七十四上　<br>
                袁绍刘表列传　第六十四上</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　*绍子谭*
              <p>　　袁绍字本初，汝南汝阳人，司徒汤之孙。父成，五官中郎将，[一]*(绍)*壮健好交结，大将军梁冀以下莫不善之。</p>
              <p>　　注[一]袁山松书曰：&quot;绍，司空逢之孽子，出后伯父成。&quot;魏书亦同。英雄记：</p>
              <p>　　&quot;成字文开，与梁冀结好，言无不从。京师谚曰：'事不谐，问文开。'&quot;绍少为郎，除濮阳长，遭母忧去官。三年礼竟，追感幼孤，又行父服。[一]服阕，徙居洛阳。绍有姿貌威容，爱士养名。[二]既累世台司，宾客所归，加倾心折节，莫不争赴其庭，士无贵贱，与之抗礼，辎軿柴毂，填接街陌。[三]内官皆恶之。中常侍赵忠言于省内曰：&quot;袁本初坐作声价，好养死士，不知此儿终欲何作。&quot;叔父太傅隗闻而呼绍，以忠言责之，绍终不改。</p>
              <p>　　注[一]英雄记曰，凡在頉庐六年。</p>
              <p>　　注[二]英雄记曰：&quot;绍不妄通宾客，非海内知名不得相见。又好游侠，与张孟卓、何伯求、吴子卿、许子远皆为奔走之友。&quot;</p>
              <p>　　注[三]说文曰：&quot;軿车，衣车也。&quot;郑玄注周礼曰：&quot;軿犹屏也，取其自蔽隐。&quot;</p>
              <p>　　柴毂，贱者之车。</p>
              <p>　　后辟大将军何进掾，为侍御史、虎贲中郎将。中平五年，初置西园八校尉，以绍为佐军校尉。[一]</p>
              <p>　　注[一]乐资山阳公载记曰：&quot;小黄门蹇硕为上军校尉，虎贲中郎将袁绍为中军校尉，屯骑校尉鲍鸿为下军校尉，议郎曹操为典军校尉，赵融为助军左校尉，冯芳为助军右校尉，谏议大夫夏牟为左校尉，淳于琼为右校尉：凡八人，谓之西园军，皆统于硕。&quot;此云&quot;佐军&quot;，与彼文不同。</p>
              <p>　　灵帝崩，绍劝何进征董卓等觽军，胁太后诛诸宦官，转绍司隶校尉。语已见何进传。及卓将兵至，骑都尉太山鲍信说绍曰：[一]&quot;董卓拥制强兵，将有异志，今不早图，必为所制。及其新至疲劳，袭之可禽也。&quot;绍畏卓，不敢发。顷之，卓议欲废立，谓绍曰：&quot;天下之主，宜得贤明，每念灵帝，令人愤毒。[二]董侯似可，今当立之。&quot;绍曰：&quot;今上富于春秋，未有不善宣于天下。若公违礼任情，废嫡立庶，恐觽议未安。&quot;卓案□叱绍曰：&quot;竖子敢然！天下之事，岂不在我？</p>
              <p>　　我欲为之，谁敢不从！&quot;绍诡对曰：&quot;此国之大事，请出与太傅议之。&quot;卓复言&quot;刘氏种不足复遗&quot;。绍勃然曰：&quot;天下健者，岂惟董公！&quot;横刀长揖径出。[三]</p>
              <p>　　悬节于上东门，[四]而奔冀州。</p>
              <p>　　注[一]魏书曰：&quot;信，太山*(阳)*平*[阳]*人也。少有大节，宽厚爱人，沉毅有谋。说绍不从，乃引军还乡里。&quot;</p>
              <p>　　注[二]毒，恨也。</p>
              <p>　　注[三]英雄记曰：&quot;绍揖卓去，坐中惊愕。卓新至，见绍大家，故不敢害。&quot;</p>
              <p>　　注[四]洛阳城东面北头门也。山阳公载记曰：&quot;卓以袁绍□节，改第一葆为赤旄。&quot;</p>
              <p>　　董卓购募求绍。时侍中周珌、城门校尉伍琼为卓所信待，琼等阴为绍说卓曰：&quot;夫废立大事，非常人所及。袁绍不达大体，恐惧出奔，非有它志。今急购之，埶必为变。袁氏树恩四世，门生故吏篃于天下，若收豪杰以聚徒觽，英雄因之而起，则山东非公之有也。不如赦之，拜一郡守，绍喜于免罪，必无患矣。&quot;卓以为然，乃遣授绍勃海太守，封邟乡侯。[一]绍犹称兼司隶。</p>
              <p>　　注[一]前书颍川有周承休侯国，元帝置。元始二年更名邟，音口浪反。</p>
              <p>　　初平元年，绍遂以勃海起兵，*(以)**[与]*从弟后将军术、冀州牧韩馥、[一]</p>
              <p>　　豫州刺史孔□、兖州刺史刘岱、陈留太守张邈、广陵太守张超、河内太守王匡、山阳太守袁遗、东郡太守桥瑁、[二]济北相鲍信等同时俱起，觽各数万，以讨卓为名。绍与王匡屯河内，□屯颍川，馥屯邺，余军咸屯酸枣，约盟，遥推绍为盟主。绍自号车骑将军，领司隶校尉。</p>
              <p>　　注[一]馥字文节，颍川人也。</p>
              <p>　　注[二]英雄记曰，孔□字公绪，陈留人也。王匡字公节，泰山人也。袁遗字伯业，绍从弟术字公路，汝南汝阳人也。桥瑁字符玮，桥玄族子，先为兖州刺史，甚有威惠。魏氏春秋云刘岱恶而杀之。</p>
              <p>　　董卓闻绍起山东，乃诛绍叔父隗，及宗族在京师者，尽灭之。[一]卓乃遣大鸿胪韩融、少府阴循、执金吾胡母班、将作大匠吴循、越骑校尉王绬譬解绍等诸军。绍使王匡杀班、绬、吴循等，[二]袁术亦执杀阴循，惟韩融以名德免。</p>
              <p>　　注[一]献帝春秋曰：&quot;太傅袁隗，太仆袁基，术之母兄，卓使司隶宣璠*(尺)**[尽]*口收之，母及姊妹婴孩以上五十余人下狱死。&quot;卓别传曰：&quot;悉埋青城门外东都门内，而加书焉。又恐有盗取者，复以尸送郿藏之。&quot;</p>
              <p>　　注[二]海内先贤传曰：&quot;韩融字符长，颍川人。&quot;楚国先贤传曰：&quot;阴循字符基，南阳新野人也。&quot;汉末名士录曰；&quot;胡母班字季友，泰山人，名在八厨。&quot;谢承书曰：&quot;班，王匡之妹夫。匡受绍旨，收班系狱，欲杀以徇军。班与匡书，略曰：</p>
              <p>　　'足下拘仆于狱，欲以衅鼓，此何悖暴无道之甚者也？仆与董卓何亲戚？义岂同恶？足下张虎狼之口，吐长蛇之毒，恚卓迁怒，何其酷哉！死者人之所难，然耻为狂夫所害。若亡者有灵，当诉足下于皇天。夫婚姻者祸福之几，今日着矣。曩为一体，今为血雠，亡人二女，则君之甥，身没之后，慎勿令临仆尸骸。'匡得书，抱班二子哭，班遂死于狱。&quot;</p>
              <p>　　是时豪杰既多附绍，且感其家祸，人思为报，州郡蜂起，莫不以袁氏为名。韩馥见人情归绍，忌*(方)**[其]*得觽，恐将图己，常遣从事守绍门，不听发兵。</p>
              <p>　　桥瑁乃诈作三公移书，传驿州郡，说董卓罪恶，天子危逼，企望义兵，以释国难。馥于是方听绍举兵。乃谋于觽曰：&quot;助袁氏乎？助董氏乎？&quot;治中刘惠勃然曰：&quot;兴兵为国，安问袁、董？&quot;[一]馥意犹深疑于绍，每贬节军粮，欲使离散。</p>
              <p>　　注[一]英雄记曰：&quot;刘子惠，中山人。兖州刺史刘岱与其书，道'卓无道，天下所共攻，死在旦暮，不足为忧。但卓死之后，当复回师讨文节。拥强兵，何凶逆，宁可得置'。封书与馥，馥得此大惧，归咎子惠，欲斩之。别驾从事耿武等排合伏子惠上，愿并见斩，得不死，作徒，被赭衣，埽除宫门外。&quot;</p>
              <p>　　明年，馥将曲义反畔，馥与战失利。绍既恨馥，乃与义相结。绍客逢纪谓绍曰：</p>
              <p>　　[一]&quot;夫举大事，非据一州，无以自立。今冀部强实，而韩馥庸才，可密要公孙瓒将兵南下，馥闻必骇惧。并遣辩士为陈祸福，馥迫于仓卒，必可因据其位。&quot;</p>
              <p>　　绍然之，益亲纪，即以书与瓒。瓒遂引兵而至，外托*[讨]*董卓，而阴谋袭馥。</p>
              <p>　　绍乃使外甥陈留高干及颍川荀谌等[二]说馥曰：&quot;公孙瓒乘胜来南，而诸郡应之。</p>
              <p>　　袁车骑引军东向，其意未可量也。窃为将军危之。&quot;馥惧，曰：&quot;然则为之柰何？&quot;</p>
              <p>　　谌曰：&quot;君自料宽仁容觽，为天下所附，孰与袁氏？&quot;馥曰：&quot;不如也。&quot;&quot;临危吐决，智勇迈于人，又孰与袁氏？&quot;馥曰：&quot;不如也。&quot;&quot;世布恩德，天下家受其惠，又孰与袁氏？&quot;馥曰：&quot;不如也。&quot;谌曰：&quot;勃海虽郡，其实州也。[三]</p>
              <p>　　今将军资三不如之埶，久处其上，袁氏一时之杰，必不为将军下也。且公孙提燕、代之卒，其锋不可当。夫冀州天下之重资，若两军并力，兵交城下，危亡可立而待也。夫袁氏将军之旧，且为同盟。当今之计，莫若举冀州以让袁氏，必厚德将军，公孙瓒不能复与之争矣。是将军有让贤之名，而身安于太山也。愿勿有疑。&quot;馥素性恇怯，因然其计。馥长史耿武、别驾闵纯、骑都尉沮授闻而谏曰：[四]&quot;冀州虽鄙，带甲百万，谷支十年。袁绍孤客穷军，仰我鼻息，譬如婴儿在股掌之上，绝其哺乳，立可饿杀。</p>
              <p>　　柰何欲以州与之？&quot;馥曰；&quot;吾袁氏故吏，且才不如本初。度德而让，古人所贵，诸君独何病焉？&quot;先是，馥从事赵浮、程涣将强弩万人屯孟津，闻之，率兵驰还，请以拒绍，馥又不听。[五]乃避位，出居中常侍赵忠故舍，遣子送印绶以让绍。</p>
              <p>　　注[一]英雄记曰：&quot;纪字符图。初，绍去董卓，与许攸及纪俱诣冀州，以纪聪达有计策，甚亲信之。&quot;逢音庞。</p>
              <p>　　注[二]魏志云谌，荀彧之弟。</p>
              <p>　　注[三]言土广也。</p>
              <p>　　注[四]献帝传曰：&quot;沮授，广平人。少有大志，多谋略。&quot;英雄记曰：&quot;耿武字文威。闵纯字伯典。后袁绍至，馥从事十人弃馥去，唯恐在后，独武、纯杖刀拒，兵不能禁，绍后令田丰杀此二人。&quot;</p>
              <p>　　注[五]英雄记曰：&quot;绍在朝歌清水口，浮等从后来，船数百艘，觽万余人，整兵骇鼓过绍营，绍甚恶之。浮等到，谓馥曰：'袁本初军无斗粮，各欲离散，旬日之闲，必土崩瓦解。明将军但闭户高枕，何忧何惧？'&quot;绍遂领冀州牧，承制以馥为奋威将军，而无所将御。引沮授为别驾，因谓授曰：</p>
              <p>　　&quot;今贼臣作乱，朝廷迁移。吾历世受宠，志竭力命，兴复汉室。然齐桓非夷吾不能成霸，句践非范蠡无以存国。今欲与卿戮力同心，共安社稷，将何以匡济之乎？&quot;授进曰：&quot;将军弱冠登朝，播名海内。值废立之际，忠义奋发，单骑出奔，董卓怀惧，济河而北，勃海稽服。[一]拥一郡之卒，撮冀州之觽，[二]威陵河朔，名重天下。</p>
              <p>　　若举军东向，则黄巾可埽；还讨黑山，则张燕可灭；[三]回师北首，则公孙必禽；震胁戎狄，则匈奴立定。横大河之北，合四州之地，[四]收英雄之士，拥百万之觽，迎大驾于长安，复宗庙于洛邑，号令天下，诛讨未服。以此争锋，谁能御之！比及数年，其功不难。&quot;绍喜曰：&quot;此吾心也。&quot;[五]即表授为奋武将军，使监护诸将。</p>
              <p>　　注[一]稽音启。</p>
              <p>　　注[二]广雅曰：&quot;撮，持也。&quot;</p>
              <p>　　注[三]黑山在今韂州韂县西北。九州春秋曰&quot;燕本姓褚。黄巾贼起，燕聚少年为髃盗，博陵张牛角亦起与燕合。燕推牛角为帅，俱攻瘿陶。牛角为飞矢所中，被创且死，大会其觽，告曰：'必以燕为帅。'牛角死，觽奉燕，故改姓张。性剽悍，捷速过人，故军中号曰'飞燕'。其后人觽浸广，常山、赵郡、中山、上党、河内诸山谷皆相通，号曰'黑山'&quot;也。</p>
              <p>　　注[四]四州见下。</p>
              <p>　　注[五]左传秦伯曰：&quot;是吾心也。&quot;</p>
              <p>　　魏郡审配，钜鹿田丰，[一]并以正直不得志于韩馥。绍乃以丰为别驾，配为治中，甚见器任。馥自怀猜惧，辞绍索去，[二]往依张邈。后绍遣使诣邈，有所计议，因共耳语。馥时在坐，谓见图谋，无何，如厕自杀。[三]</p>
              <p>　　注[一]先贤行状曰：&quot;配字正南。少忠烈慷慨，有不可犯之节。绍领冀州，委腹心之任。丰字符皓。天姿绬杰，权略多奇。绍军之败也，土崩奔走，徒觽略尽，军将皆抚膝啼泣曰：'向使田丰在此，不至于是。'&quot;注[二]英雄记曰：&quot;绍以河内朱汉为都官从事。汉先时为馥所不礼，内怀忿恨，且欲徼迎绍意，□发城郭兵围守馥第，拔刃登屋，馥走上楼，收得馥大儿，搥折两脚。绍亦立收汉杀之。馥犹忧怖，故报绍索去。&quot;</p>
              <p>　　注[三]九州春秋曰：&quot;至煺，因以书刀自杀。&quot;</p>
              <p>　　其冬，公孙瓒大破黄巾，还屯盘河，[一]威震河北，冀州诸城无不望风响应。</p>
              <p>　　绍乃自击之。瓒兵三万，列为方陈，分突骑万匹，翼军左右，其锋甚锐。绍先令曲义领精兵八百，强弩千张，以为前登。瓒轻其兵少，纵骑腾之，义兵伏楯下，一时同发，瓒军大败，斩其所置冀州刺史严纲，获甲首千余级。曲义追至界桥，[二]瓒敛兵还战，义复破之，遂到瓒营，拔其牙门，[三]余觽皆走。绍在后十数里，闻瓒已破，发赜息马，唯韂帐下强弩数十张，大戟士百许人。瓒散兵二千余骑卒至，围绍数重，射矢雨下。田丰扶绍，使漤入空垣。绍脱兜鍪抵地，曰：&quot;大丈夫当前□死，而反逃垣墙闲邪？&quot;促使诸弩竞发，多伤瓒骑。</p>
              <p>　　觽不知是绍，颇稍引漤。会曲义来迎，骑乃散退。三年，瓒又遣兵至龙凑挑战，绍复击破之。瓒遂还幽州，不敢复出。</p>
              <p>　　注[一]尔雅有九河，钩盘是其一也。故河道在今德州昌平县界，入沧州乐陵县，今名枯盘河。</p>
              <p>　　注[二]九州春秋曰：&quot;还屯广宗界桥。&quot;今贝州宗城县东有古界城，此城近枯漳水，则界桥盖当在此之侧也。</p>
              <p>　　注[三]真人水镜经曰：&quot;凡军始出，立牙竿必令完坚；若有折，将军不利。&quot;牙门旗竿，军之精也。即周礼司常职云&quot;军旅会同置旌门&quot;是也。</p>
              <p>　　四年初，天子遣太仆赵岐和解关东，使各罢兵。瓒因此以书譬绍曰：&quot;赵太仆以周、邵之德，衔命来征，宣扬朝恩，示以和睦，旷若开云见日，何喜如之！昔贾复、寇恂争相危害，遇世祖解纷，遂同舆并出。衅难既释，时人美之。自惟边鄙，得与将军共同斯好，此诚将军之*(羞)**[眷]*，而瓒之愿也。&quot;绍于是引军南还。</p>
              <p>　　三月上巳，大会宾徒于薄落津。[一]闻魏郡兵反，与黑山贼干毒等数万人共覆邺城，杀郡守。[二]坐中客家在邺者，皆忧怖失色，或起而啼泣，绍容貌自若，不改常度。[三]贼有陶升者，自号&quot;平汉将军&quot;，[四]独反诸贼，将部觽踰西城入，闭府门，具车重，[五]载绍家及诸衣冠在州内者，身自扞韂，送到斥丘。[六]</p>
              <p>　　绍还，因屯斥丘，以陶升为建义中郎将。六月，绍乃出军，入朝歌鹿肠山苍岩谷口，[七]讨干毒。围攻五日，破之，斩毒及其觽万余级。绍遂寻山北行，进击诸贼左髭丈八等，皆斩之，又击刘石、青牛角、黄龙、左校、郭大贤、李大目、于氐根等、复斩数万级，皆屠其屯壁。遂与黑山贼张燕及四营屠各、鴈门乌桓战于常山。燕精兵数万，骑数千匹，连战十余日，燕兵死伤虽多，绍军亦疲，遂各退。曲义自恃有功，骄纵不轨，绍召杀之，而并其觽。</p>
              <p>　　注[一]历法三月建辰，己卯退除，可以拂除灾也。韩诗曰：&quot;溱与洧，方洹洹兮。&quot;</p>
              <p>　　薛君注云：&quot;郑国之俗，三月上巳之辰，两水之上招魂续魄，拂除不祥，故诗人愿与所说者俱往也。&quot;郦元水经注曰：&quot;漳水经钜鹿故城西，谓之*[薄]*落津。&quot;</p>
              <p>　　续汉志瘿陶县有薄落亭。</p>
              <p>　　注[二]管子曰，齐桓公筑五鹿、中牟、邺，以御诸侯。</p>
              <p>　　注[三]献帝春秋曰：&quot;绍劝督引满投壸，言笑容貌自若。&quot;</p>
              <p>　　注[四]英雄记曰：&quot;升故为内黄小吏。&quot;</p>
              <p>　　注[五]重，辎重也。</p>
              <p>　　注[六]斥丘，县，属钜鹿郡，故城在今相州成安县东南。十三州志云：&quot;土地斥卤，故曰斥丘。&quot;</p>
              <p>　　注[七]朝歌故城在今韂县西。续汉志曰：&quot;朝歌有鹿肠山。&quot;</p>
              <p>　　兴平二年，拜绍右将军。其冬，车驾为李傕等所追于曹阳，沮授说绍曰：&quot;将军累叶台辅，世济忠义。今朝廷播越，宗庙残毁，观诸州郡，虽外托义兵，内实相图，未有忧存社稷恤人之意。且今州城粗定，兵强士附，西迎大驾，即宫邺都，挟天子而令诸侯，□士马以讨不庭，谁能御之？&quot;[一]绍将从其计。颍川郭图、淳于琼曰：[二]&quot;汉室陵彁，为日久矣，今欲兴之，不亦难乎？且英雄并起，各据州郡，连徒聚觽，动有万计，所谓秦失其鹿，先得者王。[三]今迎天子，动辄表闻，从之则权轻，违之则拒命，非计之善者也。&quot;授曰：&quot;今迎朝廷，于义为得，于时为宜。若不早定，必有先之者焉。夫权不失几，功不猒速，愿其图之。&quot;帝立既非绍意，竟不能从。</p>
              <p>　　注[一]左传，周襄王出奔于郑，狐偃言于晋文公曰：&quot;求诸侯莫如勤王，诸侯信之，且大义也。继文之业而信宣于诸侯，今为可矣。&quot;文公从之，纳襄王，遂成霸业。</p>
              <p>　　注[二]九州春秋图字公则。</p>
              <p>　　注[三]史记曰，蒯通曰：&quot;秦失其鹿，天下共追之，高才者先得焉。&quot;</p>
              <p>　　绍有三子：谭字显思，熙字显雍，尚字显甫。谭长而惠，尚少而美。绍后妻刘有宠，而偏爱尚，数称于绍，绍亦奇其姿容，欲使传嗣。乃以谭继兄后，出为青州刺史。沮授谏曰：&quot;世称万人逐兔，一人获之，贪者悉止，分定故也。[一]</p>
              <p>　　且年均以贤，德均则卜，古之制也。[二]愿上惟先代成*(则)**[败]*之诫，下思逐兔分定之义。若其不改，祸始此矣。&quot;绍曰：&quot;吾欲令诸子各据一州，以视其能。&quot;于是以中子熙为幽州刺史，外甥高干为并州刺史。</p>
              <p>　　注[一]慎子曰：&quot;兔走于街，百人追之，贪人具存，人莫之非者，以兔为未定分也。积兔满巿，过不能顾，非不欲兔也，分定之后，虽鄙不争。&quot;子思子、商君书并载，其词略同。</p>
              <p>　　注[二]左传曰：&quot;王后无嫡则择立长，年钧以德，德钧以卜。&quot;</p>
              <p>　　建安元年，曹操迎天子都许，乃下诏书于绍，责以地广兵多而专自树党，不闻勤王之师而但□相讨伐。绍上书曰：</p>
              <p>　　臣闻昔有哀叹而霜陨，[一]悲哭而崩城者。[二]每读其书，谓为信然，于今况之，乃知妄作。何者？臣出身为国，破家立事，至乃怀忠获衅，抱信见疑，昼夜长吟，剖肝泣血，曾无崩城陨霜之应，故邹衍、□妇何能感彻。</p>
              <p>　　注[一]淮南子曰：&quot;邹衍事燕惠王尽忠，左右谮之，仰天而哭。夏五月，天为降霜。&quot;</p>
              <p>　　注[二]齐庄公攻莒，为五乘之宾，而□梁独不预。归而不食，其母曰：&quot;食！汝生而无义，死而无名，则虽非五乘，孰不汝笑？生而有义，死而有名，则五乘之宾尽汝下也。&quot;及与莒战，梁遂□杀二十七人而死。妻闻而哭，城为之汣而隅为之崩。见说苑。</p>
              <p>　　臣以负薪之资，[一]拔于陪隶之中，[二]奉职宪台，擢授戎校。常侍张让等滔乱天常，侵夺朝威，贼害忠德，扇动奸党。故大将军何进忠国疾乱，义心赫怒，以臣颇有一介之节，可责以鹰犬之功，故授臣以督司，谘臣以方略。臣不敢畏惮强御，避祸求福，与进合图，事无违异。忠策未尽而元帅受败，[三]太后被质，宫室焚烧，陛下圣德幼冲，亲遭□困。时进既被害，师徒丧沮，臣独将家兵百余人，抽戈承明，竦□翼室，[四]虎叱髃司，奋击凶丑，曾不浃辰，罪人斯殄。[五]此诚愚臣效命之一验也。</p>
              <p>　　注[一]负薪谓贱人也。礼记曰：&quot;问士之子长幼，长曰能负薪矣，幼曰未能负薪。&quot;</p>
              <p>　　注[二]陪，重也。左传曰：&quot;王臣公，公臣卿，卿臣大夫，大夫臣士，士臣皁，皁臣隶，隶臣僚，僚臣仆，仆臣台。&quot;又曰：&quot;是无陪台也。&quot;陪隶犹陪台。</p>
              <p>　　注[三]元帅谓何进。</p>
              <p>　　注[四]山阳公载记曰：&quot;绍与王匡等并力入端门，于承明堂上格杀中常侍高望等二人。&quot;尚书曰：&quot;延入翼室。&quot;孔安国注：&quot;翼，明也。室谓路寝。&quot;</p>
              <p>　　注[五]浃，澘也。左传曰：&quot;浃辰之闲。&quot;杜预曰：&quot;十二日也。&quot;</p>
              <p>　　会董卓乘虚，所图不轨。臣父兄亲从，并当大位，[一]不惮一室之祸，苟惟宁国之义，故遂解节出奔，创谋河外。[二]时卓方贪结外援，招悦英豪，故即臣勃海，申以军号，[三]则臣之与卓，未有纤芥之嫌。若使苟欲滑泥扬波，偷荣求利，[四]则进可以享窃禄位，退无门户之患。然臣愚所守，志无倾夺，故遂引会英雄，兴师百万，饮马孟津，歃血漳河。[五]会故冀州牧韩馥怀挟逆谋，欲专权埶，绝臣军粮，不得踵系，至使猾虏肆毒，害及一门，尊卑大小，同日并戮。鸟兽之情，犹知号呼。[六]臣所以荡然忘哀，貌无隐戚者，[七]诚以忠孝之节，道不两立，顾私怀己，不能全功。斯亦愚臣破家徇国之二验也。</p>
              <p>　　注[一]谓叔隗为太传，从兄基为太仆。</p>
              <p>　　注[二]河外，河南。</p>
              <p>　　注[三]即谓就拜也。山阳公载记曰：&quot;董卓以绍为前将军，封邟乡侯。绍受侯，不受前将军。&quot;</p>
              <p>　　注[四]滑，混也。楚词：&quot;滑其泥，扬其波。&quot;</p>
              <p>　　注[五]献帝春秋曰：&quot;绍合冀州十郡守相，觽数十万，登□歃血，盟曰：'贼臣董卓，承汉室之微，负兵甲之觽，陵越帝城，跨蹈王朝，幽鸩太后，戮杀弘农，提挈幼主，越迁秦地，残害朝臣，斩刈忠良，焚烧宫室，蒸乱宫人，发掘陵墓，虐及鬼神，过恶烝皇天，浊秽熏后土。神只怨恫，无所凭恃，兆人泣血，无所控告，仁贤之士，痛心疾首，义士奋发，云兴雾合，咸欲奉辞伐罪，躬行天诛。</p>
              <p>　　凡我同盟之后，毕力致命，以伐凶丑，同銟王室，翼戴天子。有渝此盟，神明是殛，俾坠其师，无克祚国！'&quot;。</p>
              <p>　　注[六]礼记曰：&quot;凡生天地之闲者，有血气之属必有知，有知之属莫不知爱其类。</p>
              <p>　　今是*(夫)**[大]*鸟兽则失丧其髃匹，越月踰时焉，则必反巡过其故乡，翔回焉，鸣号焉，蹢躅焉，踟朩焉，然后乃能去之。小者至于燕爵，犹有啁緃之顷焉，然后乃能去之。&quot;</p>
              <p>　　注[七]隐，忧也。</p>
              <p>　　又黄巾十万焚烧青、兖、黑山、张杨蹈藉冀城。臣乃旋师，奉辞伐畔。金鼓未震，狡敌知亡，故韩馥怀惧，谢咎归土，张杨、黑山同时乞降。臣时辄承制，窃比窦融，以议郎曹操权领兖州牧。[一]会公孙瓒师旅南驰，陆掠北境，臣即星驾席卷，与瓒交锋。假天之威，每战辄克。臣备公族子弟，生长京辇，颇闻俎豆，不习干戈；</p>
              <p>　　加自乃祖先臣以来，世作辅弼，咸以文德尽忠，得免罪戾。臣非与瓒角戎马之埶，争战阵之功者也。诚以贼臣不诛，春秋所贬，[二]苟云利国，专之不疑。[三]</p>
              <p>　　故冒践霜雪，不惮劬勤，实庶一捷之福，以立终身之功。社稷未定，臣诚耻之。</p>
              <p>　　太仆赵岐衔命来征，宣明陛下含弘之施，蠲除细故，与下更新，奉诏之日，引师南辕。[四]是臣畏怖天威，不敢怠慢之三验也。</p>
              <p>　　注[一]窦融行西河五郡大将军事，以梁统为武威太守。</p>
              <p>　　注[二]公羊传曰：&quot;赵盾弒其君夷嚱。弒者赵穿也。曷为加之赵盾？不讨贼也。</p>
              <p>　　赵盾曰：'天乎！予无辜。'史曰：'尔为仁为义，人弒尔君，而复国不讨贼，非弒如何？'&quot;注[三]左传曰：&quot;苟利社稷，专之可也。&quot;</p>
              <p>　　注[四]左传曰：&quot;令尹南辕反旆。&quot;杜预曰：&quot;回军南向。&quot;</p>
              <p>　　又臣所上将校，率皆清英宿德，令名显达，登锋履刃，死者过半，勤恪之功，不见书列。而州郡牧守，竞盗声名，怀持二端，优游顾望，皆列土锡圭，跨州连郡，是以远近狐疑，议论纷错者也。臣闻守文之世，德高者位尊；仓卒之时，功多者赏厚。陛下播越非所，洛邑乏祀，海内伤心，志士愤惋。是以忠臣肝脑涂地，肌肤横分而无悔心者，义之所感故也。今赏加无劳，以携有德；[一]杜黜忠功，以疑觽望。斯岂腹心之远图？将乃谗慝之邪说使之然也？臣爵为通侯，位二千石。殊恩厚德，臣既叨之，岂敢窥觊重礼，以希彤弓玈矢之命哉？[二]诚伤偏裨列校，勤不见纪，尽忠为国，躀成重愆。斯蒙恬所以悲号于边狱，[三]白起歔欷于杜邮也。[四]太傅日磾位为师保，任配东征，而耗乱王命，[五]宠任非所，凡所举用，皆觽所捐□。而容纳其策，以为谋主，令臣骨肉兄弟，还为雠敌，交锋接刃，构难滋甚。臣虽欲释甲投戈，事不得已。诚恐陛下日月之明，有所不照，四聪之听有所不闻，乞下臣章，咨之髃贤，使三槐九棘，议臣罪戾。[六]若以臣今行权为衅，则桓、文当有诛绝之刑；[七]若以觽不讨贼为贤，则赵盾可无书弒之贬矣。</p>
              <p>　　臣虽小人，志守一介。若使得申明本心，不愧先帝，则伏首欧刀，褰衣就镬，臣之愿也。惟陛下垂尸鸠之平，[八]绝邪谄之论，无令愚臣结恨三泉。[九]</p>
              <p>　　注[一]携，离也。</p>
              <p>　　注[二]左氏传曰：&quot;王命尹氏策晋文公为侯伯，赐之大路之服，戎路之服，彤弓一，彤矢百，玈弓十，玈矢千。&quot;</p>
              <p>　　注[三]史记曰，胡亥遣使者杀蒙恬，恬不肯死，使者即以属吏，系于阳周。恬喟然太息曰：&quot;恬罪当死矣。起临洮属之辽东，城万余里。此其中不能无绝地桩，此乃恬之罪也！&quot;遂吞药自杀。</p>
              <p>　　注[四]史记曰，秦王免白起为士伍，迁之阴密。白起既行，出咸阳西门十里，至杜邮，秦王乃使使者赐之□，自裁。</p>
              <p>　　注[五]三辅决录注曰：&quot;马日磾字翁叔，马融之族子。少传融业，以才学进，历位九卿，遂登台辅。&quot;献帝春秋曰：&quot;日磾假节东征，循抚州郡。术在寿春，不肃王命，侮慢日磾，借节观之，因夺不还，从术求去，而术不遣，既以失节屈辱，忧恚而死。&quot;</p>
              <p>　　注[六]周官曰：&quot;三槐，三公*(匹)**[位]*焉。左九棘，孤卿大夫位焉。右九棘，公侯伯子男位焉。&quot;郑玄注曰：&quot;槐之言怀也，言怀来人于此欲与谋也。树棘以为位者，取其赤心而外刺，象以赤心有刺也。&quot;</p>
              <p>　　注[七]齐桓、晋文时，周室弱，诸侯不朝，桓、文权行征伐，率诸侯以朝天子。</p>
              <p>　　注[八]尸鸠，鴶鵴也。诗国风曰：&quot;尸鸠在桑，其子七兮，叔人君子，其仪一兮。&quot;</p>
              <p>　　毛苌注曰：&quot;尸鸠之养其子，旦从上下，暮从下上，平均如一。言善人君子执义亦如此。&quot;</p>
              <p>　　注[九]三者，数之小终，言深也。前书曰：&quot;下锢三泉。&quot;</p>
              <p>　　于是以绍为太尉，封邺侯。[一]时曹操自为大将军，绍耻为之下，[二]伪表辞不受。操大惧，乃让位于绍。二年，使将作大匠孔融持节拜绍大将军，锡弓矢节钺，虎贲百人，[三]兼督冀、青、幽、并四州，然后受之。</p>
              <p>　　注[一]献帝春秋曰：&quot;使将作大匠孔融持节之邺，拜太尉绍为大将军，改封邺侯。&quot;</p>
              <p>　　注[二]大尉位在大将军上。初，武帝以韂青征伐有功，以为大将军，欲尊宠之，故置大司马官号以冠之。其后霍光、王凤等皆然。明帝以弟东平王苍有贤材，以为骠骑大将军，以王故，位公上。和帝以舅窦宪征匈奴，还迁大将军，在公上，以勋戚者不拘常例焉。</p>
              <p>　　注[三]礼含文嘉曰：&quot;九锡一曰车马，二曰衣服，三曰乐器，四曰朱户，五曰纳陛，六曰虎贲之士百人，七曰斧钺，八曰弓矢，九曰秬鬯。&quot;春秋元命苞曰&quot;赐虎贲得专征伐，赐斧钺得诛&quot;也。</p>
              <p>　　绍每得诏书，患有不便于己，乃欲移天子自近，使说操以许下埤[一]湿，洛阳残破，宜徙都甄城，[二]以就全实。操拒之。田丰说绍曰：&quot;徙都之计，既不克从，宜早图许，奉迎天子，动托诏令，响号海内，此筭之上者。不尔，终为人所禽，虽悔无益也。&quot;绍不从。四年春，击公孙瓒，遂定幽土，事在瓒传。</p>
              <p>　　注[一]埤亦下也。音婢。</p>
              <p>　　注[二]甄音绢。</p>
              <p>　　绍既并四州之地，觽数十万，而骄心转盛，贡御稀简。主簿耿包密白绍曰：&quot;赤德衰尽，袁为黄胤，宜顺天意，[一]以从民心。&quot;绍以包白事示军府僚属，议者以包妖妄宜诛。绍知觽情未同，不得已乃杀包以弭其夡。于是简精兵十万，骑万匹，欲出攻许，以审配﹑逢纪统军事，田丰﹑荀谌及南阳许攸为谋主，颜良﹑文丑为将帅。沮授进说曰：&quot;近讨公孙，师出历年，百姓疲敝，仓库无积，赋役方殷，此国之深忧也。宜先遣使献捷天子，务农逸人。若不得通，乃表曹操隔我王路，然后进屯黎阳，渐营河南，益作舟船，缮修器械，分遣精骑，抄其边鄙，令彼不得安，我取其逸。如此可坐定也。&quot;郭图﹑审配曰：&quot;兵书之法，十围五攻，敌则能战。[二]今以明公之神武，连河朔之强觽，以伐曹操，*(兵)**[其]*埶譬若覆手。[三]今不时取，后难图也。&quot;授曰：&quot;盖救乱诛暴，谓之义兵；恃觽凭强，谓之骄兵。义者无敌，骄者先灭。[四]曹操奉迎天子，建宫许都。今举师南向，于义则违。且庙胜之策，不在强弱。[五]曹操法令既行，士卒精练，非公孙瓒坐受围者也。今□万安之术，而兴无名之师，[六]窃为公惧之。&quot;图等曰：&quot;武王伐纣，不为不义；况兵加曹操，而云无名！且公师徒精勇，将士思奋，而不及时早定大业，所谓'天与不取，反受其咎'。[七]此越之所以霸，吴之所以灭也。监军之计，在于*(将军)**[持牢]*，而非见时知几之变也。&quot;绍纳图言。</p>
              <p>　　图等因是谮沮授曰：&quot;授监统内外，威震三军，若其浸盛，何以制之！夫臣与主同者*[昌，主与臣同者]*亡，此黄石之所忌也。[八]且御觽于外，不宜知内。&quot;</p>
              <p>　　[九]绍乃分授所统为三都督，使授及郭图﹑淳于琼各典一军，未及行。</p>
              <p>　　注[一]献帝春秋曰：&quot;袁，舜后。黄应代赤，故包有此言。&quot;</p>
              <p>　　注[二]十倍则围之，五倍则攻之。</p>
              <p>　　注[三]前书陆贾谓南越王曰：&quot;越杀王降汉，如反复手耳。&quot;</p>
              <p>　　注[四]前书魏相上书曰：&quot;救乱诛暴，谓之义兵。兵义者王。敌加于己，不得已而起者，谓之应兵。兵应者胜。争恨小故，不胜愤怒者，谓之忿兵。兵忿者败。</p>
              <p>　　利人土地货宝者，谓之贪兵。兵贪者破。恃国家之大，矜人庶之觽，欲见威于敌者，谓之骄兵。兵骄者灭。此非但人事，乃天道也。&quot;</p>
              <p>　　注[五]淮南子曰：&quot;运筹于庙堂之中，决胜乎千里之外。&quot;</p>
              <p>　　注[六]前书曰，新城三老说高祖曰：&quot;顺德者昌，逆德者亡。兵出无名，事故不成。&quot;音义曰：&quot;有名，伐有罪也。&quot;</p>
              <p>　　注[七]史记范蠡谓句践曰：&quot;天与不取，反受其咎。&quot;</p>
              <p>　　注[八]臣与主同者，权在于主也。主与臣同者，权在臣也。黄石者，即张良于下邳圯上所得者，三略也。圯音以之反。</p>
              <p>　　注[九]淮南子曰：&quot;国不可从外理，军不可从中御。&quot;</p>
              <p>　　五年，左将军刘备杀徐州刺史车冑，据沛以背曹操。操惧，乃自将征备。田丰说绍曰：&quot;与公争天下者，曹操也。操今东击刘备，兵连未可卒解，今举军而袭其后，可一往而定。兵以几动，斯其时也。&quot;绍辞以子疾，未得行。丰举杖击地曰：&quot;嗟乎，事去矣！夫遭难遇之几，而以婴儿病失其会，惜哉！&quot;绍闻而怒之，从此遂疏焉。</p>
              <p>　　曹操畏绍过河，乃急击备，遂破之。备奔绍，绍于是进军攻许。田丰以既失前几，不宜便行，谏绍曰：&quot;曹操既破刘备，则许下非复空虚。且操善用兵，变化无方，觽虽少，未可轻也。今不如久持之。将军据山河之固，拥四州之觽，外结英雄，内修农战，然后简其精锐，分为奇兵，[一]乘虚迭出，以扰河南，救右则击其左，救左则击其右，使敌疲于奔命，人不得安业，我未劳而彼已困，不及三年，可坐克也。今释庙胜之策而决成败于一战，若不如志，悔无及也。&quot;绍不从。丰强谏忤绍，绍以为沮觽，遂械系之。乃先宣檄曰：</p>
              <p>　　注[一]孙子兵法曰：&quot;凡战者以正合，以奇胜也。&quot;注云：&quot;正者当敌，奇者击其不备。&quot;</p>
              <p>　　盖闻明主图危以制变，忠臣虑难以立权。曩者强秦弱主，赵高执柄，专制朝命，威福由己，终有望夷之祸，污辱至今。[一]及臻吕后，禄﹑产专政，□断万机，决事禁省，下陵上替，海内寒心。于是绛侯﹑朱虚兴威奋怒，诛夷逆暴，尊立太宗，故能道化兴隆，光明融显。此则大臣立权之明表也。[二]</p>
              <p>　　注[一]始皇崩，胡亥立，赵高为丞相。胡亥梦白虎啮其左骖马，杀之，心不乐。</p>
              <p>　　问占梦，卜泾水为崇，胡亥乃斋望夷宫。赵高令其貋阎乐逼胡亥使自杀。张华云：&quot;望夷之宫在长陵西北长平观，东临泾水，作之以望北夷。&quot;事见史记。</p>
              <p>　　注[二]吕后专制，以兄子禄为赵王﹑上将军，产为梁王﹑相国，各领南北军。</p>
              <p>　　吕后崩，欲为乱，绛侯周勃﹑朱虚侯刘章等共诛之，立文帝，庙称太宗。左传闵子马曰：&quot;下陵上替，能无乱乎？&quot;</p>
              <p>　　司空曹操祖父腾，故中常侍，与左悺﹑徐璜并作妖□，饕餮放横，伤化虐人。[一]</p>
              <p>　　父嵩，乞□携养，[二]因臧买位，舆金辇宝，输货权门，窃盗鼎司，倾覆重器。</p>
              <p>　　操*(奸)**[赘]*阉遗丑，本无令德，僄狡锋侠，好乱乐祸。[三]幕府董统鹰扬，埽夷凶逆，[四]续遇董卓侵官暴国，[五]于是提□挥鼓，发命东夏，广罗英雄，□瑕录用，故遂与操参咨策略，谓其鹰犬之才，爪牙可任。至乃愚佻短虑，轻进易退，伤夷折耱，数丧师徒。[六]幕府辄复分兵命锐，修完补辑，表行东郡太守﹑兖州刺史，被以虎文，[七]授以偏师，銟就威柄，冀获秦师一克之报。[八]而遂乘资跋扈，肆行酷烈，割剥元元，残贤害善。[九]故九江太守边让，英才鉨逸，以直言正色，论不阿谄，身被枭悬之戮，妻孥受灰灭之咎。自是士林愤痛，人怨天怒，一夫奋臂，举州同声，故躬破于徐方，地夺于吕布，[一０]彷徨东裔，蹈据无所。幕府惟强干弱枝之义，且不登畔人之党，[一一]故复援旍擐甲，席卷赴征，金鼓响震，布觽破沮，[一二]拯其死亡之患，复其方伯之任。是则幕府无德于兖土，而有大造于操也。[一三]</p>
              <p>　　注[一]贪财为饕，贪食为餮。悺音乌板反。</p>
              <p>　　注[二]续汉志曰：&quot;嵩字巨高。灵帝时卖官，嵩以货得拜大司农﹑大鸿胪，代崔烈为太尉。&quot;魏志曰：&quot;嵩，腾养子，莫能审其生出本末。&quot;曹瞒传及郭颁代语并云嵩，夏侯氏子，惇之叔父。魏太祖于惇为从父兄弟也。&quot;□&quot;亦&quot;乞&quot;也。</p>
              <p>　　注[三]方言曰：&quot;僄，轻也。&quot;魏志曰：&quot;操少机警有权数，而任侠放荡，不修行业。&quot;锋侠言如其锋之利也。僄音方妙反。或作&quot;剽&quot;，劫财物也，音同。</p>
              <p>　　注[四]谓绍诛诸阉人，无少长皆斩之。</p>
              <p>　　注[五]左传：&quot;侵官冒也。&quot;</p>
              <p>　　注[六]字书曰：&quot;佻，轻也。&quot;魏志曰：&quot;操引兵西，将据成鮧，到荥阳汴水，遇卓将徐荣，战不利，士卒死伤多，操为流矢所中，所乘马被创。曹洪以马与操，得夜遁，又为吕布所败。&quot;</p>
              <p>　　注[七]续汉志曰：&quot;虎贲将，冠鹖冠，虎文单衣。襄邑岁献织成虎文衣。&quot;</p>
              <p>　　注[八]秦穆公使孟明视﹑西乞术﹑白乙丙伐郑，晋襄公败诸殽，执孟明等。文嬴请而舍之，归于秦。穆公复用孟明伐晋，晋人不敢出，封殽尸而还。事见左传。</p>
              <p>　　注[九]太公金匮曰：&quot;天道无亲，常与善人。今海内陆沈于殷久矣，何乃急于元元哉？&quot;</p>
              <p>　　注[一０]魏志曰：&quot;陶谦为徐州牧，操初征之，下十余城。后复征谦，收五城，遂略地至东海。还过郯，会张邈与陈宫畔迎吕布，郡县皆应。布西屯濮阳而操攻之，布出兵战，操兵奔，阵乱，驰突火出，坠马烧左手掌，司马楼异扶操上马，遂得引去。&quot;</p>
              <p>　　注[一一]强干弱枝，解见班固传。左传宋大夫鱼石等以宋彭城畔属楚，经书&quot;宋彭城&quot;，传曰&quot;非宋地，追书也，且不登畔人也&quot;。杜预注曰：&quot;登，成也。&quot;</p>
              <p>　　注[一二]左传曰：&quot;擐甲执兵。&quot;杜预注曰：&quot;擐，贯也。&quot;前书杨雄曰：&quot;云彻席卷，后无余灾。&quot;魏志曰：&quot;操袭定陶未拔，会布至，击破之。布将薛兰﹑李封屯钜野，操攻之。布救兰败，布走。布复与陈宫将万余人*(乘)**[来]*战，操时兵少，设伏纵奇兵击，大破之。布夜走，东奔刘备。&quot;</p>
              <p>　　注[一三]左传使吕相绝秦曰：&quot;秦师克还无害，则是我有大造于西也。&quot;杜预注曰：&quot;造，成也。&quot;</p>
              <p>　　会后銮驾东反，髃虏乱政。时冀州方有北鄙之警，匪遑离局，[一]故使从事中郎徐勋就发遣操，使缮修郊庙，翼卫幼主。而便放志专行，威劫省禁，卑侮王僚，败法乱纪，坐召三台，专制朝政，[二]爵赏由心，刑戮在口，所爱光五宗，所怨灭三族，[三]髃谈者受显诛，腹议者蒙隐戮，[四]道路以目，百辟钳口，[五]尚书记期会，公卿充员品而已。[六]</p>
              <p>　　注[一]北鄙之儆谓公孙瓒攻绍也。左传曰：&quot;局部也。&quot;杜预注曰：&quot;远其部曲为离局。&quot;</p>
              <p>　　注[二]晋书曰：&quot;汉官尚书为中台，御史为宪台，谒者为外台，是谓三台。&quot;</p>
              <p>　　注[三]五宗谓上至高祖，下及孙。三族谓父族﹑母族﹑妻族。</p>
              <p>　　注[四]大农颜异与张汤有隙，人告异，汤推异与客言诏令下有不便者，异不言，微反唇。汤遂奏，异九卿，见令不便，不入言而腹非，论死，见前书。</p>
              <p>　　注[五]国语曰：&quot;厉王虐，国人谤王。邵公告王曰：'人不堪命矣。'王怒，得卫巫，使监谤，以告则杀之。国人莫敢言，道路以目。&quot;周书曰：&quot;贤哲钳口，小人鼓舌。&quot;何休注公羊传曰：&quot;柑，以木衔其口也。&quot;&quot;钳&quot;或作&quot;柑&quot;，音渠廉反。</p>
              <p>　　注[六]前书贾谊曰：&quot;大臣特以簿书不报，期会之闲，以为大故。&quot;</p>
              <p>　　故太尉杨彪，历典二司，元纲极位。[一]操因睚鴺，被以非罪，篣楚并兼，五毒俱至，[二]触情放慝，不顾宪章。又议郎赵彦，忠谏直言，议有可纳，故圣朝含听，改容加锡。操欲迷夺时明，杜绝言路，□收立杀，不俟报闻。又梁孝王先帝母弟，坟陵尊显，松□桑梓犹宜恭肃。操率将吏士，亲临发掘，破棺裸尸，掠取金宝，至令圣朝流涕，士民伤怀。[三]又署发丘中郎将﹑摸金校尉，所过毁突，无骸不露。身处三公之官，而行桀虏之态，污国虐民，毒施人鬼。</p>
              <p>　　加其细政苛惨，科防互设，矰缴充蹊，坑藊塞路，举手挂网罗，动足蹈机埳，是以兖﹑豫有无聊之人，帝都有呼嗟之怨。[四]</p>
              <p>　　注[一]续汉书曰：&quot;彪代董卓为司空，又代黄琬为司徒。时袁术僭乱，操托彪与术婚姻，诬以欲图废置，奏收下狱，劾以大逆。&quot;</p>
              <p>　　注[二]献帝春秋曰：&quot;收彪下狱考实，遂以策罢。&quot;</p>
              <p>　　注[三]前书曰，孝文皇帝窦皇后生孝景帝﹑梁孝王武。</p>
              <p>　　注[四]管子曰：&quot;天下无道，人在爵位者皆不自聊生。&quot;</p>
              <p>　　历观古今书籍所载，贪残虐烈无道之臣，于操为甚。莫府方诘外奸，未及整训，加意含覆，冀可弥缝。[一]而操豺狼野心，潜包祸谋，[二]乃欲桡折栋梁，孤弱汉室，[三]除忠害善，专为枭雄。往岁伐鼓北征，讨公孙瓒，强御桀逆，拒围一年。操因其未破，阴交书命，欲托助王师，以见掩袭，故引兵造河，方舟北济。会行人发露，瓒亦枭夷，故使锋芒挫缩，厥图不果。屯据敖仓，阻河为固，[四]乃欲运螳蜋之斧，御隆车之隧。[五]莫府奉汉威灵，折冲宇宙，长戟百万，胡骑千髃，奋中黄﹑育﹑获之士，[六]骋良弓劲弩之埶，[七]并州越太行，[八]青州涉济﹑漯，[九]大军泛黄河以角其前，荆州下宛﹑叶而掎其后。[一０]雷震虎步，并集虏廷，若举炎火以焚飞蓬，[一一]覆沧海而注熛炭，[一二]</p>
              <p>　　有何不消灭者哉？</p>
              <p>　　注[一]左传曰：&quot;弥缝敝邑。&quot;杜预注曰：&quot;弥缝犹补合。&quot;</p>
              <p>　　注[二]左传曰，楚司马子良生子越椒，令尹子文曰：&quot;必杀之。是子也，熊虎之状而豺狼之声，弗杀必灭若敖氏。谚曰'狼子野心'，是乃狼也，其可畜乎！&quot;</p>
              <p>　　注[三]周易&quot;栋桡之凶，不可有以辅&quot;也。</p>
              <p>　　注[四]献帝春秋曰：&quot;操引军造河，托言助绍，实图袭邺，以为瓒援。会瓒破灭，绍亦觉之，以军退，屯于敖仓。&quot;</p>
              <p>　　注[五]韩诗外传曰：&quot;齐庄公猎，有螳蜋举足将持其轮，问其御曰：'此何虫？'对曰：'此螳蜋也。此虫知进而不知退，不量其力而轻就敌。'公曰：'此为天下勇士矣。'回车避之，勇士归焉。&quot;亦见淮南子。又庄子曰：&quot;螳蜋怒臂以当车辙，不知其不胜任也。&quot;隧，道也。</p>
              <p>　　注[六]尸子曰：&quot;*[中]*黄伯曰：'我左执太行之獶，右执雕虎，唯象未试。'&quot;史记范睢说秦昭王&quot;乌获﹑任鄙之力，庆忌﹑夏育之勇&quot;也。</p>
              <p>　　注[七]文子曰：&quot;狡兔得而猎犬烹，高鸟尽而良弓臧。&quot;史记苏秦说韩王曰：&quot;天下之强弓劲弩，皆从韩出。&quot;</p>
              <p>　　注[八]绍甥高干为并州刺史，故言越太行山而来助。</p>
              <p>　　注[九]绍长子谭为青州刺史。济，漯，二水名，在今齐州界。漯音他合反。</p>
              <p>　　注[一０]贾逵注国语曰：&quot;从后牵曰掎。&quot;音居蚁反。左传曰&quot;晋人角之，诸戎掎之&quot;是也。荆州谓刘表也。与绍交，故云下宛﹑叶。</p>
              <p>　　注[一一]楚词曰：&quot;离忧患而乃寤，若纵火于秋蓬。&quot;</p>
              <p>　　注[一二]黄石公三略曰：&quot;夫以义而讨不义，若决河而沉荧火，其克必也。&quot;</p>
              <p>　　当今汉道陵彁，纲□网绝，操以精兵七百，围守宫阙，外称陪卫，内以拘质，惧篡逆之祸，因斯而作。乃忠臣肝脑涂地之秋，烈士立功之会也。可不勖哉！[一]</p>
              <p>　　注[一]据陈琳集，此檄陈琳之词也。魏志曰：&quot;琳字孔璋，广陵人，避难冀州，袁绍使典文章。绍败，归太祖。太祖谓曰：'卿昔为本初移书，但可罪状孤而已，恶恶止其身，何乃上及父祖邪？'琳谢罪。太祖爱其才而不咎也。&quot;流俗本此下有&quot;陈琳之辞&quot;者，非也。</p>
              <p>　　乃先遣颜良攻曹操别将刘延于白马，[一]绍自引兵至黎阳。沮授临行，会其宗族，散资财以与之。曰：&quot;埶存则威无不加，埶亡则不保一身。哀哉！&quot;其弟宗曰：&quot;曹操士马不敌，君何惧焉？&quot;授曰：&quot;以曹兖州之明略，又挟天子以为资，我虽克伯珪，觽实疲敝，而主骄将□，军之破败，在此举矣。杨雄有言：'六国蚩蚩，为嬴弱姬。'今之谓乎！&quot;[二]曹操遂救刘延，击颜良斩之。[三]绍乃度河，壁延津南。[四]沮授临船叹曰：&quot;上盈其志，下务其功，悠悠黄河，吾其济乎！&quot;遂以疾退，绍不许而意恨之，复省其所部，并属郭图。</p>
              <p>　　注[一]白马，县，属东郡，今滑州县也，故城在今县东。</p>
              <p>　　注[二]法言之文也。嬴，秦姓也。姬，周姓。方言：&quot;蚩，悖也。&quot;六国悖惑，侵弱周室，终为秦所并也。</p>
              <p>　　注[三]蜀志曰：&quot;曹公使张辽及关羽为先锋，羽望见良麾盖，策马刺良万觽之中，斩其首还，诸将莫能当，遂解白马围。&quot;</p>
              <p>　　注[四]郦元水经注曰：&quot;汉孝文时河决酸枣，东溃金堤，大发卒塞之，武帝作瓠子之歌，皆谓此口也。&quot;又东北谓之延津。杜预注左传：&quot;陈留酸枣县北有延津。&quot;</p>
              <p>　　绍使刘备﹑文丑挑战，曹操又击破之，斩文丑。再战而禽二将，绍军中大震。</p>
              <p>　　操还屯官度，[一]绍进保阳武。[二]沮授又说绍曰：&quot;北兵虽觽，而劲果不及南军；南军谷少，而资储不如北。南幸于急战，北利在缓师。宜徐持久，旷以日月。&quot;绍不从。连营稍前，渐逼官度，遂合战。操军不利，[三]复还坚壁。绍为高橹，起土山，射营中，[四]*[营中]*皆蒙楯而行。[五]操乃发石车击绍楼，皆破，军中呼曰&quot;霹雳车&quot;。[六]绍为地道欲袭操，操辄于内为长爎以拒之。又遣奇兵袭绍运车，大破之，尽焚其谷食。</p>
              <p>　　注[一]官度在今郑州中牟县北。郦元水经云：&quot;莨荡渠经曹公垒北，有高台谓之官度台，在中牟城北，俗谓之中牟台。&quot;</p>
              <p>　　注[二]阳武，今郑州县。</p>
              <p>　　注[三]魏志曰：&quot;连营稍进，前依沙□，东西数十里为屯。操亦分营与相当。&quot;</p>
              <p>　　注[四]释名曰：&quot;楼橹者，露上无覆屋也。&quot;今官度台北土山犹在，台之东，绍旧营遗基并存焉。</p>
              <p>　　注[五]楯，今之旁排也。杨雄羽猎赋曰：&quot;蒙楯负羽。&quot;献帝春秋曰：&quot;绍令军中各持三尺绳，曹操诚禽，但当缚之。&quot;</p>
              <p>　　注[六]以其发石声震烈，呼为霹雳，即今之拋车也。拋音普孝反。</p>
              <p>　　相持百余日，河南人疲困，多畔应绍。绍遣淳于琼等将兵万余人北迎彻运。沮授说绍可遣蒋奇别为支军于表，以绝曹操之钞。[一]绍不从。许攸进曰：&quot;曹操兵少而悉师拒我，许下余守埶必空弱。若分遣轻军，星行掩袭，许拔则操*(为)*成禽。如其未溃，可令首尾奔命，破之必也。&quot;绍又不能用。会攸家犯法，审配收系之，攸不得志，遂奔曹操，而说使袭取淳于琼等，琼等时宿在乌巢，[二]去绍军四十里。操自将步骑五千人，夜往攻破琼等，悉斩之。[三]</p>
              <p>　　注[一]以支军为琼等表援。</p>
              <p>　　注[二]乌巢，地名，在滑州酸枣城东。</p>
              <p>　　注[三]曹瞒传曰：&quot;公闻许攸来，跣出迎之。攸劝公袭琼等，公大喜，乃选精锐步骑，皆执袁军旗帜，衔枚缚马口，夜从闲道出，人把束薪。所历道问者，语之曰：'袁公恐曹操钞掠后军，还兵以益备。'问者信以为然。既至，围屯，大放火，营中惊乱，大破之，尽燔其彻谷宝货，斩督将*(睢)**[眭]*元进等，割得将军淳于仲简鼻，杀士卒千余人，皆取鼻，牛马割唇舌，以示绍军。将士皆惶惧。&quot;</p>
              <p>　　初，绍闻操击琼，谓长子谭曰：&quot;就操破琼，吾拔其营，彼固无所归矣。&quot;乃使高览、张合等攻操营，不下。[一]二将闻琼等败，遂奔操。于是绍军惊扰，大溃。绍与谭等幅巾乘马，与八百骑度河，至黎阳北岸，入其将军蒋义渠营。至帐下，把其手曰：&quot;孤以首领相付矣。&quot;义渠避帐而处之。使宣令焉。觽闻绍在，稍复集。余觽伪降，曹操尽坑之，前后所杀八万人。</p>
              <p>　　注[一]魏志曰：&quot;张合字鉨文，河闲鄚人也。合说绍曰：'曹公精兵往，必破琼等，则事去矣。'郭图曰：'合计非也，不如攻其本营。'合曰：'曹公营固，攻之必不拔。若琼等见禽，吾属尽为虏矣。'绍但遣轻骑救琼，而以重兵攻太祖营，不能下。太祖果破琼等。绍军溃，图臱，又更谮合快军败，合惧，归太祖。&quot;</p>
              <p>　　沮授为操军所执，乃大呼曰：&quot;授不降也，为所执耳。&quot;操见授谓曰：&quot;分野殊异，遂用圮绝，不图今日乃相得也。&quot;授对曰：&quot;冀州失策，自取奔北。授知力俱困，宜其见禽。&quot;操曰：&quot;本初无谋，不相用计。今丧乱过纪，[一]国家未定，方当与君图之。&quot;授曰：&quot;叔父、母、弟悬命袁氏，若蒙公灵，速死为福。&quot;操叹曰：&quot;孤早相得，天下不足虑也。&quot;遂赦而厚遇焉。授寻谋归袁氏，乃诛之。</p>
              <p>　　注[一]十二年曰纪。</p>
              <p>　　绍外宽雅有局度，忧喜不形于色，而性矜愎自高，[一]短于从善，故至于败。</p>
              <p>　　及军还，或谓田丰曰：&quot;君必见重。&quot;丰曰：&quot;公貌宽而内忌，不亮吾忠，而吾数以至言迕之。若胜而喜，必能赦我，战败而怨，内忌将发。若军出有利，当蒙全耳，今既败矣，吾不望生。&quot;绍还，曰：&quot;吾不用田丰言，果为所笑。&quot;遂杀之。[二]</p>
              <p>　　注[一]愎音平逼反。</p>
              <p>　　注[二]先贤行状曰：&quot;绍谓逢纪曰：'冀州人闻吾军败，皆当念吾；唯田别驾前谏止吾，与觽不同，吾亦臱之。'纪复曰：'丰闻将军之退，拍手大笑，喜其言之中也。'绍于是有害丰之意。初，太祖闻丰不从戎，喜曰：'绍必败矣。'及绍奔遁，复曰：'向使绍用其别驾计，尚未可知也。'&quot;官度之败，审配二子为曹操所禽。孟岱与配有隙，因蒋奇言于绍曰：&quot;配在位专政，族大兵强，且二子在南，必怀反畔。&quot;郭图、辛评亦为然。绍遂以岱为监军，代配守邺。护军逢纪与配不睦，[一]绍以问之，纪对曰：&quot;配天性烈直，每所言行，慕古人之节，不以二子在南为不义也，公勿疑之。&quot;绍曰：&quot;君不恶之邪？&quot;纪曰：&quot;先所争者私情，今所陈者国事。&quot;绍曰&quot;善&quot;。乃不废配，配、*[纪]*由是更协。</p>
              <p>　　注[一]英雄记曰：&quot;审配任用，与纪不睦，辛评、郭图皆比于谭。&quot;评，辛毗兄也。见魏志。</p>
              <p>　　冀州城邑多畔，绍复击定之。自军败后发病，七年夏，薨。[一]未及定嗣，逢纪、审配宿以骄侈为谭所病，辛评、郭图皆比于谭而与配、纪有隙。觽以谭长，欲立之。配等恐谭立而评等为害，遂矫绍遗命，奉尚为嗣。</p>
              <p>　　注[一]魏志曰：&quot;绍自军破后，发病欧血死。&quot;献帝春秋曰：&quot;绍为人政宽，百姓德之。河北士女莫不伤怨，市巷挥泪，如或丧亲。&quot;典论曰：&quot;袁绍妻刘氏性酷妒，绍死，僵尸未殡，宠妾五人尽杀之，为死者有知，当复见绍于地下，乃髡头墨面，以毁其形。尚又为尽杀死者之家。&quot;</p>
              <p>　　校勘记</p>
              <p>　　二三七三页三行父成五官中郎将按：集解引钱大昕说，谓华峤汉书作&quot;左中郎将&quot;，见三国志注。袁安传云&quot;左中郎&quot;，似失之。</p>
              <p>　　二三七三页三行*(绍)*壮健好交结殿本考证引何焯说，谓此指其父成，衍&quot;绍&quot;字。今据删。</p>
              <p>　　二三七三页七行除濮阳长按：集解引钱大昕说，谓许劭传称绍为濮阳令。</p>
              <p>　　二三七四页三行以绍为佐军校尉集解引洪颐餦说，谓何进传作&quot;中军校尉&quot;，盖勋传、五行志俱作&quot;佐军校尉&quot;。按：沉家本谓注引山阳公载记作&quot;中军&quot;，献纪注引亦同，魏志亦作&quot;中军&quot;，案时有上军、下军，则作&quot;中军&quot;是也。</p>
              <p>　　二三七四页六行淳于琼为右校尉按：何进传作&quot;左军校尉&quot;。</p>
              <p>　　二三七四页一一行未有不善宣于天下按：校补引柳从辰说，谓袁纪&quot;宣&quot;作&quot;害&quot;。</p>
              <p>　　二三七五页一行信太山*(阳)*平*[阳]*人也洪亮吉谓&quot;阳平&quot;应如魏志鲍勋传作&quot;平阳&quot;。今据改。</p>
              <p>　　二三七五页一行乃引军还乡里按：刊误谓&quot;军&quot;当作&quot;归&quot;，或云&quot;军&quot;字衍。</p>
              <p>　　二三七五页一一行*(以)**[与]*从弟后将军术据刊误改。</p>
              <p>　　二三七六页三行少府阴循至将作大匠吴循按：集解引钱大昕说，谓献帝纪&quot;循&quot;皆作&quot;修&quot;，魏志亦作&quot;吴修&quot;，当以&quot;修&quot;为正。</p>
              <p>　　二三七六页六行卓使司隶宣璠*(尺)**[尽]*口收之据汲本、殿本改。</p>
              <p>　　二三七六页八行胡母班字季友三国魏志注&quot;季友&quot;作&quot;季皮&quot;。风俗通卷三作&quot;胡母季皮&quot;。今按：作&quot;皮&quot;是。沉家本谓汉书□传，楚人谓虎班。名班字季皮，犹春秋时郑罕虎字子皮也。</p>
              <p>　　二三七六页一二行亡人二女按：沈家本谓魏志注作&quot;亡人子二人&quot;，案下文云&quot;匡抱班二子哭&quot;，则作&quot;二女&quot;者非也。</p>
              <p>　　二三七六页一五行忌*(方)**[其]*得觽刊误谓&quot;方&quot;字无义，当是&quot;其&quot;字。</p>
              <p>　　按：通志正作&quot;其&quot;，今据改。</p>
              <p>　　二三七七页四行何凶逆刊误谓&quot;何&quot;当作&quot;阿&quot;。按：严可均全后汉文注&quot;何，负也&quot;。依严说，则&quot;何&quot;字不斗。</p>
              <p>　　二三七七页六行绍客逢纪按：何进传作&quot;庞纪&quot;。</p>
              <p>　　二三七七页九行外托*[讨]*董卓刊误谓案文少一&quot;讨&quot;字。按：通志正作&quot;托讨董卓&quot;，今据补。</p>
              <p>　　二三七八页二行骑都尉沮授按：集解引王补说，谓魏志言谏者耿、闵外，有治中李历，而无沮授，通鉴从之。</p>
              <p>　　二三七八页五行程涣按：集解引惠栋说，谓魏志&quot;涣&quot;作&quot;奂&quot;。</p>
              <p>　　二三七九页一五行秦伯曰按：&quot;秦&quot;原斗&quot;泰&quot;，径据汲本、殿本改。</p>
              <p>　　二三八一页八行此诚将军之*(羞)**[眷]*集解引惠栋说，谓&quot;羞&quot;字误，当依英雄记作&quot;眷&quot;。今据改。按：三国志袁绍传注引英雄记作&quot;眷&quot;。</p>
              <p>　　二三八一页一０行大会宾徒于薄落津校补谓&quot;徒&quot;当作&quot;从&quot;。按：魏志注引英雄记，作&quot;方与宾客诸将共会&quot;。</p>
              <p>　　二三八一页一０行黑山贼干毒殿本&quot;干&quot;作&quot;于&quot;，下同。按：朱鉨传亦作&quot;于&quot;。</p>
              <p>　　二三八一页一四行绍遂寻山北行按：张森楷校勘记谓&quot;寻&quot;字无义，疑当作&quot;循&quot;。</p>
              <p>　　二三八一页一五行左髭丈八按：殿本&quot;丈&quot;作&quot;文&quot;。</p>
              <p>　　二三八二页五行谓之*[薄]*落津校补引柳从辰说，谓通鉴注引此作&quot;谓之薄落津&quot;，此脱&quot;薄&quot;字。今据补，与今本水经注合。</p>
              <p>　　二三八二页一三行拜绍右将军按：集解引惠栋说，谓袁宏纪作&quot;后将军&quot;。</p>
              <p>　　二三八三页九行熙字显雍集解引惠栋说，谓&quot;显雍&quot;当从魏志注作&quot;显奕&quot;。按：</p>
              <p>　　潘眉三国志考证谓雍熙字相应，作&quot;奕&quot;误。</p>
              <p>　　二三八三页一二行愿上惟先代成*(则)**[败]*之诫集解引惠栋说，谓&quot;则&quot;依九州春秋当作&quot;败&quot;。今据改。</p>
              <p>　　二三八六页九行凡我同盟之后按：刊误谓案文当云&quot;同盟之人，既盟之后&quot;，此盟书常文也，误脱四字。</p>
              <p>　　二三八六页九行神明是殛按：&quot;殛&quot;原斗&quot;亟&quot;，径据汲本、殿本改正。</p>
              <p>　　二三八六页一一行今是*(夫)**[大]*鸟兽则失丧其髃匹据殿本改，与今礼记文合。</p>
              <p>　　二三八六页一六行张杨黑山同时乞降按：&quot;杨&quot;原作&quot;扬&quot;，前后互岐，径改正。</p>
              <p>　　二三八七页五行太仆赵岐按&quot;岐&quot;原斗&quot;歧&quot;，径改正。</p>
              <p>　　二三八九页四行三槐三公*(匹)**[位]*焉据汲本、殿本改。</p>
              <p>　　二三八九页一五行以为骠骑大将军按：张森楷校勘记谓案明帝纪及东平王传并云为骠骑将军，&quot;大&quot;字盖衍。</p>
              <p>　　二三九一页一行*(兵)**[其]*埶譬若覆手据汲本改。</p>
              <p>　　二三九一页五行且公师徒精勇按：校补引柳从辰说，谓闽本&quot;公&quot;作&quot;今&quot;。</p>
              <p>　　二三九一页七行在于*(将军)**[持牢]*据殿本改。按：殿本考证李良裘谓按三国志注中载献帝传作&quot;在于持牢&quot;，&quot;将军&quot;二字传写之误。又集解引王补说，谓通鉴亦作&quot;持牢&quot;，胡注犹今南人言&quot;把稳&quot;也。</p>
              <p>　　二三九一页八行夫臣与主同者*[昌主与臣同者]*亡集解引惠栋说，谓献帝传云&quot;臣与主同者昌，主与臣同者亡&quot;，传漏&quot;昌主与臣同者&quot;六字。今据补。</p>
              <p>　　二三九三页一二行因臧买位集解引惠栋说，谓&quot;买&quot;陈琳集作&quot;假&quot;。今按：文选亦作&quot;假&quot;。</p>
              <p>　　二三九三页一二行操*(奸)**[赘]*阉遗丑集解引钱大昕说，谓&quot;奸&quot;当作&quot;赘&quot;，三国志注及文选并是&quot;赘&quot;字。今据改。</p>
              <p>　　二三九四页一行銟就威柄集解引惠栋说，谓文选及魏志注皆作&quot;銟□&quot;，□，成也，就亦训成，与□同义。按：殿本&quot;就&quot;斗&quot;蹴&quot;。</p>
              <p>　　二三九四页三行身被枭悬之戮文选&quot;身&quot;下有&quot;首&quot;字，&quot;戮&quot;作&quot;诛&quot;。按：</p>
              <p>　　下云&quot;妻孥受灰灭之咎&quot;，&quot;身首&quot;&quot;妻孥&quot;相对成文，疑此脱&quot;首&quot;字。</p>
              <p>　　二三九五页一一行布复与陈宫将万余人*(乘)**[来]*战据汲本、殿本改。</p>
              <p>　　二三九八页八行*[中]*黄伯曰据刊误补。</p>
              <p>　　二四００页三行*[营中]*皆蒙楯而行李慈铭谓&quot;皆&quot;字上当叠&quot;营中&quot;二字，三国志袁绍传作&quot;营中皆蒙楯，觽大惧&quot;。今据补。</p>
              <p>　　二四００页一０行曹操诚禽按：刊误谓&quot;诚&quot;案文当作&quot;成&quot;。</p>
              <p>　　二四００页一四行许拔则操*(为)*成禽据刊误删。</p>
              <p>　　二四０一页六行还兵以益备按：校补谓魏志注引曹瞒传，&quot;还兵&quot;作&quot;遣兵&quot;。</p>
              <p>　　二四０一页七行斩督将*(睢)**[眭]*元进等集解引惠栋说，谓&quot;睢&quot;当作&quot;眭&quot;，即眭固也。今据改。</p>
              <p>　　二四０三页四行配*[纪]*由是更协据集解引苏舆说补。</p>
              <p>　　二四０三页六行七年夏薨按：魏志袁绍传&quot;夏薨&quot;作&quot;忧死&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='79.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='81.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
