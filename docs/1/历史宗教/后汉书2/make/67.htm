<html>
<head>
<title>后汉书卷六十一　左周黄列传　第五十一</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="66.htm"><img src="last.gif" width="46" height="15" border="0"></a><img src="bg.gif" width="40" height="30"><a href="68.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷六十一　左周黄列传　第五十一</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　左雄字伯豪，南*(郡)**[阳]*涅阳人也。安帝时，举孝廉，稍迁冀州刺史。州部多豪族，好请托，雄常闭门不与交通。奏案贪猾二千石，无所回忌。
              <p>　　永建初，公车征拜议郎。时顺帝新立，大臣懈怠，朝多阙政，雄数言事，其辞深切。尚书仆射虞诩以雄有忠公节，上疏荐之曰：&quot;臣见方今公卿以下，类多拱默，以树恩为贤，尽节为愚，至相戒曰：'白璧不可为，容容多后福。'[一]伏见议郎左雄，数上封事，至引陛下身遭难□，以为警戒，实有王臣蹇蹇之节，周公谟成王之风。[二]宜擢在喉舌之官，必有匡弼之益。&quot;由是拜雄尚书，再迁尚书令。上疏陈事曰：</p>
              <p>　　注[一]容容犹和同也。言不可独为白玉之清絜，当与觽人和同。</p>
              <p>　　注[二]谟，谋也。即尚书立政、无逸篇之类也。</p>
              <p>　　臣闻柔远和迩，莫大宁人，宁人之务，莫重用贤，用贤之道，必存考黜。是以鮧陶对禹，贵在知人。&quot;安人则惠，黎民怀之。&quot;[一]分伯建侯，代位亲民，民用和穆，礼让以兴。故诗云：&quot;有渰凄凄，兴雨祁祁。雨我公田，遂及我私。&quot;[二]</p>
              <p>　　及幽、厉昏乱，不自为政，[三]曪艳用权，七子党进，贤愚错绪，深谷为陵。</p>
              <p>　　故其诗云：&quot;四国无政，不用其良。&quot;又曰：&quot;哀今之人，胡为虺蜴？&quot;言人畏吏如虺蜴也。[四]宗周既灭，六国并秦，坑儒泯典，徱革五等，更立郡县，[五]</p>
              <p>　　县设令长，郡置守尉，什伍相司，封豕其民。[六]大汉受命，虽未复古，然克慎庶官，蠲苛救敝，悦以济难，抚而循之。至于文、景，天下康乂。诚由玄靖宽柔，克慎官人故也。降及宣帝，兴于仄陋，综核名实，知时所病，刺史守相，辄亲引见，考察言行，信赏必罚。帝乃叹曰：&quot;民所以安而无怨者，政平吏良也。</p>
              <p>　　与我共此者，其唯良二千石乎！&quot;以为吏数变易，则下不安业；久于其事，则民服教化。其有政理者，辄以玺书勉励，增秩赐金，或爵至关内侯，公卿缺则以次用之。是以吏称其职，人安其业。汉世良吏，于兹为盛，故能降来仪之瑞，建中兴之功。[七]</p>
              <p>　　注[一]尚书鮧陶谟之词也。惠，爱也。黎，觽也。</p>
              <p>　　注[二]诗小雅也。渰，阴云也。凄凄，云兴貌。祁，徐也。言阴阳和，风雨时，先雨公田，乃及私田。</p>
              <p>　　注[三]诗小雅刺幽王曰：&quot;不自为政，卒劳百姓。&quot;</p>
              <p>　　注[四]曪艳谓曪姒也。艳，色美也。七子皆曪姒之亲党，谓皇甫为卿士，仲允为膳夫，家伯为宰，番为司徒，蹶为趣马，棸子为内史，楀为师氏也。厉王淫于色，七子皆用，言妻党盛也。四国，四方之国也。虺蜴之性，见人则走，哀今之人皆如是，伤时政事。见诗小雅。番音方元反。棸音侧流反。楀音记禹反。</p>
              <p>　　注[五]徱，削也。五等谓诸侯。</p>
              <p>　　注[六]史记，商鞅为秦定变法之令，令人什伍而相牧司，犯禁相连坐，不告奸者□斩。杨雄长杨赋曰&quot;秦窫窳其士，封豕其人&quot;也。</p>
              <p>　　注[七]宣帝时凤皇五至，因以纪年。</p>
              <p>　　汉初至今，三百余载，俗浸雕敝，巧伪滋萌，下饰其诈，上肆其残。典城百里，转动无常，各怀一切，莫虑长久。谓杀害不辜为威风，聚敛整辨为贤能，以理己安民为劣弱，以奉法循理为不化。髡钳之戮，生于睚眦；覆尸之祸，成于喜怒。视民如寇雠，税之如豺虎。[一]监司项背相望，[二]与同疾疢，见非不举，闻恶不察，观政于亭传，责成于儙月，[三]言善不称德，论功不据实，虚诞者获誉，拘检者离毁。[四]或因罪而引高，或色斯以求名。[五]州宰不覆，竞共辟召，踊跃升腾，超等踰匹。或考奏捕案，而亡不受罪，会赦行赂，复见洗涤。</p>
              <p>　　朱紫同色，清浊不分。故使奸猾枉滥，轻忽去就，拜除如流，缺动百数。乡官部吏，职斯禄薄，[六]车马衣服，一出于民，廉者取足，贪者充家，特选横调，[七]纷纷不绝，送迎烦费，损政伤民。和气未洽，醔眚不消，咎皆在此。今之墨绶，犹古之诸侯，[八]拜爵王庭，舆服有庸，[九]而齐于匹竖，叛命避负，非所以崇宪明理，惠育元元也。臣愚以为守相长吏，惠和有显暛者，可就增秩，勿使移徙，非父母丧不得去官。其不从法禁，不式王命，锢之终身，[一０]虽会赦令，不得齿列。若被劾奏，亡不就法者，徙家边郡，以惩其后。乡部亲民之吏，皆用儒生清白任从政者，[一一]宽其负筭，[一二]增其秩禄，吏职满岁，宰府州郡乃得辟举。如此，威福之路塞，虚伪之端绝，送迎之役损，赋敛之源息。循理之吏，得成其化；率土之民，各宁其所。追配文、宣中兴之轨，[一三]</p>
              <p>　　流光垂祚，永世不刊。</p>
              <p>　　注[一]国语曰：&quot;□丹廷见令尹子常，与之语，问畜货聚*(焉)**[马]*。归以语其弟曰：'楚其亡乎？吾见令尹如饿兽豺虎焉，殆必亡者也。'&quot;注[二]项背相望谓前后相顾也。背音辈。</p>
              <p>　　注[三]儙，匝也。谓一岁。</p>
              <p>　　注[四]离，遭也。</p>
              <p>　　注[五]因罪潜遁，以求高尚之名也。论语曰：&quot;色斯举矣。&quot;言观前人之颜色也。</p>
              <p>　　注[六]斯，贱也。</p>
              <p>　　注[七]调，征也。</p>
              <p>　　注[八]墨绶谓令长，即古子男之国也。</p>
              <p>　　注[九]庸，常也。</p>
              <p>　　注[一０]式，用也。</p>
              <p>　　注[一一]任，堪也，音人林反。</p>
              <p>　　注[一二]负，欠也。筭，口钱也。儒生未有品秩，故宽之。</p>
              <p>　　注[一三]文帝、宣帝也。文帝遭吕氏难，故亦云中兴。</p>
              <p>　　帝感其言，申下有司，考其真伪，详所施行。雄之所言，皆明达政体，而宦竖□权，终不能用。自是选代交互，令长月易，迎新送旧，劳扰无已，或官寺空旷，无人案事，每选部剧，乃至逃亡。</p>
              <p>　　永建三年，京师、汉阳地皆震裂，水泉涌出。四年，司、冀复有大水。雄推较醔异，以为下人有逆上之征，[一]又上疏言：&quot;宜密为备，以俟不虞。&quot;寻而青、冀、杨州盗贼连发，数年之闲，海内扰乱。其后天下大赦，贼虽颇解，而官犹无备，流叛之余，数月复起。雄与仆射郭虔共上疏，以为&quot;寇贼连年，死亡太半，一人犯法，举宗髃亡。宜及其尚微，开令改悔。若告党与者，听除其罪；</p>
              <p>　　能诛斩者，明加其赏&quot;。书奏，并不省。</p>
              <p>　　注[一]天镜经曰：&quot;大水自平地出，破山杀人，其国有兵。&quot;</p>
              <p>　　又上言：&quot;宜崇经术，缮修太学。&quot;帝从之。阳嘉元年，太学新成，诏试明经者补弟子，增甲乙之科，员各十人。除京师及郡国耆儒年六十以上为郎、舍人、诸王国郎者百三十八人。</p>
              <p>　　雄又上言：&quot;郡国孝廉，古之贡士，出则宰民，宣协风教。若其面墙，则无所施用。孔子曰'四十不惑'，礼称'强仕'。请自今孝廉年不满四十，不得察举，皆先诣公府，诸生试家法，[一]文吏课笺奏，副之端门，练其虚实，以观异能，以美风俗。有不承科令者，正其罪法。若有茂才异行，自可不拘年齿。&quot;帝从之，于是班下郡国。明年，有广陵孝廉徐淑，[二]年未及举，台郎疑而诘之。</p>
              <p>　　对曰：&quot;诏书曰'有如颜回、子奇，不拘年齿'，[三]是故本郡以臣充选。&quot;郎不能屈。雄诘之曰：&quot;昔颜回闻一知十，孝廉闻一知几邪？&quot;淑无以对，乃谴漤郡。于是济阴太守胡广等十余人皆坐谬举免黜，唯汝南陈蕃、颍川李膺、下邳陈球等三十余人得拜郎中。自是牧守畏栗，莫敢轻举。迄于永*(嘉)**[□]*，察选清平，多得其人。</p>
              <p>　　注[一]儒有一家之学，故称家*[法]*。</p>
              <p>　　注[二]谢承书曰&quot;淑字伯进，广陵海西人也。宽裕博雅，好学乐道。随父慎在京师，钻孟氏易、春秋、公羊、礼记、周官。善诵太公六韬，交接英雄，常有壮志。举茂才，除勃海修令，迁琅邪都尉&quot;也。</p>
              <p>　　注[三]解见顺帝纪。</p>
              <p>　　雄又奏征海内名儒为博士，使公卿子弟为诸生。有志操者，加其俸禄。及汝南谢廉，河南赵建，年始十二，各能通经，雄并奏拜童子郎。于是负书来学，云集京师。</p>
              <p>　　初，帝废为济阴王，乳母宋娥与黄门孙程等共议立帝，帝后以娥前有谋，遂封为山阳君，邑五千户。又封大将军梁商子冀襄邑侯。雄上封事曰：&quot;夫裂土封侯，王制所重。高皇帝约，非刘氏不王，非有功不侯。孝安皇帝封江京、王圣等，遂致地震之异。永建二年，封阴谋之功，又有日食之变。数术之士，咸归咎于封爵。今青州饥虚，盗贼未息，民有乏绝，上求禀贷。陛下干干劳思，以济民为务。宜循古法，宁静无为，以求天意，以消醔异。诚不宜追录小恩，亏失大典。&quot;帝不听。雄复谏曰：&quot;臣闻人君莫不好忠正而恶谗谀，然而历世之患，莫不以忠正得罪，谗谀蒙幸者，盖听忠难，从谀易也。夫刑罪，人情之所甚恶；</p>
              <p>　　贵宠，人情之所甚欲。是以时俗为忠者少，而习谀者多。故令人主数闻其美，稀知其过，迷而不悟，至于危亡。臣伏见诏书顾念阿母旧德宿恩，欲特加显赏。</p>
              <p>　　案尚书故事，无乳母爵邑之制，唯先帝时阿母王圣为野王君。圣造生谗贼废立之祸，生为天下所咀嚼，死为海内所欢快。桀、纣贵为天子，而庸仆羞与为比者，以其无义也。夷、齐贱为匹夫，而王侯争与为伍者，以其有德也。今阿母躬蹈约俭，以身率下，髃僚蒸庶，莫不向风，而与王圣并同爵号，惧违本操，失其常愿。臣愚以为凡人之心，理不相远，其所不安，古今一也。百姓深惩王圣倾覆之祸，民萌之命，危于累卵，常惧时世复有此类。怵惕之念，未离于心；</p>
              <p>　　恐惧之言，未绝乎口。乞如前议，岁以千万给奉阿母，内足以尽恩爱之欢，外可不为吏民所怪。梁冀之封，事非机急，宜过醔□之运，然后平议可否。&quot;会复有地震、缑氏山崩之异，雄复上疏谏曰：&quot;先帝封野王君，汉阳地震，今封山阳君而京城复震，专政在阴，其醔尤大。臣前后瞽言封爵至重，王者可私人以财，不可以官，宜还阿母之封，以塞醔异。今冀已高让，山阳君亦宜崇其本节。&quot;雄言数切至，娥亦畏惧辞让，而帝恋恋不能已，卒封之。后阿母遂以交遘失爵。</p>
              <p>　　是时大司农刘据以职事被谴，召诣尚书，传呼促步，又加以捶扑。雄上言：&quot;九卿位亚三事，班在大臣，行有佩玉之节，动有庠序之仪。[一]孝明皇帝始有扑罚，皆非古典。&quot;帝从而改之，其后九卿无复捶扑者。自雄掌纳言，多所匡肃，每有章表奏议，台阁以为故事。迁司隶校尉。</p>
              <p>　　注[一]礼记曰：&quot;公侯佩山玄玉而朱组绶，大夫佩水苍玉而缁组绶。&quot;</p>
              <p>　　初，雄荐周举为尚书，举既称职，议者咸称焉。及在司隶，又举故冀州刺史冯直以为将帅，而直尝坐臧受罪，举以此劾奏雄。雄悦曰：&quot;吾尝事冯直之父而又与直善，今宣光以此奏吾，乃是韩厥之举也。&quot;由是天下服焉。[一]明年坐法免。后复为尚书。永和三年卒。</p>
              <p>　　注[一]韩厥，韩献子也。国语曰：&quot;赵宣子举献子于灵公，以为司马。河曲之役，宣子使人以其乘车干行，献子执而戮之。宣子皆告诸大夫曰：'可贺我矣。吾举厥也而中吾，乃今知免于罪矣。'&quot;周举字宣光，汝南汝阳人，陈留太守防之子。防在儒林传。举姿貌短陋，而博学洽闻，为儒者所宗，故京师为之语曰：&quot;五经从横周宣光。&quot;</p>
              <p>　　延*(熹)**[光]*四年，辟司徒李合府。时宦者孙程等既立顺帝，诛灭诸阎，议郎陈禅以为阎太后与帝无母子恩，宜徙别馆，绝朝见。髃臣议者咸以为宜。举谓合曰：&quot;昔郑武姜谋杀严公，严公誓之黄泉；秦始皇怨母失行，久而隔绝，后感颍考叔、茅焦之言，循复子道。书传美之。[一]今诸阎新诛，太后幽在离宫，若悲愁生疾，一日不虞，主上将何以令于天下？如从禅议，后世归咎明公。宜密表朝廷，令奉太后，率厉髃臣，朝觐如旧，以厌天心，以荅人望。&quot;合即上疏陈之。明年正月，帝乃朝于东宫，太后由此以安。</p>
              <p>　　注[一]郑武姜生庄公及共叔段，爱叔段，谋杀庄公。公誓之曰：&quot;不及黄泉，无相见也。&quot;既而悔之。颍考叔为颍谷封人，曰：&quot;若掘地及泉，隧而相见，其谁曰不然！&quot;公从之，遂为母子如初。事见左传。茅焦事，解见苏竟传也。</p>
              <p>　　后长乐少府朱伥[一]代合为司徒，举犹为吏。时孙程等坐怀表上殿争功，帝怒，悉徙封远县，□洛阳令促期发遣。举说朱伥曰：&quot;朝廷在西钟下时，非孙程等岂立？[二]虽韩、彭、吴、贾之功，何以加诸！[三]今忘其大德，录其小过，如道路夭折，帝有杀功臣之讥。及今未去，宜急表之。&quot;伥曰：&quot;今诏怒，二尚书已奏其事，吾独表此，必致罪谴。&quot;举曰：&quot;明公年过八十，位为台辅，不于今时竭忠报国，惜身安宠，欲以何求？禄位虽全，必陷佞邪之讥；谏而获罪，犹有忠贞之名。若举言不足采，请从此辞。&quot;伥乃表谏，帝果从之。</p>
              <p>　　注[一]音丑良反。</p>
              <p>　　注[二]朝廷谓顺帝也。孙程与王康等十八人谋于西钟下，共立济阴王为顺帝也。</p>
              <p>　　注[三]韩信、彭越、吴汉、贾复也。</p>
              <p>　　举后举茂才，为平丘令。[一]上书言当世得失，辞甚切正。尚书郭虔、应贺等见之叹息，共上疏称举忠直，欲帝置章御坐，以为规诫。[二]</p>
              <p>　　注[一]平丘，县，属陈留郡。</p>
              <p>　　注[二]章谓所上之书。</p>
              <p>　　举稍迁并州刺史。太原一郡，旧俗以介子推焚骸，有龙忌之禁。[一]至其亡月，咸言神灵不乐举火，由是士民每冬中辄一月寒食，莫敢烟爨，老小不堪，岁多死者。举既到州，乃作吊书以置子推之庙，言盛冬去火，残损民命，非贤者之意，以宣示愚民，使还温食。[二]于是觽惑稍解，风俗颇革。</p>
              <p>　　注[一]新序曰：&quot;晋文公反国，介子推无爵，遂去而之介山之上。文公求之不得，乃焚其山，推遂不出而焚死。&quot;事具耿恭传。龙，星，木之位也，春见东方。</p>
              <p>　　心为大火，惧火之盛，故为之禁火。俗传云子推以此日被焚而禁火。</p>
              <p>　　注[二]其事见桓谭新论及汝南先贤传也。</p>
              <p>　　转冀州刺史。阳嘉三年，司隶校尉左雄荐举，征拜尚书。举与仆射黄琼同心辅政，名重朝廷，左右惮之。是岁河南、三辅大旱，五谷醔伤，天子亲自露坐德阳殿东厢请雨，又下司隶、河南祷祀河神、名山、大泽。诏书以举才学优深，特下策问曰：&quot;朕以不德，仰承三统，[一]夙兴夜寐，思协大中。[二]顷年以来，旱醔屡应，稼穑焦枯，民食困乏。五品不训，王泽未流，[三]髃司素餐，据非其位。审所贬黜，变复之征，厥暛何由？分别具对，勿有所讳。&quot;举对曰：&quot;臣闻易称'天尊地卑，乾坤以定'。二仪交构，乃生万物，万物之中，以人为贵。</p>
              <p>　　故圣人养之以君，成之以化，顺四节之宜，适阴阳之和，使男女婚娶不过其时。</p>
              <p>　　包之以仁恩，导之以德教，示之以醔异，训之以嘉祥。此先圣承干养物之始也。</p>
              <p>　　夫阴阳闭隔，则二气否塞；二气否塞，则人物不昌；人物不昌，则风雨不时；</p>
              <p>　　风雨不时，则水旱成醔。陛下处唐虞之位，未行尧舜之政，近废文帝、光武之法，而循亡秦奢侈之欲，内积怨女，外有旷夫。今皇嗣不兴，东宫未立，伤和逆理，断绝人伦之所致也。非但陛下行此而已，竖宦之人，亦复虚以形埶，威侮良家，取女闭之，至有白首殁无配偶，逆于天心。[四]昔武王入殷，出倾宫之女；[五]成汤遭醔，以六事克己；[六]鲁僖遇旱，而自责祈雨：[七]皆以精诚转祸为福。自枯旱以来，弥历年岁，未闻陛下改过之暛，徒劳至尊暴露风尘，诚无益也。又下州郡祈神致请。昔齐有大旱，景公欲祀河伯，晏子谏曰：'不可。</p>
              <p>　　夫河伯以水为城国，鱼□为民庶。水尽鱼枯，岂不欲雨？自是不能致也。'[八]</p>
              <p>　　陛下所行，但务其华，不寻其实，犹缘木希鱼，漤行求前。[九]诚宜推信革政，崇道变惑，出后宫不御之女，理天下冤枉之狱，除太官重膳之费。夫五品不训，责在司徒，有非其位，宜急黜斥。臣自藩外擢典纳言，学薄智浅，不足以对。</p>
              <p>　　易传曰：'阳感天，不旋日。'[一０]惟陛下留神裁察。&quot;因召见举及尚书令成翊世、仆射黄琼，问以得失。举等并对以为宜慎官人，去斥贪污，离远佞邪，循文帝之俭，尊孝明之教，则时雨必应。帝曰：&quot;百官贪污佞邪者为谁乎？&quot;举独对曰：&quot;臣从下州，超备机密，不足以别髃臣。[一一]然公卿大臣数有直言者，忠贞也；阿谀苟容者，佞邪也。司徒视事六年，未闻有忠言异谋，愚心在此。&quot;</p>
              <p>　　其后以事免司徒刘崎，迁举司隶校尉。</p>
              <p>　　注[一]天统、地统、人统谓之三统。事见白武通。</p>
              <p>　　注[二]尚书洪范曰：&quot;建用皇极。&quot;孔安国注云：&quot;皇，大也。极，中也。言立大中之道而行之也。&quot;</p>
              <p>　　注[三]五品，五常之教也。书曰：&quot;五品不逊，汝作司徒，敬敷五教在宽。&quot;训亦逊之义。</p>
              <p>　　注[四]殁，终也。</p>
              <p>　　注[五]帝王纪曰：&quot;武王入殷，命召公释箕子之囚，表商容之闾，出倾宫之女于诸侯。&quot;</p>
              <p>　　注[六]帝王纪曰：&quot;汤伐桀，后大旱七年，洛川竭，使人持三足鼎祝于山川曰：</p>
              <p>　　'政不节邪？使人疾邪？苞苴行邪？谗夫昌邪？宫室荣邪？女谒行邪？何不雨之极也！'&quot;注[七]解见杨厚传。</p>
              <p>　　注[八]晏子春秋之文。</p>
              <p>　　注[九]缘木求鱼，见孟子之文。韩诗外传曰：&quot;夫明镜所以照形，往古所以知今。</p>
              <p>　　夫恶知往古之所以危亡，无异漤行而求逮于前人也。&quot;</p>
              <p>　　注[一０]易稽览图之文也。解具郎顗传也。</p>
              <p>　　注[一一]别音彼列反。</p>
              <p>　　永和元年，醔异数见，省内恶之，诏召公、卿、中二千石、尚书诣显亲殿，问曰：&quot;言事者多云，昔周公摄天子事，及薨，成王欲以公礼葬之，天为动变。及更葬以天子之礼，即有反风之应。[一]北乡侯亲为天子而葬以王礼，故数有醔异，宜加尊谥，列于昭穆。&quot;髃臣议者多谓宜如诏旨，举独对曰：&quot;昔周公有请命之应，隆太平之功，故皇天动威，以章圣德。北乡侯本非正统，奸臣所立，立不踰岁，年号未改，皇天不佑，大命夭昏。[二]春秋王子猛不称崩，鲁子野不书葬。[三]今北乡侯无它功德，以王礼葬之，于事已崇，不宜称谥。醔眚之来，弗由此也。&quot;于是司徒黄尚、太常桓焉等七十人同举议，帝从之。尚字伯河，南郡人也，少历显位，亦以政事称。</p>
              <p>　　注[一]尚书洪范五行传曰：&quot;周公死，成王不图大礼，故天大雷雨，禾偃，大木拔。及成王寤金縢之策，改周公之葬，尊以王礼，申命鲁郊，而天立复风雨，禾稼尽起。&quot;</p>
              <p>　　注[二]杜预注左传曰：&quot;短折曰夭，未名曰昏。&quot;</p>
              <p>　　注[三]子猛，周景王之子。子野，鲁襄公之子。春秋经书&quot;王子猛卒&quot;。杜元凯注云：&quot;未即位，故不言崩。&quot;又曰：&quot;秋九月癸巳，子野卒。&quot;注曰：&quot;不书葬，未成君也。&quot;</p>
              <p>　　举出为蜀郡太守，坐事免。大将军梁商表为从事中郎，甚敬重焉。六年三月上巳日，商大会宾客，燕于洛水，[一]举时称疾不往。商与亲昵酣饮极欢，及酒阑倡罢，继以□露之歌，坐中闻者，皆为掩涕。[二]太仆张种时亦在焉，会还，以事告举。举叹曰：&quot;此所谓哀乐失时，非其所也。殃将及乎！&quot;[三]商至秋果薨。商疾笃，帝亲临幸，问以遗言。对曰：&quot;人之将死，其言也善。臣从事中郎周举，清高忠正，可重任也。&quot;由是拜举谏议大夫。</p>
              <p>　　注[一]周官曰：&quot;女巫，掌岁时祓除衅沴。&quot;郑玄云：&quot;如今三月上巳，水上之类也。&quot;司马彪续汉书曰&quot;三月上巳，宫人皆絜于东流水上，自洗濯祓除为大絜&quot;也。</p>
              <p>　　注[二]纂文曰：&quot;□露，今之挽歌也。&quot;崔豹古今注□露歌曰：&quot;□上露何易唏！</p>
              <p>　　露晞明朝还复落，人死一去何时归？&quot;</p>
              <p>　　注[三]左传曰，叔孙昭子与宋公语，相泣。乐祁退而告人曰：&quot;君与叔孙其皆死乎？吾闻之，哀乐而乐哀，皆丧心也。心之精爽，是谓魂魄。魂魄去之，何以能久也！&quot;</p>
              <p>　　时连有醔异，帝思商言，召举于显亲殿，问以变眚。举对曰：&quot;陛下初立，遵修旧典，兴化致政，远近肃然。顷年以来，稍违于前，朝多宠幸，禄不序德。观天察人，准今方古，诚可危惧。书曰：'僭恒旸若。'[一]夫僭差无度，则言不从而下不正；阳无以制，则上扰下竭。宜密严□州郡，察强宗大奸，以时禽讨。&quot;</p>
              <p>　　其后江淮猾贼周生、徐凤等处处并起，如举所陈。</p>
              <p>　　注[一]尚书洪范之文也。孔安国注曰：&quot;君行僭差，则常旸顺之也。&quot;</p>
              <p>　　时诏遣八使巡行风俗，皆选素有威名者，乃拜举为侍中，举侍中杜乔、守光禄大夫周栩、前青州刺史冯羡、尚书栾巴、侍御史张纲、兖州刺史郭遵、太尉长史刘班并守光禄大夫，分行天下。其刺史、二千石有臧罪显明者，驿马上之；</p>
              <p>　　墨绶以下，便辄收举。其有清忠惠利，为百姓所安，宜表异者，皆以状上。于是八使同时俱拜，天下号曰&quot;八俊&quot;。举于是劾奏贪猾，表荐公清，朝廷称之。</p>
              <p>　　迁河内太守，征为大鸿胪。</p>
              <p>　　及梁太后临朝，诏以殇帝幼崩，庙次宜在顺帝下。太常马访奏宜如诏书，谏议大夫吕勃以为应依昭穆之序，先殇帝，后顺帝。诏下公卿。举议曰：&quot;春秋鲁闵公无子，庶兄僖公代立，其子文公遂跻僖于闵上。孔子讥之，书曰：'有事于太庙，跻僖公。'传曰：'逆祀也。'[一]及定公正其序，经曰'从祀先公'，为万世法也。[二]今殇帝在先，于秩为父，顺帝在后，于亲为子，先后之义不可改，昭穆之序不可乱。吕勃议是也。&quot;太后下诏从之。迁光禄勋，会遭母忧去职，后拜光禄大夫。</p>
              <p>　　注[一]事见左氏传。</p>
              <p>　　注[二]左氏传：&quot;从祀先公。&quot;杜预云：&quot;从，顺也。先公，闵公、僖公也。将正二公之位，亲尽，故通言先公也。&quot;</p>
              <p>　　建和三年卒。朝廷以举清公亮直，方欲以为宰相，深痛惜之。乃诏告光禄勋、汝南太守曰：&quot;昔在前世，求贤如渴，封墓轼闾，以光贤哲。[一]故公叔见诔，翁归蒙述，所以昭忠厉俗，作范后昆。[二]故光禄大夫周举，性侔夷、鱼，[三]</p>
              <p>　　忠踰随、管，[四]前授牧守，及还纳言，出入京辇，有钦哉之绩，[五]在禁闱有密静之风。予录乃勋，用登九列。方欲式序百官，亮协三事，不永夙终，用乖远图。朝廷愍悼，良为怆然。诗不云乎：'肇敏戎功，用锡尔祉。'[六]其令将大夫以下到丧发日复会吊。加赐钱十万，以旌委蛇素丝之节焉。&quot;[七]子勰。</p>
              <p>　　[八]</p>
              <p>　　注[一]尚书曰，武王入殷，封比干墓，轼商容闾。</p>
              <p>　　注[二]公叔文子，卫大夫也。文子卒，其子戌请谥于君。君曰：&quot;昔者卫国凶饥，夫子为粥与国之饿者，不亦惠乎？卫国有难，夫子以其死卫寡人，不亦贞乎？</p>
              <p>　　夫子听卫国之政，修其班制，不亦文乎？谓夫子'贞惠文子'。&quot;事见礼记。尹翁归为右扶风，*[卒]*，宣帝下诏曪扬，赐金百斤。班固曰：&quot;翁归承风，帝扬厥声。&quot;故曰蒙述也。</p>
              <p>　　注[三]伯夷、史鱼也。</p>
              <p>　　注[四]随会、管仲。</p>
              <p>　　注[五]史记尧典曰：&quot;咨十有二牧，钦哉！&quot;</p>
              <p>　　注[六]诗大雅也。肇，谋也。敏，疾也。戎，汝也。锡，赐也。祉，福也。</p>
              <p>　　注[七]*(诗)*国风羔羊诗：&quot;羔羊之皮，素丝五紽。退食自公，逶蛇逶蛇。&quot;</p>
              <p>　　注[八]音睰。</p>
              <p>　　勰字巨胜，少尚玄虚，以父任为郎，自免归家。父故吏河南召夔为郡将，卑身降礼，致敬于勰。勰耻交报之，因杜门自绝。后太守举孝廉，复以疾去。时梁冀贵盛，被其征命者，莫敢不应，唯勰前后三辟，竟不能屈。后举贤良方正，不应。又公车征，玄纁备礼，固辞废疾。常隐处窜身，慕老聃清静，杜绝人事，巷生荆棘，十有余岁。至延熹二年，乃开门延宾，游谈宴乐，及秋而梁冀诛，年终而勰卒，时年五十。蔡邕以为知命。自勰曾祖父扬至勰孙恂，六世一身，皆知名云。</p>
              <p>　　黄琼字世英，江夏安陆人，魏郡太守香之子也。香在文苑传。琼初以父任为太子舍人，辞病不就。遭父忧，服阕，五府俱辟，连年不应。</p>
              <p>　　永建中，公卿多荐琼者，于是与会稽贺纯、广汉杨厚俱公车征。琼至纶氏，称疾不进。[一]有司劾不敬，诏下县以礼慰遣，遂不得已。先是征聘处士多不称望，李固素慕于琼，乃以书逆遗之曰：&quot;闻已度伊、洛，近在万岁亭，岂即事有渐，将顺王命乎？[二]盖君子谓伯夷隘，柳下惠不恭，故传曰'不夷不惠，可否之闲'。[三]盖圣贤居身之所珍也。诚遂欲枕山栖谷，拟迹巢、由，斯则可矣；</p>
              <p>　　若当辅政济民，今其时也。自生民以来，善政少而乱俗多，必待尧舜之君，此为志士终无时矣。常闻语曰：'峣峣者易缺，皦皦者易污。'阳春之曲，和者必寡，盛名之下，其实难副。[四]近鲁阳樊君被征初至，朝廷设□席，犹待神明。</p>
              <p>　　[五]虽无大异，而言行所守无缺。而毁谤布流，应时折减者，岂非观听望深，声名太盛乎？自顷征聘之士，胡元安、薛孟尝、朱仲昭、顾季鸿等，其功业皆无所采，是故俗论皆言处士纯盗虚声。愿先生弘此远谟，令觽人叹服，一雪此言耳。&quot;琼至，即拜议郎，稍迁尚书仆射。</p>
              <p>　　注[一]纶氏即夏之纶国，少康之邑也。竹书纪年云：&quot;楚及秦伐郑纶氏。&quot;今洛州故嵩阳县城是也。</p>
              <p>　　注[二]万岁亭在今洛州故嵩阳县西北。武帝元封元年，幸缑氏，登太室，闻山上呼万岁声者三，因以名焉。</p>
              <p>　　注[三]论语孔子曰，伯夷、叔齐不降其志，不辱其身。谓柳下惠、少连降志辱身。我则异于是，无可无不可。郑玄注云：</p>
              <p>　　不为夷、齐之清，不为惠、连之屈，故曰异于是也。</p>
              <p>　　注[四]宋玉对楚襄王问曰：&quot;客有歌于郢中者，为下里巴人，国中属而和者数千人；为阳春白雪，属而和者不过数百人。是其曲□高，其和□寡。&quot;</p>
              <p>　　注[五]樊君，樊英也。事具英传。</p>
              <p>　　初，琼随父在台阁，习见故事。及后居职，达练官曹，争议朝堂，莫能抗夺。</p>
              <p>　　时连有醔异，琼上疏顺帝曰：&quot;闲者以来，卦位错谬，[一]寒燠相干，蒙气数兴，日闇月散。[二]原之天意，殆不虚然。陛下宜开石室，案河洛，[三]外命史官，悉条上永建以前至汉初醔异，与永建以后讫于今日，孰为多少。又使近臣儒者参考政事，数见公卿，察问得失。诸无功德者，宜皆斥黜。臣前颇陈醔眚，并荐光禄大夫樊英、太中大夫薛包及会稽贺纯、广汉杨厚，未蒙御省。伏见处士巴郡黄错、汉阳任棠，年皆耆耋，有作者七人之志。[四]宜更见引致，助崇大化。&quot;于是有诏公车征错等。</p>
              <p>　　注[一]易干凿度曰：&quot;求卦主岁术常以太岁为岁纪岁，七十六为一纪，二十纪为一蔀首。即置积蔀首岁数，加所入纪岁数，以三十二除之，不足除者以乾坤始数二卦而得一岁，未筭即主岁之卦也。&quot;</p>
              <p>　　注[二]蒙，阴闇也。散谓不精明。</p>
              <p>　　注[三]石室，藏书之府。河洛，图书之文也。</p>
              <p>　　注[四]论语曰：&quot;作者七人。&quot;注云：&quot;谓伯夷、叔齐、虞仲、夷逸、朱张、柳下惠、少连。&quot;</p>
              <p>　　三年，大旱，琼复上疏曰：&quot;昔鲁僖遇旱，以六事自让，躬节俭，闭女谒，于谗佞者十三人，诛税民受货者九人，[一]退舍南郊，天立大雨。今亦宜顾省政事，有所损阙，务存质俭，以易民听。尚方御府，息除烦费。明□近臣，使遵法度，如有不移，示以好恶。数见公卿，引纳儒士，访以政化，使陈得失。又囚徒尚积，多致死亡，亦足以感伤和气，招降醔旱。若改敝从善，择用嘉谋，则醔消福至矣。&quot;书奏，引见德阳殿，使中常侍以琼奏书属主者施行。</p>
              <p>　　注[一]春秋考异邮曰&quot;僖公之时，雨泽不澍，比于九月，公大惊惧，率髃臣祷山川，以六过自让，绌女谒，放下谗佞郭都*(之)*等十三人，诛领人之吏受货赂赵祝等九人。曰：'辜在寡人。方今天旱，野无生稼，寡人当死，百姓何谤，请以身塞无状'&quot;也。</p>
              <p>　　自帝即位以后，不行籍田之礼。琼以国之大典不宜久废，上疏奏曰：&quot;自古圣帝哲王，莫不敬恭明祀，增致福祥，故必躬郊庙之礼，亲籍田之勤，以先髃萌，率劝农功。昔周宣王不籍千亩，□文公以为大讥，卒有姜戎之难，终损中兴之名。[一]窃见陛下遵稽古之鸿业，体虔肃以应天，顺时奉元，怀柔百神，朝夕触尘埃于道路，昼暮聆庶政以恤人。虽诗咏成汤之不怠遑，书美文王之不暇食，诚不能加。[二]今庙祀适阕，而祈谷絜斋之事，近在明日。臣恐左右之心，不欲屡动圣躬，以为亲耕之礼，可得而废。臣闻先王制典，籍田有日，司徒咸戒，司空除□。先时五日，有协风之应，王即斋宫，飨醴载耒，诚重之也。自癸巳以来，仍西北风，甘泽不集，寒凉尚结。[三]迎春东郊，既不躬亲，先农之礼，所宜自勉，以逆和气，以致时风。[四]易曰：'君子自强不息。'斯其道也。&quot;[五]书奏，帝从之。</p>
              <p>　　注[一]国语曰，宣王即位，不籍千亩。□文公谏曰：&quot;夫人之大事在农，上帝之粢盛于是乎出，故稷为太官。古者太史顺时覛土，农祥晨正日月，底于天庙。</p>
              <p>　　先时九日，太史告稷曰：'阳气俱蒸，土膏其动。'稷以告王，王即斋宫，百官御事。王耕一□，班三之，庶人终于千亩。&quot;王弗听，后师败绩于姜氏之戎。</p>
              <p>　　□音扶发反。</p>
              <p>　　注[二]诗商颂曰：&quot;不僭不滥，不敢怠遑。&quot;书曰&quot;文王至于日中昃，不遑暇食&quot;也。</p>
              <p>　　注[三]西北风曰不周风，亦曰厉风，见吕氏春秋也。</p>
              <p>　　注[四]五经通义曰：&quot;八风者，八卦之气。八风以时至，则阴阳变化之道成，万物得以时育生之。&quot;</p>
              <p>　　注[五]干卦象曰&quot;天行健，君子以自强不息&quot;也。</p>
              <p>　　顷之，迁尚书令。琼以前左雄所上孝廉之选，专用儒学文吏，于取士之义，犹有所遗，乃奏增孝悌及能从政者为四科，事竟施行。又雄前议举吏先试之于公府，又覆之于端门，后尚书张盛奏除此科。琼复上言：&quot;覆试之作，将以澄洗清浊，覆实虚滥，不宜改革。&quot;帝乃止。出为魏郡太守，稍迁太常。和平中，以选入侍讲禁中。</p>
              <p>　　元嘉元年，迁司空。桓帝欲曪崇大将军梁冀，使中朝二千石以上会议其礼。特进胡广、太常羊溥、司隶校尉祝恬、太中大夫边韶等，咸称冀之勋德，其制度赉赏，以宜比周公，锡之山川、土田、附庸。[一]琼独建议曰：&quot;冀前以亲迎之劳，增邑三千，又其子胤亦加封赏。昔周公辅相成王，制礼作乐，化致太平，是以大启土宇，开地七百。[二]今诸侯以户邑为制，不以里数为限。萧何识高祖于泗水，霍光定倾危以兴国，皆益户增封，以显其功。[三]冀可比邓禹，合食四县，赏赐之差，同于霍光，使天下知赏必当功，爵不越德。&quot;朝廷从之。冀意以为恨。会以地动策免。复为太仆。</p>
              <p>　　注[一]诗鲁颂曰：&quot;王曰叔父，建嘼元子，俾侯于鲁，启嘼土宇，为周室辅。乃命鲁公，俾侯于东，锡之山川，土田附庸。&quot;注云：&quot;王，成王也。叔父，周公也。&quot;</p>
              <p>　　注[二]礼记明堂位曰&quot;周公相武王以伐纣。武王崩，成王幼弱，周公践天子位，以理天下。七年，致政于成王。成王以周公有勋劳于天下，是以封周公于曲阜，地方七百里，革车千乘，命鲁公世世祀周公以天子之礼乐&quot;也。</p>
              <p>　　注[三]高祖为泗上亭长，萧何佐之，后拜何为相国，益封五千户。霍光废昌邑王，立宣帝，后益封光万七千户。</p>
              <p>　　永兴元年，迁司徒，转太尉。梁冀前后所托辟召，一无所用。虽有善人而为冀所饰举者，亦不加命。延熹元年，以日食免。复为大司农。明年，梁冀被诛，太尉胡广、司徒韩演、司空孙朗皆坐阿附免废，复拜琼为太尉。以师傅之恩，而不阿梁氏，乃封为邟乡侯，[一]邑千户。琼辞疾让封六七上，言旨恳恻，乃许之。梁冀既诛，琼首居公位，举奏州郡素行贪污至死徙者十余人，海内由是翕然望之。寻而五侯□权，倾动内外，自度力不能匡，乃称疾不起。[二]四年，以寇贼免。其年复为司空。秋，以地震免。</p>
              <p>　　注[一]说文云&quot;邟，颍川县&quot;也。汉颍川有周承休侯国，元始二年更名曰邟，音亢。</p>
              <p>　　注[二]五侯谓左悺、徐璜等。</p>
              <p>　　七年，疾笃，上疏谏曰：&quot;臣闻天者务刚其气，君者务强其政。是以王者处高自持，不可不安；履危任力，不可不据。夫自持不安则颠，任力不据则危。故圣人升高据上，则以德义为首；涉危蹈倾，则以贤者为力。唐尧以德化为冠冕，以稷、契为筋力。高而益崇，动而愈据，此先圣所以长守万国，保其社稷者也。</p>
              <p>　　昔高皇帝应天顺民，奋□而王，埽除秦、项，革命创制，降德流祚。至于哀、平，而帝道不纲，秕政日乱，遂使奸佞□朝，外戚专恣。所冠不以仁义为冕，所蹈不以贤佐为力，终至颠蹶，灭绝汉祚。天维陵□，民鬼惨怆，赖皇干眷命，炎德复辉。光武以圣武天挺，继统兴业，创基冰泮之上，立足枳棘之林。[一]</p>
              <p>　　擢贤于觽愚之中，画功于无形之世。[二]崇礼义于交争，循道化于乱离。是自历高而不倾，任力危而不跌，兴复洪祚，开建中兴，光被八极，垂名无穷。至于中叶，盛业渐衰。陛下初从藩国，爰升帝位，天下拭目，谓见太平。而即位以来，未有胜政。诸梁秉权，竖宦充朝，重封累职，倾动朝廷，卿校牧守之选，皆出其门，羽毛齿革、明珠南金之宝，殷满其室，[三]富拟王府，埶回天地。</p>
              <p>　　言之者必族，附之者必荣。忠臣惧死而杜口，万夫怖祸而木舌，[四]塞陛下耳目之明，更为聋瞽之主。故太尉李固、杜乔，忠以直言，德以辅政，念国亡身，陨殁为报，而坐陈国议，遂见残灭。[五]贤愚切痛，海内伤惧。又前白马令李云，指言宦官罪秽宜诛，皆因觽人之心，以救积薪之敝。[六]弘农杜觽，知云所言宜行，惧云以忠获罪，故上书陈理之，乞同日而死，所以感悟国家，庶云获免。</p>
              <p>　　而云既不辜，觽又并坐，天下尤痛，益以怨结，故朝野之人，以忠为讳。昔赵杀鸣犊，孔子临河而反。夫覆巢破卵，则凤皇不翔；刳牲夭胎，则麒麟不臻。</p>
              <p>　　诚物类相感，理使其然。[七]尚书周永，昔为沛令，素事梁冀，幸其威埶，坐事当罪，越拜令职。见冀将衰，乃阳毁示忠，遂因奸计，亦取封侯。又黄门协邪，髃辈相党，自冀兴盛，腹背相亲，朝夕图谋，共构奸轨。临冀当诛，无可设巧，复记其恶，以要爵赏。陛下不加清澄，审别真伪，复与忠臣并时显封，使朱紫共色，粉墨杂蹂，所谓扺金玉于沙砾，[八]碎珪璧于泥涂。四方闻之，莫不愤叹。昔曾子大孝，慈母投杼；[九]伯奇至贤，终于流放。[一０]夫谗谀所举，无高而不可升；[阿党]相抑，无深而不可沦。可不察欤？臣至顽驽，世荷国恩，身轻位重，勤不补过，然惧于永殁，负衅益深。敢以垂绝之日，陈不讳之言，庶有万分，无恨三泉。&quot;[一一]其年卒，时年七十九。赠车骑将军，谥曰忠侯。孙琬。</p>
              <p>　　注[一]泮冰谕危陷。枳棘谕艰难。</p>
              <p>　　注[二]形，兆也。言未有天下之兆。&quot;画&quot;或作&quot;书&quot;也。</p>
              <p>　　注[三]殷，盛也。</p>
              <p>　　注[四]法言曰&quot;金口木舌&quot;也。</p>
              <p>　　注[五]坐音才卧反。</p>
              <p>　　注[六]贾谊上疏曰&quot;夫抱火厝之积薪之下而寝其上，火未及然，因谓之安。方今之政，何以异此&quot;也。</p>
              <p>　　注[七]史记曰，孔子将西见赵简子，至于河而闻窦鸣犊、舜华之死也，临河而叹曰：&quot;美哉洋洋，丘之不济此，命也夫！窦鸣犊、舜华，晋之贤大夫也。赵简子未得志之时，须此两人而后从政，及其得志而杀之。丘闻刳胎杀夭，则麒麟不至郊薮；涸泽而渔，则蛟龙不合阴阳；覆巢毁卵，则凤皇不翔。何则？君子讳伤其类也。&quot;事亦见孔子家语文也。</p>
              <p>　　注[八]扺，投也。音纸。</p>
              <p>　　注[九]解见寇荣传。</p>
              <p>　　注[一０]说苑曰&quot;王国子前母子伯奇，后母子伯封。后母欲其子立为太子，说王曰：'伯奇好妾。'王不信。其母曰：'令伯奇于后园，妾过其旁，王上台视之，即可知。'王如其言，伯奇入园，后母阴取蜂十数置单衣中，过伯奇边曰：</p>
              <p>　　'蜂螫我。'伯奇就衣中取蜂杀之。王遥见之，乃逐伯奇&quot;也。</p>
              <p>　　注[一一]三者数之极。一生二，二生三，三生万物，天地人之极数。故以三为名者，取其深之极也。</p>
              <p>　　琬字子琰。少失父。早而辩慧。祖父琼，初为魏郡太守，建和元年正月日食，京师不见而琼以状闻。太后诏问所食多少，琼思其对而未知所况。琬年七岁，在傍，曰：&quot;何不言日食之余，如月之初？&quot;琼大惊，即以其言应诏，而深奇爱之。后琼为司徒，琬以公孙拜童子郎，辞病不就，知名京师。时司空盛允有疾，琼遣琬候问，会江夏上蛮贼事副府，[一]允发书视毕，微戏琬曰：&quot;江夏大邦，而蛮多士少。&quot;琬奉手对曰：&quot;蛮夷猾夏，责在司空。&quot;因拂衣辞去。允甚奇之。</p>
              <p>　　注[一]副本诣公府也。</p>
              <p>　　稍迁五官中郎将。时陈蕃为光禄勋，深相敬待，数与议事。旧制，光禄举三署郎，以高功久次才德尤异者为茂才四行。[一]时权富子弟多以人事得举，而贫约守志者以穷退见遗，京师为之谣曰：&quot;欲得不能，光禄茂才。&quot;[二]于是琬、蕃同心，显用志士，平原刘醇、河东朱山、蜀郡殷参等并以才行蒙举。蕃、琬遂为权富郎所见中伤，事下御史[中]丞王畅、侍御史刁韪。韪、畅素重蕃、琬，不举其事，而左右复陷以朋党。畅坐左转议郎而免蕃官，琬、韪俱禁锢。</p>
              <p>　　注[一]久次谓久居官次也。</p>
              <p>　　注[二]能音乃来反。</p>
              <p>　　韪字子荣，彭城人。后陈蕃被征，而言事者多讼韪，复拜议郎，迁尚书。在朝有鲠直节，出为鲁、东海二郡相。性抗厉，有明略，所在称神。常以法度自整，家人莫见墯容焉。</p>
              <p>　　琬被废□几二十年。至光和末，太尉杨赐上书荐琬有拨乱之才，由是征拜议郎，擢为青州刺史，迁侍中。中平初，出为右扶风，征拜将作大匠、少府、太仆。</p>
              <p>　　又为豫州牧。时寇贼陆梁，州境雕残，琬讨击平之，威声大震。政绩为天下表，封关内侯。</p>
              <p>　　及董卓秉政，以琬名臣，征为司徒，迁太尉，更封阳泉乡侯。卓议迁都长安，琬与司徒杨彪同谏不从。琬退而驳议之曰：&quot;昔周公营洛邑以宁姬，光武卜东都以隆汉，天之所启，神之所安。大业既定，岂宜妄有迁动，以亏四海之望？&quot;</p>
              <p>　　时人惧卓暴怒，琬必及害，固谏之。琬对曰：&quot;昔白公作乱于楚，屈庐冒刃而前；</p>
              <p>　　[一]崔杼弒君于齐，晏婴不惧其盟。[二]吾虽不德，诚慕古人之节。&quot;琬竟坐免。卓犹敬其名德旧族，不敢害。后与杨彪同拜光禄大夫，及徙西都，转司隶校尉，与司徒王允同谋诛卓。及卓将李傕、郭汜攻破长安，遂收琬下狱死，时年五十二。</p>
              <p>　　注[一]新序曰：&quot;白公胜*(杀)**[将弒]*楚惠王，王出亡，令尹、司马皆死，胜拔□而属之于屈庐曰：'子与我，将舍子，不我与，将杀子。'屈庐曰：'诗有之曰：&quot;莫莫葛虆，延于条枚，恺悌君子，求福不回。&quot;今子杀子叔父而求福于庐也，可乎？且吾闻之，知命之士，见利不动，临死则死，是谓人臣之礼。故上知天命，下知臣道。其有可劫乎？子胡不推之！'白公胜乃入其□焉。&quot;</p>
              <p>　　注[二]解见冯衍传。</p>
              <p>　　论曰：古者诸侯岁贡士，进贤受上赏，非贤贬爵土。升之司马，辩论其才，论定然后官之，任官然后禄之。[一]故王者得其人，进仕劝其行，经邦弘务，所由久矣。汉初诏举贤良、方正，州郡察孝廉、秀才，斯亦贡士之方也。中兴以后，复增敦朴、有道、贤能、直言、独行、高节、质直、清白、敦厚之属。荣路既广，觖望难裁，自是窃名伪服，浸以流竞。权门贵仕，请谒繁兴。自左雄任事，限年试才，虽颇有不密，固亦因识时宜。而黄琼、胡广、张衡、崔瑗之徒，泥滞旧方，互相诡驳，循名者屈其短，筭实者挺其暛。故雄在尚书，天下不敢妄选，十余年闲，称为得人，斯亦暛实之征乎？顺帝始以童弱反政，而号令自出，知能任使，故士得用情，天下喁喁仰其风采。遂乃备玄纁玉帛，以聘南阳樊英，天子降寝殿，设□席，尚书奉引，延问失得。急登贤之举，虚降己之礼，于是处士鄙生，忘其拘儒，[二]拂巾衽褐，以企旌车之招矣。至乃英能承风，俊乂咸事，若李固、周举之渊谟弘深，左雄、黄琼之政事贞固，桓焉、杨厚以儒学进，崔瑗、马融以文章显，吴佑、苏章、种暠、栾巴牧民之良干，庞参、虞诩将帅之宏规，王龚、张皓虚心以推士，张纲、杜乔直道以纠违，郎顗阴阳详密，张衡机术特妙：东京之士，于兹盛焉。向使庙堂纳其高谋，强*(场)**[埸]*宣其智力，帷幄容其謇辞，举厝禀其成式，则武、宣之轨，岂其远而？[三]诗云：&quot;靡不有初，鲜克有终。&quot;可为恨哉！及孝桓之时，硕德继兴，[四]陈蕃、杨秉处称贤宰，皇甫、张、段出号名将，王畅、李膺弥缝衮阙，[五]朱穆、刘陶献替匡时，郭有道銟鉴人伦，陈仲弓弘道下邑。其余宏儒远智，高心絜行，激扬风流者，不可胜言。而斯道莫振，文武陵队，在朝者以正议婴戮，谢事者以党锢致醔。往车虽折，而来轸方遒。[六]</p>
              <p>　　所以倾而未颠，决而未溃，岂非仁人君子心力之为乎？呜呼！</p>
              <p>　　注[一]尚书大传曰&quot;古者诸侯之于天子，三年一贡士。一适谓之好德，再适谓之贤贤，三适谓之有功。有功者，天子赐以车服弓矢，号曰命。诸侯有不贡士谓之不率正，一不适谓之过，再不适谓之傲，三不适谓之诬。诬者，天子绌之，一绌以爵，再绌以地，三绌而爵地毕&quot;也。</p>
              <p>　　注[二]拘儒犹褊狭也。</p>
              <p>　　注[三]而，语辞也。论语曰：&quot;岂不嘼思，室是远而。&quot;</p>
              <p>　　注[四]硕，大也。</p>
              <p>　　注[五]弥缝犹补合也。诗曰：&quot;衮职有阙，惟仲山甫补之。&quot;</p>
              <p>　　注[六]广雅曰：&quot;遒，急也。&quot;</p>
              <p>　　赞曰：雄作纳言，古之八元。举升以汇，越自下蕃。[一]登朝理政，并纾醔昏。</p>
              <p>　　[二]琼名夙知，累章国疵。[三]琬亦早秀，位及志差。[四]</p>
              <p>　　注[一]汇，类也。易曰：&quot;以其汇征吉。&quot;汇音谓。</p>
              <p>　　注[二]纾，解也，音式余反。</p>
              <p>　　注[三]疵，病也。</p>
              <p>　　注[四]志意差舛，不能遂也。差音楚宜反。</p>
              <p>　　校勘记</p>
              <p>　　二０一五页三行南*(郡)**[阳]*□阳人也集解引洪亮吉说，谓&quot;郡&quot;应作&quot;阳&quot;，刊写之误。今据改。</p>
              <p>　　二０一五页一二行臣闻柔远和迩按：校补引柳从辰说，谓闽本&quot;闻&quot;下有&quot;之&quot;字。</p>
              <p>　　二０一六页二行兴雨祁祁按：王先谦谓据注&quot;兴雨&quot;当作&quot;兴云&quot;。此用三家诗，而后人据毛改之。</p>
              <p>　　二０一六页一五行曪艳谓曪姒也艳色美也集解引钱大昕说，谓章怀注用毛氏说，郑康成则以艳妻为厉王后，谓正月恶曪姒灭周，十月之交疾艳妻煽方处，则&quot;曪艳&quot;非一人。此疏上言&quot;幽、厉昏乱&quot;，下言&quot;曪艳用权&quot;，则亦与郑说同。鲁诗&quot;艳&quot;作&quot;阎&quot;，尚书中候作&quot;剡&quot;。阎、剡、艳文异实同，盖其女族姓，非训美色也。</p>
              <p>　　二０一七页一行厉王淫于色殿本&quot;厉&quot;作&quot;幽&quot;。按：用毛说当作&quot;幽&quot;，依郑说应作&quot;厉&quot;也。</p>
              <p>　　二０一八页八行问畜货聚*(焉)**[马]*刊误谓案国语作&quot;聚马&quot;，此误。今据改。</p>
              <p>　　二０一九页一五行诏试明经者补弟子按：顺帝纪&quot;明经&quot;下有&quot;下第&quot;二字。</p>
              <p>　　二０二０页一行诸王国郎者百三十八人按：张□谓&quot;者&quot;字衍。</p>
              <p>　　二０二０页一０行迄于永*(嘉)**[□]*&quot;永嘉&quot;乃&quot;永□&quot;之斗，今改，详飻帝纪校勘记。汲本、殿本作&quot;永熹&quot;，钱大昭谓&quot;熹&quot;乃&quot;□&quot;之斗。</p>
              <p>　　二０二０页一一行故称家*[法]*据汲本、殿本补。</p>
              <p>　　二０二０页一二行淑字伯进按：殿本&quot;伯进&quot;作&quot;伯达&quot;。</p>
              <p>　　二０二二页七行九卿位亚三事按：集解引惠栋说，谓东观记&quot;三事&quot;作&quot;三公&quot;。</p>
              <p>　　二０二三页二行周举字宣光校补引柳从辰说，谓书钞七十二引续汉书作&quot;字真先&quot;。按：类聚五十、御览二百五十六引无&quot;字真先&quot;三字。</p>
              <p>　　二０二三页四行延*(熹)**[光]*四年据集解引钱大昕说改。</p>
              <p>　　二０二三页五行谋杀严公严公誓之黄泉汲本、殿本&quot;严&quot;并作&quot;庄&quot;。按：此避明帝讳，未回改也。</p>
              <p>　　二０二四页二行今诏怒按：集解引何焯说，谓&quot;怒&quot;下疑有脱文。</p>
              <p>　　二０二四页三行位为台辅按：汲本、殿本&quot;为&quot;作&quot;至&quot;。</p>
              <p>　　二０二四页八行尚书郭虔按：集解引汪文台说，谓御览五九四引张璠汉记，谓&quot;尚书郭度见之叹息，上疏愿退位避举&quot;。&quot;虔&quot;作&quot;度&quot;，未知孰是。</p>
              <p>　　二０二五页一０行顺四节之宜按：汲本、殿本&quot;节&quot;作&quot;时&quot;。</p>
              <p>　　二０二六页四行犹缘木希鱼漤行求前汲本、殿本&quot;希鱼&quot;作&quot;求鱼&quot;。按：髃书治要亦作&quot;希鱼&quot;。李慈铭谓此因下文有&quot;求&quot;字而避易，今本乃据孟子妄改之。</p>
              <p>　　二０二六页一二行事见白武通汲本、殿本&quot;武&quot;作&quot;虎&quot;。按：此避唐讳，未回改也。</p>
              <p>　　二０二七页四行解见杨厚传按：集解引惠栋说，谓杨厚传无此注，黄琼传有之。</p>
              <p>　　二０二八页八行燕于洛水按：&quot;于&quot;原作&quot;乎&quot;，径据汲本、殿本改。</p>
              <p>　　二０二八页一四行□上露何易晞按：集解引李良裘说，谓按古今注&quot;露&quot;上有&quot;朝&quot;字，以七字为句。</p>
              <p>　　二０二九页八行兖州刺史郭遵集解引汪文台说，谓御览七七八引续汉书，&quot;郭遵&quot;作&quot;甄遵&quot;。</p>
              <p>　　二０三０页一五行尹翁归为右扶风*[卒]*据刊误补。</p>
              <p>　　二０三一页五行*(诗)*国风羔羊诗据汲本、殿本删。</p>
              <p>　　二０三一页七行致敬于勰按：&quot;敬&quot;原斗&quot;教&quot;，径据汲本、殿本改正。</p>
              <p>　　二０三二页八行常闻语曰汲本&quot;常&quot;作&quot;尝&quot;。按：尝常通。</p>
              <p>　　二０三四页六行公大惊惧按：&quot;公&quot;原斗&quot;人&quot;，径据汲本、殿本改正。</p>
              <p>　　二０三四页六行郭都*(之)*等据刊误删。</p>
              <p>　　二０三五页三行顺时覛土按：&quot;覛&quot;原斗&quot;□&quot;，径改正。又按：&quot;覛&quot;字见说文□部，汲本、殿本作&quot;□&quot;，亦误。</p>
              <p>　　二０三五页一五行以宜比周公刊误谓&quot;以宜&quot;当作&quot;宜以&quot;。集解引沉钦韩说，谓袁纪无&quot;以&quot;字，更顺。按：原本&quot;以&quot;字漫漶，径据汲本、殿本补。</p>
              <p>　　二０三六页一行增邑三千按：&quot;三千&quot;原作&quot;三十&quot;，然查张元济校勘记，谓&quot;十&quot;字板损宜修，则原本&quot;十&quot;字或亦作&quot;千&quot;也。今从汲本、殿本。</p>
              <p>　　二０三六页六行启嘼土宇按：今诗作&quot;大启尔宇&quot;。</p>
              <p>　　二０三六页一一行为冀所饰举者按：汲本&quot;饰&quot;作&quot;辟&quot;。</p>
              <p>　　二０三六页一二行司徒韩演按：惠栋补注谓风俗通&quot;演&quot;作&quot;演&quot;。</p>
              <p>　　二０三七页六行则以贤者为力袁宏纪作&quot;则以忠贤为助&quot;。按：&quot;忠贤&quot;与上&quot;德义&quot;相对成文，当从袁纪。</p>
              <p>　　二０三八页一行念国亡身殿本&quot;亡&quot;作&quot;忘&quot;。按：亡忘通。</p>
              <p>　　二０三八页一一行*[阿党]*相抑集解引王补说，谓袁纪作&quot;阿党相抑&quot;。按：&quot;阿党相抑&quot;与上&quot;谗谀所举&quot;相对成文，今依袁纪补&quot;阿党&quot;二字。</p>
              <p>　　二０三八页一二行敢以垂绝之日袁纪作&quot;敢以垂死之年&quot;。按：袁纪琼上疏在延熹二年，云会单超等五侯□权，琼自度力不能制，乃称疾不朝，上表曰云云，与此云七年疾笃上疏谏异，措辞亦不同也。</p>
              <p>　　二０三八页一三行谥曰忠侯按：惠栋补注谓袁纪作&quot;昭侯&quot;。</p>
              <p>　　二０三九页七行则蛟龙不合阴阳汲本、殿本&quot;不合阴阳&quot;作&quot;不处其渊&quot;。按：</p>
              <p>　　史记孔子世家作&quot;不合阴阳&quot;，今本家语困誓篇作&quot;不处其渊&quot;。</p>
              <p>　　二０三九页一五行琬字子琰按：集解引惠栋说，谓文选注引范书作&quot;公琰&quot;。</p>
              <p>　　二０三九页一五行少失父按：集解引惠栋说，谓文选注引云&quot;少失父母&quot;。</p>
              <p>　　二０三九页一五行祖父琼初为魏郡太守按：集解引惠栋说，谓文选注引云&quot;祖父琼育之，初为魏郡太守&quot;云云也。</p>
              <p>　　二０四０页一０行事下御史*[中]*丞王畅据汲本补。</p>
              <p>　　二０四一页一二行白公胜*(杀)**[将弒]*楚惠王据今新序增删。</p>
              <p>　　二０四一页一四行见利不动临死则死是谓人臣之礼按：校补引柳从辰说，谓今新序作&quot;见利不动，临死不恐，为人臣者，时生则生，时死则死&quot;。</p>
              <p>　　二０四二页四行贤能按：&quot;贤能&quot;上原衍&quot;仁&quot;字，径据汲本、殿本删。</p>
              <p>　　二０四二页六行固亦因识时宜按：刊误谓案文当作&quot;因时识宜&quot;。</p>
              <p>　　二０四二页一四行强*(场)**[埸]*宣其智力据汲本改。</p>
              <p>　　二０四三页二行皇甫张段按：&quot;段&quot;原斗&quot;□&quot;，径改正。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='66.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='68.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
