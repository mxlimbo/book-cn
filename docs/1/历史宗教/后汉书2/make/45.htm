<html>
<head>
<title>后汉书卷四十下　班彪列传　第三十下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="44.htm"><img src="last.gif" width="46" height="15" border="0"></a><img src="bg.gif" width="40" height="30"><a href="46.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷四十下　班彪列传　第三十下</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　*子固*
              <p>　　主人喟然而叹曰：&quot;痛乎风俗之移人也！子实秦人，乡夸馆室，保界河山，信识昭襄而知始皇矣，恶睹大汉之云为乎？[一]夫大汉之开原也，奋布衣以登皇极，繇数儙而创万世，盖六籍所不能谈，前圣靡得而言焉。[二]当此之时，功有横而当天，讨有逆而顺人，故娄敬度埶而献其说，萧公权宜以拓其制。时岂泰而安之哉？计不得以已也。[三]吾子曾不是睹，顾耀后嗣之末造，不亦闇乎？[四]</p>
              <p>　　今将语子以建武之理，永平之事，监乎*(泰)**[太]*清，以变子之或志。[五]</p>
              <p>　　注[一]喟，叹貌也。前书曰：&quot;人有刚柔缓急，音声不同，系水土之风气，谓之风；好恶取舍，动静无常，随君上之情欲，谓之俗。&quot;保，守也，谓守河山之险以为界。昭、襄，昭王、襄王也。恶，安也，音乌。</p>
              <p>　　注[二]汉高祖曰：&quot;吾以布衣，提三尺□取天下。&quot;高祖起兵五年而即帝位，故云由数儙。繇即由也。孔安国注尚书云：&quot;匝四时曰儙。&quot;万代，盛言之也。六籍，六经也。</p>
              <p>　　注[三]横音胡孟反。高祖入关，秦王子婴降，而五星聚于东井，此功有横而当天也。逆谓以臣伐君。前书陆贾曰：&quot;汤武逆取而以顺守之。&quot;及高祖入关，秦人争献牛酒，此为讨有逆而顺人也。娄敬已见上。又曰：&quot;萧何修未央宫，上见壮丽，甚怒。何对曰：'天下未定，故可因遂就宫室。且天子以四海为家，非令壮丽，无以重威，且无令后代有以加也。'&quot;时岂奢泰而安之哉？言天下初定，计不得止而都西京也。</p>
              <p>　　注[四]顾，反也。耀，眩耀也。言吾子曾不睹度埶权宜之由，而反眩耀后嗣子孙末代之所造，非其盛称武帝、成帝神仙、昭阳之事也。</p>
              <p>　　注[五]淮南子曰：&quot;太清之化也，和顺以寂漠，质直以素朴。&quot;高诱注曰：&quot;太清，无为之化也。&quot;</p>
              <p>　　往者王莽作逆，汉祚中缺，天人致诛，六合相灭。[一]于时之乱，生民几亡，鬼神泯绝，壑无完柩，郛罔遗室，原野猒人之肉，川谷流人之血，秦、项之灾犹不克半，书契已来未之或纪也。[二]故下民号而上愬，上帝怀而降鉴，致命于圣皇。[三]于是圣皇乃握干符，阐坤珍，披皇图，稽帝文，赫尔发愤，应若兴云，霆发昆阳，凭怒雷震。[四]遂超大河，跨北岳，立号高邑，建都河洛。[五]</p>
              <p>　　绍百王之荒屯，因造化之荡涤，体元立制，继天而作。[六]系唐统，接汉绪，茂育髃生，恢复疆宇，动兼乎在昔，事勤乎三五。[七]岂特方轨并夡，纷纶后辟，理近古之所务，蹈一圣之险易云尔哉？[八]且夫建武之元，天地革命，四海之内，更造夫妇，□有父子，君臣初建，人伦寔始，斯乃虙羲氏之所以基皇德也。[九]分州土，立市朝，作舟车，造器械，斯轩辕氏之所以开帝功也。[一０]</p>
              <p>　　龚行天罚，应天顺*(民)**[人]*，斯乃汤武之所以昭王业也。[一一]迁都改邑，有殷宗中兴之则焉；即土之中，有周成隆平之制焉。[一二]不阶尺土一人之柄，同符乎高祖。[一三]克己复礼，以奉终始，允恭乎孝文。[一四]宪章稽古，封岱勒成，仪炳乎世宗。[一五]案六经而校德，妙古昔而论功，仁圣之事既该，帝王之道备矣。[一六]</p>
              <p>　　注[一]天人谓天意人事共相诛也。</p>
              <p>　　注[二]人者神之主。生人既亡，故鬼神亦绝也。扬子法言曰&quot;秦将白起长平之战，坑四十万人，原野猒人之肉，川谷流人之血&quot;也。</p>
              <p>　　注[三]上帝，天也。圣皇，光武也。怀犹愍念也。降，下也。鉴，视也。言上天□念下人之上愬，故下视四海可以为君者，而致命于光武也。</p>
              <p>　　注[四]干符、坤珍谓天地符瑞也。皇图、帝文谓图纬之文也。霆，疾雷也。发于昆阳谓破王寻、王邑。凭，盛也。言盛怒如雷之震。协韵音真。</p>
              <p>　　注[五]跨，据也。言光武度河据北岳，遂即位于鄗，而改鄗为高邑也。</p>
              <p>　　注[六]绍，继也。屯，难也。高诱注淮南子云：&quot;造化，天地也。&quot;涤，除也。</p>
              <p>　　作，起也。杜预注左传云：&quot;凡人君即位，欲体元以居正。&quot;谷梁传曰：&quot;为天下主者，天也；继天者，君也。&quot;</p>
              <p>　　注[七]尔雅曰：&quot;系，继也。绪，业也。&quot;前书曰：&quot;汉帝本系出唐帝。&quot;言光武能继唐尧之统业也。恢，大也。三五，三皇五帝也。</p>
              <p>　　注[八]轨，辙也。纷纶犹杂蹂也。尔雅曰：&quot;后，辟，君也。&quot;险易犹理乱也。</p>
              <p>　　言光武功德勤劳，兼于前代百王，非直一圣帝也。</p>
              <p>　　注[九]易曰：&quot;天地革而四时成。&quot;又曰：&quot;汤武革命。&quot;尔雅曰：&quot;九夷、八狄、七戎、六蛮，谓之四海。&quot;基，始也。帝王纪曰：&quot;庖牺氏，风姓也。制嫁娶之礼，取牺牲以充庖厨，以食天下，故号庖牺。后或谓之伏牺。&quot;言光武更造夫妇如伏牺时也。</p>
              <p>　　注[一０]黄帝号轩辕氏。前书曰：&quot;昔在黄帝，画野分州。&quot;易系辞曰：&quot;神农氏日中为市。黄帝、尧、舜垂衣裳而天下理。刳木为舟，剡木为楫，服牛乘马，引重致远，以利天下；弦木为弧，剡木为矢，弧矢之利，以威天下。&quot;言光武利人如轩辕也。</p>
              <p>　　注[一一]尚书武王曰：&quot;今予惟龚行天之罚。&quot;易曰：&quot;汤武革命，顺乎天而应乎人。&quot;言光武征伐如汤武者也。</p>
              <p>　　注[一二]尚书曰：&quot;盘庚迁于殷。&quot;史记曰：&quot;帝阳甲之时，殷衰，诸侯莫朝。</p>
              <p>　　阳甲崩，弟盘庚立，自河北度河南，居汤之故地，行汤之政，殷道复兴。&quot;尚书曰：&quot;王来绍上帝，自服于土中。&quot;孔安国曰：&quot;洛邑，地埶之中也。&quot;春秋命历序曰：&quot;成康之隆，醴泉涌出。&quot;言都洛阳如殷宗、周成之制也。</p>
              <p>　　注[一三]孟子曰：&quot;纣去武丁未久也，尺地莫非其有也，一人莫非其臣也。&quot;又曰：&quot;舜文王相去千有余岁，若合符契。&quot;</p>
              <p>　　注[一四]左传仲尼曰：&quot;古有志，克己复礼，仁也。&quot;孙卿子曰：&quot;生，人之始也；死，人之终也。终始俱善，人道毕矣。&quot;尚书：&quot;允恭克让。&quot;谓躬自俭约，同于文帝也。</p>
              <p>　　注[一五]宪章犹法则也。礼记曰：&quot;仲尼宪章文武。&quot;尚书曰：&quot;若稽古帝尧。&quot;</p>
              <p>　　言法乎考古而封太山，勒石以记成功也。</p>
              <p>　　炳，明也，其礼仪明乎武帝也。</p>
              <p>　　注[一六]六经谓诗、书、礼、乐、易、春秋。妙犹美也。或作&quot;眇&quot;，眇，远也。</p>
              <p>　　该，备也。</p>
              <p>　　至于永平之际，重熙而累洽，盛三雍之上仪，修衮龙之法服，敷洪藻，信景铄，扬世庙，正予乐。人神之和允洽，君臣之序既肃。[一]乃动大路，遵皇衢，省方巡狩，穷览万国之有无，考声教之所被，散皇明以烛幽。[二]然后增周旧，修洛邑，翩翩巍巍，显显翼翼，光汉京于诸夏，总八方而为之极。[三]是以皇城之内，宫室光明，阙庭神丽，奢不可踰，俭不能侈。[四]外则因原野以作苑，顺流泉而为沼，发苹藻以潜鱼，丰圃草以毓兽，制同乎梁驺，义合乎灵囿。[五]</p>
              <p>　　若乃顺时节而搜狩，简车徒以讲武，则必临之以王制，考之以风雅。[六]历驺虞，览四驖，嘉车攻，采吉日，礼官正仪，乘舆乃出。[七]于是发鲸鱼，铿华钟，登玉辂，乘时龙，凤盖飒洒，和鸾玲珑，天官景从，祲威盛容。[九]山灵护野，属御方神，雨师泛洒，风伯清尘，千乘雷起，万骑纷纭，元戎竟野，戈鋋彗云，羽旄扫霓，旌旗拂天。[九]焱焱炎炎，扬光飞文，吐爓生风，吹野燎山，日月为之夺明，丘陵为之摇震。[一０]遂集乎中囿，陈师案屯，骈部曲，列校队，勒三军，誓将帅。[一一]然后举烽伐鼓，以命三驱，轻车霆发，骁骑电骛，游基发射，范氏施御，弦不失禽，辔不诡遇，飞者未及翔，走者未及去。</p>
              <p>　　[一二]指顾倏忽，获车已实，乐不极般，杀不尽物，马踠余足，士怒未泄，先驱复路，属车案节。[一三]于是荐三牺，效五牲，礼神只，怀百灵，*(御)**[觐]*明堂，临辟雍，扬缉熙，宣皇风，登灵台，考休征。[一四]俯仰乎乾坤，参象乎圣躬，目中夏而布德，瞰四裔而抗棱。[一五]西荡河源，东澹海漘，北动幽崖，南趯朱垠。[一六]殊方别区，界绝而不邻，自孝武所不能征，孝宣所不能臣，莫不陆詟水栗，奔走而来宾。[一七]遂绥哀牢，开永昌，[一八]春王三朝，会同汉京。是日也，天子受四海之图籍，膺万国之贡珍，内抚诸夏，外接百蛮。[一九]乃盛礼乐供帐，置乎云龙之庭，陈百僚而赞髃后，究皇仪而展帝容。[二０]于是庭实千品，旨酒万钟，列金罍，班玉觞，嘉珍御，大牢飨。[二一]尔乃食举雍彻，太师秦乐，陈金石，布丝竹，钟鼓铿鎗，管弦晔煜。[二二]抗五声，极六律，歌九功，舞八佾，韶武备，太古毕。[二三]四夷闲奏，德广所及，仱树兜离，罔不具集。[二四]万乐备，百礼暨，皇欢浃，髃臣醉，降鞕熅，调元气，然后撞钟告罢，百僚遂退。[二五]</p>
              <p>　　注[一]熙，光也。洽，浃也。三雍谓明堂、辟雍、灵台也。永平二年正月，宗祀光武皇帝于明堂，礼毕，登灵台。三月，临辟雍，行大射礼。周礼：&quot;王之吉服，享先王即衮冕。&quot;郑玄注曰：&quot;衮，卷龙衣也。&quot;永平二年，帝及公卿列侯始服*(冕)*冠*[冕]*衣裳。敷，布也。鸿，大也。藻，文藻也。谓明堂礼毕，登灵台之后，布诏于天下曰：&quot;建明堂，立辟雍，起灵台，恢弘大道，被之八极。&quot;</p>
              <p>　　此为布鸿藻也。信读曰申。景，大也。铄，美也。扬代庙谓上尊号光武庙曰代祖。正予乐谓依谶文改大乐为大予乐也。</p>
              <p>　　注[二]大路，玉路也。皇衢，驰道也。易曰：&quot;先王以省方观人设教。&quot;尚书曰：</p>
              <p>　　&quot;岁二月东巡狩。&quot;又曰：&quot;朔南暨声教。&quot;皇，大也。烛，照也。</p>
              <p>　　注[三]周成王都洛邑，汉又增而修之，故曰增焉。翩翩巍巍，显显翼翼，并宫阙显盛之貌。论语曰：&quot;不如诸夏之亡。&quot;诗商颂曰：&quot;商邑翼翼，四方之极。&quot;</p>
              <p>　　极，中也。洛阳，土之中也。</p>
              <p>　　注[四]言奢俭合礼也。</p>
              <p>　　注[五]苹、藻，并水草也。诗小雅曰：&quot;鱼在在藻。&quot;韩诗曰：&quot;东有圃草，驾言行狩。&quot;薛君传曰：&quot;圃，博也，有博大之茂草也。&quot;毓亦育也。鲁诗传曰：</p>
              <p>　　&quot;古有梁邹者，天子之田也。&quot;诗大雅曰：&quot;王在灵囿，麀鹿攸伏。&quot;毛苌注云：</p>
              <p>　　&quot;囿所以域养禽兽也。&quot;此言鱼兽各得其所，如文王之灵囿也。</p>
              <p>　　注[六]左传臧僖伯曰：&quot;春搜夏苗，秋狝冬狩，皆于农隙以讲事也。&quot;杜预注云：</p>
              <p>　　&quot;各随时之闲也。&quot;礼记王制曰&quot;天子诸侯，无事则岁三田。田不以礼曰暴天物&quot;也。</p>
              <p>　　注[七]诗国风序曰：&quot;驺虞，搜田以时，仁如驺虞。&quot;毛苌注曰：&quot;驺虞，义兽，白虎黑文，不食生物。&quot;又曰：&quot;四驖，美襄公也，始命有田狩之事。&quot;其诗曰：</p>
              <p>　　&quot;驷驖孔阜。&quot;注日：&quot;驖，骊也。阜，大也。&quot;又小雅序曰：&quot;车攻，宣王复古也，修车马，备器械，复会诸侯于东都，因田猎而选车徒焉。&quot;其诗曰：&quot;我车既攻，我马既同。&quot;注云：&quot;攻，坚也。&quot;又吉日诗曰：&quot;田车既好，四牡孔阜。&quot;宣帝诏曰&quot;礼官具礼仪&quot;也。</p>
              <p>　　注[八]鲸鱼谓刻杵作鲸鱼形也。铿谓击之也，音苦耕反。尚书大传曰：&quot;天子将出则撞黄钟，右五钟皆应。&quot;薛综注西京赋云：&quot;海中有大鱼名鲸，又有兽名蒲牢。蒲牢素畏鲸鱼，鲸鱼击蒲牢，蒲牢辄大鸣呼。凡钟欲令其声大者，故作蒲牢于其上，撞钟者名为鲸鱼。钟有篆刻之文，故曰华。&quot;尔雅曰：&quot;马高八尺以上曰龙。&quot;月令：&quot;春驾苍龙。&quot;</p>
              <p>　　各随四时之色，故曰时也。玲珑，声也。蔡邕独断曰：&quot;百官小吏曰天官。&quot;祲亦盛也。</p>
              <p>　　注[九]山灵，山神也。属，连也，音烛。方，四方也。雨师，毕星也。风伯，箕星也。韩子师旷谓晋平公曰：&quot;黄帝合鬼神于太山，风伯进扫，雨师洒道。&quot;</p>
              <p>　　蔡邕独断曰：&quot;天子大驾，备千乘万骑。&quot;元戎，戎车也。诗小雅曰：&quot;元戎十乘，以先启行。&quot;毛苌注曰：&quot;元，大也。夏后氏曰钩车，先正也；殷曰寅车，先疾也；周曰元戎，先良也。&quot;说文曰：&quot;鋋，小矛也。&quot;音市延反。彗，扫也，音似锐反。</p>
              <p>　　注[一０]焱焱，炎炎。并戈矛车马之光也。说文曰&quot;焱，火华也&quot;。音以赡反。</p>
              <p>　　震读曰真。</p>
              <p>　　注[一一]中囿，囿中也。续汉志曰：&quot;大将军营五部，部校尉一人。部下有曲，曲下有屯长一人。&quot;骈犹陈列也。杜预注左传曰：&quot;百人为队。&quot;郑玄周礼注云：</p>
              <p>　　&quot;天子六军，三居一偏。&quot;故此言勒三军也。周礼曰：&quot;髃吏听誓于前，斩牲以徇陈，曰不用命者斩之。&quot;郑玄注云：&quot;髃吏，将帅也。&quot;</p>
              <p>　　注[一二]谷梁传曰：&quot;三驱之礼，一为干豆，二为宾客，三为充君之庖。&quot;霆激，电骛，并言疾也。游基，养由基也。淮南子曰：&quot;楚有神白嚋，王自射之，则*(挥)**[搏]*而嬉，使养由基射之，始调弓矫矢，未发而嚋拥木号矣。&quot;范氏，赵之御人也。孟子曰：&quot;赵简子使王良御，终日不获一禽，反曰：'天下贱工也。'王良曰：'吾为范氏驱驰，终日不获一，为之诡遇，一朝而获十。'&quot;赵岐注曰：</p>
              <p>　　&quot;范，法也，为法度之御，应礼之射，终日不得一。诡遇，非礼射也，则能获十。&quot;弦不失禽，谓由基也。辔不诡遇，谓范氏也。</p>
              <p>　　注[一三]高唐赋曰：&quot;举功先得，获车已实。&quot;尔雅曰：&quot;般，乐也。&quot;礼记曰：</p>
              <p>　　&quot;乐不可极。&quot;踠犹屈也。方言曰：&quot;泄，歇也。&quot;汉官仪：&quot;大驾，属车八十一乘。&quot;子虚赋曰：&quot;案节未舒。&quot;谓驻节徐行也。</p>
              <p>　　注[一四]左传郑子太叔曰：&quot;为五牲三牺。&quot;杜预注云：&quot;五牲，麋、鹿、俧、狼、兔也。三牺，祭天地宗庙之牺也。&quot;郊，祭天也。天神曰神，地神曰只。百灵，百神也。诗曰：&quot;怀柔百神。&quot;觐，朝也。谓朝诸侯于明堂。诗大雅曰：&quot;维清缉熙，文王之典。&quot;郑玄注云：&quot;缉熙，光明也。&quot;尚书曰：&quot;休征。&quot;孔安国注云：&quot;□美行之验。&quot;</p>
              <p>　　注[一五]易系辞曰：&quot;仰则观象于天，俯则观法于地，近取诸身，远取诸物。&quot;</p>
              <p>　　圣躬谓天子也。中夏，中国也。瞰音苦暂反。四裔，四夷也。棱，威也。左传曰&quot;德以柔中国，刑以威四夷&quot;也。</p>
              <p>　　注[一六]荡，涤也。河源在昆仑山。前书曰：&quot;威棱澹乎邻国。&quot;音义曰&quot;澹犹动也，音徒滥反。&quot;漘，水涯，音唇。郭璞注尔雅曰：&quot;涯上平坦而下水深者为漘。&quot;趯，跃也，音它历反。说文曰：&quot;垠，界也。&quot;音银。</p>
              <p>　　注[一七]尔雅曰：&quot;詟，惧也。&quot;音之涉反。</p>
              <p>　　注[一八]绥，安也。哀牢，西南夷号。永平十二年，其国王柳貌相率内属，以其地置永昌郡也。</p>
              <p>　　注[一九]春王犹左传云&quot;春王正月&quot;也。三朝，元日也。朝音陟遥反。谓岁之朝，月之朝，日之朝。前书谷永曰：&quot;今年正月朔，*[日]*食于三朝之会。&quot;周礼曰：&quot;时见曰会，殷眺曰同。&quot;贾逵注国语曰：&quot;膺犹受也。&quot;诗曰&quot;因时百蛮&quot;也。</p>
              <p>　　注[二０]供帐，供设帷帐也。供音九用反。前书曰：&quot;三辅长无供帐之劳。&quot;戴延之记曰：&quot;端门东有崇贤门，次外有云龙门。&quot;赞，引也。</p>
              <p>　　注[二一]庭实，贡献之物也。左传孟献子曰：&quot;臣闻聘而献物，于是有庭实旅百。&quot;</p>
              <p>　　千品，言多也。说文曰：&quot;钟，器也。&quot;孔丛子曰：&quot;尧饮千钟。&quot;罍，酒器也。</p>
              <p>　　诗曰：&quot;我姑酌彼金罍。&quot;珍，八珍也。太牢，牛羊豕也。飨，协韵音香。</p>
              <p>　　注[二二]食举*(为)**[谓]*当食举乐也。蔡邕礼乐志曰：&quot;大予乐郊祀陵庙殿中诸食举乐也。&quot;雍，诗篇名也。谓食讫歌雍诗以彻也。论语曰：&quot;三家者以雍彻。&quot;</p>
              <p>　　太师，乐官也，周礼，太师掌六律、六吕，以合阴阳之声也。铿音苦耕反。</p>
              <p>　　鎗音楚庚反。晔煜，盛貌也。煜音育。</p>
              <p>　　注[二三]左传晏子曰：&quot;五声六律。&quot;杜预注云：&quot;五声，宫、商、角、征、羽。</p>
              <p>　　六律，黄钟、太蔟、姑洗、蕤宾、夷则、无射。&quot;尚书曰：&quot;九功惟序，九序惟歌。&quot;九功谓金、木、水、火、土、谷、正德、利用、厚生也。佾，舞行也。</p>
              <p>　　谷梁传曰：&quot;天子八佾。&quot;韶，舜乐名。武，武王乐名。太古，远古也。</p>
              <p>　　注[二四]闲，迭也。音古苋反。诗国风曰&quot;汉广&quot;，德广所及也。郑玄注周礼云：</p>
              <p>　　&quot;四夷之乐，东方曰韎，南方曰任，西方曰株离，北方曰禁。&quot;&quot;禁&quot;，字书作&quot;仱&quot;，音渠禁反。树音摩葛反。周礼&quot;仱&quot;作&quot;禁&quot;，&quot;树&quot;作&quot;韎&quot;，&quot;兜&quot;作&quot;株&quot;也。</p>
              <p>　　注[二五]万乐、百礼，盛言之也。暨，至也。易曰：&quot;天地絪缊，万物化醇。&quot;</p>
              <p>　　礼统曰：&quot;天地者，元气之所生，万物之祖。&quot;尚书大传曰：&quot;天子将入，撞蕤宾之钟，左五钟皆应。&quot;撞音直江反。</p>
              <p>　　于是圣上*(亲)**[鷪]*万方之欢娱，久沐浴乎膏泽，惧其侈心之将萌，而怠于东作也，[一]乃申旧章，下明诏，命有司，班宪度，昭节俭，示大素。[二]去后宫之丽饰，损乘舆之服御，除工商之淫业，兴农桑之上务。遂令海内□末而反本，背伪而归真，女修织纴，男务耕耘，器用陶匏，服尚素玄，耻纤靡而不服，贱奇丽而不珍，捐金于山，沉珠于渊。[三]于是百姓涤瑕荡秽而镜至清，形神寂漠，耳目不营，嗜欲之原灭，廉正之心生，莫不优游而自得，玉润而金声。[四]是以四海之内，学校如林，庠序盈门，献酬交错，俎豆莘莘，下舞上歌，蹈德咏仁。[五]登降饫宴之礼既毕，因相与嗟叹玄德，谠言弘说，咸含和而吐气，颂曰&quot;盛哉乎斯世&quot;！[六]</p>
              <p>　　注[一]尚书曰：&quot;平秩东作。&quot;注云：&quot;岁起于春而始就耕。&quot;</p>
              <p>　　注[二]诗大雅曰：&quot;率由旧章。&quot;郑玄注云：&quot;旧典文章。&quot;左传臧哀伯曰：&quot;大路越席，大羹不致，昭其俭也。&quot;列子曰：&quot;大素者，质之始也。&quot;</p>
              <p>　　注[三]前书文帝诏曰：&quot;农，天下之本也，而人或不务本而事末。&quot;音义曰：&quot;本，农也。末，贾也。&quot;背伪，去雕饰也。归真，尚质素也。杜预注左传曰：&quot;织纴，织缯布也。&quot;礼记曰：&quot;器用陶匏。&quot;陶，瓦器也。匏，瓠也。陆贾新语曰：&quot;圣人不用珠玉而宝其身，故舜□黄金于□岩之山，捐珠玉于五湖之川，以杜淫邪之欲也。&quot;</p>
              <p>　　注[四]瑕秽犹过恶也，杨雄集曰：&quot;涤瑕荡秽。&quot;淮南子曰：&quot;形者生之舍，神者生之制也。&quot;又曰：&quot;和顺以寂寞。&quot;尚书曰：&quot;弗役耳目，百度惟贞。&quot;淮南子曰：&quot;吾所谓有天下者，自得而已。&quot;礼记孔子曰；&quot;君子比德于玉焉，温润而泽，仁也。&quot;孟子曰孔子&quot;德如金声&quot;也。</p>
              <p>　　注[五]前书平帝立*(举)*学官。郡国曰学，县道邑及侯国曰校，乡曰庠，聚曰序。诗曰：&quot;献酬交错。&quot;莘莘，觽多也。音所巾反。礼记曰；&quot;歌者在上，贵人声也。&quot;又&quot;嗟叹之不足，故手之舞之，足之蹈之&quot;。</p>
              <p>　　注[六]诗曰：&quot;饮酒之饫。&quot;毛苌注云：&quot;不脱屦升堂谓之饫。&quot;饫，私也。尚书曰：&quot;玄德升闻。&quot;字林曰：&quot;谠，美言也。音党。&quot;</p>
              <p>　　今论者但知诵虞夏之书，咏殷周之诗，讲羲文之易，论孔氏之春秋，罕能精古今之清浊，究汉德之所由。[一]唯子颇识旧典，又徒驰骋乎末流。温故知新已难，而知德者鲜矣！[二]且夫辟界西戎，险阻四塞，修其防御，孰与处乎土中，平夷洞达，万方辐凑？[三]秦领九嵕，泾渭之川，曷若四渎五岳，带河泝洛，图书之渊？[四]建章甘泉，馆御列仙，孰与灵台明堂，统和天人？[五]太液昆明，鸟兽之囿，曷若辟雍海流，道德之富？[六]游侠踰侈，犯义侵礼，孰与同履法度，翼翼济济也？[七]子徒习秦阿房之造天，而不知京洛之有制也；识函谷之可关，而不知王者之无外也。&quot;[八]</p>
              <p>　　注[一]伏羲画八卦，文王作卦辞，孔子作春秋。清浊犹善恶也。</p>
              <p>　　注[二]末流犹下流也。谓诸子也。前书曰：&quot;不入于道德，放纵于末流。&quot;论语孔子曰：&quot;温故知新，可以为师矣。&quot;又曰：&quot;由，知德者鲜矣。&quot;</p>
              <p>　　注[三]辟，远也，音匹亦反。战国策苏秦说孟尝君曰：&quot;秦，四塞之国也。&quot;高诱注云：&quot;四面有山关之固，故曰四塞之国。&quot;防御谓关禁也。辐凑，如辐之凑于毂也。前书武帝诏吾丘寿王曰&quot;子在朕前之时，知略辐凑&quot;也。</p>
              <p>　　注[四]四渎，江﹑河﹑淮﹑济也。河图曰：&quot;天有四表，以布精魄，地有四渎，以出图书。&quot;尔雅曰：&quot;太山为东岳，衡山为南岳，华山为西岳，恒山为北岳，嵩山为中岳。&quot;图书之泉谓河洛也，易系辞曰&quot;河出图，洛出书&quot;也。</p>
              <p>　　注[五]馆御谓设台以进御神仙也。礼含文嘉曰&quot;礼，天子灵台，以考观天人之际，法阴阳之会&quot;也。</p>
              <p>　　注[六]三辅黄图曰&quot;辟雍，水四周于外，象四海&quot;也。</p>
              <p>　　注[七]游侠，即西宾云&quot;乡曲豪俊，游侠之雄&quot;。踰侈谓&quot;列肆侈于姬﹑姜&quot;等也。尔雅曰：&quot;翼翼，敬也。&quot;诗曰：&quot;济济多士。&quot;毛苌注云：&quot;济济，多威仪也。&quot;</p>
              <p>　　注[八]史记曰，秦始皇作阿房宫。造，至也。公羊传曰&quot;王者无外&quot;也。</p>
              <p>　　主人之辞未终，西都宾矍然失容，逡巡降阶，惵然意下，捧手欲辞。主人曰：&quot;复位，今将喻子五篇之诗。&quot;[一]宾既卒业，乃称曰：&quot;美哉乎此诗！义正乎杨雄，事实乎相如，非唯主人之好学，盖乃遭遇乎斯时也。[二]小子狂简，不知所裁，既闻正道，请终身诵之。&quot;其诗曰：[三]</p>
              <p>　　注[一]说文曰：&quot;矍，视遽之貌。&quot;音许缚反。周书曰：&quot;临摄以威而惵。&quot;惵者，犹恐惧也，音徒颊反。喻，告也。</p>
              <p>　　注[二]杨雄作长杨﹑羽猎赋，司马相如作子虚﹑上林赋，并文虽藻丽，其事□诞，不如主人之言义正事实也。</p>
              <p>　　注[三]论语孔子曰：&quot;吾党之小子狂简，斐然成章，不知所以裁之。&quot;又曰：&quot;不忮不求，何用不臧，子路终身诵之。&quot;</p>
              <p>　　 l明堂诗：于昭明堂，明堂孔阳；圣皇宗祀，穆穆煌煌。[一]上帝宴飨，五位时序；谁其配之，世祖光武。[二]普天率土，各以其职；猗与缉熙，允怀多福。</p>
              <p>　　[三]</p>
              <p>　　注[一]于音乌，叹美之辞也。诗周颂曰：&quot;于昭于天。&quot;孔，甚也。阳，明也。</p>
              <p>　　国风曰：&quot;我朱孔阳。&quot;圣皇宗祀谓祭光武于明堂也。诗曰：&quot;穆穆煌煌，宜君宜王。&quot;穆穆犹敬也。煌煌犹美也。</p>
              <p>　　注[二]前书曰：&quot;天神贵者太一，太一佐曰五帝。&quot;五位，五帝也。河图曰：&quot;苍帝灵威仰，赤帝赤熛怒，黄帝含枢纽，白帝白招矩，黑帝睰光纪。&quot;杨雄河东赋曰：&quot;灵只既飨，五位时□。&quot;谓各依其方而祭之。</p>
              <p>　　注[三]诗小雅曰：&quot;溥天之下，莫非王土。率土之宾，莫非王臣。&quot;溥亦普也。</p>
              <p>　　孝经曰：&quot;四海之内，各以其职来助祭。&quot;诗商颂曰：&quot;猗欤那欤。&quot;猗，美也。</p>
              <p>　　允，信也。怀，来也。诗大雅曰：&quot;聿怀多福。&quot;</p>
              <p>　　 l辟雍诗：乃流辟雍，辟雍汤汤；圣皇騳止，造舟为梁。[一]皤皤国老，乃父乃兄；</p>
              <p>　　抑抑威仪，孝友光明。[二]于赫太上，示我汉行；鸿化惟神，永观厥成。[三]</p>
              <p>　　注[一]汤汤，水流貌。騳，临也。诗小雅曰：&quot;方叔騳止。&quot;大雅曰：&quot;造舟为梁。&quot;毛苌注云：&quot;天子造舟。&quot;造，至也，谓连舟为浮梁也。</p>
              <p>　　注[二]说文曰：&quot;皤皤，老人貌也。&quot;音步何反。孝经援神契曰：&quot;天子尊事三老，兄事五更。&quot;抑抑，美也。诗曰：&quot;威仪抑抑。&quot;尔雅曰：&quot;善父母为孝，善兄弟为友。&quot;</p>
              <p>　　注[三]于赫，叹美也。太上谓太古立德贤圣之人。并着养老之礼，今我汉家遵行之也。鸿，大也。文子曰：&quot;执玄德于心，化驰如神。&quot;诗周颂曰：&quot;我客戾止，永观厥成。&quot;尔雅曰：&quot;观，示也。&quot;</p>
              <p>　　 l灵台诗：乃经灵台，灵台既崇；帝勤时登，爰考休征。[二]三光宣精，五行布序；习习祥风，祁祁甘雨。[二]百谷溱溱，庶卉蕃芜；屡惟丰年，于皇乐胥。</p>
              <p>　　[三]</p>
              <p>　　注[一]诗大雅曰：&quot;经始灵台。&quot;崇，高也。时登，以时登之。休，美也。征，验也。</p>
              <p>　　注[二]三光，日﹑月﹑星也。宣，布也。精，明也。五行，水﹑火﹑金﹑木﹑土。布序谓各顺其性，无谬沴也。习习，和也。诗小雅曰：&quot;习习谷风。&quot;礼斗威仪曰：&quot;君政颂平，则祥风至。&quot;宋均注曰：&quot;即景风也。&quot;祁祁，徐也。诗小雅曰：&quot;兴雨祁祁。&quot;尚书考灵耀曰&quot;荧惑顺行，甘雨时&quot;也。</p>
              <p>　　注[三]百，言非一也，尚书洪范曰：&quot;百谷用成。&quot;溱溱，盛貌。尚书曰：&quot;庶草蕃芜。&quot;尔雅曰：&quot;蕃芜，丰也。&quot;诗周颂曰：&quot;绥万邦，屡丰年。&quot;又曰：&quot;于皇时周。&quot;于音乌。诗小雅曰：&quot;君子乐胥，受天之祜。&quot;注云：&quot;胥，有才智之名。&quot;</p>
              <p>　　 l宝鼎诗：岳修贡兮川效珍，吐金景兮歊浮云。宝鼎见兮色纷缊，焕其炳兮被龙文。[一]登祖庙兮享圣神，昭灵德兮弥亿年。[二]</p>
              <p>　　注[一]谓永平六年王雒山得宝鼎，庐江太守献之。景，光也。说文曰：&quot;歊，气出貌。&quot;音火骄反。史记曰：&quot;秦武王与孟悦举龙文之鼎。&quot;</p>
              <p>　　注[二]时明帝诏曰：&quot;其以礿祭之日，陈鼎于庙，以备器用。&quot;弥，终也。万万曰亿。尚书曰：&quot;公其以予万亿年敬天之休。&quot;</p>
              <p>　　 l白雉诗：启灵篇兮披瑞图，获白雉兮效素乌。[一]发皓羽兮奋翘英，容絜朗兮于淳精。[二]章皇德兮侔周成，永延长兮膺天庆。[三]</p>
              <p>　　注[一]灵篇谓河洛之书也。固集此题篇云&quot;白雉素乌歌&quot;，故兼言&quot;效素乌&quot;。</p>
              <p>　　注[二]皓，白也。翘，尾也。春秋元命包曰：&quot;乌者阳之精。&quot;</p>
              <p>　　注[三]章，明也。侔，等也。孝经援神契曰：&quot;周成王时，越裳献白雉。&quot;庆读曰卿。</p>
              <p>　　及肃宗雅好文章，固愈得幸，数入读书禁中，或连日继夜。每行巡狩，辄献上赋颂，朝廷有大议，使难问公卿，辩论于前，赏赐恩宠甚渥。固自以二世才术，位不过郎，[一]感东方朔﹑杨雄自论，以不遭苏﹑张﹑范﹑蔡之时，作宾戏以自通焉。[二]后迁玄武司马。[三]天子会诸儒讲论五经，作白虎通德论，令固撰集其事。[四]</p>
              <p>　　注[一]二代谓彪及固。</p>
              <p>　　注[二]东方朔荅客难曰：&quot;使苏秦﹑张仪与仆并生，曾不得掌故，安敢望侍郎乎？&quot;</p>
              <p>　　杨雄解嘲曰：&quot;范睢，魏之亡命也。蔡泽，山东之匹夫也。有谈范﹑蔡于许﹑史之闲，则狂矣。&quot;固所作宾戏，事见前书。</p>
              <p>　　注[三]续汉志曰：&quot;宫掖门，每门司马一人，秩比千石。玄武司马，主玄武门。&quot;</p>
              <p>　　注[四]章帝建初四年，诏诸王诸儒会白虎观讲议五经同异。</p>
              <p>　　时北单于遣使贡献，求欲和亲，诏问髃僚。议者或以为&quot;匈奴变诈之国，无内向之心，徒以畏汉威灵，逼惮南虏，[一]故希望报命，以安其离叛。今若遣使，恐失南虏亲附之欢，而成北狄猜诈之计，不可&quot;。固议曰：&quot;窃自惟思，汉兴已来，旷世历年，兵缠夷狄，尤事匈奴。绥御之方，其涂不一，或修文以和之，或用武以征之，或卑下以就之，[二]或臣服而致之。[三]虽屈申无常，所因时异，然未有拒绝□放，不与交接者也。故自建武之世，复修旧典，数出重使，前后相继，[四]至于其末，始乃暂绝。永平八年，复议通之。而廷争连日，异同纷回，多执其难，少言其易。先帝圣德远览，瞻前顾后，遂复出使，事同前世。[五]以此而推，未有一世阙而不修者也。今乌桓就阙，稽首译官，康居﹑月氏，自远而至，匈奴离析，名王来降，三方归服，不以兵威，此诚国家通于神明自然之征也。臣愚以为宜依故事，复遣使者，上可继五凤﹑甘露至远人之会，[六]下不失建武﹑永平羁縻之义。虏使再来，然后一往，既明中国主在忠信，且知圣朝礼义有常，岂*(同)**[可]*逆诈示猜，孤其善意乎？绝之未知其利，通之不闻其害。设后北虏稍强，能为风尘，[七]方复求为交通，将何所及？</p>
              <p>　　不若因今施惠，为策近长。&quot;</p>
              <p>　　注[一]南匈奴也。</p>
              <p>　　注[二]文帝与匈奴通关市，妻以汉女，增厚其赂也。</p>
              <p>　　注[三]宣帝时，匈奴稽首臣服，遣子入侍。</p>
              <p>　　注[四]建武二年，日逐王遣使诣渔阳请和亲，使中郎将李茂报命。二十六年，遣中郎将段郴授南单于印绶。</p>
              <p>　　注[五]先帝谓明帝也。永平八年，遣越骑司马郑觽报使北匈奴。</p>
              <p>　　注[六]宣帝五凤三年，单于名王将觽五万余人来降，称臣朝贺。甘露元年，匈奴呼韩邪遣子右贤王入侍。</p>
              <p>　　注[七]相侵扰则风尘起。</p>
              <p>　　固又作典引篇，述□汉德。[一]以为相如封禅，靡而不典，[二]杨雄美新，典而不实，[三]盖自谓得其致焉。其辞曰：</p>
              <p>　　注[一]典谓尧典，引犹续也。汉承尧后，故述汉德以续尧典。</p>
              <p>　　注[二]文虽靡丽，而体无古典。</p>
              <p>　　注[三]体虽典则，而其事虚伪，谓王莽事不实。</p>
              <p>　　太极之原，两仪始分，鞕鞕熅熅，有沉而奥，有浮而清。[一]沉浮交错，庶类混成。[二]□命人主，五德初始，同于草昧，玄混之中。[三]踰绳越契，寂寥而亡诏者，系不得而缀也。[四]厥有氏号，绍天阐绎者，[五]莫不开元于大昊皇初之首，上哉敻乎，其书犹可得而修也。[六]亚斯之世，通变神化，函光而未曜。[七]</p>
              <p>　　注[一]易系词曰：&quot;易有太极，是生两仪。&quot;又曰：&quot;天地絪缊，万物化醇。&quot;</p>
              <p>　　蔡邕曰：&quot;*(鞕)**[絪]*缊，阴阳和一相扶貌也。&quot;奥，浊也。易干凿度曰：&quot;清轻者为天，浊沉者为地。&quot;</p>
              <p>　　注[二]庶类，万物也。混犹同也。老子曰：&quot;有物混成，先天地生。&quot;</p>
              <p>　　注[三]人主谓天子也。尚书曰，成汤简代夏作人主。五德，五行也。初始谓伏牺始以木德王也。木生火，故神农以火德。五行相生，周而复始。草昧谓草创暗昧也。易曰：&quot;天地草昧。&quot;幽玄混沌之中谓三皇初起之时也。</p>
              <p>　　注[四]易系辞曰：&quot;上古结绳而化，后代圣人易之以书契。&quot;踰﹑越，并过也。</p>
              <p>　　诏，诰也。言过绳契以上既无文字，故寂寥而无文诰。系谓易系辞也，故易系而不得缀连也。</p>
              <p>　　注[五]氏号谓太昊号庖羲氏，炎帝号神农氏，黄帝号轩辕氏之类。绍，继也。</p>
              <p>　　谓王者继天而作。阐，开也。绎，陈也。</p>
              <p>　　注[六]易曰：&quot;帝出于震。&quot;始以木德王天下，故曰皇初之首。又曰：&quot;古者庖牺氏之王天下也，仰则观象于天，俯则观法于地。&quot;是其书可得而修也。</p>
              <p>　　注[七]亚斯之代谓少昊﹑颛顼﹑高辛等。虽通变神化，而易系不载其事，故曰&quot;函光未曜&quot;。</p>
              <p>　　若夫上稽干则，降承龙翼，而炳诸典谟，以冠德卓踪者，莫崇乎陶唐。[一]陶唐舍胤而禅有虞，虞亦命夏后，稷契熙载，越成汤武。[二]股肱既周，天乃归功元首，将授汉刘。[三]俾其承三季之荒末，值亢龙之灾孽，悬象暗而恒文乖，彝伦斁而旧章缺。[四]故先命玄圣，使缀学立制，宏亮洪业，表相祖宗，赞扬迪哲，备哉灿烂，真神明之式也。[五]虽前*[圣]*嚱﹑夔﹑衡﹑旦密勿之辅，比兹褊矣。[六]是以高﹑光二圣，辰居其域，时至气动，乃龙见渊跃。[七]拊翼而未举，则威灵纷纭，海内云蒸，雷动电熛，胡缢莽分，不騳其诛。[八]然后钦若上下，恭揖髃后，正位度宗，有于德不台渊穆之让，靡号师矢敦奋撝之容。[九]盖以膺当天之正统，受克让之归运，蓄炎上之烈精，蕴孔佐之弘陈云尔。[一０]</p>
              <p>　　注[一]稽，考；干，天也。论语孔子曰：&quot;唯天为大，唯尧则之。&quot;龙翼谓稷﹑契等为尧之羽翼。易干上九曰：&quot;用九，见髃龙无首，吉。&quot;郑玄注云：&quot;六爻皆体龙，髃龙象也，谓禹与稷﹑契﹑咎陶之属并在于朝。&quot;炳，明也。典﹑谟谓尧典﹑嚱陶谟也。为道德之冠首，踪夡之卓异者，莫高于陶唐。尔雅曰：&quot;崇，高也。&quot;</p>
              <p>　　注[二]舍胤谓尧舍其胤子丹朱而禅于舜，舜亦舍其子商均而禅禹。书曰：&quot;熙帝之载。&quot;孔安国注云：&quot;熙，广也。载，事也。&quot;言稷契并能广立功事于尧舜之朝。越，于也。于是成其子孙汤﹑武之业，并得为天子也。汤，契之后。武王，后稷之后。</p>
              <p>　　注[三]股肱谓稷﹑契也。既周谓其子孙并周篃得为天子。元首，尧也。言天更归功于尧，又将授汉以帝位。</p>
              <p>　　注[四]俾，使也。三季，三王之季也。易干文言曰：&quot;亢龙有悔，穷之灾也。&quot;</p>
              <p>　　孽亦灾也。易曰：&quot;悬象着明，莫大于日月。&quot;乖谓失于常度也。伦，理也。斁，败也。尚书曰：&quot;彝伦攸斁。&quot;旧章缺谓秦燔诗书。</p>
              <p>　　注[五]玄圣谓孔丘也。春秋演孔图曰：&quot;孔子母征在梦感黑帝而生，故曰玄圣。&quot;</p>
              <p>　　庄子曰：&quot;恬澹玄圣，素王之道。&quot;缀学立制谓为汉家法制也。宏，洪，并大也。</p>
              <p>　　亮，信也。表，明也。相，助也。迪，蹈也。哲，智也。言赞扬蹈履哲智之君，谓高祖等也。尚书曰：&quot;兹四人迪哲。&quot;灿烂，盛明也。式，法也。</p>
              <p>　　注[六]嚱，嚱陶也。夔，舜之典乐者。衡谓阿衡，即伊尹也。旦，周公也。密勿犹黾勉也。兹谓孔子，言嚱﹑夔等比之为褊小矣。</p>
              <p>　　注[七]论语孔子曰：&quot;譬如北辰，居其所而觽星共之。&quot;时至气动谓高祖聚彤云于砀山，光武发佳气于白水。易干卦九二曰：&quot;见龙在田。&quot;九四曰：&quot;或跃在渊。&quot;并喻汉初起。</p>
              <p>　　注[八]拊翼，以鸡为喻，言知将旦则鼓其翼而鸣。前书曰：&quot;张﹑陈之交，拊翼俱起。&quot;以喻高祖﹑光武也。纷纭，盛貌也。如云之蒸，言天下英杰为汉者多也。熛，光也。胡缢谓胡亥缢死也。莽分谓公宾就斩莽也。騳，临也。言天下先为汉诛之，高祖﹑光武不亲临也。</p>
              <p>　　注[九]尚书曰：&quot;钦若昊天。&quot;钦，敬也。若，顺也。上下谓天地也，书曰&quot;格于上下&quot;。髃后，诸侯也。易曰：&quot;君子正位凝命&quot;也。尚书曰：&quot;延入翼室恤度宗。&quot;度，居也。宗，尊也。前书曰：&quot;舜让于德不台。&quot;音义曰：&quot;台读曰嗣。&quot;</p>
              <p>　　言二祖初即位居尊之时，并谦言于德不能嗣成帝功，有此渊深穆敬之让。高祖初即位，曰：&quot;寡人闻帝者贤者有也，虚言无实之名，非所取也。&quot;光武即位，固辞至于再三。靡，无也。矢，陈也。敦犹迫逼也。诗云：&quot;矢于牧野。&quot;又曰：</p>
              <p>　　&quot;敷敦淮濆。&quot;言汉取天下，无号令陈师，敦迫奋武撝旄之容。诗曰：&quot;奋伐荆楚。&quot;尚书曰：&quot;王秉白旄以麾。&quot;撝亦麾也。言并天人所推，不尚威力。</p>
              <p>　　注[一０]正统谓汉承周，为火德。尚书尧典曰：&quot;允恭克让。&quot;谓汉承尧克让之后。归运谓尧归运于汉也。炎上谓火德，烈精言盛也。蕴，藏也。孔佐谓孔丘制作春秋及纬书以佐汉也，即春秋演孔图曰&quot;卯金刀，名为刘，中国东南出荆州，赤帝后，次代周&quot;是也，谓大陈汉之期运也。</p>
              <p>　　洋洋乎若德，帝者之上仪，诰誓所不及已。[一]铺观二代洪纤之度，其赜可探也。[二]并开夡于一匮，同受侯甸之所服，奕世勤民，以伯方统牧。[三]乘其命赐彤弧黄戚之威，用讨韦﹑顾﹑黎﹑崇之不格。[四]至乎三五华夏，京迁镐亳，遂自北面，虎离其师，革灭天邑。[五]是故义士伟而不敦，武称未尽，护有臱德，不其然与？[六]然犹于穆猗那，翕纯皦绎，以崇严祖考，殷荐宗祀配帝，发祥流庆，对越天地者，舄奕乎千载。岂不克自神明哉！[七]诞略有常，审言行于篇籍，光藻朗而不渝耳。[八]</p>
              <p>　　注[一]洋洋，美也。若，如也。仪，法也。谓如此美德，可谓五帝之上法也。</p>
              <p>　　谷梁传曰：&quot;诰誓不及五帝，盟诅不及三王，交质不及二伯。&quot;上下不相信服，方有诰誓。五帝之时，上下和睦，故誓不及。</p>
              <p>　　注[二]铺，篃也。二代，殷﹑周也。洪纤犹大小也。度，法度也。赜，幽深也。</p>
              <p>　　言篃观殷周大小之法，其幽深可探知之。</p>
              <p>　　注[三]孔子曰：&quot;譬如平地，虽覆一匮。&quot;郑玄注云：&quot;匮，盛土笼也。&quot;侯服﹑甸服谓诸侯也。汤为桀之诸侯，文王为纣之诸侯。奕犹重也。自契至汤十四代，后稷至文王十五代，并积勤劳于人也。伯方犹方伯也。谓汤为夏伯，文王为殷伯，并统领州牧。</p>
              <p>　　注[四]周礼九命作伯。彤弧，赤弓。黄戚，黄金饰斧也。礼记曰：&quot;诸侯赐弓矢然后专征伐，赐斧钺然后杀。&quot;韦，顾，并国名，汤灭之。诗殷颂曰：&quot;韦顾既伐。&quot;黎，崇，亦国名。史记：&quot;文王伐崇。&quot;尚书曰：&quot;西伯戡黎。&quot;格，来也。</p>
              <p>　　注[五]三五，未详。京*(师)*，京都也。武王都镐，汤都亳。诗云：&quot;宅是镐京，武王成之。&quot;尚书曰：&quot;汤始居亳，从先王居。&quot;自，从也。北面谓臣也。汤﹑武并以臣伐君。史记曰：&quot;如虎如罴，如豺如离，于商郊。&quot;音义曰：&quot;离与螭同。&quot;革，改也。易曰：&quot;汤武革命。&quot;天邑，天子所都也。尚书曰：&quot;肆予敢求尔于天邑商。&quot;</p>
              <p>　　注[六]左传曰：&quot;武王克商，迁九鼎于洛邑，义士犹曰薄德。&quot;杜预注曰：&quot;伯夷之属也。&quot;史记曰，伯夷、叔齐逢武王伐纣，扣马谏曰：&quot;以臣弒君，可谓仁乎？&quot;伟犹异也。敦，厚也。武，周武王乐也。论语孔子曰：&quot;谓武尽美矣，未尽善也。&quot;护，汤乐也。左传，延陵季子聘鲁，观乐，见舞大护者，曰：&quot;圣人之弘也，而犹有臱德。&quot;</p>
              <p>　　注[七]于，叹辞也。穆，美也，叹美周家之德。诗周颂曰&quot;于穆清庙&quot;。猗亦叹*(之)*辞也。那，多也。叹美汤德之多也。殷颂曰：&quot;猗欤那欤。&quot;论语子语鲁太师乐曰：&quot;乐其可知也。始作翕如也，纵之纯如也，皦如也，绎如也，以成。&quot;</p>
              <p>　　何晏注曰：&quot;翕，盛也。纯，和谐也。皦，其音节明也。&quot;郑玄注云：&quot;绎，调达之貌。&quot;此言殷周之代，尚有于穆猗那之颂，播之于翕纯皦绎之乐，尊祖严父，宗祀配天于明堂之中。诗商颂曰：&quot;浚哲惟商，长发其祥。&quot;言发祯祥以流庆于子孙。周颂曰：&quot;秉文之德，对越在天。&quot;舄奕犹蝉联不绝也。</p>
              <p>　　注[八]诞，大也。言殷周二代政化之夡，大略有常也。篇籍谓诗书也。朗，明也。渝，变也。言光彩文藻朗明而不变耳，其余殊异不能及于汉也。</p>
              <p>　　矧夫赫赫圣汉，巍巍唐基，泝测其源，乃先孕虞育夏，甄殷陶周，[一]然后宣二祖之重光，袭四宗之缉熙。神灵日烛，光被六幽，仁风翔乎海表，威灵行于鬼区，慝亡迥而不泯，微胡琐而不颐。[二]故夫显定三才昭登之绩，匪尧不兴，铺闻遗策在下之训，匪汉不弘。[三]厥道至乎经纬乾坤，出入三光，外运混元，内浸豪芒，性类循理，品物咸亨，其已久矣。[四]</p>
              <p>　　注[一]矧，况也。汉承唐*(虞)**[尧]*之基。逆流曰泝。孕，怀也。育，养也。</p>
              <p>　　甄、陶谓造成也。前书音义曰：&quot;陶人作瓦器谓之甄。&quot;言虞、夏、殷、周之先祖，并尝为尧臣。</p>
              <p>　　注[二]二祖，高祖、世祖也。尚书曰：&quot;宣重光。&quot;袭，重也。四宗，文帝为太宗，武帝为代宗，宣帝为中宗，明帝为显宗。烛，照也，言如日之照。六幽，六合幽远之地。鬼区，远方也。易曰：&quot;高宗伐鬼方。&quot;慝，恶也。迥，远也。</p>
              <p>　　泯，灭也。琐，小也。颐，养也。言凶恶者无远而不灭，微细者何小而不养也。</p>
              <p>　　注[三]三才，天、地、人也。易曰：&quot;兼三才而两之。&quot;登，升也。绩，功也。</p>
              <p>　　言升天之功，非尧不能兴也。尚书曰：&quot;昭升于上。&quot;铺，布也。遗策，尧之余策，谓尧典也。在下谓后代子孙也。言尧典为子孙之训，非汉不能弘大也。</p>
              <p>　　注[四]经纬天地，言阴阳交泰也。出入三光，言日、月、星得其度也。浑元，天地之总名也。豪芒，纤微也。老子曰：&quot;和阴阳，节四时，润乎草木，浸乎金石，毫毛润泽。&quot;性，生也。循，顺也。含生之类，皆顺于理。尚书曰：&quot;别生分类，品物万殊。&quot;亨，通也。易曰：&quot;含弘光大，品物咸亨。&quot;</p>
              <p>　　盛哉！皇家帝世，德臣列辟，功君百王，荣镜宇宙，尊无与抗。[一]乃始虔巩劳*(让)**[谦]*，兢兢业业，贬成抑定，不敢论制作。[二]至令迁正黜色宾监之事焕扬宇内，而礼官儒林屯朋笃论之士而不传祖宗之仿佛，虽云优慎，无乃葸欤！[三]</p>
              <p>　　注[一]皇家帝代谓汉家历代也。列辟谓古之帝王也。言汉家德可以臣彼列辟，功可以君彼百王。相如封禅书曰：&quot;历选列辟。&quot;镜犹光明也。抗犹敌也，读曰康。</p>
              <p>　　注[二]尔雅曰：&quot;虔巩，固也。&quot;易曰：&quot;劳谦君子有终吉。&quot;言帝固为劳谦也。</p>
              <p>　　兢兢，戒慎也。业业，危惧也。礼记曰：&quot;王者功成作乐，理定制礼。&quot;今不敢论制礼作乐之事，言谦之甚也。</p>
              <p>　　注[三]迁正，改正朔也。黜色，易服色也。宾谓殷周二王之后，为汉之宾。监，视也。视殷周之事以为监戒。论语孔子曰：&quot;周监于二代。&quot;屯，聚也。朋，髃也。不传谓不制作篇籍，以纪功德也。仿佛犹梗概也。论语孔子曰：&quot;慎而无礼则葸。&quot;郑玄注云&quot;葸，质箻貌&quot;也。言虽优游谦慎，无乃太质箻也。</p>
              <p>　　于是三事岳牧之僚，佥尔而进曰：陛下仰监唐典，中述祖则，俯蹈宗轨。[一]</p>
              <p>　　躬奉天经，惇睦辩章之化洽。[二]巡靖黎蒸，怀保□寡之惠浃。[三]燔瘗县沉，肃祗髃神之礼备。[四]是以*(凤皇)*来仪集羽族于观魏，肉角驯毛宗于外囿，扰缁文皓质于郊，升黄晖采鳞于沼，甘露宵零于丰草，三足轩翥于茂树。[五]</p>
              <p>　　若乃嘉谷灵草，奇兽神禽，应图合谍，穷祥极瑞者，朝夕垧牧，日月邦畿，卓荦乎方州，羡溢乎要荒。[六]昔姬有素雉、朱乌、玄秬、黄□之事耳，君臣动色，左右相趋，济济翼翼，峨峨如也。[七]盖用昭明寅畏，承聿怀之福。亦以宠灵文武，贻燕后昆，覆以懿铄，岂其为身而有颛辞也？[八]若然受之，宜亦勤恁旅力，以充厥道，启恭馆之金縢，御东序之秘宝，以流其占。[九]</p>
              <p>　　注[一]三事，三公也。佥，皆也。</p>
              <p>　　注[二]天经谓孝也。孔子曰：&quot;夫孝，天之经。&quot;谓章帝初即位，四时禘祫，宗祀于明堂也。尚书曰：&quot;惇□九族。&quot;又曰：&quot;九族既睦，辩章百姓。&quot;郑玄云：</p>
              <p>　　&quot;辩，别也。章，明也。惇，厚也。睦，亲也。&quot;章帝性笃爱，不忍与诸王乖离，皆留京师也。</p>
              <p>　　注[三]巡，抚也。靖，安也。黎，蒸，皆觽也。怀，思也。保，安也。浃，洽也。尚书曰：&quot;怀保小人，惠鲜□寡。&quot;谓章帝在位凡四巡狩，赐人爵，□、寡、孤、独不能自存者粟。</p>
              <p>　　注[四]尔雅曰：&quot;祭天曰燔柴，祭地曰瘗埋，祭山曰庋县，祭川曰浮沉。&quot;肃祗，恭敬也。封禅书曰：&quot;汤武至尊，不失肃敬。&quot;元和中诏曰：&quot;朕巡狩岱宗，柴望山川。&quot;庋音居毁反。</p>
              <p>　　注[五]尚书曰：&quot;凤皇来仪。&quot;元和二年诏曰：&quot;乃者凤皇鸾鸟比集七郡。&quot;羽族谓髃鸟随之也。观魏，门阙也。肉角谓麟也。伏侯古今注曰：&quot;建初二年，北海得一角兽，大如□，有角在耳闲，端有肉。又元和二年，麒麟见陈，一角，端如葱叶，色赤黄。&quot;扰，驯也。缁文皓质谓驺虞也。说文曰：&quot;驺虞，白虎，黑文，尾长于身。&quot;古今注曰：&quot;元和三年，白虎见彭城。&quot;黄晖采鳞谓黄龙也。</p>
              <p>　　建初五年，有八黄龙见于零陵。古今注曰：&quot;元和二年，甘露降河南，三足乌集沛国。&quot;轩翥谓飞翔上下。</p>
              <p>　　注[六]嘉谷，嘉禾。灵草，芝属。古今注曰：&quot;元和二年，芝生沛，如人冠大，坐状。&quot;章和九年诏曰：&quot;嘉谷滋生，芝草之类，岁月不绝。&quot;奇兽神禽谓白虎白雉之属也。建初七年，获白鹿。元和元年，日南献生犀、白雉。言应于瑞图，又合于史谍也。垧牧，郊野也。卓荦，殊绝也。羡音以战反。</p>
              <p>　　注[七]孝经援神契曰：&quot;周成王时，越裳来献白雉。&quot;朱乌谓赤乌也。尚书中候曰：&quot;太子发度孟津，有火自天止于王屋，流为赤乌。&quot;玄秬，黑黍也。诗大雅曰：&quot;诞降嘉种，惟秬惟秠。&quot;黄□，麦也。谓赤乌衔牟麦而至也。诗颂曰：&quot;贻我来牟。&quot;诗大雅曰：&quot;济济多士。&quot;又曰：&quot;惟此文王，小心翼翼。&quot;又曰：&quot;奉璋峨峨。&quot;</p>
              <p>　　注[八]诗大雅曰：&quot;昭明有融。&quot;寅，敬也。尚书曰：&quot;严恭寅畏。&quot;聿，述也。</p>
              <p>　　怀，思也。诗大雅曰：&quot;昭事上帝，聿怀多福。&quot;贻，遗也。燕，安也。后昆，子孙也。言此并以光宠神灵文王、武王之德，遗燕安于子孙也。诗大雅曰：&quot;贻厥孙谋，以燕翼子。&quot;覆犹重也。懿、铄，并美也。诗大雅曰：&quot;我求懿德。&quot;</p>
              <p>　　又曰：&quot;于铄王师。&quot;言诗人歌颂周之盛德，当成康之时。其成王、康王，岂独为身而有自专之辞也，并上宠文武之业，下遗子孙之基也。言今章帝既获符瑞之应，亦宜同成康之事也。</p>
              <p>　　注[九]受之谓汉受此符瑞也。说文曰：&quot;恁，念也。&quot;音人甚反。旅，陈也。充，当也。恭肃之馆谓庙中也。金縢，以金缄匮，藏符瑞之书于其中也。御犹陈也。</p>
              <p>　　东序，东厢也。秘宝谓河图之属。尚书曰：&quot;天球河图在东序。&quot;孔安国注曰：</p>
              <p>　　&quot;河图，八卦是也。&quot;言启金縢之书及河图之卦以占之也。流犹篃也。</p>
              <p>　　夫图书亮章，天哲也；孔猷先命，圣孚也；体行德本，正性也；逢吉丁辰，景命也。[一]顺命以创制，定性以和神，荅三灵之繁祉，展放唐之明文，兹事体大而允，寤寐次于圣心。瞻前顾后，岂蔑清庙惮□天乎？[二]伊考自邃古，乃降戾爰兹，作者七十有四人，有不俾而假素，罔光度而遗章，今其如台而独阙也！[三]</p>
              <p>　　注[一]图书，河图、洛书也。亮，信。章，明。哲，智。言天授图书者，为天子所知也。孔。孔丘也。猷，图也。孚，信也。言孔丘之图，先命汉家当须封禅，此圣人之信也。体行犹躬行也。孔子曰：&quot;夫孝，德之本也。&quot;易曰：&quot;干道变化，各正性命。&quot;丁，当也。辰，时也。景，大也。逢休吉之代，当封禅之时，此为天子之大命也。</p>
              <p>　　注[二]命谓符瑞也。荅，对也。三灵，天地人之神也。繁，多也。祉，福也。</p>
              <p>　　展，陈也。放，效也，音甫往反。效唐尧之文，谓封禅也。尚书琁玑钤曰：&quot;平制礼乐，于唐之文。&quot;兹事谓封禅之事，大而且信。次，止也。寤寐常止于圣心，言不可忘之也。前谓前代帝王，后谓子孙也。蔑，轻也。惮，难也。□，正也。言封禅之事，皆述祖宗之德，今乃推让，岂轻清庙而难正天命乎？尚书曰：&quot;□天之命，惟时惟几。&quot;</p>
              <p>　　注[三]伊，维也。邃古犹远古也。楚词曰：&quot;邃古之初。&quot;戾，至也。言自远古以来至于此也。作者，诸封禅者。史记管仲曰：&quot;自古封禅七十二君。&quot;并武帝及光武为七十四君。俾，使也。有天下不使其封禅，而假为竹素之文者，无有光扬法度而□其文章，不封禅者也。台，我也。今其如我何独阙也。</p>
              <p>　　是时圣上固已垂精游神，包举蓺文，屡访髃儒，谕咨故老，与之乎斟酌道德之渊源，肴核仁义之林薮，以望元符之臻焉。[一]既成髃后之谠辞，又悉经五繇之硕虑矣。将絣万嗣，炀洪晖，奋景炎，扇遗风，播芳烈，久而愈新，用而不竭，汪汪乎丕天之大律，其畴能□之哉？唐哉皇哉，皇哉唐哉！[二]</p>
              <p>　　注[一]圣上谓章帝也。谕，告；咨，谟也。道德仁义，人所常行，故以酒食为谕焉。渊源，林薮，谕深邃也。元，天也。符，瑞也。诗曰：&quot;肴核惟旅。&quot;核亦核也，谓果实之属。</p>
              <p>　　注[二]谠，直言也。繇，兆辞，音冑。左传曰：&quot;先王卜征五年而岁习其祥，不习则增修其德而改卜。&quot;硕，大也。虑，思也。广雅曰：&quot;絣，续也，音方萌反。&quot;</p>
              <p>　　景，大也。炎谓火德。汪汪犹深也。今文尚书太誓篇曰：&quot;立功立事，可以永年，丕天之大律。&quot;郑玄注云：&quot;丕，大也。律，法也。&quot;畴，谁也。□犹竟也。唐哉谓尧也。皇哉谓汉也。言唯唐与汉，唯汉与唐。</p>
              <p>　　固后以母丧去官。永元初，大将军窦宪出征匈奴，以固为中护军，与参议。北单于闻汉军出，遣使款居延塞，欲修呼韩邪故事，朝见天子，请大使。宪上遣固行中郎将事，将数百骑与虏使俱出居延塞迎之。会南匈奴掩破北庭，[一]固至私渠海，闻虏中乱，引还。及窦宪败，固先坐免官。</p>
              <p>　　注[一]永元二年，南单于出鸡鹿塞击北匈奴于河云，大破之。</p>
              <p>　　固不教学诸子，诸子多不遵法度，吏人苦之。初，洛阳令种兢尝行，固奴干其车骑，吏椎呼之，奴醉骂，兢大怒，畏宪不敢发，心衔之。及窦氏宾客皆逮考，兢因此捕系固，遂死狱中。时年六十一。诏以谴责兢，抵主者吏罪。</p>
              <p>　　固所着典引、宾戏、应讥、诗、赋、铭、诔、颂、书、文、记、论、议、六言，在者凡四十一篇。</p>
              <p>　　论曰：司马迁、班固父子，其言史官载籍之作，大义粲然着矣。议者咸称二子有良史之才。迁文直而事核，固文赡而事详。若固之序事，不激诡，不抑抗，[一]</p>
              <p>　　赡而不秽，详而有体，使读之者亹亹而不猒，信哉其能成名也。[二]彪、固讥迁，以为是非颇谬于圣人。[三]然其论议常排死节，否正直，而不□杀身成仁之为美，[四]则轻仁义，贱守节愈矣。[五]固伤迁博物洽闻，不能以智免极刑；</p>
              <p>　　[六]然亦身陷大戮，[七]智及之而不能守之。[八]呜呼，古人所以致论于目睫也！[九]</p>
              <p>　　注[一]激，扬也。诡，毁也。抑，退也。抗，进也。</p>
              <p>　　注[二]尔雅曰，亹亹犹勉也。</p>
              <p>　　注[三]言迁所是非皆与圣人乖谬，即崇黄老而薄五经，轻仁义而贱守节是也。</p>
              <p>　　注[四]固序游侠传曰：&quot;剧孟、郭解之徒，驰骛于闾阎，虽其陷于刑辟，自与杀身成名，若季路、仇牧*[死]*而不悔也。古之正法：五伯，三王之罪人；六国，五伯之罪人；四豪者，又六国之罪人。况于郭解之伦，以匹夫之细，窃杀生之权，其罪不容于诛也。&quot;</p>
              <p>　　注[五]愈犹甚也。</p>
              <p>　　注[六]谓下蚕室。</p>
              <p>　　注[七]此已上略华峤之辞。</p>
              <p>　　注[八]论语孔子之言也。言有智而不能自守其身。</p>
              <p>　　注[九]史记齐使者至越，曰：&quot;幸也越之不亡也。吾不贵其智之如目，见豪毛而不见其睫也。今越王知晋之失计，不自知越人之过，是目论也。&quot;言班固讥迁被刑，而不知身自遇祸。</p>
              <p>　　赞曰：二班怀文，裁成帝坟。[一]比良迁、董，[二]兼丽卿、云。[三]彪识皇命，固迷世纷。</p>
              <p>　　注[一]沈约宋书曰：&quot;初，谢俨作此赞，云'裁成典坟'，以示范晔，晔改为'帝坟'。&quot;</p>
              <p>　　注[二]谓司马迁、董狐也。左传曰：&quot;董狐，古之良史也。&quot;</p>
              <p>　　注[三]司马长卿、杨子云。</p>
              <p>　　校勘记</p>
              <p>　　一三五九页三行主人喟然而叹曰按：文选&quot;主人&quot;上有&quot;东都&quot;二字。张森楷校勘记谓案上卷小题下称&quot;自'东都主人'以下分为下卷&quot;，是本有&quot;东都&quot;字也，不知何故逸去。</p>
              <p>　　一三五九页四行奋布衣以登皇极按：校补谓文选&quot;极&quot;作&quot;位&quot;。</p>
              <p>　　一三五九页五行前圣靡得而言焉按：校补谓文选无&quot;而&quot;字。</p>
              <p>　　一三五九页五行讨有逆而顺人按：&quot;讨&quot;原斗&quot;计&quot;，径据汲本、殿本改正，注同。</p>
              <p>　　一三五九页七行监乎*(泰)**[太]*清按：&quot;泰&quot;当作&quot;太&quot;，此后人回改之误，文选正作&quot;太&quot;，今据改。</p>
              <p>　　一三五九页八行以变子之或志按：李慈铭谓文选&quot;或&quot;作&quot;惑&quot;。或惑古字通。</p>
              <p>　　一三五九页一０行昭襄昭王襄王也按：文选注引史记&quot;秦武王卒，无子，立异母弟，是为昭襄王&quot;。张森楷校勘记谓秦有昭襄王、庄襄王，昭襄或只称&quot;昭王&quot;，无只称&quot;襄王&quot;者，此&quot;昭襄&quot;即昭襄王，文选注是，此非。</p>
              <p>　　一三六０页四行时岂奢泰而安之哉按：汲本、殿本&quot;泰&quot;作&quot;侈&quot;。</p>
              <p>　　一三六一页一行作舟车按：校补谓文选&quot;车&quot;作&quot;舆&quot;。</p>
              <p>　　一三六一页一行斯轩辕氏之所以开帝功也按：校补谓文选&quot;斯&quot;下有&quot;乃&quot;字。</p>
              <p>　　一三六一页二行应天顺*(民)**[人]*按：&quot;民&quot;当作&quot;人&quot;，此后人回改之误。</p>
              <p>　　文选正作&quot;人&quot;，今据改。</p>
              <p>　　一三六一页二行有殷宗中兴之则焉按：&quot;宗&quot;原作&quot;室&quot;，径据汲本、殿本改正。</p>
              <p>　　一三六一页四行妙古昔而论功按：文选&quot;妙&quot;作&quot;眇&quot;。</p>
              <p>　　一三六二页一二行洛邑地埶之中也按：陈景云谓据伪孔传，&quot;之中&quot;当作&quot;正中&quot;。</p>
              <p>　　一三六三页五行翩翩巍巍显显翼翼按：王先谦谓文选作&quot;扇巍巍，显翼翼&quot;。</p>
              <p>　　一三六三页七行顺流泉而为沼按：校补谓文选&quot;顺&quot;作&quot;填&quot;，注云昭明讳顺，故改为&quot;填&quot;。</p>
              <p>　　一三六三页一０行凤盖飒洒按：&quot;飒洒&quot;文选作&quot;棽丽&quot;。</p>
              <p>　　一三六三页一０行祲威盛容按：集解引沉钦韩说，谓&quot;祲&quot;当从文选作&quot;寝&quot;，言寝兵威而盛礼容也。</p>
              <p>　　一三六三页一二行吐爓生风按：&quot;爓&quot;原斗&quot;烂&quot;，径据殿本、集解本改正。</p>
              <p>　　一三六三页一二行吹野燎山按：校补谓文选作&quot;欱野歕山&quot;。</p>
              <p>　　一三六三页一四行以命三驱按：王先谦谓文选&quot;以命&quot;作&quot;申令&quot;。</p>
              <p>　　一三六三页一四行轻车霆发按：校补谓文选作&quot;輶车霆激&quot;。</p>
              <p>　　一三六三页一四行游基发射按：校补谓文选&quot;游&quot;作&quot;由&quot;，游与由同。</p>
              <p>　　一三六三页一四行辔不诡遇汲本、殿本&quot;辔&quot;作&quot;弯&quot;，注同。按：此承上&quot;范氏施御&quot;言，作&quot;辔&quot;是，文选亦作&quot;辔&quot;。</p>
              <p>　　一三六四页一行*(御)**[觐]*明堂据殿本改。按：依注当作&quot;觐&quot;，文选亦作&quot;觐&quot;。</p>
              <p>　　一三六四页三行瞰四裔而抗棱按：汲本、殿本&quot;棱&quot;作&quot;棱&quot;，文选亦作&quot;棱&quot;。</p>
              <p>　　注同。</p>
              <p>　　一三六四页三行南趯朱垠按：校补谓文选&quot;趯&quot;作&quot;耀&quot;。</p>
              <p>　　一三六四页四行自孝武所不能征孝宣所不能臣按：校补谓文选作&quot;自孝武之所不征，孝宣之所未臣&quot;。</p>
              <p>　　一三六四页六行外接百蛮按：校补谓文选&quot;接&quot;作&quot;绥&quot;。</p>
              <p>　　一三六四页六行乃盛礼乐供帐置乎云龙之庭按：李慈铭谓文选作&quot;尔乃盛礼兴乐&quot;，以乐字读句。</p>
              <p>　　一三六四页八行太师奏乐按：&quot;太&quot;原斗&quot;泰&quot;，径据殿本改正。</p>
              <p>　　一三六四页九行仱树兜离按：李慈铭谓文选&quot;仱树&quot;作&quot;僸树&quot;。</p>
              <p>　　一三六四页一二行始服*(冕)*冠*[冕]*衣裳据汲本改，与明帝纪合。</p>
              <p>　　一三六四页一三行敷布也按：&quot;敷&quot;原斗&quot;铺&quot;，径改正。</p>
              <p>　　一三六六页一０行霆激电骛并言疾也汲本、殿本&quot;霆激&quot;作&quot;霆发&quot;。按：正文&quot;轻车霆发&quot;，文选作&quot;輶车霆激&quot;，观此注，似章怀所见本正文亦作&quot;霆激&quot;也。</p>
              <p>　　一三六六页一一行则*(挥)**[搏]*而嬉据汲本、殿本改。</p>
              <p>　　一三六六页一一行范氏赵之御人也按：集解引惠栋说，谓文选李善注引括地图云，夏德盛，二龙降之，禹使范氏御之以行经南方。章怀以范氏为赵之御人，引孟子以证之，误甚。又按：校补谓范氏自当为夏之御人，此&quot;赵&quot;字疑涉下&quot;赵简子&quot;而误。</p>
              <p>　　一三六六页一二行吾为范氏驱驰汲本、殿本&quot;范氏&quot;作&quot;范我&quot;。校补引侯康说，谓&quot;'范我'当作'范氏'，章怀引此，正以注'范氏施御'句也。孙宣公孟子音义云'范我'或作'范氏'。</p>
              <p>　　孟坚此赋皆用孟子，故章怀引孟子以证之&quot;。今按：赵岐本孟子与今本孟子同作&quot;范我&quot;，且下引赵岐注&quot;范，法也&quot;，则章怀注原亦作&quot;范我&quot;。校补谓&quot;侯氏谓孟坚实用孟子或作本，是也，当时亦并无赵岐本也。至章怀之引孟子，并引赵注以释'范'字，实仍为'范我'，并非'范氏'，特引之专为说下'辔不诡遇'，原别为一义&quot;。</p>
              <p>　　一三六六页一三行赵岐注曰范法也按：&quot;范&quot;当作&quot;范&quot;。参阅上条校记。</p>
              <p>　　一三六七页一０行*[日]*食于三朝之会据汲本、殿本补。</p>
              <p>　　一三六七页一六行食举*(为)**[谓]*当食举乐也据汲本、殿本改。按：为谓本通，此以作&quot;谓&quot;为是。</p>
              <p>　　一三六七页一七行太师掌六律六吕按：&quot;吕&quot;原斗&quot;同&quot;，径据汲本、殿本改正。</p>
              <p>　　一三六八页四行太古远古也按：&quot;太&quot;原斗&quot;泰&quot;，径据汲本、殿本改正。</p>
              <p>　　一三六八页九行于是圣上*(亲)**[鷪]*万方之欢娱按：文选&quot;亲&quot;作&quot;鷪&quot;，王先谦谓作&quot;鷪&quot;是。今据改。</p>
              <p>　　一三六八页九行久沐浴乎膏泽按：校补谓文选&quot;久&quot;作&quot;又&quot;，&quot;乎&quot;作&quot;于&quot;。</p>
              <p>　　一三六八页一一行除工商之淫业兴农桑之上务按：校补谓文选&quot;除&quot;作&quot;抑&quot;，&quot;上&quot;作&quot;盛&quot;。</p>
              <p>　　一三六八页一二行贱奇丽而不珍按：校补谓文选&quot;不&quot;作&quot;弗&quot;。</p>
              <p>　　一三六八页一三行耳目不营按：校补谓文选&quot;不&quot;作&quot;弗&quot;。</p>
              <p>　　一三六九页六行捐珠玉于五湖之川按：&quot;湖&quot;原斗&quot;胡&quot;，径改正。</p>
              <p>　　一三六九页一０行平帝立*(举)*学官据刊误删。</p>
              <p>　　一三七０页一一行图书之泉按：&quot;泉&quot;本作&quot;渊&quot;，避唐讳改，殿本回改作&quot;渊&quot;。</p>
              <p>　　一三七一页二行今将喻子五篇之诗按：校补谓文选作&quot;今将授子以五篇之诗&quot;。</p>
              <p>　　一三七一页一四行率土之宾按：汲本、殿本&quot;宾&quot;作&quot;滨&quot;。</p>
              <p>　　一三七四页一四行岂*(同)**[可]*逆诈示猜殿本&quot;同&quot;作&quot;可&quot;，王先谦谓作&quot;可&quot;是。今据改。</p>
              <p>　　一三七五页八行典而不实按：校补谓文选&quot;不&quot;作&quot;亡&quot;。</p>
              <p>　　一三七五页一四行同于草昧按：汲本、殿本&quot;于&quot;作&quot;乎&quot;，文选作&quot;于&quot;。</p>
              <p>　　一三七五页一五行厥有氏号绍天阐绎者按：校补谓文选无&quot;者&quot;字。</p>
              <p>　　一三七六页一行蔡邕曰*(鞕)**[絪]*缊据汲本、殿本改。</p>
              <p>　　一三七六页一二行以冠德卓踪者按：校补谓文选&quot;踪&quot;作&quot;绝&quot;。</p>
              <p>　　一三七六页一三行虞亦命夏后按：校补谓文选&quot;虞&quot;上仍有&quot;有&quot;字。</p>
              <p>　　一三七六页一六行虽前*[圣]*嚱夔衡旦密勿之辅据汲本、殿本补。按：文选无&quot;前圣&quot;二字。</p>
              <p>　　一三七六页一六行辰居其域文选&quot;辰&quot;作&quot;宸&quot;。按：校补谓&quot;辰居&quot;本论语，作&quot;宸&quot;者借通耳，其本字仍当作&quot;辰&quot;。</p>
              <p>　　一三七八页三行高祖聚彤云于砀山按：&quot;砀&quot;原斗&quot;砀&quot;，径改正。</p>
              <p>　　一三七九页一行同受侯甸之所服按：校补谓文选无&quot;所&quot;字。</p>
              <p>　　一三七九页一行以伯方统牧按：校补谓文选&quot;伯方&quot;作&quot;方伯&quot;。</p>
              <p>　　一三七九页一行乘其命赐彤弧黄戚之威用讨韦顾黎崇之不格挌：校补谓文选&quot;戚&quot;作&quot;钺&quot;，&quot;格&quot;作&quot;恪&quot;。</p>
              <p>　　一三七九页三行是故义士伟而不敦按：校补谓文选&quot;伟&quot;作&quot;华&quot;。</p>
              <p>　　一三七九页三行然犹于穆猗那按：校补谓文选&quot;然&quot;作&quot;亦&quot;。</p>
              <p>　　一三七九页一四行京*(师)*京都也据刊误删。</p>
              <p>　　一三八０页一二行慝亡迥而不泯按：校补谓文选&quot;慝&quot;作&quot;匿&quot;，&quot;迥&quot;作&quot;回&quot;。</p>
              <p>　　一三八０页一四行厥道至乎经纬乾坤按：校补谓文选&quot;厥道&quot;二字连上为句，&quot;乎&quot;作&quot;于&quot;。</p>
              <p>　　一三八０页一四行内浸豪芒按：校补谓文选&quot;浸&quot;作&quot;沾&quot;。</p>
              <p>　　一三八０页一六行汉承唐*(虞)**[尧]*之基按：刊误谓注解&quot;唐基&quot;耳，何故辄出&quot;虞&quot;字，明当作&quot;尧&quot;。今据改。</p>
              <p>　　一三八一页九行品物万殊按：&quot;殊&quot;原斗&quot;物&quot;，径改正。</p>
              <p>　　一三八一页一０行乃始虔巩劳*(让)**[谦]*据汲本、殿本改。</p>
              <p>　　一三八一页一一行而礼官儒林屯朋笃论之士而不传祖宗之仿佛按：校补谓文选&quot;朋&quot;作&quot;用&quot;，&quot;论&quot;作&quot;诲&quot;。又毛刻文选蔡邕注本&quot;屯&quot;作&quot;纯&quot;，&quot;不传&quot;上无&quot;而&quot;字。又按：&quot;仿佛&quot;汲本、殿本作&quot;彷佛&quot;，注同，文选作&quot;髣□&quot;。</p>
              <p>　　一三八二页六行是以*(凤皇)*来仪集羽族于观魏文选无&quot;凤皇&quot;二字。沉家本谓以下文例之，无者是。今据删。</p>
              <p>　　一三八二页八行羡溢乎要荒按：校补谓文选&quot;羡&quot;作&quot;洋&quot;。</p>
              <p>　　一三八二页一一行宜亦劝恁旅力按：校补谓文选&quot;宜亦&quot;作&quot;亦宜&quot;。</p>
              <p>　　一三八三页四行肉角谓麟也按：&quot;麟&quot;原斗&quot;鳞&quot;，径改正。</p>
              <p>　　一三八四页七行定性以和神按：校补谓文选作&quot;因定以和神&quot;。</p>
              <p>　　一三八四页八行惮□天乎按：校补谓文选&quot;天&quot;下有&quot;命&quot;字。</p>
              <p>　　一三八四页八行伊考自邃古按：&quot;邃&quot;原斗&quot;遂&quot;，径据汲本、殿本改正。注同。</p>
              <p>　　一三八五页四行与之乎斟酌道德之渊源按：校补谓文选无&quot;乎&quot;字。</p>
              <p>　　一三八五页五行既成髃后之谠辞按：校补谓文选&quot;成&quot;作&quot;感&quot;。</p>
              <p>　　一三八五页六行奋景炎汲本、殿本&quot;景炎&quot;作&quot;炎景&quot;。按：文选作&quot;景炎&quot;。</p>
              <p>　　一三八七页二行若季路仇牧*[死]*而不悔也校补谓前书&quot;仇牧&quot;下原有&quot;死&quot;字，各本皆脱。今据补。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='44.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='46.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
