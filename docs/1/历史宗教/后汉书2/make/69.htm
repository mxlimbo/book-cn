<html>
<head>
<title>后汉书卷六十三　李杜列传　第五十三</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="68.htm"><img src="last.gif" width="46" height="15" border="0"></a><img src="bg.gif" width="40" height="30"><a href="70.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷六十三　李杜列传　第五十三</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　李固字子坚，汉中南郑人，司徒合之子也。合在*(数)**[方]*术传。固貌状有奇表，鼎角匿犀，足履龟文。[一]少好学，常步行寻师，不远千里。[二]遂究览坟籍，结交英贤。四方有志之士，多慕其风而来学。京师咸叹曰：&quot;是复为李公矣。&quot;[三]司隶﹑益州并命郡举孝廉，辟司空掾，皆不就。[四]
              <p>　　注[一]鼎角者，顶有骨如鼎足也。匿犀，伏犀也。谓骨当额上入发际隐起也。</p>
              <p>　　足履龟文者二千石，见相书。</p>
              <p>　　注[二]谢承书曰：&quot;固改易姓名，杖策驱驴，负笈追师三辅，学五经，积十余年。</p>
              <p>　　博览古今，明于风角﹑星筭﹑河图﹑谶纬，仰察俯占，穷神知变。每到太学，密入公府，定省父母，不令同业诸生知是合子。&quot;</p>
              <p>　　注[三]言复继其父为公也。</p>
              <p>　　注[四]谢承书曰：&quot;五察孝廉，益州再举茂才，不应。五府连辟，皆辞以疾。&quot;</p>
              <p>　　阳嘉二年，有地动﹑山崩﹑火醔之异，公卿举固对策，[一]诏又特问当世之敝，为政所宜。</p>
              <p>　　固对曰：</p>
              <p>　　注[一]续汉书曰&quot;阳嘉二年，诏公卿举敦朴之士，韂尉贾建举固&quot;也。</p>
              <p>　　臣闻王者父天母地，[一]宝有山川。[二]王道得则阴阳和穆，政化乖则崩震为醔。斯皆关之天心，效于成事者也。夫化以职成，官由能理。古之进者，有德有命；[三]今之进者，唯财与力。伏闻诏书务求宽博，疾恶严暴。而今长吏多杀伐致声名者，必加迁赏；其存宽和无党援者，辄见斥逐。是以淳厚之风不宣，雕薄之俗未革。虽繁刑重禁，何能有益？前孝安皇帝变乱旧典，封爵阿母，[四]</p>
              <p>　　因造妖□，使樊丰之徒乘权放恣，侵夺主威，改乱嫡嗣，[五]至令圣躬狼狈，亲遇其艰。既拔自困殆，[六]龙兴即位，天下喁喁，属望风政。积敝之后，易致中兴，诚当沛然思惟善道；[七]而论者犹云，方今之事，复同于前。臣伏从山草，痛心伤臆。实以汉兴以来，三百余年，贤圣相继，十有八主。岂无阿乳之恩？岂忘贵爵之宠？然上畏天威，俯案经典，知义不可，故不封也。今宋阿母[八]虽有大功勤谨之德，但加赏赐，足以酬其劳苦；至于裂土开国，实乖旧典。闻阿母体性谦虚，必有逊让，陛下宜许其辞国之高，使成万安之福。</p>
              <p>　　注[一]春秋感精符曰：&quot;人主日月同明，四时合信，故父天母地，兄日姊月。&quot;</p>
              <p>　　宋均注曰：&quot;父天于圜丘之祀也，母地于方泽之祭也，兄日于东郊，姊月于西郊。&quot;</p>
              <p>　　注[二]史记曰：&quot;魏武侯浮西河而下，中河顾而谓吴起曰：'美哉乎河山之固，此魏之宝也。'吴起对曰：'在德不在险。'&quot;注[三]命，爵命也。言有德者乃可加爵命也。</p>
              <p>　　注[四]阿母王圣。</p>
              <p>　　注[五]谓顺帝为太子时，废为济阴王。</p>
              <p>　　注[六]殆，危也。</p>
              <p>　　注[七]沛然，宽广之意。</p>
              <p>　　注[八]谓宋娥也。</p>
              <p>　　夫妃后之家所以少完全者，岂天性当然？但以爵位尊显，专总权柄，天道恶盈，不知自损，故至颠仆。先帝宠遇阎氏，位号太疾，故其受祸，曾不旋时。老子曰：&quot;其进锐，其退速也。&quot;[一]今梁氏戚为椒房，礼所不臣，[二]尊以高爵，尚可然也。而子弟髃从，荣显兼加，永平﹑建初故事，殆不如此。宜令步兵校尉冀及诸侍中还居黄门之官，使权去外戚，政归国家，岂不休乎！</p>
              <p>　　注[一]案：孟子有此文。谢承书亦云孟子，而续汉书复云老子。</p>
              <p>　　注[二]公羊传曰：&quot;宋杀其大夫，何以不名？宋三世无大夫，三世内娶也。&quot;何休注云：&quot;内娶，娶大夫女也。言无大夫者三世，礼不臣妻之父母，国内皆臣，无娶道，故绝去大夫名，正其义也。&quot;椒房者，皇后所居，以椒泥涂也。</p>
              <p>　　又诏书所以禁侍中尚书中臣子弟不得为吏察孝廉者，以其秉威权，容请托故也。</p>
              <p>　　而中常侍日月之侧，声埶振天下，子弟禄仕，曾无限极。虽外托谦默，不干州郡，而谄伪之徒，望风进举。今可为设常禁，同之中臣。</p>
              <p>　　昔馆陶公主为子求郎，[一]明帝不许，赐钱千万。所以轻厚赐，重薄位者，为官人失才，害及百姓也。窃闻长水司马武宣﹑[二]开阳城门候羊迪等，[三]无它功德，初拜便真。此虽小失，而渐坏旧章。[四]先圣法度，所宜坚守，政教一跌，百年不复。诗云：&quot;上帝板板，下民卒瘅。&quot;刺周王变祖法度，故使下民将尽病也。[五]</p>
              <p>　　注[一]馆陶公主，光武第三女也。</p>
              <p>　　注[二]续汉志&quot;长水校尉一人，比二千石，司马一人，千石，掌宿韂&quot;也。</p>
              <p>　　注[三]续汉志曰：&quot;城门每门候一人，六百石。&quot;</p>
              <p>　　注[四]续汉书曰：&quot;中都官，千石﹑六百石，故事先守一岁，然后补真。&quot;</p>
              <p>　　注[五]板，反也。卒，尽也。瘅，病也。诗大雅，凡伯刺周厉王反先王之道，下人尽病也。</p>
              <p>　　今陛下之有尚书，犹天之有北斗也。斗为天喉舌，尚书亦为陛下喉舌。[一]斗斟酌元气，运平四时。[二]尚书出纳王命，赋政四海，[三]权尊埶重，责之所归。若不平心，醔眚必至。诚宜审择其人，以毗圣政。今与陛下共理天下者，外则公卿尚书，内则常侍黄门，譬犹一门之内，一家之事，安则共其福庆，危则通其祸败。刺史﹑二千石，外统职事，内受法则。夫表曲者景必邪，源清者流必絜，犹叩树本，百枝皆动也。</p>
              <p>　　周颂曰：&quot;薄言振之，莫不震叠。&quot;[四]此言动之于内，而应于外者也。*(犹)**[由]*此言之，本朝号令，岂可蹉跌？闲隙一开，则邪人动心；利竞暂启，则仁义道塞。刑罚不能复禁，化导以之寑坏。此天下之纪纲，当今之急务。陛下宜开石室，陈图书，[五]招会髃儒，引问失得，指擿变象，以求天意。其言有中理，实时施行，显拔其人，以表能者。则圣听日有所闻，忠臣尽其所知。又宜罢退宦官，去其权重，裁置常侍二人，方直有德者，省事左右；小黄门五人，才智闲雅者，给事殿中。如此，则论者厌塞，升平可致也。臣所以敢陈愚瞽，冒昧自闻者，傥或皇天欲令微臣觉悟陛下。陛下宜熟察臣言，怜赦臣死。</p>
              <p>　　注[一]春秋合诚图曰：&quot;天理在斗中，司三公，如人喉在咽，以理舌语。&quot;宋均注曰：&quot;斗为天之舌口，主出政教。三公主导宣君命，喻于人，则宜如人喉在咽，以理舌口，使言有条理。&quot;</p>
              <p>　　注[二]春秋保干图曰：&quot;天皇于是斟元陈枢，以五易威。&quot;宋均注曰：&quot;威，则也，法也。天皇斟元气，陈列枢机，受行次之当得也。&quot;</p>
              <p>　　注[三]赋，布也。</p>
              <p>　　注[四]韩诗□君传曰：&quot;薄，辞也。振，奋也。莫，无也。震，动也。叠，应也。</p>
              <p>　　美成王能奋舒文武之道而行之，则天下无不动而应其政教。&quot;</p>
              <p>　　注[五]前书曰：&quot;司马迁为太史令，紬史记石室金匮之书。&quot;紬音抽。</p>
              <p>　　顺帝览其对，多所纳用，实时出阿母还弟舍，诸常侍悉叩头谢罪，朝廷肃然。</p>
              <p>　　以固为议郎。而阿母宦者疾固言直，因诈飞章以陷其罪，事从中下。大司农黄尚等请之于大将军梁商，又仆射黄琼救明固事，久乃得拜议郎。</p>
              <p>　　出为广汉雒令，至白水关，解印绶，还汉中，[一]杜门不交人事。岁中，梁商请为从事中郎。商以后父辅政，而柔和自守，不能有所整裁，醔异数见，下权日重。固欲令商先正风化，退辞高满，乃奏记曰：&quot;春秋曪仪父以开义路，[二]</p>
              <p>　　贬无骇以闭利门。[三]夫义路闭则利门开，利门开则义路闭也。前孝安皇帝内任伯荣﹑樊丰之属，[四]外委周广﹑谢恽之徒，开门受赂，署用非次，天下纷然，怨声满道。朝廷初立，颇存清静，未能数年，稍复堕损。左右党进者，日有迁拜，守死善道者，滞涸穷路，[五]而未有改敝立德之方。又即位以来，十有余年，圣嗣未立，髃下继望。可令中宫博简嫔媵，兼采微贱宜子之人，进御至尊，顺助天意。若有皇子，母自乳养，无委保妾医巫，以致飞燕之祸。[六]</p>
              <p>　　明将军望尊位显，当以天下为忧，崇尚谦省，垂则万方。而新营祠堂，费功亿计，非以昭明令德，崇示清俭。自数年以来，醔怪屡见，比无雨润，而沉阴郁泱。[七]宫省之内，容有阴谋。孔子曰：'智者见变思刑，愚者鷪怪讳名。'天道无亲，可为祗畏。[八]加近者月食既于端门之侧。[九]月者，大臣之体也。[一０]夫穷高则危，大满则溢，月盈则缺，日中则移。[一一]凡此四者，自然之数也。天地之心，福谦忌盛，[一二]是以贤达功遂身退，[一三]全名养寿，无有怵迫之忧。[一四]诚令王纲一整，道行忠立，明公踵伯成之高，全不朽之誉，[一五]岂与此外戚凡辈耽荣好位者同日而论哉！固狂夫下愚，不达大体，窃感古人一饭之报，[一六]</p>
              <p>　　况受顾遇而容不尽乎！&quot;商不能用。</p>
              <p>　　注[一]梁州记曰：&quot;关城西南百八十里有白水关，昔李固解印绶处也。&quot;故关城今在梁州金牛县西。</p>
              <p>　　注[二]隐公元年三月，公及邾仪父盟于昧。公羊传曰：&quot;仪公者何？邾娄之君也。</p>
              <p>　　何以称字？曪之也。曷为曪之？为其与[公]盟也。&quot;何休注云：&quot;春秋王鲁，托隐公为受命王，因仪父先与隐公盟，假以见曪赏义。&quot;</p>
              <p>　　注[三]春秋隐公二年，经书&quot;无骇帅师入极&quot;。公羊传曰：&quot;无骇者何？展无骇也。何以不氏？贬。曷为贬？疾始灭也。&quot;</p>
              <p>　　注[四]伯荣，王圣女也。</p>
              <p>　　注[五]守死善道，论语文。滞涸穷路，以鱼为谕也。</p>
              <p>　　注[六]赵飞燕，成帝皇后。妹为昭仪，专宠。成帝贵人曹伟能等生皇子，皆杀之。</p>
              <p>　　注[七]云起貌。</p>
              <p>　　注[八]祗，敬也。言天无亲疏，惟善是与，可敬*(威)**[畏]*也。书曰：&quot;皇天无亲。&quot;</p>
              <p>　　注[九]既，尽也。端门，太微宫南门也。</p>
              <p>　　注[一０]前书李寻上疏曰：&quot;月者觽阴之长，妃后﹑大臣﹑诸侯之象也。&quot;</p>
              <p>　　注[一一]易丰卦曰：&quot;日中则昃，月盈则食，天地盈虚，与时消息。&quot;史记蔡泽谓范睢曰：&quot;日中则移，月满则亏&quot;也。</p>
              <p>　　注[一二]易曰：&quot;鬼神害盈而福谦，人道恶盈而好谦。&quot;又曰：&quot;见天地之心。&quot;</p>
              <p>　　注[一三]老子曰：&quot;功成名遂身退，天之道也。&quot;</p>
              <p>　　注[一四]为利所诱，怵迫于忧勤也。怵音息律反，或音黜。</p>
              <p>　　注[一五]庄子曰：&quot;伯成子高，唐虞时为诸侯，至禹，去而耕。禹往见之，则耕在野。禹问曰：'昔尧化天下，吾子立为诸侯，尧授舜，舜授予，子去而耕，其故何也？'子高曰：'昔尧化天下，至公无私，不赏而人自劝，不罚而人自畏。</p>
              <p>　　今子赏而不劝，罚而不威，德自此衰，刑自此作。夫子盍行，无留吾事。'俋俋然，耕不顾。&quot;亦见吕氏春秋。</p>
              <p>　　注[一六]谓灵辄也。</p>
              <p>　　永和中，荆州盗贼起，弥年不定，乃以固为荆州刺史。固到，遣吏劳问境内，赦寇盗前衅，与之更始。于是贼帅夏密等敛其魁党六百余人，自缚归首。固皆原之，遣还，使自相招集，开示威法。半岁闲，余类悉降，州内清平。</p>
              <p>　　上奏南阳太守高赐等臧秽。赐等惧罪，遂共重赂大将军梁冀，冀为千里移檄，[一]</p>
              <p>　　而固持之愈急。冀遂令徙固为太山太守。时太山盗贼屯聚历年，郡兵常千人，追讨不能制。固到，悉罢遣归农，但选留任战者百余人，以恩信招诱之。未满岁，贼皆弭散。</p>
              <p>　　注[一]言移一日行千里，救之急也。</p>
              <p>　　迁将作大匠。上疏陈事曰：&quot;臣闻气之清者为神，人之清者为贤。养身者以练神为宝，安国者以积贤为道。昔秦欲谋楚，王孙圉设□西门，陈列名臣，秦使戄然，遂为寑兵。[一]</p>
              <p>　　魏文侯师卜子夏，友田子方，轼段干木，故髃俊竞至，名过齐桓，秦人不敢窥兵于西河，斯盖积贤人之符也。[二]陛下拨乱龙飞，初登大位，聘南阳樊英、江夏黄琼、广汉杨厚、会稽贺纯，[三]策书嗟叹，待以大夫之位。是以岩穴幽人，智术之士，弹冠振衣，乐欲为用，四海欣然，归服圣德。厚等在职，虽无奇卓，然夕惕孳孳，志在忧国。臣前在荆州，闻厚、纯等以病免归，诚以怅然，为时惜之。一日朝会，见诸侍中并皆年少，无一宿儒大人可顾问者，诚可叹息。</p>
              <p>　　宜征还厚等，以副髃望。琼久处议郎，已且十年，觽人皆怪始隆崇，今更滞也。</p>
              <p>　　[四]光禄大夫周举，才谟高正，宜在常伯，访以言议。侍中杜乔，学深行直，当世良臣，久托疾病，可□令起。&quot;又荐陈留杨伦、[五]河南尹存、东平王恽、陈国何临、[六]清河房植等。[七]是日有诏征用伦、厚等，而迁琼、举，以固为大司农。</p>
              <p>　　注[一]秦欲伐楚，使使者往观楚之宝器。昭奚恤乃为□，使客东面，自居西面之□，称曰：&quot;理百姓，实仓廪，子西在此；奉珪璋，使诸侯，子方在此；守封疆，谨境界，叶公子高在此；理师旅，正兵戎，司马子反在此；怀霸王之余义，猎治乱之遗风，昭奚恤在此：惟大国所观。&quot;使反，言于秦君曰：&quot;楚多贤臣，未可谋也。&quot;事见新序。国语曰，楚王孙圉聘于晋，赵简子鸣玉以相，问圉曰：</p>
              <p>　　&quot;楚之白珩犹在乎，其为宝也几何？&quot;对曰：&quot;未尝为宝也。楚人有观射父，能作训辞以行诸侯，有左史倚相，道训典以序百物，此楚国之宝也。若夫古玉、白珩，先王之所玩也，何宝焉！&quot;与此所引不同也。</p>
              <p>　　注[二]魏文侯受经于子夏，过段干木闾，未尝不轼也。李克曰：&quot;文侯东得卜子夏、田子方、段干木，此三人者，君皆师之。&quot;又秦欲伐魏，或曰：&quot;魏君贤人是礼，国人称仁，上下和合，未可图也。&quot;事见史记也。</p>
              <p>　　注[三]谢承书曰：&quot;纯字仲真，会稽山阴人。少为诸生，博极髃蓺。十辟公府，三举贤良方正，五征博士，四公车征，皆不就。后征拜议郎，数陈醔异，上便宜数百事，多见省纳。迁江夏太守。&quot;</p>
              <p>　　注[四]隆，高也。崇，重也。</p>
              <p>　　注[五]伦见儒林传。</p>
              <p>　　注[六]临字子陵，熙之子，为平原太守，见百家谱也。</p>
              <p>　　注[七]植见党人篇也。</p>
              <p>　　先是周举等八使案察天下，多所劾奏，其中并是宦者亲属，辄为请乞，诏遂令勿考。又旧任三府选令史，光禄试尚书郎，时皆特拜，不复选试。固乃与廷尉吴雄上疏，以为八使所纠，宜急诛罚，选举署置，可归有司。帝感其言，乃更下免八使所举刺史、二千石，自是稀复特拜，切责三公，明加考察，朝廷称善。</p>
              <p>　　乃复与光禄勋刘宣上言：&quot;自顷选举牧守，多非其人，至行无道，侵害百姓。又宜止盘游，专心庶政。&quot;帝纳其言，于是下诏诸州劾奏守令以下，政有乖枉，遇人无惠者，免所居官；其奸秽重罪，收付诏狱。</p>
              <p>　　及冲帝即位，以固为太尉，与梁冀参录尚书事。明年帝崩，梁太后以杨、徐盗贼盛强，恐惊扰致乱，使中常侍诏固等，欲须所征诸王侯到乃发丧。固对曰：&quot;帝虽幼少，犹天下之父。今日崩亡，人神感动，岂有臣子反共掩匿乎？昔秦皇亡于沙丘，[一]胡亥、赵高隐而不发，卒害扶苏，以至亡国。[二]近北乡侯薨，阎后兄弟及江京等亦共掩秘，遂有孙程手刃之事。[三]此天下大忌，不可之甚者也。&quot;太后从之，即暮发丧。</p>
              <p>　　注[一]史记曰，始皇东巡道病，崩于沙丘。徐广曰，赵有沙丘宫，在钜鹿也。</p>
              <p>　　注[二]丞相李斯为始皇崩在外，恐诸公子及天下有变，乃秘之不发丧。独胡亥、赵高等知阴谋，破去始皇所封书，赐公子扶苏死，而立胡亥为太子。胡亥元年，楚、汉并起。</p>
              <p>　　注[三]江京、刘安等坐省门下，孙程与王康等就斩京、安等，立顺帝也。</p>
              <p>　　固以清河王蒜年长有德，欲立之，谓梁冀曰：&quot;今当立帝，宜择长年高明有德，任亲政事者，愿将军审详大计，察周、霍之立文、宣，[一]戒邓、阎之利幼弱。&quot;</p>
              <p>　　[二]冀不从，乃立乐安王子缵，年八岁，是为质帝。时冲帝将北卜山陵，固乃议曰：&quot;今处处寇贼，军兴用费加倍，新创宪陵，赋发非一。帝尚幼小，可起陵于宪陵茔内，依康陵制度，[三]其于役费三分减一。&quot;乃从固议。时太后以比遭不造，委任宰辅，固所匡正，每辄从用，其黄门宦者一皆斥遣，天下咸望遂平，而梁冀猜专，每相忌疾。</p>
              <p>　　注[一]周勃立文帝，霍光立宣帝也。</p>
              <p>　　注[二]谓邓太后立殇帝，帝时诞育百余日，二岁而崩；又立安帝，时年十余岁。</p>
              <p>　　阎太后立北乡侯，其年薨，又征诸王子，拟择立之也。</p>
              <p>　　注[三]康陵，殇帝陵也。</p>
              <p>　　初，顺帝时诸所除官，多不以次，及固在事，奏免百余人。此等既怨，又希望冀旨，遂共作飞章虚诬固罪曰：&quot;臣闻君不稽古，无以承天；[一]臣不述旧，无以奉君。昔尧殂之后，舜仰慕三年，坐则见尧于墙，食则鷪尧于羹。[二]斯所谓聿追来孝，不失臣子之节者。[三]太尉李固，因公假私，依正行邪，离闲近戚，自隆支党。至于表举荐达，例皆门徒；及所辟召，靡非先旧。或富室财赂，或子貋婚属，其列在官牒者凡四十九人。又广选贾竖，以补令史；募求好马，临□呈试。出入踰侈，辎軿曜日。大行在殡，路人掩涕，固独胡粉饰貌，搔头弄姿，[四]盘旋偃仰，从容冶步，曾无惨怛伤悴之心。山陵未成，违矫旧政，善则称己，过则归君，斥逐近臣，不得侍送，作威作福，莫固之甚。臣闻台辅之位，实和阴阳，琁机不平，寇贼奸轨，[五]则责在太尉。[六]固受任之后，东南跋扈，两州数郡，[七]千里萧条，兆人伤损，大化陵彁，而诋疵先主，苟肆狂狷。存无廷争之忠，没有诽谤之说。夫子罪莫大于累父，臣恶莫深于毁君。</p>
              <p>　　固之过衅，事合诛辟。&quot;[八]事奏，冀以白太后，使下其事。太后不听，得免。</p>
              <p>　　注[一]书曰：&quot;粤若稽古帝尧。&quot;郑玄注曰：&quot;稽，同也。古，天也。言能同天而行者帝尧。&quot;</p>
              <p>　　注[二]太公兵法曰：&quot;帝尧王天下之时，金银珠玉弗服也，锦锈文绮弗衣也，奇怪异物弗视也，玩好之器弗宝也，淫佚之乐弗听也，宫垣室屋弗垩色也，榱桷柱楹弗藻饰也，茅茨之盖弗翦齐也，滋味重累弗食也，温饭暖羹酸餧不易也。&quot;</p>
              <p>　　注[三]聿，述也。诗大雅曰：&quot;文王烝哉，遹追来孝。&quot;言文王能述追王季勤孝之行也。</p>
              <p>　　注[四]西京杂记曰：&quot;武帝遇李夫人，就取玉簪搔头，自此宫人搔头皆用玉。&quot;</p>
              <p>　　注[五]书曰：&quot;琁机玉衡以齐七政。&quot;孔安国注曰：&quot;琁，美玉也。机，衡也。</p>
              <p>　　王者正天文之器，可运转者也。&quot;又曰：&quot;寇贼奸轨。&quot;注曰：&quot;髃行攻劫曰寇，杀人曰贼，在外曰奸，在内曰轨。&quot;</p>
              <p>　　注[六]续汉志曰&quot;太尉掌四方兵事功课，岁尽则奏殿最而行赏罚&quot;也。</p>
              <p>　　注[七]谓九江贼徐凤、马免等攻烧城邑，广陵贼张婴等攻杀江都长。九江、广陵是荆、杨之地，故云两州也。</p>
              <p>　　注[八]据吴佑传，此章马融之词。</p>
              <p>　　冀忌帝聪慧，恐为后患，遂令左右进鸩。帝苦烦甚，使促召固。固入，前问：&quot;陛下得患所由？&quot;帝尚能言，曰：&quot;食□饼，今腹中闷，得水尚可活。&quot;时冀亦在侧，曰：&quot;恐吐，不可饮水。&quot;语未绝而崩。固伏尸号哭，推举侍医。冀虑其事泄，大恶之。</p>
              <p>　　因议立嗣，固引司徒胡广、司空赵戒，[一]先与冀书曰：&quot;天下不幸，仍遭大忧。</p>
              <p>　　皇太后圣德当朝，摄统万机，明将军体履忠孝，忧存社稷，而频年之闲，国祚三绝。[二]今当立帝，天下重器，诚知太后垂心，将军劳虑，详择其人，务存圣明。然愚情眷眷，窃独有怀。远寻先世废立旧仪，近见国家践祚前事，未尝不询访公卿，广求髃议，令上应天心，下合觽望。</p>
              <p>　　且永初以来，政事多谬，地震宫庙，彗星竟天，诚是将军用情之日。传曰：'以天下与人易，为天下得人难。'昔昌邑之立，昏乱日滋，霍光忧愧发愤，悔之折骨。[三]自非博陆忠勇，[四]延年奋发，大汉之祀，几将倾矣。[五]至忧至重，可不熟虑！悠悠万事，唯此为大。国之兴衰，在此一举。&quot;冀得书，乃召三公、中二千石、列侯大议所立。固、广、戒及大鸿胪杜乔皆以为清河王蒜明德着闻，又属最尊亲，宜立为嗣。先是蠡吾侯志当取冀妹，时在京师，冀欲立之。觽论既异，愤愤不得意，而未有以相夺。[六]中常侍曹腾等闻而夜往说冀曰：&quot;将军累世有椒房之亲，秉摄万机，宾客纵横，多有过差。清河王严明，若果立，则将军受祸不久矣。不如立蠡吾侯，富贵可长保也。&quot;冀然其言。明日重会公卿，冀意气凶凶，而言辞激切。自胡广、赵戒以下，莫不慑惮之。皆曰：</p>
              <p>　　&quot;惟大将军令。&quot;而固独与杜乔坚守本议。冀厉声曰：&quot;罢会。&quot;固意既不从，犹望觽心可立，复以书劝冀。冀愈激怒，乃说太后先策免固，竟立蠡吾侯，是为桓帝。</p>
              <p>　　注[一]谢承书&quot;戒字志伯，蜀郡成都人也。戒博学明经讲授，举孝廉，累迁荆州刺史。梁商弟让为南阳太守，恃椒房之宠，不奉法，戒到州，劾奏之。迁戒河闲相。以冀部难理，整厉威严。迁南阳太守。纠豪杰，恤吏人，奏免中官贵戚子弟为令长贪浊者。征拜为尚书令，出为河南尹，转拜太常。永和六年特拜司空&quot;也。</p>
              <p>　　注[二]顺帝崩，冲帝立一年崩，质帝一年崩。</p>
              <p>　　注[三]昌邑王贺，武帝孙昌邑哀王子也。昭帝崩，霍光立之。</p>
              <p>　　注[四]霍光封博陆侯。前书音义曰：&quot;博，大。陆，平。取其嘉名，无此县也。</p>
              <p>　　食邑北海、河东也。&quot;</p>
              <p>　　注[五]霍光召丞相已下议曰：&quot;昌邑王行昏乱，恐危社稷，如何？&quot;髃臣皆惊愕失色。大司农田延年前离席案□曰：&quot;今日之议，不得旋踵，髃臣后应者，臣请□斩之！&quot;于是废立遂定。</p>
              <p>　　注[六]未有别理而易夺之。</p>
              <p>　　后岁余，甘陵刘文、魏郡刘鲔各谋立蒜为天子，梁冀因此诬固与文、鲔共为妖言，下狱。门生勃海王调贯械上书，证固之枉，河内赵承等数十人亦要鈇锧诣阙通诉，[一]太后明之，乃赦焉。及出狱，京师市里皆称万岁。冀闻之大惊，畏固名德终为己害，乃更据奏前事，遂诛之，时年五十四。[二]</p>
              <p>　　注[一]字林曰：&quot;鈇锧，椹也。&quot;锧音质。椹音竹心反。</p>
              <p>　　注[二]固临终，□子孙素棺三寸，幅巾，殡殓于本郡硗埆之地，不得还墓茔，污先公兆域。见谢承书也。</p>
              <p>　　临命，与胡广、赵戒书曰：&quot;固受国厚恩，是以竭其股肱，不顾死亡，志欲扶持王室，比隆文、宣。[一]何图一朝梁氏迷谬，公等曲从，以吉为凶，成事为败乎？汉家衰微，从此始矣。公等受主厚禄，颠而不扶，倾覆大事，后之良史，岂有所私？固身已矣，于义得矣，夫复何言！&quot;广、戒得书悲臱，皆长叹流涕。</p>
              <p>　　注[一]文帝、宣帝皆髃臣迎立，能兴汉祚。</p>
              <p>　　州郡收固二子基、兹于郾城，皆死狱中。[一]小子燮得脱亡命。冀乃封广、戒而露固尸于四衢，[二]令有敢临者加其罪。固弟子汝南郭亮，[三]年始成童，[四]</p>
              <p>　　游学洛阳，乃左提章钺，[五]右秉鈇锧，诣阙上书，乞收固尸。不许，因往临哭，陈辞于前，遂守丧不去。夏门亭长呵之曰：[六]&quot;李、杜二公为大臣，不能安上纳忠，而兴造无端。卿曹何等腐生，公犯诏书，干试有司乎？&quot;[七]亮曰：&quot;亮含阴阳以生，戴干履坤。义之所动，岂知性命，何为以死相惧？&quot;亭长叹曰：&quot;居非命之世，[八]天高不敢不局，地厚不敢不蹐。[九]耳目适宜视听，口不可以妄言也。&quot;太后闻而不诛。南阳人董班亦往哭固，而殉尸不肯去。[一０]太后怜之，乃听得襚敛归葬。二人由此显名，三公并辟。班遂隐身，莫知所归。</p>
              <p>　　注[一]续汉书曰，基，偃师长。袁宏纪曰，基字宪公，兹字季公，并为长史，闻固策免，并□官亡归巴汉。南郑赵子贱为郡功曹，诏下郡杀固二子。太守知其枉，遇之甚宽，二子托服药夭，具棺器，欲因出逃。子贱畏法，□吏验实，就杀之。</p>
              <p>　　注[二]尔雅曰：&quot;四达谓之衢。&quot;郭璞注曰：&quot;交通四出者也。&quot;</p>
              <p>　　注[三]谢承书曰：&quot;亮字恒直，朗陵人也。&quot;</p>
              <p>　　注[四]成童，年十五也。礼记曰&quot;十五成童，舞象&quot;也。</p>
              <p>　　注[五]章谓所上章也。苍颉篇曰：&quot;钺，斧也。&quot;</p>
              <p>　　注[六]洛阳北面西头门，门外有万寿亭。</p>
              <p>　　注[七]腐生者，犹言腐儒也。</p>
              <p>　　注[八]非命谓衰乱之时，人多不得其死也。</p>
              <p>　　注[九]局，曲也。蹐，累足也。言天高而有雷霆，地厚而有沦陷，上下皆可畏惧也。诗云&quot;谓天盖高，不敢不局，谓地盖厚，不敢不蹐&quot;也。</p>
              <p>　　注[一０]殉，巡也。楚国先贤传曰：&quot;班字季，宛人也。少游太学，宗事李固，才高行美，不交非类。尝耦耕泽畔，恶衣蔬食。闻固死，乃星行奔赴，哭泣尽哀。司隶案状奏闻，天子释而不罪。班遂守尸积十日不去。桓帝嘉其义烈，听许送丧到汉中，赴葬毕而还也。&quot;</p>
              <p>　　固所着章、表、奏、议、教令、对策、记、铭凡十一篇。弟子赵承等悲叹不已，乃共论固言夡，以为德行一篇。[一]</p>
              <p>　　注[一]谢承书曰：&quot;固所授弟子，颍川杜访、汝南郑遂、河内赵承等七十二人，相与哀叹悲愤，以为眼不复瞻固形容，耳不复闻固嘉训，乃共论集德行一篇。&quot;</p>
              <p>　　燮字德公。初，固既策罢，知不免祸，乃遣三子归乡里。时燮年十三，姊文姬为同郡赵伯英妻，贤而有智，见二兄归，具知事本，默然独悲曰：&quot;李氏灭矣！</p>
              <p>　　自太公已来，积德累仁，何以遇此？&quot;[一]密与二兄谋豫藏匿燮，托言还京师，人咸信之。有顷难作，下郡收固三子。</p>
              <p>　　二兄受害，文姬乃告父门生王成曰：&quot;君执义先公，有古人之节。今委君以六尺之孤，[二]李氏存灭，其在君矣。&quot;成感其义，乃将燮乘江东下，入徐州界内，令变名姓为酒家佣，[三]而成卖卜于巿。各为异人，阴相往来。</p>
              <p>　　注[一]太公谓祖父合也。</p>
              <p>　　注[二]六尺谓年十五以下。</p>
              <p>　　注[三]谢承书曰：&quot;燮远遁身于北海剧，托命滕咨家以得免。&quot;与此不同。</p>
              <p>　　燮从受学，酒家异之，意非恒人，以女妻燮。燮专精经学。十余年闲，梁冀既诛而醔眚屡见。明年，史官上言宜有赦令，又当存录大臣冤死者子孙，于是大赦天下，并求固后嗣。燮乃以本末告酒家，酒家具车重厚遣之，皆不受，遂还乡里，追服。姊弟相见，悲感傍人。既而戒燮曰：&quot;先公正直，为汉忠臣，而遇朝廷倾乱，梁冀肆虐，令吾宗祀血食将绝。今弟幸而得济，岂非天邪！宜杜绝觽人，勿妄往来，慎无一言加于梁氏。加梁氏则连主上，祸重至矣。唯引咎而已。&quot;燮谨从其诲。后王成卒，燮以礼葬之，感伤旧恩，每四节为设上宾之位而祠焉。</p>
              <p>　　州郡礼命，四府并辟，皆无所就，后征拜议郎。及其在位，廉方自守，所交皆舍短取长，好成人之美。时颍川荀爽、贾彪，虽俱知名而不相能，燮并交二子，情无适莫，世称其平正。[一]</p>
              <p>　　注[一]论语曰：&quot;君子之于天下也，无适也，无莫也，义之与比。&quot;</p>
              <p>　　灵帝时拜安平相。先是安平王续为张角贼所略，国家赎王得还，朝廷议复其国。</p>
              <p>　　燮上奏曰：&quot;续在国无政，为妖贼所虏，守藩不称，损辱圣朝，不宜复国。&quot;时议者不同，而续竟归藩。燮以谤毁宗室，输作左校。未满岁，王果坐不道被诛，乃拜燮为议郎。京师语曰：&quot;父不肯立帝，子不肯立王。&quot;</p>
              <p>　　擢迁河南尹。时既以货赂为官，诏书复横发钱三亿，以实西园。[一]燮上书陈谏，辞义深切，帝乃止。先是颍川甄邵谄附梁冀，为邺令。有同岁生得罪于冀，亡奔邵，邵伪纳而阴以告冀，冀即捕杀之。邵当迁为郡守，会母亡，邵且埋尸于马屋，先受封，然后发丧。邵还至洛阳，燮行涂遇之，使卒投车于沟中，笞捶乱下，大署帛于其背曰&quot;谄贵卖友，贪官埋母&quot;。乃具表其状。邵遂废锢终身。</p>
              <p>　　燮在职二年卒，时人感其世忠正，咸伤惜焉。</p>
              <p>　　注[一]事见宦者传。</p>
              <p>　　杜乔字叔荣，河内林虑人也。[一]少为诸生，举孝廉，辟司徒杨震府。稍迁为南郡太守，转东海相，入拜侍中。</p>
              <p>　　注[一]续汉书曰：&quot;累祖吏二千石。乔少好学，治韩诗、京氏易、欧阳尚书，以孝称。虽二千石子，常步担求师。&quot;林虑，今相州县也。</p>
              <p>　　汉安元年，以乔守光禄大夫，使徇察兖州。表奏太山太守李固政为天下第一；</p>
              <p>　　陈留太守梁让、济阴太守汜宫、济北相崔瑗等臧罪千万以上。让即大将军梁冀季父，宫、瑗皆冀所善。还，拜太子太傅，迁大司农。</p>
              <p>　　时梁冀子弟五人及中常侍等以无功并封，乔上书谏曰：&quot;陛下越从藩臣，龙飞即位，天人属心，万邦攸赖。不急忠贤之礼，而先左右之封，伤善害德，兴长佞谀。臣闻古之明君，曪罚必以功过；末世闇主，诛赏各缘其私。今梁氏一门，宦者微孽，[一]并带无功之绂，[二]裂劳臣之土，其为乖滥，胡可胜言！夫有功不赏，为善失其望；奸回不诘，为恶肆其凶。故陈资斧而人靡畏，班爵位而物无劝。[三]苟遂斯道，岂伊伤政，为乱而已，丧身亡国，可不慎哉！&quot;书奏不省。</p>
              <p>　　注[一]孽音鱼列反。公羊传曰：&quot;臣仆庶孽之事。&quot;何休注云：&quot;孽，贱子也，犹树之有孽生也。&quot;</p>
              <p>　　注[二]苍颉篇：&quot;绂，绶也。&quot;</p>
              <p>　　注[三]易旅卦九四曰：&quot;旅于处，得其资斧。&quot;前书音义曰：&quot;资，利也。&quot;</p>
              <p>　　益州刺史种暠举劾永昌太守刘君世以金蛇遗梁冀，事发觉，以蛇输司农。冀从乔借观之，乔不肯与，冀始为恨。累迁大源胪。时冀小女死，令公卿会丧，乔独不往，冀又衔之。</p>
              <p>　　迁光禄勋。建和元年，代胡广为太尉。桓帝将纳梁冀妹，冀欲令以厚礼迎之，乔据执旧典，不听。[一]又冀属乔举汜宫为尚书，乔以宫臧罪明着，遂不肯用，因此日忤于冀。先是李固见废，内外丧气，髃臣侧足而立，唯乔正色无所回桡。</p>
              <p>　　[二]由是海内叹息，朝野瞻望焉。在位数月，以地震免。宦者唐衡、左悺等因共谮于帝曰：&quot;陛下前当即位，乔与李固抗议言上不堪奉汉宗祀。&quot;[三]帝亦怨之。及清河王蒜事起，梁冀遂讽有司劾乔及李固与刘鲔等交通，请逮案罪。而梁太后素知乔忠，但策免而已。[四]冀愈怒，使人胁乔曰：&quot;早从宜，妻子可得全。&quot;[五]乔不肯。明日冀遣骑至其门，不闻哭者，遂白执系之，死狱中。妻子归故郡。与李固俱暴尸于城北，家属故人莫敢视者。</p>
              <p>　　注[一]时有司奏曰：&quot;春秋迎王后于纪，在涂则称后。今大将军冀女弟宜备礼章，时进征币。&quot;奏可。于是悉依孝惠帝纳后故事，聘黄金二万斤，纳采鴈璧乘马，一依旧典。</p>
              <p>　　注[二]回，邪也。桡，曲也。</p>
              <p>　　注[三]抗，举也。</p>
              <p>　　注[四]续汉书曰：&quot;乔诸生耿伯尝与鲔同止，冀讽吏执鲔为乔门生。&quot;</p>
              <p>　　注[五]从宜，令其自尽也。</p>
              <p>　　乔故掾陈留杨匡闻之，号泣星行到洛阳，乃着故赤帻，托为夏门亭吏，守卫尸丧，驱护蝇虫，积十二日，都官从事执之以闻。梁太后义而不罪。匡于是带鈇锧诣阙上书，并乞李、杜二公骸骨。太后许之。成礼殡殓，送乔丧还家，葬送行服，隐匿不仕。匡初好学，常在外黄大泽教授门徒。补蕲长，[一]政有异绩，迁平原令。时国相徐曾，中常侍璜之兄也，匡耻与接事，托疾牧豕云。[二]</p>
              <p>　　注[一]蕲，今徐州县也，音机。</p>
              <p>　　注[二]袁山松书，匡一名章，字叔康也。</p>
              <p>　　论曰：夫称仁人者，其道弘矣！[一]立言践行，[二]岂徒徇名安己而已哉，[三]</p>
              <p>　　将以定去就之燍，正天下之风，使生以理全，死与义合也。[四]夫专为义则伤生，[五]专为生则骞义，[六]专为物则害智，[七]专为己则损仁。若义重于生，舍生可也；生重于义，全生可也。[八]上以残闇失君道，下以笃固尽臣节。臣节尽而死之，则为杀身以成仁，去之不为求生以害仁也。[九]顺桓之闲，国统三绝，太后称制，贼臣虎视。李固据位持重，以争大义，确乎而不可夺。[一０]</p>
              <p>　　岂不知守节之触祸，耻夫覆折之伤任也。[一一]观其发正辞，及所遗梁冀书，虽机失谋乖，犹恋恋而不能已。至矣哉，社稷之心乎！其顾视胡广、赵戒，犹粪土也。</p>
              <p>　　注[一]弘，大也。言非一涂也。</p>
              <p>　　注[二]立其言，必践而行之。</p>
              <p>　　注[三]徇，求也。</p>
              <p>　　注[四]燍，节也。立身之道，唯孝与忠，全生死之义，须得其所。</p>
              <p>　　注[五]贵义则贱生也。</p>
              <p>　　注[六]骞，违也。</p>
              <p>　　注[七]为物则役智，故为害。</p>
              <p>　　注[八]孟子曰：&quot;鱼我所欲，熊掌我所欲也。二者不可得兼，舍鱼而取熊掌者也。</p>
              <p>　　生亦我所欲也，义亦我所欲也。二者不可得兼，舍生而取义者也。&quot;</p>
              <p>　　注[九]论语：&quot;无求生以害仁，有杀身以成仁。&quot;</p>
              <p>　　注[一０]确，坚貌也。易曰：&quot;确乎其不可拔。&quot;论语曰：&quot;临大节而不可夺。&quot;</p>
              <p>　　注[一一]易曰：&quot;鼎折足，覆公餗。&quot;言不胜其任。</p>
              <p>　　赞曰：李、杜司职，朋心合力。[一]致主文、宣，抗情伊、稷。[二]道亡时晦，终离罔极。[三]燮同赵孤，[四]世载弦直。[五]</p>
              <p>　　注[一]朋犹同也。</p>
              <p>　　注[二]伊尹、后稷也。</p>
              <p>　　注[三]离，被也。毛诗曰：&quot;谗人罔极。&quot;</p>
              <p>　　注[四]赵朔之子赵武。史记曰，晋景公三年，大夫屠岸贾杀赵朔，朔客程婴、公孙杵臼匿朔遗腹子于中山。居十五年，后景公与韩厥立赵孤，而攻灭屠岸贾也。</p>
              <p>　　注[五]载，行也。</p>
              <p>　　校勘记</p>
              <p>　　二０七三页三行合在*(数)**[方]*术传据集解引钱大昕说改。</p>
              <p>　　二０七六页一二行斗为天喉舌艺文类聚四十八引续汉书，&quot;斗&quot;上有&quot;北&quot;字，太平御览五引本书，亦有&quot;北&quot;字。按：校补谓据下文皆止言斗，则&quot;北&quot;字非本有。</p>
              <p>　　二０七七页二行*(犹)**[由]*此言之据殿本改。</p>
              <p>　　二０七七页一一行斟元陈枢按：殿本&quot;元&quot;下有&quot;气&quot;字。</p>
              <p>　　二０七八页一０行髃下继望刊误谓&quot;继&quot;当作&quot;系&quot;。今按：继亦音系，训缚，亦维系之义，见集韵，刘说非。</p>
              <p>　　二０七八页一三行智者见变思刑愚者鷪怪讳名按：集解引惠栋说，谓&quot;刑&quot;通鉴作&quot;形&quot;。胡注，此二语盖本之纬书。</p>
              <p>　　二０七八页一四行加近者月食既于端门之侧按：殿本&quot;加&quot;作&quot;如&quot;，考证云&quot;如&quot;字本或作&quot;加&quot;。</p>
              <p>　　二０七九页五行为其与*[公]*盟也据刊误补，与公羊传合。</p>
              <p>　　二０七九页一三行可敬*(威)**[畏]*也据殿本改。</p>
              <p>　　二０八０页一五行臣闻气之清者为神至安国者以积贤为道按：集解引沉钦韩说，谓以上语并见繁露，&quot;神&quot;彼作&quot;精&quot;。校补引柳从辰说，谓袁纪&quot;神&quot;亦作&quot;精&quot;，&quot;练神&quot;作&quot;积精&quot;。</p>
              <p>　　二０八一页一行轼段干木按：&quot;段&quot;原误&quot;□&quot;，径改正。注同。</p>
              <p>　　二０八一页一一行子方在此按：集解引沉钦韩说，谓&quot;子方&quot;今新序作&quot;大宗子敖&quot;。</p>
              <p>　　二０八八页二行小子燮按：&quot;燮&quot;原皆斗&quot;潆&quot;，汲本、殿本同，惟集解本不斗，今径改正。</p>
              <p>　　二０八八页三行乃左提章钺按：集解引沉钦韩说，谓案文&quot;钺&quot;字衍。</p>
              <p>　　二０八八页八行太后闻而不诛按：校补引柳从辰说，谓御览三八五引李固别传，作&quot;太后闻而诛之&quot;。</p>
              <p>　　二０八九页七行司隶案状奏闻按：汲本、殿本&quot;案&quot;作&quot;察&quot;。</p>
              <p>　　二０九一页三行灵帝时拜安平相按：集解引惠栋说，谓华阳国志&quot;安平&quot;作&quot;东平&quot;。</p>
              <p>　　二０九一页九行先受封然后发丧按：刊误谓甄邵迁为郡守，不得言&quot;受封&quot;，或&quot;封&quot;上脱一&quot;玺&quot;字。先受玺封谓拜郡诏也。</p>
              <p>　　二０九二页二行累祖吏二千石按：校补谓&quot;祖&quot;亦&quot;世&quot;字讳改。</p>
              <p>　　二０九二页五行济阴太守汜宫按：殿本&quot;汜&quot;作&quot;泛&quot;。</p>
              <p>　　二０九二页一０行故陈资斧而人靡畏李慈铭谓&quot;资&quot;治要作&quot;质&quot;，即锧字。今按：注引旅卦以释资斧，则章怀所见本亦作&quot;资&quot;也。</p>
              <p>　　二０九三页一二行聘黄金二万斤按：汲本、殿本作&quot;一万斤&quot;。</p>
              <p>　　二０九四页二行乔故掾陈留杨匡按：集解引汪文台说，谓类聚九十七引谢承书，&quot;杨匡&quot;作&quot;杨章&quot;。</p>
              <p>　　二０九四页四行葬送行服按：王先谦谓&quot;葬送&quot;疑误倒。</p>
              <p>　　二０九四页四行匡初好学按：王先谦谓&quot;初&quot;当是&quot;幼&quot;之误。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='68.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='70.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
