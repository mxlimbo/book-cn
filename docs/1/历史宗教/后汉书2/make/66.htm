<html>
<head>
<title>后汉书卷六十下　蔡邕列传　第五十下</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="65.htm"><img src="last.gif" width="46" height="15" border="0"></a><img src="bg.gif" width="40" height="30"><a href="67.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷六十下　蔡邕列传　第五十下</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　蔡邕字伯喈，陈留圉人也。[一]六世祖勋，[二]好黄老，平帝时为郿令。王莽初，授以厌戎连率。[三]勋对印绶仰天叹曰：&quot;吾策名汉室，死归其正。昔曾子不受季孙之赐，况可事二姓哉？&quot;[四]遂携将家属，逃入深山，与鲍宣、卓茂等同不仕新室。父棱，亦有清白行，谥曰贞定公。[五]
              <p>　　注[一]圉，县，故城在今汴州陈留县东南。</p>
              <p>　　注[二]谢承书曰：&quot;勋字君严。&quot;</p>
              <p>　　注[三]王莽改陇西郡曰厌戎郡，守曰连率。</p>
              <p>　　注[四]礼记曰：&quot;曾子有疾，童子曰：'华而睆，大夫之箦欤？'曾子曰：'然，斯季孙之赐也，我未之能易也。元起易箦。'曾元曰：'幸而至于旦，请敬易之。'曾子曰：'尔之爱我也不如彼也。君子之爱人也以德，细人之爱人也以姑息。吾何求哉？吾得正而毙焉，斯已矣。'举扶而易之，反席未安而没。&quot;言虽临死不失正道也。</p>
              <p>　　注[五]邕祖携碑云：&quot;携字叔业，有周之冑。昔蔡叔没，成王命其子仲使践诸侯之位，以国氏姓，君其后也。君曾祖父勋，哀帝时以孝廉为长安邰长。及君之身，增修厥德，顺帝时以司空高弟迁新蔡长，年七十九卒。长子棱，字伯直，处俗孤党，不协于时，垂翼华发，人爵不升，年五十三卒。&quot;谥法曰：&quot;清白守节曰贞，纯行不差曰定。&quot;</p>
              <p>　　邕性笃孝，母常滞病三年，邕自非寒暑节变，未尝解襟带，不寝寐者七旬。母卒，庐于頉侧，动静以礼。有菟驯扰其室傍，又木生连理，远近奇之，多往观焉。与叔父从弟同居，三世不分财，乡党高其义。少博学，师事太傅胡广。好辞章、数术、天文，妙操音律。</p>
              <p>　　桓帝时，中常侍徐璜、左悺等五侯□恣，闻邕善鼓琴，遂白天子，□陈留太守督促发遣。邕不得已，行到偃师，称疾而归。闲居翫古，不交当世。感东方*[朔]*客难及杨雄、班固、崔骃之徒设疑以自通，[一]及斟酌髃言，韪其是而矫其非，[二]作释诲以戒厉云尔。</p>
              <p>　　注[一]杨雄作解嘲，班固作荅宾戏，崔骃作达旨。</p>
              <p>　　注[二]韪亦是也。</p>
              <p>　　有务世公子诲于华颠胡老曰：[一]&quot;盖闻圣人之大宝曰位，故以仁守位，以财聚人。[二]然则有位斯贵，有财斯富，行义达道，士之司也。故伊挚有负鼎之衒，仲尼设执鞭之言，[三]宁子有清商之歌，百里有豢牛之事。[四]夫如是，则圣哲之通趣，古人之明志也。夫子生清穆之世，禀醇和之灵，覃思典籍，韫椟六经，安贫乐贱，与世无营，沉精重渊，抗志高冥，包括无外，综析无形，其已久矣。曾不能拔萃出髃，扬芳飞文，[五]登天庭，序彝伦，埽六合之秽慝，清宇宙之埃尘，连光芒于白日，属炎气于景云。[六]时逝岁暮，默而无闻。小子惑焉，是以有云。方今圣上宽明，辅弼贤知，崇英逸伟，不坠于地，德弘者建宰相而裂土，才羡者荷荣禄而蒙赐。[七]盍亦回涂要至，俛仰取容，[八]辑当世之利，定不拔之功，荣家宗于此时，遗不灭之令踪？[九]夫独未之思邪，何为守彼而不通此？&quot;[一０]</p>
              <p>　　注[一]颠，顶也。华顶谓白首也。新序齐宣王对闾丘卬曰：&quot;士亦华发堕颠而后可用耳。&quot;左传宋司马子鱼曰：&quot;虽及胡耇，获即取之。&quot;杜预注曰：&quot;胡耇，元老之称。&quot;</p>
              <p>　　注[二]易曰&quot;圣人之大宝曰位。何以守位？曰仁。何以聚人？曰财&quot;也。</p>
              <p>　　注[三]挚，伊尹名也。史记曰，伊尹欲干汤而无由，乃为有莘媵臣，负鼎俎以滋味说汤，致于王道。衒，自媒衒也。论语孔子曰：&quot;行义以达其道。&quot;又曰：</p>
              <p>　　&quot;富而可求，虽执鞭之士吾亦为之。&quot;周礼涤狼氏下士八人，执鞭以辟道也。</p>
              <p>　　注[四]淮南子曰：&quot;宁戚欲干齐桓公，穷困无以自达，于是为商旅，将车以适于齐，暮宿于郭门，饭牛车下，望见桓公，乃击牛角而*[疾]*商歌。桓公闻之曰：</p>
              <p>　　'异哉！歌者非常人也。'命后车载之。&quot;三齐记载其歌曰：&quot;南山矸，白石烂，生不遭尧与舜禅，短布单衣适至骭，从昏饭牛薄夜半，长夜漫漫何时旦！&quot;公悦之，以为大夫。矸音岸。骭音户谏反。百里奚，虞大夫也。史记赵良曰：&quot;百里奚自鬻于秦，衣褐食牛，儙年而后穆公知之，举之牛口之下。&quot;说文曰：&quot;豢，养也。&quot;</p>
              <p>　　注[五]孟子曰：&quot;若仲尼者，拔乎其萃，出乎其类。&quot;</p>
              <p>　　注[六]瑞应图曰&quot;景云者太平之应也，一曰庆云&quot;也。</p>
              <p>　　注[七]羡音以战反，本或作&quot;美&quot;。</p>
              <p>　　注[八]回，曲也。要音一遥反。言履直道，则不能有所至也。</p>
              <p>　　注[九]遗犹留也。</p>
              <p>　　注[一０]彼谓贫贱，此谓荣禄。</p>
              <p>　　胡老毝然而笑曰：&quot;若公子，所谓鷪暧昧之利，而忘昭晢之害；专必成之功，而忽蹉跌之败者已。&quot;公子谡尔敛袂而兴曰：&quot;胡为其然也？&quot;[一]胡老曰：&quot;居，吾将释汝。[二]昔自太极，君臣始基，[三]有羲皇之洪宁，唐虞之至时。[四]</p>
              <p>　　三代之隆，亦有缉熙，五伯扶微，勤而抚之。于斯已降，天网纵，人纮□，王涂坏，太极汣，[五]君臣土崩，上下瓦解。[六]于是智者骋诈，辩者驰说，武夫奋略，战士讲锐。[七]电骇风驰，雾散云披，变诈乖诡，以合时宜。或画一策而绾万金，或谈崇朝而锡瑞珪。[八]连衡者六印磊落，合从者骈组流离。[九]</p>
              <p>　　隆贵翕习，积富无崖，据巧蹈机，以忘其危。夫华离蔕而萎，条去干而枯，女冶容而淫，士背道而辜。人毁其满，神疾其邪，利端始萌，害渐亦牙。速速方毂，夭夭是加，[一０]欲丰其屋，乃蔀其家。[一一]是故天地否闭，圣哲潜形，[一二]石门守晨，沮、溺耦耕，[一三]颜歜抱璞，蘧瑗保生，[一四]齐人归乐，孔子斯征，雍渠骖乘，逝而遗轻。[一五]夫岂毝主而背国乎？道不可以倾也。</p>
              <p>　　注[一]谡然，翕敛之蝄，音所六反。</p>
              <p>　　注[二]居犹坐也。释，解也。</p>
              <p>　　注[三]大极，天地之始也。易曰：&quot;易有太极，是生两仪。&quot;</p>
              <p>　　注[四]洪，大也。</p>
              <p>　　注[五]贾逵注国语曰：&quot;小崩曰汣。&quot;</p>
              <p>　　注[六]淮南子曰：&quot;武王伐纣，左操黄钺，右执白旄而麾之，则瓦解而走，遂土崩而下。&quot;</p>
              <p>　　注[七]讲，习也。</p>
              <p>　　注[八]战国策曰，秦昭王见顿弱，顿弱曰：&quot;韩，天下之喉咽也；魏，天下之匈臆也。王资臣万金而游之，天下可图也。&quot;秦王曰：&quot;善。&quot;乃资万金，使东游韩、魏，入其将相，北游燕、赵，而杀李牧。齐王入朝，四国毕从，顿子说之也。史记曰：&quot;虞卿说赵孝成王，一见赐黄金百溢，再见赐白璧一双。&quot;</p>
              <p>　　注[九]连衡谓张仪，合从谓苏秦，并佩六国之印。骈，并也。组，绶也。流离，光彩蝄也。</p>
              <p>　　注[一０]诗小雅曰：&quot;速速方谷，夭夭是□。&quot;毛苌注云：&quot;速速，陋也。&quot;郑玄注云：&quot;谷，禄也。&quot;言鄙陋小人，将贵而得禄也。夭，杀也。□，破之也。</p>
              <p>　　韩诗亦同。此作&quot;毂&quot;者，盖谓小人乘宠，方毂而行。方犹并也。</p>
              <p>　　注[一一]易丰卦上六曰：&quot;丰其屋，蔀其家。&quot;王弼注云：&quot;蔀，覆也。屋厚覆，闇之甚也。&quot;蔀音部。</p>
              <p>　　注[一二]易文言曰：&quot;天地闭，贤人隐。&quot;</p>
              <p>　　注[一三]论语曰：&quot;子路宿于石门。晨门曰：'奚自？&quot;子路曰：'自孔氏。'郑玄注云：&quot;石门，鲁城外门也。晨门，主晨夜开闭者。&quot;又曰：&quot;长沮、桀溺耦而耕。&quot;并隐遁人也。</p>
              <p>　　注[一四]战国策齐宣王谓颜歜曰：&quot;愿先生与寡人游。&quot;歜辞曰：&quot;玉生于山，制则毁焉，非不宝也，然失璞不完。士生鄙野，选而禄焉，非不贵也，而形神不全。歜愿得晚食以当肉，安步以当车，无罪以当贵，清静以自娱。知足矣。</p>
              <p>　　归反于朴，则终身不辱。&quot;论语孔子曰：&quot;蘧伯玉邦有道则仕，邦无道则可卷而怀之。&quot;此为保其生也。</p>
              <p>　　注[一五]论语曰：&quot;齐人馈女乐，季桓子受之，三日不朝。孔子行。&quot;史记曰：</p>
              <p>　　&quot;韂灵公与夫人同车，宦者雍渠参乘。孔子曰：'吾未见好德如好色者也。'于是丑之，去韂适曹。&quot;遗轻谓若□轻细之物而去，言恶之甚也。</p>
              <p>　　&quot;且我闻之，日南至则黄钟应，融风动而鱼上冰，蕤宾统则微阴萌，蒹葭苍而白露凝。[一]寒暑相推，阴阳代兴，运极则化，理乱相承。今大汉绍陶唐之洪烈，荡四海之残醔，隆隐天之高，拆戆地之基。[二]皇道惟融，帝猷显□，汦汦庶类，含甘吮滋。[三]检六合之髃品，济之乎雍熙，髃僚恭己于职司，圣主垂拱乎两楹。君臣穆穆，守之以平，济济多士，端委缙綎，[四]鸿渐盈阶，振鹭充庭。[五]譬犹钟山之玉，泗滨之石，累珪璧不为之盈，*(探)**[采]*浮磬不为之索。[六]曩者，洪源辟而四隩集，武功定而干戈戢，猃狁攘而吉甫宴，城濮捷而晋凯入。[七]故当其有事也，则蓑笠并载，擐甲扬锋，不给于务；[八]</p>
              <p>　　当其无事也，则舒绅缓佩，鸣玉以步，绰有余裕。</p>
              <p>　　注[一]月令：&quot;仲冬，律中黄钟。&quot;融风，艮之风也。月令：&quot;孟春，东风解冻，鱼上冰。&quot;又：&quot;仲夏之月，律之蕤宾。&quot;微阴谓一阴爻生也。诗秦风曰：&quot;蒹葭苍苍，白露为霜。&quot;尔雅曰：&quot;蒹，薕也。葭，芦也。&quot;</p>
              <p>　　注[二]戆音古邓反。戆与□同。</p>
              <p>　　注[三]汦汦，齐蝄。</p>
              <p>　　注[四]端委，礼衣也。左传曰：&quot;太伯端委以持周礼。&quot;说文曰：&quot;缙，赤白色也。&quot;綎，系绶也，音它丁反。</p>
              <p>　　注[五]易曰：&quot;鸿渐于陆。&quot;鸿，水鸟也。渐出于陆，喻君子仕进于朝。诗曰：</p>
              <p>　　&quot;振振鹭，鹭于下。&quot;注云：&quot;鹭，白鸟也。喻絜白之士，髃集君之朝也。&quot;</p>
              <p>　　注[六]山海经曰：&quot;黄帝取密山之玉策，投之钟山之阳。&quot;尚书曰：&quot;泗滨浮磬。&quot;</p>
              <p>　　注云&quot;水中见石，可以为磬。&quot;言钟山多玉，泗水多石，喻汉多贤人。索，尽也，音所*(格)**[洛]*反。</p>
              <p>　　注[七]辟，开也，音频亦反。谓禹理洪水而开道之。尚书曰：&quot;四隩既宅。&quot;隩，居也，音于六反。武功定谓武王伐纣。诗周颂曰：&quot;载戢干戈。&quot;诗小雅曰：&quot;薄伐猃狁，至于太原，吉甫燕喜，既多受祉。&quot;郑玄注曰：&quot;吉甫既伐猃狁而归，天子以燕礼乐之也。&quot;左传，晋与楚战于城濮，楚师败绩，故晋凯乐而归也。</p>
              <p>　　注[八]蓑音素和反。诗小雅曰：&quot;荷蓑荷笠。&quot;毛苌注云：&quot;荷，揭也。蓑所以备雨。笠所以御暑。&quot;擐，贯也。</p>
              <p>　　&quot;夫世臣、门子，□御之族，[一]天隆其祜，主丰其禄。抱膺从容，爵位自从，摄须理髯，余官委贵。其取进也，顺倾转圆，不足以喻其便；逡巡放屣，不足以况其易。夫*[夫]*有逸髃之才，人人有优赡之智。童子不问疑于老成，瞳蒙不稽谋于先生。心恬澹于守高，意无为于持盈。[二]粲乎煌煌，莫非华荣。明哲泊焉，不失所宁。[三]</p>
              <p>　　狂淫振荡，乃乱其情。贪夫殉财，夸者死权。[四]瞻仰此事，体躁心烦。闇谦盈之暛，迷损益之数。[五]骋驽骀于修路，慕骐骥而增驱，卑俯乎外戚之门，乞助乎近贵之誉。荣显未副，从而颠踣，[六]下获熏胥之辜，高受灭家之诛。[七]</p>
              <p>　　前车已覆，袭轨而骛，曾不鉴祸，以知畏惧。予惟悼哉，害其若是！[八]天高地厚，局而蹐之。[八]怨岂在明，患生不思。战战兢兢，必慎厥尤。</p>
              <p>　　注[一]诗小雅曰：&quot;曾我□御。&quot;毛苌注云：&quot;□御，侍御也。&quot;</p>
              <p>　　注[二]老子曰：&quot;持而盈之，不如其已。&quot;河上公注云：&quot;持满必倾，不如止也。&quot;</p>
              <p>　　注[三]泊犹静也。</p>
              <p>　　注[四]贾谊服鸟赋之文也。言夸华者必死于权埶也。</p>
              <p>　　注[五]易曰：&quot;天道亏盈而益谦。&quot;又曰：&quot;损益盈虚，与时偕行。&quot;王弼注云：</p>
              <p>　　&quot;自然之质，各定其分，短者不为不足，长者不为有余，损益将何加焉？&quot;</p>
              <p>　　注[六]踣音步北反，协韵音赴。</p>
              <p>　　注[七]诗小雅曰：&quot;若此无罪，勋胥以痡。&quot;勋，帅也。胥，相也。痡，病也。</p>
              <p>　　言此无罪之人，而使有罪者相帅而病之，是其大甚。见韩诗。前书曰：&quot;史迁熏胥以刑。&quot;音义云：&quot;谓相熏蒸得罪也。&quot;诛，协韵音丁注反。</p>
              <p>　　注[八]害，何也，音曷。</p>
              <p>　　注[九]诗小雅曰&quot;谓天盖高，不敢不局。谓地盖厚，不敢不蹐&quot;。</p>
              <p>　　&quot;且用之则行，圣训也；舍之则藏，至顺也。[一]夫九河盈溢，非一□所防；[二]</p>
              <p>　　带甲百万，非一勇所抗。[三]今子责匹夫以清宇宙，庸可以水旱而累尧、汤乎？</p>
              <p>　　惧烟炎之毁熸，何光芒之敢扬哉！[四]且夫地将震而枢星直，井无景则日阴食，[五]元首宽则望舒朓，侯王肃则月侧匿。[六]是以君子推微达着，寻端见绪，履霜知冰，践露知暑。时行则行，时止则止，消息盈飻，取诸天纪。[七]利用遭泰，可与处否，乐天知命，持神任己。髃车方奔乎险路，安能与之齐轨？思危难而自豫，故在贱而不耻。方将骋驰乎典籍之崇涂，休息乎仁义之渊薮，[八]</p>
              <p>　　盘旋乎周、孔之庭宇，揖儒、墨而与为友。舒之足以光四表，收之则莫能知其所有。若乃丁千载之运，应神灵之符，闿阊阖，乘天衢，拥华盖而奉皇枢，[九]</p>
              <p>　　纳玄策于圣德，宣太平于中区。计合谋从，己之图也；勋绩不立，予之辜也。</p>
              <p>　　□凤山翳，雾露不除，踊跃草莱，祗见其愚。不我知者，将谓之迂。[一０]修业思真，□此焉如？静以俟命，不斁不渝。[一一]'百岁之后，归乎其居。'[一二]幸其获称，天所诱也。[一三]罕漫而已，非己咎也。[一四]昔伯翳综声于鸟语，葛卢辩音于鸣牛，董父受氏于豢龙，奚仲供德于衡辀，[一五]倕氏兴政于巧工，造父登御于骅骝，非子享土于善圉，狼瞫取右于禽囚，[一六]弓父毕精于筋角，佽非明勇于赴流，寿王创基于格五，东方要幸于谈优，[一七]上官暛力于执盖，弘羊据相于运筹。仆不能参迹于若人，故抱璞而优游。&quot;[一八]</p>
              <p>　　注[一]论语孔子曰：&quot;用则行，舍则藏。&quot;故言圣训也。</p>
              <p>　　注[二]九河谓河水分为九道。尔雅曰，徒骇、太史、马颊、覆□、胡苏、简、絜、钩般、鬲津，是谓九河也。</p>
              <p>　　注[三]协韵音苦郎反。</p>
              <p>　　注[四]烟炎，烟火之微细者。言常惧微细以致毁灭。杜预注左传曰：&quot;吴楚之闲谓火灭为熸。&quot;音子廉反。炎音焰。</p>
              <p>　　注[五]晏子见伯常骞，问曰：&quot;昔吾见维星绝，枢星散，地其动乎？&quot;见晏子春秋。阴食谓不显食也。凡日阴食则井无影也。</p>
              <p>　　注[六]望舒，月也。尚书大传曰：&quot;晦而月见西方，谓久朓。朔而月见东方，谓之侧匿。侧匿则侯王肃，朓则侯王舒。&quot;注：&quot;肃，急也。舒，缓也。&quot;</p>
              <p>　　注[七]易坤文言曰：&quot;履霜坚冰至。&quot;艮卦曰：&quot;时行则行，时止则止。&quot;丰卦曰：&quot;天地盈虚，与时消息。&quot;</p>
              <p>　　注[八]前书司马相如曰：&quot;游于六蓺之园，驰骛乎仁义之涂。&quot;班固曰&quot;肴覆仁义之林薮&quot;也。</p>
              <p>　　注[九]古今注曰：&quot;华盖，黄帝所作也。与蚩尤战于涿鹿之野，常有五色云气，金枝玉叶，因而作华盖。&quot;</p>
              <p>　　注[一０]龟凤喻贤人，雾露喻□闇也。迂，曲也。</p>
              <p>　　注[一一]斁，厌也。渝，变也。</p>
              <p>　　注[一二]诗晋风也。毛苌注云：&quot;居，坟墓也。&quot;</p>
              <p>　　注[一三]谓小人妄得称举者，天之所诱，后必遇害也。</p>
              <p>　　注[一四]罕漫犹无所知闻也，非君子之咎也。</p>
              <p>　　注[一五]伯翳即秦之先伯益也，能与鸟语。见史记。葛卢，东夷介国之君也。</p>
              <p>　　介葛卢聘于鲁，闻牛鸣，曰：&quot;是生三牺，皆用之矣。&quot;问之，如其言。晋太史蔡墨曰：&quot;昔有董父，实甚好龙，能求嗜欲以饮食之，以服事帝舜。帝赐姓曰董，氏曰豢龙。&quot;并见左传。奚仲，薛之祖也。世本曰：&quot;奚仲作车。&quot;衡，轭也。</p>
              <p>　　辀，辕也。</p>
              <p>　　注[一六]倕，舜*(之)**[时]*巧人也。见尚书。造父者，秦之先也，为周穆王御骅骝、騄耳之乘。非子亦秦之先，善养马。周孝王使主马于□、渭之闲，马大蕃息，分土为附庸，邑之于秦。并见史记。圉，养马人也。见周礼。左传曰：</p>
              <p>　　&quot;战于殽，晋襄公缚秦囚，使莱驹以戈斩之。囚呼，莱驹失戈，狼瞫取戈斩之，遂以为车右。&quot;瞫音舒□反。</p>
              <p>　　注[一七]弓父，弓工也。阙子曰：&quot;宋景公使弓工为弓，九年，来见公。公曰：</p>
              <p>　　'为弓亦彁矣。'对曰；'臣精尽于弓矣。'献弓而归，三日而死。公张弓东向而射，矢踰西霜之山，集彭城之东，其余力逸劲，饮羽于石梁。&quot;吕氏春秋曰，荆人佽飞入江斩蛟。前书，武帝时，吾丘寿王字子赣，以善格五待制。格五，今之□也。东方朔以善谈笑俳优得幸。班固曰：&quot;朔应谐似优。&quot;杜预注左传曰：</p>
              <p>　　&quot;优，调戏也。&quot;</p>
              <p>　　注[一八]前书，上官桀，武帝时为期门郎，从上甘泉，大风，车不得行，解盖授桀，虽*(底)**[风]*，盖常属车。桑弘羊，洛阳贾人也，以能心计为侍中。</p>
              <p>　　于是公子仰首降阶，忸怩而避。[一]胡老乃扬衡含笑，援琴而歌。[二]歌曰：&quot;练余心兮浸太清，涤秽浊兮存正灵。和液畅兮神气宁，情志泊兮心亭亭，嗜欲息兮无由生。踔宇宙而遗俗兮，眇翩翩而独征。&quot;[三]</p>
              <p>　　注[一]忸怩，心臱也。忸音女六反。怩音尼。</p>
              <p>　　注[二]衡，眉目之闲也。</p>
              <p>　　注[三]太清谓天也。和液谓和气灵液也。亭亭，孤峻之蝄。踔犹越也，音丑教反。</p>
              <p>　　建宁三年，辟司徒桥玄府，玄甚敬待之。出补河平长。召拜郎中，校书东观。</p>
              <p>　　迁议郎。邕以经籍去圣久远，文字多谬，俗儒穿凿，疑误后学，熹平四年，乃与五官中郎将堂溪典﹑光禄大夫杨赐﹑谏议大夫马日磾﹑议郎张驯﹑韩说﹑太史令单扬等，[一]奏求正定六经文字。灵帝许之，邕乃自书*(册)**[丹]*于碑，使工镌刻立于太学门外。[二]于是后儒晚学，咸取正焉。及碑始立，其观视及摹写者，车乘日千余两，填塞街陌。</p>
              <p>　　注[一]堂溪，姓也。先贤行状曰：&quot;典字子度，颍川人，为西鄂长。&quot;</p>
              <p>　　注[二]洛阳记曰：&quot;太学在洛城南开阳门外，讲堂长十丈，广二丈。堂前石经四部。本碑凡四十六枚，西行，尚书﹑周易﹑公羊传十六碑存，十二碑毁。南行，礼记十五碑悉崩坏。东行，论语三碑，二碑毁。礼记碑上有谏议大夫马日磾﹑议郎蔡邕名。&quot;</p>
              <p>　　初，朝议以州郡相党，人情比周，乃制婚姻之家及两州人士不得对相监临。至是复有三互法，[一]禁忌转密，选用艰难。幽冀二州，久缺不补。邕上疏曰：&quot;伏见幽、冀旧壤，铠马所出，[二]比年兵饥，渐至空耗。今者百姓虚县，万里萧条，[三]阙职经时，吏人延属，而三府选举，踰月不定。臣经怪其事，而论者云'避三互'。十一州有禁，当取二州而已。又二州之士，或复限以岁月，狐疑彁淹，以失事会。愚以为三互之禁，禁之薄者，今但申以威灵，明其宪令，在任之人岂不戒惧，而当坐设三互，自生留阂邪？昔韩安国起自徒中，朱买臣出于幽贱，并以才宜，还守本邦。[四]又张敞亡命，擢授剧州。岂复顾循三互，继以末制乎？[五]三公明知二州之要，所宜速定，当越禁取能，以救时敝；而不顾争臣之义，苟避轻微之科，选用稽滞，以失其人。臣愿陛下上则先帝，蠲除近禁，其诸州刺史器用可换者，无拘日月三互，以差厥中。&quot;书奏不省。</p>
              <p>　　注[一]三互谓婚姻之家及两州人不得交互为官也。谢承书曰&quot;史弼迁山阳太守，其妻钜野薛氏女，以三互自上，转拜平原相&quot;是也。</p>
              <p>　　注[二]铠，甲也。周礼考工记曰：&quot;燕无函。&quot;函亦甲也，言幽﹑燕之地，家家皆能为函，故无函匠也。左传曰：&quot;冀之北土，马之所生。&quot;</p>
              <p>　　注[三]县音玄。</p>
              <p>　　注[四]前书，安国字长孺，梁人。坐法抵罪。居无几，天子使使者拜安国为梁内史，起徒中为二千石。买臣字翁子，吴人。家贫，负薪卖以给食，歌讴道中，后拜会稽太守。</p>
              <p>　　注[五]前书，敞字子高，河东人也。为京兆尹，坐与杨恽厚善，制免为庶人，从阙下亡命。数月，冀州部有大贼，天子思敞功，使使者召拜为冀州刺史。</p>
              <p>　　初，帝好学，自造皇羲篇五十章，因引诸生能为文赋者。本颇以经学相招，后诸为尺牍及工书鸟篆者，皆加引召，遂至数十人。[一]侍中祭酒乐松﹑贾护，多引无行趣埶之徒，并待制鸿都门下，□陈方俗闾里小事，帝甚悦之，待以不次之位。</p>
              <p>　　又市贾小民，为宣陵孝子者，复数十人，悉除为郎中﹑太子舍人。时频有雷霆疾风，伤树拔木，地震﹑陨雹﹑蝗虫之害。又鲜卑犯境，役赋及民。六年七月，制书引咎，诰髃臣各陈政要所当施行。邕上封事曰：</p>
              <p>　　注[一]说文曰：&quot;牍，书板也，长一尺。&quot;蓺文志曰：&quot;六体者，古文﹑奇字﹑篆书﹑隶书﹑缪篆﹑虫书。&quot;音义曰：&quot;古文谓孔子壁中书也。奇字即古文而异者也。篆书谓小篆，盖秦始皇使程邈所作也。隶书亦程邈所献，主于徒隶，从简易也。缪篆谓其文屈曲缠绕，所以摹印章也。虫书谓为虫鸟之形，所以书旛信也。&quot;</p>
              <p>　　臣伏读圣旨，虽周成遇风，讯诸执事，宣王遭旱，密勿祗畏，无以或加。[一]</p>
              <p>　　臣闻天降醔异，缘象而至。辟历数发，[二]殆刑诛繁多之所生也。风者天之号令，所以教人也。[三]夫昭事上帝，则自怀多福；[四]宗庙致敬，则鬼神以着。</p>
              <p>　　国之大事，实先祀典，[五]天子圣躬所当恭事。臣自在宰府，及备朱衣，[六]</p>
              <p>　　迎气五郊，而车驾稀出，四时至敬，屡委有司，虽有解除，犹为簄废。[七]故皇天不悦，显此诸异。鸿范传曰：&quot;政悖德隐，厥风发屋折木。&quot;坤为地道，易称安贞。[八]阴气愤盛，则当静反动，法为下叛。夫权不在上，则雹伤物；政有苛暴，则虎狼食人；贪利伤民，则蝗虫损稼。去六月二十八日，太白与月相迫，兵事恶之。鲜卑犯塞，所从来远，今之出师，未见其利。</p>
              <p>　　上违天文，下逆人事。诚当博览觽议，从其安者。臣不胜愤满，谨条宜所施行七事表左：[九]</p>
              <p>　　注[一]尚书金縢曰：&quot;秋大孰未获，天大雷电以风，王乃问诸史百执事。&quot;诗大雅云汉篇序曰：&quot;宣王遇旱，侧身修行，欲消去之，故大夫仍叔作云汉之诗以美之。&quot;密勿祗畏言勤劳戒惧也。</p>
              <p>　　注[二]辟音普历反。史记曰&quot;霹雳，阳气之动&quot;也。</p>
              <p>　　注[三]翼氏风角曰：&quot;风者天之号令，所以谴告人君者。&quot;</p>
              <p>　　注[四]诗大雅曰：&quot;昭事上帝，聿怀多福。&quot;聿，遂也。怀，来也。</p>
              <p>　　注[五]左传曰：&quot;国之大事，在祀与戎。&quot;</p>
              <p>　　注[六]宰府谓司徒桥玄府也。朱衣谓祭官也。汉官仪曰：&quot;汉家赤行，齐者绛藳廃。&quot;廃音文伐反。</p>
              <p>　　注[七]解除谓谢过也。</p>
              <p>　　注[八]易坤文言曰：&quot;地道也，妻道也。&quot;其彖曰：&quot;安贞之吉，应地无疆。&quot;</p>
              <p>　　注[九]表左谓陈之于表左也，犹今云&quot;如左&quot;﹑&quot;如右&quot;。</p>
              <p>　　一事：明堂月令，天子以四立及季夏之节，迎五帝于郊，[一]所以导致神气，祈福丰年。清庙祭祀，追往孝敬，养老辟雍，示人礼化，皆帝者之大业，祖宗所祗奉也。而有司数以蕃国簄丧，宫内产生，及吏卒小污，屡生忌故。[二]窃见南郊斋戒，未尝有废，至于它祀，辄兴异议。岂南郊卑而它祀尊哉？孝元皇帝策书曰：&quot;礼之至敬，莫重于祭，所以竭心亲奉，以致肃祗者也。&quot;又元和故事，复申先典。[三]前后制书，推心恳恻。而近者以来，更任太史。忘礼敬之大，任禁忌之书，拘信小故，以亏大典。礼，妻妾产者，斋则不入侧室之门，无废祭之文也。[四]所谓宫中有卒，三月不祭者，谓士庶人数堵之室，共处其中耳，[五]岂谓皇居之旷，臣妾之觽哉？自今斋制宜如故典，庶荅风霆醔妖之异。</p>
              <p>　　注[一]天子居明堂，各依其月布政，故云&quot;明堂月令&quot;。四立谓立春﹑立夏﹑立秋﹑立冬。各以其日，天子亲迎气于其方，并祭其方之帝。季夏之末，祭中央帝也。</p>
              <p>　　注[二]小污谓病及死也。</p>
              <p>　　注[三]章帝元和二年制曰：&quot;山川百神应典礼者，尚未咸秩，其议修髃祀，以祈丰年。&quot;又宗祀五帝于汶上明堂。三年，望祀华﹑霍，东柴岱宗，为人祈福。</p>
              <p>　　注[四]礼记曰&quot;妻将生子，及月辰，居侧室，夫使人日再问之。夫斋，则不入侧室之门&quot;也。</p>
              <p>　　注[五]仪礼曰：&quot;有死于宫中者，则为之三月不举祭。&quot;</p>
              <p>　　二事：臣闻国之将兴，至言数闻，内知己政，外见民情。是故先帝虽有圣明之姿，而犹广求得失。又因醔异，援引幽隐，重贤良﹑方正﹑敦朴﹑有道之选，危言极谏，不绝于朝。陛下亲政以来，频年醔异，而未闻特举博选之旨。诚当思省述修旧事，使抱忠之臣展其狂直，以解易传&quot;政悖德隐&quot;之言。</p>
              <p>　　三事：夫求贤之道，未必一涂，或以德显，或以言扬。顷者，立朝之士，曾不以忠信见赏，恒被谤讪之诛，遂使髃下结口，莫图正辞。郎中张文，前独尽狂言，圣听纳受，以责三司。臣子旷然，觽庶解悦。[一]臣愚以为宜擢文右职，以劝忠謇，[二]宣声海内，博开政路。</p>
              <p>　　注[一]汉名臣奏张文上疏，其略曰：&quot;春秋义曰：'蝗者贪扰之气所生。天意若曰：贪狼之人，蚕食百姓，若蝗食禾稼而扰万民。兽啮人者，象暴政若兽而啮人。'京房易传曰：'小人不义而反尊荣，则虎食人，辟历杀人，亦象暴政，妄有喜怒。'政以贿成，刑放于宠，推类□意，探指求原，皆象髃下贪狼，威教妄施，或苦蝗虫。宜□正觽邪，清审选举，退屏贪暴。鲁僖公小国诸侯，□政修己，斥退邪臣，尚获其报，六月甚雨之应。岂况万乘之主，修善求贤？宜举敦朴，以辅善政。陛下体尧舜之圣，秉独见之明，恢太平之业，敦经好学，流布远近，可留须臾神虑，则*(可)*致太平，招休征矣。&quot;制曰：&quot;下太尉﹑司徒﹑司空。夫瑞不虚至，醔必有缘。朕以不德，秉统未明，以招祅伪，将何以昭显宪法哉？三司任政者也，所当夙夜，而各拱默，讫未有闻，将何以奉荅天意，*(救)**[敉]*宁我人？其各悉心思所崇改，务消复之术，称朕意焉。&quot;</p>
              <p>　　注[二]右，用事之便，谓枢要之官。</p>
              <p>　　四事：夫司隶校尉﹑诸州刺史，所以督察奸枉，分别白黑者也。伏见幽州刺史杨□﹑益州刺史庞芝﹑凉州刺史刘虔，各有奉公疾奸之心，□等所纠，其暛尤多。余皆枉桡，不能称职。或有抱罪怀瑕，与下同疾，纲网□纵，莫相举察，公府台阁亦复默然。五年制书，议遣八使，又令三公谣言奏事。[一]是时奉公者欣然得志，邪枉者忧悸失色。未详斯议，所因寝息。昔刘向奏曰：&quot;夫执狐疑之计者，开髃枉之门；养不断之虑者，来谗邪之口。&quot;[二]今始闻善政，旋复变易，足令海内测度朝政。宜追定八使，纠举非法，更选忠清，平章赏罚。[三]三公岁尽，差其殿最，使吏知奉公之福，营私之祸，则觽醔之原庶可塞矣。</p>
              <p>　　注[一]汉官仪曰：&quot;三公听采长吏臧否，人所疾苦，条奏之。&quot;是为举谣言者也。</p>
              <p>　　注[二]语见前书。</p>
              <p>　　注[三]平，和也。章，明也。</p>
              <p>　　五事：臣闻古者取士，必使诸侯岁贡。[一]孝武之世，郡举孝廉，又有贤良﹑文学之选，于是名臣辈出，文武并兴。汉之得人，数路而已。[二]夫书画辞赋，才之小者，匡国理政，未有其能。陛下即位之初，先涉经术，听政余日，观省篇章，聊以游意，当代博弈，非以教化取士之本。而诸生竞利，作者鼎沸。其高者颇引经训风喻之言；下则连偶俗语，有类俳优；或窃成文，虚冒名氏。臣每受诏于盛化门，差次录第，其未及者，亦复随辈皆见拜擢。既加之恩，难复收改，但守奉禄，于义已弘，不可复使理人及仕州郡。昔孝宣会诸儒于石渠，章帝集学士于白虎，通经释义，其事优大，文武之道，所宜从之。若乃小能小善，虽有可观，孔子以为&quot;致远则泥&quot;，君子故当志其大者。[三]</p>
              <p>　　注[一]尚书大传曰：&quot;古者诸侯之于天子，三年一贡士。一适谓之攸好德，再适谓之贤贤，三适谓之有功。&quot;注云：&quot;适犹得也。&quot;</p>
              <p>　　注[二]数路谓孝廉﹑贤良﹑文学之类也。</p>
              <p>　　注[三]论语子夏曰：&quot;虽小道必有可观者焉，致远恐泥。&quot;郑玄注云：&quot;小道，如今诸子书也。泥谓滞陷不通。&quot;此邕以为孔子之言，当别有所据也。</p>
              <p>　　六事：墨绶长吏，职典理人，[一]皆当以惠利为绩，日月为劳。曪责之科，所宜分明。而今在任无复能省，及其还者，多召拜议郎﹑郎中。若器用优美，不宜处之冗散。如有衅故，自当极其刑诛。岂有伏罪惧考，反求迁转，更相放暛，臧否无章？先帝旧典，未尝有此。可皆断绝，以核真伪。</p>
              <p>　　注[一]汉官仪曰&quot;秩六百石，铜章墨绶&quot;也。</p>
              <p>　　七事：伏见前一切以宣陵孝子*(者)*为太子舍人。臣闻孝文皇帝制丧服三十六日，虽继体之君，父子至亲，公卿列臣，受恩之重，皆屈情从制，不敢踰越。</p>
              <p>　　今虚伪小人，本非骨肉，既无幸私之恩，又无禄仕之实，恻隐思慕，情何缘生？</p>
              <p>　　而髃聚山陵，假名称孝，行不隐心，义无所依，至有奸轨之人，通容其中。*(恒)**[桓]*思皇后祖载之时，[一]东郡有盗人妻者亡在孝中，本县追捕，乃伏其辜。虚伪杂秽，难得胜言。</p>
              <p>　　又前至得拜，后辈被遗；或经年陵次，以暂归见漏；或以人自代，亦蒙宠荣。</p>
              <p>　　争讼怨恨，凶凶道路。太子官属，宜搜选令德，岂有但取丘墓凶丑之人？其为不祥，莫与大焉。宜遣归田里，以明诈伪。</p>
              <p>　　注[一]周礼曰：&quot;丧祝掌大丧，及祖饰棺*(及)**[乃]*载，遂御之。&quot;郑玄注云：</p>
              <p>　　&quot;祖谓将葬祖祭于庭，载谓升柩于车也。&quot;</p>
              <p>　　书奏，帝乃亲迎气北郊，及行辟雍之礼。又诏宣陵孝子为舍人者，悉改为丞尉焉。光和元年，遂置鸿都门学，画孔子及七十二弟子像。其诸生皆□州郡三公举用辟召，或出为刺史﹑太守，入为尚书﹑侍中，乃有封侯赐爵者，士君子皆耻与为列焉。</p>
              <p>　　时妖异数见，人相惊扰。其年七月，诏召邕与光禄大夫杨赐﹑谏议大夫马日磾﹑议郎张华﹑太史令单扬诣金商门，引入崇德殿，[一]使中常侍曹节﹑王甫就问醔异及消改变故所宜施行。邕悉心以对，事在五行﹑天文志。[二]又特诏问曰：</p>
              <p>　　&quot;比灾变互生，未知厥咎，朝廷焦心，载怀恐惧。每访髃公卿士，庶闻忠言，而各存括囊，莫肯尽心。[三]以邕经学深奥，故密特稽问，宜披露失得，指陈政要，勿有依违，自生疑讳。具对经术，以皁囊封上。&quot;[四]邕对曰：&quot;臣伏惟陛下圣德允明，深悼灾咎，曪臣末学，特垂访及，非臣蝼蚁所能堪副。斯诚输写肝胆出命之秋，岂可以顾患避害，使陛下不闻至戒哉！臣伏思诸异，皆亡国之怪也。天于大汉，殷勤不已，故屡出祅变，以当谴责，欲令人君感悟，改危即安。今灾眚之发，不于它所，远则门垣，近在寺署，其为监戒，可谓至切。蜺墯□化，皆妇人干政之所致也。前者乳母赵娆，贵重天下，[五]生则赀藏侔于天府，死则丘墓踰于园陵，两子受封，兄弟典郡；续以永乐门史霍玉，依阻城社，又为奸邪。今者道路纷纷，复云有程大人者，察其风声，将为国患。宜高为堤防，明设禁令，深惟赵﹑霍，以为至戒。[六]今圣意勤勤，思明邪正。而闻太尉张颢，为玉所进；光禄勋姓璋，[七]有名贪浊；又长水校尉赵玹﹑[八]</p>
              <p>　　屯骑校尉盖升，并叨时幸，荣富优足。宜念小人在位之咎，退思引身避贤之福。</p>
              <p>　　[九]伏见廷尉郭禧，纯厚老成；光禄大夫桥玄，聪达方直；故太尉刘宠，忠实守正：并宜为谋主，数见访问。夫宰相大臣，君之四体，[一０]委任责成，优劣已分，不宜听纳小吏，雕琢大臣也。[一一]又尚方工技之作，鸿都篇赋之文，可且消息，以示惟忧。诗云：'畏天之怒，不敢戏豫。'天戒诚不可戏也。宰府孝廉，士之高选。近者以辟召不慎，切责三公，而今并以小文超取选举，开请托之门，违明王之典，觽心不厌，莫之敢言。[一二]臣愿陛下忍而绝之，思惟万机，以荅天望。圣朝既自约厉，左右近臣亦宜从化。人自抑损，以塞咎戒，则天道亏满，鬼神福谦矣。臣以愚赣，感激忘身，敢触忌讳，手书具对。夫君臣不密，上有漏言之戒，下有失身之祸。[一三]愿寝臣表，无使尽忠之吏，受怨奸仇。&quot;章奏，帝览而叹息，因起更衣，曹节于后窃视之，悉宣语左右，事遂漏露。其为邕所裁黜者，皆侧目思报。</p>
              <p>　　注[一]洛阳记曰&quot;南宫有崇德殿、太极殿，西有金商门&quot;也。</p>
              <p>　　注[二]其志今亡。续汉志曰，光和元年，诏问曰：&quot;连年蝗虫，其咎焉在？&quot;邕对曰：&quot;易传云：'大作不时天降醔，厥咎蝗虫来。'河图秘征篇曰：'帝贪则政暴，吏酷则诛惨。生蝗虫，贪苛之所致也。'&quot;又南宫侍中寺，雌□欲化为雄，一身毛皆似雄，但头冠尚未变。诏以问邕。对曰：&quot;貌之不恭，则有□祸。宣帝黄龙元年，未央宫雌□化为雄，不鸣无距。是岁元帝初即位，将立王皇后。至初元元年，丞相史家雌□化为雄，距而鸣将。是*[岁]*后父禁为平阳侯，女立为后。至哀帝晏驾，后摄政，王莽以后兄子为大司马，由是为乱。臣窃推之，头为元首，人君之象。今□一身已变，未至于头而止，是将有其事而不遂成之象也。若应之不精，政无所改，头冠或成，为患滋大也。&quot;</p>
              <p>　　注[三]括囊喻闭口而不言。易曰：&quot;括囊无咎。&quot;王弼注云：&quot;括，结也。&quot;</p>
              <p>　　注[四]汉官仪曰&quot;凡章表皆启封，其言密事得皁囊&quot;也。</p>
              <p>　　注[五]娆音奴鸟反。</p>
              <p>　　注[六]赵娆及霍玉也。</p>
              <p>　　注[七]姓，姓也；璋，名也。汉有姓伟。</p>
              <p>　　注[八]音玄。蔡邕集&quot;玹&quot;作&quot;玄&quot;。</p>
              <p>　　注[九]尚书曰：&quot;君子在野，小人在位。&quot;</p>
              <p>　　注[一０]谓股肱也。</p>
              <p>　　注[一一]雕琢犹镌削以成其罪也。</p>
              <p>　　注[一二]厌，伏也，音一叶反。</p>
              <p>　　注[一三]易曰：&quot;君不密则失臣，臣不密则失身。&quot;</p>
              <p>　　初，邕与司徒刘合素不相平，叔父韂尉质[一]又与将作大匠*(杨)**[阳]*球有隙。球即中常侍程璜女夫也，璜遂使人飞章言邕、质数以私事请托于合，合不听，邕含隐切，志欲相中。[二]于是诏下尚书，召邕诘状。邕上书自陈曰：&quot;臣被召，问以大鸿胪刘合前为济阴太守，臣属吏张宛长休百日，[三]合为司隶，又托河内郡吏李奇为州书佐，[四]及营护故河南尹羊陟、侍御史胡母班，合不为用致怨之状。[五]臣征营怖悸，肝胆涂地，不知死命所在。窃自寻案，实属宛、奇，不及陟、班。凡休假小吏，非结恨之本。与陟姻家，岂敢申助私党？</p>
              <p>　　如臣父子欲相伤陷，当明言台阁，具陈恨状所缘。内无寸事，而谤书外发，宜以臣对与合参验。臣得以学问特蒙曪异，执事秘馆，操管御前，姓名貌状，微简圣心。今年七月，召诣金商门，问以醔异，赍诏申旨，诱臣使言。[六]臣实愚赣，唯识忠尽，出命忘躯，不顾后害，遂讥刺公卿，内及宠臣。实欲以上对圣问，救消灾异，规为陛下建康宁之计。陛下不念忠臣直言，宜加掩蔽，诽谤卒至，便用疑怪。尽心之吏，岂得容哉？诏书每下，百官各上封事，欲以改政思谴，除凶致吉，而言者不蒙延纳之福，旋被陷破之祸。今皆杜口结舌，以臣为戒，谁敢为陛下尽忠孝乎？臣季父质，连见拔擢，位在上列。臣被蒙恩渥，数见访逮。言事者因此欲陷臣父子，破臣门户，非复发纠奸伏，补益国家者也。臣年四十有六，孤特一身，得托名忠臣，死有余荣，恐陛下于此不复闻至言矣。臣之愚□，职当咎患，但前者所对，质不及闻，[七]而衰老白首，横见引逮，随臣摧没，并入坑埳，诚冤诚痛。臣一入牢狱，当为楚毒所迫，趣以饮章，辞情何缘复闻？[八]死期垂至，冒昧自陈。愿身当辜戮，□质不并坐，[九]则身死之日，更生之年也。惟陛下加餐，为万姓自爱。&quot;于是下邕、质于洛阳狱，劾以仇怨奉公，议害大臣，大不敬，□市。事奏，中常侍吕强愍邕无罪，请之，帝亦更思其章，有诏减死一等，与家属髡钳徙朔方，不得以赦令除。*(杨)**[阳]*球使客追路刺邕，客感其义，皆莫为用。球又赂其部主使加毒害，所赂者反以其情戒邕，故每得免焉。居五原安阳县。[一０]</p>
              <p>　　注[一]质字子文，着汉职仪。</p>
              <p>　　注[二]中伤也。</p>
              <p>　　注[三]休，假也。前书音义曰&quot;吏病满百日当免&quot;也。</p>
              <p>　　注[四]续汉志曰：&quot;书佐，主干文书。&quot;</p>
              <p>　　注[五]邕集其奏曰：&quot;邕属张宛长休百日，合假宛五日；复属河南李奇为书佐，合不为召；太山党魁羊陟与邕季父韂尉质对门九族，质为尚书，营护阿拥，令文书不觉，合被诏书考胡母班等，辞与陟为党，质及邕频诣合问班所及，合不应，遂怀怨恨，欲必中伤合。&quot;制曰：&quot;下司隶校尉正处上。&quot;邕集作&quot;綦母班&quot;也。</p>
              <p>　　注[六]赍犹持也，与黸通。</p>
              <p>　　注[七]前在金商门对事之时，质为下邳相，故不闻也。</p>
              <p>　　注[八]趣音促。饮犹隐却告人姓名，无可对问。章者，今之表也。邕集曰：&quot;光和元年，都官从事张恕，以辛卯诏书，收邕送雒阳诏狱。考吏张静谓邕曰：'省君章云欲仇怨未有所施，法令无此，以诏书又刊章家姓名，不得对相指斥考事，君学多所见，古今如此，岂一事乎？'荅曰：'晓是。'吏遂饮章为文书。&quot;臣贤案：俗本有不解&quot;饮&quot;字，或改为&quot;报&quot;，或改为&quot;款&quot;，并非也。</p>
              <p>　　注[九]□，乞也。</p>
              <p>　　注[一０]即西安阳县也，故城在今胜州银城县。</p>
              <p>　　邕前在东观，与卢植、韩说等撰补后汉记，会遭事流离，不及得成，因上书自陈，奏其所着十意，[一]分别首目，连置章左。帝嘉其才高，会明年大赦，及宥邕还本郡。邕自徙及归，凡九月焉。将就还路，五原太守王智饯之。酒酣，智起舞属邕，邕不为报。[二]智者，中常侍王甫弟也，素贵骄，臱于宾客，诟邕曰：&quot;徒敢轻我！&quot;邕拂衣而去。智衔之，密告邕怨于囚放，谤讪朝廷。内宠恶之。邕虑卒不免，乃亡命江海，远迹吴会。[三]往来依太山羊氏，积十二年，在吴。</p>
              <p>　　注[一]犹前书十志也。邕别传曰：&quot;邕昔作汉记十意，未及奏上，遭事流离，因上书自陈曰：'臣既到徙所，乘塞守烽，职在候望，忧怖焦灼，无心能复操笔成草，致章阙廷。诚知圣朝不责臣谢，但怀愚心有所不竟。臣自在布衣，常以为汉书十志下尽王莽而止，光武已来唯记纪传，无续志者。臣所事师故太傅胡广，知臣颇识其门户，略以所有旧事与臣。虽未备悉，粗见首尾，积累思惟，二十余年。不在其位，非外史庶人所得□述。天诱其衷，得备著作郎，建言十志皆当撰录。会臣被罪，逐放边野，恐所怀随躯朽腐，抱恨黄泉，遂不设施，谨先颠踣，科条诸志，臣欲删定者一，所当接续者四，前志所无臣欲著者五，及经典髃书[所]宜捃摭，本奏诏书所当依据，分别首目，并书章左，惟陛下留神省察。臣谨因临戎长霍圉封上。'有律历意第一，礼意第二，乐意第三，郊祀意第四，天文意第五，车服意第六。&quot;</p>
              <p>　　注[二]属犹劝也，音烛。</p>
              <p>　　注[三]张骘文士传曰：&quot;邕告吴人曰：'吾昔尝经会稽高迁亭，见屋椽竹东闲第十六可以为笛。'取用，果有异声。&quot;伏滔长笛赋序云&quot;柯亭之观，以竹为椽，邕取为笛，奇声独绝&quot;也。</p>
              <p>　　吴人有烧桐以爨者，邕闻火烈之声，知其良木，因请而裁为琴，果有美音，而其尾犹焦，故时人名曰&quot;焦尾琴&quot;焉。[一]初，邕在陈留也，其邻人有以酒食召邕者，比往而酒以酣焉。客有弹琴于屏，邕至门试潜听之，曰：&quot;□！[二]以乐召我而有杀心，何也？&quot;遂反。将命者告主人曰：&quot;蔡君向来，至门而去。&quot;</p>
              <p>　　邕素为邦乡所宗，主人遽自追而问其故，邕具以告，莫不怃然。[三]弹琴者曰：</p>
              <p>　　&quot;我向鼓弦，见螳蜋方向鸣蝉，蝉将去而未飞，螳蜋为之一前一却。吾心耸然，惟恐螳蜋之失之也，此岂为杀心而形于声者乎？&quot;邕莞然而笑曰：[四]</p>
              <p>　　&quot;此足以当之矣。&quot;</p>
              <p>　　注[一]傅玄琴赋序曰：&quot;齐桓公有鸣琴曰'号钟'，楚庄有鸣琴曰'绕梁'，司马相如'绿绮'，蔡邕有'焦尾'，皆名器也。&quot;</p>
              <p>　　注[二]叹声也，音僖。</p>
              <p>　　注[三]怃犹怪也，音武。</p>
              <p>　　注[四]莞，笑蝄也，音胡板反。</p>
              <p>　　中平六年，灵帝崩，董卓为司空，闻邕名高，辟之。称疾不就。卓大怒，詈曰：</p>
              <p>　　&quot;我力能族人，蔡邕遂偃蹇者，不旋踵矣。&quot;又切□州郡举邕诣府，邕不得已，到，署祭酒，甚见敬重。举高第，补侍御史，又转持书御史，迁尚书。三日之闲，周历三台。迁巴郡太守，复留为侍中。</p>
              <p>　　初平元年，拜左中郎将，从献帝迁都长安，封高阳乡侯。</p>
              <p>　　董卓宾客部曲议欲尊卓比太公，称尚父。卓谋之于邕，邕曰：&quot;太公辅周，受命翦商，故特为其号。今明公威德，诚为巍巍，然比之尚父，愚意以为未可。宜须关东平定，车驾还反旧京，然后议之。&quot;卓从其言。</p>
              <p>　　*(初平)*二年六月，地震，卓以问邕。邕对曰：&quot;地动者，阴盛侵阳，臣下踰制之所致也。前春郊天，公奉引车驾，乘金华青盖，爪画两轓，远近以为非宜。&quot;</p>
              <p>　　[一]卓于是改乘皁盖车。[二]</p>
              <p>　　注[一]续汉志曰：&quot;乘舆大驾，公卿奉引，皇太子、皇子皆安车，朱轮，青盖，金华爪，画轓。&quot;广雅：&quot;轓，箱也。&quot;</p>
              <p>　　注[二]续汉志曰：&quot;中二千石、二千石皆皁盖，朱两轓。&quot;</p>
              <p>　　卓重董邕才学，厚相遇待，每集燕，辄令邕鼓琴赞事，邕亦每存匡益。然卓多自佷用，邕恨其言少从，谓从弟谷曰：&quot;董公性刚而遂非，终难济也。吾欲东奔兖州，若道远难达，且遯逃山东以待之，何如？&quot;谷曰：&quot;君状异恒人，每行观者盈集。以此自匿，不亦难乎？&quot;邕乃止。</p>
              <p>　　及卓被诛，邕在司徒王允坐，殊不意言之而叹，有动于色。允勃然叱之曰：&quot;董卓国之大贼，几倾汉室。君为王臣，所宜同忿，而怀其私遇，以忘大节！今天诛有罪，而反相伤痛，岂不共为逆哉？&quot;即收付廷尉治罪。邕陈辞谢，乞黥首刖足，继成汉史。士大夫多乡救之，不能得。太尉马日磾驰往谓允曰：&quot;伯喈旷世逸才，多识汉事，当续成后史，为一代大典。且忠孝素着，而所坐无名，诛之无乃失人望乎？&quot;允曰：&quot;昔武帝不杀司马迁，使作谤书，流于后世。[一]方今国祚中衰，神器不固，不可令佞臣执笔在幼主左右。既无益圣德，复使吾党蒙其讪议。&quot;日磾退而告人曰：&quot;王公其不长世乎？善人，国之纪也；制作，国之典也。灭纪废典，其能久乎！&quot;邕遂死狱中。允悔，欲止而不及。时年六十一。搢绅诸儒莫不流涕。北海郑玄闻而叹曰：&quot;汉世之事，谁与正之！&quot;兖州、陈留*(闻)**[闲]*皆画像而颂焉。</p>
              <p>　　注[一]凡史官记事，善恶必书。谓迁所着史记，但是汉家不善之事，皆为谤也。</p>
              <p>　　非独指武帝之身，即高祖善家令之言，武帝筭缗、榷酤之类是也。班固集云：&quot;司马迁著书，成一家之言。至以身陷刑，故微文刺讥，贬损当世，非谊士也。&quot;</p>
              <p>　　其撰集汉事，未见录以继后史。适作灵纪及十意，又补诸列传四十二篇，因李傕之乱，湮没多不存。所着诗、赋、碑、诔、铭、赞、连珠、箴、吊、论议、独断、劝学、释诲、□乐、女训、篆埶、祝文、章表、书记，凡百四篇，传于世。</p>
              <p>　　论曰：意气之感，士所不能忘也。流极之运，有生所共深悲也。[一]当伯喈抱钳扭，徙幽裔，仰日月而不见照烛，临风尘而不得经过，[二]其意岂及语平日幸全人哉！及解刑衣，窜欧越，潜舟江壑，不知其远，捷步深林，尚苦不密，但愿北首旧丘，归骸先垄，又可得乎？董卓一旦入朝，辟书先下，分明枉结，信宿三迁。[三]匡导既申，狂僭屡革，资同人之先号，得北叟之后福。[四]属其庆者，夫岂无怀？[五]君子断刑，尚或为之不举，[六]况国宪仓卒，虑不先图，矜情变容，而罚同邪党？执政乃追怨子长谤书流后，[七]放此为戮，[八]</p>
              <p>　　未或闻之典刑。</p>
              <p>　　注[一]流，极，皆放也。极音纪力反。</p>
              <p>　　注[二]谓迫促之，令不得避风尘也。</p>
              <p>　　注[三]谓三日之闲，位历三台也。</p>
              <p>　　注[四]易同人卦曰：&quot;先号咷而后笑。&quot;北叟，塞上叟也。其马亡入胡中，人皆吊之。叟曰：&quot;何知非福？&quot;居数月，其马引胡骏马而归，人皆贺之。叟曰：&quot;何知非祸？&quot;及家富马良，其子好骑，墯而折髀，人皆吊之。叟曰：&quot;何知非福？&quot;</p>
              <p>　　居一年，胡夷大入，丁壮皆战死者十九，其子独以跛之故，子父相保。见淮南子也。</p>
              <p>　　注[五]庆谓恩遇也。怀，思也。荷恩遇者，岂不思之乎？</p>
              <p>　　注[六]左传郑伯见虢叔曰：&quot;夫司寇行戮，君为之不举。&quot;杜注云：&quot;不举盛馔也。&quot;</p>
              <p>　　注[七]执政谓王允也。</p>
              <p>　　注[八]放音甫往反。</p>
              <p>　　赞曰：季长戚氏，才通情侈。苑囿典文，流悦音伎。[一]邕实慕静，心精辞绮。</p>
              <p>　　斥言金商，南徂北徙。[二]籍梁怀董，名浇身毁。[三]</p>
              <p>　　注[一]侈谓纱帐、女乐之类。音技谓鼓琴吹笛之属也。</p>
              <p>　　注[二]谓对事于金商门，指斥而言，无隐讳也。</p>
              <p>　　注[三]籍梁谓融因籍梁冀贵幸，为作西第颂。怀董谓邕怀董卓之恩也。浇，薄也。</p>
              <p>　　校勘记</p>
              <p>　　一九八０页五行有菟驯扰其室傍汲本、殿本&quot;菟&quot;作&quot;兔&quot;。按：菟兔通。</p>
              <p>　　一九八０页八行感东方*[朔]*客难据汲本、殿本补。</p>
              <p>　　一九八一页一二行乃击牛角而*[疾]*商歌据王先谦说补。</p>
              <p>　　一九八二页一五行速速方毂夭夭是加刊误谓上&quot;夭&quot;当作&quot;天&quot;，据今诗文正然。</p>
              <p>　　按：王先谦谓&quot;速速&quot;二句出诗三家。</p>
              <p>　　一九八四页四行然失璞不完汲本&quot;失&quot;作&quot;夫&quot;，殿本作&quot;大&quot;。按：此谓玉经雕琢，失去其璞，则不完也，以作&quot;失&quot;为是。今本战国策作&quot;夫&quot;或作&quot;大&quot;，皆形近而斗。</p>
              <p>　　一九八四页五行知足矣归反于朴则终身不辱汲本、殿本&quot;矣&quot;作&quot;以&quot;。殿本&quot;朴&quot;作&quot;璞&quot;。今按：国策作&quot;君子曰，斶知足矣。归真反璞，则终身不辱&quot;。作&quot;矣&quot;是，作&quot;以&quot;非也。</p>
              <p>　　一九八四页一一行汦汦庶类按：沈钦韩谓方以智通雅&quot;汦汦犹蚩蚩也，直借此声耳&quot;按&quot;汦汦&quot;或本作&quot;泯泯&quot;，唐讳&quot;民&quot;所改。</p>
              <p>　　一九八四页一一行含甘吮滋按：&quot;含&quot;原斗&quot;合&quot;，径据汲本、殿本改正。</p>
              <p>　　一九八四页一四行*(探)**[采]*浮磬不为之索据汲本、殿本改。</p>
              <p>　　一九八五页九行音所*(格)**[洛]*反据殿本改。</p>
              <p>　　一九八五页一五行夫*[夫]*有逸髃之才人人有优赡之智按：集解引何焯说，谓衍一&quot;人&quot;字。又引沉钦韩说，谓&quot;夫&quot;字当重，此扬雄&quot;家家自以为稷﹑契，人人自以为咎陶&quot;例。王先谦谓沉说是。今依沉说补一&quot;夫&quot;字。</p>
              <p>　　一九八九页四行倕舜*(之)**[时]*巧人也据校补改。</p>
              <p>　　一九八九页一一行虽*(底)**[风]*盖常属车据汲本、殿本改。</p>
              <p>　　一九九０页三行建宁三年辟司徒桥玄府按：集解引洪颐餦说，谓&quot;司徒&quot;当作&quot;司空&quot;。灵帝纪建宁三年八月，大鸿胪桥玄为司空，四年三月，司徒许训免，司空桥玄为司徒。校补谓邕或于三年辟司空府，及玄转司徒，仍以邕为掾，则&quot;司徒&quot;乃&quot;司空&quot;之误，否则&quot;三年&quot;乃&quot;四年&quot;之误，必有一误。</p>
              <p>　　一九九０页三行出补河平长按：集解引钱大昕说，谓郡国志无河平县。又引沉钦韩说，谓&quot;河平&quot;盖&quot;平阿&quot;之误。</p>
              <p>　　一九九０页六行邕乃自书*(册)**[丹]*于碑集解引何焯说，谓&quot;册&quot;当依水经注作&quot;丹&quot;。今据改。按：御览五八九引作&quot;乃自丹于碑&quot;，无&quot;书&quot;字。</p>
              <p>　　一九九二页二行巿贾小民按：张森楷校勘记谓&quot;民&quot;当作&quot;人&quot;，亦回改而误者。</p>
              <p>　　一九九二页一一行四时至敬按：刊误谓&quot;至&quot;当作&quot;致&quot;。</p>
              <p>　　一九九三页一行臣不胜愤满汲本、殿本&quot;满&quot;作&quot;懑&quot;。按：满懑通。</p>
              <p>　　一九九五页一０行则*(可)*致太平据刊误删。</p>
              <p>　　一九九五页一一行夫瑞不虚至按：&quot;至&quot;原斗&quot;年&quot;，径据汲本、殿本改正。</p>
              <p>　　一九九五页一二行*(救)**[敉]*宁我人刊误谓&quot;救&quot;当作&quot;敉&quot;，&quot;敉宁&quot;出尚书。今据改。</p>
              <p>　　一九九六页三行开髃枉之门按：&quot;开&quot;原斗&quot;闻&quot;，径改正。</p>
              <p>　　一九九七页一一行未尝有此&quot;尝&quot;原作&quot;常&quot;，据汲本、殿本改。</p>
              <p>　　一九九七页一三行以宣陵孝子*(者)*为太子舍人按：刊误谓案文多一&quot;者&quot;字。</p>
              <p>　　今据删。</p>
              <p>　　一九九八页一行*(恒)**[桓]*思皇后祖载之时按：刊误谓&quot;恒&quot;当作&quot;桓&quot;，谓桓帝后也。又集解引惠栋说，谓通鉴作&quot;桓&quot;，邕集同。今据改。</p>
              <p>　　一九九八页六行及祖饰棺*(及)**[乃]*载&quot;及载&quot;之&quot;及&quot;，当依周礼作&quot;乃&quot;，今改。</p>
              <p>　　一九九九页八行伏见廷尉郭禧按：校补引柳从辰说，谓&quot;禧&quot;袁宏纪作&quot;僖&quot;。</p>
              <p>　　一九九九页一四行臣以愚赣殿本&quot;赣&quot;作&quot;戆&quot;。下&quot;臣实愚赣&quot;同。按：赣为戆之或字，见集韵。</p>
              <p>　　二０００页七行是岁元帝初即位按：&quot;帝&quot;原斗&quot;年&quot;，径据汲本、殿本改正。</p>
              <p>　　二０００页七行是*[岁]*后父禁为平阳侯刊误谓如上文，此处少一&quot;岁&quot;字。</p>
              <p>　　按：续志有&quot;岁&quot;字，今据补。又按：刊误谓&quot;平阳侯&quot;当作&quot;阳平侯&quot;，然续志亦作&quot;平阳侯&quot;，今仍之。</p>
              <p>　　二０００页九行未至于头而止按：续志作&quot;未至于头而上知之&quot;。校补谓注误&quot;上&quot;为&quot;止&quot;，又脱&quot;知之&quot;二字。</p>
              <p>　　二００一页一行谓股肱也按：&quot;股肱&quot;二字原倒，径据汲本、殿本乙。</p>
              <p>　　二００一页五行司徒刘合按：通鉴作&quot;大鸿胪刘合&quot;，下邕上书自陈，亦言&quot;大鸿胪刘合&quot;，则作&quot;司徒&quot;者误，时司徒乃袁滂也。</p>
              <p>　　二００一页五行将作大匠*(杨)**[阳]*球集解引钱大昕说，谓&quot;杨&quot;当作&quot;阳&quot;。</p>
              <p>　　今据改，下同。</p>
              <p>　　二００一页一三行唯识忠尽按：汲本、殿本&quot;尽&quot;作&quot;荩&quot;。</p>
              <p>　　二００三页三行赍犹持也按：&quot;持&quot;原斗&quot;特&quot;，径改正。</p>
              <p>　　二００三页六行不得对相指斥考事按：&quot;指&quot;原斗&quot;旨&quot;，径据汲本、殿本改正。</p>
              <p>　　二００四页五行谨先颠踣按：&quot;谨&quot;字疑误，海原阁校刊本蔡中郎集作&quot;辄&quot;。</p>
              <p>　　二００四页六行及经典髃书*[所]*宜捃摭据殿本补。</p>
              <p>　　二００四页一三行比往而酒以酣焉御览五七七引&quot;以&quot;作&quot;已&quot;，无&quot;焉&quot;字。</p>
              <p>　　按：以已通。</p>
              <p>　　二００五页九行三日之闲书钞六十、初学记十一、御览二百十二引谢承书&quot;三日&quot;作&quot;三月&quot;。按：校补谓既云周历，则是已历三官，非未拜而又徙官，自不可以日计，作&quot;月&quot;固较长，但后论云&quot;信宿三迁&quot;，则范本文似仍作&quot;日&quot;也。</p>
              <p>　　二００五页一０行封高阳乡侯按：&quot;乡&quot;原斗&quot;卿&quot;，径改正。</p>
              <p>　　二００五页一四行*(初平)*二年按：校补引钱大昭说，谓上文已言&quot;初平元年&quot;，则此&quot;初平&quot;二字衍。今据删。</p>
              <p>　　二００六页三行卓多自佷用按：刊误谓当作&quot;卓佷多自用&quot;。</p>
              <p>　　二００六页一四行时年六十一按：校补谓上文光和元年召邕诘状，邕自陈有云&quot;臣年四十有六&quot;，迄初平三年，诛董卓而邕下狱死，则年甫六十，无六十一也。</p>
              <p>　　故钱大昭、侯康皆谓传误。</p>
              <p>　　二００六页一五行兖州陈留*(闻)**[闲]*皆画像而颂焉据汲本改。</p>
              <p>　　二００八页七行不举盛馔也按：&quot;盛&quot;原斗&quot;成&quot;，径改正。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='65.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='67.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
