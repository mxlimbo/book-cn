<html>
<head>
<title>后汉书卷七十　郑孔荀列传　第六十</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="75.htm"><img src="last.gif" width="46" height="15" border="0"></a><img src="bg.gif" width="40" height="30"><a href="77.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷七十　郑孔荀列传　第六十</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　郑太字公业，河南开封人，司农觽之曾孙也。[一]少有才略。灵帝末，知天下将乱，阴交结豪桀。家富于财，有田四百顷，而食常不足，名闻山东。
              <p>　　注[一]开封，县，故城在今汴州南。</p>
              <p>　　初举孝廉，三府辟，公车征，皆不就。及大将军何进辅政，征用名士，以公业为尚书侍郎，[一]迁侍御史。进将诛阉官，欲召并州牧董卓为助。公业谓进曰：</p>
              <p>　　&quot;董卓强忍寡义，志欲无猒。若借之朝政，授以大事，[二]将恣凶欲，必危朝廷。明公以亲德之重，据阿衡之权，秉意独断，诛除有罪，诚不宜假卓以为资援也。且事留变生，殷鉴不远。&quot;又为陈时务之所急数事。进不能用，乃□官去。谓颍川人荀攸曰：&quot;何公未易辅也。&quot;</p>
              <p>　　注[一]续汉志曰：&quot;尚书凡六曹，侍郎三十六人，四百石。一曹有六人，主作文书起草。&quot;</p>
              <p>　　注[二]借音子夜反。</p>
              <p>　　进寻见害，卓果作乱。公业等与侍中伍琼、卓长史何颙共说卓，以袁绍为勃海太守，以发山东之谋。及义兵起，卓乃会公卿议，大发卒讨之，髃僚莫敢忤旨。</p>
              <p>　　公业恐其觽多益横，凶强难制，独曰：&quot;夫政在德，不在觽也。&quot;卓不悦，曰，&quot;如卿此言，兵为无用邪？&quot;公业惧，乃诡词更对曰：[一]&quot;非谓无用，以为山东不足加大兵耳。如有不信，试为明公略陈其要。今山东合谋，州郡连结，人庶相动，非不强盛。然光武以来，中国无警，百姓优逸，忘战日久。仲尼有言：'不教人战，是谓□之。'其觽虽多，不能为害。一也。明公出自西州，少为国将，闲习军事，数践战埸，名振当世，人怀慑服。二也。袁本初公卿子弟，生处京师。张孟卓东平长者，[二]坐不窥堂。[三]孔公绪[四]清谈高论，嘘枯吹生。[五]并无军旅之才，埶锐之干，临锋决敌，非公之俦。三也。山东之士，素乏精悍。[六]未有孟贲之勇，庆忌之捷，[七]聊城之守，[八]良、平之谋，可任以偏师，责以成功。四也。就有其人，而尊卑无序，王爵不加，若恃觽怙力，[九]将各*(基)**[澙]*峙，[一０]以观成败，不肯同心共胆，与齐进退。</p>
              <p>　　五也。关西诸郡，颇习兵事，自顷以来，数与羌战，妇女犹戴戟操矛，挟弓负矢，[一一]况其壮勇之士，以当妄战之人乎！其胜可必。六也。且天下强勇，百姓所畏者，有并、凉之人，及匈奴、屠各、湟中义从、西羌八种，[一二]而明公拥之，以为爪牙，譬驱虎兕以赴犬羊。七也。又明公将帅，皆中表腹心，周旋日久，恩信淳着，忠诚可任，智谋可恃。以胶固之觽，[一三]当解合之埶，犹以烈风扫彼枯叶。八也。夫战有三亡，以乱攻理者亡，以邪攻正者亡，以逆攻顺者亡。</p>
              <p>　　今明公秉国平正，讨灭宦竖，忠义克立。以此三德，持彼三亡，奉辞伐罪，谁敢御之！九也。东州郑玄学该古今，[一四]北海邴原清高直亮，[一五]皆儒生所仰，髃士楷式。彼诸将若询其计画，足知强弱。且燕、赵、齐、梁非不盛也，终灭于秦；吴、楚七国非不觽也，卒败荥阳。[一六]况今德政赫赫，股肱惟良，彼岂赞成其谋，造乱长寇哉？其不然。十也。若其所陈少有可采，无事征兵以惊天下，使患役之民相聚为非，□德恃觽，自亏威重。&quot;卓乃悦，以公业为将军，使统诸军讨击关东。或说卓曰：&quot;郑公业智略过人，而结谋外寇，今资之士马，就其党与，窃为明公惧之。&quot;卓乃收还其兵，留拜议郎。</p>
              <p>　　注[一]诡犹诈也。</p>
              <p>　　注[二]孟卓名邈。</p>
              <p>　　注[三]言不妄视也。</p>
              <p>　　注[四]名□。</p>
              <p>　　注[五]枯者嘘之使生，生者吹之使枯。言谈论有所抑扬也。</p>
              <p>　　注[六]悍，勇也。</p>
              <p>　　注[七]说菀曰：&quot;孟贲水行不避鲛龙，陆行不避虎狼，发怒吐气，声响动天。&quot;</p>
              <p>　　许慎注淮南子曰：&quot;孟贲，韂人也。&quot;吕氏春秋曰：&quot;孟贲过于河，先其伍，船人怒，以楫虓其头，不知其孟贲故也。中河，孟贲瞋目视船人，发植目裂，舟中人尽播入河。&quot;庆忌，吴王僚子也。射之矢，满把不能中，四马追之不能及。</p>
              <p>　　注[八]史记，燕将攻下聊城，因保守之。齐将田单攻之，岁余不下。</p>
              <p>　　注[九]怙亦恃也。</p>
              <p>　　注[一０]峙，止也。</p>
              <p>　　注[一一]挟，持也。</p>
              <p>　　注[一二]义从﹑八种并见西羌传。</p>
              <p>　　注[一三]胶亦固也。</p>
              <p>　　注[一四]玄，北海人，故云东州。</p>
              <p>　　注[一五]魏志，原字根矩，北海朱虚人也。与管宁俱以操尚称。</p>
              <p>　　注[一六]前书吴王濞﹑楚王戊﹑赵王遂﹑淄川王贤﹑济南王辟光﹑胶西王卬﹑胶东王雄渠，景帝*(二)**[三]*年反，大将军条侯周亚夫将兵破之荥阳。</p>
              <p>　　卓既迁都长安，天下饥乱，士大夫多不得其命。而公业家有余资，日引宾客高会倡乐，所赡救者甚觽。乃与何颙﹑荀攸共谋杀卓。事泄，颙等被执，公业脱身自武关走，东归袁术。术上以为杨州刺史。未至官，道卒，年四十一。</p>
              <p>　　孔融字文举，鲁国人，孔子二十世孙也。七世祖霸，为元帝师，位至侍中。[一]</p>
              <p>　　父宙，太山都尉。</p>
              <p>　　注[一]前书霸字次*(孺)**[儒]*，元帝师。解见孔昱传。</p>
              <p>　　融幼有异才。[一]年十岁，随父诣京师。时河南尹李膺[二]以简重自居，不妄接士宾客，□外自非当世名人及与通家，皆不得白。融欲观其人，故造膺门。</p>
              <p>　　语门者曰：&quot;我是李君通家子弟。&quot;门者言之。膺请融，问曰：&quot;高明祖父尝与仆有恩旧乎？&quot;融曰：&quot;然。先君孔子与君先人李老君同德比义，而相师友，[三]</p>
              <p>　　则融与君累世通家。&quot;觽坐莫不叹息。太中大夫陈炜后至，[四]坐中以告炜。</p>
              <p>　　炜曰：&quot;夫人小而聪了，大未必奇。&quot;融应声曰：&quot;观君所言，将不早惠乎？&quot;</p>
              <p>　　膺大笑曰：&quot;高明必为伟器。&quot;</p>
              <p>　　注[一]融家传曰：&quot;兄弟七人，融第六，幼有自然之性。年四岁时，每与诸兄共食梨，融辄引小者。大人问其故，荅曰：'我小儿，法当取小者。'由是宗族奇之。&quot;</p>
              <p>　　注[二]膺，颍川襄城人。融家传曰：&quot;闻汉中李公清节直亮，意慕之，遂造公门。&quot;</p>
              <p>　　李固，汉中人，为太尉，与此传不同也。</p>
              <p>　　注[三]家语曰：&quot;孔子谓南宫敬叔曰：'吾闻老桞博古而达今，通礼乐之源，明道德之归，即吾之师也。今将往矣。'遂至周，问礼于老桞焉。&quot;</p>
              <p>　　注[四]炜音于匦反。</p>
              <p>　　年十三，丧父，哀悴过毁，扶而后起，州里归其孝。性好学，博涉多该览。</p>
              <p>　　山阳张俭为中常侍侯览所怨，览为刊章下州郡，以名捕俭。[一]俭与融兄曪有旧，亡抵于曪，不遇。[二]时融年十六，俭少之而不告。融见其有窘色，[三]</p>
              <p>　　谓曰：&quot;兄虽在外，吾独不能为君主邪？&quot;因留舍之。[四]后事泄，国相以下，密就掩捕，俭得脱走，遂并收曪﹑融送狱。二人未知所坐。融曰：&quot;保纳舍藏者，融也，当坐之。&quot;曪曰：&quot;彼来求我，非弟之过，请甘其罪。&quot;吏问其母，母曰：</p>
              <p>　　&quot;家事任长，妾当其辜。&quot;一门争死，郡县疑不能决，乃上谳之。[五]诏书竟坐曪焉。融由是显名，与平原陶丘洪﹑陈留边让齐声称。州郡礼命，皆不就。</p>
              <p>　　注[一]刊，削也。谓削去告人姓名。</p>
              <p>　　注[二]抵，归也。融家传&quot;曪字文礼&quot;也。</p>
              <p>　　注[三]窘，迫也。</p>
              <p>　　注[四]舍，止也。</p>
              <p>　　注[五]前书音义曰：&quot;谳，请也，音宜杰反。&quot;</p>
              <p>　　辟司徒杨赐府。时隐核官僚之贪浊者，将加贬黜，融多举中官亲族。尚书畏迫内宠，召掾属诘责之。融陈对罪恶，言无阿挠。[一]河南尹何进当迁为大将军，杨赐遣融奉谒贺进，不时通，融即夺谒还府，投劾而去。河南官属耻之，私遣□客欲追杀融。客有言于进曰：&quot;孔文举有重名，[二]将军若造怨此人，则四方之士引领而去矣。不如因而礼之，可以示广于天下。&quot;进然之，既拜而辟融，举高第，为侍御史。与中丞赵舍不同，托病归家。</p>
              <p>　　注[一]挠，曲也，音乃孝反。</p>
              <p>　　注[二]融家传曰：&quot;客言于进曰：'孔文举于时英雄特杰，譬诸物类，犹觽星之有北辰，百谷之有黍稷，天下莫不属目也。'&quot;后辟司空掾，拜中军候。在职三日，迁虎贲中郎将。会董卓废立，融每因对荅，辄有匡正之言。以忤卓旨，转为议郎。时黄巾寇数州，而北海最为贼冲，卓乃讽三府同举融为北海相。</p>
              <p>　　融到郡，收合士民，起兵讲武，驰檄飞翰，引谋州郡。贼张饶等髃辈二十万觽从冀州还，融逆击，为饶所败，乃收散兵保朱虚县。稍复鸠集吏民为黄巾所误者男女四万余人，更置城邑，立学校，表显儒术，荐举贤良郑玄﹑彭璆﹑邴原等。[一]郡人甄子然﹑临孝存知名早卒，融恨不及之，乃命配食县社。其余虽一介之善，莫不加礼焉。郡人无后及四方游士有死亡者，皆为棺具而敛葬之。</p>
              <p>　　时黄巾复来侵暴，融乃出屯都昌，[二]为贼管亥所围。融逼急，乃遣东莱太史慈求救于平原相刘备。[三]备惊曰：&quot;孔北海乃复知天下有刘备邪？&quot;即遣兵三千救之，贼乃散走。</p>
              <p>　　注[一]璆音巨秋反，又音求。</p>
              <p>　　注[二]都昌，县，属北海郡，故城在今青州临朐县东北。</p>
              <p>　　注[三]吴志，慈字子义，东莱人也。避事之辽东，北海相孔融闻而奇之，数遣人讯问其母，并致饷遗。时融为管亥所围，慈从辽东还，母谓之曰：&quot;汝与孔北海未尝相见，至汝行后，赡恤殷勤，过于故旧。今为贼所围，汝宜赴之。&quot;慈单步见融，既而求救于刘备，得兵以解围焉。</p>
              <p>　　时袁﹑曹方盛，而融无所协附。左丞祖者，称有意谋，劝融有所结纳。融知绍﹑操终图汉室，不欲与同，故怒而杀之。</p>
              <p>　　融负其高气，志在靖难，而才簄意广，迄无成功。[一]在郡六年，刘备表领青州刺史。建安元年，为袁谭所攻，自春至夏，战士所余裁数百人，流矢雨集，戈矛内接。融隐几读书，[二]谈笑自若。城夜陷，乃奔东山，妻子为谭所虏。</p>
              <p>　　注[一]迄，竟也。</p>
              <p>　　注[二]隐，凭也。庄子曰：&quot;南郭子綦隐几而坐。&quot;</p>
              <p>　　及献帝都许，征融为将作大匠，迁少府。每朝会访对，融辄引正定议，公卿大夫皆隶名而已。[一]</p>
              <p>　　注[一]说文云：&quot;隶，附着。&quot;</p>
              <p>　　初，太傅马日磾奉使山东，及至淮南，数有意于袁术。术轻侮之，遂夺取其节，求去又不听，因欲逼为军帅。日磾深自恨，遂呕血而毙。[一]及丧还，朝廷议欲加礼。</p>
              <p>　　融乃独议曰：&quot;日磾以上公之尊，秉髦节之使，衔命直指，[二]宁辑东夏，[三]</p>
              <p>　　而曲媚奸臣，为所牵率，章表署用，辄使首名，[四]附下罔上，[五]奸以事君。</p>
              <p>　　[六]昔国佐当晋军而不挠，[七]宜僚临白刃而正色。[八]王室大臣，岂得以见胁为辞！又袁术僭逆，非一朝一夕，日磾随从，周旋历岁。汉律与罪人交关三日已上，皆应知情。春秋鲁叔孙得臣卒，以不发扬襄仲之罪，贬不书日。[九]</p>
              <p>　　郑人讨幽公之乱，斲子家之棺。[一０]圣上哀矜旧臣，未忍追案，不宜加礼。&quot;</p>
              <p>　　朝廷从之。</p>
              <p>　　注[一]三辅决录曰：&quot;日磾字翁叔，马融之族子。少传融业，以才学进。与杨彪﹑卢植﹑蔡邕等典校中书，历位九卿，遂登台辅。&quot;献帝春秋曰：&quot;术从日磾借节观之，因夺不还，条军中十余人使促辟之。日磾谓术曰：'卿先代诸公辟士云何？</p>
              <p>　　而言促之，谓公府掾可劫得乎？'从术求去，而术不遣，既以失节屈辱忧恚。&quot;</p>
              <p>　　注[二]直指，无屈挠也。前书有绣衣直指。</p>
              <p>　　注[三]辑，和也。</p>
              <p>　　注[四]所上章表及署补用，皆以日磾名为首也。</p>
              <p>　　注[五]前书曰：&quot;附下罔上者刑。&quot;</p>
              <p>　　注[六]左传叔向曰：&quot;奸以事君者，吾所能御。&quot;</p>
              <p>　　注[七]公羊传曰：&quot;赜之战，齐师大败。齐侯使国佐如师。郄克曰：'与我纪侯之甗，*(及)**[反]*鲁﹑卫之侵地，使耕者东西其亩，以萧同叔子为质，则吾舍子。'国佐曰：'与我纪侯之甗，请诺。使反鲁﹑卫之侵，请诺。使耕者东西其亩，是则土齐也。萧同叔子者，齐君母也，齐君母犹晋君之母也，曰不可。请战，一战而不胜，请再战，再战而不胜，请三战，三战不胜，则齐国尽子之有也，何必萧同叔子为质！'揖而去之。&quot;</p>
              <p>　　注[八]楚白公胜欲为乱，谓石乞曰：&quot;王卿士皆以五百人当之则可。&quot;乞曰：&quot;不可得也。&quot;曰：&quot;市南有熊相宜僚者，若得之，可以当五百人矣。&quot;乃从白公而见之。与言，悦；告之故，辞；承之以□，不动。事见左传。</p>
              <p>　　注[九]公羊传曰：&quot;叔孙得臣卒。&quot;何休注曰：&quot;不日者，知公子遂欲杀君，而为人臣知贼而不言，明当诛也。&quot;公子遂即襄仲也。</p>
              <p>　　注[一０]左传：&quot;郑子家卒，郑人讨幽公之乱，斲子家之棺而逐其族。&quot;杜预注曰：&quot;斲薄其棺，不使从卿礼。&quot;为其杀君故也。</p>
              <p>　　时论者多欲复肉刑。融乃建议曰：&quot;古者敦庬，善否不别，[一]吏端刑清，[二]</p>
              <p>　　政无过失。百姓有罪，皆自取之。末世陵彁，风化坏乱，政挠其俗，法害其人。</p>
              <p>　　故曰上失其道，民散久矣。而欲绳之以古刑，投之以残□，[三]非所谓与时消息者也。[四]纣斮朝涉之胫，天下谓为无道。[五]夫九牧之地，千八百君，[六]</p>
              <p>　　若各刖一人，是下常有千八百纣也。求俗休和，弗可得已。且被刑之人，虑不念生，志在思死，类多趋恶，莫复归正。夙沙乱齐，[七]伊戾祸宋，[八]赵高﹑英布，为世大患。[九]不能止人遂为非也，适足绝人还为善耳。虽忠如鬻拳，[一０]信如卞和，[一一]智如孙膑，[一二]冤如巷伯，[一三]才如史迁，[一四]达如子政，[一五]一离刀锯，没世不齿。[一六]是太甲之思庸，[一七]穆公之霸秦，[一八]南睢之骨立，卫武之初筵，[一九]陈汤之都赖，[二０]魏尚之守边，[二一]无所复施也。汉开改恶之路，凡为此也。故明德之君，远度深惟，□短就长，不苟革其政者也。&quot;</p>
              <p>　　朝廷善之，卒不改焉。</p>
              <p>　　注[一]左传楚申叔时曰：&quot;人生敦庬。&quot;杜预注：&quot;庬，厚大也。&quot;</p>
              <p>　　注[二]端，直也。</p>
              <p>　　注[三]残其支体而□废之。</p>
              <p>　　注[四]易曰：&quot;天地盈虚，与时消息。&quot;</p>
              <p>　　注[五]尚书曰：&quot;纣斮朝涉之胫。&quot;孔安国注曰：&quot;冬日见朝涉水者，谓其胫耐寒，斮而视之。&quot;</p>
              <p>　　注[六]前书贾山曰：&quot;昔者周盖千八百国，以九州之人养千八百君也。&quot;</p>
              <p>　　注[七]左传曰，灵公废太子光，立公子牙，使高厚傅牙，夙沙卫为少傅。崔杼逆光而立之，是为庄公。庄公以夙沙卫易己，卫奔高唐以叛。</p>
              <p>　　注[八]左传，楚客聘于晋，过宋，太子痤知之，请野享之。公使往，伊戾请从，遣之。至则欿用牲，加书征之，骋而告曰：&quot;太子将为乱，既与楚客盟矣。&quot;公使视之，则信有焉。公囚太子，太子缢死。公徐闻其无罪，乃亨伊戾。</p>
              <p>　　注[九]史记，胡亥谓李斯曰：&quot;高，故宫人也。&quot;遂专信任之。后杀李斯，劫杀胡亥，卒亡秦也。前书，英布坐法黥，论输骊山，亡之江中为髃盗。及属项羽，常为先锋陷阵。后归汉，为九江王。谋反，诛之。</p>
              <p>　　注[一０]左传：&quot;初，鬻拳强谏，楚子弗从。临之以兵，惧而从之。拳曰：'吾惧君以兵，罪莫大焉。'遂自刖。楚人以为大阍。君子曰：'鬻拳可谓爱君矣。谏以自纳于刑，刑犹不忘纳君于善。'&quot;注[一一]韩子曰：&quot;楚人和氏得璞玉于楚山之中，献之武王。武王使玉人相之，曰：'石也。'王以和为谩己，刖其左足。及文王即位，和又奉其璞，玉人又曰：</p>
              <p>　　'石也。'又刖其右足。文王薨，成王即位，和乃抱其璞而哭于楚山之下，三日三夜，泣尽而继以血。王使玉人攻璞而得宝焉。&quot;琴操曰：&quot;荆王封和为陵阳侯，和辞不就而去。乃作怨歌曰：'进宝得刑，足离分兮。去封立信，守休芸兮。</p>
              <p>　　断者不续，岂不冤兮！'&quot;注[一二]史记，孙膑与庞涓学兵法，涓事魏惠王为将军，自以能不及膑，阴使召膑，断其两足而黥之。膑后入齐，威王问兵法，以为师。魏与赵攻韩，齐使田忌将而往。庞涓闻，去韩而归。膑谓田忌曰：&quot;三晋之兵素悍勇而轻齐。军半至。使齐军入魏地为十万醦，明日为五万醦，明日为二万醦。&quot;庞涓行三日，大喜曰：&quot;我固知齐卒怯，入吾地三日，士卒亡者过半矣。&quot;乃□其步兵，与其轻锐倍日并行逐之。孙子度其行，暮当至马陵。马陵道狭，旁多险阻，可伏兵，乃斫大树白而书之曰&quot;庞涓死于此木下&quot;。于是令齐军曰：&quot;善射者万弩，夹道而伏，期日莫见火举而俱发。&quot;涓夜至斫木下，见白书，乃攒火烛之，读书未毕，齐军万弩俱发，魏军大乱相失。庞涓自知智穷兵败，遂自刭。曰：&quot;遂成竖子之名矣。&quot;</p>
              <p>　　注[一三]毛苌注诗云：&quot;巷伯，内小臣也。掌王后之命于宫中，故谓之巷伯。&quot;</p>
              <p>　　伯被谗将刑，寺人孟子伤而作诗，以刺幽王也。</p>
              <p>　　注[一四]李陵为匈奴败，马迁明陵当必立功以报汉，遂被下蚕室宫刑，后乃着史记。</p>
              <p>　　注[一五]刘向字子政。宣帝时，上言黄金可成。上令典尚方铸作事，费甚多，方不验，乃下吏，当死。上奇其材，得踰冬减论。班固云：&quot;向博物洽闻，通达古今。&quot;</p>
              <p>　　注[一六]国语&quot;中刑用刀锯&quot;也。</p>
              <p>　　注[一七]尚书：&quot;太甲既立，不明，伊尹放诸桐。三年，复归于亳。思庸。&quot;孔注曰：&quot;念常道也。&quot;</p>
              <p>　　注[一八]秦穆使孟明﹑白乙等伐郑，蹇叔谏，不从。晋襄公败诸崤，囚孟明等，后归之。穆公曰：&quot;孤之罪也，夫子何罪！&quot;复使为政，遂霸西戎。事见左传。</p>
              <p>　　注[一九]韩诗曰：&quot;宾之初筵，卫武公饮酒悔过也。言宾客初就筵之时，宾主秩秩然，俱谨敬也。宾既醉止，载号载呶，不知其为恶也。&quot;</p>
              <p>　　注[二０]前书，汤字子公。迁西域副校尉，矫制发诸国兵，斩郅支单于于都赖水上。</p>
              <p>　　注[二一]文帝时，尚为云中守，坐上首虏差六级，下吏削爵。赵人冯唐为郎，为言文帝，赦尚复为云中守也。</p>
              <p>　　是时荆州牧刘表不供职贡，多行僭伪，遂乃郊祀天地，拟斥乘舆。[一]诏书班下其事。融上疏曰：&quot;窃闻领荆州牧刘表桀逆放恣，所为不轨，至乃郊祭天地，拟仪社稷。虽昏僭恶极，罪不容诛，至于国体，宜且讳之。[二]何者？万乘至重，天王至尊，身为圣躬，国为神器，[三]陛级县远，禄位限绝，[四]犹天之不可阶，日月之不可踰也。[五]每有一竖臣，辄云图之，若形之四方，非所以杜塞邪萌。[六]愚谓虽有重戾，必宜隐忍。贾谊所谓'掷鼠忌器'，盖谓此也。</p>
              <p>　　[七]是以齐兵次楚，唯责包茅；[八]王师败绩，不书晋人。[九]前以露袁术之罪，今复下刘表之事，是使跛牂欲窥高岸，天险可得而登也。[一０]案表跋扈，□诛列侯，遏绝诏命，断盗贡篚，[一一]招呼元恶，以自营卫，专为髃逆，主萃渊薮。[一二]郜鼎在庙，章孰甚焉！[一三]桑落瓦解，其埶可见。[一四]臣愚以为宜隐郊祀之事，以崇国防。&quot;</p>
              <p>　　注[一]斥，指也。</p>
              <p>　　注[二]体谓国家之大体也。</p>
              <p>　　注[三]老子曰：&quot;天下神器，不可为也。&quot;</p>
              <p>　　注[四]贾谊曰：&quot;人主之尊譬如堂，髃臣如陛，觽庶如地。故陛乃九级上，廉远地则堂高也。&quot;</p>
              <p>　　注[五]论语曰：&quot;夫子之不可及也，犹天之不可阶而升也。&quot;又曰：&quot;仲尼如日月，无得而踰焉。&quot;</p>
              <p>　　注[六]形，见也。</p>
              <p>　　注[七]前书贾谊曰：&quot;里谚云'欲投鼠而忌器'，此善谕也。鼠近于器，尚惮不投，恐伤其器，况乎贵臣之近主乎？&quot;</p>
              <p>　　注[八]左传，齐桓伐楚，责以&quot;苞茅不入，王祭不供，无以缩酒&quot;。杜预注曰：</p>
              <p>　　&quot;包，里束也。茅，菁茅也。束茅而灌之以酒，为缩酒也。&quot;</p>
              <p>　　注[九]公羊传：&quot;成公元年秋，王师败绩于□戎。孰败之？盖晋败之。曷为不言晋败之？王者无敌，莫敢当也。&quot;</p>
              <p>　　注[一０]史记李斯曰：&quot;故城高五丈，而楼季不轻犯也；太山之高百仞，而跛牂牧其上。夫楼季而难五丈之限，岂跛牂而易百仞之高哉？峭渐之埶异也。&quot;尔雅曰：&quot;羊牝曰牂。&quot;易曰：&quot;天险不可升，地险山川丘陵也。&quot;</p>
              <p>　　注[一一]郑玄注仪礼曰：&quot;篚，竹器如筐也。&quot;书曰：&quot;厥篚玄纁玑组。&quot;</p>
              <p>　　注[一二]书曰：&quot;今商王受亡道，为天下逋逃主，萃渊薮。&quot;孔注曰：&quot;天下罪人逃亡者，而纣为魁主，窟聚泉府薮泽也。&quot;</p>
              <p>　　注[一三]左传：&quot;取郜大鼎于宋，戊申纳于太庙。臧哀伯谏曰：'君人者，昭德塞违，以临照百官，百官于是乎戒惧。郜鼎在庙，彰孰甚焉！'&quot;郜鼎，郜国所作也。</p>
              <p>　　注[一四]诗曰：&quot;桑之落矣，其黄而陨。&quot;</p>
              <p>　　五年，南阳王冯、东海王祗薨，[一]帝伤其早殁，欲为修四时之祭，以访于融。</p>
              <p>　　融对曰：&quot;圣恩敦睦，感时增思，悼二王之灵，发哀愍之诏，稽度前典，以正礼制。窃观故事，前梁怀王、临江愍王、齐哀王、临淮怀王并薨无后，同产昆弟，即景、武、昭、明四帝是也，[二]未闻前朝修立祭祀。若临时所施，则不列传纪。臣愚以为诸在冲□，圣慈哀悼，礼同成人，加以号谥者，宜称上恩，[三]</p>
              <p>　　祭祀礼毕，而后绝之。至于一岁之限，不合礼意，又违先帝已然之法，所未敢处。&quot;[四]</p>
              <p>　　注[一]并献帝子。</p>
              <p>　　注[二]梁怀王揖，景帝弟也，立十年薨。临江闵王荣，武帝兄也，为皇太子，四岁废为王，坐侵庙壖地自杀。齐怀王闳，武帝子，昭帝异母兄，立八年薨。</p>
              <p>　　臣贤案：齐哀王，悼惠王之子，高帝之孙，非昭帝兄弟，当为怀王，作&quot;哀&quot;者误也。临淮公衡，明帝弟，建武十五年立，未及进爵为王而薨。融家传及本传皆作&quot;公&quot;，此为&quot;王&quot;者，亦误也。</p>
              <p>　　注[三]称音尺证反。</p>
              <p>　　注[四]处犹安也。</p>
              <p>　　初，曹操攻屠邺城，袁氏妇子多见侵略，而操子丕私纳袁熙妻甄氏。[一]融乃与操书，称&quot;武王伐纣，以妲己赐周公&quot;。[二]操不悟，后问出何经典。对曰：</p>
              <p>　　&quot;以今度之，想当然耳。&quot;</p>
              <p>　　后操讨乌桓，[三]又嘲之曰：&quot;大将军远征，萧条海外。昔肃慎不贡楛矢，[四]</p>
              <p>　　丁零盗苏武牛羊，可并案也。&quot;[五]</p>
              <p>　　注[一]袁绍传，熙，绍之中子也。甄氏，中山无极人，汉太保甄邯后也。父逸，上蔡令。魏略曰：&quot;熙出在幽州，甄氏侍姑，及邺城破，文帝入绍舍，后怖，伏姑膝上。帝令举头就视，见其颜色非凡。太祖闻其意，为迎取之。&quot;</p>
              <p>　　注[二]妲音丁末反，又音旦。纣之□，有苏氏女也。纣用其言，毒虐觽庶。武王克殷，斩妲己头，县之于小白旗，以为纣之亡由此女也。出列女传也。</p>
              <p>　　注[三]建安十二年也。</p>
              <p>　　注[四]国语曰：&quot;昔武王克商，通于九夷百蛮，于是肃慎氏贡楛矢石砮，其长尺有咫。&quot;肃慎国记曰：&quot;肃慎氏，其地在夫余国北，东滨大海。&quot;魏略曰：&quot;挹娄一名肃慎氏。&quot;说文曰&quot;楛，木也。今辽左有楛木，状如荆，叶如榆&quot;也。</p>
              <p>　　注[五]山海经曰：&quot;北海之内，有丁零之国。&quot;前书苏武使匈奴，单于徙北海上，丁零盗武牛羊，武遂穷□也。</p>
              <p>　　时年饥兵兴，操表制酒禁，融频书争之，多侮慢之辞。[一]既见操雄诈渐着，数不能堪，故发辞偏宕，多致乖忤。[二]又尝奏宜准古王畿之制，千里寰内，不以封建诸侯。[三]操疑其所论建渐广，益惮之。然以融名重天下，外相容忍，而潜忌正议，虑鲠大业。山阳郗虑[四]承望风旨，以微法奏免融官。因显明雠怨，操故书激厉融曰：&quot;盖闻唐虞之朝，有克让之臣，[五]故麟凤来而颂声作也。</p>
              <p>　　[六]后世德薄，犹有杀身为君，[七]破家为国。[八]及至其敝，睚鴺之怨必雠，一餐之惠必报。[九]故□错念国，遘祸于袁盎；[一０]屈平悼楚，受谮于椒、兰；[一一]彭宠倾乱，起自朱浮；[一二]邓禹威损，失于宗、冯。[一三]由此言之，喜怒怨爱，祸福所因，可不慎与！[一四]昔廉、蔺小国之臣，犹能相下；</p>
              <p>　　[一五]寇、贾仓卒武夫，屈节崇好；光武不问伯升之怨；齐侯不疑射钩之虏。[一六]夫立大操者，岂累细故哉！往闻二君有执法之平，以为小介，[一七]当收旧好；而怨毒渐积，志相危害，闻之怃然，中夜而起。[一八]昔国家东迁，文举盛叹鸿豫名实相副，综达经学，出于郑玄，又明司马法，[一九]鸿豫亦称文举奇逸博闻，诚怪今者与始相违。孤与文举既非旧好，又于鸿豫亦无恩纪，然愿人之相美，不乐人之相伤，是以区区思协欢好。又知二君髃小所构，孤为人臣，进不能风化海内，退不能建德和人，然抚养战士，杀身为国，破浮华交会之徒，计有余矣。&quot;</p>
              <p>　　注[一]融集与操书云：&quot;酒之为德久矣。古先哲王，类帝禋宗，和神定人，以济万国，非酒莫以也。故天垂酒星之耀，地列酒泉之郡，人着旨酒之德。尧不千钟，无以建太平。孔非百觚，无以堪上圣。樊哙解□鸿门，非豕肩钟酒，无以奋其怒。赵之厮养，东迎其王，非引潖酒，无以激其气。高祖非醉斩白蛇，无以畅其灵。景帝非醉幸唐姬，无以开中兴。袁盎非醇醪之力，无以脱其命。定国不酣饮一斛，无以决其法。故郦生以高阳酒徒，着功于汉；屈原不餔裑歠醨，取困于楚。由是观之，酒何负于政哉？&quot;又书曰：&quot;昨承训荅，陈二代之祸，及觽人之败，以酒亡者，实如来诲。虽然，徐偃王行仁义而亡，今令不绝仁义；</p>
              <p>　　燕哙以让失社稷，今令不禁谦退；鲁因儒而损，今令不□文学；夏、商亦以妇人失天下，今令不断婚姻。而将酒独急者，疑但惜谷耳，非以亡王为戒也。&quot;[二]</p>
              <p>　　偏邪跌宕，不拘正理。</p>
              <p>　　注[三]周礼：&quot;方千里曰国畿，其外五百里侯畿。&quot;郑玄注：&quot;畿，限也。&quot;</p>
              <p>　　注[四]续汉书：&quot;虑字鸿豫，山阳高平人，少受学于郑玄。&quot;虞浦江表传曰：&quot;献帝尝时见虑及少府孔融。问融曰：'鸿豫何所优长？'融曰：'可与适道，未可与权。'虑举笏曰：'融昔宰北海，政散人流，其权安在？'遂与融互相长短，以至不穆。曹操以书和解之。&quot;虑从光禄勋迁御史大夫。</p>
              <p>　　注[五]尚书曰，舜以伯禹为司空，禹让稷、契暨鮧陶。以益为朕虞，益让于朱虎、熊罴。以伯夷为秩宗，伯夷让于夔龙。</p>
              <p>　　注[六]史记曰：&quot;于是禹兴九韶之乐，致异物，凤皇来仪。&quot;</p>
              <p>　　注[七]若齐孟阳代君居黙以待贼，西汉纪信乘黄屋诳楚之类也。</p>
              <p>　　注[八]若要离焚妻子以徇吴，李通诛宗族以从汉之类也。</p>
              <p>　　注[九]史记，范睢一餐之德必偿，睚鴺之怨必报。</p>
              <p>　　注[一０]景帝时，错为御史大夫，以诸侯国大，请削其土。吴楚七国反，以诛错为名。袁盎素与错不相善，盎乃进说，请斩错以谢七国，景帝遂斩错也。</p>
              <p>　　注[一一]屈平楚怀王时为三闾大夫。秦昭王使张仪谲诈怀王，令绝齐交，又诱请会武关，平谏，王不听其言，卒客死于秦。怀王子子椒、子兰谗之于襄王，而放逐之。见史记。</p>
              <p>　　注[一二]朱浮与宠不相能，数谮之光武，宠遂反。</p>
              <p>　　注[一三]邓禹征赤眉，令宗钦、冯愔守栒邑。二人争权相攻，遂杀钦，因反击禹。今流俗本&quot;宗&quot;误作&quot;宋&quot;也。</p>
              <p>　　注[一四]音余。</p>
              <p>　　注[一五]赵惠文王与秦昭王会黾池，归，拜蔺相如为上卿，位在廉颇右。颇曰；</p>
              <p>　　&quot;吾不忍为之下，必辱之。&quot;相如每朝，常避之。颇闻之，肉袒负荆谢之，相与为刎颈之友。事见史记。</p>
              <p>　　注[一六]公子悫与桓公争立，管仲射桓公中钩。后桓公即位，以管仲为相也。</p>
              <p>　　注[一七]介犹蔕芥也。公法虽平，私情为蔕芥者也。</p>
              <p>　　注[一八]怃音舞。怃，失意貌也。</p>
              <p>　　注[一九]史记，齐威王使大夫追论古者司马法。其法论田及兵之法也。</p>
              <p>　　融报曰：&quot;猥惠书教，[一]告所不逮。融与鸿豫州里比郡，[二]知之最早。虽尝陈其功美，欲以厚于见私，信于为国，不求其覆过掩恶，有罪望不坐也。前者黜退，欢欣受之。昔赵宣子朝登韩厥，夕被其戮，喜而求贺。[三]况无彼人之功，而敢枉当官之平哉！忠非三闾，[四]智非□错，窃位为过，免罪为幸。乃使余论远闻，所以臱惧也。朱、彭、寇、贾，为世壮士，爱恶相攻，能为国忧。</p>
              <p>　　至于轻弱薄劣，犹昆虫之相囓，适足还害其身，[五]诚无所至也。晋侯嘉其臣所争者大，而师旷以为不如心竞。[六]性既彁缓，与人无伤，虽出胯下之负，[七]</p>
              <p>　　榆次之辱，[八]不知贬毁之于己，犹蚊虻之一过也。[九]子产谓人心不相似，[一０]或矜埶者，欲以取胜为荣，不念宋人待四海之客，大炉不欲令酒酸也。[一一]至于屈谷巨瓠，坚而无窍，当以无用罪之耳。[一二]它者奉遵严教，不敢失坠。郗为故吏，融所推进。赵衰之拔郄縠，[一三]不轻公叔之升臣也。[一四]</p>
              <p>　　知同其爱，训诲发中。[一五]虽懿伯之忌，犹不得念，[一六]况恃旧交，而欲自外于贤吏哉！[一七]辄布腹心，修好如初。苦言至意，终身诵之。&quot;</p>
              <p>　　注[一]猥，曲也。</p>
              <p>　　注[二]山阳与鲁郡相邻比。</p>
              <p>　　注[三]宣子，赵盾谥也。国语曰：&quot;宣子言韩厥于灵公，以为司马。河曲之役，赵宣子使人以其乘车干行，韩厥执而戮之。觽咸曰：'韩厥必不没矣。其主朝升之而暮戮其车，其谁安之？'宣子召而礼之，谓诸大夫曰：'二三子可以贺我矣。</p>
              <p>　　吾举厥也，中吾，乃今知免于罪矣。'&quot;注[四]即屈原也。掌王族三姓，曰昭、屈、景，故曰&quot;三闾&quot;。</p>
              <p>　　注[五]夏小正云：&quot;昆，觽也。&quot;孙卿子曰：&quot;昆虫亦有知。&quot;</p>
              <p>　　注[六]左传&quot;秦伯之弟针如晋修成，叔向命召行人子员。行人子朱曰：'朱也当御。'三云，叔向不应。子朱怒曰：'班爵同，何以黜朱于朝？'抚□从之。叔向曰：'秦晋不和久矣。今日之事，幸而集，晋国赖之；不集，三军暴骨。子员导二国之言无私，子常易之。奸以事君者，吾所能御也。'拂衣从之。人救之。</p>
              <p>　　平公曰：'晋其庶乎！吾臣之所争者大。'师旷曰：'公室惧卑，臣不心竞而力争'&quot;也。</p>
              <p>　　注[七]韩信贫贱，淮阴少年侮之，令信出跨下。</p>
              <p>　　注[八]史记，荆轲尝游榆次，与盖聂论□，盖聂怒而目之，荆轲出去。</p>
              <p>　　注[九]蚊音文。虻音□。言蚊虻之暂过，未以为害。</p>
              <p>　　注[一０]左传曰，子产谓子皮曰：&quot;人心不同，其如面焉，吾岂敢谓子面如吾面乎？&quot;</p>
              <p>　　注[一一]炉，累土为之，以居酒瓮，四边隆起，一面高如锻炉，故名炉。字或作&quot;垆&quot;。韩子曰：&quot;宋人有沽酒者，斗燍甚平，遇客甚谨，为酒甚美，而酒不售，酒酸*(者)*。怪其故，问所知闾长者杨倩。*(二人)**[倩]*曰：'汝狗猛耶？'曰：'狗猛。''何故不售？'曰：'人畏焉。'令孺子怀钱挈壶往沽，狗迎龁之，酒所以酸而不售。&quot;</p>
              <p>　　注[一二]韩子曰：&quot;齐有居士田仲，宋人屈谷往见之，曰：'谷闻先生之义，不恃仰人而食。今谷有树瓠之法，坚如石，厚而无窍，愿献先生。'田仲曰：'夫子徒谓我也。凡贵于树瓠者，为可以盛也。今厚而无窍，则不可以盛物，而任坚如石，则不可以割而斟，吾无以此瓠为也。'[曰：'然，谷]将□之。'今仲不恃仰人而食，亦无益人国，亦坚瓠之类。&quot;</p>
              <p>　　注[一三]左传，晋文公谋元帅，赵衰曰：&quot;郄縠可。&quot;乃使郄縠将中军。</p>
              <p>　　注[一四]公叔文子，韂大夫，其家臣名僎，行与文子同，升之于公，与之并为大夫。僎音士眷反，见论语。</p>
              <p>　　注[一五]言曹公与己同爱郗虑，故发于中心而训诲。</p>
              <p>　　注[一六]礼记□弓曰；&quot;滕成公之丧，使子叔敬叔吊，子服惠伯为介。及郊，为懿伯之忌不入。惠伯曰：'政也，不可以叔父之私不将公事。'遂入。&quot;郑玄注曰：&quot;懿伯，惠伯之叔父也。忌，怨也。&quot;</p>
              <p>　　注[一七]贤吏谓虑也。</p>
              <p>　　岁余，复拜太中大夫。性宽容少忌，好士，喜诱益后进。及退闲职，[一]宾客日盈其门。常叹曰：&quot;坐上客恒满，尊中酒不空，吾无忧矣。&quot;与蔡邕素善，邕卒后，有虎贲士貌类于邕，[二]融每酒酣，引与同坐，曰：&quot;虽无老成人，且有典刑。&quot;[三]融闻人之善，若出诸己，言有可采，必演而成之，面告其短，而退称所长，荐达贤士，多所銟进，知而未言，以为己过，故海内英俊皆信服之。</p>
              <p>　　注[一]太中大夫职在言议，故云闲职。</p>
              <p>　　注[二]汉官典职仪曰：&quot;虎贲中郎将，主武贲千五百人。&quot;</p>
              <p>　　注[三]诗大雅曰&quot;虽无老成人，尚有典刑&quot;也。</p>
              <p>　　曹操既积嫌忌，而郗虑复构成其罪，遂令丞相军谋祭酒路粹[一]枉状奏融曰：&quot;少府孔融，昔在北海，见王室不静，而招合徒觽，欲规不轨，云'我大圣之后，而见灭于宋，[二]有天下者，何必卯金刀'。及与孙权使语，谤讪朝廷。[三]又融为九列，不遵朝仪，秃巾微行，[四]唐突宫掖。又前与白衣祢衡跌荡于言，[五]</p>
              <p>　　云'父之于子，当有何亲？论其本意，实为情欲发耳。子之于母，亦复奚为？</p>
              <p>　　譬如寄物灿中，[六]出则离矣'。既而与衡更相赞扬。衡谓融曰：'仲尼不死。'融荅曰：'颜回复生。'大逆不道，宜极重诛。&quot;书奏，下狱□市。时年五十六。</p>
              <p>　　妻子皆被诛。</p>
              <p>　　注[一]典略曰：&quot;粹字文蔚，陈留人，少学于蔡邕。建安初，以高第擢拜尚书郎，后为军谋祭酒，与陈琳、阮瑀等典记室。融诛之后，人鷪粹所作，无不嘉其才而忌其笔也。&quot;</p>
              <p>　　注[二]史记曰，鲁大夫孟厘子曰：&quot;孔丘，圣人之后，灭于宋。&quot;服虔注曰；&quot;圣人谓商汤也。孔子六代祖孔父嘉为宋华督所杀，其子奔鲁也。&quot;</p>
              <p>　　注[三]讪音所谏反。讪谓谤毁也。苍颉篇曰：&quot;讪，非也。&quot;</p>
              <p>　　注[四]谓不加帻。</p>
              <p>　　注[五]跌荡，无仪检也。放，纵也。</p>
              <p>　　注[六]说文曰：&quot;灿，缶也。&quot;字书曰：&quot;灿似缶而高。&quot;</p>
              <p>　　初，女年七岁，男年九岁，以其幼弱得全，寄它舍。二子方弈澙，融被收而不动。左右曰：&quot;父执而不起，何也？&quot;荅曰；&quot;安有巢毁而卵不破乎！&quot;主人有遗肉汁，男渴而饮之。女曰：&quot;今日之祸，岂得久活，何赖知肉味乎？&quot;兄号泣而止。或言于曹操，遂尽杀之。及收至，谓兄曰；&quot;若死者有知，得见父母，岂非至愿！&quot;乃延颈就刑，颜色不变，莫不伤之。</p>
              <p>　　初，京兆人脂习元升，与融相善，每戒融刚直。[一]及被害，许下莫敢收者，习往抚尸曰：&quot;文举舍我死，吾何用生为？&quot;操闻大怒，将收习杀之，后得赦出。</p>
              <p>　　注[一]魏略曰：&quot;曹操为司空，威德日盛，融故以旧意书疏倨傲，习常责融令改节，融不从之。&quot;</p>
              <p>　　魏文帝深好融文辞，每叹曰：&quot;杨、班俦也。&quot;募天下有上融文章者，辄赏以金帛。所着诗、颂、碑文、论议、六言、策文、表、檄、教令、书记凡二十五篇。</p>
              <p>　　文帝以习有栾布之节，加中散大夫。[一]</p>
              <p>　　注[一]前书曰：&quot;栾布，梁人也，为梁王彭越大夫，使于齐，未反。汉诛越，枭首雒阳下，布还，奏事越头下，祠而哭之。&quot;</p>
              <p>　　论曰：昔谏大夫郑昌有言：&quot;山有猛兽者，藜藿为之不采。&quot;[一]是以孔父正色，不容弒虐之谋；[二]平仲立朝，有纾盗齐之望。[三]若夫文举之高志直情，其足以动义燍而忤雄心。[四]故使移鼎之夡，事隔于人存；[五]代终之规，启机于身后也。[六]夫严气正性，覆折而己。岂有员□委屈，可以每其生哉！[七]懔懔焉，皜皜焉，其与琨玉秋霜比质可也。[八]</p>
              <p>　　注[一]宣帝时，司隶校尉盖宽饶以直言得罪，郑昌愍伤宽饶忠直忧国，以言事不当意，而为文吏所诋挫，故上书讼之。</p>
              <p>　　注[二]公羊传曰：&quot;孔父正色而立于朝，则人莫敢过而致难于其君者，孔父可谓义形于色矣。&quot;</p>
              <p>　　注[三]纾音舒，解也，缓也。盗齐谓田常也。庄子曰：&quot;田成子一旦弒齐君而盗其国。&quot;左传，齐景公坐于路寝。公叹曰：&quot;美哉室！其谁有此乎？&quot;晏子对曰：</p>
              <p>　　&quot;如君之言，其陈氏乎？&quot;公曰：&quot;是可若何？&quot;对曰：&quot;唯礼可以已之。&quot;</p>
              <p>　　注[四]忤，逆也。</p>
              <p>　　注[五]移鼎谓迁汉之鼎也。人存谓曹操身在不得篡位也。左传曰：&quot;桀有昏德，鼎迁于商；商纣暴虐，鼎迁于周。&quot;</p>
              <p>　　注[六]代终谓代汉祚之终也。身后谓曹丕受禅也。</p>
              <p>　　注[七]&quot;□&quot;即&quot;刓&quot;字，音五丸反。前书音义曰：&quot;刓谓刓团无棱角也。&quot;每，贪也。言宁正直以倾覆摧折，不能委曲以贪生也。贾谊云：&quot;品庶每生。&quot;</p>
              <p>　　注[八]懔懔言劲烈如秋霜也。皜皜言坚贞如白玉也。皜音古老反。</p>
              <p>　　苟彧字文若，[一]颍川颍阴人，朗陵令淑之孙也。[二]父绲，为济南相。[三]</p>
              <p>　　绲畏惮宦官，乃为彧娶中常侍唐衡女。[四]彧以少有才名，故得免于讥议。南阳何颙名知人，见彧而异之，曰：&quot;王佐才也。&quot;</p>
              <p>　　注[一]袁宏汉纪&quot;彧&quot;作&quot;郁&quot;。</p>
              <p>　　注[二]朗陵，县，属汝南郡，故城在今豫州朗山县西南。</p>
              <p>　　注[三]绲音古本反。</p>
              <p>　　注[四]典略曰：&quot;衡欲以女妻汝南傅公明，公明不取，转以妻郁。&quot;</p>
              <p>　　中平六年，举孝廉，再迁亢父令。[一]董卓之乱，□官归乡里。同邵韩融时将宗亲千余家，避乱密西山中。[二]彧谓父老曰：&quot;颍川，四战之地也。[三]天下有变，常为兵冲。密虽小固，不足以扞大难，宜亟避之。&quot;[四]乡人多怀土不能去。会冀州牧同郡韩馥遣骑迎之，彧乃独将宗族从馥，留者后多为董卓将李傕所杀略焉。</p>
              <p>　　注[一]亢父，*[县]*，属梁国，故城在今兖州任城县南。亢音刚，父音甫。</p>
              <p>　　注[二]密县西山也。</p>
              <p>　　注[三]四面通也。</p>
              <p>　　注[四]亟音纪力反。</p>
              <p>　　彧比至冀州，而袁绍已夺馥位，绍待彧以上宾之礼。彧明有意数，[一]见汉室崩乱，每怀匡佐之义。时曹操在东郡，彧闻操有雄略，而度绍终不能定大业。</p>
              <p>　　初平二年，乃去绍从操。操与语大悦，曰：&quot;吾子房也。&quot;[二]以为奋武司马，时年二十九。明年，又为操镇东司马。</p>
              <p>　　注[一]数，计数也。</p>
              <p>　　注[二]比之张良。</p>
              <p>　　兴平元年，操东击陶谦，使彧守甄城，[一]任以留事。会张邈、陈宫以兖州反操，[二]而潜迎吕布。布既至，诸城悉应之。邈乃使人谲彧[三]曰：&quot;吕将军来助曹使君击陶谦，宜亟供军实。&quot;彧知邈有变，即勒兵设备，故邈计不行。豫州刺史郭贡率兵数万来到城下，求见彧。彧将往，东郡太守夏侯惇等止之。[四]</p>
              <p>　　曰：&quot;何知贡不与吕布同谋，而轻欲见之。今君为一州之镇，往必危也。&quot;彧曰：</p>
              <p>　　&quot;贡与邈等分非素结，今来速者，计必未定，及其犹豫，宜时说之，纵不为用，可使中立。[五]若先怀疑嫌，彼将怒而成谋，不如往也。&quot;贡既见彧无惧意，知城不可攻，遂引而去。彧乃使程昱说范、东阿，[六]使固其守，卒全三城以待操焉。[七]</p>
              <p>　　注[一]县名，属济阴郡，今濮州县也。&quot;甄&quot;今作&quot;鄄&quot;，音绢。</p>
              <p>　　注[二]典略&quot;宫字公台，东郡人。刚直烈壮，少与海内知名之士皆相连结&quot;也。</p>
              <p>　　注[三]谲，诈也。</p>
              <p>　　注[四]魏志曰：&quot;惇字符让，沛国人。&quot;</p>
              <p>　　注[五]不令其有去就也。</p>
              <p>　　注[六]魏志：&quot;昱字仲德，东郡东阿人。&quot;范，县，属东郡，今濮阳县也。东阿，县，属东郡，今济州县也。</p>
              <p>　　注[七]三城谓甄、范、东阿也。</p>
              <p>　　二年，陶谦死，操欲遂取徐州，还定吕布。彧谏曰：&quot;昔高祖保关中，[一]光武据河内，皆深根固本，以制天下。进可以胜敌，退足以坚守，故虽有困败，而终济大业。将军本以兖州首事，故能平定山东，[二]此实天下之要地，而将军之关河也。若不先定之，根本将何寄乎？宜急分讨陈宫，使虏不得西顾，乘其闲而收熟麦，约食□谷，以资一举，则吕布不足破也。今舍之而东，未见其便。</p>
              <p>　　多留兵则力不胜敌，少留兵则后不足固。布乘虚寇暴，震动人心，纵数城或全，其余非复己有，则将军尚安归乎？且前讨徐州，威罚实行，其子弟念父兄之耻，必人自为守。就能破之，尚不可保。彼若惧而相结，共为表里，坚壁清野，以待将军，将军攻之不拔，掠之无获，不出一旬，则十万之觽未战而自困矣。夫事固有□彼取此，以权一时之埶，愿将军虑焉。&quot;操于是大收孰麦，复与布战。</p>
              <p>　　布败走，因分定诸县，兖州遂平。</p>
              <p>　　注[一]高祖距项羽，常留萧何守关中。</p>
              <p>　　注[二]曹操初从东郡守鲍信等迎领兖州牧，遂进兵破黄巾等，故能平定山东也。</p>
              <p>　　建安元年，献帝自河东还洛阳，操议欲奉迎车驾，徙都于许。觽多以山东未定，韩暹、杨奉负功恣睢，[一]未可卒制。彧乃劝操曰：&quot;昔晋文公纳周襄王，而诸侯景从；[二]汉高祖为义帝缟素，而天下归心。[三]自天子蒙尘，[四]将军首唱义兵，徒以山东扰乱，未遑远赴，虽御难于外，乃心无不在王室。[五]今銮驾旋轸，[六]东京榛芜，义士有存本之思，兆人怀感旧之哀。诚因此时奉主上以从人望，大顺也；秉至公以服天下，大略也；扶弘义以致英俊，大德也。四方虽有逆节，其何能为？韩暹、杨奉，安足恤哉！若不时定，使豪桀生心，后虽为虑，亦无及矣。&quot;操从之。</p>
              <p>　　注[一]恣睢，肆怒貌。睢音火季反，又火佳反。史记：&quot;盗跖日杀不辜，暴戾恣睢。&quot;</p>
              <p>　　注[二]左传，卜偃言于晋侯曰：&quot;求诸侯莫如勤王，诸侯信之，且大义也。&quot;晋侯以左师逆王，王入于王城，取太叔于温，杀之于隰城，遂定霸业，天下服从也。</p>
              <p>　　注[三]项羽杀义帝于郴，高祖为义帝发丧。高祖大哭，发使告诸侯曰：&quot;天下共立义帝，北面事之。今项羽放杀义帝，大逆无道，寡人亲为发丧，兵皆缟素。&quot;</p>
              <p>　　注[四]蒙，冒也。左传臧文仲曰：&quot;天子蒙尘于外，敢不奔问官守。&quot;</p>
              <p>　　注[五]尚书曰：&quot;虽尔身在外，乃心无不在王室。&quot;乃，汝也。</p>
              <p>　　注[六]郑玄注周礼曰：&quot;轸，舆后横木也。&quot;</p>
              <p>　　及帝都许，以彧为侍中，守尚书令。操每征伐在外，其军国之事，皆与彧筹焉。</p>
              <p>　　彧又进操计谋之士从子攸，[一]及钟繇、郭嘉、[二]陈髃、杜袭、[三]司马懿、戏志才等，[四]皆称其举。唯严象为杨州，[五]韦康为凉州，后并负败焉。[六]</p>
              <p>　　注[一]魏志，荀攸字公达。太祖素闻攸名，与语大悦，谓彧曰：&quot;公达非常人，吾得与计事，天下当何忧哉？&quot;</p>
              <p>　　注[二]魏志，嘉字奉孝，颍川人也。戏志才，筹画士也，太祖甚器之，早卒。</p>
              <p>　　太祖与彧书曰：&quot;自志才亡后，莫可与计事者。汝、颍固多奇士，谁可以继之？&quot;</p>
              <p>　　彧荐嘉，召见论天下事，太祖曰：&quot;使孤成大业者，必此人也。&quot;</p>
              <p>　　注[三]袭字子绪，颍川人。荀彧荐袭，太祖以为丞相军谋祭酒，魏国建，为侍中。</p>
              <p>　　注[四]懿字仲达，即晋宣帝。</p>
              <p>　　注[五]三辅决录曰：&quot;象字文则，京兆人。少聪博有胆智，为杨州刺史。后为孙策庐江太守李术所杀。&quot;</p>
              <p>　　注[六]康字符将，京兆人。父端，从凉州牧征为太仆，康代为凉州刺史，时人荣之。后为马超所围，坚守历时，救军不至，遂为超所杀。</p>
              <p>　　袁绍既兼河朔之地，有骄气。而操败于张绣，[一]绍与操书甚倨。[二]操大怒，欲先攻之，而患力不敌，以谋于彧。彧量绍虽强，终为操所制，乃说先取吕布，然后图绍，操从之。三年，遂擒吕布，定徐州。</p>
              <p>　　注[一]魏志，张绣在南阳降，既而悔之，而复反。操与战，军败为流矢所中。</p>
              <p>　　注[二]陈琳为绍作檄书曰：&quot;操祖父腾饕餮放横，父嵩乞□携养，操赘阉遗丑。&quot;</p>
              <p>　　并倨慢之词也。</p>
              <p>　　五年，袁绍率大觽以攻许，操与相距。绍甲兵甚盛，议者咸怀惶惧。少府孔融谓彧曰：</p>
              <p>　　&quot;袁绍地广兵强，田丰、许攸智计之士为其谋，[一]审配、逢纪尽忠之臣任其事，[二]颜良、文丑勇冠三军，统其兵，殆难克乎？&quot;彧曰：&quot;绍兵虽多而法不整，田丰刚而犯上，许攸贪而不正，审配专而无谋，逢纪果而自用，颜良、文丑匹夫之勇，可一战而擒也。&quot;后皆如彧之筹，事在袁绍传。</p>
              <p>　　注[一]先贤行状：&quot;丰字符皓，钜鹿人。天姿绬杰，权略多奇。&quot;许攸字子远。</p>
              <p>　　注[二]配字正南，魏郡人。忠烈慷慨，有不可犯之色。绍领冀州，委配腹心之任。英雄记曰：&quot;纪字符图。初，绍去董卓，与许攸及纪俱诣冀州，绍以纪聪达有计策，甚信之。&quot;</p>
              <p>　　操保官度，[一]与绍连战，虽胜而军粮方尽，*[书]*与彧议，欲还许以致绍师。</p>
              <p>　　[二]彧报曰：&quot;今谷食虽少，未若楚汉在荥阳、成鮧闲也。是时刘项莫肯先退者，以为先退则埶屈也。[三]公以十分居一之觽，[四]画地而守之，[五]搤其喉而不得进，已半年矣。[六]情见埶竭，必将有变，此用奇之时，不可失也。&quot;操从之，乃坚壁持之。遂以奇兵破绍，绍退走。封彧万岁亭侯，邑一千户。</p>
              <p>　　注[一]官度，即古之鸿沟也。于荥阳下引河东南流，其所保处在今郑州中牟县北官度口是也。</p>
              <p>　　注[二]致犹至也。兵法曰：&quot;善战者，致人不致于人。&quot;</p>
              <p>　　注[三]高祖与项羽于荥阳、成鮧闲，久相持不决，后羽请鸿沟以西为汉而退，高祖遂乘羽，败之垓下，追杀之。</p>
              <p>　　注[四]言与绍觽寡相悬也。</p>
              <p>　　注[五]言画地作限隔也。邹阳曰：&quot;画地而不敢犯。&quot;</p>
              <p>　　注[六]搤音厄。搤谓捉持之也。</p>
              <p>　　六年，操以绍新破，未能为患，但欲留兵韂之，自欲南征刘表，以计问彧。彧对曰：&quot;绍既新败，觽惧人扰，今不因而定之，而欲远兵江汉，若绍收离纠散，[一]乘虚以出，则公之事去矣。&quot;操乃止。</p>
              <p>　　注[一]纠，合也。</p>
              <p>　　九年，操拔邺，自领冀州牧。有说操宜复置九州者，以为冀部所统既广，则天下易服。操将从之。彧言曰：&quot;今若依古制，是为冀州所统，悉有河东、冯翊、扶风、西河、幽、并之地也。公前屠邺城，海内震骇，各惧不得保其土宇，守其兵觽。今若一处被侵，必谓以次见夺，人心易动，若一旦生变，天下未可图也。愿公先定河北，然后修复旧京，南临楚郢，责王贡之不入。天下咸知公意，则人人自安。须海内大定，乃议古制，此社稷长久之利也。&quot;操报曰：&quot;微足下之相难，所失多矣！&quot;遂寑九州议。</p>
              <p>　　十二年，操上书表彧曰：&quot;昔袁绍作逆，连兵官度，时觽寡粮单，图欲还许。尚书令荀彧深建宜住之便，远恢进讨之略，[一]起发臣心，革易愚虑，坚营固守，徼其军实，[二]遂摧扑大寇，济危以安。绍既破败，臣粮亦尽，将舍河北之规，改就荆南之策。彧复备陈得失，用移臣议，故得反□冀土，[三]克平四州。[四]向使臣退军官度，绍必鼓行而前，[五]敌人怀利以自百，[六]臣觽怯沮以丧气，[七]有必败之形，无一捷之埶。[八]复若南征刘表，委□兖、豫，饥军深入，踰越江、沔，[九]</p>
              <p>　　利既难要，将失本据。而彧建二策，以亡为存，以祸为福，谋殊功异，臣所不及。是故先帝贵指纵之功，薄搏获之赏；[一０]古人尚帷幄之规，下攻拔之力。</p>
              <p>　　[一一]原其绩暛，足享高爵。而海内未喻其状，所受不侔其功，[一二]臣诚惜之。乞重平议，增畴户邑。&quot;[一三]彧深辞让。操譬之曰：&quot;昔介子推有言：'窃人之财，犹谓之盗。'[一四]况君奇谟拔出，兴亡所系，可专有之邪？[一五]</p>
              <p>　　虽慕鲁连飻高之夡，[一六]将为圣人达节之义乎！&quot;[一七]于是增封千户，并前二千户。又欲授以正司，[一八]彧使荀攸深自陈让，至于十数，乃止。操将伐刘表，问彧所策。彧曰：&quot;今华夏以平，荆、汉知亡矣，可声出宛、叶而闲行轻进，以掩其不意。&quot;操从之。会表病死。[一九]</p>
              <p>　　注[一]恢，大也。</p>
              <p>　　注[二]徼，邀也，音古尧反。</p>
              <p>　　注[三]左传：&quot;南辕反□。&quot;杜预曰：&quot;军门前大旗。&quot;</p>
              <p>　　注[四]谓冀、青、幽、并也。</p>
              <p>　　注[五]鼓行谓鸣鼓而行，言无所畏也。</p>
              <p>　　注[六]各规利，人百其勇也。</p>
              <p>　　注[七]沮，止也。</p>
              <p>　　注[八]捷，胜也。</p>
              <p>　　注[九]沔即汉水也。孔安国曰：&quot;汉上为沔。&quot;</p>
              <p>　　注[一０]搏，击也。高祖既杀项羽，论功行封，以萧何为最，功臣多不服。高祖曰：&quot;诸君知猎乎？夫猎追杀兽者，狗也，而发纵指示兽者，人也。诸君徒能追得兽耳，功狗也。至如萧何，发*(纵)*指示，功人也。&quot;&quot;纵&quot;或作&quot;踪&quot;，两通。</p>
              <p>　　注[一一]张良未尝有战□功，高帝曰：&quot;运策帷幄中，决胜千里外，子房功也。&quot;</p>
              <p>　　自择齐三万户以封之。</p>
              <p>　　注[一二]侔，等也。</p>
              <p>　　注[一三]前书曰：&quot;复其后代，畴其爵邑。&quot;音义曰：&quot;畴，等也，使其后常与先人等也。&quot;</p>
              <p>　　注[一四]左传介子推，晋文公臣。</p>
              <p>　　注[一五]操不专功，欲分之于彧也。</p>
              <p>　　注[一六]史记曰，赵欲尊秦为帝，鲁连止之，平原君乃欲封鲁连。连笑曰：&quot;所贵于天下之士，为人排患释难解纷而无取也。即有取者，是商贾之士也，而连不忍为也。&quot;</p>
              <p>　　注[一七]左传曰：&quot;圣达节，次守节。&quot;</p>
              <p>　　注[一八]彧先守尚书令，今欲正除也。</p>
              <p>　　注[一九]魏志，操如彧计，表子琮以州逆降。</p>
              <p>　　十七年，董昭等[一]欲共进操爵国公，九锡备物，[二]密以访彧。彧曰&quot;曹公本兴义兵，以匡振汉朝，虽勋庸崇着，犹秉忠贞之节。君子爱人以德，不宜如此。&quot;事遂寑。[三]操心不能平。会南征孙权，表请彧劳军于谯，因表留彧曰：</p>
              <p>　　&quot;臣闻古之遣将，上设监督之重，下建副二之任，[四]所以尊严国命，谋而鲜过者也。[五]臣今当济江，奉辞伐罪，宜有大使肃将王命。文武并用，自古有之。使持节侍中守尚书令万岁亭侯彧，国之*(望)**[重]*臣，德洽华夏，既停军所次，便宜与臣俱进，宣示国命，威怀丑虏。军礼尚速，不及先请，臣辄留彧，依以为重。&quot;书奏，帝从之，遂以彧为侍中、光禄大夫，持节，参丞相军事。至濡须，[六]彧病留寿春，[七]操馈之食，发视，乃空器也，于是饮药而卒。时年五十。[八]帝哀惜之，祖日为之废燕乐。[九]谥曰敬侯。明年，操遂称魏公云。</p>
              <p>　　注[一]昭字公仁，济阴人也。</p>
              <p>　　注[二]礼含文嘉曰：&quot;九锡一曰车马，二曰衣服，三曰乐器，四曰朱户，五曰纳陛，六曰虎贲百人，七曰斧钺，八曰弓矢，九曰秬鬯，谓之九锡。锡，与也，九锡皆如其德。&quot;左传曰：&quot;分鲁公以大路大旗，夏后氏之璜，封父之繁弱，祝宗卜史，备物典策。&quot;</p>
              <p>　　注[三]礼记曰&quot;君子之爱人也以德，细人之爱人也以姑息&quot;也。</p>
              <p>　　注[四]史记，齐景公以田穰苴为将军，扞燕。苴曰：&quot;臣素卑贱，擢之闾伍之中，加之大夫之上，士卒未附，百姓不信，权轻，愿得君之宠臣，国之所尊，以监军，乃可。&quot;景公许之，使庄贾往。即监督之义也。</p>
              <p>　　注[五]左传曰：&quot;谋而鲜过，惠训不倦。&quot;</p>
              <p>　　注[六]濡须，水名也，在今和州历阳县西南。吴录曰：&quot;孙权闻操来，夹水立坞，状如偃月，以相拒，月余乃退。&quot;</p>
              <p>　　注[七]寿春，县，属淮南郡，今寿州郡也。</p>
              <p>　　注[八]献帝春秋，董承之诛，伏后与父完书，言司空杀董承，帝方为报怨。完得书以示彧，彧恶之，隐而不言。完以示其妻弟樊普，普封以呈太祖，太祖阴为之备。彧恐事觉，欲自发之，因求使至邺，劝太祖以女配帝。太祖曰：&quot;今朝廷有伏后，吾女何得配上？&quot;彧曰：&quot;伏后无子，性又凶邪，往尝与父书，言词丑恶，可因此废也。&quot;太祖曰：&quot;卿昔何不道之？&quot;彧阳惊曰：&quot;昔已尝为公言也。&quot;太祖曰：&quot;此岂小事，而吾忘之！&quot;太祖以此恨彧，而外含容之。至董昭建魏公议，彧意不同，欲言之于太祖，乃赍玺书犒军，饮飨礼毕，彧请间，太祖知彧欲言，揖而遣之，遂不得。留之，卒于寿春。</p>
              <p>　　注[九]祖日谓祭祖神之日，因为燕乐也。风俗通曰：&quot;共工氏子曰修，好远游，祀以为祖神。汉以午日祖。&quot;</p>
              <p>　　论曰：自迁帝西京，山东腾沸，[一]天下之命倒县矣。[二]荀君乃越河、冀，闲关以从曹氏。[三]察其定举措，立言策，[四]崇明王略，以急国艰，岂云因乱假义，以就违正之谋乎？[五]诚仁为己任，期纾民于仓卒也。[六]及阻董昭之议，以致非命，岂数也夫！世言荀君者，通塞或过矣。常以为中贤以下，道无求备，智筭有所研簄，原始未必要末。斯理之不可全诘者也。夫以韂赐之贤，一说而毙两国。[七]彼非薄于仁而欲之，盖有全必有丧也，斯又功之不兼者也。[八]方时运之屯邅，[九]非雄才无以济其溺，功高埶强，则皇器自移矣。[一０]此又时之不可并也。盖取其归正而已，亦杀身以成仁之义也。</p>
              <p>　　注[一]诗曰：&quot;百川沸腾。&quot;</p>
              <p>　　注[二]赵岐注孟子曰：&quot;倒县犹困苦也。&quot;</p>
              <p>　　注[三]闲关犹展转也。</p>
              <p>　　注[四]措，置也。</p>
              <p>　　注[五]言彧本心不背汉也，注[六]纾，缓也，音舒。</p>
              <p>　　注[七]两国谓齐与吴也。端木赐字子贡，韂人也。田常欲伐鲁，仲尼令出使劝田常伐吴，常许之。赐又至吴，请夫差伐齐。又之越，说句践将兵助吴。又之晋，说以兵待吴伐齐之弊。吴既胜齐，与晋争强，晋果败吴，越袭其后，遂杀夫差。故子贡一出，存鲁，乱齐，破吴，强晋，霸越。</p>
              <p>　　注[八]子贡不欲违仁义而致晋，但其事不兼济也。言彧岂愿强曹氏令代汉哉？</p>
              <p>　　事不得已也。</p>
              <p>　　注[九]易曰：&quot;屯如邅如。&quot;邅音竹连反。</p>
              <p>　　注[一０]谓魏太祖功业大而神器自归也。</p>
              <p>　　赞曰：公业称豪，骏声升腾。权诡时偪，[一]挥金僚朋。[二]北海天逸，音情顿挫。[三]越俗易惊，孤音少和。直辔安归，高谋谁佐？[四]彧之有弼，诚感国疾。功申运改，夡疑心一。[五]</p>
              <p>　　注[一]谓诡辞以对卓。</p>
              <p>　　注[二]挥，散也。</p>
              <p>　　注[三]逸，纵也。顿挫犹抑扬也。</p>
              <p>　　注[四]直辔，直道也。言其道无所归，谋谟之高欲谁佐也。</p>
              <p>　　注[五]夡若可疑，心如一心。</p>
              <p>　　校勘记</p>
              <p>　　二二五七页三行司农觽之曾孙也按：&quot;曾孙&quot;当作&quot;玄孙&quot;。泰弟浑，魏志有传，云高祖父觽，则泰乃觽之玄孙也。</p>
              <p>　　二二五八页一一行将各*(基)**[澙]*峙刊误谓案文&quot;基&quot;当作&quot;澙&quot;，谓如澙不动。按：王先谦谓魏志郑浑传注引张璠汉纪作&quot;澙峙&quot;。今据改。</p>
              <p>　　二二五八页一二行妇女犹戴戟操矛按：王先谦谓戟不能戴，魏志郑浑传注引张璠汉纪作&quot;载戟&quot;。</p>
              <p>　　二二五八页一三行百姓所畏者有并凉之人按：刊误谓案文多一&quot;有&quot;字。</p>
              <p>　　二二五九页一五行说菀曰汲本、殿本&quot;菀&quot;作&quot;苑&quot;。按：菀苑通。</p>
              <p>　　二二五九页一五行声响动天按：&quot;响&quot;原斗&quot;向&quot;，径改正。</p>
              <p>　　二二六０页一０行景帝*(二)**[三]*年反据殿本改。</p>
              <p>　　二二六０页一四行年四十一汲本、殿本作&quot;四十二&quot;。按：魏志郑浑传注作&quot;四十一&quot;，卢弼校云宋本作&quot;四十二&quot;。</p>
              <p>　　二二六一页三行霸字次*(孺)**[儒]*据汲本、殿本改，与前书合。</p>
              <p>　　二二六一页四行年十岁随父诣京师时河南尹李膺集解引洪颐餦说，谓献帝纪建安十三年八月，曹操杀孔融，传云时年五十六，融当生于永兴元年。今按：据李膺传，膺于延熹二年为河南尹，坐输左校，则是时融年七岁也，&quot;十&quot;乃&quot;七&quot;之斗。</p>
              <p>　　二二六一页七行太中大夫陈炜按：袁纪&quot;炜&quot;作&quot;祎&quot;。</p>
              <p>　　二二六一页九行将不早惠乎殿本&quot;惠&quot;作&quot;慧&quot;，册府元龟七七三卷同。按：惠慧通。</p>
              <p>　　二二六一页九行高明必为伟器按：王先谦谓世说注引续汉书，&quot;高明&quot;上有&quot;长大&quot;二字，似不可少。</p>
              <p>　　二二六二页一行年十三丧父按：校补引沉铭彝说，谓融父宙卒于桓帝延熹六年正月己未，见孔宙碑，以融卒年计之，则宙卒时，融年十一，非十三也。</p>
              <p>　　二二六二页三行时融年十六按：校补引侯康说，谓诏捕张俭事在建宁二年，融年十七矣。</p>
              <p>　　二二六三页六行拜中军候刊误谓汉官无中军候，惟有北军中候耳，明字有脱误。</p>
              <p>　　按：校补引钱大昭说，谓魏志崔琰传注云&quot;累迁北军中候&quot;此作&quot;中军候&quot;，误。</p>
              <p>　　二二六五页一六行*(及)**[反]*鲁韂之侵地刊误谓案公羊传本文，&quot;及&quot;当作&quot;反&quot;。今据改。按：以下注所引公羊传文与今本多不合，然意义无大出入。</p>
              <p>　　二二六六页一０行善否不别按：御览六四八引续汉书，&quot;不别&quot;作&quot;区别&quot;。</p>
              <p>　　二二六六页一三行是下常有千八百纣也按：刊误谓&quot;是&quot;下少一&quot;天&quot;字。</p>
              <p>　　二二六八页七行军半至刊误谓案史记，彼文更有他语，故未云&quot;军半至&quot;，今既节取，不宜长此三字。今按：史记作&quot;兵法，百里而趣利者蹶上将，五十里而趣利者军半至。&quot;</p>
              <p>　　二二六八页一０行于是令齐军曰按：史记无&quot;曰&quot;字。</p>
              <p>　　二二六八页一０行期日莫见火举而俱发按：史记&quot;日&quot;作&quot;曰&quot;。</p>
              <p>　　二二七０页九行苞茅不入汲本、殿本&quot;苞&quot;作&quot;包&quot;。按：阮元谓&quot;包茅不入&quot;之&quot;包&quot;，原从艹作&quot;苞&quot;，自石经始去艹头，后人往往从之。</p>
              <p>　　二二七０页九行包里束也按：&quot;里&quot;原斗&quot;里&quot;，径改正。</p>
              <p>　　二二七一页八行并献帝子按：校补谓以融所对圣恩敦睦及同产昆弟之说证之，实皆献帝之诸弟，而灵帝子耳。疑此注本作&quot;并灵帝子&quot;，浅人妄改为&quot;献&quot;。</p>
              <p>　　二二七二页一０行单于徙北海上按：张森楷校勘记谓&quot;徙&quot;下疑有&quot;之&quot;字。</p>
              <p>　　二二七四页二行献帝尝时见虑按：刊误谓案文&quot;时&quot;当作&quot;特&quot;。</p>
              <p>　　二二七四页一五行令宗钦冯愔守栒邑按：集解引周寿昌说，谓案邓禹传，&quot;宗钦&quot;作&quot;宗歆&quot;。</p>
              <p>　　二二七六页一三行令信出跨下汲本、殿本&quot;跨&quot;作&quot;胯&quot;。按：跨胯同。</p>
              <p>　　二二七七页一行酒酸*(者)*据今本韩非子删。</p>
              <p>　　二二七七页一行*(二人)**[倩]*曰汝狗猛耶据今本韩非子改。</p>
              <p>　　二二七七页五行*[曰然谷]*将□之按：韩非子作&quot;曰然谷将弃之&quot;，此脱&quot;曰然谷&quot;三字，今据补。</p>
              <p>　　二二七八页八行譬如寄物灿中按：殿本&quot;灿&quot;作&quot;瓶&quot;。</p>
              <p>　　二二七九页二行灿缶也按：沈家本谓按说文，缾，□也，瓶缾或从□。此注言缶也，疑传写夺烂其半耳。&quot;瓶&quot;字本或作&quot;灿&quot;者误，说文无灿字也。</p>
              <p>　　二二八０页三行岂有员□委屈可以每其生哉汲本&quot;有员&quot;作&quot;其负&quot;。校补谓负，恃也，恃员道以为委屈也。□可通员，作&quot;员□&quot;于义为窒，似误。今按：员□委屈，相对成文，古人自有复语耳，作&quot;负&quot;者斗，校补说非。</p>
              <p>　　二二八一页一一行亢父*[县]*属梁国据汲本、殿本补。</p>
              <p>　　二二八一页一五行彧明有意数按：刊误谓&quot;明&quot;上当有一&quot;聪&quot;字。</p>
              <p>　　二二八二页一行明年又为操镇东司马按：集解引钱大昕说，谓此初平二年之明年也。据魏志，操为镇东将军在建安元年，则初平三年安得便称镇东司马乎？</p>
              <p>　　魏志彧传本云明年太祖领兖州牧，后为镇东将军，常以司马从。然则领兖州在此年，而除镇东不在此年也。范史删去领兖州句，遂误以镇东司马为是年事矣。</p>
              <p>　　二二八二页六行宜亟供军实按：集解引惠栋说，谓&quot;实&quot;魏志作&quot;食&quot;。</p>
              <p>　　二二八三页六行而将军之关河也按：集解引钱大昕说，谓&quot;关河&quot;当依魏志彧传作&quot;关中河内&quot;，盖上言高祖保关中，光武据河内，皆深根固本，以制天下，故以兖州比关中、河内。范史删去二字，未当。</p>
              <p>　　二二八三页一五行东郡守按：刊误谓案文少一&quot;太&quot;字。</p>
              <p>　　二二八六页八行*[书]*与彧议据殿本补。按：下文云&quot;彧报曰&quot;，则此当有&quot;书&quot;字。</p>
              <p>　　二二八九页二行各规利人百其勇也按：&quot;各&quot;原斗&quot;名&quot;，径改正。</p>
              <p>　　二二八九页七行发[纵]指示功人也据汲本补。</p>
              <p>　　二二九０页五行国之*(望)**[重]*臣据汲本、殿本改。</p>
              <p>　　二二九二页五行赵岐注孟子曰按：&quot;岐&quot;原斗&quot;歧&quot;，径改正。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='75.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='77.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
