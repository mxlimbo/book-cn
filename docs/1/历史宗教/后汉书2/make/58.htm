<html>
<head>
<title>后汉书卷五十四　杨震列传　第四十四</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="57.htm"><img src="last.gif" width="46" height="15" border="0"></a><img src="bg.gif" width="40" height="30"><a href="59.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷五十四　杨震列传　第四十四</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　*子秉孙赐曾孙彪玄孙修*
              <p>　　杨震字伯起，弘农华阴人也。八世祖喜，高祖时有功，封赤泉侯。[一]高祖敞，昭帝时为丞相，封安平侯。父宝，[二]习欧阳尚书。哀﹑平之世，隐居教授。</p>
              <p>　　居摄二年，与两龚﹑蒋诩俱征，遂遁逃，不知所处。[三]光武高其节。建武中，公车特征，老病不到，卒于家。</p>
              <p>　　注[一]史记曰，喜追杀项羽，以功封。</p>
              <p>　　注[二]续齐谐记曰：&quot;宝年九岁时，至华阴山北，见一黄雀为鸱枭所搏，坠于树下，为蝼蚁所困。宝取之以归，置巾箱中，唯食黄花，百余日毛羽成，乃飞去。</p>
              <p>　　其夜有黄衣童子向宝再拜曰：'我西王母使者，君仁爱救拯，实感成济。'以白环四枚与宝：'令君子孙洁白，位登三事，当如此环矣。'&quot;注[三]龚胜字君宾，龚舍字君倩，蒋诩字符卿，并以高节著名。见前书。</p>
              <p>　　震少好学，受欧阳尚书于太常桓郁，明经博览，无不穷究。诸儒为之语曰：&quot;关西孔子杨伯起。&quot;常客居于湖，[一]不荅州郡礼命数十年，[二]觽人谓之晚暮，而震志愈笃。后有冠雀衔三鳣鱼，飞集讲堂前，[三]都讲取鱼进曰：&quot;蛇鳣者，卿大夫服之象也。</p>
              <p>　　数三者，法三台也。先生自此升矣。&quot;年五十，乃始仕州郡。</p>
              <p>　　注[一]今湖城县。</p>
              <p>　　注[二]续汉*(志)**[书]*曰&quot;教授二十余年，州请召，数称病不就。少孤贫，独与母居，假地种殖，以给供养，诸生尝有助种蓝者，震辄拔，更以距其后，乡里称孝&quot;也。</p>
              <p>　　注[三]冠音贯，即鹳雀也。鳣音善。韩子云：&quot;鳣似蛇。&quot;臣贤案：续汉及谢承书&quot;鳣&quot;字皆作&quot;钏&quot;，然则&quot;鳣&quot;&quot;钏&quot;古字通也。鳣鱼长者不过三尺，黄地黑文，故都讲云&quot;蛇钏，卿大夫之服象也&quot;。郭璞云&quot;鳣鱼长二三丈，音知然反&quot;，安有鹳雀能胜二三丈乎？此为鳣明矣。</p>
              <p>　　大将军邓骘闻其贤而辟之，举茂才，四迁荆州刺史﹑东莱太守。当之郡，道经昌邑，[一]故所举荆州茂才王密为昌邑令，谒见，至夜怀金十斤以遗震。震曰：</p>
              <p>　　&quot;故人知君，君不知故人，何也？&quot;密曰：&quot;暮夜无知者。&quot;震曰：&quot;天知，神知，我知，子知。何谓无知！&quot;密愧而出。后转涿郡太守。性公廉，不受私谒。</p>
              <p>　　子孙常蔬食步行，故旧长者或欲令为开产业，震不肯，曰：&quot;使后世称为清白吏子孙，以此遗之，不亦厚乎！&quot;</p>
              <p>　　注[一]昌邑故城在今兖州金乡县西北也。</p>
              <p>　　元初四年，征入为太仆，迁太常。先是博士选举多不以实，震举荐明经名士陈留杨伦等，[一]显传学业，诸儒称之。</p>
              <p>　　注[一]伦字仲桓。谢承书云：&quot;荐杨仲桓等五人，各从家拜博士。&quot;</p>
              <p>　　永宁元年，代刘恺为司徒。明年，邓太后崩，内宠始横。安帝乳母王圣，因保养之勤，缘恩放恣；圣子女伯荣出入宫掖，传通奸赂。震上疏曰：&quot;臣闻政以得贤为本，理以去秽为务。[一]是以唐虞俊乂在官，四凶流放，天上咸服，以致雍熙。[二]方今九德未事，[三]嬖幸充庭。[四]阿母王圣出自贱微，得遭千载，奉养圣躬，虽有推燥居湿之勤，[五]前后赏惠，过报劳苦，而无厌之心，不知纪极，[六]外交属托，扰乱天下，损辱清朝，尘点日月。书诫牝鸡牡鸣，[七]</p>
              <p>　　诗刺哲妇丧国。[八]昔郑严公从母氏之欲，恣骄弟之情，几至危国，然后加讨，春秋贬之，以为失教。[九]夫女子小人，近之喜，远之怨，实为难养。[一０]</p>
              <p>　　易曰：'无攸遂，在中馈。'[一一]言妇人不得与于政事也。宜速出阿母，令居外舍，断绝伯荣，莫使往来，令恩德两隆，上下俱美。惟陛下绝婉娈之私，割不忍之心，[一二]留神万机，诫慎拜爵，减省献御，损节征发。令野无鹤鸣之叹，[一三]朝无小明之悔，[一四]大东不兴于今，[一五]劳止不怨于下。[一六]</p>
              <p>　　拟踪往古，比德哲王，岂不休哉！&quot;奏御，帝以示阿母等，内幸皆怀忿恚。而伯荣骄淫尤甚，与故朝阳侯刘护从兄绬交通，[一七]绬遂以为妻，得袭护爵，位至侍中。震深疾之，复诣阙上疏曰：&quot;臣闻高祖与髃臣约，非功臣不得封，故经制父死子继，兄亡弟及，以防篡也。[一八]伏见诏书封故朝阳侯刘护再从兄绬袭护爵为侯。护同产弟威，今犹见在。臣闻天子专封封有功，诸侯专爵爵有德。今绬无佗功行，但以配阿母女，一时之闲，既位侍中，又至封侯，不稽旧制，不合经义，行人諠哗，百姓不安。陛下宜览镜既往，顺帝之则。&quot;书奏不省。</p>
              <p>　　注[一]墨子曰：&quot;夫尚贤者，政本也。&quot;左传曰：&quot;为国者，如农夫之务去草焉。&quot;</p>
              <p>　　注[二]尚书曰：&quot;四罪而天下咸服。&quot;又曰：&quot;黎人于变时雍，庶绩咸熙。&quot;雍，和也。熙，广也。</p>
              <p>　　注[三]尚书嚱繇谟曰：&quot;亦行有九德：宽而栗，柔而立，愿而龚，乱而敬，扰而毅，直而温，简而廉，刚而塞，强而谊。&quot;又曰：&quot;九德咸事，俊乂在官。&quot;</p>
              <p>　　注[四]谥法曰：&quot;贱而得爱曰嬖。&quot;</p>
              <p>　　注[五]孝经援神契曰&quot;母之于子也，鞠养殷勤，推燥居湿，绝少分甘&quot;也。</p>
              <p>　　注[六]左传曰，缙云氏有不材子，聚敛积实，不知纪极。</p>
              <p>　　注[七]牝，雌也。牡，雄也。尚书：&quot;古人有言，牝鸡无晨，牝鸡之晨，唯家之索。&quot;</p>
              <p>　　注[八]诗大雅曰：&quot;哲夫成城，哲妇倾城。&quot;</p>
              <p>　　注[九]严公，庄公也，避明帝讳改焉。左传，郑庄公杀母弟段，称郑伯，讥失教也。</p>
              <p>　　注[一０]论语曰&quot;唯女子与小人为难养，近之则不逊，远之则怨&quot;也。</p>
              <p>　　注[一一]家人卦六二爻辞也。郑玄注曰：&quot;二为阴爻，得正于内；五，阳爻也，得正于外。犹妇人自修正于内，丈夫修正于外。无攸遂，言妇人无敢自遂也。</p>
              <p>　　爻体离，又互体坎，火位在下，水在上，□之象也。馈，食也，故云在中馈也。&quot;</p>
              <p>　　注[一二]诗国风候人篇序曰：&quot;曹共公远君子而近小人。&quot;其诗曰：&quot;婉兮娈兮，季女斯饥。&quot;婉，少貌。娈，好貌也。</p>
              <p>　　注[一三]诗小雅序曰：&quot;鹤鸣，诲宣王也。&quot;郑玄注云：&quot;教周宣王求贤人之未仕者。&quot;其诗曰：&quot;鹤鸣于九嚱，声闻于野。&quot;言身隐而名著，喻贤者虽隐居，人咸知之。</p>
              <p>　　注[一四]诗小雅序曰：&quot;小明，大夫悔仕于乱也。&quot;小明者，言周幽王日小其明，损其政事，以至于乱。</p>
              <p>　　注[一五]诗小雅序：&quot;大东，刺乱也。&quot;其诗曰：&quot;小东大东，杼柚其空。&quot;郑玄注云：&quot;小亦于东，大亦于东，言赋敛多也。&quot;</p>
              <p>　　注[一六]诗大雅序曰：&quot;人劳，刺厉王也。&quot;其诗曰&quot;人亦劳止，迄可小康&quot;也。</p>
              <p>　　注[一七]护，泗水王歙之从曾孙。</p>
              <p>　　注[一八]公羊传曰：&quot;刘子﹑单子以王猛入于王城者何？西周也。其言入何？篡辞也。冬十月，王子猛卒。此未踰年之君，其称王子猛卒何？不予当也。不予当者，不与当父死子继，兄亡弟及也。&quot;</p>
              <p>　　延光二年，代刘恺为太尉。帝舅大鸿胪耿宝荐中常侍李闰兄于震，震不从。宝乃自往候震曰：&quot;李常侍国家所重，欲令公辟其兄，宝唯传上意耳。&quot;[一]震曰：</p>
              <p>　　&quot;如朝廷欲令三府辟召，故宜有尚书□。&quot;遂拒不许，宝大恨而去。皇后兄执金吾阎显亦荐所亲厚于震，震又不从。司空刘授闻之，[二]即辟此二人，旬日中皆见拔擢。由是震益见怨。</p>
              <p>　　注[一]言非己本心，传在上之意。</p>
              <p>　　注[二]汉官仪：&quot;授字孟春，武原人。&quot;</p>
              <p>　　时诏遣使者大为阿母修第，中常侍樊丰及侍中周广﹑谢恽等更相扇动，倾摇朝廷。震复上疏曰：&quot;臣闻古者九年耕必有三年之储，故尧遭洪水，人无菜色。[一]臣伏念方今醔害发起，弥弥滋甚，[二]百姓空虚，不能自赡。重以螟蝗，羌虏钞掠，三边震扰，战□之役至今未息，兵甲军粮不能复给。大司农帑藏匮乏，殆非社稷安宁之时。伏见诏书为阿母兴起津城门内第舍，[三]合两为一，连里竟街，[四]</p>
              <p>　　雕修缮饰，穷极巧伎。今盛夏土王，而攻山采石，其大匠左校别部将作合数十处，[五]转相迫促，为费巨亿。周广﹑谢恽兄弟，与国无肺腑枝叶之属，依倚近幸奸佞之人，与樊丰﹑王永等分威共权，属托州郡，倾动大臣。宰司辟召，承望旨意，招来海内贪污之人，受其货赂，至有臧锢弃世之徒复得显用。[六]</p>
              <p>　　白黑溷淆，清浊同源，天下讙哗，咸曰财货上流，为朝结讥。臣闻师言：'上之所取，财尽则怨，力尽则叛。'怨叛之人，不可复使，故曰：'百姓不足，君谁与足？'[七]惟陛下度之。&quot;丰﹑恽等见震连切谏不从，无所顾忌，遂诈作诏书，调发司农钱谷﹑大匠见徒材木，各起家舍﹑园池﹑庐观，役费无数。</p>
              <p>　　注[一]言有储蓄，人无食菜之饥色也。</p>
              <p>　　注[二]弥弥犹稍稍也。韦孟诗曰&quot;弥弥其失&quot;也。</p>
              <p>　　注[三]津城门，洛阳南面西头门也。</p>
              <p>　　注[四]合两坊而为一宅。里即坊也。</p>
              <p>　　注[五]续汉志将作大匠，秩二千石。左校令，秩六百石。</p>
              <p>　　注[六]有臧贿禁锢之人也。</p>
              <p>　　注[七]论语有若对鲁哀公之词。</p>
              <p>　　震因地震，复上疏曰：&quot;臣蒙恩备台辅，不能奉宣政化，调和阴阳，去年十*(一)*[二]</p>
              <p>　　月四日，京师地动。臣闻师言：'地者阴精，当安静承阳。'而今动摇者，阴道盛也。其日戊辰，三者皆土，位在中宫，[一]此中臣近官盛于持权用事之象也。</p>
              <p>　　臣伏惟陛下以边境未宁，躬自菲薄，宫殿垣屋倾倚，枝柱而已，[二]无所兴造，欲令远近咸知政化之清流，商邑之翼翼也。[三]而亲近幸臣，未崇断金，[四]</p>
              <p>　　骄溢踰法，多请徒士，盛修第舍，卖弄威福。道路讙哗，觽所闻见。地动之变，近在城郭，殆为此发。又冬无宿雪，春节未雨，百僚燋心，而缮修不止，诚致旱之征也。书曰：'僭恒阳若，臣无作威作福玉食。'[五]唯陛下奋干刚之德，[六]弃骄奢之臣，以掩訞言之口，奉承皇天之戒，无令威福久移于下。&quot;</p>
              <p>　　注[一]戊干辰支皆土也，并地动，故言三者。</p>
              <p>　　注[二]倚，邪也。注音竹主反。</p>
              <p>　　注[三]诗商颂&quot;商邑翼翼，四方之极&quot;也。</p>
              <p>　　注[四]易系辞曰：&quot;二人同心，其利断金。&quot;言邪佞之臣，不与上同心。</p>
              <p>　　注[五]尚书洪范之词也。僭，差也。若，顺也。君行僭差，则常阳顺之也。言唯君得专威福，为美食。</p>
              <p>　　注[六]易曰：&quot;大哉干乎！刚健中正，纯粹精也。&quot;</p>
              <p>　　震前后所上，转有切至，帝既不平之，而樊丰等皆侧目愤怨，俱以其名儒，未敢加害。寻有河闲男子赵腾诣阙上书，指陈得失。帝发怒，遂收考诏狱，结以罔上不道。震复上疏救之曰：&quot;臣闻尧舜之世，谏鼓谤木，立之于朝；[一]殷周哲王，小人怨詈，则还自敬德。[二]所以达聪明，开不讳，博采负薪，尽极下情也。今赵腾所坐激讦谤语为罪，与手刃犯法有差。乞为亏除，全腾之命，以诱刍荛舆人之言。&quot;[三]帝不省，腾竟伏尸都市。</p>
              <p>　　注[一]帝王纪曰：&quot;尧置敢谏之鼓，舜立诽谤之木。&quot;</p>
              <p>　　注[二]尚书曰&quot;自殷王中宗及高宗及祖甲及我周文王，兹四人迪哲。厥或告之曰小人怨女詈女，则皇自敬德&quot;也。</p>
              <p>　　注[三]舆，觽也。诗曰：&quot;询于刍荛。&quot;左氏传曰&quot;听舆人之谋&quot;也。</p>
              <p>　　会三年春，东巡岱宗，樊丰等因乘舆在外，竞修第宅，震部掾高舒召大匠令史考校之，[一]得丰等所诈下诏书，具奏，须行还上之。丰等闻，惶怖，会太史言星变逆行，遂共谮震云：&quot;自赵腾死后，深用怨怼；[二]且邓氏故吏，有恚恨之心。&quot;[三]及车驾行还，便时太学，[四]夜遣使者策收震太尉印绶，于是柴门绝宾客。丰等复恶之，乃请大将军耿宝奏震大臣不服罪，怀恚望，有诏遣归本郡。震行至城西几阳亭，乃慷慨谓其诸子门人曰：[五]&quot;死者士之常分。吾蒙恩居上司，疾奸臣狡猾而不能诛，恶嬖女倾乱而不能禁，何面目复见日月！身死之日，以杂木为棺，布单被裁足盖形，勿归頉次，勿设祭祠。&quot;因饮酖而卒，时年七十余。弘农太守移良[六]承樊丰等旨，遣吏于陕县留停震丧，露棺道侧，[七]鼟震诸子代邮行书，道路皆为陨涕。[八]</p>
              <p>　　注[一]史谓府吏也。</p>
              <p>　　注[二]怼，怨怒也。</p>
              <p>　　注[三]震初邓骘辟之，故曰故吏。</p>
              <p>　　注[四]且于太学待吉时而后入也，故曰便时。前书&quot;便时上林延寿门&quot;也。</p>
              <p>　　注[五]慷慨，悲叹。</p>
              <p>　　注[六]风俗通曰：&quot;齐公子雍食菜于移，其后氏焉。&quot;</p>
              <p>　　注[七]谢承书曰：&quot;震临没，谓诸子以牛车薄箦，载柩还归。&quot;</p>
              <p>　　注[八]说文：&quot;邮，境上行书舍也。&quot;广雅曰：&quot;邮，驿也。&quot;</p>
              <p>　　岁余，顺帝即位，樊丰﹑周广等诛死，震门生虞放﹑陈翼诣阙追讼震事。朝廷咸称其忠，乃下诏除二子为郎，赠钱百万，以礼改葬于华阴潼亭，[一]远近毕至。先葬十余日，有大鸟高丈余，集震丧前，俯仰悲鸣，泪下沾地，葬毕，乃飞去。郡以状上。[二]时连有醔异，帝感震之枉，乃下诏策曰：&quot;故太尉震，正直是与，俾匡时政，而青蝇点素，同兹在藩。[三]上天降威，醔眚屡作，尔卜尔筮，惟震之故。朕之不德，用彰厥咎，山崩栋折，我其危哉！[四]今使太守丞以中牢具祠，魂而有灵，傥其歆享。&quot;于是时人立石鸟象于其墓所。</p>
              <p>　　注[一]墓在今潼关西大道之北，其碑尚存。</p>
              <p>　　注[二]续汉书曰：&quot;大鸟来止亭树，下地安行到柩前，正立低头泪出。觽人更共摩抚抱持，终不惊骇。&quot;谢承书曰：&quot;其鸟五色，高丈余，两翼长二丈三尺，人莫知其名也。&quot;</p>
              <p>　　注[三]藩，樊也。诗云：&quot;营营青蝇，止于樊，恺悌君子，无信谗言。&quot;青蝇，污白使黑，污黑使白，喻佞人变乱善恶也。</p>
              <p>　　注[四]礼记曰：&quot;孔子将终，歌曰：'泰山其颓乎！梁木其坏乎！'&quot;震之被谮也，高舒亦得罪，以减死论。及震事显，舒拜侍御史，至荆州刺史。</p>
              <p>　　震五子。长子牧，富波相。[一]</p>
              <p>　　注[一]富波，县，属汝南郡。</p>
              <p>　　牧孙奇，灵帝时为侍中，帝尝从容问奇曰：&quot;朕何如桓帝？&quot;对曰：&quot;陛下之于桓帝，亦犹虞舜比德唐尧。&quot;帝不悦曰：&quot;卿强项，真杨震子孙，[一]死后必复致大鸟矣。&quot;出为汝南太守。帝崩后，复入为侍中韂尉，从献帝西迁，有功勤。</p>
              <p>　　及李傕胁帝归其营，奇与黄门侍郎钟繇诱傕部曲将宋晔﹑杨昂令反傕，傕由此孤弱，帝乃得东。[二]后徙都许，追封奇子亮为阳成亭侯。[三]</p>
              <p>　　注[一]强项，言不低屈也，光武谓董宣为&quot;强项令&quot;也。</p>
              <p>　　注[二]魏志曰，繇为黄门侍郎，傕胁天子，繇与尚书郎韩斌同策谋。天子得出长安，繇有力焉。</p>
              <p>　　注[三]亮旧宅在阌乡县西南。</p>
              <p>　　震少子奉，奉子敷，笃志博闻，议者以为能世其家。敷早卒，子觽，亦传先业，以谒者仆射从献帝入关，累迁御史中丞。及帝东还，夜走度河，觽率诸官属步从至太阳，拜侍中。[一]建安二年，追前功封蓩亭侯。[二]</p>
              <p>　　注[一]太阳，县，属河东郡。</p>
              <p>　　注[二]郡国志桃林县有蓩乡，音莫老反。</p>
              <p>　　震中子秉。</p>
              <p>　　秉字叔节，少传父业，兼明京氏易，博通书传，常隐居教授。年四十余，乃应司空辟，拜待御史，频出为豫﹑荆﹑徐﹑兖四州刺史，迁任城相。自为刺史﹑二千石，计日受奉，余禄不入私门。故吏赍钱百万遗之，闭门不受。以廉洁称。</p>
              <p>　　桓帝即位，以明尚书征入劝讲，[一]拜太中大夫﹑左中郎将，迁侍中﹑尚书。</p>
              <p>　　帝时微行，私过幸河南尹梁胤府舍。[二]是日大风拔树，昼昏，秉因上疏谏曰：</p>
              <p>　　&quot;臣闻瑞由德至，醔应事生。传曰：'祸福无门，唯人所召。'[三]天不言语，以醔异谴告，是以孔子迅雷风烈必有变动。诗云：'敬天之威，不敢驱驰。'[四]</p>
              <p>　　王者至尊，出入有常，警跸而行，静室而止，[五]自非郊庙之事，则銮旗不驾。[六]故诗称'自郊徂宫'，[七]易曰'王假有庙，致孝享也'。[八]诸侯如臣之家，春秋尚列其诫，[九]况以先王法服而私出盘游！[一０]降乱尊卑，等威无序，[一一]侍韂守空宫，绂玺委女妾，设有非常之变，任章之谋，[一二]上负先帝，下悔靡及。臣奕世受恩，[一三]得备纳言，[一四]</p>
              <p>　　又以薄学，充在讲勤，特蒙哀识，见照日月，恩重命轻，义使士死，敢惮摧折，略陈其愚。&quot;帝不纳。秉以病乞退，出为右扶风。太尉黄琼惜其去朝廷，上秉劝讲帷幄，不宜外迁，留拜光禄大夫。是时大将军梁冀用权，秉称病。六年，冀诛后，乃拜太仆，迁太常。</p>
              <p>　　注[一]劝讲，犹侍讲也。</p>
              <p>　　注[二]胤，梁冀子也。</p>
              <p>　　注[三]左传闵子马之词。</p>
              <p>　　注[四]诗大雅曰&quot;敬天之怒，无敢戏豫，敬天之渝，无敢驰驱&quot;，与此文稍异也。</p>
              <p>　　注[五]跸，止行人也。静室谓先使清宫也。前书音义曰，汉有静室令也。</p>
              <p>　　注[六]汉官仪曰&quot;前驱有云罕，皮轩銮旗车&quot;也。</p>
              <p>　　注[七]诗大雅云汉之词也。郊，祭天也。</p>
              <p>　　注[八]萃卦词也。假，至也。假音格。</p>
              <p>　　注[九]左传，齐庄公如崔杼之家，为杼所杀也，注[一０]法服谓天子服，日、月、星辰、山、龙、华虫、藻、火、粉、米、*[黼、黻]*十二章。</p>
              <p>　　注[一一]等威谓威仪有等差也。左传曰&quot;贵有常尊，贱有等威&quot;也。</p>
              <p>　　注[一二]前书曰，代郡太守任宣坐谋反诛，宣子章为公车丞，亡在渭城界中，夜玄服入庙，居郎闲，执戟立于庙门，待上至，欲为逆，发觉伏诛也。</p>
              <p>　　注[一三]奕犹重也。</p>
              <p>　　注[一四]纳言，尚书。</p>
              <p>　　延熹三年，白马令李云以谏受罪，秉争之不能得，坐免官，归田里。[一]其年冬，复征拜河南尹。先是中常侍单超弟匡为济阴太守，以臧罪为刺史第五种所劾，窘急，乃赂客任方刺兖州从事韂羽。事已见种传。及捕得方，囚系洛阳，匡虑秉当穷竟其事，密令方等得突狱亡走。尚书召秉诘责，秉对曰：&quot;春秋不诛黎比而鲁多盗，[二]方等无状，衅由单匡。刺执法之吏，害奉公之臣，复令逃窜，宽纵罪身，元恶大憝，终为国害。乞槛车征匡考核其事，则奸慝踪绪，必可立得。&quot;而秉竟坐输作左校，以久旱赦出。</p>
              <p>　　注[一]谢承书曰：&quot;秉免归，雅素清俭，家至贫窭，并日而食。任城故孝廉景虑赍钱百余万，就以饷秉，秉闭门距绝不受。&quot;</p>
              <p>　　注[二]左传曰：&quot;邾庶其以漆闾丘来奔，于是鲁多盗。&quot;臣贤案：黎比，莒国之君，恐别有所据也。</p>
              <p>　　会日食，太山太守皇甫规等讼秉忠正，不宜久抑不用。有诏公车征秉及处士韦着，二人各称疾不至。有司并劾秉、着大不敬，请下所属正其罪。尚书令周景与尚书边韶议奏：&quot;秉儒学侍讲，常在谦虚；着隐居行义，以退让为节。俱征不至，诚违侧席之望，然逶迤退食，足抑苟进之风。[一]夫明王之世，必有不召之臣，[二]圣朝弘养，宜用优游之礼。可告在所属，喻以朝庭恩意。如遂不至，详议其罚。&quot;于是重征，乃到，拜太常。</p>
              <p>　　注[一]诗国风羔羊诗曰：&quot;退食自公，委慐委慐。&quot;退食谓减膳也。从于公谓正直顺于事也。委慐，委曲自得之貌。</p>
              <p>　　注[二]尧时许由，禹时伯成子高，汤时务光等。</p>
              <p>　　五年冬，代刘矩为太尉。是时宦官方炽，任人及子弟为官，[一]布满天下，竞为贪淫，朝野嗟怨。秉与司空周景上言：&quot;内外吏职，多非其人，自顷所征，皆特拜不试，致盗窃纵恣，怨讼纷错。旧典，中臣子弟不得居位秉埶，而今枝叶宾客布列职署，或年少庸人，典据守宰，上下忿患，四方愁毒。可遵用旧章，退贪残，塞醔谤。请下司隶校尉、中二千石、二千石、城门五营校尉、北军中候，各实核所部，应当斥罢，自以状言，三府廉察有遗漏，续上。&quot;帝从之。</p>
              <p>　　于是秉条奏牧守以下匈奴中郎将燕瑗、青州刺史羊亮、辽东太守孙諠等五十余人，或死或免，天下莫不肃然。</p>
              <p>　　注[一]任谓保任。</p>
              <p>　　时郡国计吏多留拜为郎，秉上言三署见郎七百余人，[一]帑臧空虚，浮食者觽，而不良守相，欲因国为池，浇濯衅秽。宜绝横拜，以塞觊觎之端。[二]自此终桓帝世，计吏无复留拜者。</p>
              <p>　　注[一]三署郎，解见安帝纪。</p>
              <p>　　注[二]左传曰：&quot;下无觊觎。&quot;杜预注曰：&quot;无冀望上位。&quot;</p>
              <p>　　七年，南巡园陵，特诏秉从。南阳太守张彪与帝微时有旧恩，以车驾当至，因傍发调，多以入私。秉闻之，下书责让荆州刺史，以状副言公府。[一]及行至南阳，左右并通奸利，诏书多所除拜。秉复上疏谏曰：&quot;臣闻先王建国，顺天制官。[二]太微积星，名为郎位，[三]入奉宿韂，出牧百姓。嚱陶诫虞，在于官人。[四]顷者道路拜除，恩加竖隶，爵以货成，化由此败，所以俗夫巷议，白驹远逝，[五]穆穆清朝，远近莫观。宜割不忍之恩，以断求欲之路。&quot;于是诏除乃止。</p>
              <p>　　注[一]南阳郡，荆州所部也。</p>
              <p>　　注[二]尚书曰：&quot;明王奉若天道，建邦设都。&quot;孔安国注云：&quot;天有日、月、北斗、五星、二十八宿，皆有尊卑相正之法。明王奉顺此道，建国设都。&quot;</p>
              <p>　　注[三]史记天官书曰，太微宫五帝坐，后聚二十五星蔚然，曰郎位。积，聚也。</p>
              <p>　　注[四]尚书嚱陶诫舜曰&quot;在知人，在官人&quot;也。</p>
              <p>　　注[五]孔子曰：&quot;天下有道，庶人不议。&quot;诗小雅曰：&quot;皎皎白驹，食我□苗，所谓伊人，于焉逍遥。&quot;言宣王官失其人，贤者乘白驹而去之。</p>
              <p>　　时中常侍侯览弟参为益州刺史，累有臧罪，暴虐一州。明年，秉劾奏参，槛车征诣廷尉。</p>
              <p>　　参惶恐，道自杀。[一]秉因奏览及中常侍具瑗曰：&quot;臣案国旧典，宦竖之官，本在给使省闼，司昏守夜，而今猥受过宠，执政操权。其阿谀取容者，则因公曪举，以报私惠；有忤逆于心者，必求事中伤，肆其凶忿。居法王公，富拟国家，饮食极肴轵，仆妾盈纨素，虽季氏专鲁，穰侯擅秦，何以尚兹！[二]案中常侍侯览弟参，贪残元恶，自取祸灭，览顾知衅重，必有自疑之意，臣愚以为不宜复见亲近。昔懿公刑邴歜之父，夺阎职之妻，而使二人参乘，卒有竹中之难，春秋书之，以为至戒。[三]盖郑詹来而国乱，四佞放而觽服。[四]以此观之，容可近乎？览宜急屏斥，投畀*(有)**[豺]*虎。[五]若斯之人，非恩所宥，请免官送归本郡。&quot;书奏，尚书召对秉掾属曰：[六]&quot;公府外职，而奏劾近官，经典汉制有故事乎？&quot;秉使对曰：&quot;春秋赵鞅以晋阳之甲，逐君侧之恶。[七]传曰：'除君之恶，唯力是视。'[八]邓通懈慢，申屠嘉召通诘责，文帝从而请之。</p>
              <p>　　[九]汉世故事，三公之职无所不统。&quot;尚书不能诘。帝不得已，竟免览官，而削瑗国。每朝廷有得失，辄尽忠规谏，多见纳用。</p>
              <p>　　注[一]谢承书曰：&quot;秉奏'参取受罪臧累亿。牂柯男子张攸，居为富室，参横加非罪，云造讹言，杀攸家八人，没入庐宅。又与同郡诸生李元之官，共饮酒，醉饱之后，戏故相犯，诬言有淫慝之罪，应时捶杀。以人臣之势，行桀纣之态，伤和逆理，痛感天地，宜当悫持，以谢一州'。又曰'京兆尹袁逢于长安客舍中得参重车三百余乘，金银珍玩，不可称记。'&quot;注[二]季氏，鲁卿，世专鲁政。孔子曰：&quot;季氏富于周公。&quot;史记曰，穰侯魏冉者，秦昭王母宣太后弟也，为秦相国，侈富于王室。尚犹加也。</p>
              <p>　　注[三]左传曰&quot;齐懿公之为公子也，与邴歜之父争田弗胜。及即位，乃掘而刖之，而使歜仆。纳阎职之妻，而使职骖乘。夏五月，公游于申池。歜以扑抶职，职怒，歜曰：'人夺汝妻而不怒，一抶汝，庸何伤？'职曰：'与刖其父而弗能病者何如？'乃谋杀懿公，纳诸竹中，归，舍爵而行&quot;也。</p>
              <p>　　注[四]公羊传曰：&quot;郑詹自齐逃来，何以书？甚佞也，曰佞人来矣。&quot;后鲁庄公取齐淫女，卒为后败。四佞即四凶也。</p>
              <p>　　注[五]畀，与也。诗小雅曰：&quot;取彼谮人，投畀豺虎。&quot;</p>
              <p>　　注[六]召秉掾属问之。</p>
              <p>　　注[七]公羊传曰：&quot;赵鞅取晋阳之甲，以逐荀寅、士吉射。曷为此？逐君侧之恶人也。&quot;</p>
              <p>　　注[八]左传曰晋寺人披言也。</p>
              <p>　　注[九]前书邓通，文帝幸臣，为太中大夫，居上傍怠慢。丞相申屠嘉罢朝，坐府中，召通至，不为礼，责曰：&quot;通小臣，戏殿上，大不敬，当斩。&quot;通顿首，首尽出血。上使使持节召通而谢丞相：&quot;此吾弄臣，君释之。&quot;</p>
              <p>　　秉性不饮酒，又早丧夫人，遂不复娶，所在以淳白称。尝从容言曰：&quot;我有三不惑：酒，色，财也。&quot;八年薨，时年七十四，赐茔陪陵。子赐。</p>
              <p>　　赐字伯献。少传家学，笃志博闻。常退居隐约，教授门徒，不荅州郡礼命。后辟大将军梁冀府，非其好也。出除陈仓令，因病不行。公车征不至，连辞三公之命。后以司空高第，再迁侍中、越骑校尉。</p>
              <p>　　建宁初，灵帝当受学，诏太傅、三公选通尚书桓君章句宿有重名者，三公举赐，乃侍讲于华光殿中。[一]迁少府、光禄勋。</p>
              <p>　　注[一]洛阳宫殿名曰：&quot;华光殿在崇光殿北。&quot;</p>
              <p>　　熹平元年，青慐见御坐，帝以问赐，赐上封事曰：&quot;臣闻和气致祥，乖气致醔，休征则五福应，[一]咎征则六极至。[二]夫善不妄来，醔不空发。王者心有所惟，意有所想，虽未形颜色，而五星以之推移，阴阳为其变度。以此而观，天之与人，岂不符哉？尚书曰：'天齐乎人，假我一日。'是其明征也。[三]夫皇极不建，则有蛇龙之孽。[四]诗云：'惟虺惟蛇，女子之祥。'[五]故春秋两蛇□于郑门，昭公殆以女败；[六]康王一朝晏起，关睢见几而作。[七]夫女谒行则谗夫昌，谗夫昌则苞苴通，故殷汤以之自戒，终济亢旱之醔。[八]惟陛下思干刚之道，别内外之宜，崇帝乙之制，受元吉之祉，[九]抑皇甫之权，割艳妻之爱，[一０]则蛇变可消，祯祥立应。殷戊、宋景，其事甚明。&quot;[一一]</p>
              <p>　　注[一]休，美也。征，验也。五福：一曰寿，二曰富，三曰康宁，四曰逌好德，五曰考终命。</p>
              <p>　　注[二]咎，恶也。六极：一曰凶短折，二曰疾，三曰忧，四曰贫，五曰恶，六曰弱。并见尚书。</p>
              <p>　　注[三]我谓君也。天意欲整齐于人，必假于君也。今尚书文&quot;假&quot;作&quot;俾&quot;。俾，使也。义亦通。</p>
              <p>　　注[四]洪范五行传曰。皇，大也。极，中也。建，立也。孽，醔也。君不合大中，是谓不立。蛇龙，阴类也。</p>
              <p>　　注[五]诗小雅也。虺蛇，穴居，阴之类，故为女子之祥也。</p>
              <p>　　注[六]洪范五行传曰：&quot;初，郑厉公劫相祭仲而篡兄昭公，立为郑君。后雍悫之难，厉公出奔，郑人立昭公。既立，内蛇与外蛇□郑南门中。内蛇死。是时傅瑕仕于郑，欲内厉公，故内蛇死者，昭公将败，厉公将胜之象也。是时昭公宜布恩施惠，以抚百姓，举贤崇德，以厉髃臣，观察左右，以省奸谋，则内变不得生，外谋无由起矣。昭公不觉，果杀于傅瑕，二子死而厉公入，此其效也。</p>
              <p>　　诗云：'惟虺惟蛇，女子之祥。'郑昭公殆以女子败矣。&quot;</p>
              <p>　　注[七]前书曰：&quot;佩玉晏鸣，关睢叹之。&quot;音义曰：&quot;后夫人，鸡鸣佩玉去君所。</p>
              <p>　　周康王后不然，故诗人叹而伤之。此事见鲁诗，今亡失也。&quot;</p>
              <p>　　注[八]说宛曰：&quot;汤自伐桀后，大旱七年，洛川竭，使人持三足鼎祝于山川曰：</p>
              <p>　　'政不节邪？使人疾邪？苞苴行邪？谗夫昌邪？宫室荣邪？女谒行邪？何不雨之极！'言未已而天大雨。&quot;</p>
              <p>　　注[九]易泰卦六五曰&quot;帝乙归妹，以祉元吉&quot;也。</p>
              <p>　　注[一０]艳妻，周幽王后褎姒也。皇甫卿士等皆后之党，用后嬖宠而居位也。</p>
              <p>　　诗曰&quot;皇甫卿士，艳妻煽方处&quot;也。</p>
              <p>　　注[一一]殷王太戊时，桑谷共生于朝，修德而桑谷死。景公时，荧惑守心，修德而星退舍。并见史记。</p>
              <p>　　二年，代唐珍为司空，以醔异免。复拜光禄大夫，秩中二千石。五年，代袁隗为司徒。是时朝廷爵授，多不以次，而帝好微行，游幸外苑。赐复上疏曰：&quot;臣闻天生蒸民，不能自理，[一]故立君长使司牧之，[二]是以唐虞兢兢业业，[三]周文日□不暇，[四]</p>
              <p>　　明慎庶官，俊乂在职，三载考绩，[五]以观厥成。而今所序用无佗德，有形埶者，旬日累迁，守真之徒，历载不转，劳逸无别，善恶同流，北山之诗，所为训作。[六]又闻数微行出幸苑囿，观鹰犬之埶，极盘游之荒，[七]政事日堕，[八]</p>
              <p>　　大化陵彁。陛下不顾二祖之勤止，[九]追慕五宗之美踪，[一０]而欲以望太平，是由曲表而欲直景，却行而求及前人也。[一一]宜绝慢毝之戏，念官人之重，割用板之恩，慎贯鱼之次，[一二]无令丑女有四殆之叹，[一三]遐迩有愤怨之声。臣受恩偏特，忝任师傅，不敢自同凡臣，括囊避咎。[一四]谨自手书密上。&quot;</p>
              <p>　　注[一]蒸，觽也。</p>
              <p>　　注[二]司，主也。牧，养也。</p>
              <p>　　注[三]兢兢，戒慎。业业，危惧。尚书嚱陶谟曰：&quot;兢兢业业，一日二日万机。&quot;</p>
              <p>　　注[四]尚书曰：&quot;文王自朝至于日中仄，弗遑暇食。&quot;</p>
              <p>　　注[五]尚书曰&quot;三载考绩，黜陟幽明&quot;也。</p>
              <p>　　注[六]诗小雅曰：&quot;陟彼北山，言采其□。偕偕士子，朝夕从事。大夫不均，我从事独贤。&quot;</p>
              <p>　　注[七]盘，乐也。诗曰：&quot;盘于游田。&quot;书曰：&quot;内作色荒，外作禽荒。&quot;</p>
              <p>　　注[八]许规反。</p>
              <p>　　注[九]二祖，高祖、光武也。诗曰：&quot;文王既勤止。&quot;</p>
              <p>　　注[一０]文帝太宗、武帝世宗、宣帝中宗、明帝显宗、章帝肃宗也。</p>
              <p>　　注[一一]孙卿子曰：&quot;犹立枉木而求其影之直也。&quot;韩诗外传曰：&quot;夫明镜所以照形也，往古所以知今也。夫知恶往古之恶而不知修今之善，恶往古之所以危亡而不知袭积其所以安存，则无以异乎漤行而求逮于前人也。&quot;</p>
              <p>　　注[一二]板谓诏书也。易剥卦曰：&quot;贯鱼，以宫人宠。&quot;言王者御宫人，如贯鱼之有次序也。</p>
              <p>　　注[一三]刘向列女传曰：&quot;钟离春者，齐无盐邑之女，齐宣王之正后也。其为人也，极丑无双，臼头深目，长壮大节，卬鼻结喉，肥项少发，折□出匈，皮肤若漆。年四十，行嫁不售，自谒宣王，举手拊膝曰：'殆哉！殆哉！'曰：'今王之国，西有衡秦之患，南有强楚之雠，外有二国之难，一旦山陵崩□，社稷不安，此一殆也。渐台五重，万人罢极，此二殆也。贤者伏匿于山林，谄谀者强于左右，此三殆也。饮酒沉湎，以夜继昼，外不修诸侯之礼，内不秉国家之政，此四殆也。'&quot;注[一四]括，结也。易曰：&quot;括囊无咎无誉。&quot;</p>
              <p>　　后坐辟党人免。复拜光禄大夫。光和元年，有虹蜺昼降于嘉德殿前，[一]帝恶之，引赐及议郎蔡邕等入金商门崇德署，[二]使中常待曹节、王甫问以祥异祸福所在。赐仰天而叹，谓节等曰：&quot;吾每读张禹传，未尝不愤恚叹息，既不能竭忠尽情，极言其要，而反留意少子，乞还女貋。[三]朱游欲得尚方斩马□以理之，固其宜也。[四]吾以微薄之学，充先师之末，累世见宠，无以报国。猥当大问，死而后已。&quot;乃书对曰：&quot;臣闻之经传，或得神以昌，或得神以亡。[五]</p>
              <p>　　国家休明，则鉴其德；邪辟昏乱，则视其祸。今殿前之气，应为虹蜺，皆妖邪所生，不正之象，诗人所谓蝃蝀者也。[六]于中孚经曰：'蜺之比，无德以色亲。'[七]</p>
              <p>　　方今内多嬖幸，外任小臣，上下并怨，諠哗盈路，是以醔异屡见，前后丁宁。</p>
              <p>　　今复投蜺，可谓孰矣。[八]案春秋谶曰：'天投蜺，天下怨，海内乱。'[九]加四百之期，亦复垂及。[一０]昔虹贯牛山，管仲谏桓公无近妃宫。[一一]易曰：</p>
              <p>　　'天垂象，见吉凶，圣人则之。'[一二]今妾媵嬖人阉尹之徒，共专国朝，欺罔日月。又鸿都门下，招会髃小，造作赋说，以虫篆小技见宠于时，[一三]如驩兜﹑共工更相荐说，[一四]旬月之闲，并各拔擢，乐松处常伯，任芝居纳言。</p>
              <p>　　蜔俭﹑梁鹄俱以便辟之性，佞辩之心，各受丰爵不次之宠，而令搢绅之徒委伏毶亩，口诵尧舜之言，身蹈绝俗之行，弃捐沟壑，不见逮及。冠履倒易，陵谷代处，[一五]从小人之邪意，顺无知之私欲，不念板﹑荡之作，虺蜴之诫。[一六]殆哉之危，莫过于今。[一七]幸赖皇天垂象谴告。周书曰：'天子见怪则修德，诸侯见怪则修政，卿大夫见怪则修职，士庶人见怪则修身。'惟陛下慎经典之诫，图变复之道，[一八]斥远佞巧之臣，速征鹤鸣之士，内亲张仲，外任山甫，[一九]断绝尺一，抑止盘游，留思庶政，无敢怠遑。冀上天还威，觽变可弭。老臣过受师傅之任，数蒙宠异之恩，岂敢爱惜垂没之年，而不尽其慺慺之心哉！&quot;[二０]书奏，甚忤曹节等。蔡邕坐直对抵罪，徙朔方。赐以师傅之恩，故得免咎。</p>
              <p>　　注[一]洛阳记，殿在九龙门内。郭景纯注尔雅曰：&quot;双出，色鲜盛者为雄，曰虹；</p>
              <p>　　闇者为雌，曰蜺。&quot;</p>
              <p>　　注[二]戴延之西征记曰：&quot;太极殿西有金商门。&quot;</p>
              <p>　　注[三]张禹，成帝时为丞相，以师傅恩，禹每疾，辄以起居闻，车驾日临问之，拜禹黙下。禹顿首谢恩，言&quot;老臣有四男一女，爱女甚于男，远嫁为张掖太守萧咸妻，不胜父子私情，思与女相近&quot;。上实时徙咸为弘农太守。又禹少子未有官，上临候禹，禹数视其少子，上即禹黙下拜为黄门给事中也。</p>
              <p>　　注[四]朱云字游。张禹以帝师尊重，云上书求见，公卿在前，云曰：&quot;今朝廷大臣不能匡主，臣愿得尚方斩马□，断佞臣一人头，以厉其余。&quot;上问：&quot;谁也？&quot;</p>
              <p>　　对曰：&quot;安昌侯张禹。&quot;尚方，少府之属官也，作供御器物，故有斩马□，利可以斩马也。并见前书。</p>
              <p>　　注[五]左传曰：&quot;有神降于莘，周内史过曰：'国之将兴，明神降之，监其德也。</p>
              <p>　　将亡，神又降之，观其恶也。故有得神以舆，亦有以亡。'&quot;国语曰&quot;昔夏之兴也，祝融降于崇山；其亡也，回禄信于黔遂。商之兴也，梼杌次于*(平)*[丕]</p>
              <p>　　山；其亡也，夷羊在牧。周之兴也，鸑鷟鸣于岐山；其衰也，杜伯射王于鄗&quot;也。</p>
              <p>　　注[六]韩诗序曰：&quot;蝃蝀，刺奔女也。蝃蝀在东，莫之敢指，诗人言蝃蝀在东者，邪色乘阳，人君淫佚之征。臣子为君父隐臧，故言莫之敢指。&quot;蝃音帝。蝀音董。</p>
              <p>　　注[七]易稽览图中孚经之文也。比，类也。郑玄注曰：&quot;霓，邪气也。阴无德，以好色得亲幸于阳也。&quot;</p>
              <p>　　注[八]孰，成也。</p>
              <p>　　注[九]春秋演孔图曰：&quot;霓者，斗之乱精也。失度投霓见。&quot;宋均注曰：&quot;投霓，投应也。&quot;</p>
              <p>　　注[一０]汉终于四百年，解见献帝纪。</p>
              <p>　　注[一一]春秋文曜钩曰：&quot;白虹贯牛山，管仲谏曰：'无近妃宫，君恐失权。'齐侯大惧，退去色党，更立贤辅，使后出望，上牛山四面听之，以厌神。&quot;宋均注曰：&quot;山，君位也。虹蜺，阴气也。阴气贯之，君惑于妻党之象也。望谓祭以谢过也。&quot;流俗本&quot;山&quot;作&quot;升&quot;者，误也。</p>
              <p>　　注[一二]上系之词。则，效也。</p>
              <p>　　注[一三]法言曰&quot;赋者，童子雕虫篆刻，壮夫不为&quot;也。</p>
              <p>　　注[一四]尚书驩兜曰：&quot;都，共工方鸠僝功。&quot;</p>
              <p>　　注[一五]楚词曰：&quot;冠履兮杂处。&quot;诗曰&quot;高岸为各，深谷为陵&quot;也。</p>
              <p>　　注[一六]诗大雅序曰：&quot;板，凡伯刺厉王也。&quot;其诗曰：&quot;上帝板板，下人卒瘅。&quot;</p>
              <p>　　&quot;荡，邵穆公伤周室大坏也。&quot;其诗：&quot;荡荡上帝，下人之辟。&quot;又云：&quot;哀今之人，胡为虺蜴。&quot;注云：&quot;蜴，蝾螈也。虺蜴之性，见人则走。哀哉，今之人何为如是！伤时政也。&quot;</p>
              <p>　　注[一七]无盐之词也，解见上。</p>
              <p>　　注[一八]谓变改而销复之。</p>
              <p>　　注[一九]诗曰：&quot;张仲孝友。&quot;又曰：&quot;衮职有阙，仲山甫补之。&quot;皆周宣王贤臣也。</p>
              <p>　　注[二０]慺慺犹勤勤也。音力侯反。</p>
              <p>　　其冬，行辟雍礼，引赐为三老。复拜少府﹑光禄勋，代刘合为司徒。帝欲造毕圭灵琨苑，赐复上疏谏曰：&quot;窃闻使者并出，规度城南人田，欲以为苑。昔先王造囿，裁足以修三驱之礼，薪莱刍牧，皆悉往焉。先帝之制，左开鸿池，右作上林，[一]不奢不约，以合礼中。今猥规郊城之地，以为苑囿，坏沃衍，[二]废田园，驱居人，畜禽兽，殆非所谓'若保赤子'之义。[三]今城外之苑已有五六，[四]可以逞情意，顺四节也，[五]</p>
              <p>　　宜惟夏禹卑宫，[六]太宗露台之意，[七]以尉下民之劳。&quot;书奏，帝欲止，以问侍中任芝﹑中常侍乐松。松等曰：&quot;昔文王之囿百里，人以为小；齐宣五里，人以为大。[八]今与百姓共之，无害于政也。&quot;帝悦，遂令筑苑。</p>
              <p>　　注[一]鸿池在洛阳东，上林在西。</p>
              <p>　　注[二]杜预注左传曰：&quot;衍沃，平美之地也。&quot;</p>
              <p>　　注[三]书曰&quot;若保赤子，唯人其康乂&quot;也。</p>
              <p>　　注[四]阳嘉元年起西苑，延熹二年造显阳苑。洛阳宫殿名有平乐苑﹑上林苑。</p>
              <p>　　桓帝延熹元年置鸿德苑也。</p>
              <p>　　注[五]逞，快也。四节谓春搜﹑夏苗﹑秋狝﹑冬狩也。</p>
              <p>　　注[六]孔子曰&quot;禹恶衣服，卑宫室&quot;也。</p>
              <p>　　注[七]文帝欲作露台，召匠计之，直百金。帝曰&quot;百金，中人十家之产。吾奉先帝宫室，常恐羞之，何以台为&quot;也。</p>
              <p>　　注[八]孟子齐宣王问曰：&quot;文王之囿方七十里，人犹以为小；寡人之囿方四十里，人犹以为大。何也？&quot;曰：&quot;文王之囿方七十里，刍荛者往焉，雉菟者往焉，与人同之，人以为小，不亦宜乎？&quot;此云文王百里，齐宣五里，与孟子不同也。</p>
              <p>　　四年，赐以病罢。居无何，拜太常，诏赐御府衣一袭，[一]自所服冠帻绶，玉壶革带，金错钩佩。[二]</p>
              <p>　　注[一]衣单复具曰袭。</p>
              <p>　　注[二]金错，以金闲错其文。</p>
              <p>　　五年冬，复拜太尉。中平元年，黄巾贼起，赐被召会议诣省合，切谏忤旨，因以寇贼免。</p>
              <p>　　先是黄巾帅张角等执左道，称大贤，以诳耀百姓，天下襁负归之。赐时在司徒，召掾刘陶告曰：&quot;张角等遭赦不悔，而稍益滋蔓，今若下州郡捕讨，恐更骚扰，速成其患。且欲切□刺史﹑二千石，简别流人，各护归本郡，以孤弱其党，然后诛其渠帅，可不劳而定，何如？&quot;陶对曰：&quot;此孙子所谓不战而屈人之兵，庙胜之术也。&quot;[一]赐遂上书言之。会去位，事留中。[二]后帝徙南宫，阅录故事，得赐所上张角奏及前侍讲注籍，[三]乃感悟，下诏封赐临晋侯，邑千五百户。[四]初，赐与太尉刘宽﹑司空张济[五]并入侍讲，自以不宜独受封赏，上书愿分户邑于宽﹑济。帝嘉叹，复封宽及济子，拜赐尚书令。数日出为廷尉，赐自以代非法家，言曰：&quot;三后成功，惟殷于民，嚱陶不与焉，盖吝之也。&quot;[六]</p>
              <p>　　遂固辞，以特进就第。</p>
              <p>　　注[一]孙子曰：&quot;未战而庙胜，得筭多也。未战而庙不胜，得筭少也。&quot;</p>
              <p>　　注[二]谓所论事留在禁中，未施用之。</p>
              <p>　　注[三]所注之籍录。</p>
              <p>　　注[四]临晋，县，属冯翊，故城在今同州朝邑县西南。</p>
              <p>　　注[五]济字符江，细阳人也，张*(辅)*[酺]曾孙。</p>
              <p>　　注[六]吝，耻也。殷，盛也。尚书曰：&quot;伯夷降典，折人惟刑，禹平水土，主名山川，稷降播种，农殖嘉谷，三后成功，惟殷于人。&quot;言嚱陶不预其数者，盖耻之。</p>
              <p>　　二年九月，复代张温为司空。其月薨。天子素服，三日不临朝，赠东园梓器襚服，赐钱三百万，布五百匹。策曰：&quot;故司空临晋侯赐，华岳所挺，九德纯备，[一]三叶宰相，辅国以忠。朕昔初载，授道帷幄，[二]遂阶成勋，以陟大猷。</p>
              <p>　　师范之功，昭于内外，庶官之务，劳亦勤止。七在卿校，殊位特进，五登衮职，弭难乂宁。虽受茅土，未荅厥勋，哲人其萎，将谁谘度！朕甚惧焉。[三]礼设殊等，物有服章。今使左中郎将郭仪持节追位特进，[四]赠司空骠骑将军印绶。&quot;</p>
              <p>　　及葬，又使侍御史持节送丧，兰台令史十人发羽林骑轻车介士，[五]前后部鼓吹，又□骠骑将军官属司空法驾，送至旧茔。[六]公卿已下会葬。谥文烈侯。</p>
              <p>　　及小祥，又会焉。子彪嗣。[七]</p>
              <p>　　注[一]挺，生也。九德即嚱陶谟九德。</p>
              <p>　　注[二]诗大雅曰：&quot;文王初载。&quot;毛苌注云：&quot;载，识也。&quot;</p>
              <p>　　注[三]礼记曰；&quot;孔子负手曳杖，消摇于门，歌曰：'太山其颓乎，梁木其坏乎，哲人其萎乎！'&quot;注[四]前书，张禹为丞相，以老罢就第，以列侯朝朔望，位特进，见礼如丞相。</p>
              <p>　　汉杂事曰：&quot;诸侯功德优盛，朝廷所敬异，赐位特进，在三公下。&quot;</p>
              <p>　　注[五]续汉志：&quot;轻车，古之战车也，洞朱轮舆，不巾不盖，菑矛戟幢麾。&quot;菑音侧事反。菑谓插也。</p>
              <p>　　注[六]续汉志&quot;三公﹑列侯车，倚鹿，伏熊，黑轓，朱班轮，鹿文飞軨，九游降龙。骑吏四人，皆带□持棨戟为前列，三百石长导从，置门下五吏，贼曹﹑功曹皆带□车道，主簿﹑主记两车为从&quot;也。</p>
              <p>　　注[七]礼&quot;儙而小祥&quot;，&quot;又儙而大祥&quot;。郑玄注曰：&quot;祥，吉也，言其渐即吉也。&quot;</p>
              <p>　　彪字文先，少传家学。初举孝廉，州举茂才，辟公府，皆不应。熹平中，以博习旧闻，公车征拜议郎，[一]迁侍中﹑京兆尹。光和中，黄门令王甫使门生于郡界辜榷官财物七千余万，[二]彪发其奸，言之司隶。司隶校尉阳球因此奏诛甫，天下莫不惬心。征还为侍中﹑五官中郎将，迁颍川﹑南阳太守，复拜侍中，三迁永乐少府﹑太仆﹑韂尉。</p>
              <p>　　注[一]华峤书曰：&quot;与马日磾﹑卢植﹑蔡邕等著作东观。&quot;</p>
              <p>　　注[二]华峤书曰：&quot;甫使门生王翘辜榷。&quot;解见灵帝纪。</p>
              <p>　　中平六年，代董卓为司空，其冬，代黄琬为司徒。明年，关东兵起，董卓惧，欲迁都以违其难。[一]乃大会公卿议曰：&quot;高祖都关中十有一世，光武宫洛阳，于今亦十世矣。案石包谶，宜徙都长安，以应天人之意。&quot;百官无敢言者。彪曰：&quot;移都改制，天下大事，故盘庚五迁，殷民胥怨。[二]*[昔]*关中遭王莽变乱，宫室焚荡，民庶涂炭，百不一在。光武受命，更都洛邑。今天下无虞，[三]百姓乐安，明公建立圣主，光隆汉祚，无故捐宗庙，弃园陵，恐百姓惊动，必有糜沸之乱。[四]石包室谶，妖邪之书，岂可信用？&quot;</p>
              <p>　　卓曰：&quot;关中肥饶，故秦得并吞六国。且陇右材木自出，致之甚易。又杜陵南山下有武帝故瓦陶醦数千所，并功营之，可使一朝而辨。百姓何足与议！若有前漤，我以大兵驱之，可令诣沧海。&quot;[五]彪曰：&quot;天下动之至易，安之甚难，惟明公虑焉。&quot;卓作色曰：&quot;公欲沮国计邪？&quot;[六]太尉黄琬曰：&quot;此国之大事，杨公之言得无可思？&quot;卓不荅。司空荀爽见卓意壮，恐害彪等，因从容言曰：&quot;相国岂乐此邪？山东兵起，非一日可禁，故当迁以图之，此秦﹑汉之埶也。&quot;卓意小解。爽私谓彪曰：&quot;诸君坚争不止，祸必有归，故吾不为也。&quot;议罢，卓使司隶校尉宣播以醔异奏免琬﹑彪等，诣阙谢，即拜光禄大夫。十余日，迁大鸿胪。从入关，转少府﹑太常，以病免。复为京兆尹﹑光禄勋，再迁光禄大夫。</p>
              <p>　　三年秋，代淳于嘉为司空，以地震免。复拜太常。兴平元年，代朱鉨为太尉，录尚书事。及李傕﹑郭汜之乱，彪尽节韂主，崎岖危难之闲，几不免于害。语在董卓传。及车驾还洛阳，复守尚书令。</p>
              <p>　　注[一]违，避也。</p>
              <p>　　注[二]盘庚，殷王之名也。胥，相也。迁都于亳，殷人相与怨恨。汤迁亳，仲丁迁嚣，河亶甲居相，祖乙居耿，并般庚五也。</p>
              <p>　　注[三]虞，度也。言无可度之事也。书曰：&quot;四方无虞。&quot;</p>
              <p>　　注[四]如麋粥之沸也。诗曰：&quot;如沸如羹。&quot;</p>
              <p>　　注[五]言不敢避险难也。</p>
              <p>　　注[六]沮，止也。</p>
              <p>　　建安元年，从东都许。时天子新迁，大会公卿，兖州刺史曹操上殿，见彪色不悦，恐于此图之，未得燕设，托疾如厕，因出还营。彪以疾罢。时袁术僭乱，操托彪与术婚姻，诬以欲图废置，奏收下狱，劾以大逆。将作大匠孔融闻之，不及朝服，往见操曰：[一]&quot;杨公四世清德，海内所瞻。周书父子兄弟罪不相及，[二]况以袁氏归罪杨公。易称'积善余庆'，徒欺人耳。&quot;[三]操曰：&quot;此国家之意。&quot;融曰：&quot;假使成王杀邵公，周公可得言不知邪？今天下缨緌搢绅[四]</p>
              <p>　　所以瞻仰明公者，以公聪明仁智，辅相汉朝，举直厝枉，致之雍熙也。今横杀无辜，则海内观听，谁不解体！[五]孔融鲁国男子，明日便当拂衣而去，不复朝矣。&quot;[六]操不得已，遂理出彪。</p>
              <p>　　注[一]献帝春秋曰：&quot;[融见]操[曰]：'刑之不滥，君之明也。杨彪获罪，惧者甚觽。'&quot;注[二]左传曰：&quot;康诰曰：'父不慈，子不祗，兄不友，弟不恭，不相及也。'&quot;注[三]易文言曰：&quot;积善之家，必有余庆。&quot;</p>
              <p>　　注[四]说文曰：&quot;缨，冠索也。&quot;郑玄注礼记曰：&quot;緌，冠饰也。绅，带也。搢，插也，插笏于绅也。&quot;或作&quot;缙&quot;者，浅赤，言带之色。</p>
              <p>　　注[五]左传曰，季文子谓晋韩穿曰：&quot;四方诸侯，谁不解体！&quot;杜预注曰：&quot;言不复肃敬也。&quot;</p>
              <p>　　注[六]若以非罪杀彪，融则还为鲁国一男子，不复更来朝也。</p>
              <p>　　四年，复拜太常，十年免。十一年，诸以恩泽为侯者皆夺封。[一]彪见汉祚将终，遂称龏挛不复行，积十年。后子修为曹操所杀，操见彪问曰：&quot;公何瘦之甚？&quot;</p>
              <p>　　对曰：&quot;愧无日磾先见之明，犹怀老牛舐犊之爱。&quot;[二]操为之改容。</p>
              <p>　　注[一]彪父赐，以师傅封临晋侯。</p>
              <p>　　注[二]前书曰，金日磾子二人，武帝所爱，以为弄儿。其后弄儿壮大，不谨，自殿下与宫人戏，日磾适见之，恶其淫乱，遂杀弄儿。</p>
              <p>　　修字德祖，好学，有俊才，为丞相曹操主簿，[一]用事曹氏。及操自平汉中，欲因讨刘备而不得进，欲守之又难为功，护军不知进止何依。操于是出教，唯曰&quot;鸡肋&quot;而已。外曹莫能晓，修独曰：&quot;夫鸡肋，食之则无所得，□之则如可惜，公归计决矣。&quot;乃令外白稍严，操于此回师。修之几决，多有此类。修又尝出行，筹操有问外事，乃逆为荅记，□守舍儿：&quot;若有令出，依次通之。&quot;既而果然。如是者三，操怪其速，使廉之，知状，[二]于此忌修。且以袁术之甥，虑为后患，遂因事杀之。[三]</p>
              <p>　　注[一]典略曰：&quot;修，建安中举孝廉，除郎中，丞相请署仓曹属主簿。是时军国多事，修总知内外事，皆称意。自魏太子以下，并争与交好。&quot;</p>
              <p>　　注[二]廉，察也。</p>
              <p>　　注[三]续汉书曰：&quot;人有白修与临淄侯曹植饮醉共载，从司马门出，谤讪鄢陵侯章。太祖闻之大怒，故遂收杀之，时年四十五矣。&quot;</p>
              <p>　　修所着赋、颂、碑、赞、诗、哀辞、表、记、书凡十五篇。</p>
              <p>　　及魏文帝受禅，欲以彪为太尉，先遣使示旨。彪辞曰：&quot;彪备汉三公，遭世倾乱，不能有所补益。耄年被病，岂可赞惟新之朝？&quot;遂固辞。乃授光禄大夫，赐几杖衣袍，[一]因朝会引见，令彪着布单衣、鹿皮冠，杖而入，待以宾客之礼。</p>
              <p>　　年八十四，黄初六年卒于家。自震至彪，四世太尉，德业相继，与袁氏俱为东京名族云。[二]</p>
              <p>　　注[一]续汉书曰&quot;魏文帝诏曰：'先王制几杖之赐，所以宾礼黄耇。太尉杨彪，乃祖以来世著名绩，其赐公延年杖。延请之日便使杖入'&quot;也。</p>
              <p>　　注[二]华峤书曰：&quot;东京杨氏、袁氏，累世宰相，为汉名族。然袁氏车马衣服极为奢僭；能守家风，为世所贵，不及杨氏也。&quot;</p>
              <p>　　论曰：孔子称&quot;危而不持，颠而不扶，则将焉用彼相矣&quot;。[一]诚以负荷之寄，不可以虚冒，[二]崇高之位，忧重责深也。延、光之闲，震为上相，抗直方以临权枉，[三]</p>
              <p>　　先公道而后身名，可谓怀王臣之节，[四]识所任之体矣。遂累叶载德，[五]继踵宰相。信哉，&quot;积善之家，必有余庆&quot;。先世韦、平，方之蔑矣。[六]</p>
              <p>　　注[一]论语载孔子之言也。相扶持者，谕臣当辅君也。</p>
              <p>　　注[二]负荷之寄，周公、霍光之俦。</p>
              <p>　　注[三]坤六二曰&quot;直方大不习无不利&quot;也。</p>
              <p>　　注[四]易曰：&quot;王臣謇謇，匪躬之故。&quot;</p>
              <p>　　注[五]易曰：&quot;德积载。&quot;载，重也。</p>
              <p>　　注[六]韦贤、平当父子并相继为丞相。</p>
              <p>　　赞曰：杨氏载德，仍世柱国。[一]震畏四知，秉去三惑。赐亦无讳，彪诚匪忒。</p>
              <p>　　[三]修虽才子，渝我淳则。[三]</p>
              <p>　　注[一]言世为国柱臣也。</p>
              <p>　　注[二]忒，差也。</p>
              <p>　　注[三]渝，变也。</p>
              <p>　　校勘记</p>
              <p>　　一七五九页三行八世祖喜按：集解引惠栋说，谓太尉杨震碑作&quot;熹&quot;，喜读为熹也。</p>
              <p>　　一七六０页四行续汉*(志)**[书]*曰集解引沉钦韩说，谓&quot;志&quot;当作&quot;书&quot;，今据改。按：御览九百九十六引作&quot;谢承后汉书&quot;。</p>
              <p>　　一七六一页二行伦字仲桓按：集解引惠栋说，谓案儒林传。伦字仲理，东昏人。</p>
              <p>　　伦理名字相副，作&quot;桓&quot;者未详。</p>
              <p>　　一七六三页八行篡辞也按：&quot;辞&quot;原斗&quot;乱&quot;，径据汲本、殿本改正。</p>
              <p>　　一七六五页四行去年十*(一)**[二]*月四日京师地动按：延光二年十二月戊辰，京师及郡国三地震。通鉴考异谓下文&quot;其日戊辰&quot;，十一月丙申朔，戊辰乃十二月四日也。今据改。</p>
              <p>　　一七六六页四行小人怨詈则还自敬德汲本&quot;还自敬德&quot;作&quot;皇自敬德&quot;，髃书治要作&quot;洗目改听&quot;。按：李慈铭谓案无逸&quot;皇自敬德&quot;今文尚书作&quot;况自敬德&quot;，隶释载汉熹平石经尚书残碑&quot;况&quot;作&quot;兄&quot;，兄即古况字，王肃尚书注训为滋益。</p>
              <p>　　石经用今文，杨震受欧阳尚书，故此疏用今文作&quot;况自敬德&quot;，因误作&quot;洗目改听&quot;，皆因形近致斗。章怀注仅引古文尚书&quot;皇自敬德&quot;，后人不解&quot;况&quot;字，遂改作&quot;还&quot;字，幸治要四字皆误，转可推求而得。</p>
              <p>　　一七六六页一四行震行至城西几阳亭汲本、殿本&quot;几&quot;作&quot;夕&quot;。集解引惠栋说，谓东观记作&quot;洛阳都亭&quot;，袁宏纪作&quot;洛阳沉亭&quot;，通鉴作&quot;几阳亭&quot;。今按：清胡克家翻刻元刊胡注本通鉴作&quot;夕阳亭&quot;，章钰校宋刊本通鉴三种及明孔天胤本，并作&quot;几阳亭&quot;。</p>
              <p>　　一七六八页一０行帝尝从容问奇曰按：&quot;尝&quot;原作&quot;常&quot;，径据汲本、殿本改。</p>
              <p>　　一七六九页六行桃林县有蓩乡按：&quot;桃林&quot;当作&quot;弘农&quot;。集解引惠栋说，谓郡国志宏农郡宏农县有桃邱聚，故桃林，有蓩乡。桃林非县名，注讹。</p>
              <p>　　一七六九页八行秉字叔节按：校补引柳从辰说，谓御览二百七引张璠汉记作&quot;字叔卿&quot;。</p>
              <p>　　一七六九页一二行私过幸河南尹梁胤府舍按：集解引沉钦韩说，谓袁宏纪云幸梁不疑府，梁冀子为河南尹在元嘉初元之后，袁纪是。</p>
              <p>　　一七七０页四行特蒙哀识集解引王补说，谓袁纪&quot;哀识&quot;作&quot;光识&quot;。按：校补谓&quot;哀&quot;字疑当作&quot;表&quot;。</p>
              <p>　　一七七０页五行太尉黄琼按：校补引柳从辰说，谓&quot;太尉&quot;袁纪作&quot;太常&quot;，又袁纪载秉上疏在元嘉元年，而琼为太尉在永兴二年，则作&quot;太常&quot;是也。</p>
              <p>　　一七七０页一六行日月星辰山龙华虫藻火粉米*[黼黻]*十二章据汲本、殿本补。</p>
              <p>　　一七七一页二行居郎闲汲本、殿本&quot;郎&quot;斗&quot;廊&quot;。按：前书颜注，郎着皁衣，故章玄服以厕也。</p>
              <p>　　一七七一页七行中常侍单超弟匡按：集解引钱大昕说，谓案第五种传以匡为超兄子，宦者传以为超弟子。</p>
              <p>　　一七七二页一行可告在所属按：刊误谓案文多一&quot;在&quot;字。</p>
              <p>　　一七七四页四行览顾知衅重汲本、殿本&quot;顾&quot;作&quot;固&quot;。按：顾固通。</p>
              <p>　　一七七四页七行投畀*(有)**[豺]*虎刊误谓&quot;有&quot;当作&quot;豺&quot;，注无它说，知与诗同。今据改。</p>
              <p>　　一七七五页一０行左传曰晋寺人披言也&quot;言&quot;原斗&quot;吉&quot;，径改正。按：&quot;曰&quot;字疑衍。</p>
              <p>　　一七七五页一五行赐字伯献按：集解引惠栋说，谓太尉杨公碑及文烈杨公碑皆云字伯猷，袁宏纪字子猷。又引沉钦韩说，谓谢承书作&quot;伯钦&quot;。又校补引柳从辰说，谓今袁纪作&quot;字子献&quot;，又东观记作&quot;字伯献&quot;，与此同。</p>
              <p>　　一七七七页六行布恩施惠按：&quot;惠&quot;原斗&quot;志&quot;，径改正。</p>
              <p>　　一七七七页一四行景公时按：陈景云谓&quot;景公&quot;上脱&quot;宋&quot;字。</p>
              <p>　　一七七八页一行周文日□不暇汲本、殿本&quot;□&quot;作&quot;昃&quot;。按：昃本作□，□为□之或字。</p>
              <p>　　一七七八页一一行文王自朝至于日中仄汲本、殿本&quot;仄&quot;作&quot;昃&quot;。按：仄昃通。</p>
              <p>　　一七七九页五行长壮大节集解引沉钦韩说，谓列女传&quot;壮&quot;作&quot;指&quot;。今按：初学记引作&quot;壮&quot;。</p>
              <p>　　一七七九页六行折□出匈汲本、殿本&quot;出&quot;作&quot;凸&quot;。按：列女传作&quot;出&quot;，初学记引同。</p>
              <p>　　一七七九页六行年四十按：集解引沉钦韩说，谓&quot;四十&quot;新序及初学记并作&quot;三十&quot;。</p>
              <p>　　一七七九页六行行嫁不售按：集解引沉钦韩说，谓列女传&quot;行&quot;作&quot;衒&quot;。</p>
              <p>　　一七八一页四行禹数视其少子按：&quot;少&quot;原斗&quot;小&quot;，径改正。</p>
              <p>　　一七八一页九行梼杌次于*(平)**[丕]*山据殿本改。</p>
              <p>　　一七八一页一二行蝀音董按：汲本&quot;董&quot;作&quot;东&quot;。</p>
              <p>　　一七八三页四行齐宣五里按：集解引惠栋说，谓王懋云世说举乐松之语，云齐五十里，乃知非五里也，当时史文于&quot;五&quot;字下脱一&quot;十&quot;字。盖七十里近于百里，四十里近于五十里。乐松举其大要耳。</p>
              <p>　　一七八五页二行张*(辅)**[酺]*曾孙据校补引柳从辰说改。按：张济为张酺曾孙，已见酺传。</p>
              <p>　　一七八六页三行三百石长导从置门下五吏贼曹功曹皆带□车道按：刊误谓案后汉志文，此不合有&quot;三百石长&quot;四字。又云&quot;贼曹、督盗贼、功曹皆带□，三车导&quot;，此文少&quot;督盗贼&quot;三字，又少一&quot;三&quot;字，又误&quot;导&quot;字也。盖门下五吏，贼曹一，督盗贼一，功曹一，主簿一，主记一，凡五车也。</p>
              <p>　　一七八六页一三行光武宫洛阳于今亦十世矣按：沈家本谓魏志董卓传注&quot;十世&quot;作&quot;十一世&quot;，是也。此夺&quot;一&quot;也。</p>
              <p>　　一七八六页一五行*[昔]*关中遭王莽变乱据汲本、殿本补。</p>
              <p>　　一七八七页一二行及车驾还洛阳按：&quot;还&quot;原斗&quot;迁&quot;，径改正。</p>
              <p>　　一七八八页一三行*[融见]*操*[曰]*据刊误补。按：此注原在&quot;劾以大逆&quot;下，据刊误说移此。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='57.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='59.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
