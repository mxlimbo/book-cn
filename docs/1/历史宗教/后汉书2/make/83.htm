<html>
<head>
<title>后汉书卷七十六　循吏列传　第六十六</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="82.htm"><img src="last.gif" width="46" height="15" border="0"></a><img src="bg.gif" width="40" height="30"><a href="84.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷七十六　循吏列传　第六十六</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　初，光武长于民闲，颇达情伪，[一]见稼穑艰难，百姓病害，至天下已定，务用安静，解王莽之繁密，还汉世之轻法。[二]身衣大练，色无重彩，耳不听郑韂之音，手不持珠玉之玩，宫房无私爱，左右无偏恩。建武十三年，异国有献名马者，日行千里，又进宝□，贾兼百金，诏以马驾鼓车，□赐骑士。损上林池□之官，废骋望弋猎之事。其以手夡赐方国者，皆一札十行，细书成文。[三]
              <p>　　勤约之风，行于上下。数引公卿郎将，列于禁坐。[四]广求民瘼，观纳风谣。</p>
              <p>　　故能内外匪懈，百姓宽息。自临宰邦邑者，竞能其官。若杜诗守南阳，号为&quot;杜母&quot;，任延、锡光移变边俗，斯其绩用之最章章者也。[五]又第五伦、宋均之徒，亦足有可称谈。然建武、永平之闲，吏事刻深，亟以谣言单辞，转易守长。故朱浮数上谏书，箴切峻政，钟离意等亦规讽殷勤，以长者为言，而不能得也。[六]</p>
              <p>　　所以中兴之美，盖未尽焉。自章、和以后，其有善绩者，往往不绝。如鲁恭、吴佑、刘宽及颍川四长，[七]并以仁信笃诚，使人不欺；王堂、陈宠委任贤良，而职事自理：[八]斯皆可以感物而行化也。边凤、延笃先后为京兆尹，时人以辈前世赵、张。[九]又王涣、任峻之为洛阳令，明发奸伏，吏端禁止，然导德齐礼，有所未充，亦一时之良能也。今缀集殊闻显夡，以为循吏篇云。</p>
              <p>　　注[一]左传楚子曰：&quot;晋侯在外十九年矣，人之情伪尽知之矣。&quot;</p>
              <p>　　注[二]前书曰：&quot;莽春夏斩人于巿，一家铸钱，保伍人没入为官奴婢，男子槛车，女子步，铁锁琅铛其颈，愁苦死者十七八。&quot;轻法谓高祖约法三章，孝文除肉刑也。</p>
              <p>　　注[三]说文曰：&quot;札，牒也。&quot;</p>
              <p>　　注[四]禁坐犹御坐也。</p>
              <p>　　注[五]章章，明也。前书班固曰：&quot;章章尤著者也。&quot;</p>
              <p>　　注[六]时明帝性褊察，好以耳目隐发为明，又引杖撞郎，朝廷竦栗，争为苛刻，唯意独敢谏争，数封还诏书。见意传也。</p>
              <p>　　注[七]谓荀淑为当涂长，韩韶为嬴长，陈寔为太丘长，钟皓为林虑长。淑等皆颍川人也。</p>
              <p>　　注[八]王堂任陈蕃、应嗣，陈宠任王涣、镡显也。</p>
              <p>　　注[九]辈，类也。赵谓赵广汉，张谓张敞者也。</p>
              <p>　　韂飒字子产，[一]河内修武人也。家贫好学问，随师无粮，常佣以自给。王莽时，仕郡历州宰。</p>
              <p>　　注[一]飒音立。</p>
              <p>　　建武二年，辟大司徒邓禹府。举能案剧，除侍御史，襄城令。政有名夡，迁桂阳太守。郡与交州接境，颇染其俗，不知礼则。飒下车，修庠序之教，设婚姻之礼。儙年闲，邦俗从化。</p>
              <p>　　先是含洭、浈阳、曲江三县，越之故地，[一]武帝平之，内属桂阳。民居深山，滨溪谷，习其风土，不出田租。去郡远者，或且千里。吏事往来，辄发民乘船，名曰&quot;传役&quot;。每一吏出，傜及数家，百姓苦之。飒乃凿山信道五百余里，列亭传，置邮驿。于是役省劳息，奸吏杜绝。流民稍还，渐成聚邑，使输租赋，同之平民。又耒阳县*(山)**[出]*铁石，[二]佗郡民庶常依因聚会，私为冶铸，遂招来亡命，多致奸盗。飒乃上起铁官，罢斥私铸，岁所增入五百余万。讽理恤民事，居官如家，其所施政，莫不合于物宜。视事十年，郡内清理。</p>
              <p>　　注[一]含洭故城在今广州含洭县东。浈阳，今广州县也。曲江，韶州县也。</p>
              <p>　　注[二]续汉志耒阳县有铁官也。</p>
              <p>　　二十五年，征还。光武欲以为少府，会飒被疾，不能拜起，[一]□以桂阳太守归家，须后诏书。[二]居二岁，载病诣阙，自陈困笃，乃收印绶，赐钱十万，后卒于家。</p>
              <p>　　注[一]东观记曰&quot;飒到即引见，赐食于前。从吏二人，赐冠帻，钱人五千&quot;也。</p>
              <p>　　注[二]须，待也。</p>
              <p>　　南阳茨充代飒为桂阳。[一]亦善其政，教民种殖桑柘麻纻之属，[二]劝令养蚕织屦，民得利益焉。[三]</p>
              <p>　　注[一]东观记曰&quot;充字子河，宛人也。初举孝廉，之京师，同侣马死，充到前亭，辄舍车持马还相迎，乡里号之曰'一马两车茨子河'&quot;也。</p>
              <p>　　注[二]礼记曰：&quot;禁人无伐桑柘。&quot;郑玄注云：&quot;爱蚕食也。&quot;</p>
              <p>　　注[三]东观记曰：&quot;元和中，荆州刺史上言：臣行部入长沙界，观者皆徒跣。臣问御佐曰：'人无履亦苦之否？'御佐对曰：'十二月盛寒时并多剖裂血出，燃火燎之，春温或脓溃。建武中，桂阳太守茨充教人种桑蚕，人得其利，至今江南颇知桑蚕织屦，皆充之化也。'&quot;任延字长孙，南阳宛人也。年十二，为诸生，学于长安，明诗、易、春秋，显名太学，学中号为&quot;任圣童&quot;。值仓卒，避兵之陇西。时隗嚣已据四郡，遣使请延，延不应。</p>
              <p>　　更始元年，以延为大司马属，拜会稽都尉，时年十九，迎官惊其壮。[一]及到，静泊无为，唯先遣馈礼祠延陵季子。[二]时天下新定，道路未通，避乱江南者皆未还中土，会稽颇称多士。延到，皆聘请高行如董子仪、严子陵等，敬待以师友之礼。掾吏贫者，辄分奉禄以赈给之。省诸卒，令耕公田，以周穷急。每时行县，辄使慰勉孝子，就餐饭之。[三]</p>
              <p>　　注[一]壮，少也。</p>
              <p>　　注[二]季子，吴王寿梦之少子札也，封于延陵也。</p>
              <p>　　注[三]饭音符晚反。</p>
              <p>　　吴有龙丘苌者，隐居太末，[一]志不降辱。王莽时，四辅三公连辟，不到。[二]</p>
              <p>　　掾史白请召之。延曰：&quot;龙丘先生躬德履义，有原宪、伯夷之节。[三]都尉埽洒其门，犹惧辱焉，召之不可。&quot;遣功曹奉谒，修书记，致医药，吏使相望于道。</p>
              <p>　　积一岁，苌乃乘辇诣府门，愿得先死备录。[四]延辞让再三，遂署议曹祭酒。</p>
              <p>　　苌寻病卒，延自临殡，不朝三日。是以郡中贤士大夫争往宦焉。</p>
              <p>　　注[一]太末，县，属会稽郡，今婺州龙丘县也。东阳记云：&quot;秦时改为太末，有龙丘山在东，有九石特秀，色丹，远望如莲华。苌之隐处有一岩穴如窗牖，中有石黙，可寝处。&quot;</p>
              <p>　　注[二]四辅谓太师、太傅、国师、国将。三公谓大司马、司徒、司空也，并莽时官。见前书也。</p>
              <p>　　注[三]原宪，孔子弟子，鲁人也。子贡结驷连骑，排藜藋过谢，原宪摄敝衣冠见子贡。伯夷，孤竹君之子，让其国，饿死于首阳山也。</p>
              <p>　　注[四]请编名录于郡职也。</p>
              <p>　　建武初，延上书愿乞骸骨，归拜王庭。诏征为九真太守。光武引见，赐马杂缯，令妻子留洛阳。九真俗以射猎为业，不知牛耕，[一]民常告籴交址，每致困乏。</p>
              <p>　　延乃令铸作田器，教之垦辟。田畴岁岁开广，百姓充给。又骆越之民无嫁娶礼法，各因淫好，无适对匹，[二]不识父子之性，夫妇之道。延乃移书属县，各使男年二十至五十，女年十五至四十，皆以年齿相配。其贫无礼娉，令长吏以下各省奉禄以赈助之。同时相娶者二千余人。是岁风雨顺节，谷稼丰衍。其产子者，始知种姓。咸曰：&quot;使我有是子者，任君也。&quot;多名子为&quot;任&quot;。于是徼外蛮夷夜郎等慕义保塞，延遂止罢侦候戍卒。[三]</p>
              <p>　　注[一]东观汉记曰：&quot;九真俗烧草种田。&quot;前书曰&quot;搜粟都尉赵过教人牛耕&quot;也。</p>
              <p>　　注[二]适音丁历反。</p>
              <p>　　注[三]侦，伺也，音丑政反。</p>
              <p>　　初，平帝时，汉中锡光为交址太守，教导民夷，渐以礼义，化声侔于延。[一]</p>
              <p>　　王莽末，闭境拒守。建武初，遣使贡献，封盐水侯。领南华风，始于二守焉。</p>
              <p>　　注[一]侔，等也。</p>
              <p>　　延视事四年，征诣洛阳，以病稽留，左转睢阳令，九真吏人生为立祠。拜武威太守，帝亲见，戒之曰：&quot;善事上官，无失名誉。&quot;延对曰：&quot;臣闻忠臣不私，私臣不忠。履正奉公，臣子之节。上下雷同，非陛下之福。善事上官，臣不敢奉诏。&quot;帝叹息曰：&quot;卿言是也。&quot;</p>
              <p>　　既之武威，时将兵长史田绀，郡之大姓，其子弟宾客为人暴害。延收绀系之，父子宾客伏法者五六人。绀少子尚乃聚会轻薄数百人，自号将军，夜来攻郡。</p>
              <p>　　延即发兵破之。自是威行境内，吏民累息。[一]</p>
              <p>　　注[一]累息，累气。</p>
              <p>　　郡北当匈奴，南接种羌，民畏寇抄，多废田业。延到，选集武略之士千人，明其赏罚，令将杂种胡骑休屠黄石屯据要害，[一]其有警急，逆击追讨。虏恒多残伤，遂绝不敢出。</p>
              <p>　　注[一]黄石，杂种号也。</p>
              <p>　　河西旧少雨泽，乃为置水官吏，修理沟渠，皆蒙其利。又造立校官，[一]自掾*(吏)**[史]*子孙，皆令诣学受业，复其傜役。章句既通，悉显拔荣进之。郡遂有儒雅之士。</p>
              <p>　　注[一]校，学也。</p>
              <p>　　后坐□诛羌不先上，左转召陵令。显宗即位，拜颍川大守。永平二年，征会辟雍，因以为河内太守。视事九年，病卒。</p>
              <p>　　少子恺，官至太常。</p>
              <p>　　王景字仲通，乐浪□邯人也。[一]八世祖仲，本琅邪不其人。好道术，明天文。</p>
              <p>　　诸吕作乱，齐哀王襄谋发兵，而数问于仲。及济北王兴居反，欲委兵师仲，[二]</p>
              <p>　　仲惧祸及，乃浮海东奔乐浪山中，因而家焉。父闳，为郡三老。更始败，土人王调杀郡守刘宪，自称大将军、乐浪太守。建武六年，光武遣太守王遵将兵击之。至辽东，闳与郡决曹史杨邑等共杀调迎遵，皆封为列侯，闳独让爵。帝奇而征之，道病卒。</p>
              <p>　　注[一]□音诺甘反，邯音下甘反，县名。</p>
              <p>　　注[二]襄及兴居并高祖孙，齐悼惠王肥之子也。</p>
              <p>　　景少学易，遂广窥觽书，又好天文术数之事，沉深多伎蓺。辟司空伏恭府。时有荐景能理水者，显宗诏与将作谒者王吴共修作浚仪渠。吴用景□流法，水乃不复为害。</p>
              <p>　　初，平帝时，河、汴决坏，未及得修。建武十年，阳武令张汜上言：&quot;河决积久，日月侵毁，济渠所漂数十许县。[一]修理之费，其功不难。宜改修堤防，以安百姓。&quot;书奏，光武即为发卒。方营河功，而浚仪令乐俊复上言：&quot;昔元光之闲，[二]人庶炽盛，缘堤垦殖，而瓠子河决，尚二十余年，不即拥塞。[三]今居家稀少，田地饶广，虽未修理，其患犹可。且新被兵革，方兴役力，劳怨既多，民不堪命。宜须平静，更议其事。&quot;光武得此遂止。后汴渠东侵，日月□广，而水门故处，皆在河中，兖、豫百姓怨叹，以为县官恒兴佗役，不先民急。永平十二年，议修汴渠，乃引见景，问以理水形便。景陈其利害，应对敏给，帝善之。又以尝修浚仪，功业有成，乃赐景山海经、河渠书、[四]禹贡图，及钱帛衣物。夏，遂发卒数十万，遣景与王吴修渠筑堤，自荥阳东至千乘海口千余里。景乃商度地埶，凿山阜，破砥绩，[五]直□沟涧，防遏冲要，簄决壅积，十里立一水门，令更相洄注，[六]无复溃漏之患。景虽简省役费，然犹以百亿计。[七]明年夏，渠成。帝亲自巡行，诏滨河郡国置河堤员吏，如西京旧制。[八]景由是知名。王吴及诸从事掾史皆增秩一等。景三迁为侍御史。</p>
              <p>　　十五年，从驾东巡狩，至无盐，帝美其功绩，拜河堤谒者，赐车马缣钱。</p>
              <p>　　注[一]济水出今洛州济源县西北，东流经温县入河，度河东南入郑州，又东入滑、曹、郓、济、齐、青等州入海，即此渠也。王莽末，旱，因枯涸，但入河内而已。</p>
              <p>　　注[二]武帝年。</p>
              <p>　　注[三]瓠子堤在今滑州白马县。武帝元光中，河决于瓠子，东南注钜野，通于淮、泗，至元封二年塞之也。</p>
              <p>　　注[四]山海经，禹所作。河渠书，太史公史记也。</p>
              <p>　　注[五]尚书曰：&quot;原隰底绩。&quot;注：&quot;底，致也。绩，功也。&quot;言破禹所致功之处也。或云砥碛，山名也。</p>
              <p>　　注[六]尔雅曰：&quot;逆流而上曰洄。&quot;郭璞注云：&quot;旋流也。&quot;</p>
              <p>　　注[七]十万曰亿也。</p>
              <p>　　注[八]十三州志曰：&quot;成帝时河堤大坏，泛滥青、徐、兖、豫四州略篃，乃以校尉王延代领河堤谒者，秩千石，或名其官为护都水使者。中兴，以三府掾属为之。&quot;</p>
              <p>　　建初七年，迁徐州刺史。先是杜陵杜笃奏上论都*[赋]*，欲令车驾迁还长安。</p>
              <p>　　耆老闻者，皆动怀土之心，莫不眷然伫立西望。景以宫庙已立，恐人情疑惑，会时有神雀诸瑞，[一]乃作金人论，颂洛邑之美，天人之符，文有可采。</p>
              <p>　　注[一]章帝时有神雀、凤皇、白鹿、白乌等瑞也。</p>
              <p>　　明年，迁庐江太守。先是百姓不知牛耕，致地力有余而食常不足。郡界有楚相孙叔敖所起芍陂稻田。[一]景乃驱率吏民，修起芜废，教用儣耕，由是垦辟倍多，境内丰给。遂铭石刻誓，令民知常禁。又训令蚕织，为作法制，皆着于乡亭，庐江传其文辞。卒于官。</p>
              <p>　　注[一]陂在今寿州安丰县东。陂径百里，灌田万顷。芍音鹊。</p>
              <p>　　初，景以为六经所载，皆有卜筮，作事举止，质于蓍龟，而觽书错糅，吉凶相反，乃参纪觽家数术文书，頉宅禁忌，[一]堪舆日相之属，[二]适于事用者，集为大衍玄基云。[三]</p>
              <p>　　注[一]葬送造宅之法，若黄帝、青乌之书也。</p>
              <p>　　注[二]前书蓺文志，堪舆金匮十四卷。许慎云：&quot;堪，天道也。舆，地道也。&quot;</p>
              <p>　　日相谓日辰王相之法也。</p>
              <p>　　注[三]易曰&quot;大衍之数五十，其用四十有九&quot;也。</p>
              <p>　　秦彭字伯平，扶风茂陵人也。自汉兴之后，世位相承。六世祖袭，为颍川太守，与髃从同时为二千石者五人，故三辅号曰&quot;万石秦氏&quot;。彭同产女弟，显宗时入掖庭为贵人，有宠。永平七年，以彭贵人兄，随四姓小侯擢为开阳城门候。[一]</p>
              <p>　　十五年，拜骑都尉，副驸马都尉耿秉北征匈奴。</p>
              <p>　　注[一]续汉志：&quot;城门候一人，六百石。&quot;*[开阳]*，城南面东头第一门也。汉官仪云&quot;开阳门始成，未有名，夜有一柱来止楼上。琅邪开阳县上言南门一柱飞去，因以名门&quot;也。</p>
              <p>　　建初元年，迁山阳太守。以礼训人，不任刑罚。崇好儒雅，敦明庠序。每春秋飨射，辄修升降揖让之仪。乃为人设四诫，以定六亲长幼之礼。[一]有遵奉教化者，擢为乡三老，常以八月致酒肉以劝勉之。吏有过咎，罢遣而已，不加耻辱。百姓怀爱，莫有欺犯。兴起稻田数千顷，每于农月，亲度顷亩，分别肥塉，差为三品，各立文簿，藏之乡县。于是奸吏局蹐，无所容诈。彭乃上言，宜令天下齐同其制。诏书以其所立条式，班令三府，并下州郡。</p>
              <p>　　注[一]六亲谓父子兄弟夫妇也。</p>
              <p>　　在职六年，转颍川太守，仍有凤皇、麒麟、嘉禾、甘露之瑞，集其郡境。肃宗巡行，再幸颍川，辄赏赐钱谷，恩宠甚异。章和二年卒。</p>
              <p>　　彭弟惇、曪，并为射声校尉。</p>
              <p>　　王涣字稚子，广汉郪人也。[一]父顺，安定太守。涣少好侠，尚气力，数通剽轻少年。[二]晚而改节，敦儒学，习尚书，读律令，略举大义。为太守陈宠功曹，当职割断，不避豪右。宠风声大行，入为大司农。和帝问曰：&quot;在郡何以为理？&quot;宠顿首谢曰：&quot;臣任功曹王涣以简贤选能，主簿镡显拾遗补阙，臣奉宣诏书而已。&quot;帝大悦。涣由此显名。</p>
              <p>　　注[一]郪，县，故城在今梓州郪县西南也。</p>
              <p>　　注[二]剽，劫夺也。</p>
              <p>　　州举茂才，除温令。县多奸猾，积为人患。涣以方略讨击，悉诛之。境内清夷，商人露宿于道。其有放牛者，辄云以属稚子，终无侵犯。在温三年，迁兖州刺史，绳正部郡，[一]风威大行。后坐考妖言不实论。岁余，征拜侍御史。</p>
              <p>　　注[一]绳，直也。</p>
              <p>　　永元十五年，从驾南巡，还为洛阳令。以平正居身，得宽猛之宜。其冤嫌久讼，历政所不断，法理所难平者，莫不曲尽情诈，压塞髃疑。又能以谲数发擿奸伏。[一]</p>
              <p>　　京师称叹，以为涣有神筭。[二]元兴元年，病卒。百姓市道莫不咨嗟。男女老壮皆相与赋敛，致奠醊以千数。[三]</p>
              <p>　　注[一]谲，诈；数，术也。</p>
              <p>　　注[二]智筭若神也。</p>
              <p>　　注[三]醊音张芮反。说文曰：&quot;祭酹也。&quot;</p>
              <p>　　涣丧西归，道经弘农，民庶皆设盘桉于路。吏问其故，咸言平常持米到洛，为卒司所钞，[一]恒亡其半。自王君在事，不见侵枉，故来报恩。其政化怀物如此。民思其德，为立祠安阳亭西，每食辄弦歌而荐之。[二]</p>
              <p>　　注[一]钞，掠也。</p>
              <p>　　注[二]古乐府歌曰&quot;孝和帝在时，洛阳令王君，本自益州广汉蜀人，少行*(官)**[宦]*学，通五经论。明知法令，历代衣冠，从温补洛阳令，化行致贤。</p>
              <p>　　外行猛政，内怀慈仁，移恶子姓名五，篇着里端。无妄发赋，念在理冤。清身苦体，宿夜劳勤，化有能名，远近所闻。天年不遂，早就奄昏，为君作祠安阳亭西，欲令后代莫不称传&quot;也。</p>
              <p>　　永初二年，邓太后诏曰：&quot;夫忠良之吏，国家所以为理也。求之甚勤，得之至寡。</p>
              <p>　　故孔子曰：'才难不其然乎！'昔大司农朱邑、[一]右扶风尹翁归，[二]政夡茂异，令名显闻，孝宣皇帝嘉叹愍惜，而以黄金百斤策赐其子。故洛阳令王涣，秉清修之节，蹈羔羊之义，[三]尽心奉公，务在惠民，功业未遂，不幸早世，百姓追思，为之立祠。</p>
              <p>　　自非忠爱之至，孰能若斯者乎！今以涣子石为郎中，以劝劳勤。&quot;延熹中，桓帝事黄老道，悉毁诸房祀，唯特诏密县存故太傅卓茂庙，洛阳留王涣祠焉。</p>
              <p>　　注[一]前书曰，邑字仲卿，庐江舒人。为北海太守，以理行第一，入为大司农。</p>
              <p>　　性公正，不可交以私，天子器之，朝廷敬焉。神爵元年卒，宣帝下诏赐其子黄金百斤，奉其祭祀。</p>
              <p>　　注[二]前书云，翁归字子况，河东平阳人。拜东海太守，以高第入守右扶风。</p>
              <p>　　元康四年卒。宣帝制诏：&quot;御史右扶风翁归，廉平向正，早夭不遂，朕甚怜之。</p>
              <p>　　其赐翁归子黄金百斤，以奉其祭祀。&quot;</p>
              <p>　　注[三]韩诗羔羊曰：&quot;羔羊之皮，素丝五紽。&quot;薛君章句曰：&quot;小者曰羔，大者曰羊。素喻洁白，丝喻屈柔。紽，数名也。诗人贤仕为大夫者，言其德能，称有洁白之性，屈柔之行，进退有度数也。&quot;</p>
              <p>　　镡显后亦知名，安帝时豫州刺史。时天下饥荒，竞为盗贼，州界收捕且万余人。</p>
              <p>　　显愍其困穷，自陷刑辟，辄□赦之，因自劾奏。有诏勿理。后位至长乐卫尉。</p>
              <p>　　自涣卒后，连诏三公特选洛阳令，皆不称职。永和中，以剧令勃海任峻补之。[一]</p>
              <p>　　峻擢用文武吏，皆尽其能，纠剔奸盗，不得旋踵，[二]一岁断狱，不过数十。</p>
              <p>　　威风猛于涣，而文理不及之。峻字叔高，终于太山太守。</p>
              <p>　　注[一]剧，县名，属北海郡也。</p>
              <p>　　注[二]左传天王策命晋文侯曰：&quot;纠逖王慝。&quot;杜预注云：&quot;逖，远也。&quot;&quot;剔&quot;与&quot;逖&quot;通。</p>
              <p>　　许荆字少张，[一]会稽阳羡人也。[二]祖父武，太守第五伦举为孝廉。武以二弟晏﹑普未显，欲令成名，乃请之曰：&quot;礼有分异之义，家有别居之道。&quot;[三]</p>
              <p>　　于是共割财产以为三分，武自取肥田广宅奴婢强者，二弟所得并悉劣少。乡人皆称弟克让而鄙武贪婪，晏等以此并得选举。武乃会宗亲，泣曰：&quot;吾为兄不肖，盗声窃位，二弟年长，未豫荣禄，所以求得分财，自取大讥。今理产所增，三倍于前，悉以推二弟，一无所留。&quot;于是郡中翕然，远近称之。位至长乐少府。</p>
              <p>　　注[一]谢承书曰：&quot;荆字子张。家贫为吏。无有船车，休假常单步荷担上下。&quot;</p>
              <p>　　注[二]阳羡故城在今常州义兴县也。</p>
              <p>　　注[三]仪礼曰&quot;父子一体也，夫妇一体也，昆弟一体也。故父子手足也，夫妇判合也，昆弟四体也。昆弟之义无分焉，而有分者，则避子之私也。子不私其父，则不成为子。故有东宫，有西宫，有南宫，有北宫。异居而同财，有余则归之宗，不足则资之宗&quot;也。</p>
              <p>　　荆少为郡吏，兄子世尝报雠杀人，怨者操兵攻之。荆闻，乃出门逆怨者，跪而言曰：&quot;世前无状相犯，咎皆在荆不能训导。兄既早没，一子为嗣，如令死者伤其灭绝，愿杀身代之。&quot;怨家扶荆起，曰：&quot;许掾郡中称贤，吾何敢相侵？&quot;因遂委去。荆名誉益着。太守黄兢举孝廉。</p>
              <p>　　和帝时，稍迁桂阳太守。郡滨南州，风俗脆薄，[一]不识学义。荆为设丧纪婚姻制度，使知礼禁。尝行春到耒阳县，人有蒋均者，兄弟争财，互相言讼。荆对之叹曰：&quot;吾荷国重任，而教化不行，咎在太守。&quot;乃顾使吏上书陈状，乞诣廷尉。均兄弟感悔，各求受罪。[二]在事十二年，父老称歌。以病自上，征拜谏议大夫，卒于官。桂阳人为立庙树碑。</p>
              <p>　　注[一]脆薄犹轻薄也。</p>
              <p>　　注[二]谢承书曰&quot;郴人谢弘等不养父母，兄弟分析，因此皆还供养者千有余人&quot;也。</p>
              <p>　　荆孙□，灵帝时为太尉。</p>
              <p>　　孟尝字伯周，会稽上虞人也。其先三世为郡吏，并伏节死难。尝少修操行，仕郡为户曹史。上虞有寡妇至孝养姑。姑年老寿终，夫女弟先怀嫌忌，乃诬妇厌苦供养，加鸩其母，列讼县庭。郡不加寻察，遂结竟其罪。尝先知枉状，备言之于太守，太守不为理。尝哀泣外门，因谢病去，妇竟冤死。自是郡中连旱二年，祷请无所获。后太守殷丹到官，访问其故，尝诣府具陈寡妇冤诬之事。因曰：&quot;昔东海孝妇，感天致旱，于公一言，甘泽时降。[一]宜戮讼者，以谢冤魂，庶幽枉获申，时雨可期。&quot;丹从之，即刑讼女而祭妇墓，天应澍雨，谷稼以登。</p>
              <p>　　注[一]解见霍谞传也。</p>
              <p>　　尝后策孝廉，举茂才，拜徐令。州郡表其能，迁合浦太守。郡不产谷实，而海出珠宝，与交址比境，常通商贩，贸籴粮食。[一]先时宰守并多贪秽，诡人采求，不知纪极，[二]珠遂渐徙于交址郡界。于是行旅不至，人物无资，贫者饿死于道。尝到官，革易前敝，求民病利。[三]曾未踰岁，去珠复还，百姓皆反其业，商货流通，称为神明。</p>
              <p>　　注[一]贸，易也。</p>
              <p>　　注[二]诡，责也。</p>
              <p>　　注[三]人所病苦及利益之*(甚)**[事]*也。</p>
              <p>　　以病自上，被征当还，吏民攀车请之。尝既不得进，乃载乡民船夜遁去。隐处穷泽，身自耕佣。邻县士民慕其德，就居止者百余家。</p>
              <p>　　桓帝时，尚书同郡杨乔上书荐尝曰：[一]&quot;臣前后七表言故合浦太守孟尝，而身轻言微，终不蒙察。区区破心，徒然而已。尝安仁弘义，耽乐道德，清行出俗，能干绝髃。前更守宰，移风改政，去珠复还，饥民蒙活。且南海多珍，财产易积，掌握之内，价盈兼金，而尝单身谢病，躬耕垄次，匿景藏采，不扬华藻。实羽翮之美用，非徒腹背之毛也。[二]而沉沦草莽，好爵莫及，[三]廊庙之宝，□于沟渠。[四]且年岁有讫，桑榆行尽，[五]而忠贞之节，永谢圣时。</p>
              <p>　　臣诚伤心，私用流涕。夫物以远至为珍，[六]士以稀见为贵。盘木朽株，为万乘用者，左右为之容耳。[七]王者取士，宜拔觽之所贵。臣以斗筲之姿，趋走日月之侧。[八]思立微节，不敢苟私乡曲。窃感禽息，亡身进贤。&quot;[九]尝竟不见用。年七十，卒于家。</p>
              <p>　　注[一]谢承书曰&quot;乔字圣达，乌伤人也。前后数上书陈政事&quot;也。</p>
              <p>　　注[二]说苑曰：&quot;赵简子游于西河而乐之，叹曰：'安得贤士而与处焉？'舟人古桑曰：'此是吾君不好之也。'简子曰：'吾门左右客千人，朝食不足，暮收市征，暮食不足，朝收市征，吾可谓不好士乎？'古桑曰：'鸿鹄高飞远翔，其所恃者六翮也。背上之毛，腹下之毳，无尺寸之数，加之满把，飞不能为之益高。不知门下左右客千人者，六翮之用乎？将尽毛毳也？'&quot;新序云晋平公，余并同也。</p>
              <p>　　注[三]易曰：&quot;我有好爵，吾与尔縻之。&quot;</p>
              <p>　　注[四]尚书顾命曰：&quot;赤刀﹑大训﹑弘璧﹑琬琰在西序，大玉﹑夷玉﹑天球﹑河图在东序。&quot;周礼大宗伯曰：&quot;天府掌祖庙之守藏，凡国之玉镇大宝器藏焉。&quot;</p>
              <p>　　注[五]谓日将夕，在桑榆闲，言晚暮也。</p>
              <p>　　注[六]若珠翠之属也。</p>
              <p>　　注[七]前书邹阳曰：&quot;蟠木根柢，轮囷离奇，而为万乘器者，左右为之先容耳。&quot;</p>
              <p>　　注[八]日月喻人君也。易曰：&quot;悬象着明莫大乎日月，崇高莫大乎富贵。&quot;</p>
              <p>　　注[九]禽息，秦大夫，荐百里奚而不见纳。缪公出，当车以头击闑，脑乃播出，曰：&quot;臣生无补于国，不如死也。&quot;缪公感□，而用百里奚，秦以大化。见韩诗外传。</p>
              <p>　　第五访字仲谋，京兆长陵人。司空伦之族孙也。少孤贫，常佣耕以养兄嫂。有闲暇，则以学文。[一]仕郡为功曹，察孝廉，补新都令。[二]政平化行，三年之闲，邻县归之，户口十倍。</p>
              <p>　　注[一]文谓道蓺者也。</p>
              <p>　　注[二]新都，县，属蜀郡，故城在今益州新都县东。</p>
              <p>　　迁张掖太守。岁饥，粟石数千，访乃开仓赈给以救其敝。吏惧谴，[一]争欲上言。访曰：&quot;若上须报，是□民也。[二]太守乐以一身救百姓！&quot;遂出谷赋人。</p>
              <p>　　顺帝玺书嘉之。由是一郡得全。岁余，官民并丰，界无奸盗。</p>
              <p>　　注[一]谴，责也。</p>
              <p>　　注[二]上音时掌反。须，待也。</p>
              <p>　　迁南阳太守，去官。拜护羌校尉，边境服其威信。卒于官。</p>
              <p>　　刘矩字叔方，沛国萧人也。叔父光，顺帝时为司徒。矩少有高节，以*(叔)*父*[叔]*辽未得仕进，遂绝州郡之命。太尉朱宠﹑太傅桓焉嘉其志义，故叔辽以此为诸公所辟，拜议郎，矩乃举孝廉。</p>
              <p>　　稍迁雍丘令，以礼让化之。其无孝义者，皆感悟自革。民有争讼，矩常引之于前，提耳训告，[一]以为忿恚可忍，县官不可入，使归更寻思。讼者感之，辄各罢去。其有路得遗者，皆推寻其主。在县四年，以母忧去官。</p>
              <p>　　注[一]毛诗曰：&quot;匪面命之，言提其耳。&quot;</p>
              <p>　　后太尉胡广举矩贤良方正，四迁为尚书令。矩性亮直，不能谐附贵埶，以是失大将军梁冀意，出为常山相，以疾去官。时冀妻兄孙祉为沛相，矩惧为所害，不敢还乡里，乃投彭城友人家。岁余，冀意少悟，乃止。补从事中郎，复为尚书令，迁宗正﹑太常。</p>
              <p>　　延熹四年，代黄琼为太尉。琼复为司空，矩与琼及司徒种暠同心辅政，号为贤相。时连有醔异，司隶校尉以劾三公。尚书朱穆上疏，称矩等良辅，及言殷汤﹑高宗不罪臣下之义。[一]帝不省，竟以蛮夷反叛免。后复拜太中大夫。</p>
              <p>　　注[一]尚书汤诰曰：&quot;余一人有罪，无以尔万方。万方有罪，在余一人。&quot;尚书高宗诫傅说曰：&quot;一夫不获，则曰时予之辜。&quot;</p>
              <p>　　灵帝初，代周景为太尉。矩再为上公，所辟召皆名儒宿德。不与州郡交通。顺辞默谏，[一]多见省用。复以日食免。因乞骸骨，卒于家。</p>
              <p>　　注[一]顺辞，不忤旨。默谏，不显扬也。</p>
              <p>　　刘宠字祖荣，东莱牟平人，齐悼惠王之后也。[一]悼惠王子孝王将闾，将闾少子封牟平侯，子孙家焉。父丕，博学，号为通儒。</p>
              <p>　　注[一]悼惠王肥，高祖子也。</p>
              <p>　　宠少受父业，以明经举孝廉，除东平陵令，[一]以仁惠为吏民所爱。母疾，□官去。百姓将送塞道，车不得进，乃轻服遁归。</p>
              <p>　　注[一]东平陵，县名，属济南郡也。</p>
              <p>　　后四迁为豫章太守，又三迁拜会稽太守。山民愿朴，乃有白首不入市井者，[一]</p>
              <p>　　颇为官吏所扰。宠简除烦苛，禁察非法，郡中大化。征为将作大匠。山阴县有五六老叟，尨眉皓发，[二]自若邪山谷闲出，[三]人赍百钱以送宠。宠劳之曰：</p>
              <p>　　&quot;父老何自苦？&quot;对曰：&quot;山谷鄙生，未尝识郡朝。它守时吏发求民闲，至夜不绝，或狗吠竟夕，民不得安。自明府下车以来，狗不夜吠，民不见吏。年老遭值圣明，今闻当见弃去，故自扶奉送。&quot;宠曰：&quot;吾政何能及公言邪？勤苦父老！&quot;</p>
              <p>　　为人选一大钱受之。</p>
              <p>　　注[一]愿，谨也。风俗通曰&quot;俗说市井者，言至市*(当)*有所鬻卖，当于井上先濯，乃到市也。谨案春秋井田记，人年三十，受田百亩，以食五口。五口为一户，父母妻子也。公田十亩，庐舍五亩，成田一顷十五亩。八家而九顷二十亩，共为一井。庐舍在内，贵人也。公田次之，重公也。私田在外，贱私也。</p>
              <p>　　井田之义，一曰无泄地气，二曰无费一家，三曰同风俗，四曰合巧拙，五曰通财货。因井为市，交易而退，故称市井&quot;也。</p>
              <p>　　注[二]尨，杂也。老者眉杂白黑也。</p>
              <p>　　注[三]若邪，在今越州会稽县东南也。</p>
              <p>　　转为宗正﹑大鸿胪。延熹四年，代黄琼为司空，以阴雾愆阳免。顷之，拜将作大匠，复为宗正。建宁元年，代王畅为司空，频迁司徒﹑太尉。二年，以日食策免，归乡里。</p>
              <p>　　宠前后历宰二郡，累登卿相，而*(准)**[清]*约省素，家无货积。尝出京师，欲息亭舍，亭吏止之，曰：&quot;整顿洒埽，以待刘公，不可得*(也)**[止]*。&quot;宠无言而去，时人称其长者。以老病卒于家。</p>
              <p>　　弟方，官至山阳太守。方有二子：岱字公山，繇字正礼。兄弟齐名称。[一]</p>
              <p>　　注[一]吴志曰：&quot;平原陶丘洪荐繇，欲令举茂才。刺史曰：'前年举公山，柰何复举正礼？'洪曰：'若*(使)*明*[使]*君用公山于前，擢正礼于后，所谓御二龙于长涂，骋骐骥于千里，不亦可乎？'&quot;董卓入洛阳，岱从侍中出为兖州刺史。虚己爱物，为士人所附。初平三年，青州黄巾贼入兖州，杀任城相郑遂，转入东平。岱击之，战死。</p>
              <p>　　兴平中，繇为杨州牧﹑振威将军。时袁术据淮南，繇乃移居曲阿。值中国丧乱，士友多南奔，繇携接收养，与同优剧，甚得名称。袁术遣孙策攻破繇，因奔豫章，病卒。</p>
              <p>　　仇览字季智，一名香，陈留考城人也。[一]少为书生淳默，乡里无知者。年四十，县召补吏，选为蒲亭长。劝人生业，为制科令，至于果菜为限，鸡豕有数，农事既毕，乃令子弟髃居，还就黉学。其剽轻游恣者，皆役以田桑，严设科罚。躬助丧事，赈恤穷寡。</p>
              <p>　　儙年称大化。览初到亭，人有陈元者，独与母居，而母诣览告元不孝。览惊曰：</p>
              <p>　　&quot;吾近日过舍，庐落整顿，[二]耕耘以时。此非恶人，当是教化未及至耳。母守寡养孤，苦身投老，柰何肆忿于一朝，欲致子以不义乎？&quot;母闻感悔，涕泣而去。览乃亲到元家，与其母子饮，因为陈人伦孝行，譬以祸福之言。元卒成孝子。[三]乡邑为之谚曰：&quot;父母何在在我庭，化我鸤枭哺所生。&quot;[四]</p>
              <p>　　注[一]续汉志：&quot;考城故菑。&quot;陈留风俗传曰&quot;章帝恶其名，改为考城&quot;也。</p>
              <p>　　注[二]广雅曰：&quot;落，居也。&quot;案今人谓院为落也。</p>
              <p>　　注[三]谢承书曰&quot;览为县阳遂亭长，好行教化。人羊元凶恶不孝，其母诣览言元。览呼元，诮责元以子道，与一卷孝经，使诵读之。元深改悔，到母黙下，谢罪曰：'元少孤，为母所骄。谚曰：&quot;孤犊触乳，骄子骂母。&quot;乞今自改。'母子更相向泣，于是元遂修孝道，后成佳士&quot;也。</p>
              <p>　　注[四]鸤枭即鸱枭也。</p>
              <p>　　时考城令河内王涣，政尚严猛，闻览以德化人，署为主簿。谓览曰：&quot;主簿闻陈元之过，不罪而化之，得无少鹰鹯之志邪？&quot;[一]览曰：&quot;以为鹰鹯，不若鸾凤。&quot;</p>
              <p>　　涣谢遣曰：&quot;枳棘非鸾凤所栖，百里岂大贤之路？[二]今日太学曳长裾，飞名誉，皆主簿后耳。以一月奉为资，勉卒景行。&quot;[三]</p>
              <p>　　注[一]左传季孙行父曰：&quot;见无礼于君者诛之，如鹰鹯之逐鸟雀。&quot;</p>
              <p>　　注[二]时涣为县令，故自称百里也。</p>
              <p>　　注[三]卒，终也。</p>
              <p>　　览入太学。时诸生同郡符融有高名，与览比宇，宾客盈室。览常自守，不与融言。融观其容止，心独奇之，乃谓曰：&quot;与先生同郡壤，蝰房牖。今京师英雄四集，志士交结之秋，虽务经学，守之何固？&quot;览乃正色曰：&quot;天子修设太学，岂但使人游谈其中！&quot;高揖而去，不复与言。后融以告郭林宗，林宗因与融赍刺就房谒之，遂请留宿。林宗嗟叹，下黙为拜。</p>
              <p>　　览学毕归乡里，州郡并请，皆以疾辞。虽在宴居，[一]必以礼自整。妻子有过，辄免冠自责。妻子庭谢，候览冠，乃敢升堂。家人莫见喜怒声色之异。后征方正，遇疾而卒。</p>
              <p>　　注[一]宴，安也。论语曰：&quot;子之宴居。&quot;</p>
              <p>　　三子皆有文史才，少子玄，最知名。</p>
              <p>　　童恢字汉宗，[一]琅邪姑幕人也。[二]父仲玉，遭世凶荒，倾家赈恤，九族乡里赖全者以百数。仲玉早卒。</p>
              <p>　　注[一]谢承书&quot;童&quot;作&quot;僮&quot;，&quot;恢&quot;作&quot;种&quot;也。</p>
              <p>　　注[二]姑幕故城在今密州莒县东北也。</p>
              <p>　　恢少仕州郡为吏，司徒杨赐闻其执法廉平，乃辟之。及赐被劾当免，掾属悉投刺去，恢独诣阙争之。及得理，掾属悉归府，恢杖策而逝。由是论者归美。</p>
              <p>　　复辟公府，除不其令。吏人有犯违禁法，辄随方晓示。若吏称其职，人行善事者，皆赐以酒肴之礼，以劝励之。耕织种收，皆有条章。一境清静，牢狱连年无囚。比县流人归化，徙居二万余户。民尝为虎所害，乃设槛捕之，生获二虎。</p>
              <p>　　恢闻而出，□虎曰：&quot;天生万物，唯人为贵。虎狼当食六畜，[一]而残暴于人。</p>
              <p>　　王法杀人者死，伤人则论法。汝若是杀人者，当垂头服罪；自知非者，当号呼称冤。&quot;一虎低头闭目，状如震惧，实时杀之。其一视恢鸣吼，踊跃自奋，遂令放释。吏人为之歌颂。青州举尤异，迁丹阳太守，暴疾而卒。</p>
              <p>　　注[一]杜预注左传云：&quot;六畜，马牛羊豕犬鸡也。&quot;</p>
              <p>　　弟翊字汉文，名高于恢，宰府先辟之。翊阳喑不肯仕，[一]及恢被命，乃就孝廉，除须昌长。化有异政，吏人生为立碑。闻举将丧，□官归。后举茂才，不就。卒于家。</p>
              <p>　　注[一]喑，疾不能言也。</p>
              <p>　　赞曰：政畏张急，[一]理善亨鲜。[二]推忠以及，觽瘼自蠲。[三]一夫得情，千室鸣弦。[四]怀我风爱，永载遗贤。[五]</p>
              <p>　　注[一]韩诗外传曰：&quot;水浊则鱼喁，令苛则人乱。理国者譬若张琴然，大弦急则小弦绝矣。故急辔衔者，非千里之御也。&quot;</p>
              <p>　　注[二]老子曰&quot;理大国者若亨小鲜&quot;也。</p>
              <p>　　注[三]推忠恕以及于人，则觽病自蠲除。</p>
              <p>　　注[四]一夫谓守长也。千室谓黎庶。言上得化下之情，则其下鸣弦而安乐也。</p>
              <p>　　注[五]沈约宋书载晔与其侄及甥书，论撰书之意曰：&quot;吾观史书，恒觉其不可解。</p>
              <p>　　既造后汉，转得统绪。详观古今著述及评论，殆少可得意者。班氏最有高名，既任情无例，不可甲乙。博赡不可及之，整理未必愧也。吾杂传论皆有精意深旨，至于循吏已下及六夷诸序论，笔埶纵放，实天下之奇作，其中合者，往往不减过秦篇。尝比方班氏所作，非但不愧之而已。又欲因事发论，以正一代得失，意复未果。赞自是吾文之杰思，殆无一字空设。此书行，故应有赏音者。</p>
              <p>　　纪传例为举其大略耳。诸细意甚多，自古体大而思精，未有此也。恐俗人不能尽之，多贵古贱今，所以称情狂言耳。&quot;</p>
              <p>　　校勘记</p>
              <p>　　二四五八页五行保伍人没入为官奴婢按：汲本&quot;伍&quot;作&quot;五&quot;。</p>
              <p>　　二四五八页一０行又引杖撞郎朝廷竦栗按：&quot;撞&quot;原斗&quot;橦&quot;，&quot;栗&quot;原斗&quot;慓&quot;，径改正。</p>
              <p>　　二四五九页九行又耒阳县*(山)**[出]*铁石据汲本、殿本改。</p>
              <p>　　二四六二页一五行臣闻忠臣不私私臣不忠按：两&quot;私&quot;字通鉴皆作&quot;和&quot;。考异谓案高峻小史作&quot;忠臣不和，和臣不忠&quot;，意思为长，又与上语相应，今从之。</p>
              <p>　　又按：御览四二七引，两&quot;私&quot;字并作&quot;和&quot;。</p>
              <p>　　二四六三页九行又造立校官按：汲本&quot;造&quot;作&quot;遣&quot;。</p>
              <p>　　二四六三页九行自掾*(吏)**[史]*子孙据刊误改。按：何焯校本&quot;吏&quot;改&quot;史&quot;。</p>
              <p>　　二四六四页四行郡决曹史杨邑等按：&quot;杨&quot;原斗&quot;扬&quot;，径改正。</p>
              <p>　　二四六五页三行遣景与王吴修渠筑堤按：集解引惠栋说，谓&quot;王吴&quot;水经注作&quot;王昊&quot;。</p>
              <p>　　二四六六页四行杜陵杜笃奏上论都*[赋]*据刊误补，与杜笃传合。按：汲本、殿本&quot;论&quot;下衍&quot;迁&quot;字。</p>
              <p>　　二四六七页一行秦彭字伯平按：集解引惠栋说，谓&quot;伯平&quot;东观记作&quot;国平&quot;。</p>
              <p>　　二四六七页五行*[开阳]*城南面东头第一门也据刊误补。</p>
              <p>　　二四六九页二行百姓巿道莫不咨嗟殿本&quot;巿&quot;作&quot;澘&quot;。按：校补谓澘道犹言绕道，义亦可通。</p>
              <p>　　二四六九页一一行本自益州广汉蜀人宋书乐志作&quot;本自益州广汉民&quot;。按：沉家本谓章怀避&quot;民&quot;作&quot;人&quot;，衍&quot;蜀&quot;字。又谓此注所载歌辞不全，全篇宋书乐志载之。</p>
              <p>　　二四六九页一一行少行*(官)**[宦]*学集解引惠栋说，谓&quot;官&quot;当作&quot;宦&quot;。按：</p>
              <p>　　宋志作&quot;宦&quot;，今据改。</p>
              <p>　　二四七三页九行贫者饿死于道按：&quot;饿死&quot;，原作&quot;死饿&quot;，各本同，御览二百六十引作&quot;饿死&quot;，今乙正。</p>
              <p>　　二四七三页一三行人所病苦及利益之*(甚)**[事]*也据汲本、殿本改。</p>
              <p>　　二四七六页五行叔父光顺帝时为司徒按：&quot;司徒&quot;乃&quot;太尉&quot;之斗。集解引钱大昕说，谓案顺帝纪，永建二年七月，太常刘光为太尉，四年八月免，未尝为司徒也。</p>
              <p>　　二四七六页五行以*(叔)*父*[叔]*辽未得仕进集解引钱大昕说，谓当云&quot;父叔辽&quot;，传写傎倒耳，见风俗通十反篇。李慈铭说同。今据改。</p>
              <p>　　二四七六页八行以礼让化之刊误谓&quot;之&quot;当作&quot;人&quot;。今按：化本治字，避唐讳改，谓以礼让治之也，刘说未谛。</p>
              <p>　　二四七六页一三行时冀妻兄孙祉按：殿本&quot;祉&quot;作&quot;社&quot;。集解引惠栋说，谓&quot;祉&quot;风俗通作&quot;礼&quot;。</p>
              <p>　　二四七七页五行无以尔万方按：&quot;尔&quot;原斗&quot;令&quot;，径据汲本、殿本改正。</p>
              <p>　　二四七七页一一行父丕按：集解引惠栋说，谓&quot;丕&quot;一作&quot;本&quot;。</p>
              <p>　　二四七八页五行山谷鄙生未尝识郡朝按：袁宏纪作&quot;山谷鄙老生未尝到郡县&quot;。</p>
              <p>　　集解引王补说，谓通鉴从范书，无&quot;老&quot;字。按如范书，则&quot;生&quot;字句绝，袁纪则&quot;生&quot;字当属下句读。</p>
              <p>　　二四七八页九行言至巿*(当)*有所鬻卖刊误谓多一&quot;当&quot;字。按：诗陈风疏与御览卷一九一、八二七引，皆无&quot;当&quot;字，今据删。</p>
              <p>　　二四七九页二行而*(准)**[清]*约省素据汲本改。</p>
              <p>　　二四七九页三行整顿洒埽以待刘公不可得*(也)**[止]*校补引钱大昭说，谓&quot;也&quot;当从吴志注作&quot;止&quot;。今据改。按：吴志裴注引续汉书作&quot;整顿传舍，以待刘公，不可得止&quot;。</p>
              <p>　　二四七九页六行若*(使)*明*[使]*君用公山于前集解引陈景云说，谓&quot;使明君&quot;当作&quot;明使君&quot;，汉代人称州将如此。今据改。按：吴志正作&quot;明使君&quot;。</p>
              <p>　　二四七九页一三行选为蒲亭长按：殿本考证谓谢承书作&quot;阳遂亭长&quot;。</p>
              <p>　　二四八０页二行人有陈元者按：集解引惠栋说，谓汝南先贤行状作&quot;孙元&quot;。</p>
              <p>　　二四八０页九行人羊元凶恶不孝按：殿本&quot;羊&quot;作&quot;陈&quot;。</p>
              <p>　　二四八０页一三行河内王涣按：集解引钱大昕说，谓&quot;涣&quot;当作&quot;奂&quot;，河内武德人，非广汉之王涣。</p>
              <p>　　二四八一页一三行童恢按：集解引惠栋说，谓案不其令蕫君阙，蕫字从□从童，蕫与董通，恢盖姓董也。又引汪文台说，谓御览九百二十二、事类赋注十九引谢承书作&quot;董仲&quot;，类聚九十九作&quot;董种&quot;。</p>
              <p>　　二四八二页二行谢承书童作僮按：汲本&quot;僮&quot;作&quot;憧&quot;。</p>
              <p>　　二四八三页八行博赡不可及之按：&quot;不可&quot;原作&quot;可不&quot;，径据宋书、南史乙正。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='82.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='84.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
