<html>
<head>
<title>后汉书卷七十二　董卓列传　第六十二</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="77.htm"><img src="last.gif" width="46" height="15" border="0"></a><img src="bg.gif" width="40" height="30"><a href="79.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷七十二　董卓列传　第六十二</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　董卓字仲颖，[一]陇西临洮人也。性麤猛有谋。少尝游羌中，尽与豪帅相结。
              <p>　　后归耕于野，诸豪帅有来从之者，卓为杀耕牛，与共宴乐，豪帅感其意，归相敛得杂畜千余头以遗之，由是以健侠知名。为州兵马掾，常徼守塞下。[二]卓膂力过人，双带两鞬，左右驰射，[三]为羌胡所畏。</p>
              <p>　　注[一]卓别传曰：&quot;卓父君雅为颍川轮氏尉，生卓及弟旻，故卓字仲颖，旻字叔颖。&quot;</p>
              <p>　　注[二]说文曰：&quot;徼，巡也。&quot;前书曰：&quot;中尉巡徼京师。&quot;音义曰：&quot;所谓游徼，备盗贼。&quot;</p>
              <p>　　注[三]方言曰：&quot;所以藏箭谓之服，藏弓谓之鞬。&quot;左氏传云：&quot;右属櫜鞬。&quot;</p>
              <p>　　桓帝末，以六郡良家子为羽林郎，从中郎将张奂为军司马，共击汉阳叛羌，破之，拜郎中，赐缣九千匹。卓曰：&quot;为者则己，有者则士。&quot;[一]乃悉分与吏兵，无所留。稍迁西域戊己校尉，坐事免。后为并州刺史，河东太守。</p>
              <p>　　注[一]为功者虽己，共有者乃士。</p>
              <p>　　中平元年，拜东中郎将，持节，代卢植击张角于下曲阳，军败抵罪。其冬，北地先零羌及枹罕河关髃盗反叛，遂共立湟中义从胡北宫伯玉、李文侯为将军，杀护羌校尉泠征。伯玉等乃劫致金城人边章、韩遂，[一]使专任军政，共杀金城太守陈懿，攻烧州郡。明年春，将数万骑入寇三辅，侵逼园陵，托诛宦官为名。诏以卓为中郎将，副左车骑将军皇甫嵩征之。嵩以无功免归，而边章、韩遂等大盛。朝廷复以司空张温为车骑将军，假节，执金吾袁滂为副。[二]拜卓破虏将军，与荡寇将军周慎并统于温。并诸郡兵步骑合十余万，屯美阳，[三]</p>
              <p>　　以韂园陵。章、遂亦进兵美阳。温、卓与战，辄不利。十一月，夜有流星如火，光长十余丈，照章、遂营中，驴马尽鸣。贼以为不祥，欲归金城。卓闻之喜，明日，乃与右扶风鲍鸿等并兵俱攻，大破之，斩首数千级。章、遂败走榆中，[四]</p>
              <p>　　温乃遣周慎将三万人追讨之。温参军事孙坚[五]说慎曰：&quot;贼城中无谷，当外转粮食。坚愿得万人断其运道，将军以大兵继后，贼必困乏而不敢战。若走入羌中，并力讨之，则凉州可定也。&quot;慎不从，引军围榆中城。而章、遂分屯葵园狭，反断慎运道。慎惧，乃□车重而退。温时亦使卓将兵三万讨先零羌，卓于望垣北[六]为羌胡所围，粮食乏绝，进退逼急。乃于所度水中伪立覸，以为捕鱼，而潜从覸下过军。[七]比贼追之，决水已深，不得度。时觽军败退，唯卓全师而还，屯于扶风，封斄乡侯，邑千户。[八]</p>
              <p>　　注[一]献帝春秋曰：&quot;凉州义从宋建、王国等反。诈金城郡降，求见凉州大人故新安令边允、从事韩约。约不见，太守陈懿劝之使*(王)**[往]*，国等便劫质约等数十人。金城乱，懿出，国等扶以到护羌营，杀之，而释约、允等。陇西以爱憎露布，冠约、允名以为贼，州购约、允各千户侯。约、允被购，'约'改为'遂'，'允'改为'章'。&quot;</p>
              <p>　　注[二]袁宏汉纪曰：&quot;滂字公熙。纯素寡欲，终不言人短。当权宠之盛，或以同异致祸，滂独中立于朝，故爱憎不及焉。&quot;</p>
              <p>　　注[三]美阳故城在今雍州武功县北。</p>
              <p>　　注[四]榆中，县，属金城郡，故城在今兰州金城县中。</p>
              <p>　　注[五]坚字文台，吴郡富春人，即孙权之父也。见吴志。</p>
              <p>　　注[六]望垣，县，属天水郡。</p>
              <p>　　注[七]续汉书&quot;覸&quot;字作&quot;堰&quot;，其字义则同，但异体耳。</p>
              <p>　　注[八]斄，县，故城在今雍州武功县。字或作&quot;邰&quot;，音台。</p>
              <p>　　三年春，遣使者持节就长安拜张温为太尉。三公在外，始之于温。其冬，征温还京师，韩遂乃杀边章及伯玉、文侯，拥兵十余万，进围陇西。太守李相如反，与遂连和，共杀凉州刺史耿鄙。而鄙司马扶风马腾，[一]亦拥兵反叛，又汉阳王国，自号&quot;合觽将军&quot;，皆与韩遂合。共推王国为主，悉令领其觽，寇掠三辅。</p>
              <p>　　五年，围陈仓。乃拜卓前将军，与左将军皇甫嵩击破之。韩遂等复共废王国，而劫故信都令汉阳阎忠，[二]使督统诸部。忠耻为觽所胁，感恚病死。遂等稍争权利，更相杀害，其诸部曲并各分乖。</p>
              <p>　　注[一]典略曰：&quot;腾字寿成，扶风茂陵人，马援后也。长八尺余，身体洪大，面鼻雄异，而性贤厚，人多敬之。&quot;</p>
              <p>　　注[二]英雄记曰：&quot;王国等起兵，劫忠为主，统三十六部，号'车骑将军'。&quot;</p>
              <p>　　六年，征卓为少府，不肯就，上书言：&quot;所将湟中义从及秦胡兵皆诣臣曰：'牢直不毕，禀赐断绝，[一]妻子饥冻。'牵挽臣车，使不得行。羌胡敝肠狗态，[二]</p>
              <p>　　臣不能禁止，辄将顺安慰。增异复上。&quot;[三]朝廷不能制，颇以为虑。及灵帝寑疾，玺书拜卓为并州牧，令以兵属皇甫嵩。卓复上书言曰：&quot;臣既无老谋，又无壮事，天恩误加，掌戎十年。士卒大小相狎弥久，恋臣畜养之恩，为臣奋一旦之命。乞将之北州，效力边垂。&quot;于是驻兵河东，以观时变。</p>
              <p>　　注[一]前书音义曰；&quot;牢，禀食也。古者名禀为牢。&quot;</p>
              <p>　　注[二]言羌胡心肠敝恶，情态如狗也。续汉书&quot;敝&quot;作&quot;憋&quot;。方言云：&quot;憋，恶也。&quot;郭璞曰：&quot;憋怤，急性也。&quot;憋音芳烈反，怤音芳于反。</p>
              <p>　　注[三]如其更增异志，当复闻上。</p>
              <p>　　及帝崩，大将军何进、司隶校尉袁绍谋诛阉宦，而太后不许，乃私呼卓将兵入朝，以胁太后。卓得召，实时就道。并上书[一]曰：&quot;中常侍张让等窃幸承宠，浊乱海内。臣闻扬汤止沸，莫若去薪；[二]溃汉虽痛，胜于内食。昔赵鞅兴晋阳之甲，以逐君侧之恶人。[三]今臣辄鸣钟鼓如洛阳，[四]请收让等，以清奸秽。&quot;卓未至而何进败，虎贲中郎将袁术乃烧南宫，欲讨宦官，而中常侍段珪等[五]劫少帝及陈留王夜走小平津。</p>
              <p>　　卓远见火起，引兵急进，未明到城西，闻少帝在北芒，因往奉迎。帝见卓将兵卒至，恐怖涕泣。[六]卓与言，不能辞对；与陈留王语，遂及祸乱之事。卓以王为贤，且为董太后所养，卓自以与太后同族，有废立意。</p>
              <p>　　注[一]并犹兼也。</p>
              <p>　　注[二]前汉枚乘上书曰：&quot;欲汤之沧，一人吹之，百人扬之，无益也。不如绝薪止火而已。&quot;沧音测亮反，寒也。</p>
              <p>　　注[三]公羊传曰：&quot;晋赵鞅取晋阳之甲以逐荀寅与士吉射。*[荀寅与士吉射]*者曷为*[者也]*？君侧之恶人也。此逐君侧之恶人，曷为以叛言之？无君命也。&quot;</p>
              <p>　　注[四]鸣钟鼓者，声其罪也。论语曰：&quot;小子鸣鼓而攻之。&quot;典略载卓表曰：&quot;张让等慆慢天常，□操王命，父子兄弟并据州郡，一书出门，高获千金，下数百万膏腴美田，皆属让等。使变气上蒸，妖贼蜂起。&quot;</p>
              <p>　　注[五]山阳公载记&quot;段&quot;字作&quot;殷&quot;。</p>
              <p>　　注[六]典略曰：&quot;帝望见卓涕泣，髃公谓卓有诏漤兵。卓曰：'公诸人为国大臣，不能匡正王室，至使国家播荡，何漤兵之有？'遂俱入城。&quot;</p>
              <p>　　初，卓之入也，步骑不过三千，自嫌兵少，恐不为远近所服，率四五日辄夜潜出军近营，明旦乃大陈旌鼓而还，以为西兵复至，洛中无知者。寻而何进及弟苗先所领部曲皆归于卓，卓又使吕布杀执金吾丁原而并其觽，[一]卓兵士大盛。乃讽朝廷策免司空刘弘而自代之。[二]因集议废立。百僚大会，卓乃奋首而言曰：&quot;大者天地，其次君臣，所以为政。皇帝闇弱，不可以奉宗庙，为天下主。今欲依伊尹、霍光故事，更立陈留王，何如？&quot;公卿以下莫敢对。卓又抗言[三]曰：&quot;昔霍光定策，延年案□。有敢沮大议，皆以军法从之。&quot;坐者震动。[四]尚书卢植独曰：&quot;昔太甲既立不明，[五]昌邑罪过千余，故有废立之事。[六]今上富于春秋，行无失德，非前事之比也。&quot;卓大怒，罢坐。明日复集髃僚于崇德前殿，遂胁太后，策废少帝。曰：&quot;皇帝在丧，无人子之心，威仪不类人君，今废为弘农王。&quot;乃立陈留王，是为献帝。又议太后[七]□迫永乐太后，[八]至令忧死，逆妇姑之礼，无孝顺之节，[九]迁于永安宫，遂以弒崩。</p>
              <p>　　注[一]英雄记曰：&quot;原字建阳。为人麤略有勇，善射，受使不辞，有警急，追寇虏辄在前。&quot;</p>
              <p>　　注[二]魏志曰：&quot;以久不雨策免。&quot;汉官仪曰：&quot;弘字子高，安觽人。&quot;</p>
              <p>　　注[三]抗，高也。</p>
              <p>　　注[四]前书，昭帝崩，霍光迎立昌邑王贺，即位二十七日，行淫乱，光召丞相已下会议，莫敢发言。田延年前，离席桉□曰：&quot;髃臣有后应者请斩之。&quot;</p>
              <p>　　注[五]太甲，汤孙，太丁子也。尚书曰&quot;太甲既立，不明，伊尹放诸桐宫&quot;也。</p>
              <p>　　注[六]昌邑王凡所征发一千一百二十七事。</p>
              <p>　　注[七]灵帝何皇后。</p>
              <p>　　注[八]孝仁董皇后，灵帝之母。</p>
              <p>　　注[九]左传曰：&quot;妇，养姑者也。亏姑以成妇，逆莫大焉。&quot;</p>
              <p>　　卓迁太尉，领前将军事，加节传斧钺虎贲，更封郿侯。[一]卓乃与司徒黄琬、司空杨彪，俱带鈇锧诣阙上书，追理陈蕃、窦武及诸党人，以从人望。于是悉复蕃等爵位，擢用子孙。</p>
              <p>　　注[一]传音陟恋反。郿，今岐州县。</p>
              <p>　　寻进卓为相国，入朝不趋，□履上殿。封母为池阳君，置*(丞)*令*[丞]*。</p>
              <p>　　是时洛中贵戚室第相望，金帛财产，家家殷积。卓纵放兵士，突其庐舍，淫略妇女，剽虏资物，谓之&quot;搜牢&quot;。[一]人情崩恐，不保朝夕。及何后葬，开文陵，[二]卓悉取藏中珍物。又奸乱公主，妻略宫人，虐刑滥罚，睚鴺必死，髃僚内外莫能自固。卓尝遣军至阳城，时人会于社下，悉令就斩之，驾其车重，载其妇女，以头系车辕，歌呼而还。又坏五铢钱，更铸小钱，悉取洛阳及长安铜人、钟虡、飞廉、铜马之属，以充铸焉。[三]故货贱物贵，谷石数万。又钱无轮郭文章，不便人用。[四]时人以为秦始皇见长人于临洮，乃铸铜人。[五]卓，临洮人也，而今毁之。虽成毁不同，凶暴相类焉。</p>
              <p>　　注[一]言牢固者皆搜索取之也。一曰牢，漉也。二字皆从去声，今俗有此言。</p>
              <p>　　注[二]灵帝陵。</p>
              <p>　　注[三]钟虡以铜为之，故贾山上书云&quot;悬石铸钟虡&quot;。前书音义曰：&quot;虡，鹿头龙身，神兽也。&quot;说文：&quot;钟鼓之跗，以猛兽为饰也。&quot;武帝置飞廉馆。音义云：</p>
              <p>　　&quot;飞廉，神禽，身似鹿，头如爵，有角，慐尾，文如豹文。&quot;明帝永平五年，长安迎取飞廉及铜马置上西门外，名平乐馆。铜马则东门京所作，致于金马门外者也。张璠纪曰：&quot;太史灵台及永安候铜兰楯，卓亦取之。&quot;</p>
              <p>　　注[四]魏志曰：&quot;卓铸小钱，大五分，无文章，肉好无轮郭，不磨鑢。&quot;</p>
              <p>　　注[五]三辅旧事曰：&quot;秦王立二十六年，初定天下，称皇帝。大人见临洮，身长五丈，夡长六尺，作铜人以厌之，立在阿房殿前。汉徙长乐宫中大夏殿前。&quot;</p>
              <p>　　史记曰：&quot;始皇铸天下兵器为十二金人。&quot;</p>
              <p>　　卓素闻天下同疾阉官诛杀忠良，及其在事，虽行无道，而犹忍性矫情，擢用髃士。乃任吏部尚书汉阳周珌、侍中汝南伍琼、[一]尚书郑公业、[二]长史何颙等。以处士荀爽为司空。其染党锢者陈纪、韩融之徒，皆为列卿。幽滞之士，多所显拔。以尚书韩馥为冀州刺史，[三]侍中刘岱为兖州刺史，[四]陈留孔□为豫州刺史，[五]颍川张咨为南阳太守。[六]卓所亲爱，并不处显职，但将校而已。初平元年，馥等到官，与袁绍之徒十余人，各兴义兵，同盟讨卓，而伍琼、周珌阴为内主。</p>
              <p>　　注[一]英雄记&quot;珌&quot;作&quot;毖&quot;，字仲远，武威人。琼字德瑜。珌音秘。</p>
              <p>　　注[二]公业名泰。余人皆书名，范晔父名泰，避其讳耳。</p>
              <p>　　注[三]英雄记馥字文节，颍川人。</p>
              <p>　　注[四]吴志曰：&quot;刘岱字公山，东莱牟平人。&quot;</p>
              <p>　　注[五]英雄记□字公绪。九州春秋&quot;□&quot;为&quot;冑&quot;。</p>
              <p>　　注[六]献帝春秋&quot;咨&quot;作&quot;资&quot;。后为孙坚所杀。</p>
              <p>　　初，灵帝末，黄巾余党郭太等复起西河白波谷，转寇太原，遂破河东，百姓流转三辅，号为&quot;白波贼&quot;，觽十余万。卓遣中郎将牛辅击之，不能漤。及闻东方兵起，惧，乃鸩杀弘农王，欲徙都长安。会公卿议，太尉黄琬﹑司徒杨彪廷争不能得，而伍琼﹑周珌又固谏之。卓因大怒曰：&quot;卓初入朝，二子劝用善士，故相从，而诸君到官，举兵相图。此二君卖卓，卓何用相负！&quot;遂斩琼﹑珌。而彪﹑琬恐惧，诣卓谢曰：&quot;小人恋旧，非欲沮国事也，请以不及为罪。&quot;卓既杀琼﹑珌，旋亦悔之，故表彪﹑琬为光禄大夫。于是迁天子西都。</p>
              <p>　　初，长安遭赤眉之乱，宫室营寺焚灭无余，是时唯有高庙﹑京兆府舍，遂便时幸焉。[一]后移未央宫。于是尽徙洛阳人数百万口于长安，步骑驱蹙，更相蹈藉，饥饿寇掠，积尸盈路。卓自屯留毕圭苑中，悉烧宫庙官府居家，二百里内无复孑遗。又使吕布发诸帝陵，及公卿已下頉墓，收其珍宝。</p>
              <p>　　注[一]便时谓时日吉便。</p>
              <p>　　时长沙太守孙坚亦率豫州诸郡兵讨卓。卓先遣将徐荣、李蒙四出虏掠。荣遇坚于梁，[一]与战，破坚，生禽颍川太守李旻，亨之。卓所得义兵士卒，皆以布缠里，倒立于地，热膏灌杀之。</p>
              <p>　　注[一]故城在今汝州梁县西南。</p>
              <p>　　时河内太守王匡[一]屯兵河阳津，将以图卓。卓遣疑兵挑战，而潜使锐卒从小平津过津北，破之，死者略尽。明年，孙坚收合散卒，进屯梁县之阳人。[二]</p>
              <p>　　卓遣将胡轸、吕布攻之，布与轸不相能，军中自惊恐，士卒散乱。[三]坚追击之，轸、布败走。卓遣将李傕诣坚求和，坚拒绝不受，进军大谷，距洛九十里。</p>
              <p>　　[四]卓自出与坚战于诸陵墓闲，卓败走，漤屯黾池，聚兵于陕。坚进洛阳宣阳城门，[五]更击吕布，布复破走。坚乃埽除宗庙，平塞诸陵，分兵出函谷关，至新安、黾池闲，以□卓后。卓谓长史刘艾曰：&quot;关东诸将数败矣，无能为也。</p>
              <p>　　唯孙坚小戆，[六]诸将军宜慎之。&quot;乃使东中郎将董越屯黾池，中郎将段煨屯华阴，[七]中郎将牛辅屯安邑，其余中郎将、校尉布在诸县，以御山东。</p>
              <p>　　注[一]英雄记曰：&quot;匡字公节，泰山人。轻财好施，以任侠闻。&quot;</p>
              <p>　　注[二]梁县属河南郡，今汝州县也。阳人，聚，故城在梁县西。</p>
              <p>　　注[三]九州春秋曰：&quot;卓以东郡太守胡轸为大督，吕布为骑督。轸性急，豫宣言'今此行也，要当斩一青绶，乃整齐耳'。布等恶之，宣言相警云'贼至'，军觽大乱奔走。&quot;</p>
              <p>　　注[四]大谷口在故嵩阳西北三十五里，北出对洛阳故城。张衡东京赋云&quot;盟津达其后，大谷通其前&quot;是也。距，至也。</p>
              <p>　　注[五]洛阳记洛阳城南面有四门，从东第三门。</p>
              <p>　　注[六]说文曰：&quot;戆，愚也。&quot;音都降反。</p>
              <p>　　注[七]典略曰：&quot;煨在华阴，特修农事。天子东迁，煨迎，*(贡)**[黸]*馈周急。&quot;</p>
              <p>　　魏志曰：&quot;武威人也。&quot;煨音壹回反。</p>
              <p>　　卓讽朝廷使光禄勋宣璠[一]持节拜卓为太师，位在诸侯王上。乃引还长安。百官迎路拜揖，卓遂僭拟车服，乘金华青盖，爪画两轓，时人号&quot;竿摩车&quot;，言其服饰近天子也。[二]以弟旻为左将军，封鄠侯，兄子璜为侍中、中军校尉，皆典兵事。于是宗族内外，并居列位。其子孙虽在髫□，男皆封侯，女为邑君。</p>
              <p>　　注[一]璠音烦，又音甫袁反。</p>
              <p>　　注[二]金华，以金为华饰车也。爪者，盖弓头为爪形也。轓音甫袁反。广雅云：</p>
              <p>　　&quot;车箱也。&quot;画为文彩。续汉志曰：&quot;轓长六尺，下屈，广八寸。&quot;又云：&quot;皇太子青盖金华蚤画轓。&quot;竿摩谓相逼近也。今俗以事干人者，谓之&quot;相竿摩&quot;。</p>
              <p>　　数与百官置酒宴会，淫乐纵恣。乃结垒于长安城东以自居。又筑坞于郿，高厚七丈，号曰&quot;万岁坞&quot;。[一]积谷为三十年储。自云：&quot;事成，雄据天下；不成，守此足以毕老。&quot;尝至郿行坞，公卿已下祖道于横门外。[二]卓施帐幔饮设，诱降北地反者数百人，于坐中杀之。先断其舌，次斩手足，次凿其眼目，以镬□之。未及得死，偃转*(柸)**[杯]*案闲。会者战栗，亡失匕箸，而卓饮食自若。诸将有言语蹉跌，便戮于前。又稍诛关中旧族，陷以叛逆。</p>
              <p>　　注[一]今案：坞旧基高一丈，周回一里一百步。</p>
              <p>　　注[二]横音光。</p>
              <p>　　时太史望气，言当有大臣戮死者。卓乃使人诬卫尉张温与袁术交通，遂笞温于市，杀之，以塞天变。前温出屯美阳，令卓与边章等战无功，温召又不时应命，既到而辞对不逊。时孙坚为温参军，劝温陈兵斩之。温曰：&quot;卓有威名，方倚以西行。&quot;坚曰：&quot;明公亲帅王师，威振天下，何恃于卓而赖之乎？坚闻古之名将，杖钺临觽，未有不断斩以示威武者也。故穰苴斩庄贾，[一]魏绛戮杨干。[二]</p>
              <p>　　今若纵之，自亏威重，后悔何及！&quot;温不能从，而卓犹怀忌恨，故及于难。</p>
              <p>　　注[一]史记齐景公时，晋伐阿﹑鄄而燕侵河上，以司马穰苴为将军，使宠臣庄贾监军。贾期后至，穰苴斩以徇三军，鄄音绢。</p>
              <p>　　注[二]魏绛，晋大夫。杨干，晋公弟。会诸侯于曲梁，杨干乱行，魏绛戮其仆。</p>
              <p>　　事在左传。</p>
              <p>　　温字伯慎，[一]少有名誉，累登公卿，亦阴与司徒王允共谋诛卓，事未及发而见害。越骑校尉汝南伍孚[二]忿卓凶毒，志手刃之，乃朝服怀佩刀以见卓。孚语毕辞去，卓起送至合，以手抚其背，孚因出刀刺之，不中。卓自奋得免，急呼左右执杀之，而大诟[三]曰：&quot;虏欲反耶！&quot;孚大言曰：&quot;恨不得磔裂奸贼于都市，[四]</p>
              <p>　　以谢天地！&quot;言未毕而毙。</p>
              <p>　　注[一]汉官仪曰：&quot;温，穰人。&quot;</p>
              <p>　　注[二]谢承书曰：&quot;孚字德瑜，汝南吴房人。质性刚毅，勇壮好义，力能兼人。&quot;</p>
              <p>　　注[三]诟，骂也，音许豆反。</p>
              <p>　　注[四]磔，车裂之也，音丁格反。献帝春秋&quot;磔&quot;作&quot;车&quot;。</p>
              <p>　　时王允与吕布及仆射士孙瑞谋诛卓。[一]有人书&quot;吕&quot;字于布上，负而行于市，歌曰：&quot;布乎！&quot;有告卓者，卓不悟。[二]三年四月，帝疾新愈，大会未央殿。</p>
              <p>　　卓朝服升车，既而马惊墯泥，还入更衣。其少妻止之，卓不从，遂行。乃陈兵夹道，自垒及宫，左步右骑，屯卫周澘，令吕布等扞卫前后。王允乃与士孙瑞密表其事，使瑞自书诏以授布，令骑都尉李肃[三]与布同心勇士十余人，伪着卫士服于北掖门内以待卓。卓将至，马惊不行，怪惧欲还。吕布劝令进，遂入门。肃以戟刺之，卓衷甲不入，伤臂墯车，顾大呼曰：&quot;吕布何在？&quot;布曰：&quot;有诏讨贼臣。&quot;卓大骂曰：&quot;庸狗敢如是邪！&quot;布应声持矛刺卓，趣兵斩之。[四]</p>
              <p>　　主簿田仪[五]及卓仓头前赴其尸，布又杀之。驰赍赦书，以令宫陛内外。士卒皆称万岁，百姓歌舞于道。</p>
              <p>　　长安中士女卖其珠玉衣装市酒肉相庆者，填满街肆。使皇甫嵩攻卓弟旻于郿坞，杀其母妻男女，尽灭其族。[六]乃尸卓于市。天时始热，卓素充肥，脂流于地。</p>
              <p>　　守尸吏然火置卓脐中，光明达曙，如是积日。诸袁门生又聚董氏之尸，焚灰扬之于路。坞中珍藏有金二三万斤，银八九万斤，锦绮缋縠纨素奇玩，积如丘山。</p>
              <p>　　注[一]三辅决录曰：&quot;瑞字君荣，扶风人，博达无不通。天子都许，追论瑞功，封子萌津亭侯。萌字文始，有才学，与王粲善，粲作诗赠萌。&quot;</p>
              <p>　　注[二]英雄记曰：&quot;有道士书布为'吕'字，将以示卓，卓不知其为吕布也。&quot;</p>
              <p>　　注[三]献帝纪曰：&quot;肃，吕布同郡人也。&quot;</p>
              <p>　　注[四]趣音促。九州春秋曰：&quot;布素使秦谊﹑陈卫﹑李黑等伪作宫门卫士，持长戟。卓到宫门，黑等以长戟侠叉卓车，或叉其马。卓惊呼布，布素施铠于衣中，持矛，即应声刺卓，坠于车。&quot;</p>
              <p>　　注[五]九州春秋&quot;仪&quot;字作&quot;景&quot;。</p>
              <p>　　注[六]英雄记曰：&quot;卓母年九十，走至坞门，曰：'乞脱我死。'实时斩首。&quot;</p>
              <p>　　初，卓以牛辅子貋，素所亲信，使以兵屯陕。辅分遣其校尉李傕﹑郭汜﹑张济[一]</p>
              <p>　　将步骑数万，击破河南尹朱鉨于中牟。因掠陈留﹑颍川诸县，杀略男女，所过无复遗类。吕布乃使李肃以诏命至陕讨辅等，辅等逆与肃战，肃败走弘农，布诛杀之。其后牛辅营中无故大惊，辅惧，乃赍金宝踰城走。左右利其货，斩辅，送首长安。[二]</p>
              <p>　　注[一]英雄记：&quot;傕，北地人。&quot;刘艾献帝纪曰：&quot;傕字稚然。汜，张掖人。&quot;</p>
              <p>　　注[二]献帝纪曰：&quot;辅帐下支胡赤儿等，素待之过急，尽以家宝与之，自带二十余饼金﹑大白珠璎。胡谓辅曰：'城北已有马，可去也。'以绳系辅□，踰城悬下之，未及地丈许放之，辅伤□不能行，诸胡共取其金并珠，斩首诣长安。&quot;</p>
              <p>　　傕﹑汜等以王允﹑吕布杀董卓，故忿怒并州人，并州人其在军者男女数百人，皆诛杀也。牛辅既败，觽无所依，欲各散去。傕等恐，乃先遣使诣长安，求乞赦免。王允以为一岁不可再赦，不许之。傕等益怀忧惧，不知所为。武威人贾诩时在傕军，说之[一]曰：&quot;闻长安中议欲尽诛凉州人，诸君若□军单行，则一亭长能束君矣。不如相率而西，以攻长安，为董公报仇。事济，奉国家以正天下；若其不合，走未后也。&quot;傕等然之，各相谓曰：&quot;京师不赦我，我当以死决之。若攻长安克，则得天下矣；不克，则钞三辅妇女财物，西归乡里，尚可延命。&quot;觽以为然，于是共结盟，率军数千，晨夜西行。王允闻之，乃遣卓故将胡轸﹑徐荣击之于新丰。[二]荣战死，轸以觽降。傕随道收兵，比至长安，已十余万，与卓故部曲樊稠﹑李蒙等合，[三]围长安。城峻不可攻，守之八日，吕布军有叟兵内反，[四]引傕觽得入。城溃，放兵虏掠，死者万余人。杀卫尉种拂等。吕布战败出奔。王允奉天子保宣平城门楼上。[五]于是大赦天下。李傕﹑郭汜﹑樊稠等皆为将军。[六]遂围门楼，共表请司徒王允出，问&quot;太师何罪&quot;？允穷蹙乃下，后数日见杀。傕等葬董卓于郿，并收董氏所焚尸之灰，合敛一棺而葬之。葬日，大风雨，霆震卓墓，流水入藏，漂其棺木。[七]</p>
              <p>　　注[一]魏志曰：&quot;卓之入洛阳，诩以太尉掾为平津尉，迁讨虏校尉。&quot;牛辅屯陕，诩在辅军。辅既死，故诩在傕军。</p>
              <p>　　注[二]九州春秋曰：&quot;胡文才、杨整修皆凉州人，王允素所不善也。及李傕之叛，乃召文才、整修，使东晓喻之。不假借以温颜，谓曰：'关东鼠子欲何为乎？卿往晓之。'于是二人往，实召兵而还。&quot;</p>
              <p>　　注[三]袁宏纪曰：&quot;蒙后为傕所杀。&quot;</p>
              <p>　　注[四]叟兵即蜀兵也。汉代谓蜀为叟。</p>
              <p>　　注[五]三辅黄图曰：&quot;长安城东面北头门号宣平门。&quot;</p>
              <p>　　注[六]袁山松书曰&quot;允谓傕等曰：'臣无作威作福，将军乃放纵，欲何为乎？'傕等不应。自拜署傕为扬武将军，汜为扬烈将军，樊稠等皆为中郎将&quot;也。</p>
              <p>　　注[七]献帝起居注曰：&quot;頉户开，大风暴雨，水土流入，抒出之。棺向入，辄复风雨，水溢郭户，如此者三四。頉中水半所，稠等共下棺，天风雨益暴甚，遂闭户。户闭，大风复破其頉。&quot;</p>
              <p>　　傕又迁车骑将军，开府，领司隶校尉，假节。汜后将军，稠右将军，张济为镇东将军，并封列侯。傕、汜、稠共秉朝政。济出屯弘农。以贾诩为左冯翊，欲侯之。诩曰：&quot;此救命之计，何功之有！&quot;固辞乃止。更以为尚书典选。</p>
              <p>　　明年夏，大雨昼夜二十余日，漂没人庶，又风如冬时。帝使御史裴茂讯诏狱，原系者二百余人。其中有为傕所枉系者，傕恐茂赦之，乃表奏茂擅出囚徒，疑有奸故，请收之。诏曰：</p>
              <p>　　&quot;灾异屡降，阴雨为害，使者衔命宣布恩泽，原解轻微，庶合天心。欲释冤结而复罪之乎！一切勿问。&quot;</p>
              <p>　　初，卓之入关，要韩遂﹑马腾共谋山东。[一]遂、腾见天下方乱，亦欲倚卓起兵。兴平元年，马腾从陇右来朝，进屯霸桥。时腾私有求于傕，不获而怒，遂与侍中马宇﹑右中郎将刘范﹑[二]前凉州刺史种劭﹑中郎将杜禀[三]合兵攻傕，连日不决。韩遂闻之，乃率觽来欲和腾﹑傕，既而复与腾合。傕使兄子利共郭汜﹑樊稠与腾等战于长平观下。[四]遂﹑腾败，斩首万余级，种劭﹑刘范等皆死。遂﹑腾走还凉州，稠等又追之。韩遂使人语稠曰：&quot;天下反复未可知，相与州里，今虽小违，要当大同，欲共一言。&quot;乃骈马交臂相加，[五]笑语良久。</p>
              <p>　　军还，利告傕曰：&quot;樊﹑韩骈马笑语，不知其辞，而意爱甚密。&quot;于是傕﹑稠始相猜疑。犹加稠及郭汜开府，与三公合为六府，皆参选举。[六]</p>
              <p>　　注[一]献帝传曰：&quot;腾父平，扶风人。为天水兰干尉，失官，遂留陇西，与羌杂居。家贫无妻，遂取羌女，生腾。&quot;</p>
              <p>　　注[二]焉之子。</p>
              <p>　　注[三]献帝纪曰：&quot;禀与贾诩有隙，胁扶风吏人为腾守槐里，欲共攻傕。傕令樊稠及兄子利数万人攻围槐里，夜梯城，城陷，斩禀枭首。&quot;</p>
              <p>　　注[四]前书音义曰：&quot;长平，膎名也，在池阳南。有长平观，去长安五十里。&quot;</p>
              <p>　　注[五]骈，并也。</p>
              <p>　　注[六]献帝起居注曰：&quot;傕等各欲用其所举，若壹违之，便忿愤恚怒。主者患之，乃以次第用其所举，先从傕起，汜次之，稠次之。三公所举，终不见用。&quot;</p>
              <p>　　时长安中盗贼不禁，白日虏掠，傕﹑汜﹑稠乃参分城内，各备其界，犹不能制，而其子弟纵横，侵暴百姓。是时谷一斛五十万，豆麦二十万，人相食啖，[一]</p>
              <p>　　白骨委樍，臭秽满路。帝使侍御史侯汶[二]出太仓米豆为饥人作糜，经日而死者无降。帝疑赋恤有虚，[三]乃亲于御前自加临检。既知不实，使侍中刘艾出让有司。于是尚书令以下皆诣省阁谢，奏收侯汶考实。诏曰：&quot;未忍致汶于理，可杖五十。&quot;自是后多得全济。</p>
              <p>　　注[一]啖音徒敢反。</p>
              <p>　　注[二]音问。</p>
              <p>　　注[三]赋，布也。恤，忧也。</p>
              <p>　　明年春，傕因会刺杀樊稠于坐，[一]由是诸将各相疑异，傕﹑汜遂复理兵相攻。</p>
              <p>　　[二]安西将军杨定者，故卓部曲将也。惧傕忍害，乃与汜合谋迎天子幸其营。</p>
              <p>　　傕知其计，即使兄子暹[三]将数千人围宫。以车三乘迎天子﹑皇后。太尉杨彪谓暹曰：&quot;古今帝王，无在人臣家者。诸君举事，当上顺天心，柰何如是！&quot;暹曰：&quot;将军计决矣。&quot;帝于是遂幸傕营，彪等皆徒从。乱兵入殿，掠宫人什物，傕又徙御府金帛乘舆器服，而放火烧宫殿官府居人悉尽。帝使杨彪与司空张喜等十余人和傕﹑汜，汜不从，遂质留公卿。彪谓汜曰：&quot;将军达人闲事，柰何君臣分争，一人劫天子，一人质公卿，此可行邪？&quot;</p>
              <p>　　汜怒，欲手刃彪。彪曰：&quot;卿尚不奉国家，吾岂求生邪！&quot;左右多谏，汜乃止。</p>
              <p>　　遂引兵攻傕，矢及帝前，[四]又贯傕耳。傕将杨奉本白波贼帅，乃将兵救傕，于是汜觽乃退。</p>
              <p>　　注[一]献帝纪曰：&quot;傕见稠果勇而得觽心，疾害之，醉酒，潜使外生骑都尉胡封于坐中拉杀稠。&quot;</p>
              <p>　　注[二]袁宏纪曰&quot;李傕数设酒请汜，或留汜止宿。汜妻惧与傕婢妾私而夺己爱，思有以离闲之。会傕送馈，汜妻乃以豉为药。汜将食，妻曰：'食从外来，傥或有故？'遂摘药示之，曰：'一栖不两雄，我固疑将军之信李公也。'他日傕请汜，大醉，汜疑傕药之，绞粪汁饮之乃解，于是遂相猜疑&quot;也。</p>
              <p>　　注[三]音纤。</p>
              <p>　　注[四]献帝纪曰：&quot;汜与傕将张苞﹑张龙谋诛傕，汜将兵夜攻傕门。候开门内汜兵，苞等烧屋，火不然。汜兵弓弩并发，矢及天子楼帷帘中。&quot;</p>
              <p>　　是日，傕复移帝幸其北坞，唯皇后﹑宋贵人俱。傕使校尉监门，隔绝内外。[一]</p>
              <p>　　寻复欲徙帝于池阳黄白城，[二]君臣惶惧。司徒赵温深解譬之，乃止。诏遣谒者仆射皇甫郦和傕﹑汜。郦先譬汜，汜即从命。又诣傕，傕不听。曰：&quot;郭多，盗马虏耳，何敢欲与我同邪！必诛之。</p>
              <p>　　君观我方略士觽，足办郭多不？多又劫质公卿。所为如是，而君苟欲左右之邪！&quot;</p>
              <p>　　[三]汜一名多。郦曰：&quot;今汜质公卿，而将军胁主，谁轻重乎？&quot;傕怒，呵遣郦，因令虎贲王昌追杀之。昌伪不及，郦得以免。傕乃自为大司马。[四]与郭汜相攻连月，死者以万数。</p>
              <p>　　注[一]献帝纪曰：&quot;傕令门设反关，校尉守察。盛夏炎暑，不能得冷水，饥渴流离。上以前移宫人及侍臣，不得以谷米自随，入门有禁防，不得出市，困乏，使就傕索粳米五斛，牛骨五具，欲为食赐宫人左右。傕不与米，取久牛肉牛骨给，皆已臭虫，不可啖食。&quot;</p>
              <p>　　注[二]池阳，县，故城在今泾阳县西北。</p>
              <p>　　注[三]左右，助也，音佐又。</p>
              <p>　　注[四]献帝起居注曰：&quot;傕性喜鬼怪左道之术，常有道人及女巫歌讴击鼓下神祭，六丁符劾厌胜之具，无所不为。又于朝廷省门外为董卓作神坐，数以牛羊祠之。</p>
              <p>　　天子使左中郎将李国持节拜傕为大司马，在三公之右。傕自以为得鬼神之助，乃厚赐诸巫。&quot;</p>
              <p>　　张济自陕来和解二人，仍欲迁帝权幸弘农。帝亦思旧京，因遣使敦请傕求东归，十反乃许。[一]车驾即日发迈。[二]李傕出屯曹阳。以张济为骠骑将军，复还屯陕。迁郭汜车骑将军，杨定后将军，杨奉兴义将军。又以故牛辅部曲董承为安集将军。[三]汜等并侍送乘舆。汜遂复欲胁帝幸郿，定﹑奉﹑承不听。汜恐变生，乃□军还就李傕。车驾进至华阴。[四]宁辑将军段煨乃具服御及公卿以下资储，请帝幸其营。初，杨定与煨有隙，遂诬煨欲反，乃攻其营，十余日不下。[五]而煨犹奉给御膳，禀赡百官，终无二意。</p>
              <p>　　注[一]袁宏纪曰：&quot;济使太官令孙笃﹑校尉张式宣谕十反。&quot;</p>
              <p>　　注[二]献帝起居注曰：&quot;初，天子出，到宣平门，当度桥，汜兵数百人遮桥曰：</p>
              <p>　　'是天子非？'车不得前。傕兵数百人皆持大戟在乘舆车前，侍中刘艾大呼云：</p>
              <p>　　'是天子也！'使侍中杨琦高举车帷。帝言诸兵：'汝漤，何敢迫近至尊邪！'汜等兵乃漤。既度桥，士觽咸称万岁。&quot;</p>
              <p>　　注[三]蜀志曰：&quot;承，献帝舅也。&quot;裴松之注曰：&quot;承，灵帝母太后之侄。&quot;</p>
              <p>　　注[四]帝王纪曰：&quot;帝以尚书郎郭溥喻汜，汜以屯部未定，乞须留之。溥因骂汜曰：'卿真庸人贱夫，为国上将，今天子有命，何须留之？吾不忍见卿所行，请先杀我，以章卿恶。'汜得溥言切，意乃少喻。&quot;</p>
              <p>　　注[五]袁宏纪曰：&quot;煨与杨定有隙，煨迎乘舆，不敢下马，揖马上。侍中种辑素与定亲，乃言曰：'段煨欲反。'上曰：'煨属来迎，何谓反？'对曰：'迎不至界，拜不下马，其色变，必有异心。'太尉杨彪等曰：'煨不反，臣等敢以死保，车驾可幸其营。'董承﹑杨定言曰：'郭汜今且将七百骑来入煨营。'天子信之，遂露次于道南，奉﹑承﹑定等功也。&quot;</p>
              <p>　　李傕、郭汜既悔令天子东，乃来救段煨，因欲劫帝而西，杨定为汜所遮，亡奔荆州。而张济与杨奉﹑董承不相平，乃反合傕﹑汜，共追乘舆，大战于弘农东涧。承﹑奉军败，百官士卒死者不可胜数，皆□其妇女辎重，御物符策典籍，略无所遗。[一]射声校尉沮鉨被创坠马。李傕谓左右曰：&quot;尚可活不？&quot;鉨骂之曰：&quot;汝等凶逆，逼迫天子，乱臣贼子，未有如汝者！&quot;傕使杀之。[二]天子遂露次曹阳。承、奉乃谲傕等与连和，而密遣闲使至河东，招故白波帅李乐、韩暹、胡才及南匈奴右贤王去卑，并率其觽数千骑来，与承、奉共击傕等，大破之，斩首数千级，乘舆乃得进。董承、李乐拥韂左右，胡才、杨奉、韩暹、去卑为后距。傕等复来战，奉等大败，死者甚于东涧。自东涧兵相连缀四十里中，方得至陕，乃结营自守。时残破之余，虎贲羽林不满百人，皆有离心。承、奉等夜乃潜议过河，[三]使李乐先度具舟舡，举火为应。帝步出营，临河欲济，岸高十余丈，乃以绢缒而下。[四]余人或匍匐岸侧，或从上自投，死亡伤残，不复相知。争赴舡者，不可禁制，董承以戈击披之，断手指于舟中者可掬。同济唯皇后、宋贵人、[五]杨彪、董承及后父执金吾伏完等数十人。其宫女皆为傕兵所掠夺，冻溺死者甚觽。既到大阳，止于人家，[六]然后幸李乐营。百官饥饿，河内太守张杨[七]使数千人负米贡饷。帝乃御牛车，因都安邑。河东太守王邑奉献绵帛，悉赋公卿以下。封邑为列侯，[八]拜胡才征东将军，张杨为安国将军，皆假节、开府。其垒壁髃竖，竞求拜职，刻印不给，至乃以锥画之。或赍酒肉就天子燕饮。[九]又遣太仆韩融至弘农，与傕、汜等连和。傕乃放遣公卿百官，颇归宫人妇女，及乘舆器服。</p>
              <p>　　注[一]献帝传曰：&quot;掠妇女衣被，彁违不时解，即斫刺之。有美发者断取。冻死及婴儿随流而浮者塞水。&quot;</p>
              <p>　　注[二]袁山松书曰：&quot;鉨年二十五，其督战訾宝负其尸而瘗之。&quot;</p>
              <p>　　注[三]袁宏纪曰：&quot;傕、汜绕营叫呼，吏士失色，各有分散意。李乐惧，欲令车驾御舡过砥柱，出盟津。杨彪曰：'臣弘农人也。自此以东，有三十六难，非万乘所当登。'宗正刘艾亦曰：'臣前为陕令，知其危险。旧故*[有]*河师，犹时有倾危，况今无师。太尉所虑是也。'&quot;注[四]缒音直类反。</p>
              <p>　　注[五]宋贵人名都，常山太守泓之女也。见献帝起居注。</p>
              <p>　　注[六]大阳，县，属河东郡。前书音义曰&quot;在大河之阳&quot;也。即今陕州河北县是也。十三州记曰：&quot;傅岩在其界，今住穴尚存。&quot;</p>
              <p>　　注[七]魏志曰：&quot;杨字稚叔，云中人。&quot;</p>
              <p>　　注[八]邑字文都，北地泾阳人，镇北将军。见同岁名。</p>
              <p>　　注[九]魏*(志)**[书]*曰&quot;乘舆时居棘篱中，门户无关闭，天下与髃臣会，兵士伏篱上观，互相镇压以为笑。诸将或遣婢诣省问，或赍酒送天子，侍中不通，喧呼骂詈&quot;也。</p>
              <p>　　初，帝入关，三辅户口尚数十万，自傕汜相攻，天子东归后，长安城空四十余日，强者四散，羸者相食，二三年闲，关中无复人迹。建安元年春，诸将争权，韩暹遂攻董承，承奔张杨，杨乃使承先缮修洛宫。七月，帝还至洛阳，幸杨安殿。张杨以为己功，故因以&quot;杨&quot;名殿。[一]乃谓诸将曰：&quot;天子当与天下共之，朝廷自有公卿大臣，杨当出扞外难，何事京师？&quot;遂还野王。杨奉亦出屯梁。</p>
              <p>　　乃以张杨为大司马，杨奉为车骑将军，韩暹为大将军，领司隶校尉，皆假节钺。暹与董承并留宿韂。</p>
              <p>　　注[一]献帝起居注曰：&quot;旧时宫殿悉坏，仓卒之际，拾摭故瓦材木，工匠无法度之制，所作并无足观也。&quot;</p>
              <p>　　暹矜功恣睢，[一]干乱政事，董承患之，潜召兖州牧曹操。操乃诣阙贡献，禀公卿以下，因奏韩暹、张杨之罪。暹惧诛，单骑奔杨奉。帝以暹、杨有翼车驾之功，诏一切勿问。于是封韂将军董承、辅国将军伏完等十余人为列侯，赠沮鉨为弘农太守。[二]曹操以洛阳残荒，遂移帝幸许。杨奉、韩暹欲要遮车驾，不及，曹操击之，[三]奉、暹奔袁术，遂纵暴杨、徐闲。明年，左将军刘备诱奉斩之。暹惧，走还并州，道为人所杀。[四]胡才、李乐留河东，才为怨家所害，乐自病死。张济饥饿，出至南阳，攻穰，战死。郭汜为其将伍习所杀。</p>
              <p>　　注[一]恣睢，自任用之貌。睢音火季反。</p>
              <p>　　注[二]袁宏纪曰：&quot;诛议郎侯祈、尚书冯硕、侍中*(壶)**[台]*崇，讨有罪也。</p>
              <p>　　封韂将军董承、辅国将军伏完、侍中丁飻、种辑、尚书仆射钟繇、尚书郭溥、御史中丞董芬、彭城相刘艾、冯翊韩斌、东郡太守杨觽、议郎罗邵、伏德、赵蕤为列侯，赏有功也。赠射声校尉沮鉨为弘农太守，旌死节也。&quot;</p>
              <p>　　注[三]献帝春秋曰：&quot;车驾出洛阳，自轘辕而东，杨奉、韩暹引军追之。轻骑既至，操设伏兵要于阳城山峡中，大败之。&quot;</p>
              <p>　　注[四]九州春秋曰：&quot;暹失奉，孤特，与千余骑欲归并州，为张宣所杀。&quot;</p>
              <p>　　三年，使谒者仆射裴茂诏关中诸将段煨等讨李傕，夷三族。[一]以段煨为安南将军，封閺乡侯。[二]</p>
              <p>　　注[一]典略曰：&quot;傕头至，有诏高县之。&quot;</p>
              <p>　　注[二]闅乡，今虢州县也。说文&quot;闅&quot;，今作&quot;阌&quot;，流俗误也。</p>
              <p>　　四年，张杨为其将杨丑所杀。[一]以董承为车骑将军，开府。</p>
              <p>　　注[一]魏志曰：&quot;杨素与吕布善。曹公之围布，杨欲救之不能，乃出兵东巿，遥为之埶。其将杨丑杀杨以应曹公。&quot;</p>
              <p>　　自都许之后，权归曹氏，天子总己，百官备员而已。帝忌操专偪，乃密诏董承，使结天下义士共诛之。承遂与刘备同谋，未发，会备出征，承更与偏将军王服、长水校尉种辑、议郎吴硕结谋。事泄，承、服、辑、硕皆为操所诛。</p>
              <p>　　韩遂与马腾自还凉州，更相战争，乃下陇据关中。操方事河北，虑其乘闲为乱，七年，乃拜腾征南将军，遂征西将军，并开府。后征段煨为大鸿胪，病卒。复征马腾为韂尉，封槐里侯。腾乃应召，而留子超领其部曲。十六年，超与韩遂举关中背曹操，操击破之，遂、超败走，腾坐夷三族。超攻杀凉州刺史韦康，[一]</p>
              <p>　　复据陇右。十九年，天水人杨阜破超，[二]超奔汉中，降刘备。[三]韩遂走金城羌中，为其帐下所杀。初，陇西人宗建在枹罕，自称&quot;河首平汉王&quot;，[四]署置百官三十许年。曹操因遣夏侯渊击建，斩之，凉州悉平。[五]</p>
              <p>　　注[一]太仆端之子也。弟诞，魏光禄大夫。</p>
              <p>　　注[二]魏志曰：&quot;阜字义山，天水冀人也。韦康以为别驾。马超率万余人攻冀城，阜率国士大夫及宗族子弟胜兵者千余人，使弟岳于城上作偃月营，与超接战。</p>
              <p>　　自正月至八月拒守，而救兵不至。超入，拘岳于冀，杀刺史太守。阜内有报超之志，而未得其便。外兄姜□屯历城，阜少长*(诣)*□家，见□母，说前在冀中时事，歔欷悲甚。□曰：'何为尔？'阜曰：'守城不能完，君亡不能死，亦何面目以视息天下？'时□母慨然□从阜计。超闻阜等兵起，自将出袭历城，得□母。*[□母]*骂之曰：'若背父之逆子，杀君之桀贼，天地岂久容，敢以面目视人乎？'超怒，杀之。阜与战，身被五创，宗族昆季死者七人，超遂南奔张鲁。&quot;</p>
              <p>　　注[三]蜀志曰：&quot;超字孟起。既奔汉中，闻备围刘璋于成都，密书请降。备遣迎超，将兵径到城下。汉中震怖，璋即稽首。&quot;</p>
              <p>　　注[四]建以居河上流，故称&quot;河首&quot;也。</p>
              <p>　　注[五]魏志曰：&quot;泉字妙才，沛国人也，为征西护军，魏太祖使帅诸将讨建，拔之。&quot;</p>
              <p>　　论曰：董卓初以虓阚为情，[一]因遭崩剥之埶，[二]故得蹈藉彝伦，毁裂畿服。</p>
              <p>　　[三]夫以刳肝斮趾之性，[四]则髃生不足以厌其快，然犹折意缙绅，彁疑陵夺，[五]尚有盗窃之道焉。[六]及残寇乘之，倒山倾海，[七]昆冈之火，自兹而焚，[八]版荡之篇，于焉而极。[九]呜呼，人之生也难矣！[一０]天地之不仁甚矣！</p>
              <p>　　[一一]</p>
              <p>　　注[一]诗大雅曰：&quot;阚如虓虎。&quot;毛传曰：&quot;虎怒之貌也。&quot;</p>
              <p>　　注[二]剥犹乱也。左传曰：&quot;天实剥乱。&quot;</p>
              <p>　　注[三]彝，常也。伦，理也。书云：&quot;我不知其彝伦攸□。&quot;左传曰：&quot;裂冠毁冕。&quot;畿谓王畿也。服，九服也。</p>
              <p>　　注[四]刳，剖也。斮，斩也。纣刳剔孕妇，剖比干之心，斮朝涉之胫。</p>
              <p>　　注[五]折，屈也。谓忍性屈情，擢用郑泰、蔡邕、何颙、荀爽等。</p>
              <p>　　注[六]庄子曰：&quot;跖之徒问于跖曰：'盗亦有道乎？'跖曰：'何适无有邪？夫妄意室中之藏，圣也；入先，勇也；出后，义也；知可否，智也；分均，仁也：</p>
              <p>　　五者不备而能成大盗者，天下未之有也。'&quot;注[七]残寇谓傕、汜等。</p>
              <p>　　注[八]书曰：&quot;火炎昆冈，玉石俱焚。&quot;</p>
              <p>　　注[九]诗大雅曰：&quot;上帝版版，下人卒瘅。&quot;毛苌注：&quot;版，反也。瘅，病也。</p>
              <p>　　言厉王为政，反先王之道，下人尽病也。&quot;又荡之什曰：&quot;荡荡上帝，下人之辟，疾威上帝，其命多辟。&quot;郑玄注云：&quot;荡荡，法度废坏之貌。&quot;</p>
              <p>　　注[一０]左传曰：&quot;人生实难，其有不获死乎？&quot;</p>
              <p>　　注[一一]老子曰：&quot;天地不仁，以万物为刍狗。&quot;</p>
              <p>　　赞曰：百六有会，[一]过、剥成灾。[二]董卓滔天，干逆三才。[三]方夏崩沸，[四]皇京鞕埃。无礼虽及，余祲遂广。[五]矢延王辂，兵缠魏象。[六]区服倾回，人神波荡。</p>
              <p>　　注[一]前书音义曰：&quot;四千五百岁为一元，一元之中有九□，阳□五，阴□四。</p>
              <p>　　阳为旱，阴为水。&quot;初入元百六岁有阳□，故曰&quot;百六之会&quot;。</p>
              <p>　　注[二]易曰大过：&quot;栋挠，本末弱也。&quot;剥：&quot;不利有攸往，小人长也。&quot;</p>
              <p>　　注[三]滔，漫也。书曰：&quot;象龚滔天。&quot;</p>
              <p>　　注[四]方，四方；夏，华夏也。诗小雅云：&quot;百川沸腾，山頉崒崩。&quot;</p>
              <p>　　注[五]左传曰：&quot;多行无礼，必自及。&quot;</p>
              <p>　　注[六]周礼巾车氏掌王之五辂。缠，遶也。魏象，阙也。</p>
              <p>　　校勘记</p>
              <p>　　二三一九页三行董卓字仲颖按：刊误谓依注则&quot;颖&quot;当作&quot;颍&quot;。</p>
              <p>　　二三二０页三行杀护羌校尉泠征按：沉家本谓灵纪&quot;泠&quot;作&quot;伶&quot;。</p>
              <p>　　二三二一页二行凉州义从宋建王国等反&quot;凉&quot;原斗&quot;梁&quot;，各本同，径改正。按：</p>
              <p>　　种暠传&quot;后凉州羌动，以暠为凉州刺史&quot;，汲本、殿本&quot;凉&quot;并斗&quot;梁&quot;，集解引陈景云说，谓&quot;梁&quot;当作&quot;凉&quot;，汉无梁州，至晋始置耳。</p>
              <p>　　二三二一页二行太守陈懿劝之使*(王)**[往]*按：刊误谓此&quot;王&quot;当作&quot;往&quot;，陈懿劝约使往也。今据改。</p>
              <p>　　二三二一页三行国等扶以到护羌营按：校补谓作&quot;扶&quot;无义，当是&quot;挟&quot;之斗。</p>
              <p>　　二三二二页七行又无壮事按：殿本&quot;事&quot;作&quot;士&quot;，疑斗。</p>
              <p>　　二三二二页一四行浊乱海内按：集解引王补说，谓袁纪&quot;浊&quot;作&quot;汨&quot;。</p>
              <p>　　二三二三页二行中常侍段珪&quot;段&quot;原斗&quot;□&quot;，径改正。下同，不悉出校记。</p>
              <p>　　二三二三页八行晋赵鞅取晋阳之甲以逐荀寅与士吉射*[荀寅与士吉射]*者曷为*[者也]*注有脱文，不可句读，今据公羊传补。</p>
              <p>　　二三二三页一一行下数百万膏腴美田按：沉家本谓&quot;下&quot;字不可解，当依魏志董卓传注作&quot;京畿诸郡&quot;四字。</p>
              <p>　　二三二五页八行今岐州县按：&quot;岐&quot;原斗&quot;歧&quot;，径改正。</p>
              <p>　　二三二五页九行置*(丞)*令*[丞]*刊误谓汉书内皆言&quot;令丞&quot;，此不合倒之。今据改。按：魏志卓传作&quot;置家令丞&quot;。</p>
              <p>　　二三二六页一二行汉阳周珌按：集解引钱大昕说，谓章怀注引英雄记，云周毖武威人，此与蜀志许靖传俱云&quot;汉阳&quot;，未知孰是。又引惠栋说，谓袁宏纪云&quot;侍中周毖&quot;，魏志亦作&quot;毖&quot;。</p>
              <p>　　二三二六页一二行侍中汝南伍琼按：集解引惠栋说，谓魏志云&quot;城门校尉汝南伍琼&quot;。</p>
              <p>　　二三二七页六行献帝春秋咨作资按：魏志亦作&quot;资&quot;。</p>
              <p>　　二三二七页一五行悉烧宫庙官府居家按：集解引惠栋说，谓魏志引续汉书&quot;居家&quot;作&quot;民家&quot;。</p>
              <p>　　二三二八页一一行聚兵于陕&quot;陕&quot;原斗&quot;陜&quot;，径改正。下同。</p>
              <p>　　二三二九页五行从东第三门按：刊误谓案文少&quot;名宣阳&quot;三字。</p>
              <p>　　二三二九页七行*(贡)**[黸]*馈周急据殿本改。按：王先谦谓作&quot;黸&quot;是。</p>
              <p>　　二三二九页一四行今俗以事干人者谓之相竿摩汲本&quot;相竿摩&quot;之&quot;竿&quot;作&quot;干&quot;。</p>
              <p>　　按：校补谓注本通竿于干，承上&quot;干人&quot;来，作&quot;干&quot;为长。</p>
              <p>　　二三三０页一行卓施帐幔饮设按：校补谓案魏志原文本无&quot;设&quot;字，此&quot;饮设&quot;当作&quot;设饮&quot;。</p>
              <p>　　二三三０页二行偃转*(柸)**[杯]*案闲按：&quot;柸&quot;非&quot;杯&quot;字，各本并斗，今改正。</p>
              <p>　　二三三一页一一行骑都尉李肃按：通鉴考异谓袁纪作&quot;李顺&quot;。</p>
              <p>　　二三三一页一四行主簿田仪按：魏志作&quot;田景&quot;。</p>
              <p>　　二三三二页五行瑞字君荣殿本考证谓何焯校本&quot;荣&quot;改&quot;策&quot;。按：王允传作&quot;策&quot;。</p>
              <p>　　二三三二页五行封子萌津亭侯按：殿本&quot;津&quot;作&quot;车&quot;。</p>
              <p>　　二三三二页九行侠叉卓车汲本&quot;侠&quot;作&quot;挟&quot;。按：侠与挟通。</p>
              <p>　　二三三三页一三行韂尉种拂按：集解引钱大昕说，谓案献帝纪、种拂传皆云&quot;太常&quot;，非&quot;韂尉&quot;也。</p>
              <p>　　二三三四页五行袁宏纪曰&quot;纪&quot;原作&quot;记&quot;，径改正。按：注中纪记互误，各本多有，以后径改正，不出校记。</p>
              <p>　　二三三五页四行右中郎将刘范集解引惠栋说，谓本纪及种劭传皆云&quot;左中郎将&quot;。</p>
              <p>　　按：沈家本谓魏志卓传、蜀志刘焉传并作&quot;左中郎将&quot;。</p>
              <p>　　二三三五页五行前凉州刺史种劭按：&quot;劭&quot;原斗&quot;邵&quot;，各本并斗，径改正。</p>
              <p>　　二三三六页二行便忿愤恚怒按：&quot;恚&quot;原斗&quot;喜&quot;，径据汲本、殿本改正。</p>
              <p>　　二三二六页七行皆诣省阁谢按：刊误谓案文&quot;阁&quot;当作&quot;合&quot;。</p>
              <p>　　二三三七页一三行寻复欲徙帝于池阳黄白城按：&quot;徙&quot;原斗&quot;徒&quot;，径改正。</p>
              <p>　　二三三八页九行歌讴击鼓下神祭按：沈家本谓魏志裴注引献帝起居注，&quot;祭&quot;上有&quot;祠&quot;字，此夺。</p>
              <p>　　二三三八页一０行左中郎将李国持节拜傕为大司马按：沈家本谓魏志注&quot;李国&quot;作&quot;李固&quot;。又按：&quot;持&quot;原斗&quot;特&quot;，径改正。</p>
              <p>　　二三三九页二行济使太官令孙笃校尉张式按：校补引柳从辰说，谓袁纪作&quot;太官令狐笃、绥民校尉张裁&quot;。</p>
              <p>　　二三三九页三行是天子非按：袁纪作&quot;此天子非也&quot;。沈家本谓魏志注&quot;非&quot;作&quot;邪&quot;。</p>
              <p>　　二三四０页一一行拜胡才征东将军按：校补谓案照下文&quot;征&quot;上亦应有&quot;为&quot;字。</p>
              <p>　　二三四０页一五行鉨年二十五按：&quot;鉨&quot;原斗&quot;俊&quot;，径据汲本、殿本改正。</p>
              <p>　　二三四０页一五行其督战訾宝按：校补引柳从辰说，谓袁纪&quot;訾宝&quot;作&quot;訾置&quot;。</p>
              <p>　　二三四一页二行有三十六难按：袁纪同。汲本、殿本&quot;难&quot;作&quot;滩&quot;，魏志注引献帝纪同。</p>
              <p>　　二三四一页二行旧故*[有]*河师犹时有倾危&quot;旧故河师&quot;不成文理，今据袁纪补一&quot;有&quot;字。按：魏志注作&quot;有师犹有倾覆&quot;。</p>
              <p>　　二三四一页五行按：校补谓此注当在上文&quot;唯皇后、宋贵人俱&quot;下。</p>
              <p>　　二三四一页一０行魏*(志)**[书]*曰据惠栋补注改。按：注所引乃王沈魏书文，魏志董卓传裴注亦引之。</p>
              <p>　　二三四一页一０行诸将或遣婢诣省问刊误谓&quot;问&quot;当作&quot;合&quot;。今按：魏志董卓传裴注引正作&quot;合&quot;。集解引周寿昌说，谓此时天子居棘篱中，尚有何省合可诣乎？省问即存问，恐魏书本如是，不必作&quot;合&quot;字也。</p>
              <p>　　二三四二页七行明年左将军刘备诱奉斩之按：李慈铭谓案三国志先主传，是时尚为镇东将军，未拜左将军也。</p>
              <p>　　二三四二页一０行侍中*(壶)**[台]*崇集解引惠栋说，谓&quot;壶&quot;当作&quot;台&quot;，详见献帝纪。今据改。</p>
              <p>　　二三四三页四行四年张杨为其将杨丑所杀集解引钱大昕说，谓案献帝纪，在三年十二月。按：校补谓袁纪亦属之三年，与献纪合。又&quot;杨丑&quot;袁纪作&quot;眭固&quot;，亦异。</p>
              <p>　　二三四三页一五行太仆端之子也按：殿本&quot;端&quot;作&quot;瑞&quot;。</p>
              <p>　　二三四四页二行使弟岳于城上作偃月营按：&quot;岳&quot;原作&quot;岳&quot;，而下文又作&quot;岳&quot;，今据汲本、殿本径改为&quot;岳&quot;，俾前后一致，与魏志亦合。</p>
              <p>　　二三四四页三行阜少长*(诣)*□家刊误谓此言阜自少长于□家，后人不晓，妄加一&quot;诣&quot;字。按：魏志杨阜传亦作&quot;阜少长□家&quot;，今据删。</p>
              <p>　　二三四四页五行得□母*[□母]*骂之曰按：不重&quot;□母&quot;二字，则文意不明，今据魏志杨阜传补。</p>
              <p>　　二三四四页一０行泉字妙才汲本、殿本&quot;泉&quot;作&quot;渊&quot;。按：此避唐讳，漏未追改。</p>
              <p>　　二三四六页五行掌王之五辂按：&quot;王&quot;原斗&quot;主&quot;，径改正。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='77.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='79.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
