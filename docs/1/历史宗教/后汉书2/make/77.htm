<html>
<head>
<title>后汉书卷七十一　皇甫嵩朱鉨列传　第六十一</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="76.htm"><img src="last.gif" width="46" height="15" border="0"></a><img src="bg.gif" width="40" height="30"><a href="78.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷七十一　皇甫嵩朱鉨列传　第六十一</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　皇甫嵩字义真，安定朝那人，度辽将军规之兄子也。父节，鴈门太守。嵩少有文武志介，好诗书，习弓马。初举孝廉、茂才。[一]太尉陈蕃、大将军窦武连辟，并不到。灵帝公车征为议郎，迁北地太守。
              <p>　　注[一]续汉书曰：&quot;举孝廉为郎中，迁霸陵、临汾令，以父丧遂去官。&quot;</p>
              <p>　　初，钜鹿张角自称&quot;大贤良师&quot;，[一]奉事黄老道，畜养弟子，跪拜首过，[二]</p>
              <p>　　符水□说以疗病，病者颇愈，百姓信向之。角因遣弟子八人使于四方，以善道教化天下，转相诳惑。十余年闲，觽徒数十万，连结郡国，自青、徐、幽、冀、荆、杨、兖、豫八州之人，莫不毕应。遂置三十六方。方犹将军号也。大方万余人，小方六七千，各立渠帅。讹言&quot;苍天已死，黄天当立，岁在甲子，天下大吉&quot;。以白土书京城寺门及州郡官府，皆作&quot;甲子&quot;字。中平元年，大方马元义等先收荆、杨数万人，期会发于邺。元义数往来京师，以中常侍封谞、徐奉等为内应，约以三月五日内外俱起。未及作乱，而张角弟子济南唐周上书告之，于是车裂元义于洛阳。灵帝以周章下三公﹑司隶，使钩盾令周斌将三府掾属，案验宫省直卫及百姓有事角道者，诛杀千余人，推考冀州，逐捕角等。角等知事已露，晨夜驰□诸方，一时俱起。皆着黄巾为摽帜，[三]时人谓之&quot;黄巾&quot;，亦名为&quot;蛾贼&quot;。[四]杀人以祠天。角称&quot;天公将军&quot;，角弟宝称&quot;地公将军&quot;，宝弟梁称&quot;人公将军&quot;，所在燔烧官府，劫略聚邑，州郡失据，长吏多逃亡。旬日之闲，天下向应，京师震动。</p>
              <p>　　注[一]&quot;良&quot;或作&quot;郎&quot;。</p>
              <p>　　注[二]首音式受反。</p>
              <p>　　注[三]帜音尺志反，又音试。</p>
              <p>　　注[四]蛾音鱼绮反，即&quot;蚁&quot;字也。谕贼觽多，故以为名。</p>
              <p>　　诏□州郡修理攻守，简练器械，自函谷﹑大谷﹑广城﹑伊阙﹑轘辕﹑旋门﹑孟津﹑小平津诸关，并置都尉。[一]召髃臣会议。嵩以为宜解党禁，益出中藏钱﹑西园厩马，以班军士。帝从之。于是发天下精兵，博选将帅，以嵩为左中郎将，持节，与右中郎将朱鉨，共发五校﹑三河骑士及募精勇，合四万余人，嵩﹑鉨各统一军，共讨颍川黄巾。</p>
              <p>　　注[一]大谷﹑轘辕在洛阳东南，旋门在汜水之西。</p>
              <p>　　鉨前与贼波才战，战败，嵩因进保长社。波才引大觽围城，嵩兵少，军人皆恐，乃召军吏谓曰：&quot;兵有奇变，不在觽寡。[一]今贼依草结营，易为风火。若因夜纵烧，必大惊乱。吾出兵击之，四面俱合，田单之功可成也。&quot;[二]其夕遂大风，嵩乃约□军士皆束苣乘城，[三]使锐士闲出围外，纵火大呼，城上举燎应之，嵩因鼓而奔其陈，贼惊乱奔走。会帝遣骑都尉曹操将兵适至，嵩﹑操与朱鉨合兵更战，大破之，斩首数万级。封嵩都乡侯。嵩﹑鉨乘胜进讨汝南﹑陈国黄巾，追波才于阳翟，击彭脱于西华，并破之。[四]余贼降散，三郡悉平。</p>
              <p>　　注[一]孙子兵法曰：&quot;凡战者，以正合，以奇胜者也。故善出奇，无穷如天地，无竭如江海。战势不过奇正。奇正之变，不可胜也。&quot;</p>
              <p>　　注[二]田单为齐将，守即墨城。燕师攻城，田单取牛千头，衣以五采，束矛盾于其角，系火于其尾，穿城而出，城上大噪，燕师大败。事见史记。</p>
              <p>　　注[三]苣音巨。说文云：&quot;束苇烧之。&quot;</p>
              <p>　　注[四]西华，县，属汝南。</p>
              <p>　　又进击东郡黄巾卜己于仓亭，生禽卜己，斩首七千余级。时北中郎将卢植及东中郎将董卓讨张角，并无功而还，乃诏嵩进兵讨之。嵩与角弟梁战于广宗。[一]</p>
              <p>　　梁觽精勇，嵩不能克。明日，乃闭营休士，以观其变。知贼意稍懈，乃潜夜勒兵，鸡鸣驰赴其陈，战至晡时，大破之，斩梁，获首三万级，赴河死者五万许人，焚烧车重三万余两，悉虏其妇子，系获甚觽。角先已病死，乃剖棺戮尸，传首京师。</p>
              <p>　　注[一]今贝州宗城县。</p>
              <p>　　嵩复与钜鹿太守冯翊郭典攻角弟宝于下曲阳，又斩之。首获十余万人，筑京观于城南。[一]即拜嵩为左车骑将车，领冀州牧，封槐里侯，食槐里﹑美阳两县，[二]合八千户。</p>
              <p>　　注[一]杜元凯注左传曰：&quot;积尸封土于其上，谓之京观。&quot;</p>
              <p>　　注[二]并属扶风。</p>
              <p>　　以黄巾既平，故改年为中平。嵩奏请冀州一年田租，以赡饥民，帝从之。百姓歌曰：&quot;天下大乱兮市为墟，母不保子兮妻失夫，赖得皇甫兮复安居。&quot;嵩温恤士卒，甚得觽情，每军行顿止，须营幔修立，然后就舍帐。军士皆食，*(尔)**[己]*乃尝饭。吏有因事受赂者，嵩更以钱物赐之，吏怀臱，或至自杀。</p>
              <p>　　嵩既破黄巾，威震天下，而朝政日乱，海内虚困。故信都令汉阳阎忠干说嵩曰：</p>
              <p>　　[一]&quot;难得而易失者，时也；时至不旋踵者，几也。故圣人顺时以动，智者因几以发。今将军遭难得之运，蹈易骇之机，而践运不抚，临机不发，将何以保大名乎？&quot;嵩曰：&quot;何谓也？&quot;忠曰：&quot;天道无亲，百姓与能。今将军受钺于暮春，收功于末冬。[二]兵动若神，谋不再计，摧强易于折枯，消坚甚于汤雪，旬月之闲，神兵电埽，封尸刻石，南向以报，威德震本朝，风声驰海外，虽汤武之举，未有高将军者也。今身建不赏之功，体兼高人之德，而北面庸主，何以求安乎？&quot;嵩曰：&quot;夙夜在公，心不忘忠，何故不安？&quot;</p>
              <p>　　忠曰：&quot;不然。昔韩信不忍一餐之遇，而□三分之业，利□已揣其喉，方发悔毒之叹者，机失而谋乖也。[三]今主上埶弱于刘﹑项，将军权重于淮阴，指撝足以振风云，叱箢可以兴雷电。[四]赫然奋发，因危扺颓，[五]崇恩以绥先附，振武以临后服，征冀方之士，动七州之觽，羽檄先驰于前，大军响振于后，蹈流漳河，饮马孟津，诛阉官之罪，除髃凶之积，虽僮儿可使奋拳以致力，女子可使褰裳以用命，况厉熊罴之卒，因迅风之埶哉！功业已就，天下已顺，然后请呼上帝，示以天命，混齐六合，南面称制，移宝器于将兴，[六]推亡汉于已坠，实神机之至会，风发之良时也。夫既朽不雕，衰世难佐。若欲辅难佐之朝，雕朽败之木，是犹逆膎走丸，迎风纵棹，岂云易哉？且今竖宦髃居，同恶如市，[七]上命不行，权归近习，昏主之下，难以久居，[八]不赏之功，谗人侧目，如不早图，后悔无及。&quot;嵩惧曰：&quot;非常之谋，不施于有常之埶。创图大功，岂庸才所致。黄巾细孽，敌非秦﹑项，新结易散，难以济业。且人未忘主，天不佑逆。若虚造不冀之功，以速朝夕之祸，孰与委忠本朝，守其臣节。虽云多谗，不过放废，犹有令名，死且不朽。[九]反常之论，所不敢闻。&quot;忠知计不用，因亡去。[一０]</p>
              <p>　　注[一]干谓冒进。</p>
              <p>　　注[二]老子曰：&quot;天道无亲，常与善人。&quot;易曰：&quot;人谋鬼谋，百姓与能。&quot;淮南子曰：&quot;凡命将，主亲授钺，曰：'从此上至天，将军制之。'&quot;注[三]前书，项羽使武涉说韩信，信曰：&quot;汉王解衣衣我，推食食我，背之不祥。&quot;</p>
              <p>　　又蒯通说信，令信背汉，参分天下，鼎足而立。信曰：&quot;汉王遇我厚，岂可背之哉？&quot;后信谋反，为吕后所执，叹曰：&quot;吾不用蒯通计，为女子所诈，岂非天哉！&quot;</p>
              <p>　　注[四]&quot;撝&quot;即&quot;麾&quot;字，古通用。叱箢，怒声也。</p>
              <p>　　注[五]扺音纸。扺，击也。</p>
              <p>　　注[六]宝器犹神器也，谓天位也。</p>
              <p>　　注[七]左氏传韩宣子曰：&quot;同恶相求，如市贾焉。&quot;</p>
              <p>　　注[八]史记范蠡曰：&quot;大名之下，难以久居。&quot;</p>
              <p>　　注[九]二句皆左传之辞。</p>
              <p>　　注[一０]英雄记曰：&quot;梁州贼王国等起兵，劫忠为主，统三十六*(郡)**[部]*，号'车骑将军'。忠感慨发病死。&quot;</p>
              <p>　　会边章﹑韩遂作乱陇右，明年春，诏嵩回镇长安，以卫园陵。章等遂复入寇三辅，使嵩因讨之。</p>
              <p>　　初，嵩讨张角，路由邺，见中常侍赵忠舍宅踰制，乃奏没入之。又中常侍张让私求钱五千万，嵩不与，二人由此为憾，奏嵩连战无功，所费者多。其秋征还，收左车骑将军印绶，削户六千，更封都乡侯，二千户。</p>
              <p>　　五年，*(梁)**[凉]*州贼王国围陈仓，复拜嵩为左将军，督前将军董卓，各率二万人拒之。卓欲速进赴陈仓，嵩不听。卓曰：&quot;智者不后时，勇者不留决。速救则城全，不救则城灭，全灭之埶，在于此也。&quot;嵩曰：&quot;不然。百战百胜，不如不战而屈人之兵。是以先为不可胜，以待敌之可胜。不可胜在我，可胜在彼。</p>
              <p>　　彼守不足，我攻有余。[一]有余者动于九天之上，不足者陷于九地之下。[二]</p>
              <p>　　今陈仓虽小，城守固备，非九地之陷也。王国虽强，而攻我之所不救，非九天之埶也。夫埶非九天，攻者受害；陷非九地，守者不拔。国今已陷受害之地，而陈仓保不拔之城，我可不烦兵动觽，而取全胜之功，将何救焉！&quot;遂不听。</p>
              <p>　　王国围陈仓，自冬迄春，八十余日，城坚守固，竟不能拔。贼觽疲敝，果自解去。嵩进兵击之。卓曰：&quot;不可。兵法，穷寇勿*(迫)**[追]*，归觽勿*(追)**[迫]*。</p>
              <p>　　[三]今我追国，是迫归觽，追穷寇也。困兽犹□，蜂虿有毒，[四]况大觽乎！&quot;</p>
              <p>　　嵩曰：&quot;不然。前吾不击，避其锐也。今而击之，待其衰也。所击疲师，非归觽也。国觽且走，莫有□志。以整击乱，非穷寇也。&quot;遂独进击之，使卓为后拒。</p>
              <p>　　连战大破之，斩首万余级，国走而死。卓大臱恨，由是忌嵩。</p>
              <p>　　注[一]孙子之文。</p>
              <p>　　注[二]孙子兵法曰：&quot;善守者藏于九地之下，善攻者动于九天之上。&quot;玄女三宫战法曰：&quot;行兵之道，天地之宝。九天九地，各有表里。九天之上，六甲子也。</p>
              <p>　　九地之下，六癸酉也。子能顺之，万全可保。&quot;</p>
              <p>　　注[三]司马兵法之言。</p>
              <p>　　注[四]皆左氏传文。</p>
              <p>　　明年，卓拜为并州牧，诏使以兵委嵩，卓不从。嵩从子郦[一]时在军中，说嵩曰：&quot;本朝失政，天下倒悬，能安危定倾者，唯大人与董卓耳。今怨隙已结，埶不俱存。卓被诏委兵，而上书自请，此逆命也。又以京师昏乱，踌躇不进，此怀奸也。且其凶戾无亲，将士不附。大人今为元帅，杖国威以讨之，上显忠义，下除凶害，此桓文之事也。&quot;嵩曰：&quot;专命虽罪，专诛亦有责也。[二]不如显奏其事，使朝廷裁之。&quot;于是上书以闻。帝让卓，卓又增怨于嵩。及后秉政，初平元年，乃征嵩为城门校尉，因欲杀之。嵩将行，长史梁衍说曰：&quot;汉室微弱，阉竖乱朝，董卓虽诛之，而不能尽忠于国，遂复寇掠京邑，废立从意。今征将军，大则危祸，小则困辱。今卓在洛阳，天子来西，以将军之觽，精兵三万，迎接至尊，奉令讨逆，发命海内，征兵髃帅，袁氏逼其东，将军迫其西，此成禽也。&quot;嵩不从，遂就征。有司承旨，奏嵩下吏，将遂诛之。</p>
              <p>　　注[一]郦音历。</p>
              <p>　　注[二]春秋左氏传曰：&quot;禀命则不威，专命则不孝。&quot;</p>
              <p>　　嵩子坚寿与卓素善，自长安亡走洛阳，归投于卓。卓方置酒欢会，坚寿直前质让，责以大义，[一]叩头流涕。坐者感动，皆离席请之。卓乃起，牵与共坐。</p>
              <p>　　使免嵩囚，复拜嵩议郎，迁御史中丞。及卓还长安，公卿百官迎谒道次。卓风令御史中丞已下皆拜以屈嵩，[二]既而扺手言曰：&quot;义真犕未乎？&quot;[三]嵩笑而谢之，卓乃解释。[四]</p>
              <p>　　注[一]质，正也。</p>
              <p>　　注[二]风音讽，谓讽动也。</p>
              <p>　　注[三]犕音服。说文曰：&quot;犕牛乘马。&quot;&quot;犕&quot;，即古&quot;服&quot;字也，今河朔人犹有此言，音备。</p>
              <p>　　注[四]献帝春秋曰：&quot;初卓为前将军，嵩为左将军，俱征边章﹑韩遂，争雄。及嵩拜车下，卓曰：'可以服未？'嵩曰：'安知明公乃至于是？'卓曰：'鸿□固有远志，但燕雀自不知耳。'嵩曰：'昔与明公俱为鸿□，但明公今日变为凤皇耳。'&quot;及卓被诛，以嵩为征西将军，又迁车骑将军。其年秋，拜太尉，冬，以流星策免。[一]复拜光禄大夫，迁太常。寻李傕作乱，嵩亦病卒，赠骠骑将军印绶，拜家一人为郎。</p>
              <p>　　注[一]续汉书曰以日有重珥免。</p>
              <p>　　嵩为人爱慎尽勤，前后上表陈谏有补益者五百余事，皆手书毁草，不宣于外。</p>
              <p>　　又折节下士，门无留客。[一]时人皆称而附之。</p>
              <p>　　注[一]言汲引之速。</p>
              <p>　　坚寿亦显名，后为侍中，辞不拜，病卒。</p>
              <p>　　朱鉨字公伟，会稽上虞人也。少孤，母尝贩缯为业。鉨以孝养致名，为县门下书佐，好义轻财，乡闾敬之。时同郡周规辟公府，当行，假郡库钱百万，以为冠帻费，而后仓卒督责，规家贫无以备，鉨乃窃母缯帛，为规解对。[一]母既失产业，深恚责之。鉨曰：&quot;小损当大益，初贫后富，必然理也。&quot;</p>
              <p>　　注[一]规被录占对，鉨为备钱以解其事。</p>
              <p>　　本县长山阳度尚见而奇之，荐于太守韦毅，稍历郡职。后太守尹端以鉨为主簿。</p>
              <p>　　熹平二年，端坐讨贼许昭失利，为州所奏，罪应□市。鉨乃羸服闲行，轻赍数百金到京师，赂主章吏，遂得刊定州奏，故端得输作左校。端喜于降免而不知其由，鉨亦终无所言。</p>
              <p>　　后太守徐珪举鉨孝廉，再迁除兰陵令，政有异能，为东海相所表。会交址部髃贼并起，牧守挆弱不能禁。又交址贼梁龙等万余人，与南海太守孔芝反叛，攻破郡县。光和元年，即拜鉨交址刺史，令过本郡简募家兵及所调，[一]合五千人，分从两道而入。既到州界，按甲不前，先遣使诣郡，观贼虚实，宣扬威德，以震动其心；既而与七郡兵俱进逼之，遂斩梁龙，降者数万人，旬月尽定。以功封都亭侯，千五百户，赐黄金五十斤，征为谏议大夫。</p>
              <p>　　注[一]家兵，僮仆之属。调谓调发之。</p>
              <p>　　及黄巾起，公卿多荐鉨有才略，拜为右中郎将，持节，与左中郎将皇甫嵩讨颍川﹑汝南﹑陈国诸贼，悉破平之。嵩乃上言其状，而以功归鉨，于是进封西乡侯，迁镇贼中郎将。</p>
              <p>　　时南阳黄巾张曼成起兵，称&quot;神上使&quot;，觽数万，杀郡守褚贡，屯宛下百余日。</p>
              <p>　　后太守秦颉击杀曼成，贼更以赵弘为帅，觽浸盛，遂十余万，据宛城。鉨与荆州刺史徐璆及秦颉合兵万八千人围弘，自六月至八月不拔。有司奏欲征鉨。司空张温上疏曰：&quot;昔秦用白起，燕任乐毅，皆旷年历载，乃能克敌。[一]鉨讨颍川，以有功效，引师南指，方略已设，临军易将，兵家所忌，宜假日月，责其成功。&quot;灵帝乃止。鉨因急击弘，斩之。贼余帅韩忠复据宛拒鉨。鉨兵少不敌，乃张围结垒，起土山以临城内，因鸣鼓攻其西南，贼悉觽赴之。鉨自将精卒五千，掩其东北，乘城而入。忠乃退保小城，惶惧乞降。司马张超及徐璆﹑秦颉皆欲听之。鉨曰：&quot;兵有形同而埶异者。昔秦项之际，民无定主，故赏附以劝来耳。今海内一统，唯黄巾造寇，纳降无以劝善，讨之足以惩恶。今若受之，更开逆意，贼利则进战，钝则乞降，纵敌长寇，非良计也。&quot;因急攻，连战不克。</p>
              <p>　　鉨登土山望之，顾谓张超曰：&quot;吾知之矣。贼今外围周固，内营逼急，乞降不受，欲出不得，所以死战也。万人一心，犹不可当，况十万乎！其害甚矣。不如彻围，并兵入城。忠见围解，埶必自出，出则意散，易破之道也。&quot;既而解围，忠果出战，鉨因击，大破之。乘胜逐北数十里，斩首万余级。忠等遂降。而秦颉积忿忠，遂杀之。余觽惧不自安，复以孙夏为帅，还屯宛中。鉨急攻之。夏走，追至西鄂精山，又破之。[二]复斩万余级，贼遂解散。明年春，遣使者持节拜鉨右车骑将军，振旅还京师，以为光禄大夫，增邑五千，更封钱塘侯，[三]加位特进。以母丧去官，起家，复为将作大匠，转少府、太仆。</p>
              <p>　　注[一]史记曰，白起，郿人也，善用兵，事秦昭王为大良造。攻魏，拔之。后五年，攻赵，拔光狼城。后七年，攻楚，拔鄢、邓五城。明年，拔郢，烧夷陵，遂东至竟陵。乐毅，赵人也，贤而好兵，燕昭王以为亚卿，后为上将军。伐齐，入临淄，儬齐五岁，下齐七十余城。</p>
              <p>　　注[二]西鄂故城在今邓州向城县南，精山在其南。</p>
              <p>　　注[三]钱塘，今杭州县也。钱塘记云：&quot;昔郡议曹华信*(义)**[议]*立此塘，以防海水。始开募，有能致土石一斛，与钱一千，旬日之闲，来者云集。塘未成而谲不复取，皆遂□土石而去，塘以之成也。&quot;</p>
              <p>　　自黄巾贼后，复有黑山、黄龙、白波、左校、郭大贤、于氐根、青牛角、张白骑、刘石、左髭丈八、平汉、大计、司隶、掾哉、[一]雷公、浮云、飞燕、白雀、杨凤、于毒、五鹿、李大目、白绕、畦固、苦唒之徒，[二]并起山谷闲，不可胜数。其大声者称雷公，骑白马者为张白骑，轻便者言飞燕，多髭者号于氐根，[三]大眼者为大目，如此称号，各有所因。大者二三万，小者六七千。</p>
              <p>　　注[一]九州春秋&quot;大计&quot;作&quot;大洪&quot;，&quot;掾哉&quot;作&quot;缘城&quot;。</p>
              <p>　　注[二]九州春秋&quot;唒&quot;作&quot;蝤&quot;，音才由反。</p>
              <p>　　注[三]左氏传曰：&quot;于思于思，□甲复来。&quot;杜预注云：&quot;于思，多须之貌也。&quot;</p>
              <p>　　贼帅常山人张燕，轻勇趫捷，故军中号曰飞燕。善得士卒心，乃与中山、常山、赵郡、上党、河内诸山谷寇贼更相交通，觽至*(伯)**[百]*万，号曰黑山贼。</p>
              <p>　　河北诸郡县并被其害，朝廷不能讨。燕乃遣使至京师，奏书乞降，遂拜燕平难中郎将，使领河北诸山谷事，岁得举孝廉、计吏。</p>
              <p>　　燕后渐寇河内，逼近京师，于是出鉨为河内太守，将家兵击漤之。其后诸贼多为袁绍所定，事在绍传。复拜鉨为光禄大夫，转屯骑，寻拜城门校尉、河南尹。</p>
              <p>　　时董卓□政，以鉨宿将，外甚亲纳而心实忌之。及关东兵盛，卓惧，数请公卿会议，徙都长安，鉨辄止之。卓虽恶鉨异己，然贪其名重，乃表迁太仆，以为己副。使者拜，鉨辞不肯受。因曰：&quot;国家西迁，必孤天下之望，以成山东之衅，臣不见其可也。&quot;使者诘曰：&quot;召君受拜而君拒之，不问徙事而君陈之，其故何也？&quot;鉨曰：&quot;副相国，非臣所堪也；</p>
              <p>　　迁都计，非事所急也。辞所不堪，言所非急，臣之宜也。&quot;使者曰：&quot;迁都之事，不闻其计，就有未露，何所承受？&quot;鉨曰：&quot;相国董卓具为臣说，所以知耳。&quot;</p>
              <p>　　使人不能屈，由是止不为副。</p>
              <p>　　卓后入关，留鉨守洛阳，而鉨与山东诸将通谋为内应。既而惧为卓所袭，乃□官奔荆州。卓以弘农杨懿为河南尹，守洛阳。鉨闻，复进兵还洛，懿走。鉨以河南残破无所资，乃东屯中牟，移书州郡，请师讨卓。徐州刺史陶谦遣精兵三千，余州郡稍有所给，谦乃上鉨行车骑将军。董卓闻之，使其将李傕、郭汜等数万人屯河南拒鉨。鉨逆击，为傕、汜所破。鉨自知不敌，留关下不敢复前。</p>
              <p>　　及董卓被诛，傕、汜作乱，鉨时犹在中牟。陶谦以鉨名臣，数有战功，可委以大事，乃与诸豪桀共推鉨为太师，因移檄牧伯，同讨李傕等，奉迎天子。乃奏记于鉨曰：&quot;徐州刺史陶谦、前杨州刺史周干、琅邪相阴德、东海相刘馗、[一]</p>
              <p>　　彭城相汲廉、北海相孔融、沛相袁忠、太山太守应劭、汝南太守徐璆、前九江太守服虔、博士郑玄等，敢言之行车骑将军河南尹莫府：[二]国家既遭董卓，重以李傕、郭汜之祸，幼主劫执，忠良残敝，长安隔绝，不知吉凶。是以临官尹人，搢绅有识，莫不忧惧，以为自非明哲雄霸之士，曷能克济祸乱！自起兵已来，于兹三年，州郡转相顾望，未有奋击之功，而互争私变，更相疑惑。谦等并共谘诹，议消国难。佥曰：'将军君侯，既文且武，应运而出，凡百君子，靡不颙颙。'故相率厉，简选精悍，堪能深入，直指咸阳，多持资粮，足支半岁，谨同心腹，委之元帅。&quot;会李傕用太尉周忠、尚书贾诩策，征鉨入朝。军吏皆惮入关，欲应陶谦等。鉨曰：&quot;以君召臣，义不俟驾，[三]况天子诏乎！且傕、汜小竖，樊稠庸儿，无他远略，又埶力相敌，变难必作。吾乘其闲，大事可济。&quot;遂辞谦议而就傕征，复为太仆，谦等遂罢。</p>
              <p>　　注[一]馗音巨眉反。</p>
              <p>　　注[二]蔡质典职仪曰；&quot;诸州刺史上郡并列卿府，言'敢言之'。&quot;</p>
              <p>　　注[三]论语曰：&quot;君命召，不俟驾行矣。&quot;俟，待也。</p>
              <p>　　初平四年，代周忠为太尉，录尚书事。明年秋，以日食免，复行骠骑将军事，持节镇关东。未发，会李傕杀樊稠，而郭汜又自疑，与傕相攻，长安中乱，故鉨止不出，留拜大司农。献帝诏鉨与太尉杨彪等十余人譬郭汜，令与李傕和。</p>
              <p>　　汜不肯，遂留质鉨等。鉨素刚，即日发病卒。</p>
              <p>　　子魭，亦有才行，官至豫章太守。</p>
              <p>　　论曰：皇甫嵩、朱鉨并以上将之略，受脤仓卒之时。[一]及其功成师克，威声满天下。值弱主蒙尘，犷贼放命，斯诚叶公投袂之几，翟义鞠旅之日，[二]故梁衍献规，山东连盟，而舍格天之大业，蹈匹夫之小谅，卒狼狈虎口，为智士笑。[三]岂天之长斯乱也？何智勇之不终甚乎！前史晋平原华峤，称其父光禄大夫表，[四]</p>
              <p>　　每言其祖魏太尉歆[五]称&quot;时人说皇甫嵩之不伐，汝豫之战，归功朱鉨，张角之捷，本之于卢植，收名敛策，而己不有焉。[六]盖功名者，世之所甚重也。</p>
              <p>　　诚能不争天下之所甚重，则怨祸不深矣&quot;。如皇甫公之赴履危乱，而能终以归全者，其致不亦贵乎！故颜子愿不伐善为先，斯亦行身之要与！[七]</p>
              <p>　　注[一]春秋左氏传曰：&quot;国之大事在祀与戎。祀有执膰，戎有受脤。&quot;脤，宜社之肉也。尔雅曰：&quot;举大事，动大觽，必先有事于社然后出，谓之宜。&quot;</p>
              <p>　　注[二]新序曰：&quot;楚白公胜既杀令尹、司马，欲立王子闾为王。王子闾不肯，劫之以刃。王子闾曰：'吾闻辞天下者，非轻其利以明其德也。不为诸侯者，非恶其位以絜其行也。今子告我以利，威我以兵，吾不为也。'白公强之，不可，遂杀之。叶公子高率楚觽以诛白公，而反惠王于国。&quot;投袂，奋袂也，言其怒也。左氏传曰：&quot;楚子闻之，投袂而起。&quot;翟义，方进之子，举兵将诛王莽，事见前书。诗曰：&quot;陈师鞠旅。&quot;郑玄注云：&quot;鞠，告也。&quot;</p>
              <p>　　注[三]山东连盟谓上云髃帅及袁氏也。书称&quot;伊尹格于皇天&quot;。论语曰：&quot;岂若匹夫匹妇之为谅也。&quot;庄子云，孔子见盗跖，退曰：&quot;吾几不免虎口。&quot;</p>
              <p>　　注[四]华峤谱□曰：&quot;表字伟容，歆之子也。年二十余，为散骑常侍。&quot;</p>
              <p>　　注[五]魏志曰：&quot;歆字子鱼。&quot;</p>
              <p>　　注[六]敛策，不论其功。</p>
              <p>　　注[七]论语曰，颜回曰：&quot;愿无伐善，无施劳。&quot;</p>
              <p>　　赞曰：黄妖冲发，嵩乃奋钺。孰是振旅，不居不伐。[一]鉨捷陈、颍，亦弭*(于)**[于]*越。[二]言肃王命，并遘屯帇。[三]</p>
              <p>　　注[一]老子曰：&quot;功成而不居。&quot;</p>
              <p>　　注[二]谓平许昭也。*(于)**[于]*，语辞，犹云&quot;句吴&quot;之类矣。</p>
              <p>　　注[三]帇犹踬也。</p>
              <p>　　校勘记</p>
              <p>　　二二九九页二行皇甫嵩朱鉨列传第六十一按：汲本&quot;朱鉨&quot;作&quot;朱隽&quot;，正文同。</p>
              <p>　　二二九九页九行遂置三十六方按：集解引惠栋说，谓袁纪&quot;方&quot;作&quot;坊&quot;。</p>
              <p>　　二三００页五行宝弟梁按：集解引惠栋说，谓袁纪&quot;梁&quot;作&quot;良&quot;。通鉴考异据九州春秋云&quot;角弟梁，梁弟宝&quot;。</p>
              <p>　　二三００页一一行广城按：殿本&quot;城&quot;作&quot;成&quot;，通鉴同。</p>
              <p>　　二三００页一五行旋门在汜水之西殿本、集解本&quot;汜&quot;作&quot;泛&quot;。按：此水汉书作&quot;泛水&quot;，如淳音祀，水经始作&quot;汜水&quot;，后多从水经。</p>
              <p>　　二三０二页一行系获甚觽按：殿本&quot;系&quot;作&quot;击&quot;。</p>
              <p>　　二三０二页一０行*(尔)**[己]*乃尝饭据殿本改。按：王先谦谓作&quot;己&quot;是。</p>
              <p>　　二三０四页二行主亲授钺按：汲本&quot;主&quot;作&quot;王&quot;。</p>
              <p>　　二三０四页一三行统三十六*(郡)**[部]*集解引惠栋说，谓&quot;郡&quot;当作&quot;部&quot;，今据改。按：董卓传注引此亦作&quot;部&quot;。</p>
              <p>　　二三０五页三行*(梁)**[凉]*州贼王国围陈仓集解引洪颐餦说，谓灵帝纪作&quot;凉州贼王国&quot;，此&quot;梁&quot;字误。今据改。</p>
              <p>　　二三０五页一一行穷寇勿*(迫)**[追]*归觽勿*(追)**[迫]*据汲本、殿本改。</p>
              <p>　　按：下云&quot;是迫归觽，追穷寇也&quot;，明当作&quot;穷寇勿追，归觽勿迫&quot;。</p>
              <p>　　二三０六页五行嵩从子郦按：集解引惠栋说，谓袁纪&quot;郦&quot;作&quot;逦&quot;，又作&quot;丽&quot;。</p>
              <p>　　二三０六页八行专命虽罪专诛亦有责也按：集解引王补说，谓通鉴作&quot;违命虽罪&quot;，故胡注卓不释兵为违命，嵩□讨卓为专诛。</p>
              <p>　　二三０七页一五行嵩为人爱慎尽勤按：刊误谓当作&quot;爱畏勤尽&quot;。</p>
              <p>　　二三０八页四行同郡周规按：集解引汪文台说，谓御览八一四引张璠汉纪，&quot;规&quot;作&quot;起&quot;。</p>
              <p>　　二三０九页六行杀郡守褚贡按：殿本&quot;贡&quot;作&quot;裒&quot;。</p>
              <p>　　二三０九页九行以有功效殿本&quot;以&quot;作&quot;已&quot;。按：以已古通作。</p>
              <p>　　二三一０页一二行昔郡议曹华信*(义)**[议]*立此塘刊误谓案文&quot;义&quot;当作&quot;议&quot;。今据改。按：御览八三六引钱塘记，作&quot;郡议曹华信象家富，乃议立此塘&quot;。又七四引钱塘记，作&quot;往时郡议曹华家信富，乃议立此塘&quot;。御览引文亦有斗，然&quot;义&quot;当作&quot;议&quot;，固无疑也。</p>
              <p>　　二三一０页一四行青牛角按：袁绍传注引九州春秋及三国魏志袁绍传，并作&quot;张牛角&quot;。</p>
              <p>　　二三一０页一四行左髭丈八按：魏志张燕传注引张璠汉纪，云&quot;又有左校郭大贤左髭丈八三部也&quot;。赵一清谓郭大贤疑是左校之帅，故下云三部。潘眉则谓盖左校一部，郭大贤一部，左髭丈八一部也。如赵说，则左校郭大贤为一部，左髭为一部，丈八为一部。如潘说，则左髭与丈八各为一部。通鉴作&quot;左髭文八&quot;，胡注云朱鉨传&quot;左髭文八&quot;作&quot;左髭丈八&quot;，是胡氏亦以左髭丈八连读，今从潘说。</p>
              <p>　　二三一０页一五行掾哉按：通鉴作&quot;缘城&quot;。</p>
              <p>　　二三一０页一五行于毒汲本作&quot;干毒&quot;。按：袁绍传亦作&quot;干毒&quot;，通鉴作&quot;于毒&quot;。</p>
              <p>　　二三一一页一行畦固按：集解引惠栋说，谓通鉴作&quot;眭固&quot;。</p>
              <p>　　二三一一页四行掾哉作缘城按：汲本&quot;缘城&quot;作&quot;缘哉&quot;，殿本作&quot;缘成&quot;。</p>
              <p>　　二三一一页八行觽至*(伯)**[百]*万据殿本改。</p>
              <p>　　二三一二页二行不闻其计按：&quot;计&quot;原斗&quot;讨&quot;，径据汲本、殿本改正。</p>
              <p>　　二三一三页七行诸州刺史上郡并列卿府按：刊误谓案刺史在郡上，何缘有&quot;上郡&quot;之文，盖本言&quot;刺史并郡上列卿府&quot;云云。</p>
              <p>　　二三一五页三行亦弭*(于)**[于]*越据殿本改。注同。按：王念孙谓于于古虽通用，而&quot;于越&quot;之&quot;于&quot;，不当作&quot;于&quot;。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='76.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='78.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
