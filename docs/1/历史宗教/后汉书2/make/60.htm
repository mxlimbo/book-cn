<html>
<head>
<title>后汉书卷五十六　张王种陈列传　第四十六</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="59.htm"><img src="last.gif" width="46" height="15" border="0"></a><img src="bg.gif" width="40" height="30"><a href="61.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷五十六　张王种陈列传　第四十六</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　张魭字叔明，犍为武阳人也。六世祖良，高帝时为太子少傅，封留侯。魭少游学京师，*(初)*永元中，归仕州郡，辟大将军邓骘府，五迁尚书仆射，职事八年，出为彭城相。[一]
              <p>　　注[一]明帝子彭城王恭之相也。</p>
              <p>　　永宁元年，征拜廷尉。魭虽非法家，而留心刑断，数与尚书辩正疑狱，多以详当见从。[一]时安帝废皇太子为济阴王，魭与太常桓焉、太仆来历廷争之，不能得。事已具来历传。退而上疏曰：&quot;昔贼臣江充，造构谗逆，至令戾园兴兵，终及祸难。[二]后壶关三老一言，上乃觉悟，虽追前失，悔之何逮！[三]今皇太子春秋方始十岁，未见保傅九德之义，[四]宜简贤辅，就成圣质。&quot;书奏不省。</p>
              <p>　　注[一]详审而平当也。</p>
              <p>　　注[二]赵人江充，字次倩。武帝时，为直指绣衣，劾太子家吏行驰道中，恐为太子所诛，见上年老，意多所恶，因言左右皆为巫蛊。上乃使充捕案巫蛊。既知上意太子，乃言宫中有蛊气，遂掘蛊太子宫，得桐木人。时上疾在甘泉宫，太子惧，不能自明，收充斩之，发兵与丞相刘屈牦战，败，亡走湖，自杀。后太子孙宣帝即位，追谥太子曰戾，于湖置园邑奉祠，故曰戾园。</p>
              <p>　　注[三]逮，及也。太子死后，壶关三老令狐茂上书讼太子冤，武帝感寤，怜太子无辜，乃族灭江充，作思子宫，为归来望思之台于湖，天下闻而悲之。事见前书。</p>
              <p>　　注[四]尚书嚱繇陈九德，曰&quot;宽而栗，柔而立，愿而恭，乱而敬，扰而毅，直而温，简而廉，刚而塞，强而谊&quot;也。</p>
              <p>　　及顺帝即位，拜魭司空，在事多所荐达，天下称其推士。时清河赵腾上言灾变，讥刺朝政，章下有司，收腾系考，所引党辈八十余人，皆以诽谤当伏重法。魭上疏谏曰：&quot;臣闻尧舜立敢谏之鼓，三王树诽谤之木，春秋采善书恶，圣主不罪刍荛。[一]腾等虽干上犯法，所言本欲尽忠正谏。如当诛戮，天下杜口，塞谏争之源，非所以昭德示后也。&quot;帝乃悟，减腾死罪一等，余皆司寇。[二]四年，以阴阳不和策免。</p>
              <p>　　注[一]左氏传曰：&quot;春秋之称，微而显，志而晦，惩恶而劝善，非圣人谁能修之。&quot;</p>
              <p>　　注[二]前书音义曰：&quot;司寇，二岁刑也。&quot;输作司寇，因以名焉。</p>
              <p>　　阳嘉元年，复为廷尉。其年卒官，时年八十三。遣使者吊祭，赐葬地于河南县。</p>
              <p>　　子纲。</p>
              <p>　　纲字文纪。少明经学。虽为公子，而厉布衣之节。举孝廉不就，司徒辟高第为*[侍]*御史。时顺帝委纵宦官，有识危心。纲常感激，慨然叹曰：&quot;秽恶满朝，不能奋身出命埽国家之难，虽生吾不愿也。&quot;退而上书曰：&quot;诗曰：'不愆不忘，率由旧章。'[一]寻大汉初隆，及中兴之世，文、明二帝，德化尤盛。观其理为，易循易见，但恭俭守节，约身尚德而已。中官常侍不过两人，近幸赏赐裁满数金，惜费重人，故家给人足。夷狄闻中国优富，任信道德，所以奸谋自消而和气感应。而顷者以来，不遵旧典，无功小人皆有官爵，富之骄之而复害之，非爱人重器，承天顺道者也。[二]伏愿陛下少留圣思，割损左右，以奉天心。&quot;书奏不省。</p>
              <p>　　注[一]诗大雅也。愆，过也。率，循也。言成王令德，不过循用旧典之文。</p>
              <p>　　注[二]器谓车服也。言无功小人不可妄授也。左传曰&quot;唯器与名不可以假人&quot;也。</p>
              <p>　　汉安元年，选遣八使徇行风俗，皆耆儒知名，多历显位，[一]唯纲年少，官次最微。余人受命之部，而纲独埋其车轮于洛阳都亭，曰：&quot;豺狼当路，安问狐狸！&quot;</p>
              <p>　　[二]遂奏曰：&quot;大将军冀，河南尹不疑，蒙外戚之援，荷国厚恩，以刍荛之资，居阿衡之任，不能敷扬五教，翼赞日月，而专为封豕长蛇，肆其贪叨，[三]甘心好货，纵恣无底，多树谄谀，以害忠良。诚天威所不赦，不辟所宜加也。谨条其无君之心十五事，斯皆臣子所切齿者也。&quot;[四]书御，京师震竦。[五]时冀妹为皇后，内宠方盛，诸梁姻族满朝，帝虽知纲言直，终不忍用。</p>
              <p>　　注[一]周举传曰：&quot;诏遣八使巡行风俗，同时俱拜，天下号曰'八俊'。刺史、二千石有臧罪者，驿马上之，墨绶已下便收；其有清勤忠惠宜表异者，状闻。&quot;八使名见顺帝纪。</p>
              <p>　　注[二]前书京兆督邮侯文之辞。</p>
              <p>　　注[三]左传申包胥曰&quot;吴为封豕长蛇，荐食上国&quot;也。</p>
              <p>　　注[四]左传曰&quot;有无君之心，而后动于恶&quot;也。前书邹阳谓盖侯王长君曰：&quot;太后怫郁泣血，切齿侧目于贵臣矣。&quot;</p>
              <p>　　注[五]御，进也。</p>
              <p>　　时广陵贼张婴等觽数万人，杀刺史、二千石，寇乱扬徐闲，积十余年，朝廷不能讨。冀乃讽尚书，以纲为广陵太守，因欲以事中之。前遣郡守，率多求兵马，纲独请单车之职。既到，乃将吏卒十余人，径造婴垒，以慰安之，求得与长老相见，申示国恩。婴初大惊，既见纲诚信，乃出拜谒。纲延置上坐，问所疾苦。</p>
              <p>　　乃譬之曰：&quot;前后二千石多肆贪暴，[一]故致公等怀愤相聚。二千石信有罪矣，然为之者又非义也。今主上仁圣，欲以文德服叛，故遣太守，思以爵禄相荣，不愿以刑罚相加，今诚转祸为福之时也。若闻义不服，天子赫然震怒，荆、杨、兖、豫大兵云合，岂不危乎？若不料强弱，非明也；□善取恶，非智也；去顺效逆，非忠也；身绝血嗣，非孝也；[二]背正从邪，非直也；见义不为，非勇也：六者成败之几，利害所从，公其深计之。&quot;婴闻，泣下，曰：&quot;荒裔愚人，不能自通朝廷，不堪侵枉，遂复相聚偷生，若鱼游釜中，喘息须臾闲耳。今闻明府之言，乃婴等更生之*(晨)**[辰]*也。既陷不义，实恐投兵之日，不免孥戮。&quot;纲约之以天地，誓之以日月，婴深感悟，乃辞还营。</p>
              <p>　　明日，将所部万余人与妻子面缚归降。纲乃单车入婴垒，大会，置酒为乐，散遣部觽，任从所之；亲为卜居宅，相田畴；[三]子弟欲为吏者，皆引召之。人情悦服，南州晏然。朝廷论功当封，梁冀遏绝，乃止。天子嘉美，征欲擢用纲，而婴等上书乞留，乃许之。</p>
              <p>　　注[一]二千石谓太守也。</p>
              <p>　　注[二]凡祭皆用牲，故曰血嗣。</p>
              <p>　　注[三]相，视也。田并畔曰畴。</p>
              <p>　　纲在郡一年，年四十六卒。百姓老幼相携，诣府赴哀者不可胜数。纲自被疾，吏人咸为祠祀祈福，皆言&quot;千秋万岁，何时复见此君&quot;。张婴等五百余人制服行丧，送到犍为，负土成坟。诏曰：&quot;故广陵太守张纲，大臣之苗，剖符统务，正身导下，班宣德信，降集剧贼张婴万人，息干戈之役，济蒸庶之困，未升显爵，不幸早卒。婴等缞杖，若丧考妣，朕甚愍焉！&quot;拜纲子续为郎中，赐钱百万。</p>
              <p>　　王龚字伯宗，山阳高平人也。世为豪族。初举孝廉，稍迁青州刺史，劾奏贪浊二千石数人，安帝嘉之，征拜尚书。建光元年，擢为司隶校尉，明年迁汝南太守。政崇温和，好才爱士，引进郡人黄宪﹑陈蕃等。宪虽不屈，蕃遂就吏。蕃性气高明，初到，龚不即召见之，乃留记谢病去。龚怒，使除其录。功曹袁阆请见，言曰：&quot;闻之传曰'人臣不见察于君，不敢立于朝'。蕃既以贤见引，不宜退以非礼。&quot;龚改容谢曰：&quot;是吾过也。&quot;乃复厚遇待之。由是后进知名之士莫不归心焉。阆字奉高。数辞公府之命，不修异操，而致名当时。</p>
              <p>　　永建元年，征龚为太仆，转太常。四年，迁司空，以地震策免。</p>
              <p>　　永和元年，拜太尉。在位恭慎，自非公事，不通州郡书记。其所辟命，皆海内长者。龚深疾宦官专权，志在匡正，乃上书极言其状，请加放斥。诸黄门恐惧，各使宾客诬奏龚罪，顺帝命亟自实。[一]前掾李固时为大将军梁商从事中郎，乃奏记于商曰：&quot;今旦闻下太尉王公□令自实，未审其事深浅何如。王公束修厉节，敦乐蓺文，不求苟得，不为苟行，[二]但以坚贞之操，违俗失觽，横为谗佞所构毁，觽人闻知，莫不叹栗。夫三公尊重，承天象极，未有诣理诉冤之义。</p>
              <p>　　[三]纤微感燍，辄引分决，是以旧典不有大罪，不至重问。[四]王公沈静内明，不可加以非理。卒有它变，则朝廷获害贤之名，髃臣无救护之节矣。昔绛侯得罪，袁盎解其过，[五]魏尚获戾，冯唐诉其冤，[六]时君善之，列在书传。今将军内倚至尊，外典国柄，言重信着，指撝无违，宜加表救，济王公之艰难。</p>
              <p>　　语曰：'善人在患，饥不及餐。'斯其时也。&quot;商即言之于帝，事乃得释。</p>
              <p>　　注[一]亟，急也，音纪力反。</p>
              <p>　　注[二]前书曰，杨子云曰：&quot;蜀严湛冥不作苟见，不为苟得。&quot;</p>
              <p>　　注[三]三公承助天子，位象三台，故曰承天象极。哀帝时，丞相王嘉有罪，召诣廷尉诏狱。主簿曰&quot;将相不对理陈冤，相踵以为故事，君侯宜引决&quot;也。</p>
              <p>　　注[四]大臣狱重，故曰重问。成帝时，丞相薛宣﹑御史大夫翟方进有罪，上使五二千石杂问。音义云：&quot;大狱重，故以二千石五人同问之。&quot;</p>
              <p>　　注[五]文帝时，丞相绛侯周勃免就国，人告以为反，诸公莫敢为言，唯郎中袁盎明绛侯无罪。绛侯得释，盎有力也。</p>
              <p>　　注[六]冯唐，安陵人，文帝时为郎署长。上与论将帅，唐曰：&quot;臣闻魏尚为云中守，坐上功首虏差六级，陛下下之吏，削其爵，罚作之。臣愚以为陛下法太明，罚太重。&quot;文帝悦，舍尚复官也。</p>
              <p>　　龚在位五年，以老病乞骸骨，卒于家。子畅。</p>
              <p>　　论曰：张魭﹑王龚，称为*(雅)**[推]*士，若其好通汲善，明发升荐，仁人之情也。夫士进则世收其器，贤用即人献其能。能献既已厚其功，器收亦理兼天下。[一]其利甚博，而人莫之先，岂同折枝于长者，以不为为难乎？[二]昔柳下惠见抑于臧文，[三]淳于长受称于方进。[四]然则立德者以幽陋好遗，显登者以贵涂易引。故晨门有抱关之夫，[五]柱下无朱文之轸也。[六]</p>
              <p>　　注[一]言贤人见用，则人竞献其所能。但有能即献，动必有功，功多赏厚，故言已厚其功。有才器必被收用，用则海内蒙福，故曰理兼天下。</p>
              <p>　　注[二]以不为为难，言不之难也。谓进贤达士，同折枝之易，而不为之。孟子谓齐宣王曰：&quot;今恩足以及禽兽，而不能加于百姓者何？非力不能，是不为也。&quot;</p>
              <p>　　王曰：&quot;不能不为，二者谓何也？&quot;孟子曰：&quot;夫挟太山以超北海，王能乎？&quot;</p>
              <p>　　王曰：&quot;不能。&quot;&quot;为长者折枝，王能乎？&quot;曰：&quot;不能也。&quot;孟子曰：&quot;夫挟太山以超*[北]*海，是实不能，不可强也。为长者折枝甚易，而王不为，非不能也。老吾老，以及人之老，幼吾幼，以及人之幼，天下可运诸掌，何为不能加于百姓乎？&quot;刘熙注孟子曰：&quot;析枝，若今之案摩也。&quot;</p>
              <p>　　注[三]柳下惠姓展，名禽，字获，食邑于柳下，谥曰惠。臧文仲，鲁大夫，姓臧孙，名辰。左传仲尼曰：&quot;臧文仲不仁者三，下展禽，废六关，妾织蒲。&quot;言文仲知柳下惠之贤而使在下位，故曰抑之。</p>
              <p>　　注[四]成帝时，定陵侯淳于长以太后姊子为九卿。翟方进为丞相，独与长交，称荐之。</p>
              <p>　　注[五]论语：&quot;子路宿于石门。晨门曰：'奚自？'&quot;注云：&quot;石门，鲁城外门也。</p>
              <p>　　晨，主守门，晨夜开闭也。&quot;史记，侯嬴，夷门抱关者。守门必抱关，故兼言之。</p>
              <p>　　注[六]神仙传曰：&quot;老子，周宣王时为柱下史。&quot;朱文，画车为文也。轸，车后横木也。言贫贱之人，多被沦□，所以晨门之下必有抱关之贤，柱下之微永无朱文之辙也。</p>
              <p>　　畅字叔茂。少以清实为称，无所交党。初举孝廉，辞病不就。大将军梁商特辟举茂才，四迁尚书令，出为齐相。[一]征拜司隶校尉，转渔阳太守。所在以严明为称。坐事免官。是时政事多归尚书，桓帝特诏三公，令高选庸能。[二]太尉陈蕃荐畅清方公正，有不可犯之色，[三]由是复为尚书。</p>
              <p>　　注[一]齐王喜之相。</p>
              <p>　　注[二]庸，功也。</p>
              <p>　　注[三]礼记曰：&quot;介冑之士，则有不可犯之色。&quot;</p>
              <p>　　寻拜南阳太守。前后二千石逼惧帝乡贵戚，多不称职。畅深疾之，下车奋厉威猛，其豪党有衅秽者，莫不纠发。会赦，事得散。畅追恨之，更为设法，诸受臧二千万以上不自首实者，尽入财物；若其隐伏，使吏发屋伐树，堙井夷醦，豪右大震。功曹张敞奏记谏曰：&quot;五教在宽，着之经典。汤去三面，八方归仁。</p>
              <p>　　[一]武王入殷，先去炮格之刑。[二]高祖鉴秦，唯定三章之法。孝文皇帝感一缇萦，蠲除肉刑。[三]卓茂﹑文翁﹑召父之徒，皆疾恶严刻，务崇温厚。[四]</p>
              <p>　　仁贤之政，流闻后世。夫明哲之君，网漏吞舟之鱼，[五]然后三光明于上，人物悦于下。言之若迂，其效甚近。[六]发屋伐树，将为严烈，虽欲惩恶，难以闻远。以明府上智之才，日月之曜，[七]敷仁惠之政，则海内改观，实有折枝之易，而无挟山之难。郡为旧都侯甸之国，园庙出于章陵，[八]三后生自新野，[九]士女沾教化，黔首仰风流，自中兴以来，功臣将相，继世而隆。愚以为恳恳用刑，不如行恩；孳孳求奸，未若礼贤。舜举嚱陶，不仁者远。[一０]随会为政，晋盗奔秦。[一一]虞﹑芮入境，让心自生。[一二]化人在德，不在用刑。&quot;畅深纳敞谏，更崇宽政，慎刑简罚，教化遂行。</p>
              <p>　　注[一]史记曰，汤为夏方伯，得专征伐。出见野张四面网，祝曰：&quot;自天下四方，皆入吾网。&quot;汤曰：&quot;嘻，尽之矣！去其三面！&quot;祝曰：&quot;欲左左，欲右右，不用命，乃入吾网。&quot;诸侯闻曰：&quot;汤德至禽兽！&quot;于是诸侯毕服。嘻音僖。</p>
              <p>　　注[二]列女传：&quot;纣为铜柱，以膏涂之，加于炭之上，使有罪缘焉，足滑跌墯，纣与妲己笑以为乐，名曰炮格之刑。&quot;臣贤案：史记及帝王代纪皆言文王为西伯，献洛西之地，请除炮格之刑。今云武王，与此不同。</p>
              <p>　　注[三]文帝时，太仓令淳于公有罪当刑。淳于公无男，有五女，骂其女曰：&quot;生女不生男，缓急非有益也。&quot;其少女缇萦自伤悲泣，随父至长安，上书请没官为婢以赎父。文帝悲怜其意，为除肉刑。</p>
              <p>　　注[四]景帝时，文翁为蜀郡守，仁爱教化。宣帝时，召信臣为南阳太守，视人如子，其化大行。</p>
              <p>　　注[五]韩诗外传曰：&quot;夫吞舟之鱼，不居潜泽。&quot;前书曰&quot;高祖约法三章，号为网漏吞舟之鱼&quot;也。</p>
              <p>　　注[六]迂，远也。</p>
              <p>　　注[七]庄子曰&quot;饰智以惊愚，修身以明□，昭昭乎若揭日月而行&quot;也。</p>
              <p>　　注[八]五百里甸服，千里侯服。南阳去洛千里，故曰侯甸。南顿君以上四庙在焉。</p>
              <p>　　注[九]光烈皇后，和帝阴后﹑邓后，并新野人。</p>
              <p>　　注[一０]论语子夏之辞也。</p>
              <p>　　注[一一]左传，晋命随会将中军，且为太傅，晋国之盗奔秦也。</p>
              <p>　　注[一二]史记曰，文王为西伯，阴行善化，诸侯皆来决平。于是虞﹑芮之人有狱不决，乃如周。入界，见耕者让畔，少者让长。虞﹑芮二人不见西伯，臱而相谓曰：&quot;吾所争，周人所耻，曷为取辱？&quot;遂俱让而还也。</p>
              <p>　　郡中豪族多以奢靡相尚，畅常布衣皮褥，车马羸败，以矫其敝。同郡刘表时年十七，从畅受学。进谏曰：&quot;夫奢不僭上，俭不逼下，[一]循道行礼，贵处可否之闲。蘧伯玉耻独为君子。府君不希孔圣之明训，而慕夷齐之末操，[二]无乃皎然自贵于世乎？&quot;畅曰：&quot;昔公仪休在鲁，拔园葵，去织妇；[三]孙叔敖相楚，其子被裘刈薪。[四]夫以约失之鲜矣。[五]闻伯夷之风者，贪夫廉，懦夫有立志。[六]虽以不德，敢慕遗烈。&quot;</p>
              <p>　　注[一]礼记曰&quot;君子上不僭上，下不逼下&quot;也。</p>
              <p>　　注[二]论语孔子曰：&quot;奢则不逊，俭则固。&quot;言仲尼得奢俭之中，而夷齐饥死，是末操也。</p>
              <p>　　注[三]史记曰，鲁相公仪休之其家，见织帛，怒而出其妇，食于舍而茹葵，愠而拔其葵，曰：&quot;吾已食禄，又夺园夫女子利乎？&quot;</p>
              <p>　　注[四]史记曰，孙叔敖为楚相，且死，属其子曰：&quot;我死，汝贫困，往见优孟，言孙叔敖子也。&quot;居数年，其子贫，负薪逢优孟。优孟言之于王，封之寝丘四百户也。</p>
              <p>　　注[五]论语孔子之辞也。言俭则无失。</p>
              <p>　　注[六]孟子之辞。</p>
              <p>　　后征为长乐韂尉。建宁元年，迁司空，数月，以水灾策免。明年，卒于家。</p>
              <p>　　子谦，为大将军何进长史。谦子粲，以文才知名。[一]</p>
              <p>　　注[一]粲字仲宣。蔡邕见而奇之。时邕才学显著，贵重朝廷，车骑填门，宾客盈坐。闻粲在门，倒屣迎之。既至，年幼，容状短小，一座尽惊。邕曰：&quot;王公之孙，有异才，吾不如也。&quot;太祖辟粲为丞相掾，后为侍中。博物多识，问无不对。尝与人行，读道边碑，人问&quot;卿能闇记乎&quot;？因使背而诵之，一文不失。</p>
              <p>　　观人围碁，粲为覆之，澙者不信，以帊盖之，更以它局为之，不误一道。年四十卒。魏志有传。</p>
              <p>　　种暠字景伯，河南洛阳人，仲山甫之后也。父为定陶令，有财三千万。父卒，暠悉以赈恤宗族及邑里之贫者。其有进趣名利，皆不与交通。始为县门下史。</p>
              <p>　　时河南尹田歆外甥王谌，名知人。[一]歆谓之曰：&quot;今当举六孝廉，多得贵戚书命，不宜相违，欲自用一名士以报国家，尔助我求之。&quot;明日，谌送客于大阳郭，遥见暠，异之。还白歆曰：&quot;为尹得孝廉矣，近洛阳门下史也。&quot;歆笑曰：</p>
              <p>　　&quot;当得山泽隐滞，*(近)**[乃]*洛阳吏邪？&quot;谌曰：&quot;山泽不必有异士，异士不必在山泽。&quot;歆即召暠于庭，辩诘职事。暠辞对有序，歆甚知之，召署主簿，遂举孝廉，辟太尉府，举高第。</p>
              <p>　　注[一]有知人之名也。</p>
              <p>　　顺帝末，为侍御史。时所遣八使光禄大夫杜乔﹑周举等，多所纠奏，而大将军梁冀及诸宦官互为请救，事皆被寑遏。暠自以职主刺举，志案奸违，乃复劾诸为八使所举蜀郡太守刘宣等罪恶章露，宜伏欧刀。又奏请□四府条举近臣父兄及知亲为刺史﹑二千石尤残秽不胜任者，免遣案罪。帝乃从之。擢暠监太子于承光宫。中常侍高梵从中单驾出迎太子，时太傅杜乔等疑不欲从，惶惑不知所为。暠乃手□当车，曰：&quot;太子国之储副，人命所系。今常侍来无诏信，何以知非奸邪？今日有死而已。&quot;梵辞屈，不敢对，驰命奏之。诏报，太子乃得去。</p>
              <p>　　乔退而叹息，愧暠临事不惑。帝亦嘉其持重，称善者良久。</p>
              <p>　　出为益州刺史。暠素慷慨，好立功立事。在职三年，宣恩远夷，开晓殊俗，岷山杂落皆怀服汉德。其白狼﹑盘木﹑唐菆﹑漖﹑僰诸国，[一]自前刺史朱辅卒后遂绝；暠至，乃复举种向化。时永昌太守冶铸黄金为文蛇，以献梁冀，暠纠发逮捕，驰传上言，而二府畏懦，不敢案之，冀由是衔怒于暠。会巴郡人服直聚党数百人，自称&quot;天王&quot;，[二]暠与太守应承讨捕，不克，吏人多被伤害。冀因此陷之，传逮暠﹑承。太尉李固上疏救曰：&quot;臣伏闻讨捕所伤，本非暠﹑承之意，实由县吏惧法畏罪，迫逐深苦，致此不详。比盗贼髃起，处处未绝。暠﹑承以首举大奸，而相随受罪，臣恐沮伤州县纠发之意，更共饰匿，莫复尽心。&quot;[三]</p>
              <p>　　梁太后省奏，乃赦暠﹑承罪，免官而已。</p>
              <p>　　注[一]菆音侧留反。</p>
              <p>　　注[二]&quot;直&quot;或作&quot;宜&quot;。</p>
              <p>　　注[三]言各饰伪辞，隐匿真状也。</p>
              <p>　　后凉州羌动，以暠为凉州刺史，甚得百姓欢心。被征当迁，吏人诣阙请留之，太后叹曰：&quot;未闻刺史得人心若是。&quot;乃许之。暠复留一年，迁汉阳太守，戎夷男女送至汉阳界，暠与相揖谢，千里不得乘车。及到郡，化行羌胡，禁止侵掠。</p>
              <p>　　迁使匈奴中郎将。时辽东乌桓反叛，复转辽东太守，乌桓望风率服，迎拜于界上。坐事免归。</p>
              <p>　　后司隶校尉举暠贤良方正，不应。征拜议郎，迁南郡太守，入为尚书。会匈奴寇并凉二州，桓帝擢暠为度辽将军。暠到营所，先宣恩信，诱降诸胡，其有不服，然后加讨。羌虏先时有生见获质于郡县者，悉遣还之。诚心怀抚，信赏分明，由是羌胡﹑龟兹﹑莎车﹑乌孙等皆来顺服。暠乃去烽燧，除候望，[一]边方晏然无警。</p>
              <p>　　注[一]昼举烽，夜燔燧。解见光武纪。</p>
              <p>　　入为大司农。延熹四年，迁司徒。推达名臣桥玄﹑皇甫规等，为称职相。在位三年，年六十一薨。并﹑凉边人咸为发哀。匈奴闻暠卒，举国伤惜。单于每入朝贺，望见坟墓，辄哭泣祭祀。二子：岱，拂。</p>
              <p>　　岱字公祖。好学养志。举孝廉﹑茂才，辟公府，皆不就。公车特征，病卒。</p>
              <p>　　初，岱与李固子燮同征议郎，燮闻岱卒，痛惜甚，乃上书求加礼于岱。曰：&quot;臣闻仁义兴则道德昌，道德昌则政化明，政化明而万姓宁。伏见故处士种岱，淳和达理，耽悦诗书，富贵不能回其虑，万物不能扰其心。禀命不永，奄然殂殒。</p>
              <p>　　若不盘桓难进，等辈皆已公卿矣。[一]昔先贤既没，有加赠之典，[二]周礼盛德，有铭诔之文，[三]而岱生无印绶之荣，卒无官谥之号。虽未建忠效用，而为圣恩所拔，遐迩具瞻，宜有异赏。&quot;朝廷竟不能从。</p>
              <p>　　注[一]易屯卦曰：&quot;盘桓，利居贞。&quot;</p>
              <p>　　注[二]春秋隐公五年，臧僖伯卒，隐公葬之加一等。杜预曰：&quot;加命服之一等。&quot;</p>
              <p>　　注[三]周礼司勋曰：&quot;凡有功者，铭书于王之太常。&quot;又曰&quot;卿大夫之丧，赐谥诔&quot;也。</p>
              <p>　　拂字颖伯。初为司隶从事，拜宛令。时南阳郡吏好因休沐，游戏市里，为百姓所患。拂出逢之，必下车公谒，以愧其心，自是莫敢出者。政有能名，累迁光禄大夫。初平元年，代荀爽为司空。明年，以地震策免，复为太常。</p>
              <p>　　李傕、郭汜之乱，长安城溃，百官多避兵冲。拂挥□而出曰：&quot;为国大臣，不能止戈除暴，致使凶贼兵刃向宫，去欲何之！&quot;遂战而死。子劭。</p>
              <p>　　劭字申甫。少知名。中平末，为谏议大夫。</p>
              <p>　　大将军何进将诛宦官，召并州牧董卓，至渑池，而进意更狐疑，遣劭宣诏止之。</p>
              <p>　　卓不受，遂前至河南。劭迎劳之，因譬令还军。卓疑有变，使其军士以兵胁劭。</p>
              <p>　　劭怒，称诏大呼叱之，军士皆披，[一]遂前质责卓。卓辞屈，乃还军夕阳亭。[二]</p>
              <p>　　注[一]披音芳靡反。</p>
              <p>　　注[二]夕阳亭在河南城西。</p>
              <p>　　及进败，献帝即位，拜劭为侍中。卓既□权，而恶劭强力，遂左转议郎，出为益凉二州刺史。会父拂战死，竟不之职。服终，征为少府、大鸿胪，皆辞不受。</p>
              <p>　　曰：&quot;昔我先父以身徇国，吾为臣子，不能除残复怨，何面目朝觐明主哉！&quot;遂与马腾、韩遂及左中郎刘范、谏议大夫马宇共攻李傕、郭汜，以报其仇。与汜战于长平观下，[一]军败，劭等皆死。胜遂还凉州。</p>
              <p>　　注[一]长平，阪名也。有观，在长安西十五里也。</p>
              <p>　　陈球字伯真，下邳淮浦人也。历世著名。[一]父亹，广汉太守。[二]球少涉儒学，善律令。阳嘉中，举孝廉，稍迁繁阳令。[三]时魏郡太守讽县求纳货贿，球不与之，太守怒而挝督邮，欲令逐球。[四]督邮不肯，曰：&quot;魏郡十五城，独繁阳有异政，今受命逐之，将致议于天下矣。&quot;太守乃止。</p>
              <p>　　注[一]谢承书曰：&quot;祖父屯，有令名。&quot;</p>
              <p>　　注[二]亹音尾。</p>
              <p>　　注[三]繁阳，魏郡县。</p>
              <p>　　注[四]挝，击也。</p>
              <p>　　复辟公府，举高第，拜侍御史。是时，桂阳黠贼李研等髃聚寇钞，陆梁荆部，州郡懦弱，不能禁，太尉杨秉表球为零陵太守。球到，设方略，儙月闲，贼虏消散。而州兵朱盖等反，与桂阳贼胡兰数万人转攻零陵。零陵下湿，编木为城，不可守备，郡中惶恐。掾史白遣家避难，球怒曰：&quot;太守分国虎符，受任一邦，[一]岂顾妻孥而沮国威重乎？复言者斩！&quot;乃悉内吏人老弱，与共城守，弦大木为弓，羽矛为矢，引机发之，远射千余步，多所杀伤。贼复激流灌城，球辄于内因地埶反决水淹贼。相拒十余日，不能下。会中郎将度尚将救兵至，球募士卒，与尚共破斩朱盖等。赐钱五十万，拜子一人为郎。迁魏郡太守。</p>
              <p>　　注[一]文帝初与郡守分铜虎符。</p>
              <p>　　征拜将作大匠，作桓帝陵园，所省巨万以上。迁南阳太守，以纠举豪右，为执家所谤，征诣廷尉抵罪。会赦，归家。</p>
              <p>　　*(复)**[征]*拜廷尉。熹平元年，窦太后崩。太后本迁南宫云台，[一]宦者积怨窦氏，遂以衣车载后尸，置城南市舍数日。中常侍曹节、王甫欲用贵人体殡，帝曰：&quot;太后亲立朕躬，统承大业。诗云：'无德不报，无言不酬。'[二]岂宜以贵人终乎？&quot;于是发丧成礼。及将葬，节等复欲别葬太后，而以冯贵人配祔。</p>
              <p>　　[三]诏公卿大会朝堂，令中常侍赵忠监议。太尉李咸时病，乃扶舆而起，捣椒自随，谓妻子曰：&quot;若皇太后不得配食桓帝，吾不生还矣。&quot;既议，坐者数百人，各瞻望中官，良久莫肯先言。赵忠曰：&quot;议当时定。&quot;怪公卿以下各相顾望。球曰：&quot;皇太后以盛德良家，母临天下，宜配先帝，是无所疑。&quot;忠笑而言曰：&quot;陈廷尉宜便操笔。&quot;球即下议曰：&quot;皇太后自在椒房，有聪明母仪之德。遭时不造，援立圣明，承继宗庙，功烈至重。先帝晏驾，因遇大狱，迁居空宫，不幸早世，家虽获罪，事非太后。今若别葬，诚失天下之望。且冯贵人頉墓被发，骸骨暴露，与贼并尸，魂灵污染，[四]且无功于国，何宜上配至尊？&quot;忠省球议，作色俛仰，蚩球曰：&quot;陈廷尉建此议甚健！&quot;球曰：&quot;陈、窦既冤，皇太后无故幽闭，臣常痛心，天下愤叹。今日言之，退而受罪，宿昔之愿。&quot;公卿以下，皆从球议。李咸始不敢先发，见球辞正，然*[后]*大言曰：&quot;臣本谓宜尔，诚与臣意合。&quot;会者皆为之愧。曹节、王甫复争，以为梁后家犯恶逆，别葬懿陵，武帝黜废韂后，而以李夫人配食。[五]今窦氏罪深，岂得合葬先帝乎？李咸乃诣阙上疏曰：&quot;臣伏惟章德窦后虐害恭怀，安思阎后家犯恶逆，而和帝无异葬之议，顺朝无贬降之文。至于韂后，孝武皇帝身所废□，不可以为比。今长乐太后尊号在身，亲尝称制，坤育天下，[六]且援立圣明，光隆皇祚。太后以陛下为子，陛下岂得不以太后为母？子无黜母，臣无贬君，宜合葬宣陵，一如旧制。&quot;帝省奏，谓曹节等曰：&quot;窦氏虽为不道，而太后有德于朕，不宜降黜。&quot;节等无复言，于是议者乃定。咸字符贞，汝南人。累经州郡，以廉干知名；在朝清忠，权幸惮之。</p>
              <p>　　注[一]太后父窦武与陈蕃谋诛宦官，反为中常侍曹节矫诏杀武、蕃，迁太后焉。</p>
              <p>　　注[二]大雅抑诗也。</p>
              <p>　　注[三]祔谓新死之主祔于先死者之庙，妇祔于其夫，所祔之□妾祔于妾祖姑也。</p>
              <p>　　注[四]段颎为河南尹，坐盗发冯贵人頉，左迁谏议大夫。</p>
              <p>　　注[五]戾太子韂皇后共太子斩江充，自杀。武帝崩，霍光缘上雅意，以李夫人配食也。</p>
              <p>　　注[六]周易曰：&quot;坤为母。&quot;</p>
              <p>　　六年，迁球司空，以地震免。拜光禄大夫，复为廷尉、太常。光和元年，迁太尉，数月，以日食免。复拜光禄大夫。明年，为永乐少府，[一]乃潜与司徒河闲刘合谋诛宦官。</p>
              <p>　　注[一]桓帝母孝崇皇后宫曰永乐，置太仆、太府。</p>
              <p>　　初，合兄侍中儵，与大将军窦武同谋俱死，故合与球相结。事未及发，球复以书劝合曰：&quot;公出自宗室，位登台鼎，天下瞻望，社稷镇韂，岂得雷同容容无违而已？今曹节等放纵为害，而久在左右，又公兄侍中受害节等，永乐太后所亲知也。今可表徙韂尉阳球为司隶校尉，以次收节等诛之。政出圣主，天下太平，可翘足而待也。&quot;又尚书刘纳以正直忤宦官，出为步兵校尉，亦深劝于合。合曰：&quot;凶竖多耳目，恐事未会，先受其祸。&quot;纳曰：&quot;公为国栋梁，倾危不持，焉用彼相邪？&quot;[一]合许诺，亦结谋阳球。</p>
              <p>　　注[一]论语孔子之辞也。</p>
              <p>　　球小妻，程璜之女，璜用事宫中，所谓程大人也。节等颇得闻知，乃重赂于璜，且胁之。璜惧迫，以球谋告节，节因共白帝曰：&quot;合等常与藩国交通，有恶意。</p>
              <p>　　数称永乐声埶，受取狼籍。步兵校尉刘纳及永乐少府陈球、韂尉阳球交通书疏，谋议不轨。&quot;帝大怒，策免合，合与球及刘纳、阳球皆下狱死。球时年六十二。</p>
              <p>　　子瑀，吴郡太守；瑀弟琮，汝阴太守；弟子珪，沛相；珪子登，广陵太守：并知名。[一]</p>
              <p>　　注[一]谢承书曰：&quot;瑀举孝廉，辟公府，洛阳市长；后辟太尉府，未到。永汉元年，就拜议郎，迁吴郡太守，不之官。球*(兄)**[弟]*子珪，字汉瑜。举孝廉，剧令，去官；举茂才，济北相。珪子登，字符龙。学通今古，处身循礼，非法不行，性兼文武，有雄姿异略，一领广陵太守。&quot;魏志曰，登在广陵，有威名，有功加伏波将军，年三十九卒。后许汜与刘备并在荆州牧刘表坐，备共论天下人，汜曰：&quot;陈元龙淮海之士，豪气不除。&quot;备问汜曰：&quot;君言豪，宁有事邪？&quot;</p>
              <p>　　汜曰：&quot;昔遭乱过下邳，见元龙无客主之意，不相与语，自上大黙卧，使客卧下黙。&quot;备曰：&quot;君有国士之名。今天下大乱，帝王失所，君须忧国忘家，有救世之意。乃求田问舍，言无可采，是元龙所讳也，何缘当与君语？如我自卧百尺楼上，卧君于地下，何但上下黙之闲哉！&quot;表大笑也。</p>
              <p>　　赞曰：安储遭谮，张卿有请。[一]龚纠便佞，以直为眚。[二]二子过正，埋车堙井。[三]种公自微，临官以威。陈球专议，桓思同归。</p>
              <p>　　注[一]张魭为廷尉，故曰卿。</p>
              <p>　　注[二]眚，过也。</p>
              <p>　　注[三]张纲埋轮，王*(龚)**[畅]*堙井。孟子曰：&quot;矫枉过正。&quot;</p>
              <p>　　校勘记</p>
              <p>　　一八一五页三行张魭按：集解引惠栋说，谓蜀志&quot;魭&quot;作&quot;浩&quot;。</p>
              <p>　　一八一五页四行*(初)*永元中归仕州郡据刊误删。</p>
              <p>　　一八一六页一五行司徒辟高第为*[侍]*御史髃书治要&quot;御&quot;上有&quot;侍&quot;字，又御览七七八引及初学记一二引续汉书，并作&quot;侍御史&quot;，今据补。</p>
              <p>　　一八一七页一二行多树谄谀按：&quot;谄&quot;原斗&quot;滔&quot;，径改正。</p>
              <p>　　一八一七页一五行天下号曰八俊按：集解引惠栋说，谓&quot;八俊&quot;续汉书作&quot;八彦&quot;。</p>
              <p>　　一八一八页一三行身绝血嗣按：集解引惠栋说，谓据注则正文注文之&quot;嗣&quot;字皆当作&quot;祀&quot;。</p>
              <p>　　一八一八页一五行乃婴等更生之*(晨)**[辰]*也按：校补谓&quot;晨&quot;当作&quot;辰&quot;，各本均未正。今据改。</p>
              <p>　　一八一九页九行张婴等五百余人按：校补引柳从辰说，谓袁纪作&quot;三百余人&quot;。</p>
              <p>　　一八二一页一二行称为*(雅)**[推]*士据汲本、殿本改。</p>
              <p>　　一八二二页六行夫挟太山以超*[北]*海据汲本、殿本补。</p>
              <p>　　一八二五页三行阴行善化按：&quot;化&quot;字疑衍。史记作&quot;阴行善&quot;，无&quot;化&quot;字。</p>
              <p>　　殿本&quot;化&quot;作&quot;行&quot;，疑涉上&quot;行&quot;字而衍。</p>
              <p>　　一八二六页一二行*(近)**[乃]*洛阳吏邪据汲本改。</p>
              <p>　　一八二七页八行驰命奏之刊误谓案文多一&quot;命&quot;字。按：通鉴作&quot;驰还奏之&quot;。</p>
              <p>　　一八二七页一一行自前刺史朱辅按：集解引惠栋说，谓西南夷传作&quot;酺&quot;，东观记有传，仍作&quot;辅&quot;。</p>
              <p>　　一八二七页一二行而二府畏懦按：御览六四一引谢承书&quot;二&quot;作&quot;三&quot;。</p>
              <p>　　一八二七页一三行聚党数百人按：汲本、殿本作&quot;百余人&quot;。</p>
              <p>　　一八三０页一二行左中郎刘范谏议大夫马宇按：集解引钱大昕说，谓董卓传云&quot;侍中马宇、右中郎将刘范&quot;。</p>
              <p>　　一八三０页一四行在长安西十五里也按：集解引惠栋说，谓纪注及董卓传注皆云去长安五十里。</p>
              <p>　　一八三一页二行太守怒而挝督邮按：&quot;挝&quot;原作&quot;檛&quot;，径据汲本、殿本改。注同。</p>
              <p>　　一八三一页一０行而州兵朱盖等反集解引汪文台说，谓御览二百六十、三百四十七、类聚六十引张璠汉记作&quot;朱益&quot;。今按：影印宋本御览三四七作&quot;朱盖&quot;。</p>
              <p>　　一八三一页一二行受任一邦按：集解引惠栋说，谓球，汉人，不应斥高祖讳。</p>
              <p>　　张璠汉记&quot;邦&quot;作&quot;郡&quot;。</p>
              <p>　　一八三二页六行*(复)**[征]*拜廷尉刊误谓案球初未尝为廷尉，何得言&quot;复&quot;，当作&quot;征&quot;字。集解引汪文台说，谓书钞五十五引谢承书，云&quot;桥玄表球明法律，征拜廷尉正&quot;。今据改。</p>
              <p>　　一八三三页三行然*[后]*大言曰据汲本、殿本补。</p>
              <p>　　一八三三页九行咸字符贞按：集解引惠栋说，谓蔡邕太尉李公碑云咸字符卓，案灵纪及胡广传注，皆云字符卓也。</p>
              <p>　　一八三四页五行合兄侍中儵按：殿本&quot;儵&quot;作&quot;鯈&quot;。</p>
              <p>　　一八三五页二行球*(兄)**[弟]*子珪据殿本改，与正文合。</p>
              <p>　　一八三五页五行陈元龙淮海之士校补引柳从辰说，谓魏志&quot;淮海&quot;作&quot;湖海&quot;，御览七百六引同。按：影宋本御览作&quot;河海&quot;。</p>
              <p>　　一八三五页一三行王*(龚)**[畅]*堙井据汲本、殿本改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='59.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='61.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
