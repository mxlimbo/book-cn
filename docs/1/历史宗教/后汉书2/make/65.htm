<html>
<head>
<title>后汉书卷六十上　马融列传　第五十上</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="64.htm"><img src="last.gif" width="46" height="15" border="0"></a><img src="bg.gif" width="40" height="30"><a href="66.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷六十上　马融列传　第五十上</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　马融字季长，扶风茂陵人也，[一]将作大匠严之子。[二]为人美辞貌，有俊才。
              <p>　　初，京兆挚恂以儒术教授，隐于南山，不应征聘，名重关西，[三]融从其游学，博通经籍。恂奇融才，以女妻之。</p>
              <p>　　注[一]融集云：&quot;茂陵成欢里人也。&quot;</p>
              <p>　　注[二]严，援兄余之子。</p>
              <p>　　注[三]三辅决录注曰：&quot;恂字季直，好学善属文，隐于南山之阴。&quot;</p>
              <p>　　永初二年，大将军邓骘闻融名，召为舍人，非其好也，遂不应命，客于凉州武都、汉阳界中。会羌虏缼起，边方扰乱，米谷踊贵，自关以西，道殣相望。[一]</p>
              <p>　　融既饥困，乃悔而叹息，谓其友人曰：&quot;古人有言：'左手据天下之图，右手刎其喉，愚夫不为。'[二]所以然者，生贵于天下也。今以曲俗咫尺之羞，灭无赀之躯，殆非老庄所谓也。&quot;故往应骘召。</p>
              <p>　　注[一]左传曰，叔向云：&quot;道殣相望。&quot;杜注云&quot;饿死为殣&quot;也。音觐。</p>
              <p>　　注[二]庄子曰。言不以名害其生者。</p>
              <p>　　四年，拜为校书郎中，[一]诣东观典校秘书。是时邓太后临朝，骘兄弟辅政。</p>
              <p>　　而俗儒世士，以为文德可兴，武功宜废，遂寝搜狩之礼，息战陈之法，故猾贼从横，乘此无备。融乃感激，以为文武之道，圣贤不坠，五才之用，无或可废。</p>
              <p>　　[二]元初二年，上广成颂以讽谏。其辞曰：[三]</p>
              <p>　　注[一]谢承*[书]*及续汉书并云为校书郎，又拜郎中也。</p>
              <p>　　注[二]五才，金、木、水、火、土也。左传曰，宋子罕曰&quot;天生五材，人并用之，废一不可，谁能去兵&quot;也。</p>
              <p>　　注[三]广成，苑，在今汝州梁县西。</p>
              <p>　　臣闻孔子曰：&quot;奢则不逊，俭则固。&quot;奢俭之中，以礼为界。[一]是以蟋蟀、山枢之人，并刺国君，讽以太康驰驱之节。[二]夫乐而不荒，忧而不困，[三]先王所以平和府藏，颐养精神，致之无疆。[四]故戛击鸣球，载于虞谟；吉日车攻，序于周诗。[五]圣主贤君，以增盛美，岂徒为奢淫而已哉！伏见元年已来，遭值□运，[六]陛下戒惧灾异，躬自菲薄，荒□禁苑，废□乐悬，勤忧潜思，十有余年，以过礼数。重以皇太后体唐尧亲九族笃睦之德，陛下履有虞烝烝之孝，外舍诸家，每有忧疾，圣恩普劳，遣使交错，稀有旷绝。时时宁息，又无以自娱乐，殆非所以逢迎太和，裨助万福也。臣愚以为虽尚颇有蝗虫，今年五月以来，雨露时澍，祥应将至。方涉冬节，农事闲隙，宜幸广成，览原隰，观宿麦，*[劝]*收藏，因讲武校猎，使寮庶百姓，复鷪羽旄之美，闻钟鼓之音，欢嬉喜乐，鼓舞疆畔，[七]以迎和气，招致休庆。小臣蝼蚁，不胜区区。职在书籍，谨依旧文，重述搜狩之义，作颂一篇，并封上。</p>
              <p>　　浅陋鄙薄，不足观省。</p>
              <p>　　注[一]界犹限也。</p>
              <p>　　注[二]诗国风序曰：&quot;蟋蟀，刺晋僖公也。俭不中礼。&quot;其诗曰：&quot;无已太康，职思其居。&quot;毛苌注云：&quot;已，甚也。&quot;郑笺云：&quot;君虽当自乐，亦无甚太乐，欲其用礼以为节也。&quot;又序曰：&quot;山有枢，刺晋昭公也。有才不能用。&quot;其诗曰：</p>
              <p>　　&quot;子有车马，弗驰弗驱。宛其死矣，佗人是愉。&quot;言僖公以太康贻戒，昭公以不能驰驱被讥，言文武之道须折衷也。枢音讴。</p>
              <p>　　注[三]左传曰，吴季札聘于鲁，鲁为之歌颂。季札曰：&quot;乐而不荒。&quot;为之歌卫。</p>
              <p>　　曰：&quot;忧而不困。&quot;</p>
              <p>　　注[四]韩诗外传曰：&quot;人有五藏六府。何谓五藏？精藏于肾，神藏于心，魂藏于肝，魄藏于肺，志藏于脾，此之谓五藏也。何谓六府？喉咽者，量肠之府也；</p>
              <p>　　胃者，五谷之府也；大肠者，转输之府也；小肠者，受成之府也；胆者，积精之府也；旁光者，凑液之府也。&quot;诗曰：&quot;天生蒸民，有物有则。&quot;</p>
              <p>　　注[五]戛，敔也，音古八反。形如伏兽，背上有二十七刻，以木长尺栎之，所以止乐。击，柷也，象桶，中有椎柄，连底摇之，所以作乐。见三礼图。球，玉磬也。虞谟，舜典也。诗小雅曰：&quot;吉日维戊，既伯既祷。田车既好，四牡孔阜。&quot;又曰：&quot;我车既攻，我马既同。&quot;</p>
              <p>　　注[六]元年谓安帝即位年也。□运谓地震、大水、雨雹之类。</p>
              <p>　　注[七]孟子对齐宣王曰：&quot;今王*(颇)*鼓乐于此，百姓闻王钟鼓之声，举欣欣然有喜色而相告曰：'吾王庶几无疾病欤？何以能鼓乐也！'今王田猎于此，百姓见羽旄之美，欣欣有喜色而相告曰：'吾王庶几无疾病欤？何以能田猎也？'此无佗，与人同乐也。&quot;</p>
              <p>　　臣闻昔命师于鞬櫜，偃伯于灵台，或人嘉而称焉。[一]彼固未识夫雷霆之为天常，金革之作昏明也。[二]自黄炎之前，传道罔记；三五以来，越可略闻。且区区之酆郊，犹廓七十里之囿，盛春秋之苗。[三]诗咏*(囿)**[圃]*草，乐奏驺虞。[四]是以大汉之初基也，宅兹天邑，总风雨之会，交阴阳之和。[五]揆厥灵囿，营于南郊。[六]徒观其垧场区宇，恢胎旷荡，□敻勿罔，寥豁郁泱，[七]</p>
              <p>　　骋望千里，天与地莽。于是周阹环渎，右矕三涂，左概嵩岳，[八]面据衡阴，箕背王屋，浸以波、溠，夤以荥、洛。[九]金山、石林，殷起乎其中，峨峨硙硙，锵锵□□，隆穹盘回，嵎峗错崔。[一０]神泉侧出，丹水涅池，怪石浮磬，耀焜于其陂。[一一]其土毛则搉牧荐草，芳茹甘荼，[一二]茈萁、芸蒩，昌本、深蒱，[一三]芝荋、菫、荁，蘘荷、芋渠，[一四]桂荏、凫葵，格、蠄、菹、于。[一五]其植物则玄林包竹，藩陵蔽京，珍林嘉树，建木丛生，[一六]椿、梧、栝、柏，柜、柳、枫、杨，[一七]丰彤对蔚，崟跄槮爽。[一八]翕习春风，含津吐荣，铺于布□，蓶扈蘳荧，恶可殚形。[一九]</p>
              <p>　　注[一]鞬以藏箭，櫜以藏弓。鞬音纪言反。櫜音高。礼记孔子曰：&quot;武王克殷，倒载干戈，包以兽皮，名之曰建櫜。&quot;郑注云&quot;建读为键&quot;，音其蹇反，谓藏闭之也，此马郑异义。司马法曰：&quot;古者武军三年不兴，则凯乐凯歌，偃伯灵台，荅人之劳，告不兴也。&quot;偃，休也。伯谓师节也。灵台，望气之台也。</p>
              <p>　　注[二]左传郑子太叔曰：&quot;为刑罚威狱，以类天之震耀杀戮。&quot;杜注曰：&quot;雷霆震耀，天之威也。圣人作刑狱以象类之。&quot;又宋子罕曰：&quot;兵之设久矣，所以威不轨而昭文德也。圣人以兴，乱人以废，废兴存亡昏明之术，皆兵之由也。&quot;</p>
              <p>　　注[三]酆，周文王所都。孟子曰：&quot;文王之囿方七十里。&quot;尔雅曰：&quot;春猎为搜，夏曰苗，秋曰狝，冬曰狩。&quot;</p>
              <p>　　注[四]韩诗曰：&quot;东有*(囿)**[圃]*草，驾言行狩。&quot;毛诗曰：&quot;彼茁者葭，一发五豝，于嗟乎驺虞。&quot;毛苌注云：&quot;驺虞，义兽也，白虎黑文，不食生物。有至信之德则应之。&quot;周礼大司乐：&quot;王大射则奏驺虞。&quot;</p>
              <p>　　注[五]周礼曰：&quot;风雨之所会也，阴阳之所和也，乃建王国焉。&quot;天邑谓洛阳也。</p>
              <p>　　注[六]揆，度也。诗大雅曰：&quot;王在灵囿。&quot;言作广成苑以比之。</p>
              <p>　　注[七]□音眇，泱音乌朗反，并广大貌。</p>
              <p>　　注[八]阹音欺于反。上林赋曰：&quot;江河为阹。&quot;郭璞注曰：&quot;因山谷遮禽兽曰阹。&quot;</p>
              <p>　　广雅曰：&quot;矕，视也。&quot;音马板反。三涂，山名，在陆浑县西南。</p>
              <p>　　注[九]衡阴，衡山之北。山海经曰：&quot;雉山，澧水出焉。东曰衡山，多青*(癯)**[□]*。&quot;地里志云：&quot;雉县衡山，澧水所出。&quot;在今邓州向城县北。王屋，山，在今王屋县北。周礼曰：&quot;豫州，其浸波、溠，其川荥、洛。&quot;水经注云&quot;溠水出黄山&quot;。在今随州枣阳县东北。又云&quot;波水出歇马岭&quot;，即应劭所谓孤山波水所出者。在今汝州鲁山西北。荥水在荥阳县东是也。</p>
              <p>　　注[一０]金山，金门山也。水经注云在渑池县南。石林，大石山也，一名万安山，在河南郡境，*(薄)**[簿]*云&quot;洛阳县南大石山中有杂树木，有祠名大石祠，山高二百丈&quot;也。殷音于谨反，硙音五来反，□音徂回反，嵎音隅，峗音鱼轨反，并高峻蝄。</p>
              <p>　　注[一一]尔雅曰：&quot;*(汍)**[氿]*泉穴出。穴出，侧出也。&quot;丹水、涅水在今邓州。怪石，怪异好石似玉者。浮磬，若泗水中石，可以为磬也。耀焜，光也。</p>
              <p>　　注[一二]毛，草也。左传云楚芋尹无宇曰：&quot;食土之毛，谁非君臣？&quot;搉，相传音角。搉牧，未详。庄子曰：&quot;麋鹿食荐。&quot;一曰，草稠曰荐。茹，菜也。尔雅曰：&quot;荼，苦菜也。&quot;诗曰：&quot;堇荼如饴。&quot;饴亦甘也。</p>
              <p>　　注[一三]茈音紫。萁音其。尔雅曰：&quot;藄，月尔。&quot;郭璞注曰：&quot;即紫藄也，似蕨可食。&quot;芸，香草也。说文云：&quot;似苜蓿。&quot;蒩音资都反。广雅曰：&quot;蕺，蒩也。其根似茅根，可食。&quot;昌本，昌蒱根也。深蒱谓蒱白生深水之中。</p>
              <p>　　注[一四]芝荋，草也。礼记曰：&quot;芝栭菱椇。&quot;荋音而。堇，菜，花紫，叶可食而滑。荁音户官反。礼记曰：&quot;堇荁枌榆。&quot;郑注云：&quot;苣，堇类也。&quot;蘘荷，苗似姜，根色红紫似芙蓉，可食。芋渠即芋魁也，一名蹲鸱，大叶，根可食也。</p>
              <p>　　注[一五]尔雅曰：&quot;苏，桂荏。&quot;方言曰：&quot;苏亦荏也。&quot;尔雅曰：&quot;茆，凫葵。&quot;</p>
              <p>　　叶团似莼，生水中，今俗名水葵。尔雅曰：&quot;茖，山鳂。&quot;格与茖古字通。菹音子闾反，即巴苴，一名芭蕉。于，轩于也，一名莸，生于水中*(矣)**[涘]*。</p>
              <p>　　注[一六]玄犹幽也。包，丛生也。尔雅曰：&quot;大阜曰陵，绝高曰京。&quot;藩亦蔽也。</p>
              <p>　　建木，长木也。</p>
              <p>　　注[一七]并木名也。柜音矩。杨，睰韵音以征反。</p>
              <p>　　注[一八]并林木貌也。对音徒对反。崟音吟。槮音所金反。爽，睰韵音生。</p>
              <p>　　注[一九]铺音敷。蓶音以揆反。郭璞注尔雅云：&quot;草木花初出为頾。&quot;与蓶通，其字从&quot;唯&quot;，本作从&quot;荏&quot;者，误也。扈音户。蘳音胡瓦反，字从&quot;圭&quot;，并花叶貌。本或作*(蘳)**[□]*。说文云：&quot;蘳，黄花也。&quot;广雅曰：&quot;好色也。&quot;</p>
              <p>　　荧，光也。恶，何也，音乌。</p>
              <p>　　至于阳月，阴慝害作，百草毕落，林衡戒田，焚莱柞木。[一]然后举天网，顿八纮，揫敛九薮之动物，缳橐四野之飞征。[二]鸠之乎兹囿之中，山敦云移，髃鸣胶胶，鄙騃噪讙，子野听耸，离朱目眩，隶首策乱，陈子筹昏。[三]于时营围恢廓，充斥川谷，罦罝罗羉，弥纶坑泽，鮧牢陵山。[四]校队案部，前后有屯，甲乙相伍，戊己为坚。[五]</p>
              <p>　　注[一]尔雅曰：&quot;十月为阳。&quot;孙炎注曰：&quot;纯阴用事，嫌于无阳，故以名云。&quot;</p>
              <p>　　左传曰：&quot;唯正月之朔，慝未作。&quot;杜注云：&quot;慝，阴气也。害作言阴气肃杀，害于百草也。&quot;周礼曰：&quot;林衡掌巡林麓之禁令。&quot;又曰：&quot;牧师掌牧地，凡田事赞焚莱。&quot;除草也。柞音士雅反，邪斫木也。周礼：&quot;柞氏掌攻草木及林麓。&quot;</p>
              <p>　　注[二]揫，聚也，音子由反。周礼职方氏掌九薮：杨州具区，荆州云梦，豫州圃田，青州孟诸，兖州大野，雍州弦蒲，幽州貕养，冀州杨纡，并州昭余祁。</p>
              <p>　　郑玄注云：&quot;泽无水曰薮。&quot;动物谓禽兽也。缳音胡犬反，又胡串反。说文曰：</p>
              <p>　　&quot;缳，落也。&quot;国语曰：&quot;缳于山有罕。&quot;贾逵注云：&quot;缳，还也。&quot;橐，囊也，音托。四野，四方之野。飞征，飞走也。</p>
              <p>　　注[三]鸠，聚也。敦音屯，亦积聚也。鄙騃，兽奋迅貌也。鄙音普美反，騃音俟。韩诗曰：&quot;駓駓俟俟，或髃或友。&quot;眩，乱也，睰韵音玄。隶首，黄帝时善筭者也。陈子，陈平，善于筹策也。昏，乱也。言禽兽多不可筭计。</p>
              <p>　　注[四]罦音浮，雉网也。罝，兔□也。羉，彘网也，音力官反。并见尔雅。坑音苦庚反。苍颉篇曰：&quot;坑，壑也。&quot;鮧牢犹牢笼也。孙卿子曰&quot;鮧牢天下而制之，若制子孙&quot;也。诸本有作牢栅者，非也。</p>
              <p>　　注[五]周礼司马职曰：&quot;前后有屯。&quot;甲乙谓相次也。伍，伍长也。戊己居中为中坚也。</p>
              <p>　　乘舆乃以吉月之阳朔，登于疏镂之金路，六骕狝之玄龙，建雄虹之旌夏，揭鸣鸢之修橦。[一]曳长庚之飞髾，载日月之太常，栖招摇与玄弋，注枉矢于天狼。</p>
              <p>　　[二]羽毛纷其髟鼬，扬金涥而扦玉瓖。[三]屯田车于平原，播同徒于高冈，旃旝掺其如林，错五色以摛光。[四]清氛埃，埽野场，誓六师，搜鉨良。[五]司徒勒卒，司马平行，车攻马同，教达戒通。[六]伐咎鼓，撞华钟，猎徒纵，赴榛丛。[七]徽婳霍奕，别骛分奔，骚扰聿皇，往来交舛，纷纷回回，南北东西。</p>
              <p>　　[八]风行云转，匈糁隐訇，黄尘勃滃，闇若雾昏。[九]日月为之笼光，列宿为之翳昧，僄狡课才，劲勇程气。[一０]狗马角逐，鹰□竞鸷，骁骑旁佐，轻车横厉，相与陆梁，聿皇于中原。绢猑缟，鏦特肩，脰完羝，撝介鲜，散毛族，梏羽髃。[一一]然后飞鋋电激，流矢雨坠，各指所质，不期俱殪，窜伏扔轮，发作梧罴。[一二]祋殳狂击，头陷颅碎，兽不得猭，禽不得瞥。[一三]或夷由未殊，颠狈顿踬，蝡蝡蟫蟫，充衢塞隧，葩华□布，不可胜计。[一四]</p>
              <p>　　注[一]阳朔，十月朔也。疏镂谓雕镂也。周迁舆服杂记曰：&quot;玉路，重*(较)**[辂]*也。金路、玉路形制如一。六，驾六马也。&quot;续汉志曰：&quot;天子五路，驾六马。&quot;</p>
              <p>　　骕狝，马名。左传云，唐成公有两骕狝马。周礼曰：&quot;马高八尺曰龙。&quot;礼记曰：&quot;孟冬，乘玄辂，驾铁骊。&quot;今此亦顺冬气而乘玄也。郭璞注尔雅云：&quot;虹双出色鲜盛者为雄。&quot;左传云：&quot;舞师题以旌夏。&quot;杜预注云：&quot;旌夏，大旌也。&quot;</p>
              <p>　　揭，举也，音渠列反。礼记曰：&quot;前有尘埃，则载鸣鸢。&quot;鸢，鸱也，音缘。鸣则风动，故画之于旌旗以候埃尘也。橦者，旗之竿也，音直江反。</p>
              <p>　　注[二]长庚即太白星。髾音所交反，即旌旗所垂之羽毛也。太常，天子所建大旗也，画之日月。周礼云：&quot;日月为常。&quot;招摇、玄弋、天狼，并星名也。枉矢，妖星，蛇行有尾目，*(赤)**[亦]*画于旌旗也。</p>
              <p>　　注[三]髟鼬，羽旄飞扬蝄也。髟音必由反。鼬音羊救反。蔡邕独断曰：&quot;金涥者，马冠也，高广各四寸，在马□前。&quot;涥音无犯反，一音子公反。瓖，马带以玉饰之，音襄。</p>
              <p>　　注[四]诗小雅曰：&quot;我车既好。&quot;又曰：&quot;射夫既同。&quot;言徒觽齐同也。旝亦旃也，音古会反。左传曰：&quot;旝动而鼓。&quot;掺音所金反，与&quot;森&quot;字同。</p>
              <p>　　注[五]野场谓除其草莱，令得驱驰也。左传曰：&quot;天子六军。&quot;鉨良，马之善者。</p>
              <p>　　注[六]周礼曰：&quot;司徒若将有军旅、会同，田役之戒，则受法于司马，以作其觽。&quot;</p>
              <p>　　又曰：&quot;司马狩田，以旌为左右和之门。前后有屯，百步有司，巡其前后。&quot;郑注云：&quot;正其士之行列。&quot;诗小雅曰：&quot;我车既攻，我马既同。&quot;毛苌注曰：&quot;攻，坚也。同，齐也。戎事齐力，尚强也。田猎齐足，尚疾也。&quot;</p>
              <p>　　注[七]咎鼓，大鼓也，音公刀反。周礼：&quot;□鼓长寻有四尺。&quot;</p>
              <p>　　注[八]婳音呼获反，并奔驰貌。</p>
              <p>　　注[九]糁音苦盖反，訇音火宏反，并声也。滃音乌董反。</p>
              <p>　　注[一０]僄狡，勇捷。僄音匹妙反。</p>
              <p>　　注[一一]绢，系也，与罥通，音工犬反。猑缟，野马也。尔雅曰：&quot;猑缟跰，善升甗。&quot;猑音昆。鏦犹撞也。杨雄方言曰：&quot;吴楚之闲，或谓矛为鏦。&quot;音楚江反。韩诗齐风曰：&quot;并驱从两肩兮。&quot;薛君传曰：&quot;兽三岁曰肩。&quot;脰，颈也，谓中其颈也。脰音豆。完羝，野羊也。臣贤案：字书作&quot;羦&quot;，音户官反，与&quot;完&quot;通。梏，诸家并古酷反。案字书&quot;梏&quot;从&quot;手&quot;，即古文&quot;搅&quot;字，谓搅扰也。</p>
              <p>　　注[一二]鋋，矛也，音巿延反。周礼曰：&quot;王弓以授射甲革、椹质者。&quot;郑注云：</p>
              <p>　　&quot;质，正也。&quot;正音征。扔音人证反。声类曰：&quot;扔，摧也。&quot;言为轮所摧也。</p>
              <p>　　梧，支梧也，音悟。谓支着车也。罴，车轴头也，音卫，谓车轴□而杀之。</p>
              <p>　　注[一三]祋亦殳也，音丁外反。颅，额也，音卢。猭，走也，音丑恋反。瞥，视也，睰韵音疋例反。殳音殊。</p>
              <p>　　注[一四]夷由，不行也。楚词曰：&quot;君不行兮夷由。&quot;未殊谓未死。蝡音而兖反。</p>
              <p>　　说文曰：&quot;动也。&quot;蟫音似林反，亦动貌也。</p>
              <p>　　若夫鸷兽□虫，倨牙黔口，大匈哨后，缊巡欧纡，负隅依阻，莫敢婴御。[一]</p>
              <p>　　乃使郑叔、晋妇之徒，睽孤刲刺，裸裎袒裼。[二]冒□柘，槎棘枳，穷浚谷，底幽嶰，暴斥虎，搏狂兕，狱□熊，抾封狶。[三]或轻訬趬悍，廋疏嵝领，犯历嵩峦，陵乔松，履修樠，踔攳枝，杪标端，尾苍蜼，掎玄嚋，木产尽，寓属单。[四]罕罔合部，□弋同曲，类行并驱，星布丽属，曹伍相保，各有分局。[五]</p>
              <p>　　矰碆飞流，纤罗络縸，游雉髃惊，晨凫辈作，翚然云起，霅尔雹落。[六]</p>
              <p>　　注[一]尔雅曰：&quot;驳如马，倨牙食虎豹。&quot;黔，黑也。周礼考工记曰：&quot;大匈，耀后，有力而不能走。&quot;郑玄注曰：&quot;耀，读曰哨。&quot;哨，小也，音稍。缊巡，并行貌也。缊音于粉反。孟子曰：&quot;有觽逐虎，虎负隅，莫之敢撄。&quot;撄，迫也。</p>
              <p>　　御，扞也。</p>
              <p>　　注[二]郑叔，郑庄公弟太叔段也，诗郑风曰：&quot;太叔于田，乘乘马，襢裼暴虎，献于公所。&quot;孟子曰：&quot;晋人有冯妇者，善搏虎，攘臂下车，觽皆悦之。&quot;睽，离也。孤，独也。谓挺身刺兽。刲亦刺也，音苦圭反。尔雅曰：&quot;袒裼，肉袒也。&quot;</p>
              <p>　　孟子曰：&quot;袒裼裸裎于我侧。&quot;说文曰：&quot;裎，*(袒)**[裸]*也。&quot;其字从&quot;衣&quot;。</p>
              <p>　　注[三]尔雅曰：&quot;□，山桑也。&quot;音一染反。槎，斫也，音仕雅反。嶰谓山涧也。</p>
              <p>　　苍颉篇曰&quot;斥，大也&quot;。□亦狂也，音吉曳反。说文曰：&quot;兕，似野牛而青色。&quot;</p>
              <p>　　抾音劫，古字通。封，大也。狶，劕也，虚起反。</p>
              <p>　　注[四]訬，轻捷也，音初稍反。趬音丘昭反。说文曰：&quot;趬，行轻貌。&quot;廋疏犹搜索也。廋音所由反。字林曰：&quot;娄，山颠也&quot;，音力于反。尔雅曰：&quot;山大而高曰嵩，山小而高锐曰峦。&quot;樠音莫寒反。踔，跳也，音□教反。攳音寻，谓长枝也。杪音亡小反，标音必遥反，并木末也。蜼音以軇反。尔雅曰：&quot;蜼，卬鼻而长尾。&quot;郭璞注曰：&quot;似狝猴而大，黄黑色，尾长数尺，末有两歧，雨则自悬于树，以尾塞鼻。&quot;零陵、南康人呼之音&quot;余&quot;，建平人呼之音&quot;相赠遗&quot;之&quot;遗&quot;也，又音余救反，皆土俗轻重不同耳。掎音居蚁反。说文曰：&quot;偏引一足也。&quot;</p>
              <p>　　木产谓巢栖之类也。寓属谓穴居之属也。</p>
              <p>　　注[五]罕亦网也。相如上林赋曰：&quot;载云罕。&quot;续汉志曰：&quot;将军有部，部下有曲。&quot;□，鱼网也，音增。弋，缴射也。分音扶问反。</p>
              <p>　　注[六]矰，弋矢也。碆与磻同，音补何反，又补佐反。说文曰：&quot;以石着隿缴也。&quot;</p>
              <p>　　络縸，张罗貌也。縸与幕通。翚，飞也，音挥。霅音素洽反。广雅曰：&quot;霅，雨也。&quot;言鸟中缴如雹之落。</p>
              <p>　　尔乃□观高蹈，改乘回辕，泝恢方，抚冯夷，策句芒，超荒忽，出重阳，厉云汉，横天潢。[一]导鬼区，径神场，诏灵保，召方相，驱厉疫，走蜮祥。[二]捎罔两，拂游光，枷天狗，譄坟羊。[三]然后缓节舒容，裴回安步，降集波□，川衡泽虞，矢鱼陈罟。[四]兹飞、宿沙，田开、古蛊，[五]翚终葵，扬关斧，刊重冰，拨蛰户，测潜鳞，踵介旅。[六]逆猎湍濑，渀薄汾桡，沦灭潭渊，左挈夔龙，右提蛟鼍，春献王鲔，夏荐□鼋。[七]于是流览篃照，殚变极态，上下究竟，山谷萧条，原野嵺愀，上无飞鸟，下无走兽，虞人植旍，猎者暛具，车弊田罢，旋入禁囿。[八]栖彁乎昭明之观，休息乎高光之榭，以临乎宏池。[九]镇以瑶台，纯以金堤，树以蒱柳，被以绿莎，瀇瀁沆漭，错紾盘委，天地虹洞，固无端涯，大明生东，月朔西陂。[一０]乃命壶涿，驱水蛊，逐罔、螭，灭短狐，簎鲸、鲵。[一一]然后方余皇，连舼舟，张云帆，施蜺帱，靡飔风，陵迅流，发棹歌，纵水讴，淫鱼出，蓍蔡浮，湘灵下，汉女游。[一二]水禽鸿鹄，鸳鸯、鸥、鹥，鸧鸹、鸬、鹢，鹭、鴈、鷿□，乃安斯寝，戢翮其涯。[一三]鲂、鱮、钎、□，鰋、鲤、鲿、魦，乐我纯德，腾踊相随，虽灵沼之白鸟，孟津之跃鱼，方斯蔑矣。[一四]然犹咏歌于伶萧，载陈于方策，岂不哀哉！[一五]</p>
              <p>　　注[一]□，远也，音名小反。田猎既罢，故改乘回辕也。左传曰：&quot;改乘辕而北之。&quot;泝，上也。恢，大也。冯夷，河伯也。句芒，东方之神也。荒忽，幽远也。重阳，天也。云汉，天河也。天潢，星也。</p>
              <p>　　注[二]灵保，神巫也。楚辞九歌曰&quot;思灵保兮贤姱&quot;。周礼：&quot;方相氏掌执戈扬楯，帅百隶以驱疫。&quot;洪范五行传曰：&quot;蜮，射人，生于南越，谓之短狐。&quot;诗虫鱼疏曰&quot;一名射景，如□三足，今俗谓之水弩&quot;也。</p>
              <p>　　注[三]捎音所交反。郑玄注周礼曰&quot;捎，除也&quot;。国语曰：&quot;木石之怪曰夔、罔两。&quot;游光，神也，兄弟八人。天狗，星名也。春秋元命包曰：&quot;天狗主守财。&quot;</p>
              <p>　　譄，系也，音息列反。坟羊，土之怪，其形似羊。见家语。</p>
              <p>　　注[四]波□，池□也。前书音义曰：&quot;□，在池中作室，可用栖鸟，入则捕之。&quot;</p>
              <p>　　又曰&quot;折竹以绳绵连，禁御使人不得往来&quot;也。周礼&quot;川衡，掌川泽之禁令。</p>
              <p>　　泽虞，掌国泽之政令&quot;也。左传曰：&quot;鲁隐公矢鱼于棠。&quot;矢亦陈也。国语曰：</p>
              <p>　　&quot;鲁宣公夏滥□于泗川，里革断其□而□之，曰：'古者大寒降，水虞于是登川禽而尝之于庙，行诸国助宣气也。今鱼方孕，又行□，贪无蓺也。'公曰：'吾之过也。'&quot;□音圉。</p>
              <p>　　注[五]音冶。</p>
              <p>　　注[六]兹飞即佽飞也。吕氏春秋曰：&quot;荆人佽飞，涉江中流，两蛟绕其船。佽飞拔□赴江，刺蛟杀之。&quot;鲁连子曰：&quot;古善渔者宿沙渠子，使渔山侧，虽十宿沙子不得鱼焉。宿沙非暗于渔道也，彼山者非鱼之所生也。&quot;晏子春秋曰：&quot;公孙捷、田开强、古冶子事景公以勇，晏子劝景公馈之二桃，曰：'计功而食之。'公孙捷*[曰：'捷]*持楯而再搏乳虎，若捷之功，可以食桃。'田开强曰：'吾仗兵而御三军者再，可以食桃。'古冶子曰：'吾尝济河，鼋衔左骖以入砥柱之流，吾逆而百步，顺流九里，得鼋头，鹤跃而出，可以食桃矣。'二子皆反其桃，契领而死。古冶子曰：'二子死之，吾独生，不仁。'亦契领而死。&quot;&quot;蛊&quot;与&quot;冶&quot;通。翚亦挥也。广雅曰：&quot;终葵，椎也。&quot;关斧，斧名也。刊，除也。</p>
              <p>　　踵犹寻也。介谓鳞虫之属也。旅，觽也。</p>
              <p>　　注[七]渀音蒲艮反；桡，奴教反：并入水蝄也。沦灭谓没于水中也。鼍音□。</p>
              <p>　　鲔、鳣属也，大者为王鲔，小者为叔鲔。礼记&quot;季春之月，天子始乘舟，荐鲔于寝庙。季夏之月，令渔师取鼋&quot;也。</p>
              <p>　　注[八]流览谓周流观览也。周礼曰：&quot;植虞旌以属禽。&quot;郑注曰：&quot;植犹树也。</p>
              <p>　　田上树旗，令获者皆致其禽也。&quot;又曰：&quot;车弊献禽以享礿。&quot;注曰：&quot;车弊，车止也。&quot;嵺音力救反，愀音七救反，亦萧条蝄也。</p>
              <p>　　注[九]宏，大也。</p>
              <p>　　注[一０]纯，缘也，音之尹反。蒱亦柳也。瀇音胡广反，瀁音养，沆音胡朗反，漭音莽，并水蝄也。错紾，交结也。紾音之忍反。委音于危反。虹洞，相连也。</p>
              <p>　　虹音胡贡反。朔，生也。礼记曰：&quot;大明生于东，月生于西。&quot;郑注曰：&quot;大明，日也。&quot;言池水广大，日月出于其中也。</p>
              <p>　　注[一一]周礼：&quot;壶涿氏掌除水蛊。&quot;涿音丁角反。蛊音公户反。罔谓罔两也。</p>
              <p>　　螭，龙*(也)**[属]*。短狐即蜮也。簎音七亦反。说文曰：&quot;刺也。&quot;周礼：&quot;□人掌以时簎鱼□龟蜃。&quot;郑觽注云：&quot;簎谓以杖刺泥中搏取之。&quot;</p>
              <p>　　注[一二]方犹并也。余皇，吴之船名也。见左传。舼，小舟也，音渠恭反。淮南子曰：&quot;越舼、蜀艇，不能无水而浮。&quot;帆音凡。帱，帐也，音直由反。飔，疾风也，音楚疑也。武帝秋风词曰：&quot;萧鼓鸣兮发棹歌。&quot;刘向列女传曰：&quot;津更之女，中流奏河激之歌。&quot;韩诗外传曰：&quot;瓠巴鼓琴，淫鱼出听。&quot;淮南子曰：</p>
              <p>　　&quot;上有丛蓍，下有伏龟。&quot;论语曰：&quot;臧文仲居蔡。&quot;注云：&quot;龟出蔡地，故以为名也。&quot;湘灵，舜妃，溺于湘水，为湘夫人也。见楚词。汉女，汉水之神*[女]*。</p>
              <p>　　诗云：&quot;汉有游女。&quot;</p>
              <p>　　注[一三]鸳鸯，匹鸟也。鸥，白鸥也。鹥，凫属也。尔雅曰&quot;鸧，麋鸹&quot;。今谓之鸹鹿也。鸹音括。鸬，鸬菷也。杨孚异物志云：&quot;能没于深水，取鱼而食之，不生卵而孕雏于池泽闲，既胎而又吐生，多者生八九，少生五六，相连而出，若丝绪焉。水鸟而巢高树之上。&quot;鹢，白鶂也。鹭，白鹭也。鷿音步历反。□音梯。杨雄方言曰：&quot;*(白)**[野]*凫也，甚小，好没水中，膏可以莹刀□。&quot;</p>
              <p>　　寝，宿也。诗曰：&quot;乃安斯寝。&quot;涯，水滨也。</p>
              <p>　　注[一四]鱮音绪，似鲂而弱鳞。钎音徐林反，口在颔下，大者长七八尺。□音卑连反，鲂之类也。鰋音匽，今鰋额白鱼*(鲤)**[也]*。鲿音尝，诗虫鱼疏曰&quot;今黄颊鱼&quot;也。魦音沙，或作&quot;鲨&quot;。郭义恭广志曰：&quot;吹沙鱼，大如指，沙中行。&quot;诗大雅曰：&quot;王在灵沼，于牣鱼跃。&quot;郑玄注云：&quot;灵沼之水，鱼盈满其中也，皆以跳跃。&quot;又曰：&quot;白鸟翯翯。&quot;翯，肥泽也。翯音学。言并得其所也。尚书中候曰&quot;武王度孟津，白鱼跃入于王舟中&quot;也。</p>
              <p>　　注[一五]伶，乐官也。诗国风序曰：&quot;卫之贤者，仕于伶官。&quot;礼记曰：&quot;文武之道，布在方策。&quot;又曰：&quot;百名以上，书之于策，不满百名，书之于方。&quot;郑注云：&quot;方，板也。&quot;</p>
              <p>　　于是宗庙既享，庖厨既充，车徒既简，器械既攻。[一]然后摆牲班禽，淤赐犒功，髃师叠伍，伯校千重，山罍常满，房俎无空。[二]酒正案队，膳夫巡行，清醪车凑，燔炙骑将，鼓骇举爵，钟鸣既觞。[三]若乃阳阿衰斐之晋制，阐□华羽之南音，[四]所以洞荡匈臆，发明耳目，疏越蕴慉，骇恫底伏，[五]锽锽鎗鎗，奏于农郊大路之衢，与百姓乐之。[六]是以明德曜乎中夏，威灵畅乎四荒，东邻浮巨海而入享，西旅越鳂领而来王，南徼因九译而致贡，朔狄属象胥而来同。[七]盖安不忘危，治不忘乱，道在乎兹，斯固帝王之所以曜神武而折遐冲者也。[九]</p>
              <p>　　注[一]礼记曰：&quot;天子岁三田。一为干豆，二为宾客，三为充君之庖。&quot;</p>
              <p>　　注[二]广雅曰：&quot;捭，开也。&quot;字书：&quot;摆亦捭字也，音捕买反。&quot;班固西都赋曰：&quot;置互摆牲。&quot;班，布也。淤与饫同。左传曰：&quot;加轵则饫赐。&quot;犒，劳也。</p>
              <p>　　山罍，画为山文。礼记曰：&quot;山罍，夏后氏之樽也。&quot;又曰：&quot;周以房俎。&quot;郑玄注云：</p>
              <p>　　&quot;房谓足下跗也，有似于堂房矣。&quot;</p>
              <p>　　注[三]周礼&quot;酒正，中士，辩五齐之名，三酒之物。膳夫，上士，掌王之食饮膳羞&quot;。说文曰：&quot;醪，汁滓酒也。&quot;大雅曰：&quot;或燔或炙。&quot;将，行也。既，尽也。流俗本&quot;爵&quot;字作&quot;爝&quot;，&quot;既&quot;字作&quot;暨&quot;，皆误也。</p>
              <p>　　注[四]淮南子曰：&quot;歌采菱，发阳阿。&quot;礼记曰：&quot;啴谐慢易之音作而人康乐。&quot;</p>
              <p>　　鹖冠子曰；&quot;南方万物华羽焉，故以调羽也。&quot;</p>
              <p>　　注[五]越，散也。蕴慉犹积聚也。慉与畜通。恫音洞。底伏犹滞伏也。吕氏春秋曰：&quot;昔阴康氏之始，阴多滞伏湛积，故作为舞以宣导之。&quot;此言作乐，亦以疏散滞伏之象。</p>
              <p>　　注[六]锽锽鎗鎗，钟鼓之声也。锽音撗。鎗音测庚反。孟子谓齐*[宣]*王曰：&quot;今王与百姓同其乐则王矣。&quot;农郊，田野也。</p>
              <p>　　注[七]入享谓来助祭也。孔安国注尚书曰：&quot;西旅，西戎远国也。&quot;鳂岭，西域山也。西河旧事曰：&quot;岭上多鳂，因以名焉。&quot;徼，塞之道也。九译为九重译语而通中国也。尚书大传曰：&quot;周成王时，越裳氏重九译而贡白雉。&quot;朔狄，北狄也。周礼：&quot;象胥掌蛮、夷、戎、翟之国，使传王之言而谕说焉，以和亲之。&quot;</p>
              <p>　　郑注云：&quot;通夷狄之言者曰象胥，其有才智者也。此类之本名，东方曰寄，南方曰象，西方曰狄鞮，北方曰译。此官正为象者，周始有南越重译来贡献，是以名通言语之官为象胥。&quot;胥音谞。</p>
              <p>　　注[八]晏子春秋曰：&quot;晋平公欲攻齐，使范昭观焉。景公觞之。范昭曰：'愿请君之□酌。'景公曰：'诺。'范昭已饮，晏子命彻尊更之。范昭归，以报晋平公曰：'齐未可伐也，吾欲臱其君而晏子知之。'仲尼闻之曰：'起于尊俎之闲，而折冲千里之外。'&quot;方今大汉收功于道德之林，致获于仁义之渊，忽搜狩之礼，阙盘虞之佃。[一]</p>
              <p>　　闇昧不鷪日月之光，聋昏不闻雷霆之震，于今十二年，为日久矣。亦方将刊禁台之秘藏，发天府之官常，由质要之故业，率典刑之旧章。[二]采清原，嘉岐阳，登俊桀，命贤良，举淹滞，拔幽荒。[三]察淫侈之华誉，顾介特之实功，聘畎亩之髃雅，宗重渊之潜龙。[四]乃储精山薮，历思河泽，目□鼎俎，耳听康衢，营傅说于胥靡，求伊尹于庖厨，索胶鬲于鱼盐，听□戚于大车。[五]俾之昌言而宏议，轶越三家，驰骋五帝，悉览休祥，总括髃瑞。[六]遂栖凤皇于高梧，宿麒麟于西园，纳僬侥之珍羽，受王母之白环。[七]永逍摇乎宇内，与二仪乎无疆，贰造化于后土，参神施于昊干，超特达而无俦，焕巍巍而无原。[八]</p>
              <p>　　丰千亿之子孙，历万载而永延。[九]礼乐既阕，北辕反□，至自新城，背伊阙，反洛京。[一０]</p>
              <p>　　注[一]盘，乐也。虞与娱同。</p>
              <p>　　注[二]周礼八法，四曰官常，以听官理。天府掌祖庙之守藏，与其禁令，察髃吏之理。左传云：&quot;晋赵盾为国，政由质要。&quot;杜预注曰：&quot;由，用也。质要，契券也。&quot;刊音苦寒反。</p>
              <p>　　注[三]清原，地在河东闻喜县北。左传曰：&quot;晋搜于清原，作五军。&quot;又楚椒举曰：&quot;周武有孟津之誓，成有岐阳之搜。&quot;礼记月令：&quot;孟夏，命太尉赞杰俊，遂贤良。&quot;左传楚平王&quot;诘奸慝，举淹滞&quot;。杜预注云：&quot;淹滞，有才德而未□者也。&quot;</p>
              <p>　　注[四]华誉，虚誉也。介特谓孤介特立也。畎亩谓隐于陇亩之中也。司马相如上林赋曰：&quot;掩髃雅。&quot;音义云：&quot;谓大雅、小雅之人也。&quot;潜龙，喻贤人隐也。</p>
              <p>　　注[五]□，视也，音所解反。鼎俎谓伊尹负鼎以干汤也。墨子曰：&quot;汤举伊尹于庖厨之中。&quot;康衢谓宁戚也。说苑曰：&quot;宁戚饭牛于康衢，击车辐而歌硕鼠。&quot;</p>
              <p>　　傅说代胥靡刑人筑于傅岩之野，高宗梦得之。孟子曰&quot;胶鬲举于鱼盐&quot;也。</p>
              <p>　　注[六]俾，使也。昌，当也。宏，大也。前书杨雄曰：&quot;宏言崇议。&quot;轶，过也。</p>
              <p>　　三家，三皇也。</p>
              <p>　　注[七]韩诗外传曰：&quot;黄帝时凤皇止帝东园，集帝梧桐，食帝竹实。&quot;尚书中侯曰：&quot;黄帝时麒麟在园。&quot;帝王纪曰&quot;尧时憔侥氏来贡没羽。西王母慕舜之德，来献白环&quot;也。</p>
              <p>　　注[八]论语孔子曰：&quot;尧之为君，焕乎其有文章，巍巍乎其有成功。&quot;</p>
              <p>　　注[九]诗大雅曰&quot;天锡百禄，子孙千亿&quot;也。</p>
              <p>　　注[一０]阕，止也，音苦穴反。新城，县，属河南郡，今伊阙县。</p>
              <p>　　颂奏，忤邓氏，滞于东观，十年不得调。因兄子丧自劾归。[一]太后闻之怒，谓融羞薄诏除，欲仕州郡，遂令禁锢之。[二]</p>
              <p>　　注[一]融集云，时兄伉子在融舍物故，融因是自劾而归。</p>
              <p>　　注[二]融集云，时左将奏融*(道)**[遭]*兄子丧，自劾而归，离署当免官。制曰：&quot;融典校秘书，不推忠尽节，而羞薄诏除，希望欲仕州郡，免官勿罪。&quot;禁锢六年矣。</p>
              <p>　　太后崩，安帝亲政，召还郎署，复在讲部。出为河闲王獜长史。时车驾东巡岱宗，[一]融上东巡颂，帝奇其文，召拜郎中。及北乡侯即位，融移病去，为郡功曹。</p>
              <p>　　注[一]延光三年。</p>
              <p>　　阳嘉二年，诏举敦朴，城门校尉岑起举融，征诣公车，对策，拜议郎。[一]大将军梁商表为从事中郎，转武都太守。时西羌反叛，征西将军马贤与护羌校尉胡畴征之，而稽久不进。融知其将败，上疏乞自暛，曰：&quot;今杂种诸羌转相钞盗，宜及其未并，亟遣深入，破其支党，而马贤等处处留滞。羌胡百里望尘，千里听声，今逃匿避回，漏出其后，则必侵寇三辅，为民大害。臣愿请贤所不可用关东兵五千，裁假部队之号，尽力率厉，埋根行首，以先吏士，[二]三旬之中，必克破之。臣少习学蓺，不更武职，猥陈此言，必受诬罔之辜。昔毛遂厮养，为觽所蚩，终以一言，克定从要。[三]臣惧贤等专守一城，言攻于西而羌出于东，且其将士必有高克溃叛之变。&quot;[四]朝廷不能用。又陈：&quot;星孛参、毕，参西方之宿，毕为边兵，至于分野，并州是也。[五]西戎北狄，殆将起乎！宜备二方。&quot;寻而陇西羌反，乌桓寇上郡，皆卒如融言。</p>
              <p>　　注[一]续汉书曰，融对策于北宫端门。</p>
              <p>　　注[二]埋根言不退。</p>
              <p>　　注[三]毛遂，赵平原君赵胜客也。居门下三年。时平原将与楚合从，以毛遂备二十人数，其十九人相与笑之。比至楚，毛遂果按□与楚定从，楚立发兵救赵。</p>
              <p>　　事见史记。厮养，贱人也。</p>
              <p>　　注[四]左传曰，郑使高克率师次于河上，久而不召，师溃而归，高克奔陈。</p>
              <p>　　注[五]参在申，为晋分，并州之地。</p>
              <p>　　三迁，桓帝时为南郡太守。先是融有事忤大将军梁冀旨，冀讽有司奏融在郡贪浊，免官，髡徙朔方。自刺不殊，得赦还，复拜议郎，重在东观著述，以病去官。</p>
              <p>　　融才高博洽，为世通儒，教养诸生，常有千数。涿郡卢植，北海郑玄，皆其徒也。善鼓琴，好吹笛，达生任性，不拘儒者之节。居宇器服，多存侈饰。常坐高堂，施绛纱帐，前授生徒，后列女乐，弟子以次相传，鲜有入其室者。尝欲训左氏春秋，及见贾逵、郑觽注，乃曰：&quot;贾君精而不博，郑君博而不精。既精既博，吾何加焉！&quot;但着三传异同说。注孝经、论语、诗、易、三礼、尚书、列女传、老子、淮南子、离骚，所着赋、颂、碑、诔、书、记、表、奏、七言、琴歌、对策、遗令，凡二十一篇。</p>
              <p>　　初，融惩于邓氏，不敢复违忤埶家，遂为梁冀草奏李固，又作大将军西第颂，以此颇为正直所羞。年八十八，延熹九年卒于家。遗令薄葬。族孙日磾，献帝时位至太傅。[一]</p>
              <p>　　注[一]三辅决录注：&quot;日磾字翁叔。&quot;</p>
              <p>　　论曰：马融辞命邓氏，逡巡陇汉之闲，将有意于居贞乎？[一]既而羞曲士之节，惜不赀之躯，[二]终以奢乐恣性，党附成讥，固知识能匡欲者鲜矣。[三]夫事苦，则矜全之情薄；生厚，故安存之虑深。[四]登高不惧者，胥靡之人也；[五]</p>
              <p>　　坐不垂堂者，千金之子也。[六]原其大略，归于所安而已矣。物我异观，亦更相笑也。</p>
              <p>　　注[一]陇汉之闲谓客于汉阳时。易屯卦初九曰：&quot;盘桓利居贞。&quot;</p>
              <p>　　注[二]庄子曰：&quot;曲士不可语于道者，束于教也。&quot;</p>
              <p>　　注[三]识，性也。匡，正也。</p>
              <p>　　注[四]老子曰：；&quot;人之轻死者，以其求生。生之厚也，是以轻死。&quot;</p>
              <p>　　注[五]前书音义曰：&quot;胥，相也。靡，随也。谓相随受刑之人也。&quot;庄子曰：&quot;胥靡登高*(也)*不惧，遗死生也。&quot;此为矜全之情薄也。</p>
              <p>　　注[六]前书□错曰：&quot;千金之子，坐不垂堂。&quot;此为安存之虑深也。</p>
              <p>　　校勘记</p>
              <p>　　一九五三页一０行会羌虏缼起按：&quot;缼&quot;原作&quot;蹾&quot;，径据汲本改。</p>
              <p>　　一九五四页三行拜为校书郎中&quot;校&quot;原作&quot;挍&quot;，径据汲本、殿本改。按：校挍本通作，然各本皆作&quot;校&quot;，且注文亦作&quot;校&quot;，故改。</p>
              <p>　　一九五四页七行谢承*[书]*及续汉书&quot;承&quot;原斗&quot;丞&quot;，径改正。按：当作&quot;谢承书及续汉书&quot;，谓谢承后汉书及司马彪续汉书也，今补&quot;书&quot;字。</p>
              <p>　　一九五五页三行*[劝]*收藏据汲本、殿本补。</p>
              <p>　　一九五五页三行欢嬉喜乐按：汲本、殿本&quot;嬉&quot;作&quot;欣&quot;。</p>
              <p>　　一九五五页八行有才不能用按：刊误谓&quot;才&quot;当作&quot;财&quot;。</p>
              <p>　　一九五六页三行今王*(颇)*鼓乐于此据刊误删，与今本孟子合。</p>
              <p>　　一九五六页八行诗咏*(囿)**[圃]*草据汲本改，注同。按：集解引钱大昕说，谓&quot;囿&quot;当从闽本作&quot;圃&quot;。诗&quot;东有甫草&quot;，郑氏读如&quot;圃&quot;。</p>
              <p>　　一九五六页一０行恢胎旷荡按：&quot;恢&quot;原作&quot;□&quot;，俗体字，径改正。下&quot;营围恢廓&quot;同。</p>
              <p>　　一九五六页一０行寥豁郁泱按：&quot;寥&quot;原斗&quot;寒&quot;，径据汲本、殿本改正。</p>
              <p>　　一九五六页一一行左概嵩狱按：王念孙读书杂志余编谓&quot;概&quot;当作&quot;枕&quot;，字之误也。水经汝水注、太平御览地部引此，并作&quot;左枕嵩岳&quot;。</p>
              <p>　　一九五六页一一行箕背王屋按：王念孙谓&quot;箕背&quot;当作&quot;背箕&quot;，与&quot;面据&quot;相对，箕读为基，基亦据也，言前据衡阴，后据王屋也。水经汝水注引此，正作&quot;背基王屋&quot;。</p>
              <p>　　一九五六页一三行昌本深蒱殿本&quot;蒱&quot;作&quot;蒲&quot;，注同。按：蒱蒲通。</p>
              <p>　　一九五六页一五行丰彤对蔚按：&quot;彤&quot;原作&quot;肜&quot;，径依汲本、殿本改。</p>
              <p>　　一九五七页一五行东曰衡山多青*(癯)**[□]*按：引文见山海经中次八经。善丹曰雘，□丹；善青曰□，□青。山海经凡言&quot;青□&quot;，皆□青作&quot;□&quot;，兹据改。</p>
              <p>　　一九五七页一七行应劭按：&quot;劭&quot;原斗&quot;邵&quot;，径改正。</p>
              <p>　　一九五八页二行*(薄)**[簿]*云据集解本改。按：张森楷谓簿即河南十二县簿，太平御览屡引之。</p>
              <p>　　一九五八页五行*(汍)**[氿]*泉穴出各本并误，据尔雅改。</p>
              <p>　　一九五八页一三行尔雅曰茆凫葵按：&quot;尔雅&quot;当作&quot;广雅&quot;。沉钦韩谓尔雅无此语，见广雅释草。</p>
              <p>　　一九五八页一四行生于水中*(矣)**[涘]*据殿本改。</p>
              <p>　　一九五九页二行本或作*(蘳)**[□]*据汲本改。按：汲本无&quot;或&quot;字。</p>
              <p>　　一九五九页五行鄙騃噪讙按：李慈铭谓&quot;鄙&quot;当作&quot;駓&quot;。注引韩诗&quot;駓駓俟俟&quot;，即毛诗之&quot;□□俟俟&quot;也。</p>
              <p>　　一九五九页一三行缳于山有罕按：今国语齐语作&quot;缳山于有牢&quot;。一九六０而四行栖招摇与玄弋按：沈钦韩谓&quot;玄弋&quot;当作&quot;玄戈&quot;。隋书天文志&quot;玄戈一星，在招摇北&quot;。新唐书兵志&quot;武德三年更以关中富平道为玄弋军，军置将副各一人&quot;，皆取星文为号。</p>
              <p>　　一九六０页五行扬金涥而扦玉瓖按：沉家本谓&quot;涥&quot;当作&quot;□&quot;。说文：&quot;□，□盖也。&quot;读若范，大徐亡范切。注中之&quot;无犯反&quot;，即大徐之&quot;亡范切&quot;，其音是矣。而又云&quot;一云子公反&quot;，盖唐时已有误作&quot;涥&quot;者，故注家遂有此音而不知其非耳。</p>
              <p>　　一九六０页九行狗马角逐按：汲本&quot;角&quot;作&quot;争&quot;。</p>
              <p>　　一九六０页一一行祋殳狂击按：&quot;祋&quot;原斗&quot;□&quot;，径改正。注同。</p>
              <p>　　一九六０页一四行玉路重*(较)**[辂]*也据殿本改。</p>
              <p>　　一九六一页五行蛇行有尾目*(赤)**[亦]*画于旌旗也按：刊误谓妖星但见尾目而已，又言其赤，非也。当作&quot;蛇行有尾目，亦画于旌旗也&quot;。上文太常画日月，故云&quot;亦画&quot;也。今据改。</p>
              <p>　　一九六一页六行高广各四寸在马□前按：续书舆服志注引独断，&quot;四寸&quot;作&quot;五寸&quot;，&quot;马□&quot;作&quot;马髦&quot;。</p>
              <p>　　一九六一页八行我车既好刊误谓&quot;我&quot;当作&quot;田&quot;。按：诗小雅车攻作&quot;田&quot;。</p>
              <p>　　一九六二页一行猑缟趼殿本&quot;猑&quot;作&quot;騉&quot;。按：今本尔雅作&quot;騉&quot;。</p>
              <p>　　一九六二页一一行狱□态按：集解引钱大昕说，谓&quot;□&quot;当作&quot;猘&quot;。</p>
              <p>　　一九六二页一二行杪标端按：&quot;标&quot;原斗&quot;摽&quot;，径改正。注同。</p>
              <p>　　一九六三页四行裎*(袒)**[裸]*也据汲本、殿本改。</p>
              <p>　　一九六四页一行导鬼区按：刊误谓&quot;导&quot;当作&quot;道&quot;。</p>
              <p>　　一九六四页七行树以蒱柳汲本、殿本&quot;蒱&quot;作&quot;蒲&quot;，注同。按：蒲蒱通。</p>
              <p>　　一九六四页一二行咏歌于伶萧按：汲本&quot;萧&quot;作&quot;箫&quot;。</p>
              <p>　　一九六四页一五行帅百隶以驱疫按：&quot;驱&quot;原斗&quot;欧&quot;，径改正。</p>
              <p>　　一九六五页一一行公孙捷*[曰捷]*持楯而再搏乳虎据汲本补。按：宋本注无&quot;曰捷&quot;二字，故刘攽刊误谓如下文，则此少&quot;曰吾&quot;二字。此&quot;曰捷&quot;二字疑毛子晋以意补之。张森楷校勘记谓据下二子皆曰&quot;吾&quot;，不自称名，则捷亦不宜独自称名，刘谓少&quot;曰吾&quot;二字是也，未知子晋何从改作&quot;捷&quot;。</p>
              <p>　　一九六六页七行螭龙*(也)**[属]*据汲本改。</p>
              <p>　　一九六六页一０行萧鼓鸣兮按：汲本&quot;萧&quot;作&quot;箫&quot;。</p>
              <p>　　一九六六页一二行汉水之神*[女]*据汲本、殿本补。</p>
              <p>　　一九六六页一四行鸥白鸥也按：汲本&quot;白鸥&quot;作&quot;白鹇&quot;。</p>
              <p>　　一九六六页一六行*(白)**[野]*凫也据汲本、殿本改。</p>
              <p>　　一九六七页一行今鰋额白鱼*(鲤)**[也]*据汲本、殿本改。</p>
              <p>　　一九六七页一五行摆亦捭字也按：&quot;捭&quot;原斗&quot;裨&quot;，径改正。</p>
              <p>　　一九六七页一五行班固西都赋曰置互摆牲按：沉钦韩谓此张衡西京赋语，注误以为班固。</p>
              <p>　　一九六八页八行孟子谓齐*[宣]*王曰据汲本、殿本补。</p>
              <p>　　一九六八页一四行是以名通言语之官为象胥刊误谓&quot;名通&quot;当作&quot;通名&quot;，谓总称言语之官为象胥也。按：周礼郑注作&quot;是因通言语之官为象胥云&quot;，阮元校勘记谓大字本&quot;因&quot;下有&quot;名&quot;字，则刊误之说非也。</p>
              <p>　　一九六九页三行嘉岐阳按：&quot;岐&quot;原作&quot;歧&quot;，径改正。注同。</p>
              <p>　　一九七０页一五行时左将奏融*(道)**[遭]*兄子丧据殿本改。</p>
              <p>　　一九七一页一行出为河闲王厩长史按：刊误谓厩长即是官名，&quot;史&quot;字衍。</p>
              <p>　　一九七三页九行胥靡登高*(也)*不惧据刊误删。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='64.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='66.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
