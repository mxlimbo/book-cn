<html>
<head>
<title>后汉书卷七十九上　儒林列传　第六十九上</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="85.htm"><img src="last.gif" width="46" height="15" border="0"></a><img src="bg.gif" width="40" height="30"></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷七十九上　儒林列传　第六十九上</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　昔王莽、更始之际，天下散乱，礼乐分崩，典文残落。及光武中兴，爱好经术，未及下车，而先访儒雅，采求阙文，补缀漏逸。[一]先是四方学士多怀协图书，遁逃林薮。自是莫不抱负坟策，云会京师，范升、陈元、郑兴、杜林、韂宏、刘昆、桓荣之徒，继踵而集。于是立五经博士，各以家法教授，易有施、孟、梁丘、京氏，尚书欧阳、大小夏侯，诗齐、鲁、韩，礼大小戴，春秋严、颜，凡十四博士，太常差次总领焉。
              <p>　　注[一]礼记曰：&quot;武王克殷反商，未及下车，而封黄帝之后于蓟。&quot;</p>
              <p>　　建武五年，乃修起太学，稽式古典，笾豆干戚之容，备之于列，[一]服方领习矩步者，委它乎其中。[二]中元元年，初建三雍。明帝即位，亲行其礼。天子始冠通天，[三]衣日月，[四]备法物之驾，[五]盛清道之仪，[六]坐明堂而朝髃后，登灵台以望云物，[七]袒割辟雍之上，尊养三老五更。飨射礼毕，帝正坐自讲，诸儒执经问难于前，冠带缙绅之人，圜桥门而观听者盖亿万计。[八]其后复为功臣子孙、四姓末属别立校舍，搜选高能以受其业，自期门羽林之士，悉令通孝经章句，匈奴亦遣子入学。济济乎，洋洋乎，盛于永平矣！</p>
              <p>　　注[一]笾豆，礼器也。竹谓之笾，木谓之豆。干，盾也。戚，钺也。舞者所执。</p>
              <p>　　注[二]方领，直领也。委它，行貌也。委音于危反。它音以支反。</p>
              <p>　　注[三]徐广舆服杂注曰：&quot;天子朝，冠通天冠，高九寸，黑介帻，金薄山，所常服也。&quot;</p>
              <p>　　注[四]续汉志曰&quot;乘舆备文日月星辰&quot;也。</p>
              <p>　　注[五]胡广汉制度曰&quot;天子出，有大驾、法驾、小驾。大驾则公卿奉引，大将军骖乘，太仆御，属车八十一乘，备千乘万骑。法驾，公不在卤簿，唯河南尹、执金吾、洛阳令奉引，侍中骖乘，奉车郎御，属车三十六乘。小驾，太仆奉驾，侍御史整车骑&quot;也。</p>
              <p>　　注[六]汉官仪曰&quot;清道以旄头为前驱&quot;也。</p>
              <p>　　注[七]云物，解见明纪。</p>
              <p>　　注[八]汉官仪曰：&quot;辟雍四门外有水，以节观者。&quot;门外皆有桥，观者水外，故云圜桥门也。圜，遶也。</p>
              <p>　　建初中，大会诸儒于白虎观，考详同异，连月乃罢。肃宗亲临称制，如石渠故事，[一]顾命史臣，着为通义。[二]又诏高才生受古文尚书、毛诗、谷梁、左氏春秋，虽不立学官，然皆擢高第为讲郎，给事近署，所以网罗遗逸，博存觽家。孝和亦数幸东观，览阅书林。及邓后称制，学者颇懈。时樊准、徐防并陈敦学之宜，又言儒职多非其人，于是制诏公卿妙简其选，三署郎能通经术者，皆得察举。自安帝览政，薄于蓺文，博士倚席不讲，[三]</p>
              <p>　　朋徒相视怠散，学舍颓敝，鞠为园蔬，[四]牧儿荛竖，至于薪刈其下。顺帝感翟酺之言，乃更修黉宇，[五]凡所造构二百四十房，千八百五十室。试明经下第补弟子，增甲乙之科员各十人，除郡国耆儒皆补郎、舍人。本初元年，梁太后诏曰：&quot;大将军下至六百石，悉遣子就学，每岁辄于乡射月一飨会之，以此为常。&quot;[六]自是游学增盛，至三万余生。然章句渐疏，而多以浮华相尚，儒者之风盖衰矣。党人既诛，其高名善士多坐流废，后遂至忿争，更相言告，亦有私行金货，定兰台桼书经字，以合其私文。熹平四年，灵帝乃诏诸儒正定五经，刊于石碑，为古文、篆、隶三体书法以相参检，树之学门，[七]使天下咸取则焉。</p>
              <p>　　注[一]石渠见章纪。</p>
              <p>　　注[二]即白武通*(议)**[义]*是。</p>
              <p>　　注[三]礼记曰：&quot;凡侍坐于大司成者，远近闲三席。&quot;又曰：&quot;若非饮食之客则布席，席闲函丈。&quot;注云：&quot;谓讲问客也。&quot;倚席言不施讲坐也。</p>
              <p>　　注[四]诗小雅曰：&quot;鞠为茂草。&quot;注云：&quot;鞠，穷也。&quot;</p>
              <p>　　注[五]说文曰：&quot;黉，学也。&quot;黉与横同。</p>
              <p>　　注[六]汉官仪曰：&quot;春三月，秋九月，习乡射礼，礼生皆使太学学生。&quot;</p>
              <p>　　注[七]古文谓孔子壁中书。篆书，秦始皇使程邈所作也。隶书亦程邈所献也，主于徒隶，从简易也。谢承书曰：&quot;碑立太学门外，瓦屋覆之，四面栏障，开门于南，河南郡设吏卒视之。&quot;杨龙骧洛阳记载朱超石与兄书云：&quot;石经文都似碑，高一丈许，广四尺，骈罗相接。&quot;</p>
              <p>　　初，光武迁还洛阳，其经牒秘书载之二千余两，自此以后，参倍于前。及董卓移都之际，吏民扰乱，自辟雍、东观、兰台、石室、宣明、鸿都诸藏典策文章，竞共剖散，其缣帛图书，大则连为帷盖，小乃制为縢囊。[一]及王允所收而西者，裁七十余乘，道路艰远，复□其半矣。后长安之乱，一时焚荡，莫不泯尽焉。</p>
              <p>　　注[一]縢亦□也，音徒恒反。说文曰：&quot;□，囊也。&quot;</p>
              <p>　　东京学者猥觽，难以详载，今但录其能通经名家者，以为儒林篇。其自有列传者，则不兼书。若师资所承，[一]宜标名为证者，乃着之云。</p>
              <p>　　注[一]老子曰：&quot;善人者，不善人之师也。不善人者，善人之资也。&quot;故因曰师资。</p>
              <p>　　前书云：田何传易授丁宽，[一]丁宽授田王孙，王孙授沛人施雠、东海孟喜、琅邪梁丘贺，[二]由是易有施、孟、梁丘之学。又东郡京房受易于梁国焦延寿，[三]别为京氏学。又有东莱费直，[四]传易，授琅邪王横，为费氏学。[五]本以古字，号古文易。又沛人高相传易，授子康及兰陵毋将永，为高氏学。[六]施、孟、梁丘、京氏四家皆立博士，费、高二家未得立。</p>
              <p>　　注[一]前书宽字子襄。</p>
              <p>　　注[二]前书雠字长卿，喜字长卿，贺字长翁。</p>
              <p>　　注[三]前书延寿名赣。</p>
              <p>　　注[四]前书直字长翁。</p>
              <p>　　注[五]前书&quot;横&quot;作&quot;璜&quot;，字平仲。</p>
              <p>　　注[六]毋将姓也，毋读曰无。</p>
              <p>　　刘昆字桓公，陈留东昏人，[一]梁孝王之胤也。少习容礼。[二]平帝时，受施氏易于沛人戴宾。能弹雅琴，知清角之操。[三]</p>
              <p>　　注[一]东昏属陈留郡，东缗属山阳郡，诸本作&quot;缗&quot;者误。</p>
              <p>　　注[二]容，仪也。前书鲁徐生善为容，孝文时，以容为礼官大夫。</p>
              <p>　　注[三]刘向别录曰：&quot;雅琴之意，事皆出龙德诸琴杂事中。&quot;前书蓺文志曰：&quot;雅琴，龙氏名德，赵氏名定。&quot;韩子曰：&quot;师旷对晋平公曰：'昔黄帝合鬼神，驾象车，交龙毕，方并辖，蚩尤居前，风伯进埽，雨师洒道，作为清角。今君德薄，不足以听之。'&quot;王莽世，教授弟子恒五百余人。每春秋飨射，常备列典仪，以素木瓠叶为俎豆，桑弧蒿矢，以射&quot;菟首&quot;。[一]每有行礼，县宰辄率吏属而观之。王莽以昆多聚徒觽，私行大礼，有僭上心，乃系昆及家属于外黄狱。寻莽败得免。既而天下大乱，昆避难河南负犊山中。[二]</p>
              <p>　　注[一]诗小雅瓠叶诗序曰：&quot;刺幽王□礼而不能行，故思古之人，不以微薄废礼焉。&quot;诗曰：&quot;幡幡瓠叶，采之亨之。君子有酒，酌言尝之。有菟斯首，炰之燔之。君子有酒，酌言献之。&quot;昆惧礼之废，故引以瓠叶为俎实，射则歌&quot;菟首&quot;之诗而节也。</p>
              <p>　　注[二]郡国志河南郡有负犊山。</p>
              <p>　　建武五年，举孝廉，不行，遂逃，教授于江陵。光武闻之，即除为江陵令。时县连年火醔，昆辄向火叩头，多能降雨止风。征拜议郎，稍迁侍中﹑弘农太守。</p>
              <p>　　先是崤﹑黾驿道多虎醔，行旅不通。昆为政三年，仁化大行，虎皆负子度河。</p>
              <p>　　帝闻而异之。二十二年，征代杜林为光禄勋。诏问昆曰：&quot;前在江陵，反风灭火，后守弘农，虎北度河，行何德政而致是事？&quot;昆对曰：&quot;偶然耳。&quot;左右皆笑其质讷。帝叹曰：&quot;此乃长者之言也。&quot;顾命书诸策。乃令入授皇太子及诸王小侯五十余人。二十七年，拜骑都尉。三十年，以老乞骸骨，诏赐洛阳第舍，以千石禄终其身。中元二年卒。</p>
              <p>　　子轶，字君文，传昆业，门徒亦盛。永平中，为太子中庶子。建初中，稍迁宗正，卒官，遂世掌宗正焉。</p>
              <p>　　洼丹字子玉，[一]南阳育阳人也。世传孟氏易。王莽时，常避世教授，专志不仕，徒觽数百人。建武初，为博士，稍迁，十一年，为大鸿胪。作易通论七篇，世号洼君通。丹学义研深，易家宗之，称为大儒。十七年，卒于官，年七十。</p>
              <p>　　注[一]风俗通&quot;洼&quot;音&quot;圭&quot;。</p>
              <p>　　时中山觟阳鸿，字孟孙，[一]亦以孟氏易教授，有名称，永平中为少府。</p>
              <p>　　注[一]姓觟阳，名鸿也。觟音胡瓦反。其字从&quot;角&quot;字，或作&quot;鲑&quot;。从&quot;鱼&quot;者，音胡佳反。</p>
              <p>　　任安字定祖，广汉绵竹人也。少游太学，受孟氏易，兼通数经。又从同郡杨厚学图谶，究极其术。时人称曰：&quot;欲知仲桓问任安。&quot;又曰：&quot;居今行古任定祖。&quot;</p>
              <p>　　学终，还家教授，诸生自远而至。初仕州郡。后太尉再辟，除博士，公车征，皆称疾不就。州牧刘焉表荐之，时王涂隔塞，诏命竟不至。年七十九，建安七年，卒于家。</p>
              <p>　　杨政字子行，京兆人也。少好学，从代郡范升受梁丘易，善说经书。京师为之语曰：&quot;说经铿铿杨子行。&quot;教授数百人。</p>
              <p>　　范升尝为出妇所告，坐系狱，政乃肉袒，以箭贯耳，抱升子潜伏道傍，候车驾，而持章叩头大言曰：&quot;范升三娶，唯有一子，今适三岁，孤之可哀。&quot;武骑虎贲惧惊乘舆，举弓射之，犹不肯去；旄头又以戟叉政，伤匤，政犹不退。哀泣辞请，有感帝心，诏曰：&quot;乞杨生师。&quot;[一]即尺一出升。政由是显名。</p>
              <p>　　注[一]乞读曰*(气)**[气]*。</p>
              <p>　　为人嗜酒，不拘小节，果敢自矜，然笃于义。时帝貋梁松，皇后弟阴就，皆慕其声名，而请与交友。政每共言论，常切磋恳至，不为屈挠。尝诣杨虚侯马武，武难见政，称疾不为起。政入户，径升黙排武，把臂责之曰：&quot;卿蒙国恩，备位藩辅，不思求贤以报殊宠，而骄天下英俊，此非养身之道也。今日动者刀入胁。&quot;</p>
              <p>　　武诸子及左右皆大惊，以为见劫，操兵满侧，政颜色自若。会阴就至，责数武，令为交友。其刚果任情，皆如此也。建初中，官至左中郎将。</p>
              <p>　　张兴字君上，颍川鄢陵人也。习梁丘易以教授。建武中，举孝廉为郎，谢病去，复归聚徒。后辟司徒冯勤府，勤举为孝廉，稍迁博士。永平初，迁侍中祭酒。</p>
              <p>　　十年，拜太子少傅。</p>
              <p>　　显宗数访问经术。既而声称着闻，弟子自远至者，着录且万人，为梁丘家宗。[一]</p>
              <p>　　十四年，卒于官。</p>
              <p>　　注[一]着于籍录。</p>
              <p>　　子鲂，传兴业，位至张掖属国都尉。</p>
              <p>　　戴凭字次仲，汝南平舆人也。习京氏易。年十六，郡举明经，征试博士，拜郎中。</p>
              <p>　　时诏公卿大会，髃臣皆就席，凭独立。光武问其意。凭对曰：&quot;博士说经皆不如臣，而坐居臣上，是以不得就席。&quot;帝即召上殿，令与诸儒难说，凭多所解释。</p>
              <p>　　帝善之，拜为侍中，数进见问得失。帝谓凭曰：&quot;侍中当匡补国政，勿有隐情。&quot;</p>
              <p>　　凭对曰：&quot;陛下严。&quot;帝曰：&quot;朕何用严？&quot;凭曰：&quot;伏见前太尉西曹掾蒋遵，清亮忠孝，学通古今，陛下纳肤受之诉，遂致禁锢，[一]世以是为严。&quot;帝怒曰：</p>
              <p>　　&quot;汝南子欲复党乎？&quot;凭出，自系廷尉，有诏□出。后复引见，凭谢曰：&quot;臣无謇谔之节，而有狂瞽之言，不能以尸伏谏，[二]偷生苟活，诚臱圣朝。&quot;帝即□尚书解遵禁锢，拜凭虎贲中郎将，以侍中兼领之。</p>
              <p>　　注[一]论语孔子曰：&quot;肤受之诉。&quot;注云：&quot;谓受人之诉辞，*[在]*皮肤之*[外]*，不深知其情核也。&quot;</p>
              <p>　　注[二]韩诗外传曰：&quot;昔卫大夫史鱼病且死，谓其子曰：'我数知蘧伯玉之贤而不能进，弥子瑕不肖而不能退，死不当居丧正堂，殡我于侧室足矣。'卫君问其故，子以父言闻于君，君乃召蘧伯玉而贵之，弥子瑕退之，徙殡于正堂，成礼而后去。&quot;</p>
              <p>　　正旦朝贺，百僚毕会，帝令髃臣能说经者更相难诘，义有不通，辄夺其席以益通者，凭遂重坐五十余席。故京师为之语曰：&quot;解经不穷戴侍中。&quot;在职十八年，卒于官，诏赐东园梓器，钱二十万。</p>
              <p>　　时南阳魏满字叔牙，亦习京氏易，教授。永平中，至弘农太守。</p>
              <p>　　孙期字仲彧，济阴成武人也。少为诸生，习京氏易﹑古文尚书。家贫，事母至孝，牧豕于大泽中，以奉养焉。远人从其学者，皆执经垄畔以追之，里落化其仁让。黄巾贼起，过期里陌，相约不犯孙先生舍。郡举方正，遣吏赍羊酒请期，期驱豕入草不顾。司徒黄琬特辟，不行，终于家。</p>
              <p>　　建武中，范升传孟氏易，以授杨政，而陈元﹑郑觽皆传费氏易，其后马融亦为其传。融授郑玄，玄作易注，荀爽又作易传，自是费氏兴，而京氏遂衰。</p>
              <p>　　前书云：济南伏生[一]传尚书，授济南张生及千乘欧阳生，[二]欧阳生授同郡儿宽，宽授欧阳生之子，世世相传，至曾孙欧阳高，[三]为尚书欧阳氏学；张生授夏侯都尉，[四]都尉授族子始昌，始昌传族子胜，为大夏侯氏学；胜传从兄子建，建别为小夏侯氏学：三家皆立博士。又鲁人孔安国传古文尚书授都尉朝，[五]朝授胶东庸谭，为尚书古文学，未得立。</p>
              <p>　　注[一]名胜。</p>
              <p>　　注[二]前书字和伯。</p>
              <p>　　注[三]高字子阳。</p>
              <p>　　注[四]都尉名。</p>
              <p>　　注[五]姓都尉名朝。</p>
              <p>　　欧阳歙字正思，乐安千乘人也。自欧阳生传伏生尚书，至歙八世，皆为博士。</p>
              <p>　　歙既传业，而恭谦好礼让。王莽时，为长社宰。[一]更始立，为原武令。世祖平河北，到原武，见歙在县修政，迁河南都尉，后行太守事。世祖即位，始为河南尹，封被阳侯。[二]建武五年，坐事免官。明年，拜杨州牧，迁汝南太守。</p>
              <p>　　推用贤俊，政称异夡。九年，更封夜侯。[三]</p>
              <p>　　注[一]长社，今许州县也。</p>
              <p>　　注[二]被阳故城在今淄州高苑县西南。</p>
              <p>　　注[三]夜，今莱州掖县。</p>
              <p>　　歙在郡，教授数百人，视事九岁，征为大司徒。坐在汝南臧罪千余万发觉下狱。</p>
              <p>　　诸生守阙为歙求哀者千余人，至有自髡剔者。平原礼震，[一]年十七，闻狱当断，驰之京师，行到河内获嘉县，自系，上书求代歙死。曰：&quot;伏见臣师大司徒欧阳歙，学为儒宗，八世博士，而以臧咎当伏重辜。歙门单子幼，未能传学，身死之后，永为废绝，上令陛下获杀贤之讥，下使学者丧师资之益。乞杀臣身以代歙命。&quot;书奏，而歙已死狱中。歙掾陈元上书追讼之，言甚切至，帝乃赐棺木，赠印绶，赙缣三千匹。</p>
              <p>　　注[一]谢承书曰：&quot;震字仲威。光武嘉其仁义，拜震郎中，后以公事左迁淮阳王厩长。&quot;</p>
              <p>　　子复嗣。复卒，无子，国除。</p>
              <p>　　济阴曹曾字伯山，从歙受尚书，门徒三千人，位至谏议大夫。子祉，河南尹，传父业教授。</p>
              <p>　　又陈留陈弇，字叔明，亦受欧阳尚书于司徒丁鸿，仕为蕲长。[一]</p>
              <p>　　注[一]续汉书曰：&quot;弇以尚书教授，躬自耕种，常有黄雀飞来，随弇鬏翔。&quot;</p>
              <p>　　牟长字君高，乐安临济人也。其先封牟，春秋之末，国灭，因氏焉。</p>
              <p>　　长少习欧阳尚书，不仕王莽世。建武二年，大司空弘[一]特辟，拜博士，稍迁河内太守，坐垦田不实免。</p>
              <p>　　注[一]宋弘也。</p>
              <p>　　长自为博士及在河内，诸生讲学者常有千余人，着录前后万人。着尚书章句，皆本之欧阳氏，俗号为牟氏章句。复征为中散大夫，赐告一岁，卒于家。</p>
              <p>　　子纡，又以隐居教授，门生千人。肃宗闻而征之，欲以为博士，道物故。[一]</p>
              <p>　　注[一]在路死也。案：魏台访*[议]*问物故之义，高堂隆荅曰：&quot;闻之先师，物，无也，故，事也。言死者无复所能于事也。&quot;</p>
              <p>　　宋登字叔阳，京兆长安人也。父由，为太尉。</p>
              <p>　　登少传欧阳尚书，教授数千人。为汝阴令，政为明能，号称&quot;神父&quot;。迁赵相，入为尚书仆射。顺帝以登明识礼乐，使持节临太学，奏定典律，转拜侍中。数上封事，抑退权臣，由是出为颍川太守。市无二价，道不拾遗。病免，卒于家，汝阴人配社祠之。</p>
              <p>　　张驯字子鉨，济阴定陶人也。少游太学，能诵春秋左氏传。以大夏侯尚书教授。</p>
              <p>　　辟公府，举高第，拜议郎。与蔡邕共奏定六经文字。擢拜侍中，典领秘书近署，甚见纳异。因便宜陈政得失，朝廷嘉之。迁丹阳太守，化有惠政。光和七年，征拜尚书，迁大司农。初平中，卒于官。</p>
              <p>　　尹敏字幼季，南阳堵阳人也。[一]少为诸生。初习欧阳尚书，后受古文，兼善毛诗﹑谷梁、左氏春秋。</p>
              <p>　　注[一]堵音者。</p>
              <p>　　建武二年，上疏陈洪范消醔之术。时世祖方草创天下，未遑其事，命敏待诏公车，拜郎中，辟大司空府。</p>
              <p>　　帝以敏博通经记，令校图谶，使蠲去崔发所为王莽着录次比。[一]敏对曰：&quot;谶书非圣人所作，其中多近鄙别字，颇类世俗之辞，恐疑误后生。&quot;帝不纳。敏因其阙文增之曰：&quot;君无口，为汉辅。&quot;帝见而怪之，召敏问其故。敏对曰：&quot;臣见前人增损图书，敢不自量，窃幸万一。&quot;帝深非之，虽竟不罪，而亦以此沉滞。</p>
              <p>　　注[一]前书王莽居摄三年，广饶侯刘京﹑车骑将军千人扈云﹑太保属臧鸿奏符命。京言齐郡新井，云言巴郡石牛，鸿言扶风雍石，莽皆迎受。十一月甲子，莽上奏太后曰：&quot;巴郡石牛，雍石文，皆到未央宫之前殿，臣与太保安阳侯舜等视。天风起尘冥，风止，得铜章帛图于石前，文曰：'天告帝符，献者封侯，承天命，用神说。'骑都尉崔发等视说，其后莽封发为说符侯。</p>
              <p>　　与班彪亲善，每相遇，辄日旰忘食，夜分不寝，[一]自以为钟期伯牙﹑庄周惠施之相得也。[二]</p>
              <p>　　注[一]旰，晚也。</p>
              <p>　　注[二]说苑曰，伯牙子鼓琴，其友钟子期听之，志在于山水，子期皆知之。子期死，伯牙屏琴绝弦，终身不复鼓琴。庄子曰，庄子送葬过惠子之墓，顾谓从者曰：&quot;郢人垩墁其鼻端若蝇翼，使匠石斲之，匠石运斤成风，听而斲之，尽垩而鼻不伤，郢人立不失容。元君闻之，召匠石曰：'尝为寡人为之。'匠石曰：</p>
              <p>　　'臣则尝斲之。虽然，臣之质死久矣。自惠子之死，吾无以为质矣，吾无与言之。'&quot;垩墁，有泥墁之也。垩音于各反。墁音莫干反。蝇翼薄也。</p>
              <p>　　后三迁长陵令。永平五年，诏书捕男子周虑。虑素有名称，而善于敏，敏坐系免官。及出，叹曰：&quot;瘖聋之徒，真世之有道者也，何谓察察而遇斯患乎？&quot;十一年，除郎中，迁谏议大夫。卒于家。</p>
              <p>　　周防字伟公，汝南汝阳人也。父扬，少孤微，常修逆旅，[一]以供过客，而不受其报。</p>
              <p>　　注[一]杜预注左传曰：&quot;逆旅，客舍也。&quot;</p>
              <p>　　防年十六，仕郡小吏。世祖巡狩汝南，召掾史试经，防尤能诵读，拜为守丞。</p>
              <p>　　防以未冠，谒去。[一]师事徐州刺史盖豫，受古文尚书。经明，举孝廉，拜郎中。撰尚书杂记三十二篇，四十万言。太尉张禹荐补博士，稍迁陈留太守，坐法免。年七十八，卒于家。</p>
              <p>　　注[一]礼男子二十而冠。自以年未成人，故请去。谒，请也。</p>
              <p>　　子举，自有传。</p>
              <p>　　孔僖字仲和，鲁国鲁人也。自安国以下，世传古文尚书、毛诗。曾祖父子建，少游长安，与崔篆友善。及篆仕王莽为建新大尹，[一]尝劝子建仕。对曰：&quot;吾有布衣之心，子有衮冕之志，各从所好，不亦善乎！道既乖矣，请从此辞。&quot;</p>
              <p>　　遂归，终于家。</p>
              <p>　　注[一]莽改千乘国曰建信，又改曰建新；郡守曰大尹。</p>
              <p>　　僖与崔篆孙骃复相友善，同游太学，习春秋。因读吴王夫差时事，僖废书叹曰：</p>
              <p>　　&quot;若是，所谓画龙不成反为狗者。&quot;[一]骃曰：&quot;然。昔孝武皇帝始为天子，年方十八，崇信圣道，师则先王，五六年闲，号胜文、景。[二]及后恣己，忘其前之为善。&quot;[三]僖曰：&quot;书传若此多矣！&quot;邻房生梁郁儳和之曰：[四]&quot;如此，武帝亦是狗邪？&quot;僖、骃默然不对。郁怒恨之，阴上书告骃、僖诽谤先帝，刺讥当世。事下有司，骃诣吏受讯。僖以吏捕方至，恐诛，乃上书肃宗自讼曰：&quot;臣之愚意，以为凡言诽谤者，谓实无此事而虚加诬之也。至如孝武皇帝，政之美恶，显在汉史，坦如日月。是为直说书传实事，非虚谤也。夫帝者为善，则天下之善咸归焉；其不善，则天下之恶亦萃焉。斯皆有以致之，故不可以诛于人也。[五]且陛下即位以来，政教未过，而德泽有加，[六]天下所具也，臣等独何讥刺哉？假使所非实是，则固应悛改；傥其不当，亦宜含容，又何罪焉？</p>
              <p>　　陛下不推原大数，深自为计，徒肆私忿，以快其意。臣等受戮，死即死耳，顾天下之人，必回视易虑，以此事窥陛下心。自今以后，苟见不可之事，终莫复言者矣。臣之所以不爱其死，犹敢极言者，诚为陛下深惜此大业。陛下若不自惜，则臣何赖焉？齐桓公亲扬其先君之恶，以唱管仲，[七]然后髃臣得尽其心。</p>
              <p>　　今陛下乃欲以十世之武帝，远讳实事，岂不与桓公异哉？臣恐有司卒然见构，衔恨蒙枉，不得自叙，使后世论者，擅以陛下有所方比，宁可复使子孙追掩之乎？谨诣阙伏待重诛。&quot;帝始亦无罪僖等意，及书奏，立诏勿问，拜僖兰台令史。</p>
              <p>　　注[一]夫差伐越，败之，越王句践乃以甲兵五千人栖于会稽，使大夫种因吴太宰嚭而行成。吴王将许之，伍子胥谏曰：&quot;今不灭，后必悔之。&quot;吴王不听。后句践灭吴。吴王曰：&quot;吾悔不用子胥之言！&quot;遂自刭死。</p>
              <p>　　注[二]前帝，武帝年十七即位。即位一年，议立明堂，安车蒲轮征鲁申公。六年，举贤良。班固赞曰&quot;以武帝之雄才大略，不改文、景之恭俭，以济斯人，虽诗书所称，何以加兹&quot;也。</p>
              <p>　　注[三]谓武帝末年好神仙祭祀之事，征伐四夷，连兵三十余年，又信巫蛊，天下户口减半，人相食，筭及舟车，官卖盐铁也。</p>
              <p>　　注[四]儳谓不与之言而傍对也。礼记曰：&quot;无儳言。&quot;儳音仕鉴反。</p>
              <p>　　注[五]诛，责也。</p>
              <p>　　注[六]言政教未有过失也。</p>
              <p>　　注[七]国语曰，鲁庄公束缚管仲以与齐桓公，公亲迎于郊，而与之坐，问焉。</p>
              <p>　　曰：&quot;昔吾先君襄公，筑台以为高位，田狩毕弋，不听国政，卑圣侮士，而唯女是崇，九妃六嫔，陈妾数百，食必梁肉，衣必文绣，戎士冻馁，是以国家不日引，不月长。恐宗庙不埽除，社稷不血食，敢问为此若何？&quot;管子曰：&quot;昔者圣王之理天下，定人之居，成人之事，而慎用其六柄焉。四人者勿使杂处，杂处则其言哤，其事易&quot;也。</p>
              <p>　　元和二年春，帝东巡狩，还过鲁，幸阙里，以太牢祠孔子及七十二弟子，[一]</p>
              <p>　　作六代之乐，[二]大会孔氏男子二十以上者六十三人，命儒者讲论*[语]*。僖因自陈谢。帝曰：&quot;今日之会，宁于卿宗有光荣乎？&quot;对曰：&quot;臣闻明王圣主，莫不尊师贵道。今陛下亲屈万乘，辱临敝里，此乃崇礼先师，增辉圣德。至于光荣，非所敢承。&quot;帝大笑曰：&quot;非圣者子孙，焉有斯言乎！&quot;遂拜僖郎中，赐曪成侯损及孔氏男女钱帛，诏僖从还京师，使校书东观。</p>
              <p>　　注[一]案史记达者七十二人。</p>
              <p>　　注[二]黄帝曰云门，尧曰咸池，舜曰大韶，禹曰大夏，汤曰大护，周曰大武。</p>
              <p>　　冬，拜临晋令，崔骃以家林筮之，[一]谓为不吉，止僖曰：&quot;子盍辞乎？&quot;僖曰：</p>
              <p>　　&quot;学不为人，仕不择官，凶吉由己，而由卜乎？&quot;在县三年，卒官，遗令即葬。</p>
              <p>　　注[一]崔篆所作易林也。</p>
              <p>　　二子长彦、季彦，并十余岁。蒲膎令许君然劝令反鲁。对曰：&quot;今载柩而归，则违父令；舍墓而去，心所不忍。&quot;遂留华阴。</p>
              <p>　　长彦好章句学，季彦守其家业，门徒数百人。延光元年，河西大雨雹，大者如斗。安帝诏有道术之士极陈变眚，乃召季彦见于德阳殿，帝亲问其故。对曰：&quot;此皆阴乘阳之征也。今贵臣擅权，母后党盛，陛下宜修圣德，虑此二者。&quot;帝默然，左右皆恶之。举孝廉，不就。三年，年四十七，终于家。</p>
              <p>　　初，平帝时王莽秉政，乃封孔子后孔均为曪成侯，追谥孔子为曪成宣尼。及莽败，失国。建武十三年，世祖复封均子志为曪成侯。志卒，子损嗣。永元四年，徙封曪亭侯。损卒，子曜嗣。曜卒，子完嗣。世世相传，至献帝初，国绝。[一]</p>
              <p>　　注[一]臣贤案：献帝后至魏，封孔子二十一叶孙羡为崇圣侯。晋封二十三叶孙震为奉圣亭侯。后魏封二十七叶孙乘为崇圣大夫。太和十九年，孝文幸鲁，亲祠孔子庙，又改封二十八叶孙珍为崇圣侯。北齐改封三十一叶孙为恭圣侯，周武帝平齐，改封邹国公，隋文帝仍旧封邹国公，惰炀帝改封为绍圣侯。贞观十一年，封夫子裔孙子德伦为曪圣侯，伦今见存。</p>
              <p>　　杨伦字仲理，陈留东昏人也。少为诸生，师事司徒丁鸿，习古文尚书。为郡文学掾。更历数将，志乖于时，以不能人闲事，遂去职，不复应州郡命。讲授于大泽中，弟子至千余人。元初中，郡礼请，三府并辟，公车征，皆辞疾不就。</p>
              <p>　　后特征博士，为清河王傅。是岁，安帝崩，伦辄□官奔丧，号泣阙下不绝声。</p>
              <p>　　阎太后以其专擅去职，坐抵罪。</p>
              <p>　　顺帝即位，诏免伦刑，遂留行丧于恭陵。服阕，征拜侍中。是时邵陵令任嘉在职贪秽，因迁武威太守，后有司奏嘉臧罪千万，征考廷尉，其所牵染将相大臣百有余人。伦乃上书曰：&quot;臣闻春秋诛恶及本，本诛则恶消：振裘持领，领正则毛理。今任嘉所坐狼藉，未受辜戮，猥以垢身，改典大郡，自非案坐举者，无以禁绝奸萌。往者湖陆令张叠、萧令驷贤、徐州刺史刘福等，衅秽既章，咸伏其诛，而豺狼之吏至今不绝者，岂非本举之主不加之罪乎？昔齐威之霸，杀奸臣五人，并及举者，以弭谤讟。当断不断，黄石所戒。[一]夫圣王所以听僮夫匹妇之言者，犹尘加嵩岱，雾集淮海，虽未有益，不为损也。惟陛下留神省察。&quot;</p>
              <p>　　奏御，有司以伦言切宜，辞不逊顺，下之。尚书奏伦探知密事，激以求直。坐不敬，结鬼薪。[二]诏书以伦数进忠言，特原之，免归田里。</p>
              <p>　　注[一]黄石公三略曰：&quot;当断不断，反受其乱。&quot;</p>
              <p>　　注[二]结，正其罪也。鬼薪，取薪以给宗庙，三岁刑也。</p>
              <p>　　阳嘉二年，征拜太中大夫。大将军梁商以为长史。谏诤不合，出补常山王傅，病不之官。诏书□司隶催促发遣，伦乃留河内朝歌，以疾自上，曰：&quot;有留死一尺，无北行一寸。刎颈不易，九裂不恨。[一]匹夫所执，强于三军。[二]固敢有辞。&quot;帝及下诏曰：&quot;伦出幽升高，[三]宠以藩傅，稽留王命，擅止道路，托疾自从，苟肆狷志。&quot;[四]遂征诣廷尉，有诏原罪。</p>
              <p>　　注[一]裂，死也。楚词曰&quot;虽九死其犹未悔&quot;也。</p>
              <p>　　注[二]论语曰：&quot;三军可夺帅，匹夫不可夺志。&quot;</p>
              <p>　　注[三]诗曰：&quot;出于幽谷，升于乔木。&quot;</p>
              <p>　　注[四]狷，狂狷也，音绢。</p>
              <p>　　伦前后三征，皆以直谏不合。既归，闭门讲授，自绝人事。公车复征，逊遁不行，卒于家。[一]</p>
              <p>　　注[一]遁，逃也。</p>
              <p>　　中兴，北海牟融习大夏侯尚书，东海王良习小夏侯尚书，沛国桓荣习欧阳尚书。</p>
              <p>　　荣世习相传授，东京最盛。扶风杜林传古文尚书，林同郡贾逵为之作训，马融作传，郑玄注解，由是古文尚书遂显于世。</p>
              <p>　　校勘记</p>
              <p>　　二五四五页四行怀协图书汲本、殿本改&quot;协&quot;作&quot;挟&quot;。按：方术传序&quot;天下怀协道艺之土&quot;，惠栋补注引孔平仲云，后汉&quot;怀挟&quot;字都作&quot;怀协&quot;。</p>
              <p>　　二五四五页六行诗齐鲁韩按：汲本、殿本&quot;韩&quot;下衍&quot;毛&quot;字。</p>
              <p>　　二五四七页二行牧儿荛竖按：&quot;竖&quot;原斗&quot;鞧&quot;，径据汲本改正。</p>
              <p>　　二五四七页一０行即白武通*(议)**[义]*据汲本、殿本改。按：汲本、殿本作&quot;白虎通义&quot;，此避唐讳，改&quot;虎&quot;为&quot;武&quot;也。</p>
              <p>　　二五四九页一行兰陵毋将永按：&quot;毋&quot;原斗&quot;母&quot;，径改正。注同。</p>
              <p>　　二五四九页九行刘昆按：集解引惠栋说，谓论衡&quot;昆&quot;作&quot;琨&quot;。</p>
              <p>　　二五五二页六行乞读曰*(气)**[气]*据集解引惠栋说改。按：惠氏谓&quot;气&quot;当作&quot;气&quot;。气，□也。</p>
              <p>　　二五五三页一三行*[在]*皮肤之*[外]*据刊误补。按：论语何晏集解引马融云&quot;肤受之愬，皮肤外语，非其内实&quot;。</p>
              <p>　　二五五四页七行孙期字仲彧按：集解引惠栋说，谓经典序录&quot;彧&quot;作&quot;奇&quot;。</p>
              <p>　　二五五四页一一行范升传孟氏易按：集解引钱大昭说，谓范升传云习梁丘易，又上疏云&quot;臣与博士梁恭、山阳太守吕羌俱修梁丘易&quot;，此传亦云杨政从升受梁丘易，则此云&quot;孟氏易&quot;误。</p>
              <p>　　二五五四页一一行以授杨政按：&quot;杨&quot;原斗&quot;扬&quot;，径改正。</p>
              <p>　　二五五四页一二行而京氏遂衰按：集解引何焯说，谓&quot;京氏&quot;上疑当有&quot;孟氏&quot;二字。</p>
              <p>　　二五五五页一０行欧阳歙字正思按：&quot;正&quot;原斗&quot;王&quot;，径据汲本改正。</p>
              <p>　　二五五六页一０行按：此注原在&quot;书奏而歙已死狱中&quot;下，今据集解本移正。</p>
              <p>　　二五五七页八行魏台访*[议]*按：史记匈奴传索隐、艺文类聚岁时部、初学记岁时部及服食部、御览时序部并引魏台访议，此脱&quot;议&quot;字，今补。</p>
              <p>　　二五五八页一行张驯按：集解引惠栋说，谓&quot;驯&quot;一作&quot;训&quot;，古文通。</p>
              <p>　　二五六０页六行孔僖字仲和按：集解引惠栋说，谓连丛子作&quot;子和&quot;。</p>
              <p>　　二五六０页六行世传古文尚书毛诗按：集解引李良裘说，谓安国未闻受毛诗，&quot;毛诗&quot;疑&quot;鲁诗&quot;之误。</p>
              <p>　　二五六０页一一行所谓画龙不成反为狗者按：刊误谓&quot;龙&quot;字乃&quot;虎&quot;字之误。</p>
              <p>　　补注引王懋说，谓唐避&quot;虎&quot;字，改&quot;虎&quot;为&quot;龙&quot;，非误也。</p>
              <p>　　二五六一页四行天下所具也按：集解谓袁宏纪云&quot;天下所共见也&quot;。</p>
              <p>　　二五六二页一一行命儒者讲论*[语]*按：校补引钱大昭说，谓闽本&quot;论&quot;下有&quot;语&quot;字。校补谓闽本是，各本皆脱一字。今据补。</p>
              <p>　　二五六三页九行年四十七终于家按：集解引惠栋说，谓连丛子云年四十有九，延光三年十一月丁丑卒。</p>
              <p>　　二五六三页一０行追谥孔子为曪成宣尼按：刊误谓案文此少一&quot;公&quot;字。</p>
              <p>　　二五六三页一一行建武十三年世祖复封均子志为曪成侯按：集解引洪亮吉说，谓案纪在十四年四月，注引古今注，云志时为密令。此云&quot;十三年&quot;，似误。</p>
              <p>　　二五六四页二行杨伦字仲理按：集解引洪颐餦说，谓杨震传&quot;震举荐明经陈留杨伦等&quot;。李注&quot;字仲垣。谢承书荐杨仲垣等五人，各从家拜博士&quot;。与此字仲理不同。又按：&quot;杨&quot;原斗&quot;扬&quot;，径改正。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='85.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
