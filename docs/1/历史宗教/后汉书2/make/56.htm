<html>
<head>
<title>后汉书卷五十二　崔骃列传　第四十二</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="55.htm"><img src="last.gif" width="46" height="15" border="0"></a><img src="bg.gif" width="40" height="30"><a href="57.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷五十二　崔骃列传　第四十二</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　*子瑗孙寔*
              <p>　　崔骃字亭伯，涿郡安平人也。高祖父朝，昭帝时为幽州从事，谏刺史无与燕剌王通。及剌王败，擢为侍御史。[一]生子舒，历四郡太守，所在有能名。</p>
              <p>　　注[一]燕剌王旦，武帝子，坐与上官桀等谋乱，自杀。剌，力割反。</p>
              <p>　　舒小子篆，王莽时为郡文学，以明经征诣公车。太保甄丰举为步兵校尉，篆辞曰：&quot;吾闻伐国不问仁人，[一]战陈不访儒士。[二]此举奚为至哉？&quot;遂投劾归。</p>
              <p>　　[三]</p>
              <p>　　注[一]前书董仲舒曰：&quot;昔*(在)**[者]*鲁君问柳下惠曰：'吾欲伐齐，如何？'柳下惠曰：'不可。'归而有忧色，曰：'吾闻伐国不问仁人，此言何为至于我哉？'&quot;注[二]论语曰：&quot;韂灵公问陈于孔子。孔子对曰：'俎豆之事则尝闻之，军旅之事未之学也。'&quot;注[三]投辞自劾有过，不合应举。</p>
              <p>　　莽嫌诸不附己者，多以法中伤之。时篆兄发以佞巧幸于莽，位至大司空。母师氏能通经学﹑百家之言，莽宠以殊礼，赐号义成夫人，金印紫绶，文轩丹毂，显于新世。</p>
              <p>　　后以篆为建新大尹，[一]篆不得已，乃叹曰：&quot;吾生无妄之世，值浇﹑羿之君，[二]上有老母，下有兄弟，安得独洁己而危所生哉？&quot;乃遂单车到官，称疾不视事，三年不行县。[三]门下掾倪敞谏，篆乃强起班春。[四]所至之县，狱犴填满。[五]篆垂涕曰：&quot;嗟乎！刑罚不中，乃陷人于藊。此皆何罪，而至于是！&quot;</p>
              <p>　　遂平理，所出二千余人。掾吏叩头谏曰：&quot;朝廷初政，州牧峻刻。[六]宥过申枉，诚仁者之心；然独为君子，将有悔乎！&quot;篆曰：&quot;邾文公不以一人易其身，君子谓之知命。[七]如杀一大尹赎二千人，盖所愿也。&quot;遂称疾去。</p>
              <p>　　注[一]莽改千乘郡曰建新，守曰大尹。</p>
              <p>　　注[二]易曰：&quot;无妄之行，穷之灾也。&quot;左传曰：&quot;昔有夏之方衰也，后羿自鉏迁于穷石，因夏人以代夏政，而淫于原兽。用寒浞，伯明氏之谗子弟也。而虞羿于田，以取其国家。浞因羿室，生浇及□，恃其谗慝诈伪，而不德于人。&quot;</p>
              <p>　　浇音五吊反。□音许既反。</p>
              <p>　　注[三]续汉志曰：&quot;郡国常以春行*(至)**[主]*县，劝人农桑，振救乏绝。&quot;</p>
              <p>　　注[四]班布春令。</p>
              <p>　　注[五]犴音岸。前书音义曰：&quot;乡亭之狱曰犴。&quot;</p>
              <p>　　注[六]初政谓莽即位。</p>
              <p>　　注[七]左传曰&quot;邾文公卜迁于绎。史曰：'利于人，不利于君。'邾子曰：'苟利于人，孤之利也。人既利矣，孤必与焉。'遂迁于绎。五月，邾文公卒。君子曰知命&quot;也。</p>
              <p>　　建武初，朝廷多荐言之者，幽州刺史又举篆贤良。篆自以宗门受莽伪宠，臱愧汉朝，遂辞归不仕。客居荥阳，闭门潜思，着周易林六十四篇，用决吉凶，多所占验。临终作赋以自悼，名曰慰志。其辞曰：</p>
              <p>　　嘉昔人之遘辰兮，[一]美伊﹑傅之□时。[二]应规矩之淑质兮，过班﹑倕而裁之。[三]协准矱之贞度兮，同断金之玄策。[四]何天衢于盛世兮，超千载而垂绩。[五]岂修德之极致兮，将天祚之攸适？</p>
              <p>　　注[一]遘，遇也。辰，时也。</p>
              <p>　　注[二]伊尹干汤，傅说遇高宗。尔雅曰：&quot;□，遇也。&quot;音五故反。</p>
              <p>　　注[三]公输班，鲁人也。倕，舜时为共工之官。皆巧人也。以喻汤及高宗也。</p>
              <p>　　注[四]准，绳也。矱，尺也。贞，正也。易曰：&quot;二人同心，其利断金。&quot;玄策犹妙策也。</p>
              <p>　　注[五]易大畜卦，干下艮上，其上九曰：&quot;何天之衢，亨。&quot;郑玄云：&quot;艮为手，手上肩也。干为首。首肩之闲荷物处。干为天，艮为径路，天衢象也。&quot;</p>
              <p>　　愍余生之不造兮，[一]丁汉氏之中微。[二]氛霓郁以横厉兮，羲和忽以潜晖。[三]</p>
              <p>　　六柄制于家门兮，王纲漼以陵彁。[四]黎﹑共奋以跋扈兮，羿﹑浞狂以恣睢。[五]</p>
              <p>　　睹嫚臧而乘衅兮，窃神器之万机。[六]思辅弼以偷存兮，亦号咷以詶咨。[七]嗟三事之我负兮，乃迫余以天威。[八]岂无熊僚之微介兮？悼我生之歼夷。[九]庶明哲之末风兮，惧大雅之所讥。[一０]遂翕翼以委命兮，受符守乎艮维。[一一]</p>
              <p>　　恨遭闭而不隐兮，违石门之高踪。[一二]扬蛾眉于复关兮，犯孔戒之冶容。[一三]懿氓蚩之悟悔兮，慕白驹之所从。[一四]乃称疾而屡复兮，历三祀而见许。</p>
              <p>　　[一五]悠轻举以远遁兮，托峻峗以幽处。[一六]竫潜思于至赜兮，骋六经之奥府。[一七]皇再命而绍恤兮，乃云眷乎建武。[一八]运欃枪以电埽兮，清六合之土宇。[一九]圣德滂以横被兮，黎庶恺以鼓舞。辟四门以博延兮，彼幽牧之我举。[二０]分画定而计决兮，岂云贲乎鄙耇，[二一]遂悬车以絷马兮，绝时俗之进取。叹暮春之成服兮，阖衡门以埽轨。[二二]聊优游以永日兮，守性命以尽齿。[二三]贵启体之归全兮，庶不忝乎先子。[二四]</p>
              <p>　　注[一]造，成也。</p>
              <p>　　注[二]丁，当也。</p>
              <p>　　注[三]氛，祲也。霓，日傍之气。横厉谓气盛而陵于天也。羲和，日也。气盛而日光微，谕王莽篡汉。</p>
              <p>　　注[四]国语管仲对齐桓公曰：&quot;昔者圣人之理天下也，而慎用其六柄焉。&quot;韦昭注云：&quot;六柄，生﹑杀﹑贫﹑贱﹑富﹑贵也。&quot;漼犹摧落也，音千隗反。</p>
              <p>　　注[五]国语曰：&quot;昔少鮬之衰，九黎乱德，人神杂揉，不可方物。&quot;淮南子曰：</p>
              <p>　　&quot;昔者共工与颛顼争为帝，怒而触不周之山，天柱折，地维绝。&quot;跋扈，强梁也。恣睢，自用之貌也。恣音訾。睢音许维反。羿﹑浞已见上。</p>
              <p>　　注[六]易曰：&quot;嫚藏诲盗。&quot;衅，隙也。神器，帝王之位。老子曰：&quot;天下神器，不可为也。&quot;书云：&quot;兢兢业业，一日二日万机。&quot;</p>
              <p>　　注[七]辅弼谓王莽辅政也。偷，苟且也。号咷，哀呼也。前书王莽策孺子婴为定安公，莽亲执孺子手，流涕歔欷也。</p>
              <p>　　注[八]三事谓三公也。负谓太保甄丰举也。</p>
              <p>　　注[九]左传曰：&quot;楚白公胜为乱。石乞曰：'市南有熊相宜僚者，若得之，可以当五百人矣。'从白公而见之。与之言，说；告之故，辞；承之以□，不动。</p>
              <p>　　胜曰：'不为利*(齳)**[谄]*，不为威惕，不泄人言以求媚者。'去之。&quot;介，耿介也。我生谓母也。歼，灭也。夷，伤也。言其母老，恐祸及也。</p>
              <p>　　注[一０]诗大雅曰：&quot;既明且哲，以保其身。&quot;</p>
              <p>　　注[一一]艮，东北之位。谓篆为千乘太守也。</p>
              <p>　　注[一二]易曰：&quot;天地闭而贤人隐。&quot;论语曰：&quot;子路宿于石门。晨门曰：'奚自？'子路曰：'自孔氏。'曰：'是知其不可而为之者欤？'&quot;注[一三]楚词曰：&quot;觽女皆妒余之蛾眉。&quot;诗国风序曰：&quot;氓，刺时也。淫风大行，男女无别，故序其事以风焉。&quot;其诗曰：&quot;乘彼垝垣，以望复关。&quot;毛苌注云：&quot;垝，毁也。复关，君子所近之处也。&quot;易系辞曰：&quot;冶容诲淫。&quot;郑玄云：</p>
              <p>　　&quot;谓饰其容而见于外曰冶。&quot;</p>
              <p>　　注[一四]诗曰&quot;氓之蚩蚩，抱布贸丝。匪来贸丝，来即我谋&quot;。注云：&quot;氓，人也。蚩蚩，殷厚之貌。布，币也。即，就也。言此之人，非买丝来，就我为室家也。&quot;又曰：&quot;及尔偕老，老使我怨。&quot;注云：</p>
              <p>　　&quot;我欲与汝俱至老，汝反薄我使怨也。&quot;又曰：&quot;皎皎白驹。&quot;谕贤人也。</p>
              <p>　　注[一五]复犹白也。</p>
              <p>　　注[一六]峻峗谓山也。峗音鱼委反。</p>
              <p>　　注[一七]赜，深也。</p>
              <p>　　注[一八]皇，天也。绍，继也。恤，忧也。言天忧恤眷顾汉家，所以再命光武也。</p>
              <p>　　注[一九]欃枪，彗也。</p>
              <p>　　注[二０]开辟四方之门，广求贤也。幽牧谓为幽州刺史所举也。</p>
              <p>　　注[二一]贲，饰也。易曰&quot;束帛戋戋，贲于丘园&quot;也。</p>
              <p>　　注[二二]论语曾点曰：&quot;暮春*[者]*，春服既成。&quot;衡，横也，谓横木为门。轨，迹也。</p>
              <p>　　注[二三]齿，年也。</p>
              <p>　　注[二四]论语曰：&quot;曾子有疾，召门弟子曰：'启余足。'&quot;注云：&quot;父母全己生之，亦当全而归之。&quot;忝，辱也。先子谓先人也。孟子曾西曰：&quot;吾先子之所畏。&quot;</p>
              <p>　　篆生毅，以疾隐身不仕。</p>
              <p>　　毅生骃，年十三能通诗﹑易﹑春秋，博学有伟才，尽通古今训诂百家之言，善属文。少游太学，与班固﹑傅毅同时齐名。常以典籍为业，未遑仕进之事。时人或讥其太玄静，将以后名失实。骃拟杨雄解嘲，作达旨以荅焉。[一]其辞曰：</p>
              <p>　　注[一]华峤书曰：&quot;骃讥杨雄，以为范﹑蔡﹑邹衍之徒，乘衅相倾，诳曜诸侯者也，而云'彼我异时'。又曰，窃赀卓氏，割炙细君，斯盖士之赘行，而云'不能与此数公者同'。以为失类而改之也。&quot;</p>
              <p>　　或说己曰：&quot;易称'备物致用'，'可观而有所合'，故能扶阳以出，顺阴而入。[一]</p>
              <p>　　春发其华，秋收其实，有始有极，爰登其质。今子韫椟六经，服膺道术，[二]</p>
              <p>　　历世而游，高谈有日，俯钩深于重渊，仰探远乎九干，[三]穷至赜于幽微，测潜隐之无源。然下不步卿相之廷，上不登王公之门，进不党以赞己，退不黩于庸人。[四]独师友道德，合符曩真，抱景特立，与士不髃。盖高树靡阴，独木不林，随时之宜，道贵从凡。[五]于时太上运天德以君世，宪王僚而布官；[六]</p>
              <p>　　临雍泮以恢儒，疏轩冕以崇贤；[七]率惇德以厉忠孝，扬茂化以砥仁义；[八]</p>
              <p>　　选利器于良材，求镆□于明智。[九]不以此时攀台阶，窥紫闼，[一０]据高轩，望朱阙，夫欲千里而咫尺未发，[一一]蒙窃惑焉。故英人乘斯时也，[一二]犹逸禽之赴深林，鰦蚋之趣大沛。[一三]胡为嘿嘿而久沉滞也？&quot;</p>
              <p>　　注[一]&quot;备物致用&quot;，易系辞之文也。&quot;可观而有所合&quot;，序卦之文也。郑玄注易干凿度曰：&quot;阳起于子，阴起于午，天数大分。以阳出离，以阴入坎，坎为中男，离为中女。太一之行，出从中男，入从中女。因阴阳男女之偶为终始也。&quot;</p>
              <p>　　注[二]韫，匣也。椟，匮也。论语曰：&quot;有美玉，韫椟而臧诸。&quot;</p>
              <p>　　注[三]易曰：&quot;探赜索隐，钩深致远。&quot;九干谓天有九重也。离骚天问曰：&quot;圆则九重，孰营度之？&quot;</p>
              <p>　　注[四]赞犹称也。</p>
              <p>　　注[五]华峤书作&quot;高树不庇&quot;。易曰：&quot;随时之义大矣哉！&quot;老子曰：&quot;和其光而同其尘。&quot;故言道贵从凡。</p>
              <p>　　注[六]太上，明帝也。传曰：&quot;太上立德。&quot;天德，含弘光大也。易曰：&quot;乃位乎天德。&quot;尚书曰：&quot;唐虞稽古，建官惟百，夏商官倍，亦克用乂。&quot;宪，法也。</p>
              <p>　　僚，官也。言法三王而建官也。</p>
              <p>　　注[七]天子辟雍，诸侯頖宫。璧雍者，环之以水，圆而如璧也。頖，半也。诸侯半天子之宫。皆所以立学垂教也。</p>
              <p>　　注[八]砥，砺也。</p>
              <p>　　注[九]吴越春秋曰：&quot;干将，吴人也，造二□，一曰干将，二曰莫邪。莫邪者，干将之妻名也。干将作□，采五山之精，合六金之英，百神临观，遂以成□。&quot;</p>
              <p>　　说苑曰：&quot;所以尚干将、莫邪者，贵其立断。所以尚骐驎者，贵其立至。必且历日旷久，丝牦犹能栔石，驽马亦能致远。是以聪明敏捷，人之美材也。&quot;</p>
              <p>　　注[一０]三台谓之三阶，三公之象也。</p>
              <p>　　注[一一]八寸为咫。</p>
              <p>　　注[一二]文子曰：&quot;智过万人谓之英，千人谓之俊。&quot;</p>
              <p>　　注[一三]蚋，小虫，蚊之类。蚋音芮。说文曰：&quot;秦谓之蚋，楚谓之蚊。&quot;孟子曰：&quot;污池沛泽。&quot;刘熙曰：&quot;沛，水草相半。&quot;</p>
              <p>　　荅曰：&quot;有是言乎？子苟欲勉我以世路，不知其跌而失吾之度也。古者阴阳始分，天地初制，[一]皇纲云绪，帝纪乃设，传序历数，三代兴灭。昔大庭尚矣，赫胥罔识。[二]</p>
              <p>　　淳□散离，人物错乖。高辛攸降，厥趣各违。[三]道无常稽，与时张□。[四]</p>
              <p>　　失仁为非，得义为是。[五]君子通变，各审所履。故士或掩目而渊潜，[六]或盥耳而山栖；[七]或草耕而仅饱，[八]或木茹而长饥；[九]或重聘而不来，[一０]或屡黜而不去；[一一]或冒纮以干进，或望色而斯举；[一二]或以役夫发梦于王公，[一三]或以渔父见兆于元龟。[一四]若夫纷□塞路，凶虐播流，[一五]</p>
              <p>　　人有昏垫之□，主有畴咨之忧，[一六]条垂藟蔓，上下相求。[一七]于是乎贤人授手，援世之灾，[一八]跋涉赴俗，急斯时也。[一九]昔尧含戚而嚱陶谟，高祖叹而子房虑；[二０]祸不散而曹、绛奋，[二一]结不解而陈平权。[二二]</p>
              <p>　　及其策合道从，克乱弭冲，乃将镂玄珪，册显功，[二三]铭昆吾之冶，[二四]</p>
              <p>　　勒景、襄之钟。[二五]与其有事，则褰裳濡足，冠挂不顾。[二六]人溺不拯，则非仁也。当其无事，则躐缨整襟，规矩其步。[二七]德让不修，则非忠也。</p>
              <p>　　是以险则救俗，平则守礼，举以公心，不私其体。</p>
              <p>　　注[一]制，协韵音之设反。</p>
              <p>　　注[二]大庭、赫胥并古帝王号也。尚，远也。罔，无也。识，记也。</p>
              <p>　　注[三]高辛氏，帝喾也。</p>
              <p>　　注[四]随时□张，不考之于常道也。</p>
              <p>　　注[五]老子曰：&quot;失道后德，失德后仁，失仁后义，失义后礼。&quot;</p>
              <p>　　注[六]庄子曰&quot;北人无泽与舜为友，舜以天下让之，无泽乃自投清泠之渊，终身不反&quot;也。</p>
              <p>　　注[七]盥，洗也。许由字武仲，隐于沛泽之中。尧闻之，乃致天下而让焉。由以为污，乃临池洗耳。其友巢父饮犊，闻由为尧所让，曰：&quot;何以污吾犊口！&quot;</p>
              <p>　　牵于上流而饮之。见庄子及高士传。</p>
              <p>　　注[八]伯成子高，唐虞时为诸侯。至禹，去而耕。禹往见之，则耕在野。见吕氏春秋。</p>
              <p>　　注[九]说苑曰：&quot;鲍焦衣木皮，食木实。&quot;韩诗外传曰&quot;焦□其蔬，而立槁死于洛滨&quot;也。</p>
              <p>　　注[一０]狂接舆者，楚人也。耕而食。楚王闻其贤，使使者持金百溢、车二驷聘之，曰：&quot;愿烦先生理江南。&quot;接舆笑而不应。使者去而远徙，莫知所之。见庄子。</p>
              <p>　　注[一一]论语曰&quot;柳下惠为士师，三黜。人曰：'可以去矣。'曰：'直道而事人，何往而不三黜'&quot;也。</p>
              <p>　　注[一二]纮，辱也，音火豆反。新序曰：&quot;伊尹蒙耻辱，负鼎俎以干汤。&quot;论语曰：&quot;色斯举矣，翔而后集。&quot;举，协韵音据。</p>
              <p>　　注[一三]高宗梦得说，乃使百工营求诸野，得诸傅岩。孔安国曰：&quot;傅氏之岩，在虞、虢之界，信道所经，有涧水坏道，常使胥靡刑人筑护此道。说贤而隐，代胥靡筑之以供食。&quot;事见尚书。王公，总而言也。尔雅：&quot;皇、王、后、辟、公、侯，君也。&quot;</p>
              <p>　　注[一四]战国策曰：&quot;吕尚之遇文王也，身为渔父。&quot;史记曰：&quot;太公以钓干周西伯。西伯将出猎，卜之，曰：'所获非龙非螭，非熊非罴，所获霸王之辅。'于是西伯猎，果遇太公渭水之阳，与语大说。&quot;元，大也。</p>
              <p>　　注[一五]方言云：&quot;□，盛多也。&quot;音奴董反。</p>
              <p>　　注[一六]尚书曰：&quot;下人昏垫。&quot;孔安国曰&quot;昏瞀垫溺，皆困水灾也。&quot;又曰：</p>
              <p>　　&quot;帝曰：咨洪水滔天，浩浩怀山襄陵，有能俾乂。&quot;</p>
              <p>　　注[一七]藟，藤也。音垒。诗曰：&quot;南有樛木，葛藟累之。&quot;</p>
              <p>　　注[一八]孟子曰&quot;天下溺则援之以道，嫂溺则援之以手&quot;也。</p>
              <p>　　注[一九]草行为跋。</p>
              <p>　　注[二０]谟，谋也。尧遭洪水，咨嗟忧愁，访下人有能理者，嚱陶、大禹陈其谋。见尚书。史记曰，高祖为项羽所败，下马踞鞍而问子房曰：&quot;吾欲捐关以东，谁可与共功者？&quot;子房曰：&quot;九江王布、彭越、韩信。即欲捐之此三人，楚可破*(之)**[也]*。&quot;</p>
              <p>　　注[二一]曹参及绛侯周勃，皆从高祖征伐，以定天下也。</p>
              <p>　　注[二二]高祖击匈奴，至白登，被围七日，用陈平计得出。</p>
              <p>　　注[二三]珪，玉也。诗含神雾曰：&quot;刻之玉版，臧之金匮。&quot;</p>
              <p>　　注[二四]墨子曰：&quot;昔夏后开*(冶)*使飞廉析金于山，以铸鼎于昆吾。&quot;蔡邕铭论曰&quot;吕尚作周太师，其功铭于昆吾之鼎&quot;也。</p>
              <p>　　注[二五]国语曰：&quot;晋魏颗以其身退秦师于辅氏，其勋铭于景钟。&quot;此兼言襄也。</p>
              <p>　　注[二六]褰裳，涉水也。新序曰：&quot;今为濡足之故，不救人溺，可乎？&quot;淮南子曰&quot;禹之趋时，冠挂而不顾，履遗而不取&quot;也。</p>
              <p>　　注[二七]躐音吕涉反。躐，践也。此字宜从&quot;手&quot;。广雅云：&quot;擸，持也。&quot;言持缨整襟，修其容止。史记曰：&quot;摄缨整襟。&quot;华峤书&quot;躐&quot;作&quot;摄&quot;也。</p>
              <p>　　&quot;今圣上之育斯人也，朴以皇质，雕以唐文。[一]六合怡怡，比屋为仁。壹天下之觽异，齐品类之万殊。参差同量，坏冶一陶。[二]髃生得理，庶绩其凝。[三]</p>
              <p>　　家家有以乐和，人人有以自优。威械臧而俎豆布，六典陈而九刑厝。[四]济兹兆庶，出于平易之路。虽有力牧之略，尚父之厉，[五]伊、嚱不论，奚事范、蔡？[六]夫广厦成而茂木畅，远求存而良马絷，[七]阴事终而水宿臧，[八]场功毕而大火入。[九]方斯之际，处士山积，学者川流，衣裳被宇，冠盖云浮。譬犹衡阳之林，岱阴之麓，[一０]伐寻抱不为之稀，蓺拱把不为之数。[一一]悠悠罔极，亦各有得。[一二]彼采其华，我收其实。舍之则臧，己所学也。[一三]故进动以道，则不辞执珪而秉柱国；[一四]复静以理，则甘糟糠而安藜藿。</p>
              <p>　　注[一]孔子曰：&quot;大哉尧之为君也，焕乎其有文章。&quot;故言唐文。</p>
              <p>　　注[二]坏，土器之未烧者。郭璞注尔雅曰：&quot;坏胎，物之始也。&quot;坏音普才反。</p>
              <p>　　注[三]凝，成也。</p>
              <p>　　注[三]械谓器械甲兵之属也。厝谓置之不用也。周礼：&quot;太宰之职，掌建邦之六典，以佐王理邦国；一曰理典，二曰教典，三曰礼典，四曰政典，五曰刑典，六曰事典。&quot;左传曰：&quot;周有乱政而作九刑。&quot;杜预注云：&quot;周之衰，为刑书，谓之九刑。&quot;</p>
              <p>　　注[五]力牧，黄帝臣也。史记，尚父吕望相武王以伐纣。厉谓威容严厉。</p>
              <p>　　注[六]伊尹、嚱繇、范睢、蔡泽。</p>
              <p>　　注[七]广厦既成，不求材，故林木条畅也。远求谓方珍异之物也。存犹止息也。</p>
              <p>　　言所求之物既止，不资良马之力也。</p>
              <p>　　注[八]立冬之后，盛德在水，阴气用事，故曰阴事。水宿谓远北方七宿，斗、牛、女、虚、危、室、壁也。月令曰，孟冬之月昏危中，仲冬昏东壁中，季冬昏娄中，孟春昏参中，水星伏臧不见也。</p>
              <p>　　注[九]尔雅曰：&quot;心为大火。&quot;诗豳风曰：&quot;七月流火。&quot;又曰&quot;九月筑场圃&quot;也。</p>
              <p>　　注[一０]山南曰阳，山北曰阴。谷梁传曰：&quot;林属于山曰麓。&quot;</p>
              <p>　　注[一一]八尺曰寻。蓺，殖也。两手曰拱。数犹穊也。数音疏角反。</p>
              <p>　　注[一二]悠悠，觽多也。罔极犹无穷也。亦各有得，言皆自以为得也。</p>
              <p>　　注[一三]彼，彼觽人也。论语曰：&quot;用之则行，舍之则臧。&quot;</p>
              <p>　　注[一四]吕氏春秋曰：&quot;得伍员者位执珪。&quot;前书音义曰：&quot;古爵名也。&quot;又曰：</p>
              <p>　　&quot;柱国，楚官，犹秦之相国也。&quot;</p>
              <p>　　&quot;夫君子非不欲仕也。耻夸毗以求举；[一]非不欲室也，恶登墙而搂处。[二]</p>
              <p>　　叫呼衒鬻，县旌自表，非随和之宝也。暴智耀世，因以干禄，非仲尼之道也。[三]</p>
              <p>　　游不伦党，苟以徇己，[四]汗血竞时，利合而友。[五]子笑我之沉滞，吾亦病子幥幥而不已也。[六]先人有则而我弗亏，行有枉径而我弗随。[七]臧否在予，唯世所议。固将因天质之自然，诵上哲之高训；咏太平之清风，行天下之至顺。</p>
              <p>　　惧吾躬之秽德，勤百亩之不耘。[八]絷余马以安行，俟性命之所存。[九]昔孔子起威于夹谷，[一０]晏婴发勇于崔杼；[一一]曹刿举节于柯盟，[一二]卞严克捷于强御；[一三]范蠡错埶于会稽，[一四]五员树功于柏举；[一五]鲁连辩言以退燕，[一六]包胥单辞而存楚；[一七]唐且华颠以悟秦，[一八]甘罗童牙而报赵；[一九]原衰见廉于壶飧，[二０]宣孟收德于束脯；[二一]吴札结信于丘木，[二二]展季暛贞于门女；[二三]颜回明仁于度毂，程婴显义于赵武。[二四]仆诚不能编德于数者，窃慕古人之所序。&quot;</p>
              <p>　　注[一]夸毗谓佞人足恭，善为进退。</p>
              <p>　　注[二]孟子曰：&quot;踰东家墙搂其处子则得妻，不搂则不得，将搂之乎？&quot;赵岐注云：&quot;搂，牵也。&quot;其字从&quot;手&quot;。&quot;处子，处女也。&quot;</p>
              <p>　　注[三]华峤书*(曰)*&quot;因&quot;字作&quot;回&quot;。回，邪也。</p>
              <p>　　注[四]伦谓等伦，党谓朋党。徇，营也。言交非其类，苟以营己而已。</p>
              <p>　　注[五]汗血谓劳力也。竞时谓趋时也。利合而友，不以道义。</p>
              <p>　　注[六]幥幥犹区区也。</p>
              <p>　　注[七]枉，曲也。径，道也。</p>
              <p>　　注[八]尚书曰：&quot;秽德彰闻。&quot;礼记曰：&quot;夫人情者，圣王之田也。修礼以耕之，陈义以种之，讲学以耨之。&quot;古者夫田百亩。耘，除草也。</p>
              <p>　　注[九]安行，不奔驰也。天命之谓性。言隐居以体命。</p>
              <p>　　注[一０]解见陈禅传。</p>
              <p>　　注[一一]解见冯衍传。</p>
              <p>　　注[一二]曹刿，曹沬也。史记曰，曹沬以勇事鲁庄公，为鲁将，与齐战，三败，庄公惧，乃献遂邑地以和，犹以为将。齐桓公与庄公会于柯而盟。桓公与庄公既盟于坛上，曹沬执匕首劫齐桓公，左右莫敢动，乃还鲁之侵地。</p>
              <p>　　注[一三]新序曰&quot;卞庄子养母，战而三北，交游非之，国君辱之。及母死三年，齐与鲁战，庄子请从，遂赴敌而□，三获甲首。曰：'夫三北，以养母也。今志节小具，而责塞矣。吾闻之，节士不以辱生。'遂反敌，杀十人而死。君子曰：</p>
              <p>　　三北已塞，灭世断宗，于孝未终&quot;也。</p>
              <p>　　注[一四]错，置也，音七故反。埶谓谋略也。史记曰，吴王败越于夫椒，越王乃以余兵五千人保于会稽。吴师追而围之。越王谓范蠡曰：&quot;柰何？&quot;范蠡对曰：</p>
              <p>　　&quot;卑辞厚礼以遗之。&quot;句践乃命大夫种行成于吴。膝行顿首曰：&quot;句践请为臣，妻为妾。&quot;吴王乃赦越王。越王反国，拊循其士。范蠡曰：&quot;可矣。&quot;乃伐吴。</p>
              <p>　　吴师败，越复栖吴王姑苏之山也。</p>
              <p>　　注[一五]伍子胥名员，楚人也。子胥父诛于楚，子胥挟弓矢而干吴王阖闾，阖闾甚勇之，为兴师伐楚，战于柏举，楚师败绩。事见谷梁传。</p>
              <p>　　注[一六]史记曰，鲁仲连，齐人也。燕将攻下齐聊城，固保守之，田单攻之不下。鲁仲连乃为书遗燕将。燕将见书，泣三日，乃自杀。遂平聊城。</p>
              <p>　　注[一七]左传曰，楚昭王为吴所败，奔随，申包胥如秦乞师，曰：&quot;吴为封豕长慐，以荐食上国，寡君越在草莽，使下臣告急。&quot;立依于庭墙而哭，日夜不绝声，勺饮不入口，七日，秦师乃出，军败吴而复楚国。</p>
              <p>　　注[一八]唐且即唐睢也。战国策曰：&quot;齐、楚伐魏，魏使人请救*[于秦]*，不至。</p>
              <p>　　魏人有唐睢者，年九十余矣，西见秦王。秦王曰：'丈人忙然乃远至*(魏)*此，*[魏]*来者数矣，寡人知魏之急矣。'唐且曰：'夫魏，万乘之国也。称东藩者，以秦之强也。今齐、楚之兵已在魏郊矣，大王之救不至，魏急，且割地而约从。是王亡一万乘之魏，而强二敌之齐、楚。'秦王悟，遽发兵救魏。&quot;尔雅曰：&quot;颠，顶也。&quot;华颠谓白首也。</p>
              <p>　　注[一九]甘罗，下蔡人，甘茂孙也。年十二，事秦相吕不韦。秦使张唐往相燕。</p>
              <p>　　罗曰：&quot;借臣车五乘，请为张唐先报赵。&quot;不韦乃言之于始皇，召见，使甘罗于赵，赵襄王郊迎。事见史记。童牙谓幼小也。</p>
              <p>　　注[二０]昔赵衰为原大夫，故曰原衰。左传曰，晋侯问原守于寺人勃鞮，对曰：</p>
              <p>　　&quot;昔赵衰以壶飧从径，馁而不食，故使处原。&quot;见音胡殿反。</p>
              <p>　　注[二一]吕览曰，昔赵宣孟将之绛，见桑下有饿人，宣孟止车下食而餔之，再咽而能视。宣孟问之曰：&quot;汝何为而饿若是？&quot;对曰：&quot;臣官于绛，归而粮绝，羞行乞，故至行此。&quot;宣子与脯三朐，拜受而弗敢食。问其故。曰：&quot;臣有老母，将以遗之。&quot;宣孟曰：&quot;食之，吾更与汝。&quot;乃复与脯二束。</p>
              <p>　　注[二二]史记曰：&quot;吴公子季札使过徐，徐君好季札□，口不敢言。季札知之，为使上国，未献。洎还至徐，徐君已死，于是乃解其宝□，系之徐君頉树而去。&quot;</p>
              <p>　　注[二三]展季，柳下惠也。韩诗外传曰：&quot;鲁有男子独处，夜暴风雨至，妇人趋而托之，男子闭户不纳，曰：'吾闻男子不六十不闲居。'妇人曰：'子何不学柳下惠然？妪不逮门之女，国人不称其乱焉。'&quot;注[二四]程婴解见冯衍传。度毂，未详。</p>
              <p>　　元和中，肃宗始修古礼，巡狩方岳。骃上四巡颂以称汉德，辞甚典美，文多故不载。[一]帝雅好文章，自见骃颂后，*(帝)**[常]*嗟叹之，谓侍中窦宪曰：&quot;卿宁知崔骃乎？&quot;对曰：&quot;班固数为臣说之，然未见也。&quot;帝曰：&quot;公爱班固而忽崔骃，此叶公之好龙也。试请见之。&quot;[二]骃由此候宪。宪屣履迎门，[三]笑谓骃曰：&quot;亭伯，吾受诏交公，公何得薄哉？&quot;遂揖入为上客。居无几何，帝幸宪第，时骃适在宪所，帝闻而欲召见之。宪谏，以为不宜与白衣会。帝悟曰：&quot;吾能令骃朝夕在傍，何必于此！&quot;</p>
              <p>　　适欲官之，会帝崩。</p>
              <p>　　注[一]案：骃集有东、西、南、北四巡颂，流俗本&quot;四&quot;多作&quot;西&quot;者，误。</p>
              <p>　　注[二]刘向新序曰：&quot;子张见鲁哀公，七日，哀公不礼焉而去，曰：'君之好士，有似叶公子高好龙。天龙闻而降之，窥头于牖，拖尾于堂，叶公见之，失其魂魄，五色无主。是叶公非好龙也，好夫似龙而非龙者。'&quot;注[三]屣履谓纳履曳之而行，言箶遽也。屣音山尔反。</p>
              <p>　　窦太后临朝，宪以重戚出内诏命。骃献书诫之曰：</p>
              <p>　　骃闻交浅而言深者，愚也；在贱而望贵者，惑也；未信而纳忠者，谤也。三者皆所不宜，而或蹈之者，思暛其区区，愤盈而不能已也。窃见足下体淳淑之姿，躬高明之量，意美志厉，有上贤之风。骃幸得充下馆，序后陈，[一]是以竭其拳拳，敢进一言。</p>
              <p>　　注[一]陈，列也。</p>
              <p>　　传曰：&quot;生而富者骄，生而贵者毝。&quot;生富贵而能不骄毝者，未之有也。今宠禄初隆，百僚观行，当尧舜之盛世，处光华之显时，[一]岂可不庶几夙夜，以永觽誉，弘申伯之美，致周邵之事乎？[二]语曰：&quot;不患无位，患所以立。&quot;[三]昔冯野王以外戚居位，称为贤臣，[四]近阴韂尉克己复礼，终受多福。[五]郯氏之宗，非不尊也；[六]阳*(侯)**[平]*之族，非不盛也。重侯累将，建天枢，执斗柄。[七]</p>
              <p>　　其所以获讥于时，垂愆于后者，何也？盖在满而不挹，位有余而仁不足也。汉兴以后，迄于哀、平，外家二十，保族全身，四人而已。[八]书曰：&quot;鉴于有殷。&quot;</p>
              <p>　　可不慎哉！</p>
              <p>　　注[一]尚书大传曰：&quot;舜时百工相和为卿云之歌曰：'卿云烂兮，*(礼)**[悫]*漫漫兮，日月光华，旦复旦兮。'&quot;注[二]申伯，周宣王之元舅。周公、邵公皆辅佐周室也。</p>
              <p>　　注[三]论语*(曰)*孔子之言也。言但患立身不处于仁义也。</p>
              <p>　　注[四]前书曰，冯野王字君卿，妹为元帝昭仪，野王为左冯翊。御史大夫缺，上使尚书选第中二千石，而野王行能第一。</p>
              <p>　　注[五]阴韂尉，光烈皇后同母弟兴也。以谨□亲幸焉。</p>
              <p>　　注[六]史丹封郯，故云郯氏。前书史丹字君仲，鲁国人也。祖父恭有女弟，武帝时为韂太子良娣。成帝即位，擢丹为长乐尉，迁右将军，封为武阳侯，封东海郯之武强聚，以旧恩见曪赏，赐累千金。</p>
              <p>　　注[七]王氏九侯五大司马。春秋运斗枢曰：&quot;北斗七星，第一名天枢，第二至第四为魁，第五至第七为杓。杓即柄。前书&quot;斗运中央，制临四海&quot;。</p>
              <p>　　注[八]外家，当为后家也。二十者，谓高帝吕后产、禄谋反诛，惠帝张皇后废，文帝母薄太后弟昭被杀，孝文帝窦皇后从昆弟子婴诛，景帝薄皇后、武帝陈皇后并废，韂皇后自杀，昭帝上官皇后家族诛，宣帝祖母史良娣为巫蛊死，宣帝母王夫人弟子商下狱死，霍皇后家破，元帝王皇后弟*(王)**[子]*莽篡位，成帝许皇后赐死，赵皇后废自杀，哀帝祖母傅太后家属徙合浦，平帝母韂姬家属诛，昭帝赵太后忧死是也。四人者，哀帝母丁姬，景帝王皇后，宣帝许皇后、王皇后，其家族并全。</p>
              <p>　　窦氏之兴，肇自孝文。[一]二君以淳淑守道，成名先日；[二]安丰以佐命着德，显自中兴。[三]内以忠诚自固，外以法度自守，卒享祚国，垂祉于今。夫谦德之光，周易所美；满溢之位，道家所戒。[四]故君子福大而愈惧，爵隆而益恭。</p>
              <p>　　远察近览，俯仰有则，铭诸几杖，刻诸盘杅。[五]矜矜业业，无殆无荒。如此，则百福是荷，庆流无穷矣。</p>
              <p>　　注[一]前书曰，窦婴字王孙，孝文皇后从兄子也。孝文时为吴相，孝景时为詹事也。</p>
              <p>　　注[二]窦太后之弟长君、少君，退让君子，不敢以富贵骄人，故云淳淑守道也。</p>
              <p>　　注[三]窦融封为安丰侯。</p>
              <p>　　注[四]易曰：&quot;谦尊而光，卑而不可踰。&quot;老子曰：&quot;富贵而骄，自遗其咎。功成名遂而身退，天之道也。&quot;</p>
              <p>　　注[五]太公金匮曰：&quot;武王曰：'吾欲造起居之诫，随之以身。'几之书曰：'安无忘危，存无忘亡，孰惟二者，必后无凶。'杖之书曰：'辅人无苟，扶人无*(容)**[咎]*。'&quot;墨子曰：&quot;尧、舜、禹、汤书其事于竹帛，瑑之盘盂。&quot;杅亦盂也。</p>
              <p>　　及宪为车骑将军，辟骃为掾。宪府贵重，掾属三十人，皆故刺史、二千石，唯骃以处士年少，擢在其闲。宪擅权骄恣，骃数谏之。及出击匈奴，道路愈多不法，骃为主簿，前后奏记数十，指切长短。宪不能容，稍簄之，因察骃高第，出为长岑长。[一]骃自以远去，不得意，遂不之官而归。永元四年，卒于家。所着诗、赋、铭、颂、书、记、表、七依、婚礼结言、达旨、酒警合二十一篇。中子瑗。</p>
              <p>　　注[一]长岑，县，属乐浪郡，其地在辽东。</p>
              <p>　　瑗字子玉，早孤，锐志好学，尽能传其父业。年十八，至京师，从侍中贾逵质正大义，逵善待之，瑗因留游学，遂明天官、历数、京房易传、六日七分。[一]</p>
              <p>　　诸儒宗之。与扶风马融、南阳张衡特相友好。初，瑗兄章为州人所杀，瑗手刃报仇，因亡命。会赦，归家。家贫，兄弟同居数十年，乡邑化之。</p>
              <p>　　注[一]解见郎顗传。</p>
              <p>　　年四十余，始为郡吏。以事系东郡发干狱。[一]狱掾善为礼，瑗闲考讯时，辄问以礼说。其专心好学，虽颠沛必于是。后事释归家，为度辽将军邓遵所辟。</p>
              <p>　　居无何，遵被诛，瑗免归。</p>
              <p>　　注[一]发干县之狱也。</p>
              <p>　　后复辟车骑将军阎显府。时阎太后称制，显入参政事。先是安帝废太子为济阴王，而以北乡侯为嗣。瑗以侯立不以正，知显将败，欲说令废立，而显日沉醉，不能得见。乃谓长史陈禅曰：&quot;中常侍江京、陈达等，得以嬖宠惑蛊先帝，遂使废黜正统，扶立簄孽。少帝即位，发病庙中，周勃之征，于斯复见。[一]今欲与长史君共求见，说将军白太后，收京等，废少帝，引立济阴王，必上当天心，下合人望。伊、霍之功，不下席而立，则将军兄弟传祚于无穷。若拒违天意，久旷神器，则将以无罪并辜元恶。[二]此所谓祸福之会，分功之时。&quot;[三]禅犹豫未敢从。会北乡侯薨，孙程立济阴王，是为顺帝。阎显兄弟悉伏诛，瑗坐被斥。门生苏只具知瑗谋，欲上书言状，瑗闻而遽止之。时陈禅为司隶校尉，召瑗谓曰：&quot;第听只上书，禅请为之证。&quot;[四]瑗曰：&quot;此譬犹儿妾屏语耳，愿使君勿复出口。&quot;遂辞归，不复应州郡命。</p>
              <p>　　注[一]吕后立惠帝后宫子为少帝，周勃废之也。</p>
              <p>　　注[二]元，大也。书曰：&quot;元恶大憝。&quot;</p>
              <p>　　注[三]史记蔡泽说范睢曰：&quot;君独不观夫博者乎？或欲大投，或欲分功。今君相秦，坐制诸侯，使天下皆畏秦，此亦秦分功之时也。&quot;</p>
              <p>　　注[四]第，但也。司马相如*[传]*曰：&quot;第如临邛。&quot;</p>
              <p>　　久之，大将军梁商初开莫府，复首辟瑗。自以再为贵戚吏，不遇被斥，遂以疾固辞。岁中举茂才，迁汲令。[一]在事数言便宜，为人开稻田数百顷。视事七年，百姓歌之。</p>
              <p>　　注[一]汲，县名，属河内。</p>
              <p>　　汉安初，大司农胡广、少府窦章共荐瑗宿德大儒，从政有夡，不宜久在下位，由此迁济北相。时李固为太山太守，美瑗文雅，奉书礼致殷勤。岁余，光禄大夫杜乔为八使，徇行郡国，[一]以臧罪奏瑗，征诣廷尉。瑗上书自讼，得理出。</p>
              <p>　　会病卒，年六十六。临终，顾命子寔曰：&quot;夫人禀天地之气以生，及其终也，归精于天，还骨于地。何地不可臧形骸，勿归乡里。其赗赠之物，羊豕之奠，一不得受。&quot;寔奉遗令，遂留葬洛阳。</p>
              <p>　　注[一]八使见周举传。</p>
              <p>　　瑗高于文辞，尤善为书、记、箴、铭，所着赋、碑、铭、箴、颂、七苏、[一]</p>
              <p>　　南阳文学官志、叹辞、移社文、悔祈、草书埶、七言，凡五十七篇。其南阳文学官志称于后世，诸能为文者皆自以弗及。瑗爱士，好宾客，盛修肴膳，单极滋味，不问余产。居常蔬食菜羹而已。家无担石储，当世清之。[二]</p>
              <p>　　注[一]瑗集载其文，即枚乘七发之流。</p>
              <p>　　注[二]华峤书曰&quot;瑗爱士，好宾客，盛修肴膳。或言其太奢。瑗闻之怒，□妻子曰：'吾并日而食，以供宾客，而反以获讥，士大夫不足养如此。后勿过菜具，无为诸子所蚩也。'终不能改，奉禄尽于宾飨&quot;也。</p>
              <p>　　寔字子真，一名台，字符始。少沉静，好典籍。父卒，隐居墓侧。服竟，三公并辟，皆不就。</p>
              <p>　　桓帝初，诏公卿郡国举至孝独行之士。寔以郡举，征诣公车，病不对策，除为郎。明于政体，吏才有余，论当世便事数十条，名曰政论。指切时要，言辩而确，[一]当世称之。仲长统曰：&quot;凡为人主，宜写一通，置之坐侧。&quot;其辞曰：</p>
              <p>　　注[一]确，坚正也，音口角反。</p>
              <p>　　自尧舜之帝，汤武之王，皆赖明哲之佐，博物之臣。故嚱陶陈谟而唐虞以兴，伊、箕作训而殷周用隆。[一]及继体之君，欲立中兴之功者，曷尝不赖贤哲之谋乎！凡天下所以不理者，常由人主承平日久，俗渐敝而不悟，政寖衰而不改，习乱安危，怢不自鷪。[二]或荒耽嗜欲，不恤万机；或耳蔽箴诲，厌伪忽真；[三]</p>
              <p>　　或犹豫歧路，莫适所从；或见信之佐，括囊守禄；[四]或簄远之臣，言以贱废。</p>
              <p>　　是以王纲纵□于上，智士郁伊于下。[五]悲夫！</p>
              <p>　　注[一]伊尹作伊训，箕子作洪范。</p>
              <p>　　注[二]怢音他没反。怢，忽忘也。</p>
              <p>　　注[三]厌饫奸伪，轻忽至真。</p>
              <p>　　注[四]易曰：&quot;恬囊无咎无誉。&quot;括，结也。结囊不言，持禄而已。</p>
              <p>　　注[五]郁伊，不申之貌。楚词曰&quot;独郁伊而谁语&quot;也。</p>
              <p>　　自汉兴以来，三百五十余岁矣。政令垢翫，上下怠懈，[一]风俗雕敝，人庶巧伪，百姓嚣然，咸复思中兴之救矣。且济时拯世之术，岂必体尧蹈舜然后乃理哉？期于补□决坏，枝柱邪倾，[二]随形裁割，要措斯世于安宁之域而已。故圣人执权，遭时定制，[三]步骤之差，各有云设。不强人以不能，背急切而慕所闻也。[四]盖孔子对叶公以来远，哀公以临人，景公以节礼，非其不同，所急异务也。[五]是以受命之君，每辄创制；中兴之主，亦匡时失。昔盘庚愍殷，迁都易民；[六]周穆有阙，甫侯正刑。[七]俗人拘文牵古，不达权制，奇伟所闻，简忽所见，乌可与论国家之大事哉！故言事者，虽合圣德，辄见掎夺。[八]</p>
              <p>　　何者？其顽士闇于时权，安习所见，不知乐成，况可虑始，[九]苟云率由旧章而已。其达者或矜名妒能，耻策非己，舞笔奋辞，以破其义，寡不胜觽，遂见摈□。虽稷、契复存，犹将困焉。斯贾生之所以排于绛、灌，屈子之所以摅其幽愤者也。[一０]夫以文帝之明，贾生之贤，绛、灌之忠，而有此患，况其余哉！</p>
              <p>　　注[一]垢，恶也。</p>
              <p>　　注[二]□音直苋反，礼记曰：&quot;衣裳□裂纫箴请补缀。&quot;柱音陟主反。</p>
              <p>　　注[三]权谓变也。遭遇其时而定法制，不循于旧也。</p>
              <p>　　注[四]背当时之急切，而慕所闻之事，则非济时之要。</p>
              <p>　　注[五]韩子曰，叶公问政于仲尼。仲尼曰：&quot;政在悦近而来远。&quot;鲁哀公问政于仲尼。仲尼曰：&quot;政在选贤。&quot;齐景公问政于仲尼。仲尼曰：&quot;政在节财。&quot;此云&quot;临人&quot;&quot;节礼&quot;，文不同也。</p>
              <p>　　注[六]盘庚，殷王也。自耿迁于亳邑，作书三篇以告之。</p>
              <p>　　注[七]甫侯即吕侯也。为周穆王训夏禹用刑之法。并见尚书。</p>
              <p>　　注[八]掎音居蚁反。贾逵注国语曰：&quot;从后牵曰掎。&quot;</p>
              <p>　　注[九]前书刘歆曰：&quot;夫可与乐成，难与虑始，此乃觽庶所为耳。&quot;</p>
              <p>　　注[一０]孝文帝时，贾谊请更定律，令列侯就国，周勃、灌婴等毁之。屈原为楚三闾大夫，上官靳尚妒害其能，忧愁愤懑，遂作离骚经。</p>
              <p>　　*(故宜)*量力度德，春秋之义。[一]今既不能纯法八*(世)**[代]*，故宜参以霸政，[二]则宜重赏深罚以御之，明着法术以检之。自非上德，严之则理，宽之则乱。何以明其然也？近孝宣皇帝明于君人之道，审于为政之理，故严刑峻法，破奸轨之胆，海内清肃，天下密如。[三]荐勋祖庙，享号中宗。筭计见效，优于孝文。及元帝即位，多行宽政，卒以堕损，[四]威权始夺，遂为汉室基祸之主。政道得失，于斯可监。昔孔子作春秋，曪齐桓，懿晋文，叹管仲之功。夫岂不美文、武之道哉？诚达权救敝之理也。[五]</p>
              <p>　　故圣人能与世推移，而俗士苦不知变，[六]以为结绳之约，可复理乱秦之绪，干戚之舞，足以解平城之围。[七]</p>
              <p>　　注[一]左氏传曰，息侯伐郑，&quot;不度德，不量力&quot;。</p>
              <p>　　注[二]八*(世)**[代]*谓三皇、五帝也。霸政谓齐桓、晋文也。</p>
              <p>　　注[三]密，静也。</p>
              <p>　　注[四]堕读曰隳。</p>
              <p>　　注[五]左传，齐桓公伐楚，责以包茅不贡，王祭不供；晋文公召王盟诸侯于践土；管仲相公子纠而射桓公：此并权变之道也。</p>
              <p>　　注[六]楚词渔父曰&quot;圣人不凝滞于物，而与时推移&quot;也。</p>
              <p>　　注[七]易曰：&quot;上古结绳而化，后世圣人易之以书契。&quot;干，盾也。戚，钺也。</p>
              <p>　　尚书曰，苗人逆命，禹乃舞干羽于两阶，七旬有苗格。前书，高祖被匈奴围于平城，用陈平计得解。言干戚之舞，非平城之所用也。</p>
              <p>　　夫熊经鸟伸，虽延历之术，非伤寒之理；呼吸吐纳，虽度纪之道，非续骨之膏。</p>
              <p>　　[一]盖为国之法，有似理身，平则致养，疾则攻焉。夫刑罚者，治乱之药石也；</p>
              <p>　　德教者，兴平之梁肉也。夫以德教除残，是以梁肉理疾也；以刑罚理平，是以药石供养也。方今承百王之敝，值□运之会。自数世以来，政多恩贷，驭委其辔，马骀其衔，四牡横奔，皇路险倾。[二]方将柑勒鞬辀以救之，岂暇鸣和銮，清节奏哉？[三]昔高祖令萧何作九章之律，有夷三族之令，黥、劓、斩趾、断舌、枭首，故谓之具五刑。文帝虽除肉刑，当劓者笞三百，当斩左趾者笞五百，当斩右趾者□巿。右趾者既殒其命，笞挞者往往至死，虽有轻刑之名，其实杀也。当此之时，民皆思复肉刑。至景帝元年，乃下诏曰：&quot;*[加]*笞与重罪无异，幸而不死，不可为*(民)**[人]*。&quot;乃定律，减笞轻捶。自是之后，笞者得全。[四]以此言之，文帝乃重刑，非轻之也；以严致平，非以宽致平也。必欲行若言，当大定其本，使人主师五帝而式三王。[五]荡亡秦之俗，遵先圣之风，□苟全之政，蹈稽古之踪，复五等之爵，立井田之制。[六]然后选稷契为佐，伊吕为辅，乐作而凤皇仪，击石而百兽舞。[七]若不然，则多为累而已。</p>
              <p>　　注[一]庄子曰：&quot;吹呴呼吸，吐故纳新，熊经鸟伸，此导引之士，养形之人也。&quot;</p>
              <p>　　黄帝素问曰：&quot;人伤于寒而转为热，何也？夫寒盛则生于热也。&quot;度纪犹延年也。</p>
              <p>　　言鸟伸不可疗伤寒，吸气不能续断骨也。</p>
              <p>　　注[二]家语曰：&quot;古者天子以德法为衔勒，以百官为辔策。善御马者，正衔勒，齐辔策，钧马力，和马心，故口无声而极千里。善御人者，一其德法，正其百官，均齐人物，和安人心，故刑不用而天下化。&quot;说文曰：&quot;骀，马衔脱也。&quot;</p>
              <p>　　音达来反。皇路，天路也。</p>
              <p>　　注[三]何休注公羊传曰：&quot;柑，以木衔其口也。&quot;柑音巨炎反。勒，马辔。辀，车辕。鞬犹束也。说苑曰：&quot;銮设于镳，和设于轼，马动*[则]*銮鸣，銮鸣则*[和]*应，行*[之]*节也。&quot;</p>
              <p>　　注[四]此以上并见前书刑法志。</p>
              <p>　　注[五]式，法也。</p>
              <p>　　注[六]亩百为夫，九夫为井。</p>
              <p>　　注[七]尚书曰：&quot;箫韶九成，凤皇来仪。&quot;又&quot;夔曰：'于余击石拊石，百兽率舞。'&quot;其后辟太尉袁汤、大将军梁冀府，并不应。大司农羊傅、少府何豹上书荐寔才美能高，宜在朝廷。召拜议郎，迁大将军冀司马，与边韶、延笃等著作东观。</p>
              <p>　　出为五原太守。五原土宜麻枲，而俗不知织绩，民冬月无衣，积细草而卧其中，见吏则衣草而出。寔至官，斥卖储峙，为作纺绩、织□、綀缊之具以教之，民得以免寒苦。[一]是时胡虏连入云中、朔方，杀略吏民，一岁至九奔命。寔整厉士马，严烽候，虏不敢犯，常为边最。[二]</p>
              <p>　　注[一]杜预注左传曰：&quot;织□，织布者。&quot;孔安国论语注曰：&quot;缊，枲也。&quot;</p>
              <p>　　注[二]最为第一。</p>
              <p>　　以病征，拜议郎，复与诸儒博士共杂定五经。会梁冀诛，寔以故吏免官，禁锢数年。</p>
              <p>　　时鲜卑数犯边，诏三公举威武谋略之士，司空黄琼荐寔，拜辽东太守。行道，母刘氏病卒，上疏求归葬行丧。母有母仪淑德，博览书传。初，寔在五原，常训以临民之政，寔之善绩，母有其助焉。服竟，召拜尚书。寔以世方阻乱，称疾不视事，数月免归。</p>
              <p>　　初，寔父卒，剽卖田宅，起頉茔，立碑颂。[一]葬讫，资产竭尽，因穷困，以酤酿贩鬻为业。时人多以*[此]*讥之，寔终不改。亦取足而已，不致盈余。及仕官，历位边郡，而愈贫薄。建宁中病卒。家徒四壁立，无以殡敛，光禄勋杨赐、太仆袁逢、少府段颎为备棺椁葬具，大鸿胪袁隗树碑颂德。所着碑、论、箴、铭、荅、七言、祠、文、表、记、书凡十五篇。</p>
              <p>　　注[一]广雅曰：&quot;剽，削也，音匹妙反。&quot;一作&quot;标&quot;。</p>
              <p>　　寔从兄烈，有重名于北州，历位郡守、九卿。灵帝时，开鸿都门榜卖官爵，公卿州郡下至黄绶各有差。其富者则先入钱，贫者到官而后倍输，或因常侍、阿保别自通达。[一]是时段颎、樊陵、张温等虽有功勤名誉，然皆先输货财而后登公位。烈时因傅母入钱五百万，得为司徒。及拜日，天子临轩，百僚毕会。</p>
              <p>　　帝顾谓亲幸者曰：&quot;悔不小靳，可至千万。&quot;[二]程夫人于傍应曰：&quot;崔公冀州名士，岂肯买官？赖我得是，反不知姝邪！&quot;[三]烈于是声誉衰减。久之不自安，从容问其子钧曰：&quot;吾居三公，于议者何如？&quot;钧曰：&quot;大人少有英称，历位卿守，论者不谓不当为三公；而今登其位，天下失望。&quot;烈曰：&quot;何为然也？&quot;</p>
              <p>　　钧曰：&quot;论者嫌其铜臭。&quot;烈怒，举杖击之。钧时为虎贲中郎将，服武弁，戴鹖尾，狼狈而走。烈骂曰：&quot;死卒，父檛而走，孝乎？&quot;[四]钧曰：&quot;舜之事父，小杖则受，大杖则走，非不孝也。&quot;</p>
              <p>　　[五]烈臱而止。烈后拜太尉。</p>
              <p>　　注[一]阿保谓傅母也。</p>
              <p>　　注[二]靳，固惜之也。靳或作&quot;傿&quot;。说文曰：&quot;傿，引为价也。&quot;音一建反。</p>
              <p>　　注[三]姝，美也。言反不知斯事之美也。姝或作&quot;株&quot;。株，根本也。</p>
              <p>　　注[四]以其武官，故骂为卒。或作&quot;孔卒&quot;者，误也。</p>
              <p>　　注[五]家语曰：&quot;曾子耘瓜，误伤其根。曾鴋怒，建大杖以击其首。曾子仆地不知人，有顷乃苏。孔子闻之怒，谓门弟子曰：'参来勿内也。昔瞽叟有子曰舜，瞽叟欲使之，未尝不往，则欲杀之，未尝可得。小棰则待，大杖则逃，不陷父于不义也。'&quot;钧少交结英豪，有名称，为西河太守。献帝初，钧与袁绍俱起兵山东，董卓以是收烈付郿狱，锢之，锒铛铁锁。[一]卓既诛，拜烈城门校尉。及李傕入长安，为乱兵所杀。</p>
              <p>　　注[一]说文曰：&quot;锒铛，锁也。&quot;前书曰：&quot;人犯铸钱，以铁锁锒铛其颈。&quot;锒音郎，铛音当。</p>
              <p>　　烈有文才，所着诗、书、教、颂等凡四篇。</p>
              <p>　　论曰：崔氏世有美才，兼以沉沦典籍，遂为儒家文林。骃、瑗虽先尽心于贵戚，而能终之以居正，则其归旨异夫进趣者乎！李固，高絜之士也，与瑗蝰郡，奉贽以结好。[一]由此知杜乔之劾，殆其过矣。寔之政论，言当世理乱，虽□错之徒不能过也。</p>
              <p>　　注[一]仪礼曰：&quot;士相见之礼，贽冬用雉，夏用腒，奉之曰：'某也欲见无由达。'&quot;腒，干*(腒)*[朐]，音渠。</p>
              <p>　　赞曰：崔为文宗，世禅雕龙。[一]建新耻洁，摧志求容。永矣长岑，于辽之阴。</p>
              <p>　　不有直道，曷取泥沉。瑗不言禄，亦离冤辱。子真持论，感起昏俗。</p>
              <p>　　注[一]史记曰：&quot;谈天衍，雕龙奭。&quot;刘向别录曰：&quot;言邹奭修饰之文若雕龙文也。&quot;禅谓相传授也。</p>
              <p>　　校勘记</p>
              <p>　　一七０三页三行谏刺史无与燕剌王通按：&quot;刺史&quot;之&quot;刺&quot;从朿，&quot;剌王&quot;之&quot;剌&quot;从束，二字音义并异，各本往往斗混。</p>
              <p>　　一七０三页六行太保甄丰按：集解引黄山说，谓前书王莽传甄邯为太保，丰为太阿，未为太保也，&quot;保&quot;&quot;丰&quot;二字当有一误。</p>
              <p>　　一七０三页八行昔*(在)**[者]*鲁君问柳下惠曰据汲本改，与前书董仲舒传合。</p>
              <p>　　一七０四页五行掾吏叩头谏曰按：刊误谓&quot;吏&quot;当作&quot;史&quot;。总言之，掾、史皆吏也，独言之当云史耳。</p>
              <p>　　一七０四页一二行郡国常以春行*(至)**[主]*县陈景云谓&quot;至&quot;当从续志本文作&quot;主&quot;。主县者，所主之县也。按：百官志云&quot;当以春行所主县&quot;，陈说是，今据改。</p>
              <p>　　一七０六页九行阖衡门以埽轨按：&quot;埽&quot;原斗&quot;归&quot;，径据汲本、殿本改正。</p>
              <p>　　一七０七页五行偷苟且也按：汲本、殿本&quot;偷&quot;作&quot;偷&quot;，与正文合，然偷偷同字，似不必改归一律，今仍之。</p>
              <p>　　一七０七页八行不为利*(齳)**[谄]*据集解本改。</p>
              <p>　　一七０八页一０行暮春*[者]*春服既成据汲本、殿本补，与论语合。</p>
              <p>　　一七０八页一二行启余足按：汲本、殿本&quot;余&quot;作&quot;予&quot;，与论语合。</p>
              <p>　　一七０八页一二行父母全己生之按：汲本、殿本&quot;己&quot;作&quot;而&quot;。</p>
              <p>　　一七一０页九行所以尚骐驎者汲本、殿本&quot;驎&quot;作&quot;骥&quot;。按：骐骥、骐驎皆谓良马也。</p>
              <p>　　一七一一页四行纷□塞路&quot;□&quot;汲本、殿本作&quot;繷&quot;。集解引惠栋说，谓&quot;繷&quot;依方言作&quot;□&quot;，云&quot;南楚凡大而多谓之郺，或谓之□&quot;。郭璞曰&quot;□音奴动反&quot;。</p>
              <p>　　按：据惠说，则字当作&quot;□&quot;。</p>
              <p>　　一七一一页八行与其有事按：刊误谓案文&quot;与&quot;合作&quot;当&quot;，上又合有&quot;故&quot;字，杨雄、蔡邕同用此律也。</p>
              <p>　　一七一三页五行楚可破*(之)**[也]*据刊误改。</p>
              <p>　　一七一三页一０行昔夏后开*(冶)*使飞廉析金于山沉钦韩谓&quot;冶&quot;字衍文，见墨子耕柱篇。今据删。按：墨子&quot;析&quot;作&quot;折&quot;，王念孙谓作&quot;折&quot;是。</p>
              <p>　　一七一五页一四行五员树功于柏举汲本、殿本&quot;五&quot;作&quot;伍&quot;。按：五伍通。</p>
              <p>　　一七一六页一行原衰见廉于壸飧按：&quot;衰&quot;原斗&quot;襄&quot;，径改正。</p>
              <p>　　一七一六页七行华峤书*(曰)*因字作回按：&quot;曰&quot;字当衍，今删。</p>
              <p>　　一七一六页九行利合而友按：&quot;利&quot;原斗&quot;时&quot;，径改正。</p>
              <p>　　一七一七页一四行奔随按：&quot;随&quot;原斗&quot;遗&quot;，殿本斗&quot;隋&quot;，径据汲本改正。</p>
              <p>　　一七一七页一五行军败吴而复楚国按：&quot;军&quot;字疑衍。</p>
              <p>　　一七一七页一六行唐且即唐雎也按：&quot;雎&quot;字各本并斗&quot;睢&quot;，径改正。</p>
              <p>　　一七一七页一六行魏使人请救*[于秦]*据汲本、殿本补。</p>
              <p>　　一七一七页一七行丈人忙然乃远至*(魏)*此*[魏]*来者数矣据汲本改。按：今本战国策作&quot;丈人芒然乃远至此，甚苦矣，魏来求救数矣&quot;。</p>
              <p>　　一七一八页五行昔赵衰为原大夫按：陈景云谓&quot;昔&quot;当作&quot;晋&quot;。</p>
              <p>　　一七一八页一六行*(帝)**[常]*嗟叹之据汲本改。</p>
              <p>　　一七二０页二行阳*(侯)**[平]*之族刊误谓案文&quot;侯&quot;当作&quot;平&quot;，王凤封阳平侯，前书亦谓阳平之王也。今据改。按：集解引黄山说，谓凤乃嗣侯，始封阳平者，凤父顷侯禁也。</p>
              <p>　　一七二０页六行*(礼)**[悫]*漫漫兮据殿本改。按：疑&quot;悫&quot;先斗作&quot;礼&quot;，转写又斗作&quot;礼&quot;。</p>
              <p>　　一七二０页八行论语*(曰)*孔子之言也据校补删。</p>
              <p>　　一七二一页一行元帝王皇后弟*(王)**[子]*莽篡位校补谓&quot;王&quot;乃&quot;子&quot;之斗，莽乃后弟曼子也，各本皆未正。今据改。</p>
              <p>　　一七二一页七行矜矜业业按：汲本&quot;矜矜&quot;作&quot;兢兢&quot;。</p>
              <p>　　一七二一页一三行扶人无*(容)**[咎]*据殿本改。按：集解引钱大昭说，谓&quot;容&quot;当作&quot;咎&quot;。</p>
              <p>　　一七二三页七行第听只上书&quot;第&quot;原作&quot;弟&quot;，殿本同，此据汲本改，注同。按：</p>
              <p>　　第弟通。</p>
              <p>　　一七二三页一四行司马相如*[传]*曰据集解引黄山说改。按：此非司马相如语，乃文君谓相如云云也。</p>
              <p>　　一七二四页一一行单极滋味按：御览九七六引&quot;单&quot;作&quot;殚&quot;。</p>
              <p>　　一七二六页一０行虽合圣德按：张森楷校勘记谓治要&quot;德&quot;作&quot;听&quot;，疑&quot;听&quot;字是。</p>
              <p>　　一七二七页一二行*(故宜)*量力度德刊误谓案文多&quot;故宜&quot;二字，下文自有用&quot;故宜&quot;字处。今据删。</p>
              <p>　　一七二七页一二行纯法八*(世)**[代]*刊误谓&quot;世&quot;当作&quot;代&quot;。集解引惠栋说，谓文选注引作&quot;八代&quot;。按：此转改之失，今据改。注同。</p>
              <p>　　一七二八页八行管仲相公子纠而射桓公按：集解引黄山说，谓原注&quot;射桓公&quot;下当有&quot;卒乃相桓公&quot;句。</p>
              <p>　　一七二八页一四行平则致养按：殿本无&quot;致&quot;字。</p>
              <p>　　一七二九页一行岂暇鸣和銮清节奏哉按：&quot;清&quot;原斗&quot;请&quot;，径据汲本、殿本改正。</p>
              <p>　　一七二九页四行*[加]*笞与重罪无异据汲本、殿本补，与前志合。</p>
              <p>　　一七二九页五行不可为*(民)**[人]*按：校补案前志本作&quot;不可为人&quot;，此转改之失。今据改。</p>
              <p>　　一七二九页一四行皇路天路也按：汲本&quot;天&quot;作&quot;大&quot;。</p>
              <p>　　一七三０页一行马动*[则]*銮鸣銮鸣则*[和]*应据汲本、殿本补。</p>
              <p>　　一七三０页一行行*[之]*节也据今本说苑补&quot;之&quot;字。按：汲本、殿本&quot;节也&quot;上无&quot;行&quot;字。</p>
              <p>　　一七三一页四行时人多以*[此]*讥之据汲本、殿本补。</p>
              <p>　　一七三一页四行及仕宦汲本、殿本&quot;官&quot;作&quot;宦&quot;，勘误谓案文&quot;宦&quot;当作&quot;官&quot;。</p>
              <p>　　按：集解引王会汾说，谓古书中言&quot;仕宦&quot;者甚多，&quot;仕官&quot;不成文理，此传写互误，传及注&quot;宦&quot;字当本作&quot;官&quot;，刘注当本作&quot;官当作宦&quot;。</p>
              <p>　　一七三一页七行一作标按：&quot;标&quot;原斗&quot;摽&quot;，径改正。</p>
              <p>　　一七三二页一行父檛而走按：汲本&quot;檛&quot;作&quot;挝&quot;。</p>
              <p>　　一七三三页三行腒干*(腒)**[朐]*按：张元济后汉书校勘记谓汪文盛刊本、元大德本并作&quot;干朐&quot;。今据改。又按：殿本作&quot;干雉&quot;，与仪礼士相见礼&quot;夏用腒&quot;释文合。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='55.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='57.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
