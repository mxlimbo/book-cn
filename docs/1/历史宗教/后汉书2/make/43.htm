<html>
<head>
<title>后汉书卷三十九　刘赵淳于江刘周赵列传　第二十</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><img src="bg.gif" width="40" height="30"><a href="44.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷三十九　<br>
                刘赵淳于江刘周赵列传　第二十</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　孔子曰：&quot;夫孝莫大于严父，严父莫大于配天，则周公其人也。&quot;[一]子路曰：
              <p>　　&quot;伤哉贫也！生无以养，死无以葬。&quot;子曰：&quot;啜菽饮水，孝也。&quot;[二]夫钟鼓非乐云之本，而器不可去；[三]三牲非致孝之主，而养不可废。[四]存器而忘本，乐之遁也；[五]调器以和声，乐之成也。崇养以伤行，孝之累也；[六]修己以致禄，养之大也。故言能大养，则周公之祀，致四海之祭；言以义养，则仲由之菽，甘于东邻之牲。[七]夫患水菽之薄，干禄以求养者，是以耻禄亲也。</p>
              <p>　　[八]存诚以尽行，孝积而禄厚者，此能以义养也。</p>
              <p>　　注[一]配天谓宗祀文王于明堂，以配上帝。</p>
              <p>　　注[二]事见礼记。啜音昌悦反。广雅曰：&quot;啜，食也。&quot;</p>
              <p>　　注[三]论语孔子曰：&quot;乐云乐云，钟鼓云乎哉？&quot;言乐之所贵者，移风易俗也，非谓钟鼓而已，然而不可去钟鼓。去音丘吕反。</p>
              <p>　　注[四]孝经曰：&quot;虽日用三牲，犹为不孝。&quot;言孝子者，以和颜悦色为难也，非谓三牲而已，然不可阙甘旨。</p>
              <p>　　注[五]遁，失也。言盛饰钟懬之器而忘移风之本，是失乐之意也。</p>
              <p>　　注[六]不义而崇养，更为亲忧，是孝之累也。</p>
              <p>　　注[七]易曰&quot;东邻杀牛，不如西邻之禴祭&quot;也。</p>
              <p>　　注[八]干，求也。谓不以道求禄，故可耻也。</p>
              <p>　　中兴，庐江毛义少节，家贫，以孝行称。南阳人张奉慕其名，往候之。坐定而府檄适至，以义守令，[一]义奉檄而入，喜动颜色。奉者，志尚士也，心贱之，自恨来，固辞而去。及义母死，去官行服。数辟公府，为县令，进退必以礼。</p>
              <p>　　后举贤良，公车征，遂不至。张奉叹曰：&quot;贤者固不可测。往日之喜，乃为亲屈也。斯盖所谓'家贫亲老，不择官而仕'者也。&quot;[二]建初中，章帝下诏曪宠义，赐谷千斛，常以八月长吏问起居，加赐羊酒。寿终于家。</p>
              <p>　　注[一]檄，召书也。东观记曰：&quot;义为安阳尉，府檄到，当守令&quot;也。</p>
              <p>　　注[二]韩诗外传曾子曰：&quot;任重道远，不择地而息。家贫亲老，不择官而仕。&quot;</p>
              <p>　　安帝时，汝南薛包孟尝，好学笃行，丧母，以至孝闻。及父娶后妻而憎包，分出之，包日夜号泣，不能去，至被欧杖。不得已，庐于舍外，旦入而洒扫，父怒，又逐之。乃庐于里门，昏晨不废。积岁余，父母臱而还之。后行六年服，丧过乎哀。既而弟子求分财异居，包不能止，乃中分其财。奴婢引其老者，曰：&quot;与我共事久，若不能使也。&quot;田庐取其荒顿者，[一]曰：&quot;吾少时所理，意所恋也。&quot;器物取朽败者，曰：&quot;我素所服食，身口所安也。&quot;弟子数破其产，辄复赈给。建光中，公车特征，至，拜侍中。包性恬虚，称疾不起，以死自乞。有诏赐告归，加礼如毛义。[二]年八十余，以寿终。</p>
              <p>　　注[一]顿犹废也。</p>
              <p>　　注[二]告，请假也。汉制，吏病满三月当免，天下优赐其告，使得带印绶，将官属，归家养病，谓之赐告也。</p>
              <p>　　若二子者，推至诚以为行，行信于心而感于人，以成名受禄致礼，斯可谓能以孝养也。若夫江革、刘般数公者之义行，犹斯志也。撰其行事着于篇。[一]</p>
              <p>　　注[一]自此已上，并略华峤之词也。</p>
              <p>　　刘平字公子，楚郡彭城人也。本名旷，显宗后改为平。王莽时为郡吏，守菑丘长，[一]政教大行。其后每属县有剧贼，辄令平守之，所至皆理，由是一郡称其能。</p>
              <p>　　注[一]菑丘，县，属彭城国。</p>
              <p>　　更始时，天下乱，平弟仲为贼所杀。其后贼复忽然而至，平扶侍其母，奔走逃难。仲遗腹女始一岁，平抱仲女而□其子。母欲还取之，平不听，曰：&quot;力不能两活，仲不可以绝类。&quot;遂去不顾，与母俱匿野泽中。平朝出求食，逢饿贼，将亨*[之]*，平叩头曰：&quot;今旦为老母求菜，老母待旷为命，愿得先归，食母异，还就死。&quot;</p>
              <p>　　[一]因涕泣。贼见其至诚，哀而遣之。平还，既食母讫，因白曰：&quot;属与贼期，义不可欺。&quot;遂还诣贼。觽皆大惊，相谓曰：&quot;常闻烈士，乃今见之。子去矣，吾不忍食子。&quot;于是得全。</p>
              <p>　　注[一]食音饲。下同。</p>
              <p>　　建武初，平狄将军庞萌反于彭城，攻败郡守孙萌。平时复为郡吏，冒白刃伏萌身上，被七创，困顿不知所为，号泣请曰：&quot;愿以身代府君。&quot;贼乃敛兵止，曰：</p>
              <p>　　&quot;此义士也，勿杀。&quot;遂解去。萌伤甚气绝，有顷苏，渴求饮。平倾其创血以饮之。后数日萌竟死，平乃裹创，扶送萌丧，至其本县。</p>
              <p>　　后举孝廉，拜济阴郡丞，太守刘育甚重之，任以郡职，上书荐平。会平遭父丧去官。服阕，拜全椒长，[一]政有恩惠，百姓怀感，人或增赀就赋，或减年从役。刺史、太守行部，狱无系囚，人自以得所，不知所问，[二]唯班诏书而去。</p>
              <p>　　后以病免。</p>
              <p>　　注[一]全椒，县，属九江郡也。</p>
              <p>　　注[二]&quot;所&quot;或作&quot;何&quot;。</p>
              <p>　　显宗初，尚书仆射钟离意上书荐平及琅邪王望、东莱王扶曰：&quot;臣窃见琅邪王望、楚国刘旷、东莱王扶，皆年七十，执性恬淡，所居之处，邑里化之，修身行义，应在朝次。臣诚不足知人，窃慕推士进贤之义。&quot;书奏，有诏征平等，特赐办装钱。至皆拜议郎，并数引见。平再迁侍中，永平三年，拜宗正，数荐达名士承宫、郇恁等。[一]在位八年，以老病上疏乞骸骨，卒于家。</p>
              <p>　　注[一]恁字君大，见黄宪传。恁音人甚反。</p>
              <p>　　王望字慈卿，客授会稽，自议郎迁青州刺史，甚有威名。是时州郡灾旱，百姓穷荒，望行部，道见饥者，裸行草食，五百余人，愍然哀之，因以便宜出所在布粟，给其*(廪)**[禀]*粮，为作褐衣。[一]事毕上言，帝以望不先表请，章示百官，详议其罪。时公卿皆以为望之专命，法有常条。钟离意独曰：&quot;昔华元、子反，楚、宋之良臣，不禀君命，□平二国，春秋之义，以为美谈。[二]今望怀义忘罪，当仁不让，若绳之以法，忽其本情，将乖圣朝爱育之旨。&quot;帝嘉意议，赦而不罪。</p>
              <p>　　注[一]许慎注淮南子曰：&quot;楚人谓袍为短褐。&quot;</p>
              <p>　　注[二]春秋：&quot;楚子围宋，宋人及楚人平。&quot;公羊传曰：&quot;外平不书，此何以书？</p>
              <p>　　大其平乎己也。何大其平乎己？庄王围宋，有七日之粮尔，尽此不胜，将去而归尔，于是使司马子反乘堙而窥宋城，宋华元亦乘堙而出见之。子反曰：'子之国何如？'华元曰：'惫矣。'曰：'何如？'曰：'易子而食之，析骸而炊之。'子反曰：'诺。吾军有七日之粮尔。</p>
              <p>　　尽此不胜，将去而归尔。'揖而去之，反于庄王。庄王怒曰：'吾使子往视之，子曷为告之！'子反曰：'以区区之宋，犹有不欺人之臣，可以楚而无乎？是以告之。'王曰：'诺。'引师而去之。故君子大其平乎己也。&quot;</p>
              <p>　　王扶字子元，掖人也。[一]少修节行，客居琅邪不其县，所止聚落化其德。[二]</p>
              <p>　　国相张宗谒请，不应，欲强致之，遂杖策归乡里。连请，固病不起。太傅邓禹辟，不至。后拜议郎，会见，恂恂似不能言。[三]然性沉正，不可干以非义，当世高之。永平中，临邑侯刘复[四]着汉德颂，盛称扶为名臣云。</p>
              <p>　　注[一]掖，今莱州县。</p>
              <p>　　注[二]小于乡曰聚。广雅曰：&quot;落，居也。&quot;</p>
              <p>　　注[三]恂恂，恭顺之蝄。</p>
              <p>　　注[四]复，光武兄伯升之孙，北海王兴之子也。</p>
              <p>　　赵孝字长平，沛国蕲人也。[一]父普，王莽时为田禾将军，[二]任孝为郎。每告归，常白衣步担。尝从长安还，欲止邮亭。亭长先时闻孝当过，以有长者客，扫洒待之。</p>
              <p>　　[三]孝既至，不自名，[四]长不肯内，因问曰：&quot;闻田禾将军子当从长安来，何时至乎？&quot;孝曰：&quot;寻到矣。&quot;于是遂去。[五]及天下乱，人相食。孝弟礼为饿贼所得，孝闻之，即自缚诣贼，曰：&quot;礼久饿羸瘦，不如孝肥饱。&quot;贼大惊，并放之，谓曰：&quot;可且归，更持米糒来。&quot;孝求不能得，复往报贼，愿就亨。觽异之，遂不害。乡党服其义。州郡辟召，进退必以礼。举孝廉，不应。</p>
              <p>　　注[一]蕲音机。</p>
              <p>　　注[二]王莽时置田禾将军，屯田北边。</p>
              <p>　　注[三]素闻孝高名，故以为长者客也。&quot;洒&quot;与&quot;洒&quot;通，音所买反。</p>
              <p>　　注[四]不称名也。</p>
              <p>　　注[五]华峤书曰：&quot;孝报云三日至矣。&quot;</p>
              <p>　　永平中，辟太尉府，显宗素闻其行，诏拜谏议大夫，迁侍中，又迁长乐韂尉。</p>
              <p>　　复征弟礼为御史中丞。礼亦恭谦行己，类于孝。帝嘉其兄弟笃行，欲宠异之，诏礼十日一就韂尉府，太官送供具，令共相对尽欢。数年，礼卒，帝令孝从官属送丧归葬。后岁余，复以韂尉赐告归，卒于家。孝无子，拜礼两子为郎。</p>
              <p>　　时汝南有王琳巨尉者，年十余岁丧父母。因遭大乱，百姓奔逃，唯琳兄弟独守冢庐，号泣不绝。弟季，出遇赤眉，将为所哺，[一]琳自缚，请先季死，贼乡而放遣，由是显名乡邑。后辟司徒府，荐士而退。</p>
              <p>　　注[一]哺，食之也。哺音补胡反。</p>
              <p>　　琅邪魏谭少闲者，时亦为饥寇所获，等辈数十人皆束缚，以次当亨。贼见谭似谨厚，独令主□，暮辄执缚。贼有夷长公，[一]特哀念谭，密解其缚，语曰：&quot;汝曹皆应就食，急从此去。&quot;对曰：&quot;谭为诸君□，恒得遗余，余人皆茹草莱，不如食我。&quot;长公义之，相晓赦遣，并得俱免。谭永平中为主家令。[二]</p>
              <p>　　注[一]夷，姓也。</p>
              <p>　　注[二]公主家令也。</p>
              <p>　　又齐国儿萌子明、[一]梁郡车成子威二人，兄弟并见执于赤眉，将食之，萌、成叩头，乞以身代，贼亦哀而两释焉。</p>
              <p>　　注[一]儿音五兮反。</p>
              <p>　　淳于恭字孟孙，北海淳于人也。[一]善说老子，清静不慕荣名。家有山田果树，人或侵盗，辄助为收采。又见偷刈禾者，恭念其愧，因伏草中，盗去乃起，里落化之。</p>
              <p>　　注[一]淳于，县，故城*(今)*在*[今]*密州安丘县东北，故淳于国也。</p>
              <p>　　王莽末，岁饥兵起，恭兄崇将为盗所亨，恭请代，得俱免。后崇卒，恭养孤幼，教诲学问，有不如法，辄反用杖自棰，以感悟之，儿臱而改过。初遭贼寇，百姓莫事农桑。恭常独力田耕，乡人止之曰：&quot;时方淆乱，死生未分，何空自苦为？&quot;</p>
              <p>　　恭曰：&quot;纵我不得，它人何伤。&quot;垦耨不辍。后州郡连召，不应，遂幽居养志，潜于山泽。举动周旋，必由礼度。建武中，郡举孝廉，司空辟，皆不应，客隐琅邪黔陬山，遂数十年。[一]</p>
              <p>　　注[一]黔陬县之山也。黔陬故城在今密州诸城县东北也。</p>
              <p>　　建初元年，肃宗下诏美恭素行，告郡赐帛二十匹，遣诣公车，除为议郎。引见极日，访以政事，迁侍中骑都尉，礼待甚优。其所荐名贤，无不征用。进对陈政，皆本道德，帝与之言，未尝不称善。五年，病笃，使者数存问，卒于官。</p>
              <p>　　诏书曪叹，赐谷千斛，刻石表闾。除子孝为太子舍人。</p>
              <p>　　江革字次翁，齐国临淄人也。少失父，独与母居。遭天下乱，盗贼并起，革负母逃难，备经阻险，常采拾以为养。数遇贼，或劫欲将去，革辄涕泣求哀，言有老母，辞气愿款，有足感动人者。[一]贼以是不忍犯之，或乃指避兵之方，[二]</p>
              <p>　　遂得俱全于难。革转客下邳，穷贫裸跣，行佣以供母，便身之物，莫不必给。</p>
              <p>　　注[一]愿，谨也。款，诚也。</p>
              <p>　　注[二]华峤书曰&quot;语以避兵道&quot;也。</p>
              <p>　　建武末年，与母归乡里。每至岁时，县当案比，[一]革以母老，不欲摇动，自在辕中挽车，不用牛马，由是乡里称之曰&quot;江巨孝&quot;。[二]太守尝备礼召，革以母老不应。及母终，至性殆灭，尝寝伏頉庐，服竟，不忍除。郡守遣丞掾释服，因请以为吏。</p>
              <p>　　注[一]案验以比之，犹今蝄阅也。</p>
              <p>　　注[二]巨，大也。华峤书曰&quot;临淄令杨音高之，设特席，显异巨孝于稠人广觽中，亲奉钱以助供养&quot;也。</p>
              <p>　　永平初，举孝廉为郎，补楚太仆。月余，自劾去。楚王英驰遣官属追之，遂不肯还。复使中傅赠送，辞不受。后数应三公命，辄去。</p>
              <p>　　建初初，太尉牟融举贤良方正，再迁司空长史。肃宗甚崇礼之，迁五官中郎将。</p>
              <p>　　每朝会，帝常使虎贲扶侍，及进拜，恒目礼焉。[一]时有疾不会，辄太官送醪膳，恩宠有殊。于是京师贵戚韂尉马廖、侍中窦宪慕其行，各奉书致礼，革无所报受。[二]帝闻而益善之。后上书乞骸骨，转拜谏议大夫，赐告归，因谢病称笃。</p>
              <p>　　注[一]独视之也。</p>
              <p>　　注[二]华峤书曰：&quot;终不报书，一无所受。&quot;</p>
              <p>　　元和中，天子思革至行，制诏齐相曰：&quot;谏议大夫江革，前以病归，今起居何如？</p>
              <p>　　夫孝，百行之冠，觽善之始也。国家每惟志士，未尝不及革。县以见谷千斛赐'巨孝'，常以八月长吏存问，致羊酒，以终厥身。[一]如有不幸，祠以中牢。&quot;</p>
              <p>　　由是&quot;巨孝&quot;之称，行于天下。及卒，诏复赐谷千斛。</p>
              <p>　　注[一]华峤书曰：&quot;致羊一头，酒二斛。&quot;</p>
              <p>　　刘般字伯兴，宣帝之玄孙也。宣帝封子嚣于楚，是为孝王。孝王生思王衍，衍生王纡，纡生般。自嚣至般，积累仁义，世有名节，而纡尤慈笃。早失母，同产弟原乡侯平尚幼，纡亲自鞠养，常与共卧起饮食。及成人，未尝离左右。平病卒，纡哭泣欧血，数月亦殁。初，纡袭王封，因值王莽篡位，废为庶人，因家于彭城。</p>
              <p>　　般数岁而孤，独与母居。王莽败，天下乱，太夫人闻更始即位，[一]乃将般俱奔长安。会更始败，复与般转侧兵革中，西行上陇，遂流至武威。般虽尚少，而笃志修行，讲诵不怠。其母及诸舅，以为身寄绝域，死生未必，[二]不宜苦精若此，数以晓般，般犹不改其业。</p>
              <p>　　注[一]太夫人，般之母也。前书音义曰：&quot;列侯之妻称夫人，母称太夫人。&quot;</p>
              <p>　　注[二]&quot;必&quot;或作&quot;分&quot;也。</p>
              <p>　　建武八年，隗嚣败，河西始通，般即将家属东至洛阳，修经学于师门。明年，光武下诏，封般为菑丘侯，奉孝王祀，使就国。后以国属楚王，徙封杼秋侯。[一]</p>
              <p>　　注[一]杼秋，县，属梁国。杼音是与反。</p>
              <p>　　十九年，行幸沛，诏问郡中诸侯行能。太守荐言般束修至行，为诸侯师。[一]</p>
              <p>　　帝闻而嘉之，乃赐般绶，钱百万，缯二百匹。二十年，复与车驾会沛，因从还洛阳，赐谷什物，留为侍祠侯。</p>
              <p>　　注[一]束修谓谨束修絜也。</p>
              <p>　　永平元年，以国属沛，徙封居巢侯，[一]复随诸侯就国。数年，杨州刺史观恂荐般在国口无择言，行无怨恶，宜蒙旌显。显宗嘉之。十年，征般行执金吾事，从至南阳，还为朝侯。明年，兼屯骑校尉。时五校官显职闲，而府寺宽敞，舆服光丽，伎巧毕给，故多以宗室肺腑居之。[二]每行幸郡国，般常将长水胡骑从。</p>
              <p>　　注[一]居巢，县，属庐江郡也。</p>
              <p>　　注[二]肺腑，天子之亲属也。</p>
              <p>　　帝曾欲置常平仓，[一]公卿议者多以为便。般对以&quot;常平仓外有利民之名，而内实侵刻百姓，豪右因缘为奸，小民不能得其平，置之不便&quot;。帝乃止。是时下令禁民二业，[二]又以郡国牛疫，通使区种增耕，[三]而吏下检结，多失其实，百姓患之。般上言：&quot;郡国以官禁二业，至有田者不得渔捕。今滨江湖郡率少蚕桑，民资渔采以助口实，且以冬春闲月，不妨农事。夫渔猎之利，为田除害，有助谷食，无关二业也。又郡国以牛疫、水旱，垦田多减，故诏□区种，增进顷亩，以为民也。而吏举度田，欲令多前，[四]至于不种之处，亦通为租。可申□刺史、二千石，务令实核，其有增加，皆使与夺田同罪。&quot;帝悉从之。[五]</p>
              <p>　　注[一]宣帝时，大司农耿寿昌请令边郡皆筑仓，以谷贱时增其价而籴之以利农，谷贵时减价而粜之，名曰常平仓。</p>
              <p>　　注[二]谓农者不得商贾也。</p>
              <p>　　注[三]泛胜之书曰：&quot;上农区田*(大)**[法]*，区方深各六寸，闲相去七寸，一亩三千七百区，丁男女种十亩，至秋收区三升粟，亩得百斛。中农区田法，方七寸，深六寸，闲相去二尺，一亩千二十七区，丁男女种十亩，秋收粟亩得五十一石。下农区田法，方九寸，深六寸，闲相去三尺，秋收亩得二十八石。旱即以水沃之。&quot;</p>
              <p>　　注[四]多于前岁。</p>
              <p>　　注[五]华峤书*(曰)*&quot;夺&quot;作&quot;脱&quot;也。</p>
              <p>　　肃宗即位，以为长乐少府。建初二年，迁宗正。般妻卒，厚加赗赠，及赐頉茔地于显节陵下。般在位数言政事。其收恤九族，行义尤着，时人称之。年六十，建初三年卒。子宪嗣。宪卒，子重嗣。宪兄恺。</p>
              <p>　　恺字伯豫，以当袭般爵，让与弟宪，遁逃避封。久之，章和中，有司奏请绝恺国，肃宗美其义，特优假之，[一]恺犹不出。积十余岁，至永元十年，有司复奏之，侍中贾逵因上书曰：&quot;孔子称'能以礼让为国，于从政乎何有'。[二]窃见居巢侯刘般嗣子恺，素行孝友，谦逊絜清，让封弟宪，潜身远夡。有司不原乐善之心，而绳以循常之法，[三]惧非长克让之风，成含弘之化。前世扶阳侯韦玄成，[四]近有陵阳侯丁鸿、鄳侯邓彪，[五]并以高行絜身辞爵，未闻贬削，而皆登三事。今恺景仰前修，有伯夷之节，[六]宜蒙矜宥，全其先功，以增圣朝尚德之美。&quot;和帝纳之，下诏曰：&quot;故居巢侯刘般嗣子恺，当袭般爵，而称父遗意，致国弟宪，遁亡七年，所守弥笃。盖王法崇善，成人之美。其听宪嗣爵。</p>
              <p>　　遭事之宜，后不得以为比。&quot;乃征恺，拜为郎，稍迁侍中。</p>
              <p>　　注[一]假，借也。</p>
              <p>　　注[二]论语之文也。何有者，言*(善无)**[何难之]*有也。</p>
              <p>　　注[三]原，本也。绳，政也。</p>
              <p>　　注[四]玄成字少翁，韦贤薨，让封于兄弘。宣帝高其节，以为河南太守。元帝时为御史大夫，又为丞相。见前书也。</p>
              <p>　　注[五]鸿让国于弟盛，和帝时为司徒。彪让国于弟荆、凤，明帝时为太尉。鄳音盲。</p>
              <p>　　注[六]景犹慕也。诗云：&quot;景行行止。&quot;前修，前贤也。楚辞曰：&quot;蹇吾法夫前修。&quot;</p>
              <p>　　恺之入朝，在位者莫不仰其风行。迁步兵校尉。十三年，迁宗正，免。复拜侍中，迁长水校尉。永初元年，代周章为太常。恺性笃古，贵处士，每有征举，必先岩穴。论议引正，辞气高雅。*(永初)*六年，代张敏为司空。元初二年，代夏勤为司徒。</p>
              <p>　　旧制，公卿、二千石、刺史不得行三年丧，由是内外觽职并废丧礼。元初中，邓太后诏长吏以下不为亲行服者，不得典城选举。时有上言牧守宜同此制，诏下公卿，议者以为不便。恺独议曰：&quot;诏书所以为制服之科者，盖崇化厉俗，以弘孝道也。今刺史一州之表，二千石千里之师，[一]职在辩章百姓，宣美风俗，[二]尤宜尊重典礼，以身先之。而议者不寻其端，至于牧守则云不宜，是犹浊其源而望流清，曲其形而欲景直，不可得也。&quot;[三]太后从之。</p>
              <p>　　注[一]前书杜钦曰&quot;即以二千石守千里之地，任兵马之重，不宜去郡&quot;也。</p>
              <p>　　注[二]尚书曰：&quot;九族既睦，辩章百姓。&quot;郑玄注云：&quot;辩，别也。章，明也。&quot;</p>
              <p>　　注[三]前书*[杜钦]*曰：&quot;今淫僻之化流，而欲黎庶敦朴，犹浊其源而求流清也。&quot;</p>
              <p>　　时征西校尉任尚以奸利被征抵罪。尚曾副大将军邓骘，骘党护之，而太尉马英、司空李合承望骘旨，不复先请，即独解尚臧锢，恺不肯与议。后尚书案其事，二府并受谴咎，[一]朝廷以此称之。</p>
              <p>　　注[一]二府即马英、李合。</p>
              <p>　　视事五岁，永宁元年，称病上书致仕，有诏优许焉，加赐钱三十万，以千石禄归养，河南尹常以岁八月致羊酒。时安帝始亲政事，朝廷多称恺之德，帝乃遣问起居，厚加赏赐。会马英策罢，尚书陈忠上疏荐恺曰：&quot;臣闻三公上则台阶，下象山岳，[一]股肱元首，鼎足居职，[二]协和阴阳，调训五品，[三]考功量才，以序庶僚，遭烈风不迷，遇迅雨不惑，位莫重焉。[四]而今上司缺职，未议其人。臣窃差次诸卿，考合觽议，咸称太常朱伥、少府荀迁。臣父宠，前忝司空，伥、迁并为掾属，具知其能。伥能说经书而用心褊狭，迁严毅刚直而薄于艺文。伏见前司徒刘恺，沉重渊懿，道德博备，克让爵土，致祚弱弟，躬浮云之志，兼浩然之气，[五]频历二司，举动得礼。[六]以疾致仕，侧身里巷，处约思纯，进退有度，百僚景式，[七]海内归怀。往者孔光、师丹，近世邓彪、张酺，皆去宰相，复序上司。[八]诚宜简练卓异，以猒觽望。&quot;书奏，诏引恺拜太尉。安帝初，清河相叔孙光坐臧抵罪，遂增锢二世，衅及其子。[九]是时居延都尉范邠复犯臧罪，诏下三公、廷尉议。司徒杨震、司空陈曪、廷尉张皓议依光比。[一０]恺独以为&quot;春秋之义，'善善及子孙，恶恶止其身'，所以进人于善也。[一一]尚书曰：'上刑挟轻，下刑挟重。'[一二]如今使臧吏禁锢子孙，以轻从重，惧及善人，[一三]非先王详刑之意也&quot;。[一四]有诏：&quot;太尉议是。&quot;</p>
              <p>　　注[一]前书音义曰：&quot;泰阶者，天之三阶也。上阶为天子，中阶为诸侯、公卿、大夫，下阶为士、庶人。&quot;春秋汉含孳曰：&quot;三公象五岳。&quot;</p>
              <p>　　注[二]易曰：&quot;鼎折足，覆公餗。&quot;鼎足，三公之象。</p>
              <p>　　注[三]五品，五常之教也。三公燮理阴阳，敬敷五教也。</p>
              <p>　　注[四]尚书：&quot;纳舜于大麓，烈风雷雨不迷。&quot;史记曰&quot;尧使舜入山林川泽，暴风雨，舜行不迷，尧以为圣&quot;也。</p>
              <p>　　注[五]孔子曰：&quot;不义而富*[且贵]*，于我如浮云。&quot;孟子曰&quot;我善养浩然之气，而无怨害，则塞乎天地之闲&quot;也。言恺有仲尼、孟轲之德也。</p>
              <p>　　注[六]二司谓为司徒、司空。</p>
              <p>　　注[七]景慕以为法式。</p>
              <p>　　注[八]孔光，成帝时丞相，哀帝时免，后以日食征诣公车，复为丞相。师丹，哀帝时代王莽为大司马，后为大司空。邓彪，明帝时为太尉，章帝元和元年赐策罢，和帝即位，以彪为太傅，录尚书事。张酺，和帝永元五年为太尉，后策免，十六年复为司徒。</p>
              <p>　　注[九]二代谓父子俱禁锢。</p>
              <p>　　注[一０]比，类也。以邠类叔孙光，亦锢及子也。比音庇。</p>
              <p>　　注[一一]公羊传曰：&quot;曹公孙会自鄸出奔宋，畔也。曷为不言畔？为公子喜时之后讳也，春秋为贤者讳也。何贤乎公子喜时？让国也。君子之善善也长，恶恶也短。恶恶止其身，善善及子孙。贤者子孙，故君子为其讳也。&quot;</p>
              <p>　　注[一二]今尚书吕刑篇曰：&quot;上刑适轻下服，下刑适重上服。&quot;谓二罪俱发，原其本情，须有亏减，故言适轻适重。此言&quot;挟轻挟重&quot;，意亦不殊，但与今尚书不同耳。</p>
              <p>　　注[一三]左传曰：&quot;刑滥则惧及善人。&quot;</p>
              <p>　　注[一四]尚书周穆王曰：&quot;有邦有土，告汝详刑。&quot;郑玄注云：&quot;详，审察之也。&quot;</p>
              <p>　　视事三年，以疾乞骸骨，久乃许之，下河南尹礼秩如前。岁余，卒于家。诏使者护丧事，赐东园秘器，钱五十万，布千匹。</p>
              <p>　　少子茂，字叔盛，亦好礼让，历位出纳，[一]桓帝时为司空。会司隶校尉李膺等抵罪，而南阳太守成□、太原太守刘□下狱当死，茂与太尉陈蕃、司徒刘矩共上书讼之。帝不悦，有司承旨劾奏三公，茂遂坐免。建宁中，复为太中大夫，卒于官。</p>
              <p>　　注[一]出纳谓尚书，喉舌之官也。出谓受上言宣于下，纳谓听下言传于上。</p>
              <p>　　周盘字坚伯，汝南安成人，征士燮之宗也。[一]祖父业，建武初为天水太守。</p>
              <p>　　盘少游京师，学古文尚书、洪范五行、左氏传，好礼有行，非典谟不言，诸儒宗之。居贫养母，俭薄不充。尝诵诗至汝坟之卒章，慨然而叹，[二]乃解韦带，就孝廉之举。[三]和帝初，拜谒者，除任城长，迁阳夏、重合令，[四]频历三城，皆有惠政。后思母，□官还乡里。及母殁，哀至几于毁灭，服终，遂庐于頉侧。</p>
              <p>　　教授门徒常千人。</p>
              <p>　　注[一]燮自有传。</p>
              <p>　　注[二]韩诗曰：&quot;汝坟，辞家也。&quot;其卒章曰：&quot;鲂鱼赪尾，王室如□，虽则如娓，父母孔迩。&quot;薛君章句：&quot;赪，赤也。□，烈火也。孔，甚也。迩，近也。</p>
              <p>　　言鲂鱼劳则尾赤，君子劳苦则颜色变。以王室政教如烈火矣，犹触冒而仕者，以父母甚迫近饥寒之忧，为此禄仕。&quot;</p>
              <p>　　注[三]以韦皮为带，未仕之服也。求仕则服革带，故解之。贾山上书曰&quot;布衣韦带之士&quot;也。</p>
              <p>　　注[四]阳夏属淮南郡。重合属勃海郡。</p>
              <p>　　公府三辟，皆以有道特征，盘语友人曰：&quot;昔方回、支父啬神养和，不以荣利滑其生术。[一]吾亲以没矣，从物何为？&quot;遂不应。[二]建光元年，年七十三，岁朝会集诸生，讲论终日，[三]因令其二子曰：&quot;吾日者梦见先师东里先生，与我讲于阴堂之奥。&quot;[四]既而长叹：&quot;岂吾齿之尽乎！若命终之日，桐棺足以周身，外旘足以周棺，敛形悬封，濯衣幅巾。[五]编二尺四寸简，写尧典一篇，并刀笔各一，以置棺前，云不忘圣道。&quot;其月望日，无病忽终，学者以为知命焉。</p>
              <p>　　注[一]啬，爱惜也。滑，乱也。列仙传曰：&quot;方回，尧时隐人也。尧聘之，练食云母，隐于五柞山。至夏启末，为人所劫，闭之室中，从求道，回化而去。&quot;</p>
              <p>　　高士传曰：&quot;尧舜各以天下让支父，支父曰：'予适有劳忧之病，方且疗之，未暇理天下也。'&quot;庄子作&quot;支伯&quot;。</p>
              <p>　　注[二]物犹事也。</p>
              <p>　　注[三]岁朝，岁旦。</p>
              <p>　　注[四]东南隅谓之奥，阴堂幽暗之室。又入其奥，死之象也。</p>
              <p>　　注[五]敛形谓衣覆其形。悬封谓直下棺，不为埏道也。濯衣，浣衣也，不更新制。幅巾，不加冠也。封音窆。</p>
              <p>　　盘同郡蔡顺，字君仲，亦以至孝称。[一]顺少孤，养母。尝出求薪，有客卒至，[二]母望顺不还，乃噬其指，[三]顺即心动，□薪驰归，跪问其故。母曰：&quot;有急客来，吾噬指以悟汝耳。&quot;母年九十，以寿终。未及得葬，里中灾，火将逼其舍，顺抱伏棺柩，号哭叫天，火遂越烧它室，顺独得免。太守韩崇召为东合祭酒。母平生畏雷，自亡后，每有雷震，顺辄圜頉泣，曰：&quot;顺在此。&quot;崇闻之，每雷辄为差车马到墓所。后太守鲍觽举孝廉，顺不能远离坟墓，遂不就。年八十，终于家。</p>
              <p>　　注[一]汝南先贤传曰：&quot;蔡顺事母至孝。井桔犜朽，在母生年上，而顺忧，不敢理之。俄而有扶老藤生，绕之，遂坚固焉。&quot;</p>
              <p>　　注[二]卒音千讷反。</p>
              <p>　　注[三]噬，啮也。</p>
              <p>　　赵咨字文楚，东郡燕人也。[一]父畅，为博士。咨少孤，有孝行，州郡召举孝廉，并不就。</p>
              <p>　　注[一]燕故城，今滑州胙城县也，古南燕之国也。</p>
              <p>　　延熹元年，大司农陈奇举咨至孝有道，仍迁博士。灵帝初，太傅陈蕃、大将军窦武为宦者所诛，咨乃谢病去。太尉杨赐特辟，使饰巾出入，请与讲议。[一]</p>
              <p>　　举高第，累迁敦煌太守。以病免还，躬率子孙耕农为养。</p>
              <p>　　注[一]以幅巾为首饰，不加冠冕。</p>
              <p>　　盗尝夜往劫之，咨恐母惊惧，乃先至门迎盗，因请为设食，谢曰：&quot;老母八十，疾病须养，居贫，朝夕无储，乞少置衣粮。&quot;妻子物余，一无所请。盗皆臱叹，跪而辞曰：&quot;所犯无状，干暴贤者。&quot;言毕奔出，咨追以物与之，不及。由此益知名。征拜议郎，辞疾不到，诏书切让，州郡以礼发遣，前后再三，不得已应召。</p>
              <p>　　复拜东海相。之官，道经荥阳，令敦煌曹暠，咨之故孝廉也，[一]迎路谒候，咨不为留。暠送至亭次，望尘不及，谓主簿曰：&quot;赵君名重，今过界不见，必为天下笑！&quot;即□印绶，追至东海。谒咨毕，辞归家。其为时人所贵若此。</p>
              <p>　　注[一]咨为敦煌太守时，荐暠为孝廉。</p>
              <p>　　咨在官清简，计日受奉，豪党畏其俭节。视事三年，以疾自乞，征拜议郎。抗疾京师，将终，告其故吏朱只、萧建等，使薄敛素棺，籍以黄壤，[一]欲令速朽，早归后土，不听子孙改之。乃遗书□子胤曰：&quot;夫含气之伦，有生必终，盖天地之常期，自然之至数。是以通人达士，鉴兹性命，以存亡为晦明，死生为朝夕，故其生也不为娱，亡也不知戚。夫亡者，元气去体，贞魂游散，反素复始，归于无端。[二]既已消仆，还合粪土。土为□物，岂有性情，而欲制其厚薄，调其燥湿邪？但以生者之情，不忍见形之毁，乃有掩骼埋窆之制。易曰：'古之葬者，衣以薪，藏之中野，后世圣人易之以棺旘。'[三]棺旘之造，自黄帝始。[四]爰自陶唐，逮于虞、夏，犹尚简朴，或瓦或木，及至殷人而有加焉。[五]</p>
              <p>　　周室因之，制兼二代。复重以墙翣之饰，[六]表以旌铭之仪，[七]招复含敛之礼，[八]殡葬宅兆之期，[九]棺旘周重之制，[一０]衣衾称袭之数，[一一]其事烦而害实，品物碎而难备。然而秩爵异级，贵贱殊等。自成、康以下，其典稍乖。至于战国，渐至颓陵，[一二]法度衰毁，上下僭杂。终使晋侯请隧，[一三]秦伯殉葬，[一四]陈大夫设参门之木，宋司马造石旘之奢。[一五]爰暨暴秦，违道废德，灭三代之制，兴淫邪之法，国赀糜于三泉，人力单于郦墓，玩好穷于粪土，伎巧费于窀穸。[一六]自生民以来，厚终之敝，未有若此者。虽有仲尼重明周礼，[一七]墨子勉以古道，犹不能御也。[一八]是以华夏之士，争相陵尚，违礼之本，事礼之末，务礼之华，□礼之实，单家竭财，以相营赴。废事生而营终亡，替所养而为厚葬，[一九]岂云圣人制礼之意乎？记曰：'丧虽有礼，哀为主矣。'又曰：'丧与其易也宁戚。'今则不然，并棺合旘，以为孝恺，丰赀重襚，以昭恻隐，[二０]吾所不取也。昔舜葬苍梧，二妃不从。[二一]岂有匹配之会，守常之所乎？圣主明王，其犹若斯，况于品庶，礼所不及。古人时同即会，[二二]时乖则别，[二三]动静应礼，临事合宜。王孙裸葬，[二四]墨夷露骸，[二五]皆达于性理，贵于速变。梁伯鸾父没，卷席而葬，身亡不反其尸。[二六]彼数子岂薄至亲之恩，亡忠孝之道邪？况我鄙闇，不德不敏，薄意内昭，志有所慕，[二七]上同古人，下不为咎。果必行之，勿生疑异。恐尔等目猒所见，耳讳所议，必欲改殡，以乖吾志，故远采古圣，近揆行事，以悟尔心。但欲制坎，令容棺旘，棺归即葬，[二八]平地无坟。勿卜时日，葬无设奠，勿留墓侧，无起封树。于戏小子，其勉之哉，吾蔑复有言矣！&quot;朱只、萧建送丧到家，[二九]子胤不忍父体与土并合，欲更改殡，只、建譬以顾命，[三０]于是奉行，时称咨明达。</p>
              <p>　　注[一]棺中置土，以籍其尸也。</p>
              <p>　　注[二]元气，天之气也。贞，正也。复，旋也。端，际也。太素、太始，天地之初也。言人既死，正魂游散，反于太素，旋于太始，无复端际者也。</p>
              <p>　　注[三]易系辞之文也。</p>
              <p>　　注[四]刘向曰：&quot;棺旘之作，自黄帝始。&quot;案：礼记曰&quot;殷人棺旘&quot;，盖至殷而加饰。</p>
              <p>　　注[五]礼记：&quot;有虞氏之瓦棺，夏后氏之堲周、殷人棺旘。&quot;古史考曰：&quot;禹作土堲以周棺。&quot;堲音即七反。</p>
              <p>　　注[六]礼记曰：&quot;周人墙置翣。&quot;卢植曰：&quot;墙，载棺车箱也。&quot;三礼图曰&quot;翣，以竹为之，高二尺四寸，广三尺，衣以白布，柄长五尺，葬时令人执之于柩车傍&quot;也。</p>
              <p>　　注[七]礼记曰：&quot;铭，明旌也。以死者为不可别，故以其旗识之。&quot;</p>
              <p>　　注[八]招复谓昭魂复魄也。含，以玉珠实口也。敛，以衣服敛尸也。礼记曰：&quot;凡复，男子称名，妇人称字。&quot;谷梁传曰：&quot;贝玉曰含。&quot;礼记曰&quot;小敛于户内，大敛于阼&quot;也。</p>
              <p>　　注[九]期谓诸侯五日而殡，五月而葬；大夫三日而殡，三月而葬；士*(三)**[二]*日而殡，踰月而葬。宅兆，葬之茔域也。</p>
              <p>　　注[一０]礼记曰：&quot;天子之棺四重。&quot;郑玄注云：&quot;诸公三重，诸侯再重，大夫一重，士不重。&quot;又曰：&quot;君松旘，大夫柏旘，士杂木旘。&quot;注云&quot;天子*(七)**[五]*重，诸公四重，诸侯三重，大夫再重，士一重&quot;也。</p>
              <p>　　注[一一]凡小敛，诸侯、大夫、士皆用复衾，君锦衾，大夫缟衾，士缁衾。又曰，天子袭十二称，诸公九称，诸侯七称，大夫五称，士三称。小敛，尊卑同。</p>
              <p>　　十九称。大敛，天子百称，上公九十称，侯伯七十称，大夫五十称，士三十称。</p>
              <p>　　衣单复具曰称。</p>
              <p>　　注[一二]战国，当春秋时也。颓陵谓颓废陵彁。</p>
              <p>　　注[一三]隧谓掘地为埏道，王之葬礼也。诸侯则悬柩，故请之也。左传，晋文公朝于襄王，请隧，不许。</p>
              <p>　　注[一四]左传：&quot;秦伯任好卒。&quot;任好，秦缪公名也。以子车氏奄息、仲行、针虎殉葬，国人哀之，为赋黄鸟之诗也。</p>
              <p>　　注[一五]宋司马，桓魋也。自为石旘，三年不成。孔子曰：&quot;若是其靡也，死不如速朽之愈也。&quot;见礼记。</p>
              <p>　　注[一六]窀，厚也。穸，夜也。厚夜犹长夜也。秦始皇初即位，营葬骊山，役徒七十余万人，下锢三泉，宫观、百官、奇器、珍怪莫不毕备。令匠作弩矢，有所穿近，矢辄射之。以水银为百川江河大海，上具天文。以人鱼为膏烛。事见史记。</p>
              <p>　　注[一七]谓周公制礼之后，仲尼自韂返鲁，又定之也。</p>
              <p>　　注[一八]御，止也，言犹不能止其奢侈。墨子曰：&quot;古者圣人制为葬埋之法，棺三寸足以朽体，衣衾三领足以覆恶。尧葬邛之山，满坎无窆，舜葬纪市，禹葬会稽，皆下不及泉，上无遗臭。三王者，岂财用不足哉！&quot;</p>
              <p>　　注[一九]替，废也。</p>
              <p>　　注[二０]谷梁传曰：&quot;衣衾曰襚。&quot;音遂。</p>
              <p>　　注[二一]二妃，娥皇、女英也。礼记曰：&quot;舜葬于苍梧，盖二妃未之从也。&quot;</p>
              <p>　　注[二二]谓吕望为太师，死葬于周，其子封于齐，比五代皆反葬于周，此时同则会也。</p>
              <p>　　注[二三]谓舜葬于苍梧，二妃不从。</p>
              <p>　　注[二四]王孙者，杨王孙也。临终令其子曰：&quot;吾死，可为布囊盛尸，入地七尺。</p>
              <p>　　既下，从足脱其囊，以身亲土。&quot;遂裸葬。见前书。</p>
              <p>　　注[二五]墨夷谓为墨子之学者名夷之。欲见孟子。孟子曰：&quot;吾闻墨之治丧，以薄为其道也。盖上世尝有不葬其亲者，其亲死，则举而委之于壑。&quot;见孟子。</p>
              <p>　　注[二六]梁伯鸾父护寓于北地而卒，卷席而葬。鸿后出关适吴，及卒，葬于吴要离頉傍。</p>
              <p>　　注[二七]薄，微也。</p>
              <p>　　注[二八]归到东郡也。</p>
              <p>　　注[二九]谢承书曰：&quot;咨在京师病困，故吏萧建经营之。咨豫自买小素棺，使人取干黄土细捣筛之，聚二十石。临卒，谓建曰：'亡后自着所有故巾单衣，先置土于棺，内尸其中以拥其上。'&quot;注[三０]譬，晓也。</p>
              <p>　　赞曰：公子、长平，临寇让生。淳于仁悌，&quot;巨孝&quot;以名。居巢好读，遂承家禄。</p>
              <p>　　伯豫逡巡，方夡孤竹。文楚薄终，丧朽惟速。周能感亲，啬神养福。[一]</p>
              <p>　　注[一]感，思也。谓诵诗至汝坟，思养亲而求仕也。啬神养福谓不应辟召，以寿终也。左传曰：&quot;能者养之以福。&quot;</p>
              <p>　　校勘记</p>
              <p>　　一二九三页五行乐之遁也按：集解引惠栋说，谓&quot;遁&quot;一作&quot;过&quot;。</p>
              <p>　　一二九四页一三行汝南薛包孟尝按：汲本&quot;尝&quot;作&quot;常&quot;。王先谦谓东观记&quot;包&quot;作&quot;苞&quot;。</p>
              <p>　　一二九四页一四行至被欧杖按：汲本&quot;欧&quot;作&quot;驱&quot;。校补谓古书&quot;欧&quot;亦通&quot;驱&quot;，驱即&quot;驱&quot;字，谓驱之出，不去，又杖之，故不得已而庐于舍外也。</p>
              <p>　　一二九六页二行将亨*[之]*刊误谓案文&quot;亨&quot;下少一&quot;之&quot;字。今据补。</p>
              <p>　　一二九六页七行平狄将军庞萌反于彭城攻败郡守孙萌按：校补引钱大昭说，谓是时彭城非郡，不得有守，本纪作&quot;楚郡太守&quot;。</p>
              <p>　　一二九六页七行被七创汲本、殿本&quot;七&quot;作&quot;十&quot;。按：校补引钱大昭说，谓闽本作&quot;七&quot;。</p>
              <p>　　一二九七页四行数荐达名士承宫郇恁等殿本考证谓&quot;郇&quot;一本作&quot;荀&quot;。今按：</p>
              <p>　　周黄徐姜申屠传序作&quot;荀&quot;。</p>
              <p>　　一二九七页八行给其*(廪)**[禀]*粮据刊误改。</p>
              <p>　　一二九七页一０行春秋之义按：刊误谓案文当作&quot;义之&quot;。&quot;春秋之义&quot;它处可用，此据上下文则不安也。</p>
              <p>　　一二九八页六行固病不起按：刊误谓案文当作&quot;固以病不起&quot;。</p>
              <p>　　一二九九页八行音所买反按：&quot;买&quot;原斗&quot;贾&quot;，径据汲本、殿本改正。</p>
              <p>　　一三００页二行贼乡而放遣&quot;乡&quot;汲本、殿本并作&quot;矜&quot;。按：马□伦谓段本说文&quot;矜&quot;字作&quot;乡&quot;，从矛令声，华严音义卷二十引同，此乡怜可通之证。</p>
              <p>　　一三００页七行余人皆茹草莱按：&quot;莱&quot;原斗&quot;菜&quot;，径据汲本、殿本改正。</p>
              <p>　　一三００页七行并得俱免按：校补谓&quot;并&quot;当为&quot;遂&quot;字之斗。</p>
              <p>　　一三０一页三行故城*(今)*在*[今]*密州安丘县东北据汲本、殿本改。</p>
              <p>　　一三０二页一行江革字次翁按：校补引柳从辰说，谓袁纪&quot;次翁&quot;作&quot;次伯&quot;。</p>
              <p>　　一三０二页四行莫不必给殿本考证谓&quot;必&quot;当作&quot;毕&quot;。今按：必毕同音，例得通□。书康王之诰&quot;毕协赏罚&quot;，白虎通谏诤篇引作&quot;必力赏罚&quot;，是其证也。</p>
              <p>　　一三０二页六行语以避兵道也按：&quot;也&quot;原斗&quot;地&quot;，径据汲本、殿本改正。</p>
              <p>　　一三０四页四行列侯之妻称夫人按：汲本、殿本注此下有&quot;列侯死子复为列侯&quot;八字。</p>
              <p>　　一三０五页一三行泛胜之按：&quot;泛&quot;各本皆斗&quot;汜&quot;，径改正。</p>
              <p>　　一三０五页一三行上农区田*(大)**[法]*区方深各六寸据汲本、殿本改。</p>
              <p>　　一三０六页一行华峤书*(曰)*夺作脱也据殿本考证删。</p>
              <p>　　一三０六页一一行遁亡七年按：集解引苏舆说，谓自章帝建初三年至和帝永元十年，已二十年矣，故上文言&quot;积十余岁&quot;。此&quot;七&quot;字有误，疑是&quot;积&quot;字声近而讹。</p>
              <p>　　一三０七页一行言*(善无)**[何难之]*有也据汲本改。按：殿本无此注。</p>
              <p>　　一三０七页八行*(永初)*六年代张敏为司空按：集解引苏舆说，谓上已出&quot;永初&quot;，明衍二字。今据删。</p>
              <p>　　一三０七页一六行前书*[杜钦]*曰据汲本补。</p>
              <p>　　一三０八页一一行兼浩然之气按：&quot;浩&quot;原斗&quot;皓&quot;，径据汲本、殿本改正。注同。</p>
              <p>　　一三０九页二行如今使臧吏禁锢子孙汲本、殿本&quot;今&quot;作&quot;令&quot;。按：刊误谓案文多一&quot;如&quot;字。</p>
              <p>　　一三０九页九行不义而富*[且贵]*据殿本补。</p>
              <p>　　一三０九页一二行景慕以为法式按：此注原在&quot;归怀&quot;下，据殿本移正。</p>
              <p>　　一三一０页一一行太守刘□按：校补引柳从辰说，谓桓纪&quot;□&quot;作&quot;质&quot;。</p>
              <p>　　一三一０页一一行司徒刘矩按：集解引钱大昕说，谓据本纪，是时为司徒者乃胡广，非刘矩也。陈蕃传亦同此误。</p>
              <p>　　一三一一页二行汝坟之卒章按：&quot;坟&quot;原斗&quot;濆&quot;，径据汲本、殿本改正。</p>
              <p>　　一三一三页六行大司农陈奇按：汲本&quot;奇&quot;作&quot;狶&quot;，殿本作&quot;豨&quot;。</p>
              <p>　　一三一三页一一行妻子物余集解引惠栋说，谓蒋杲云&quot;物余&quot;当作&quot;余物&quot;。今按：东观记作&quot;余物&quot;，御览四一二引东观记同。然御览八四七引范书亦作&quot;物余&quot;。</p>
              <p>　　一三一三页一一行干暴贤者按：校补引钱大昭说，谓闽本&quot;暴&quot;作&quot;冒&quot;。</p>
              <p>　　一三一四页五行抗疾京师按：刊误谓&quot;抗&quot;无义，当是&quot;被&quot;字。</p>
              <p>　　一三一四页六行告其故吏朱只按：&quot;只&quot;疑当作&quot;祗&quot;。朱名本传凡三见，汲本前一左从禾，后二左从衣，殿本前一后一左均从示，中一从禾，其右从氐则同。</p>
              <p>　　一三一六页八行故以其旗识之按：汲本&quot;旗&quot;作&quot;旌&quot;。</p>
              <p>　　一三一六页一一行士*(三)**[二]*日而殡据汲本、殿本改。</p>
              <p>　　一三一六页一三行天子*(七)**[五]*重据集解引沉钦韩说改，与礼丧服大记郑注合。</p>
              <p>　　一三一七页五行以人鱼为膏烛按：刊误谓案文&quot;膏&quot;当在&quot;为&quot;字上。</p>
              <p>　　一三一七页八行尧葬邛之山按：&quot;邛&quot;原斗&quot;漖&quot;，径改正。</p>
              <p>　　一三一八页九行文楚薄终丧朽惟速周能感亲啬神养福按：王先谦谓&quot;周能&quot;二句当在&quot;文楚&quot;二句上，前诸传赞皆顺□，末四句亦别无用意之处，不应倒置也。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='44.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
