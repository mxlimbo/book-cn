<html>
<head>
<title>后汉书卷四十上　班彪列传　第三十上</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="43.htm"><img src="last.gif" width="46" height="15" border="0"></a><img src="bg.gif" width="40" height="30"><a href="45.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷四十上　班彪列传　第三十上</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　*自东都主人以下分为下卷*
              <p>　　班彪字叔皮，扶风安陵人也。祖况，成帝时为越骑校尉。父稚，哀帝时为广平太守。[一]</p>
              <p>　　注[一]广平，郡，今洺州永*(平)**[年]*县也，隋室讳广改焉。</p>
              <p>　　彪性沉重好古。年二十余，更始败，三辅大乱。时隗嚣拥觽天水，彪乃避难从之。嚣问彪曰：&quot;往者周亡，战国并争，天下分裂，数世然后定。意者从横之事复起于今乎？将承运迭兴，在于一人也？愿生试论之。&quot;对曰：&quot;周之废兴，与汉殊异。昔周爵五等，诸侯从政，本根既微，枝叶强大，故其末流有从横之事，埶数然也。汉承秦制，改立郡县，主有专己之威，臣无百年之柄。至于成帝，假借外家，[一]哀、平短祚，国嗣三绝，[二]故王氏□朝，因窃号位。危自上起，伤不及下，[三]是以即真之后，天下莫不引领而叹。十余年闲，中外搔扰，远近俱发，假号云合，咸称刘氏，不谋同辞。[四]方今雄桀带州域者，皆无七国世业之资，而百姓讴吟，思仰汉德，已可知矣。&quot;嚣曰：&quot;生言周、汉之埶可也；至于但见愚人习识刘氏姓号之故，而谓汉家复兴，簄矣。昔秦失其鹿，刘季逐而羁之，时人复知汉乎？&quot;</p>
              <p>　　[五]</p>
              <p>　　注[一]外家谓王凤、王商等，并辅政领尚书事也。</p>
              <p>　　注[二]哀帝在位六年，平帝在位五年，故曰短祚。成、哀、平俱无子，是三绝也。</p>
              <p>　　注[三]成帝威权借于外家，是危自上起也。汉德无害于百姓，是伤不及下也。</p>
              <p>　　注[四]谓王郎、卢芳等并诈称刘氏也。</p>
              <p>　　注[五]太公六韬曰：&quot;取天下如逐鹿，鹿得，天下共分其肉也。&quot;</p>
              <p>　　彪既疾嚣言，又伤时方艰，乃着王命论，以为汉德承尧，有灵命之符，王者兴祚，非诈力所致，欲以感之，而嚣终不寤，遂避河西。河西大将军窦融以为从事，深敬待之，接以师友之道。彪乃为融画策事汉，总西河以拒隗嚣。</p>
              <p>　　及融征还京师，光武问曰：&quot;所上章奏，谁与参之？&quot;融对曰：&quot;皆从事班彪所为。&quot;帝雅闻彪才，因召入见，举司隶茂才，拜徐令，以病免。[一]后数应三公之命，辄去。</p>
              <p>　　注[一]司隶举为茂才也。徐，县，属临淮郡。</p>
              <p>　　彪既才高而好述作，遂专心史籍之闲。武帝时，司马迁着史记，自太初以后，阙而不录，[一]后好事者颇或缀集时事，然多鄙俗，不足以踵继其书。[二]彪乃继采前史遗事，傍贯异闻，作后传数十篇，因斟酌前史而讥正得失。其略论曰：</p>
              <p>　　注[一]太初，武帝年号。</p>
              <p>　　注[二]好事者谓杨雄、刘歆、阳城衡、褚少孙、史孝山之徒也。</p>
              <p>　　唐虞三代，诗书所及，世有史官，以司典籍，[一]暨于诸侯，国自有史，[二]</p>
              <p>　　故孟子曰&quot;楚之梼杌，晋之乘，鲁之春秋，其事一也&quot;。[三]定哀之闲，[四]鲁君子左丘明论集其文，作左氏传三十篇，又撰异同，号曰国语，二十一篇，由是乘、梼杌之事遂闇，[五]而左氏、国语独章。又有记录黄帝以来至春秋时帝王公侯卿大夫，号曰世本，一十五篇。春秋之后，七国并争，秦并诸侯，则有战国策三十三篇。汉兴定天下，太中大夫陆贾记录时功，作楚汉春秋九篇。孝武之世，太史令司马迁采左氏、国语，删世本、战国策，据楚、汉列国时事，上自黄帝，下讫获麟，[六]作本纪、世家、列传、书、表凡百三十篇，而十篇缺焉。[七]迁之所记，从汉元至武以绝，则其功也。至于采经摭传，分散百家之事，甚多簄略，不如其本，务欲以多闻广载为功，论议浅而不笃。其论术学，则崇黄老而薄五经；[八]序货殖，则轻仁义而羞贫穷；[九]道游侠，则贱守节而贵俗功：[一０]此其大敝伤道，所以遇极刑之咎也。[一一]然善述序事理，辩而不华，质而不野，文质相称，盖良史之才也。诚令迁依五经之法言，同圣人之是非，意亦庶几矣。[一二]</p>
              <p>　　注[一]礼记曰：&quot;动则左史书之，言则右史书之。&quot;见于史籍者，夏太史终古、殷太史向挚、周太史儋也。见吕氏春秋。</p>
              <p>　　注[二]左传，鲁季孙召外史掌恶臣。韂史华龙滑&quot;曰我太史&quot;也。楚有左史倚相。</p>
              <p>　　注[三]乘者，兴于田赋乘马之事。梼杌者，嚚凶之类，兴于记恶之诫。春秋以二始举四时，以记万事，遂各因以为名，其记事一也。见赵岐孟子注。</p>
              <p>　　注[四]鲁定公、哀公也注[五]不行于时为闇也。其书今亡。</p>
              <p>　　注[六]武帝太始二年，登陇首，获白麟，迁作史记，绝笔于此年也。</p>
              <p>　　注[七]十篇谓迁殁之后，亡景纪、武纪、礼书、乐书、兵书、将相年表、日者传、三王世家、龟策传、傅靳列传。</p>
              <p>　　注[八]黄帝、老子，道家也。五经，儒家也。迁序传曰：&quot;道家使人精神专一，动合无形，赡足万物。&quot;此谓崇黄老也。又曰：&quot;儒者博而寡要，劳而少功。&quot;</p>
              <p>　　此为薄五经也。</p>
              <p>　　注[九]史记货殖传序曰：&quot;家贫亲老，妻子挆弱，岁时无以祭祀，饮食被服不足以自适，如此不臱耻，则无所比矣。无岩处奇士之行，而长贫贱，语仁义，亦足羞也。&quot;</p>
              <p>　　注[一０]史记游侠传序曰：&quot;季次、原宪行君子之德，义不苟合当世，当世亦笑之。终身空室蓬户，褐衣疏食不餍。今游侠，其行虽不轨于正义，然其言必信，于行必果，已诺必诚，不爱其躯，赴士之□，盖有足多者。今拘学或抱咫尺之义，久孤于世，岂若卑论齐俗，与世沉浮而取荣名哉！&quot;</p>
              <p>　　注[一一]极刑谓迁被腐刑也。迁与任安书曰：&quot;最下腐刑，极矣！&quot;</p>
              <p>　　注[一二]易曰：&quot;颜氏之子，其殆庶几乎！&quot;</p>
              <p>　　夫百家之书，犹可法也。若左氏、国语、世本、战国策、楚汉春秋、太史公书，今之所以知古，后之所由观前，圣人之耳目也。司马迁序帝王则曰本纪，公侯传国则曰世家，卿士特起则曰列传。又进项羽、陈涉而黜淮南、衡山，[一]细意委曲，条列不经。若迁之著作，采获古今，贯穿经传，至广博也。一人之精，文重思烦，故其书刊落不尽，尚有盈辞，多不齐一。[二]若序司马相如，举郡县，着其字，至萧、曹、陈平之属，及董仲舒并时之人，不记其字，或县而不郡者，盖不暇也。[三]今此后篇，慎核其事，整齐其文，不为世家，唯纪、传而已。</p>
              <p>　　传曰：&quot;杀史见极，平易正直，春秋之义也。&quot;</p>
              <p>　　注[一]谓迁着项羽本纪。又陈涉起于垄亩，数月被杀，无子孙相继，着为世家，淮南、衡山，汉室之王胤，当世家而编之列传，言进退之失也。</p>
              <p>　　注[二]刊，削也。谓削落繁芜，仍有不尽。</p>
              <p>　　注[三]史记&quot;韂青者，平阳人也&quot;，&quot;张释之，堵阳人&quot;，并不显郡之类也。</p>
              <p>　　彪复辟司徒玉况府。[一]时东宫初建，诸王国并开，[二]而官属未备，师保多阙。彪上言曰：</p>
              <p>　　注[一]玉音肃。</p>
              <p>　　注[二]建武二十三年玉况为司徒，十九年建明帝为太子，十七年封诸王。</p>
              <p>　　孔子称&quot;性相近，习相远也&quot;。[一]贾谊以为&quot;习与善人居，不能无为善，犹生长于齐，不能无齐言也。习与恶人居，不能无*[为]*恶，犹生长于楚，不能无楚言也&quot;。[二]是以圣人审所与居，而戒慎所习。昔成王之为孺子，出则周公、邵公、太*(公)*史佚，入则大颠、闳夭、南宫括、散宜生，左右前后，礼无违者，[三]</p>
              <p>　　故成王一日即位，天下旷然太平。是以春秋&quot;爱子教以义方，不纳于邪。骄奢淫佚，所自邪也&quot;。[四]诗云：&quot;诒厥孙谋，以宴翼子。&quot;言武王之谋遗子孙也。</p>
              <p>　　[五]</p>
              <p>　　注[一]见论语。</p>
              <p>　　注[二]贾谊上疏之辞。</p>
              <p>　　注[三]左传曰：&quot;自郊劳至于赠贿，礼无违者。&quot;</p>
              <p>　　注[四]左传韂大夫石碏谏韂庄公之辞也。</p>
              <p>　　注[五]诗大雅也。诒，遗也。宴，安也。翼，敬也。言文王遗其孙以善谋，武王以安敬之道遗其子。子谓成王也。</p>
              <p>　　汉兴，太宗使□错导太子以法术，[一]贾谊教梁王以诗书。[二]及至中宗，亦令刘向、王曪、萧望之、周堪之徒，以文章儒学保训东宫以下，[三]莫不崇简其人，就成德器。今皇太子诸王，虽结发学问，修习礼乐，而傅相未值贤才，官属多阙旧典。宜博选名儒有威重明通政事者，以为太子太傅，东宫及诸王国，备置官属。又旧制，太子食汤沐十县，设周韂交戟，五日一朝，因坐东箱，省视膳食，其非朝日，使仆、中允旦旦请问而已，明不媟黩，广其敬也。[四]</p>
              <p>　　注[一]文帝时□错为博士，上言曰：&quot;人主所以显功扬名者，以知术数也。今皇太子所读书多矣，而未知术数。愿陛下择圣人之术以赐太子。&quot;上善之，拜错为太子家令。</p>
              <p>　　注[二]贾谊为梁王太傅。梁王，文帝之少子，名揖，爱而好书，故令谊傅之。</p>
              <p>　　注[三]中宗，宣帝也。时元帝为太子，宣帝使王曪、刘向、张子侨等之太子宫，娱侍太子朝夕读诵，萧望之为太傅，周堪为少傅。并见前书。</p>
              <p>　　注[四]汉官仪曰：&quot;皇太子五日一至台，因坐东箱，省视膳食，以法制□太官尚食宰吏，其非朝日，使仆、中允旦旦请问，明不媟黩，所以广敬也。太子仆一人，秩千石；中允一人，四百石，主门韂徼巡。&quot;</p>
              <p>　　书奏，帝纳之。</p>
              <p>　　后察司徒廉为望都长，吏民爱之。[一]建武三十年，年五十二，卒官。所着赋、论、书、记、奏事合九篇。</p>
              <p>　　注[一]察，举也。司徒荐为廉。</p>
              <p>　　二子：固，超。超别有传。</p>
              <p>　　论曰：班彪以通儒上才，倾侧危乱之闲，行不踰方，[一]言不失正，仕不急进，贞不违人，敷文华以纬国典，守贱薄而无闷容。彼将以世运未弘，非所谓贱焉耻乎？何其守道恬淡之笃也！[二]</p>
              <p>　　注[一]论语孔子曰：&quot;可谓仁之方。&quot;郑玄注云：&quot;方犹道也。&quot;</p>
              <p>　　注[二]孔子曰：&quot;邦有道，贫且贱焉耻也。&quot;言彪当中兴之初，时运未泰，故不以贫贱为耻，何守道清静之固也！恬淡犹清静也。笃，固也。</p>
              <p>　　固字孟坚。年九岁，能属文诵诗赋，及长，遂博贯载籍，九流百家之言，无不穷究。[一]所学无常师，不为章句，举大义而已。性宽和容觽，不以才能高人，诸儒以此慕之。[二]</p>
              <p>　　注[一]九流谓道﹑儒﹑墨﹑名﹑法﹑阴阳﹑农﹑杂﹑纵横。</p>
              <p>　　注[二]谢承书曰：&quot;固年十三，王充见之，拊其背谓彪曰：'此儿必记汉事。'&quot;永平初，东平王苍以至戚为骠骑将军辅政，开东合，延英雄。时固始弱冠，奏记说苍曰：[一]</p>
              <p>　　注[一]奏，进也。记，书也。前书待诏郑朋奏记于萧望之，奏记自朋始也。</p>
              <p>　　将军以周﹑邵之德，立乎本朝，承休明之策，建威灵之号，[一]昔在周公，今也将军，诗书所载，未有三此者也。[二]传曰：&quot;必有非常之人，然后有非常之事；有非常之事，然后有非常之功。&quot;[三]固幸得生于清明之世，豫在视听之末，私以蝼蚁，窃观国政，[四]</p>
              <p>　　诚美将军拥千载之任，蹑先圣之踪，[五]体弘懿之姿，据高明之埶，博贯庶事，服膺六蓺，白黑简心，求善无猒，[六]采择狂夫之言，不逆负薪之议。[七]窃见幕府新开，广延髃俊，四方之士，颠倒衣裳。[八]将军宜详唐﹑殷之举，察伊﹑嚱之荐，[九]令远近无偏，幽隐必达，期于总览贤才，收集明智，为国得人，以宁本朝。则将军养志和神，优游庙堂，光名宣于当世，遗烈着于无穷。</p>
              <p>　　注[一]号骠骑将军也。</p>
              <p>　　注[二]唯苍与周公二人而已。</p>
              <p>　　注[三]司马相如喻蜀之辞。</p>
              <p>　　注[四]蝼蚁谓细微也。</p>
              <p>　　注[五]千载谓自周公至明帝时千余载也。先圣谓周公也。</p>
              <p>　　注[六]淮南子曰：&quot;圣人见是非，若白黑之别于目。&quot;左传曰&quot;求善不□&quot;也。</p>
              <p>　　注[七]负薪，贱人也。三略曰&quot;负新之诺，廊庙之言&quot;也。</p>
              <p>　　注[八]诗曰：&quot;东方未明，颠倒衣裳。&quot;言士争归之箶遽也。</p>
              <p>　　注[九]尧举嚱陶，汤举伊尹。</p>
              <p>　　窃见故司空掾桓梁，宿儒盛名，冠德州里，七十从心，行不踰矩，[一]盖清庙之光晖，当世之俊彦也。[二]京兆祭酒晋冯，结发修身，白首无违，好古乐道，玄默自守，古人之美行，时俗所莫及。扶风掾李育，[三]经明行着，教授百人，客居杜陵，茅室土阶。京兆﹑扶风二郡更请，徒以家贫，数辞病去。温故知新，论议通明，廉清修絜，行能纯备，虽前世名儒，国家所器，韦﹑平﹑孔﹑翟，无以加焉。[四]</p>
              <p>　　宜令考续，以参万事。京兆督邮郭基，孝行着于州里，经学称于师门，政务之绩，有绝异之效。如得及明时，秉事下僚，进有羽翮奋翔之用，退有□梁一介之死。[五]凉州从事王雍，躬卞严之节，文之以术蓺，[六]凉州冠盖，未有宜先雍者也。古者周公一举则三方怨，曰&quot;奚为而后己&quot;。[七]宜及府开，以慰远方。弘农功曹史殷肃，[八]达学洽闻，才能绝伦，诵诗三百，奉使专对。此六子者，皆有殊行绝才，德隆当世，如蒙征纳，以辅高明，此山梁之秋，夫子所为叹也。[九]昔卞和献宝，以离断趾，[一０]灵均纳忠，终于沉身，[一一]而和氏之璧，千载垂光，屈子之篇，万世归善。愿将军隆照微之明，信日□之听，[一二]少屈威神，咨嗟下问，令尘埃之中，永无荆山﹑汨罗之恨。</p>
              <p>　　注[一]论语孔子曰：&quot;七十而纵心所欲，不踰矩。&quot;言恣心之所为，皆闇合于法则。</p>
              <p>　　注[二]诗周颂曰：&quot;于穆清庙，肃雍显相，济济多士，执文之德。&quot;郑玄注曰：</p>
              <p>　　&quot;显，光也。&quot;言桓梁可参多士，助祭于清庙为光晖也。尔雅曰：&quot;髦，俊也。&quot;</p>
              <p>　　美士为彦。</p>
              <p>　　注[三]育字符春，见儒林传。</p>
              <p>　　注[四]韦贤﹑平当﹑孔光﹑翟方进也。流俗本&quot;平&quot;字作&quot;玄&quot;，误。</p>
              <p>　　注[五]说苑曰：&quot;赵简子游于西河而叹曰：'安得贤士而与处焉？'舟人吉桑对曰：'鸿鹄高飞，所恃者六翮也。背上之毛，腹下之毳，加之满把，飞不能为之益高。不知门下左右客千人，亦有六翮之用乎？将尽毛毳也？'&quot;又曰&quot;齐庄公攻莒，□梁与华周进□，坏军陷阵，三军不敢当。至莒城下，杀二十七人而死&quot;也。</p>
              <p>　　注[六]卞严，卞庄子也。新序曰：&quot;卞庄子好勇，养母，战而三北，交游非之，国君辱之。庄子受命，颜色不变。及母死三年，齐与鲁战，庄子请从。至，见于将军曰：'初独与母处，是以战而三北。今母没矣，请塞责。'遂赴敌而□，获甲首而献，曰：'夫三北，以养母也。吾闻之，节士不以辱生。'遂杀十人而死。&quot;论语孔子曰：&quot;卞庄子之勇，冉求之蓺，文之以礼乐。&quot;</p>
              <p>　　注[七]孙卿子曰：&quot;周公东征，西国怨，曰：'何独不来也！'南征而北国怨，曰：'何独后我也！'&quot;注[八]固集&quot;殷&quot;作&quot;段&quot;。</p>
              <p>　　注[九]秋犹时也。论语孔子曰：&quot;山梁雌雉，时哉！&quot;</p>
              <p>　　注[一０]离，被也。断趾，刖足也。事见韩子。</p>
              <p>　　注[一一]屈原字灵均，纳忠于楚，终不见信，自沉于汨罗之水而死。</p>
              <p>　　注[一二]信音申。</p>
              <p>　　苍纳之。</p>
              <p>　　父彪卒，归乡里。固以彪所续前史未详，乃潜精研思，欲就其业。既而有人上书显宗，告固私改作国史者，有诏下郡，收固系京兆狱，尽取其家书。先是扶风人苏朗伪言图谶事，下狱死。固弟超恐固为郡所核考，不能自明，乃驰诣阙上书，得召见，具言固所著述意，而郡亦上其书。显宗甚奇之，召诣校书部，[一]除兰台令史，[二]与前睢阳令陈宗﹑长陵令尹敏﹑司隶从事孟异共成世祖本纪。迁为郎，典校秘书。固又撰功臣﹑平林﹑新市﹑公孙述事，作列传﹑载记二十八篇，奏之。帝乃复使终成前所著书。</p>
              <p>　　注[一]前书固□传曰：&quot;永平中为郎，典校秘书。&quot;</p>
              <p>　　注[二]汉官仪曰：&quot;兰台令史六人，秩百石，掌书劾奏。&quot;</p>
              <p>　　固以为汉绍尧运，以建帝业，至于六世，史臣乃追述功德，[一]私作本纪，编于百王之末，厕于秦﹑项之列，[二]太初以后，阙而不录，故探撰前记，缀集所闻，以为汉书。起元高祖，终于孝平王莽之诛，十有二世，二百三十年，[三]</p>
              <p>　　综其行事，傍贯五经，上下洽通，为春秋考纪﹑表﹑志﹑传凡百篇。[四]固自永平中始受诏，潜精积思二十余年，至建初中乃成。当世甚重其书，学者莫不讽诵焉。</p>
              <p>　　注[一]六代谓武帝，史臣谓司马迁也。</p>
              <p>　　注[二]史记起自黄帝，汉最居其末也。</p>
              <p>　　注[三]高﹑惠﹑吕后﹑文﹑景﹑武﹑昭﹑宣﹑元﹑成﹑哀﹑平十二代也。并王莽合二百三十年。</p>
              <p>　　注[四]纪十二，表八，志十，列传七十，合百篇。前书音义曰：&quot;春秋考纪谓帝纪也。言考核时事，具四时以立言，如春秋之经。&quot;</p>
              <p>　　自为郎后，遂见亲近。时京师修起宫室，浚缮城隍，而关中耆老犹望朝廷西顾。</p>
              <p>　　固感前世相如﹑寿王﹑东方之徒，造构文辞，终以讽劝，[一]乃上两都赋，盛称洛邑制度之美，以折西宾淫侈之论。其辞曰：</p>
              <p>　　注[一]相如作上林﹑子虚赋，吾丘寿王作士大夫论及骠骑将军颂，东方朔作客难及非有先生论，其辞并以讽喻为主也。</p>
              <p>　　有西都宾问于东都主人曰：[一]&quot;盖闻皇汉之初经营也，尝有意乎都河洛矣。</p>
              <p>　　辍而弗康，寔用西迁，作我上都。主人闻其故而鷪其制乎？&quot;[二]主人曰：&quot;未也。愿宾摅怀旧之蓄念，发思古之幽情，[三]博我以皇道，弘我以汉京。&quot;宾曰：&quot;唯唯。&quot;</p>
              <p>　　注[一]中兴都洛阳，故以东都为主，而谓西都为宾也。</p>
              <p>　　注[二]皇，大也。尚书曰：&quot;厥既得吉卜则经营。&quot;高祖五年，刘敬说上都关中，上疑之。左右大臣皆山东人，多劝都洛阳，此为有意都河洛矣。张良曰：&quot;洛阳其中小不过数百里，四面受敌，非用武之国。关中金城千里，天府之国也。&quot;</p>
              <p>　　于是上即日西都关中，此为辍而弗康也。辍，止也。康，安也。</p>
              <p>　　注[三]广雅曰摅，舒也。</p>
              <p>　　汉之西都，在于雍州，寔曰长安。[一]左据函谷﹑二崤之阻，表以*(泰)**[太]*华﹑终南之山。[二]右界曪斜﹑陇首之险，带以洪河﹑泾﹑渭之川。[三]华实之毛，则九州之上腴焉；防御之阻，则天下之奥区焉。[四]是故横被六合，三成帝畿，[五]周以龙兴，秦以虎视。及至大汉受命而都之也，[六]仰寤东井之精，俯协河图之灵，[七]</p>
              <p>　　奉春建策，留侯演成，[八]天人合应，以发皇明，乃眷西顾，寔惟作京。[九]</p>
              <p>　　于是睎秦领，睋北阜，挟酆霸，据龙首。[一０]图皇基于亿载，度宏规而大起，肇自高而终平，世增饰以崇丽，历十二之延祚，故穷奢而极侈。[一一]建金城其万雉，呀周池而成渊，披三条之广路，立十二之通门。[一二]内则街衢洞达，闾阎且千，九市开场，货别隧分，人不得顾，车不得旋，阗城溢郭，傍流百廛，红尘四合，烟云相连。[一三]于是既庶且富，娱乐无疆，都人士女，殊异乎五方，游士拟于公侯，列肆侈于姬﹑姜。[一四]乡曲豪俊游侠之雄，节慕原﹑尝，名亚春﹑陵，连交合觽，骋骛乎其中。[一五]</p>
              <p>　　注[一]前书音义曰：&quot;长安本秦之乡名，高祖都焉。&quot;</p>
              <p>　　注[二]函谷，关名也。左传曰&quot;崤有二陵，其南陵夏后嚱之墓，其北陵文王之所避风雨&quot;，故曰二崤。太华，山也，山海经曰，华首之西六十里曰太华。终南，长安南山也。诗曰：&quot;终南何有。&quot;注云：&quot;终南，周之名山中南也。&quot;</p>
              <p>　　注[三]曪斜，谷名，南口曰曪，北口曰斜，在今梁州。陇首，山名，在今秦州。</p>
              <p>　　洪，大也。</p>
              <p>　　注[四]华实之毛谓草木也。左传曰：&quot;食土之毛。&quot;前书曰：&quot;秦地九州膏腴。&quot;</p>
              <p>　　尚书雍州&quot;厥田上上&quot;。防御谓关禁也。杨雄卫尉箴曰：&quot;设置山险，尽为防御。&quot;</p>
              <p>　　奥，深也。言秦地险固，为天下深奥之区域。</p>
              <p>　　注[五]前书音义曰：&quot;关西为横。&quot;被犹及也。吕氏春秋曰：&quot;神明通于六合。&quot;</p>
              <p>　　高诱注云：&quot;四方上下为六合。&quot;周礼曰：&quot;方千里曰王畿。&quot;三成谓周﹑秦﹑汉并都之也。</p>
              <p>　　注[六]龙兴虎视，喻盛强也。孔安国尚书序曰：&quot;汉室龙兴。&quot;易曰：&quot;虎视眈眈。&quot;</p>
              <p>　　注[七]寤犹晓也。协，合也。高祖至霸上，五星聚于东井。又河图曰：&quot;帝刘季，日角戴胜，斗匈龙股，长七尺八寸。昌光出轸，五星聚井，期之兴，天授图，地出道，予张兵钤刘季起。&quot;东井，秦之分野，明汉当代秦都关中。</p>
              <p>　　注[八]奉春君，娄敬也。春者，四时之始。娄敬亦始建迁都之策，故以号焉。</p>
              <p>　　留侯，张良也。苍颉篇曰：&quot;演者引也。&quot;</p>
              <p>　　注[九]天谓五星聚东井也。人谓娄敬等进说也。皇明谓高祖也。西顾谓入关也。</p>
              <p>　　诗云：&quot;乃眷西顾。&quot;</p>
              <p>　　注[一０]睎，望也，音希。睋，视也，音蛾。秦领在今蓝田东南。北阜即今三原县北有高阜，东西横□者是也。丰水出鄠县南山丰谷。霸水出蓝田谷。三秦记曰：&quot;龙首山六十里，头入渭水，尾达樊川。&quot;在傍曰挟，在上曰据也。</p>
              <p>　　注[一一]肇，始也。始自高祖，终于平帝，为十二代也。</p>
              <p>　　注[一二]金城言坚固也。张良曰：&quot;金城千里。&quot;杜预注左传云：&quot;方丈为堵，三堵为雉。&quot;字林曰：&quot;呀，大空也。&quot;音火加反。周礼：&quot;国方九里，旁三门。&quot;</p>
              <p>　　每门有大路，故曰三条。郑玄注周礼云&quot;天子城十二门，通十二子&quot;也。</p>
              <p>　　注[一三]字林曰：&quot;闾，里门也。阎，里中门也。&quot;且千，言多也。汉宫阁疏曰：</p>
              <p>　　&quot;长安九市，其六在道西，三在道东。&quot;隧，列肆道也。郑玄注礼记曰：&quot;廛，市物邸舍也。&quot;</p>
              <p>　　注[一四]论语：&quot;子适卫，冉有仆。子曰：'庶矣哉！'冉有曰：'既庶矣，又何加焉？'曰：'富之。'&quot;诗周颂云：&quot;惠我无疆。&quot;疆，境也。诗小雅曰：&quot;彼都人士。&quot;毛苌注云：&quot;城郭之域曰都。&quot;五方谓四方及中央也。前书曰：&quot;秦地五方杂错。&quot;郑玄注周礼曰：&quot;肆，市中陈物处也。&quot;杜元凯注左传云&quot;姬﹑姜大国之女&quot;也。</p>
              <p>　　注[一五]豪俊游侠谓朱家﹑郭解﹑原涉之类也。原﹑尝*[谓]*平原君赵胜﹑孟尝君田文也，春、陵谓春申君黄歇﹑信陵君无忌也，并招致宾客，名高天下也。</p>
              <p>　　若乃观其四郊，浮游近县，则南望杜﹑霸，北眺五陵，名都对郭，邑居相承，英俊之域，黻冕所兴，冠盖如云，七相五公。[一]与乎州郡之豪桀，五都之货殖，三选七迁，充奉陵邑，盖以强干弱枝，隆上都而观万国。[二]封畿之内，厥土千里，逴荦诸夏，兼其所有。[三]其阳则崇山隐天，幽林穹谷，陆海珍藏，蓝田美玉，商﹑洛缘其隈，鄠﹑杜滨其足，[四]源泉灌注，陂池交属，竹林果园，芳草甘木，郊野之富，号曰近蜀。[五]其阴则冠以九嵕，陪以甘泉，乃有灵宫起乎其中。秦﹑汉之所极观，渊﹑云之所颂叹，于是乎存焉。[六]下有郑﹑白之沃，衣食之源，堤封五万，疆埸绮分，沟塍刻镂，原隰龙鳞，决渠降雨，荷臿成云，五谷垂颖，桑麻敷棻。[七]东郊则有通沟大漕，溃渭洞河，泛舟山东，控引淮﹑湖，与海通波。[八]西郊则有上囿禁苑，林麓薮泽，陂池连乎蜀﹑汉，缭以周墙，四百余里，离宫别馆，三十六所，神池灵沼，往往而在。[九]</p>
              <p>　　其中乃有九真之麟，大宛之马，黄支之犀，条枝之鸟，踰橥□，越巨海，殊方异类，至三万里。[一０]</p>
              <p>　　注[一]浮游谓周流也。杜﹑霸谓杜陵﹑霸陵，在城南，故南望也。五陵谓长陵﹑安陵﹑阳陵﹑茂陵﹑平陵，在渭北，故北眺也。并徙人以置县邑，故云名都对郭。苍颉篇曰：&quot;黻，绶也。冕，冠也。&quot;其所徙者皆豪右﹑富赀﹑吏二千石，故多英俊冠盖之人。如云，言多也。诗曰：&quot;出其东门，有女如云。&quot;七相谓丞相车千秋，长陵人，黄霸﹑王商，并杜陵人也，韦贤﹑平当﹑魏相﹑王嘉，并平陵人也。五公谓田蚡为太尉，长陵人，张安世为大司马，朱博为司空，并杜陵人，平晏为司徒，韦赏为大司马，并平陵人也。</p>
              <p>　　注[二]前书音义曰：&quot;五都谓洛阳﹑邯郸﹑临淄﹑宛﹑成都也。&quot;三选，选三等之人，谓徙吏二千石及高赀富人及豪桀并兼之家于诸陵，盖以强干弱枝，非独为奉山园也。见前书。自元帝已后不迁，故唯七焉。尔雅曰：&quot;观，指示也。&quot;</p>
              <p>　　&quot;选&quot;或为&quot;徙&quot;，义亦通。</p>
              <p>　　注[三]前书曰：&quot;秦地沃野千里，人以富饶。&quot;逴荦犹超绝也。逴音卓。荦音吕角反。诸夏谓中国也。</p>
              <p>　　注[四]穹谷，深谷。东方朔曰：&quot;汉兴，去三河之地，止灞﹑浐之西，都泾﹑渭之南，此谓天下陆海之地也。&quot;范子计然曰：&quot;玉出蓝田。&quot;商及上洛皆县名。</p>
              <p>　　隈，山曲也。滨犹近也。鄠﹑杜，二县名，近南山之足。尔雅云：&quot;麓，山足也。&quot;</p>
              <p>　　注[五]孔安国注尚书曰：&quot;泽障曰陂，停水曰池。&quot;前书曰：&quot;巴﹑蜀土地肥美，有山林竹树蔬食果实之饶。&quot;今南山亦有之，与巴﹑蜀相类，故曰近蜀。尔雅曰：&quot;邑外曰郊，郊外曰野。&quot;</p>
              <p>　　注[六]阴谓北也。九嵕山尤高峻，故称冠云。甘泉山在云阳北，秦始皇于上置林光宫，汉又起甘泉宫﹑益寿﹑延寿馆﹑通天台，故云&quot;秦﹑汉之所极观&quot;。王曪字子泉，作甘泉颂，杨子云作甘泉赋，故云&quot;泉﹑云颂叹&quot;。</p>
              <p>　　注[七]史记曰：&quot;韩使水工郑国说秦，令引泾水为渠，傍北山，东注洛，溉田四万余顷，名曰郑国渠。&quot;武帝时，赵中大夫白公奏穿渠引泾水，首起谷口，尾入栎阳，溉田四千余顷，因名白渠。时人歌之曰：&quot;田于何所？池阳谷口。郑国在前，白渠起后。举臿为云，决渠为雨。泾水一石，其泥数斗。且溉且粪，长我禾黍。衣食京师，亿万之口。&quot;前书曰：&quot;天子畿方千里，堤封百万井。&quot;音义曰：&quot;堤谓积土为封限也，音丁奚反。&quot;广雅曰：&quot;埸，界也。&quot;音亦。周礼曰：&quot;夫闲有遂，十夫有沟。&quot;说文曰：&quot;塍，田畦也。&quot;塍音绳。刻镂谓交错如镂也。尔雅曰：&quot;高平曰原，下湿曰隰。&quot;言如龙鳞之五色也。五谷，黍、稷、菽、麦、稻也。*[小]*尔雅曰：&quot;禾穗谓之颖。&quot;*[小]*尔雅曰：&quot;敷，布也。&quot;</p>
              <p>　　棻，茂盛也，音芬。</p>
              <p>　　注[八]漕，水运也。苍颉篇曰：&quot;溃，傍决也。&quot;前书武帝穿漕渠通渭。史记曰：</p>
              <p>　　&quot;荥阳下引河东南为鸿沟，以与淮、泗会。&quot;</p>
              <p>　　注[九]上囿谓林苑也。谷梁传曰：&quot;林属于山为麓。&quot;郑玄注周礼曰：&quot;泽无水曰薮。&quot;缭犹绕也，音了。三辅黄图曰：&quot;上林有建章、承光等一十一宫，平乐、茧观等二十五，凡三十六所。&quot;三秦记曰：&quot;昆明池中有神池，通白鹿原。&quot;诗曰：&quot;王在灵沼。&quot;</p>
              <p>　　注[一０]宣帝诏曰：&quot;九真郡献奇兽。&quot;晋灼汉书注云：&quot;驹形，麟色，牛角。&quot;</p>
              <p>　　武帝时，李广利斩大宛王首，获汗血马来。又黄支国自三万里贡生犀。条支国临西海，有大鸟，卵如瓮。条支与安息接，武帝时，安息国发使来献之。又曰：</p>
              <p>　　&quot;橥□山高二千五百里。&quot;并见前书。</p>
              <p>　　其宫室也，体象乎天地，经纬乎阴阳，据坤灵之正位，放*(泰)**[太]*、紫之圆方。[一]树中天之华阙，丰冠山之朱堂，因瑰材而究奇，抗应龙之虹梁，列棼橑以布翼，荷栋桴而高骧。[二]雕玉瑱以居楹，裁金璧以饰珰，发五色之渥采，光爓朗以景彰。[三]于是左*(□)**[覠]*右平，重轩三阶，闺房周通，门闼洞开，列钟虡于中庭，立金人于端闱，仍增崖而衡阈，临峻路而启扉。[四]</p>
              <p>　　徇以离殿别寝，承以崇台闲櫲，焕若列星，紫宫是环。[五]清凉宣温，神仙长年，金华玉堂，白虎麒麟，区宇若兹，不可殚论。[六]增盘业峨，登降照烂，殊形诡制，每各异观，乘茵步辇，唯所息宴。[七]后宫则有掖庭椒房，后妃之室，合欢增成，安处常宁，顡若椒风，披香发越，兰林蕙草，鸳鸾飞翔之列。[八]昭阳特盛，隆乎孝成，屋不呈材，墙不露形，裛以藻绣，络以纶连，随侯明月，错落其闲，金釭衔璧，是为列钱，翡翠火齐，流耀含英，悬黎垂棘，夜光在焉。[九]于是玄墀扣切，玉阶彤庭，筻磩采致，琳懡青荧，珊瑚碧树，周阿而生。[一０]红罗飒纚，绮组缤纷，精曜华烛，俯仰如神。[一一]</p>
              <p>　　后宫之号，十有四位，窈窕繁华，更盛迭贵，处乎斯列者，盖以百数。[一二]</p>
              <p>　　左右廷中，朝堂百僚之位，萧曹魏邴，谋谟乎其上。[一三]佐命则垂统，辅翼则成化，流大汉之恺悌，荡亡秦之毒螫。[一四]故令斯人扬乐和之声，作画一之歌，功德着于祖宗，膏泽洽于黎庶。[一五]又有天禄石渠，典籍之府，命夫谆诲故老，名儒师傅，讲论乎六蓺，稽合乎同异。[一六]又有承明金马，著作之庭，大雅宏达，于兹为髃，元元本本，周见洽闻，启发篇章，校理秘文。[一七]周以钩陈之位，韂以严更之署，总礼官之甲科，髃百郡之廉孝。[一八]虎贲赘衣，阉尹阍寺，陛戟百重，各有攸司。[一九]周庐千列，徼道绮错。[二０]</p>
              <p>　　辇路经营，修涂飞阁。[二一]自未央而连桂宫，北弥明光而戆长乐，陵墱道而超西墉，混建章而外属，设璧门之凤阙，上柧棱而栖金雀。[二二]内则别风之嶕峣，眇丽巧而竦擢，张千门而立万户，顺阴阳以开阖。[二三]尔乃正殿崔巍，层构厥高，临乎未央，经骀荡而出馺娑，洞枍诣与天梁，上反宇以盖戴，激日景而纳光。[二四]神明郁其特起，遂偃蹇而上跻，轶云雨于太半，虹霓回带于棼楣，虽轻迅与僄狡，犹愕眙而不敢阶。[二五]攀井干而未半，目眴转而意迷，舍棂槛而却倚，若颠坠而复稽，魂怳怳以失度，巡回涂而下低。[二六]既惩惧于登望，降周流以彷徨，步甬道以萦纡，又杳窱而不见阳。[二七]排飞闼而上出，若游目于天表，似无依*(之)**[而]*洋洋。[二八]前唐中而后太液，揽沧海之汤汤，扬波涛于碣石，激神岳之嶈嶈，滥瀛洲与方壶，蓬莱起乎中央。[二九]于是灵草冬荣，神木丛生，岩峻崔崒，金石峥嵘。[三０]抗仙掌*(与)**[以]*承露，擢双立之金茎，轶埃壒之混浊，鲜颢气之清英。[三一]骋文成之丕诞，驰五利之所刑，庶松乔之髃类，时游从乎斯庭，实列仙之攸馆，匪吾人之所宁。[三二]</p>
              <p>　　注[一]圆象天，方象地。南北为经，东西为纬。杨雄司空箴曰：&quot;普彼坤灵，侔天作合。&quot;放，象也。太、紫谓太微、紫宫也。刘向七略曰：&quot;明堂之制：内有太室，象紫宫；南出明堂，象太微。&quot;春秋合诚图曰：&quot;太微，其星十二，四方。&quot;</p>
              <p>　　史记天官书曰：&quot;环之匡韂十二星，藩臣，皆曰紫宫。&quot;是太微方而紫宫圆也。</p>
              <p>　　注[二]列子曰：&quot;周穆王作中天之台。&quot;说文曰：&quot;阙，门观也。&quot;前书萧何作东阙、北阙。丰，大也。冠山谓在山之上也。埤苍曰：&quot;瑰玮，珍奇也。&quot;广雅曰：&quot;有翼曰应龙。&quot;梁作应龙之形，而又曲如虹也。说文曰：&quot;棼，复屋之栋。&quot;</p>
              <p>　　橑，椽也。翼，屋之四阿也。荷，负也。骧，举也。尔雅曰：&quot;栋谓之桴。&quot;音浮。</p>
              <p>　　注[三]广雅曰：&quot;磌，礩也。&quot;音田。&quot;瑱&quot;与&quot;磌&quot;通。楹，柱也。雕玉为礩以承柱也。上林赋曰：&quot;华榱璧珰。&quot;韦昭注曰：&quot;珰，榱头也。&quot;渥，光润也。</p>
              <p>　　爓音艳。</p>
              <p>　　注[四]挚虞决疑要注曰：&quot;覠者为阶级，平者以文砖相亚次也。&quot;&quot;域&quot;亦作&quot;覠&quot;。</p>
              <p>　　言阶级勒覠然，音七则反。王逸楚辞注曰：&quot;轩，楼板也。&quot;周礼夏后氏&quot;世室九阶&quot;，郑玄注云&quot;南面三阶，三面各二&quot;也。尔雅曰：&quot;宫中之门谓之闱，小者谓之闺。&quot;懬以悬钟也。史记：&quot;秦始皇收天下兵器，聚之咸阳，销以为金人十二，置宫中。&quot;端闱，宫正门也。三辅黄图曰：&quot;秦宫殿端门四达，以则紫宫。&quot;</p>
              <p>　　仍，因也。衡，横也。阈，门限。</p>
              <p>　　注[五]徇犹绕也。崇，高也。闲音闲。焕，明也。言周回宫馆，明若列星之环绕紫宫也。环，协韵音宦。</p>
              <p>　　注[六]三辅黄图曰：&quot;未央宫有清凉殿、宣室殿、中温室殿、金华殿、大玉堂殿、中白虎殿、麒麟殿，长乐宫有神仙殿。&quot;殚，尽也。</p>
              <p>　　注[七]增，重也。盘，屈也。业峨，高也。业音五腊反。峨音我。诡，异也。</p>
              <p>　　茵，褥也。驾人曰辇。</p>
              <p>　　注[八]汉官仪曰：&quot;婕妤以下皆居掖庭。&quot;三辅黄图曰：&quot;长乐宫有椒房殿。&quot;</p>
              <p>　　前书曰：&quot;班婕妤居增成舍。&quot;桓谭新论曰：&quot;董贤女弟为昭仪，居舍号曰椒风。&quot;</p>
              <p>　　汉宫阁名长安有披香殿、鸳鸾殿、飞翔殿。余未详。</p>
              <p>　　注[九]昭阳殿，成帝赵昭仪所居也。说文曰：&quot;裛，缠也。&quot;音于业反。纶，纠，青丝绶也。&quot;纶&quot;或作&quot;编&quot;。淮南子曰：&quot;随侯之珠，和氏之璧。&quot;高诱注云：</p>
              <p>　　&quot;随侯行见大蛇伤，以药傅之。后蛇衔珠以报之，因曰随侯珠。&quot;说文曰：&quot;釭，毂铁也。&quot;音江，又音工。谓以黄金为釭，其中衔璧，纳之于*(璧)**[壁]*带，为行列历历如钱也。前书曰：&quot;昭阳殿璧带，往往为黄金釭，函蓝田玉璧，明珠翠羽饰之。&quot;异物志曰：&quot;翠鸟形如燕，赤而雄曰翡，青而雌曰翠，其羽可以饰帏帐。&quot;韵集曰：&quot;火齐，珠也。&quot;战国策曰：&quot;应侯谓秦王曰'梁有县黎'。&quot;左传曰：&quot;晋荀息请以垂棘之璧假道于虞。&quot;言悬黎、垂棘之玉，并夜有光辉也。</p>
              <p>　　注[一０]前书曰：&quot;昭阳殿中庭彤朱，而殿上髹漆。&quot;髹音休。漆黑故曰玄。墀，殿上地也。又曰；&quot;切皆铜沓，黄金涂，白玉阶。&quot;扣音口。筻、磩，琳、懡，并石次玉者。筻音而兖反，磩音戚。彩致，其文理密也。青荧，其光色也。汉武故事曰：&quot;武帝起神堂，植玉树，葺珊瑚为枝，以碧玉为叶。&quot;淮南子曰：&quot;橥□山有碧树在其北。&quot;高诱注云：&quot;碧，青石也。&quot;谓以珠玉假为树而植之于殿曲。阿，曲也。</p>
              <p>　　注[一一]薛综注西京赋曰：&quot;飒纚，长袖貌。飒音素合反，纚音山绮反。&quot;绮，文缯也。组，绶也。缤纷，盛蝄。烛，照也。言精彩华饰照耀也。战国策张仪谓秦王曰：&quot;彼周、郑之女，粉白黛黑立于衢，非知而见之者以为神也。&quot;</p>
              <p>　　注[一二]前书曰：&quot;汉兴，因秦之称号，正嫡称皇后，妾皆称夫人。凡十四等，有昭仪、婕妤、娙娥、傛华、美人、八子、充衣、七子、良人、长使、少使、五官、顺常，是为十三等；又有无涓、共和、娱灵、保林、良使、夜者，秩禄同，共为一等，合十四位也。&quot;窈窕，幽闲也。繁华，美丽也。百数谓以百而数之也。</p>
              <p>　　注[一三]萧何、曹参并沛人，魏相字弱翁，济阴人，邴吉字少卿，鲁国人，并为丞相。</p>
              <p>　　注[一四]李陵书曰：&quot;其余佐命立功之士。&quot;司马相如曰：&quot;垂统理顺易继也。&quot;</p>
              <p>　　统，业也。礼记曰：&quot;保者慎其身以辅翼之。&quot;恺，乐也。悌，易也。杨雄长杨赋曰：&quot;今朝廷出恺悌，行简易。&quot;王曪四子讲德论曰：&quot;秦之处位任政者，并施毒螫。&quot;前书曰：&quot;孝惠、高后之时，海内得离战国之苦，君臣俱欲无为，而天下晏然，衣食滋殖。&quot;又曰：&quot;近观汉相，高祖开基，萧、曹为冠。孝宣中兴，丙、魏有声。&quot;是时黜陟有序，觽职修理，公卿多称其位，海内兴于礼让也。</p>
              <p>　　注[一五]孔丛子曰：&quot;古之帝王，功成作乐，其功善者其乐和。&quot;前书曰，萧何薨，曹参代之，百姓歌之曰：&quot;萧何为法，较若画一，曹参代之，守而勿失。&quot;祖宗谓高祖、中宗也。</p>
              <p>　　注[一六]三辅故事曰：&quot;天禄、石渠并阁名，在未央宫北，以阁秘书。&quot;谆诲谓殷勤教告也。诗大雅曰：&quot;诲尔谆谆。&quot;郑玄注云：&quot;我教告王，口语谆谆然。&quot;</p>
              <p>　　谆音之纯反。六蓺谓诗、书、礼、乐、易、春秋也。稽，考也。前书，甘露中诏诸儒讲五经同异，令萧望之平奏其议。</p>
              <p>　　注[一七]承明，殿前之庐也。金马，署名也。门有铜马，故名金马门，待诏者皆居之。宏亦大也。元其元，本其本。秘文，秘书也。孝经钩命决曰&quot;丘掇秘文&quot;也。</p>
              <p>　　注[一八]周，环也。前书音义曰：&quot;钩陈，紫宫外星也，宫韂之位亦象之。&quot;严更之署，行夜之司也。礼官，奉常也，有博士掌试策，考其优劣，为甲乙之科，即前书曰&quot;太常以公孙弘为下第&quot;是也。言百郡，举全数。前书又曰：&quot;兴廉举孝。&quot;</p>
              <p>　　注[一九]虎贲，宿韂之臣。赘衣，主衣之官。赘，缀也，音之锐反。尚书曰：&quot;缀衣虎贲。&quot;阉尹、阍寺并宦官，周礼有阉人、寺人。陛戟，执戟于陛也。百重，言多也。攸，所也。司，主也，协韵音伺。</p>
              <p>　　注[二０]庐谓宿韂之庐，周于宫也。千列，言多也。史记：&quot;韂令曰周庐，设卒甚谨。&quot;徼道，徼巡之道。绮错，交错也。前书曰&quot;中尉掌徼巡京师&quot;也。</p>
              <p>　　注[二一]前书音义曰：&quot;辇道，阁道也。&quot;&quot;涂&quot;亦&quot;涂&quot;也，古字通用。</p>
              <p>　　注[二二]未央宫在西，长乐宫在东，桂宫、明光宫在北，言飞阁相连也。墱，陛级也，音丁邓反。墉，城也。混，同也。建章宫在城西。属，连也。前书曰：</p>
              <p>　　&quot;建章宫，其东则凤阙，*(门)*高二十余丈，其南有璧门之属。&quot;说文曰&quot;柧棱，殿堂上最高之处也。&quot;柧音孤，棱音力登反。其上栖金雀焉。三辅故事曰&quot;建章宫阙上有铜凤皇&quot;，即金雀也。</p>
              <p>　　注[二三]三辅故事曰：&quot;建章宫东有折风阙。&quot;关中记曰：&quot;折风一名别风。&quot;</p>
              <p>　　嶕峣，高也。嶕音焦，峣音尧。前书曰，建章宫度为千门万户。合谓之阴，开谓之阳。易曰：&quot;阖户谓之坤，辟户谓之干。&quot;</p>
              <p>　　注[二四]正殿即前殿也。层，重也。临乎未央，言高之极也。关中记建章宫有骀荡、馺娑、枍诣殿。天梁亦宫名也。骀音殆，荡音荡。馺音素合反，娑音素可反。枍音乌计反。小雅曰：&quot;盖戴，覆也。&quot;反宇谓飞檐上反也。激日谓日影激入于殿内也。</p>
              <p>　　注[二五]神明，台名也。跻，升也。偃蹇，高貌也。轶，过也。前书音义曰：&quot;凡数三分有二为太半。&quot;说文曰：&quot;棼，栋也。&quot;尔雅曰：&quot;楣谓之梁。&quot;郭璞云：</p>
              <p>　　&quot;门户上横梁也。&quot;方言曰：&quot;僄，轻也。&quot;音匹妙反。郑玄注礼记曰：&quot;狡，疾也。&quot;字书曰：&quot;愕，惊也。&quot;音五各反。字林曰：&quot;眙，惊貌也。&quot;音丑吏反。</p>
              <p>　　注[二六]井干，楼名也。前书曰：&quot;武帝作井干楼，高五十丈，辇道相属焉。&quot;</p>
              <p>　　苍颉篇曰：&quot;眴，视不明也。&quot;音眩。棂槛，楼上栏楯也。棂音零。稽，留也。</p>
              <p>　　注[二七]淮南子曰：&quot;甬道相连。&quot;高诱注云：&quot;甬道，飞阁复道也。&quot;广雅曰：</p>
              <p>　　&quot;窈窱，深也。&quot;&quot;杳&quot;与&quot;窈&quot;通。窱音它鸟反。阳，明也。既创前之登望，乃下巡于复道，宫宇深邃，又不见明者。</p>
              <p>　　注[二八]飞闼，阁上门也。王逸注楚辞曰：&quot;洋洋，无所归蝄。&quot;</p>
              <p>　　注[二九]前书曰：&quot;建章宫，其西唐中数十里。&quot;音义曰：&quot;唐，庭也。&quot;其北太液池中有蓬莱、方丈、瀛洲、壶梁，象海中神山。汤汤，流貌也。苍颉篇曰：</p>
              <p>　　&quot;涛，大波也。&quot;碣石，海畔山也。说文曰：&quot;滥，泛也。&quot;列子曰：&quot;海中有神山，一曰岱舆，二曰员峤，三曰方壶，四曰瀛洲，五曰蓬莱。&quot;</p>
              <p>　　注[三０]灵草、神本谓不死药也。史记曰：&quot;海中神山，仙人不死药在焉。&quot;峥嵘，高峻也。崔音徂回反，崒音才律反。峥音仕耕反，嵘音宏。</p>
              <p>　　注[三一]前书曰，武帝时作铜柱承露僊人掌之属。三辅故事云：&quot;建章宫承露盘，高二十丈，大七围，以铜为之。上有仙人掌承露，和玉屑饮之。&quot;金茎即铜柱也。轶，过也。埃壒，尘也。鲜，絜也。说文曰：&quot;颢，白蝄。&quot;音皓。</p>
              <p>　　注[三二]丕，大也。诞，欺也。前书曰：&quot;齐人李少翁以方士见上，上拜为文成将军，言于上曰：'即欲与神通，宫室被服非象神，神物不至。'乃作甘泉宫，中为台，画天、地、泰一诸鬼神，而置祭具以致天神。&quot;又曰：&quot;胶东人栾大多方略而敢为大言，言曰：'臣常往东海中，见安期、羡门之属。'乃拜为五利将军。&quot;刑，法也。列仙传曰：&quot;赤松子者，神农时雨师也，服水玉以教神农。&quot;</p>
              <p>　　又曰：&quot;王子乔者，周灵王太子晋，道士浮丘公接以上嵩山。&quot;</p>
              <p>　　尔乃盛娱游之壮观，奋大武乎上囿，因兹以威戎夸狄，耀威而讲事。[一]命荆州使起鸟，诏梁野而驱兽，毛髃内阗，飞羽上覆，接翼侧足，集禁林而屯聚。[二]</p>
              <p>　　水衡虞人，理其营表，种别髃分，部曲有署。[三]罘罔连纮，笼山络野，列卒周澘，星罗云布。[四]于是乘*(銮)*舆备法驾，帅髃臣，披飞廉，入苑门。[五]</p>
              <p>　　遂绕酆镐，历上兰，六师发冑，百兽骇殚，震震爚爚，雷奔电激，草木涂地，山渊反复，蹂蹸其十二三，乃拗怒而少息。[六]尔乃期门佽飞，列刃钻鍭，要趹追踪，鸟惊触丝，兽骇值锋，机不□掎，弦不再控，矢无单杀，中必叠双，飑飑纷纷，矰缴相缠，风毛雨血，洒野蔽天。[七]平原赤，勇士厉，嚋狖失木，豺狼摄窜。[八]尔乃移师趋险，并蹈潜秽，穷虎奔突，狂兕触帇。[九]许少施巧，秦成力折，掎僄狡，覙猛噬，脱角挫脰，徒搏独杀。[一０]挟师豹，拖熊螭，顿犀牦，曳豪罴，超迥壑，越峻崖，帇巉岩，钜石隤，松□仆，丛林摧，草木无余，禽兽殄夷。[一一]于是天子乃登属玉之馆，历长杨之榭，览山川之体埶，观三军之杀获，原野萧条，目极四裔，禽相镇厌，兽相枕藉。[一二]然后收禽会觽，论功赐胙，陈轻骑以行炰，腾酒车而斟酌，割鲜野食，举燧命爵。[一三]</p>
              <p>　　飨赐毕，劳逸齐，大辂鸣鸾，容与□回，集乎豫章之宇，临乎昆明之池。[一四]</p>
              <p>　　左牵牛而右织女，似云汉之无崖，茂树荫蔚，芳草被堤，兰顡发色，晔晔猗猗，若摛锦布绣，烛耀乎其陂。[一五]玄鹤白鹭，黄鹄鵁鹳，鸧鸹鸨鶂，凫鹥鸿鴈，朝发河海，夕宿江汉，沉浮往来，云集雾散。[一六]于是后宫乘輚路，登龙舟，张凤盖，建华旗，袪黼帷，镜清流，靡微风，澹淡浮。[一七]棹女讴，鼓吹震，声激越，謍厉天，鸟髃翔，鱼窥渊。[一八]招白闲，下双鹄，揄文竿，出比目。</p>
              <p>　　[一九]抚鸿幢，御矰缴，方舟并骛，俛仰极乐。[二０]遂风举云摇，浮游普览，前乘秦领，后越九嵕，[二一]东薄河华，西涉岐雍，宫馆所历，百有余区，行所朝夕，储不改供。[二二]礼上下而接山川，究休佑之所用，采游童之欢谣，第从臣之嘉颂。[二三]于斯之时，都都相望，邑邑相属，国藉十世之基，家承百年之业，士食旧德之名氏，农服先畴之畎亩，商修族世之所鬻，工用高曾之规矩，粲乎隐隐，各得其所。[二四]</p>
              <p>　　注[一]大武谓大陈武事也。月令&quot;孟冬之月，天子乃命将帅讲武，习射御&quot;也。</p>
              <p>　　注[二]荆州，江、湘之地，其俗习于捕鸟，故使起之。梁野，巴、汉之人，其俗习于逐兽，故使其人驱之。阗音田。聚音才谕反。</p>
              <p>　　注[三]前书曰：&quot;上林苑属水衡都尉。虞人，掌山泽之官。&quot;周礼曰：&quot;虞人莱所田之野为表。&quot;郑司农曰：&quot;表，所以识正行列也。&quot;续汉书&quot;将军领军皆有部，大将军营五部，部校尉一人，部下有曲，曲有军候一人&quot;也。</p>
              <p>　　注[四]郑玄注礼记曰：&quot;兽□曰罘。&quot;音浮。纮，罘之纲。</p>
              <p>　　注[五]蔡邕独断曰：&quot;天子至尊，不敢渫渎言之，故托于乘舆。天子车驾有大驾、法驾、小驾。大驾则公卿奉引，备千乘万骑。法驾，公*[卿]*不在卤簿中，唯执金吾奉引，侍中骖乘。&quot;飞廉，馆名也，武帝所作。前书音义曰：&quot;飞廉，神禽，能致风气，身似鹿，头如雀，有角而蛇尾，文如豹文。于馆上作之，因以名焉。&quot;</p>
              <p>　　注[六]酆，文王所都，在鄠县东。镐，武王所都，在上林苑中。三辅黄图云，上林苑有上兰观。尚书曰：&quot;司马掌邦政，统六师。&quot;又曰：&quot;百兽率舞。&quot;骇殚，言惊惧也。震震爚爚，奔走之貌。爚音跃。涂，□也。反复犹倾动也。车骑既多，视之眩乱，有似倾动。蹂，践也，音汝九反。蹸，轹也，音力刃反。</p>
              <p>　　拗犹抑也，音于六反。言且抑六师之怒而少停也。</p>
              <p>　　注[七]前书曰，武帝与北地良家子期于殿门，故号&quot;期门&quot;。又曰：&quot;募佽飞射士&quot;。音义：&quot;佽飞，本秦左弋官也。武帝改为佽飞官，有一令九丞，在上林中。</p>
              <p>　　纺矰缴，弋凫鴈，岁万头，以供宗庙。&quot;苍颉篇曰：&quot;攒，聚也。&quot;&quot;钻&quot;与&quot;攒&quot;通。尔雅曰：&quot;金镞翦羽谓之鍭。&quot;音侯。广雅曰：&quot;趹，奔也。&quot;音决。机，弩牙也。说文曰：&quot;掎，偏引也。&quot;音居绮反。飑飑纷纷，觽多也。说文曰：&quot;飑，古缼字。&quot;郑玄注周礼曰：&quot;结缴于矢谓之矰。&quot;矰，高也。</p>
              <p>　　注[八]郭璞注山海经曰：&quot;嚋似猴而大，臂长，便捷，色黑。&quot;苍颉书曰：&quot;狖似狸。&quot;音以救反。淮南子曰：&quot;嚋狖颠帇而失木枝。&quot;慑，惧也，音之叶反。</p>
              <p>　　窜，走也，协韵音七外反。</p>
              <p>　　注[九]潜，深也。秽谓榛芜之林，虎兕之所居也。尔雅曰：&quot;兕似牛。&quot;郭璞曰：</p>
              <p>　　&quot;一角，青色，重千斤。&quot;广雅曰：&quot;帇，跳也。&quot;音居韂反。</p>
              <p>　　注[一０]许少、秦成，并未详。僄狡，兽之轻捷者。说文曰：&quot;搤，捉也。&quot;音□。&quot;搤&quot;与&quot;覙&quot;通。噬，囓也。挫，折也。脰，颈也。徒，空也。谓空手搏杀之也。尔雅曰：&quot;暴虎，徒搏也。&quot;杀音所界反。</p>
              <p>　　注[一一]师，师子也。说文曰：&quot;拖，曳也。&quot;音徒可反。杜预注左传云：&quot;螭，山神，兽形。&quot;郭璞注山海经曰：&quot;犀似牛而劕头，黑色，有三角，一在顶上，一在额上，一在鼻上。牦牛黑色，出西南徼外。&quot;牦音力之反。尔雅曰：&quot;罴似熊而黄。&quot;巉岩，山石高峻之貌也。殄，尽也。夷犹杀也。</p>
              <p>　　注[一二]前书，宣帝幸萯阳宫属玉观。音义曰：&quot;属玉，水鸟也，似鵁鶄，于观上作之，因以名焉。&quot;三辅黄图曰：&quot;上林有长扬宫。&quot;郑玄注礼记曰：&quot;土高曰台，有木曰榭。&quot;获，协韵音胡卦反。楚词曰：&quot;山萧条而无兽。&quot;</p>
              <p>　　注[一三]胙，余肉也。左传曰：&quot;归胙于公。&quot;诗小雅曰：&quot;炰之燔之。&quot;毛苌注曰：&quot;以毛曰炰。&quot;音步交反。子虚赋曰：&quot;割鲜染轮。&quot;孔安国注尚书曰：&quot;鸟兽新杀曰鲜。&quot;</p>
              <p>　　注[一四]大辂，玉辂也。周礼曰：&quot;凡驭辂仪以銮和为节。&quot;郑玄注曰：&quot;銮在衡，和在轼，皆金铃也。&quot;三辅黄图曰：&quot;上林苑有豫章观。&quot;</p>
              <p>　　注[一五]汉宫阁疏曰：&quot;昆明池有二石人，牵牛、织女之象也。&quot;云汉，天河也。</p>
              <p>　　郭璞注尔雅云：&quot;顡，香草。&quot;音昌改反。晔晔猗猗，美茂之貌。说文曰：&quot;摛，舒也。&quot;</p>
              <p>　　注[一六]郭璞注尔雅云：&quot;鵁似凫，龏近尾，略不能地行，江东谓之鱼鵁。&quot;音火交反。说文曰：&quot;鹳，鹳雀也。&quot;尔雅曰：&quot;鸧，麋鸹。&quot;音括。郭璞注曰：&quot;即鸧鸹也，今关西呼为鸹鹿。&quot;鸨似鴈而大，无指。音保。鶂，水鸟也。庄子曰：</p>
              <p>　　&quot;白鹢之相视，眸子不运而风化。&quot;李巡注尔雅曰：&quot;在野曰凫，在家曰鹜。&quot;</p>
              <p>　　并鸭也。郑玄注诗云：&quot;鹥，凫属也。&quot;音一兮反。周处风土记曰：&quot;鹥，鹥□也，以名自呼，大如□，生卵于荷叶上。&quot;毛苌注诗云：&quot;大曰鸿，小曰鴈。&quot;</p>
              <p>　　注[一七]埤苍曰：&quot;輚，卧车也。&quot;音仕板反。淮南子曰：&quot;龙舟鹢首，浮吹以虞。&quot;桓谭新论曰：&quot;乘车，玉爪、华芝及凤皇三盖。&quot;上林赋曰：&quot;乘法驾，建华旗。&quot;高诱注淮南子曰：&quot;袪，举也。&quot;澹，随风之貌也。澹音徒滥反。淡音徒敢反。</p>
              <p>　　注[一八]棹，楫也。讴，歌也。震，协韵音真。謍，声也，音火宏反。</p>
              <p>　　注[一九]招犹举也。弩有黄闲之名，此言白闲，盖弓弩之属。本或作&quot;白鹇&quot;，谓鸟也。西京杂记曰：&quot;越王献高帝白鹇、黑鹇各一双。&quot;说文曰：&quot;揄，引也。&quot;</p>
              <p>　　音投。文竿，以翠羽为文饰也。*(阙)**[阚]*子曰：&quot;鲁人有好钓者，以桂为饵，锻黄金之軭，错以银碧，垂翡翠之纶。&quot;尔雅曰：&quot;东方有比目鱼，不比不行。&quot;</p>
              <p>　　注[二０]广雅曰：&quot;幢谓之帱。&quot;幢音直江反，即舟中之幢盖也。本或作&quot;罿&quot;。</p>
              <p>　　罿，鸟网也，音嚰。矰，弋矢也。缴，以系箭也。方舟，并两舟也。</p>
              <p>　　注[二一]协韵音综。</p>
              <p>　　注[二二]薄，迫也。岐，山；雍，县。在扶风。储，积也。供，协韵音九用反。</p>
              <p>　　注[二三]上下谓天地也。接亦祭也。究，尽也。用谓牺牷玉帛之物也。列子曰：</p>
              <p>　　&quot;尧理天下五十年，不知天下理欤？乱欤？尧乃微服游于康衢，闻儿童谣曰：'立我蒸人，莫匪尔极，不识不知，顺帝之则。'&quot;言今同于尧也。前书曰：&quot;宣帝颇好神仙，王曪、张子侨等并待诏，所幸宫馆，辄为歌颂，第其高下，以差赐帛焉。&quot;</p>
              <p>　　注[二四]十代、百年，并举全数也。易曰：&quot;食旧德，贞厉终吉。&quot;谷梁传曰：</p>
              <p>　　&quot;古者有士人、商人、农人、工人。&quot;淮南子曰&quot;古者至德之时，贾便其肆，农安其业，大夫安其职，而处士修其道&quot;也。</p>
              <p>　　若臣者，徒观夡乎旧墟，闻之乎故老，什分而未得其一端，故不能篃举也。</p>
              <p>　　校勘记</p>
              <p>　　一三二三页四行今洺州永*(平)**[年]*县也集解引沉钦韩说，谓&quot;永平县&quot;当作&quot;永年县&quot;，今据改。按：&quot;洺&quot;原作&quot;洛&quot;，形近而斗，径据殿本改正。</p>
              <p>　　一三二三页八行汉承秦制改立郡县按：张森楷校勘记谓&quot;改&quot;当依前书作&quot;并&quot;，既承秦制，则非汉所改也。</p>
              <p>　　一三二四页一行刘季逐而羁之按：集解引王补说，谓&quot;羁&quot;前书□传作&quot;掎&quot;，通鉴亦作&quot;掎&quot;，用左传&quot;晋人角之，诸戎掎之。&quot;</p>
              <p>　　一三二六页三行见赵岐孟子注&quot;岐&quot;原斗&quot;歧&quot;，径改正。按：绍兴本赵岐之&quot;岐&quot;皆斗&quot;歧&quot;，后如此，不悉出校记。</p>
              <p>　　一三二六页一四行岂若卑论齐俗按：&quot;齐&quot;当依史记作&quot;侪&quot;。</p>
              <p>　　一三二七页一一行彪复辟司徒玉况府汲本、殿本&quot;玉&quot;作&quot;玊&quot;。按：玉字本有肃音，不必改为&quot;玊&quot;，参阅前虞延传校记。又按：集解引沉钦韩说，谓是时&quot;司徒&quot;上有&quot;大&quot;字。</p>
              <p>　　一三二八页一行不能无*[为]*恶据集解本补。按：此所引贾谊上疏之辞与前书不同，前书作&quot;习与正人居之，不能毋正，犹生长于齐，不能不齐言也。习与不正人居也，不能毋不正，犹生长于楚之地，不能不楚言也&quot;。</p>
              <p>　　一三二八页二行出则周公邵公太*(公)*史佚据汲本删。按：史记云&quot;召公为师，周公为保&quot;，无太公辅成王事，&quot;公&quot;字衍。太史佚即史佚也。</p>
              <p>　　一三二八页一五行使仆中允按：沉家本谓&quot;允&quot;续志作&quot;盾&quot;。</p>
              <p>　　一三二九页四行故令谊傅之按：&quot;令&quot;原斗&quot;今&quot;，径改正。</p>
              <p>　　一三三０页五行诵诗赋按：汲本&quot;赋&quot;作&quot;书&quot;。</p>
              <p>　　一三三一页一二行负薪之诺按：汲本、殿本&quot;诺&quot;作&quot;语&quot;。</p>
              <p>　　一三三二页一三行执文之德按：集解引周寿昌说，谓周颂作&quot;秉文之德&quot;，此&quot;秉&quot;字作&quot;执&quot;，乃唐讳□，秉与□同音，嫌名也，故避&quot;秉&quot;为&quot;执&quot;，义同字异。</p>
              <p>　　一三三三页二行舟人吉桑对曰按：&quot;吉桑&quot;新序作&quot;固桑&quot;，说苑尊贤篇作&quot;古乘&quot;，人表作&quot;固来&quot;，循吏传注作&quot;古桑&quot;。沉钦韩谓&quot;乘&quot;&quot;来&quot;皆&quot;桑&quot;之误，&quot;吉&quot;又为&quot;古&quot;之误。</p>
              <p>　　一三三四页三行召诣校书部按：&quot;校书部&quot;疑当作&quot;校书郎&quot;。御览五一五引正作&quot;校书郎&quot;，又班超传云&quot;兄固，被召诣校书郎&quot;。</p>
              <p>　　一三三四页四行司隶从事孟异按：集解引惠栋说，谓&quot;异&quot;当作&quot;冀&quot;，见马援、杜林等传。又引沉钦韩说，谓史通正史篇作&quot;孟冀&quot;。</p>
              <p>　　一三三四页一三行六代谓武帝史臣谓司马迁也按：此注原误置于&quot;史臣&quot;之下，今移正。盖正文&quot;六世&quot;句绝，&quot;史臣&quot;属下为句，若注于&quot;史臣&quot;之下，则&quot;史臣&quot;二字当连&quot;六世&quot;为句矣。</p>
              <p>　　一三三五页一一行刘敬说上都关中殿本&quot;刘&quot;作&quot;娄&quot;。按：娄敬说高祖都关中，封奉春君，赐姓刘氏，故亦作&quot;刘敬&quot;，然下文&quot;奉春建策&quot;注又作&quot;娄敬&quot;，前后亦不一致也。</p>
              <p>　　一三三五页一五行表以*(泰)**[太]*华终南之山张森楷校勘记谓&quot;太华&quot;字本不作&quot;泰&quot;，后人误以为范晔避其父讳，改&quot;泰&quot;为&quot;太&quot;，遂并非讳改者而亦回改为&quot;泰&quot;。今据改。</p>
              <p>　　一三三五页一六行带以洪河泾渭之川按：校补谓文选此下有&quot;觽流之隈，汧涌其西&quot;语。</p>
              <p>　　一三三六页四行度宏规而大起惠栋谓李善曰&quot;度&quot;或为&quot;庆&quot;，庆与羌古字通，小尔雅云羌，发声也。按：王念孙谓李善本度字本作&quot;庆&quot;，今本作&quot;度&quot;者，后人据五臣本及班固传改之耳。善注原文当云&quot;小雅曰羌，发声也，'庆'与'羌'古字通，'庆'或为'庋'。&quot;又谓作&quot;庆&quot;是。庆，语词。&quot;宏规&quot;与&quot;大起&quot;相对为文，言肇建都邑，先宏规之而后大起之也。</p>
              <p>　　一三三六页五行故穷奢而极侈按：王先谦谓固集及文选&quot;奢&quot;并作&quot;泰&quot;，此亦范氏避其父讳而改。</p>
              <p>　　一三三六页八行乡曲豪俊游侠之雄按：文选&quot;俊&quot;作&quot;举&quot;，李注引史记魏公子无忌曰&quot;平原之游，徒豪举耳&quot;。盖以&quot;乡曲豪举&quot;为句。此以&quot;乡曲豪俊&quot;与&quot;游侠之雄&quot;连读为句，故注云&quot;豪俊游侠谓朱家、郭解、原涉之类也&quot;。</p>
              <p>　　一三三七页一二行天子城十二门通十二子按：此周礼&quot;匠人营国方九里旁三门&quot;郑玄注文，章怀引之以释&quot;立十二之通门&quot;也。文选注同。各本误引周礼地官&quot;司门&quot;郑注，作&quot;司门若今城门校尉，主王城十二门&quot;。</p>
              <p>　　一三三七页一三行汉宫阁疏曰汲本、殿本&quot;阁&quot;作&quot;阙&quot;。按：后文&quot;披香&quot;注引&quot;汉宫阁名&quot;，殿本&quot;阁&quot;作&quot;阙&quot;，文选注亦作&quot;阙&quot;。又后文&quot;左牵牛而右织女&quot;注引&quot;汉宫阁疏&quot;，殿本亦作&quot;阁&quot;，而文选注则作&quot;阙&quot;。又按：&quot;汉宫阁疏&quot;或&quot;汉宫阙疏&quot;与&quot;汉宫阁名&quot;或&quot;汉宫阙名&quot;，隋志俱不着录，唐志有汉宫阙簿，史记高祖纪索隐、初学记居处部、御览居处部十二引&quot;汉宫殿疏&quot;，北堂书钞舟部上引&quot;汉宫室疏&quot;，殆即一书也。</p>
              <p>　　一三三八页一行原尝*[谓]*平原君赵胜孟尝君田文也据汲本、殿本补。</p>
              <p>　　一三三八页五行逴荦诸夏按：李慈铭谓&quot;荦&quot;文选作&quot;跞&quot;。</p>
              <p>　　一三三九页一三行王曪字子泉汲本、殿本&quot;泉&quot;作&quot;渊&quot;，下&quot;泉云颂叹&quot;之&quot;泉&quot;亦作&quot;渊&quot;。按：&quot;渊&quot;作&quot;泉&quot;，当是章怀避唐讳改。</p>
              <p>　　一三四０页二行*[小]*尔雅曰禾穗谓之颖按：校补谓此见小尔雅广物篇，文选李善注引作&quot;小雅曰&quot;，文选注于小尔雅皆省称&quot;小雅&quot;，此则脱去&quot;小&quot;字也。</p>
              <p>　　今据补。</p>
              <p>　　一三四０页二行*[小]*尔雅曰敷布也按：尔雅无&quot;敷布也&quot;之训，此见小尔雅广诂篇。今据补。</p>
              <p>　　一三四０页一二行放*(泰)**[太]*紫之圆方按：&quot;泰&quot;当作&quot;太&quot;，今改，参阅上&quot;表以*(泰)*[太]华终南之山&quot;条。</p>
              <p>　　一三四０页一四行于是左*(□)**[覠]*右平据殿本改。按：集解引柳从辰说，谓字书玉部无□字，应从土。</p>
              <p>　　一三四０页一六行徇以离殿别寝按：校补谓文选&quot;殿&quot;作&quot;宫&quot;。</p>
              <p>　　一三四一页一行增盘业峨按：文选作&quot;增盘崔嵬&quot;。</p>
              <p>　　一三四一页五行玄墀扣切按：文选&quot;切&quot;作&quot;砌&quot;。</p>
              <p>　　一三四一页一一行周见洽闻按：校补谓文选&quot;周&quot;作&quot;殚&quot;。</p>
              <p>　　一三四一页一四行修涂飞阁按：校补谓文选&quot;涂&quot;作&quot;除&quot;，注&quot;除，楼陛也&quot;。</p>
              <p>　　一三四一页一四行混建章而外属按：校补谓文选&quot;而&quot;下有&quot;连&quot;字。</p>
              <p>　　一三四二页六行似无依*(之)**[而]*洋洋文选&quot;之&quot;作&quot;而&quot;，王先谦谓作&quot;而&quot;是。今据改。</p>
              <p>　　一三四二页八行抗仙掌*(与)**[以]*承露据汲本、殿本改。</p>
              <p>　　一三四三页四行域亦作覠按：刊误谓案文当作&quot;覠亦作域&quot;，言&quot;覠&quot;字有作&quot;域&quot;者也。</p>
              <p>　　一三四三页一六行纳之于*(璧)**[壁]*带按：校补云前书音义&quot;壁带谓壁中之带也&quot;，此&quot;壁&quot;字当从土，各本皆从玉，涉上&quot;衔璧&quot;而误。今据改。</p>
              <p>　　一三四四页四行其光色也按：张森楷校勘记谓&quot;色&quot;下当有脱文一字，据上文&quot;其文理密也&quot;知之。</p>
              <p>　　一三四四页一０行顺常按：&quot;顺&quot;原斗&quot;须&quot;，径据汲本、殿本改正。</p>
              <p>　　一三四五页一六行*(门)*高二十余丈据刊误删。</p>
              <p>　　一三四六页四行小雅曰按：小雅即小尔雅之省称，下所引乃小尔雅广诂文。</p>
              <p>　　一三四七页八行耀威而讲事按：王先谦谓文选作&quot;耀威灵而讲武事&quot;。</p>
              <p>　　一三四七页一一行于是乘*(銮)*舆备法驾刊误谓案注所解乘舆之义，则此多&quot;銮&quot;字。今据删。按：上林赋&quot;于是乘舆弭节徘徊&quot;，甘泉赋&quot;于是乘舆乃登夫凤皇兮&quot;，句例相似，班赋之所出也。</p>
              <p>　　一三四七页一一行六师发冑按：文选&quot;冑&quot;作&quot;逐&quot;，近人高步瀛文选李注义疏引胡绍瑛说，谓逐冑音同，文选作&quot;逐&quot;，后汉书作&quot;冑&quot;，并&quot;駎&quot;之假，玉篇&quot;駎，徐救切，竞驰也&quot;。</p>
              <p>　　一三四八页三行历长杨之榭按：&quot;杨&quot;原作&quot;扬&quot;，径据汲本、殿本改，注同。</p>
              <p>　　一三四八页五行举燧命爵按：校补谓文选作&quot;举烽命釂&quot;。</p>
              <p>　　一三四八页七行玄鹤白鹭按：校补谓文选句上有&quot;鸟则&quot;二字。</p>
              <p>　　一三四八页七行鸧鸹鸨鶂按：&quot;鸨&quot;原作&quot;鳵&quot;，径据文选改，注同。</p>
              <p>　　一三四九页八行法驾公*[卿]*不在卤簿中据汲本、殿本补。</p>
              <p>　　一三五一页九行*(阙)**[阚]*子曰据殿本改。</p>
              <p>　　一三五一页一七行宣帝颇好神仙按：&quot;仙&quot;原斗&quot;伯&quot;，径改正。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='43.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='45.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
