<html>
<head>
<title>后汉书卷六十八　郭符许列传　第五十八</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="73.htm"><img src="last.gif" width="46" height="15" border="0"></a><img src="bg.gif" width="40" height="30"><a href="75.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷六十八　郭符许列传　第五十八</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　郭太字林宗，[一]太原界休人也。[二]家世贫贱。早孤，母欲使给事县廷。[三]
              <p>　　林宗曰：&quot;大丈夫焉能处斗筲之役乎？&quot;遂辞。就成鮧屈伯彦学，三年业毕，博通坟籍。善谈论，美音制。乃游于洛阳。始见河南尹李膺，膺大奇之，遂相友善，于是名震京师。后归乡里，衣冠诸儒送至河上，车数千两。林宗唯与李膺同舟而济，觽宾望之，以为神仙焉。</p>
              <p>　　注[一]范晔父名泰，故改为此&quot;太&quot;。郑公业之名亦同焉。</p>
              <p>　　注[二]介休，今汾州县。</p>
              <p>　　注[三]苍颉篇曰：&quot;廷，直也。&quot;说文：&quot;廷，朝中也。&quot;风俗通：&quot;廷，正也。</p>
              <p>　　言县廷、郡廷、朝廷，皆取平均正直也。&quot;</p>
              <p>　　司徒黄琼辟，太常赵典举有道。或劝林宗仕进者，对曰：&quot;吾夜观干象，昼察人事，天之所废，不可支也。&quot;[一]遂并不应。性明知人，好銟训士类。身长八尺，容貌魁伟，曪衣博带，周游郡国。尝于陈梁闲行遇雨，巾一角垫，[二]时人乃故折巾一角，以为&quot;林宗巾&quot;。其见慕皆如此。[三]或问汝南范滂曰：&quot;郭林宗何如人？&quot;滂曰：&quot;隐不违亲，[四]</p>
              <p>　　贞不绝俗，[五]天子不得臣，诸侯不得友，吾不知其它。&quot;[六]后遭母忧，有至孝称。[七]林宗虽善人伦，而不为危言核论，[八]故宦官□政而不能伤也。</p>
              <p>　　及党事起，知名之士多被其害，唯林宗及汝南袁闳得免焉。遂闭门教授，弟子以千数。</p>
              <p>　　注[一]左传晋汝叔宽之词。支犹持也。</p>
              <p>　　注[二]音丁念反。周迁舆服杂事曰：&quot;巾以葛为之，形如*(幍)**[□]*，音口洽反。本居士野人所服。魏武造*(幍)**[□]*，其巾乃废。今国子学生服焉。以白纱为之。&quot;</p>
              <p>　　注[三]泰别传曰：&quot;泰名显，士争归之，载刺常盈车。&quot;</p>
              <p>　　注[四]介推之类。</p>
              <p>　　注[五]柳下惠之类。</p>
              <p>　　注[六]礼记曰：&quot;儒有上不臣天子，下不事诸侯。&quot;</p>
              <p>　　注[七]谢承书曰：&quot;遭母忧，欧血发病，历年乃瘳。&quot;</p>
              <p>　　注[八]礼记曰：&quot;拟人必于其伦。&quot;郑玄注曰：&quot;伦犹类也。&quot;论语孔子曰：&quot;邦有道，危言危行。邦无道，危行言孙。&quot;核犹实也。</p>
              <p>　　建宁元年，太傅陈蕃、大将军窦武为阉人所害，林宗哭之于野，恸。既而叹曰：</p>
              <p>　　&quot;'人之云亡，邦国殄瘁'。[一]'瞻乌爰止，不知于谁之屋'耳。&quot;[二]</p>
              <p>　　注[一]诗大雅之词。</p>
              <p>　　注[二]诗小雅也。言不知王业当何所归。</p>
              <p>　　明年春，卒于家，时年四十二。四方之士千余人，皆来会葬。[一]同志者乃共刻石立碑，蔡邕为其文，既而谓涿郡卢植曰：&quot;吾为碑铭多矣，皆有臱德，唯郭有道无愧色耳。&quot;</p>
              <p>　　注[一]谢承书曰：&quot;泰以建宁二年正月卒，自弘农函谷关以西，河内汤阴以北，二千里负笈荷担弥路，柴车苇装塞涂，盖有万数来赴。&quot;</p>
              <p>　　其銟拔士人，皆如所鉴。[一]后之好事，或附益增张，故多华辞不经，又类卜相之书。今录其章章效于事者，着之篇末。[二]</p>
              <p>　　注[一]谢承书曰：&quot;泰之所名，人品乃定，先言后验，觽皆服之。故适陈留则友符伟明，游太学则师仇季智，之陈国则亲魏德公，入汝南则交黄叔度。初，太始至南州，过袁奉高，不宿而去；从叔度，累日不去。或以问太。太曰：'奉高之器，譬之*(泛)**[氿]*滥，虽清而易挹。叔度之器，汪汪若千顷之陂，澄之不清，扰之不浊，不可量也。'已而果然，太以是名闻天下。&quot;</p>
              <p>　　注[二]章章犹昭昭也。</p>
              <p>　　左原者，陈留人也。为郡学生，犯法见斥。林宗尝遇诸路，为设酒肴以慰之。</p>
              <p>　　谓曰：&quot;昔颜涿聚梁甫之巨盗，段干木晋国之大驵，卒为齐之忠臣，魏之名贤。</p>
              <p>　　[一]蘧瑗、颜回尚不能无过，况其余乎？[二]慎勿恚恨，责躬而已。&quot;原纳其言而去。或有讥林宗不绝恶人者。</p>
              <p>　　对曰：&quot;人而不仁，疾之以甚，乱也。&quot;[三]原后忽更怀忿，结客欲报诸生。其日林宗在学，原愧负前言，因遂罢去。后事露，觽人咸谢服焉。</p>
              <p>　　注[一]吕氏春秋曰：&quot;颜涿聚，梁父大盗也，学于孔子。&quot;左传曰：&quot;晋伐齐，战于黎丘，齐师败绩，亲禽颜庚。&quot;杜预注曰：&quot;黎丘，隰也。颜庚，齐大夫颜涿聚也。&quot;又曰：&quot;晋荀瑶伐郑，*[郑驷弘]*请救于齐。齐师将兴，陈成子属孤子，三日朝，设乘车两马，系五邑焉。召颜涿聚之子晋，曰：'隰之役，而父死焉，以国之多难，未汝恤也。今君命汝以是邑也，服车而朝，无废前劳。'&quot;吕氏春秋曰：&quot;段干木，晋国之驵。&quot;说文曰：&quot;驵，会也。谓合两家之卖买，如今之度巿也。&quot;新序曰&quot;魏文侯过段干木之闾而轼之，遂致禄百万，而时往问之。国人皆喜，相与诵之曰：'吾君好正，段干木之敬；吾君好忠，段干木之隆。'秦欲攻魏，司马唐谏曰：'段干木贤者也，而魏礼之，天下莫不闻，无乃不可加兵乎？'秦君以为然&quot;也。驵音子朗反。</p>
              <p>　　注[二]论语曰：&quot;蘧伯玉使人于孔子，问之曰：'夫子何为？'对曰：'夫子欲寡其过而未能也。'&quot;又曰：&quot;颜回好学，不贰过。&quot;</p>
              <p>　　注[三]论语孔子之言也。郑玄注云：&quot;不仁之人，当以风化之。若疾之以甚，是益使为乱也。&quot;</p>
              <p>　　茅容字季伟，陈留人也。年四十余，耕于野，时与等辈避雨树下，觽皆夷踞相对，[一]容独危坐愈恭。林宗行见之而奇其异，遂与共言，因请寓宿。旦日，容杀鸡为馔，林宗谓为己设，既而以供其母，自以草蔬与客同饭。[二]林宗起拜之曰：&quot;卿贤乎哉！&quot;因劝令学，卒以成德。</p>
              <p>　　注[一]夷，平也。说文曰：&quot;踞，蹲也。&quot;</p>
              <p>　　注[二]草，麤也。</p>
              <p>　　孟敏字叔达，钜鹿杨氏人也。[一]客居太原。荷甑墯地，不顾而去。林宗见而问其意。对曰：&quot;甑以破矣，视之何益？&quot;林宗以此异之，因劝令游学。十年知名，三公俱辟，并不屈云。</p>
              <p>　　注[一]十三州志曰，杨氏县在今魏郡北也。</p>
              <p>　　庾乘字世游，颍川鄢陵人也。少给事县廷为门士。[一]林宗见而拔之，劝游学*(宫)**[官]*，遂为诸生佣。后能讲论，自以卑第，每处下坐，诸生博士皆就雠问，由是学中以下坐为贵。后征辟并不起，号曰&quot;征君&quot;。</p>
              <p>　　注[一]士即门卒。</p>
              <p>　　宋果字仲乙，[一]扶风人也。性轻悍，□与人报雠，为郡县所疾。林宗乃训之义方，惧以祸败。果感悔，叩头谢负，遂改节自□。后以烈气闻，辟公府，侍御史、并州刺史，所在能化。</p>
              <p>　　注[一]谢承书&quot;乙&quot;作&quot;文&quot;。</p>
              <p>　　贾淑字子厚，林宗乡人也。虽世有冠冕，而性险害，邑里患之。[一]林宗遭母忧，淑来修吊，既而钜鹿孙威直亦至。威直以林宗贤而受恶人吊，心怪之，不进而去。林宗追而谢之曰：&quot;贾子厚诚实凶德，然洗心向善。仲尼不逆互乡，故吾许其进也。&quot;</p>
              <p>　　[二]淑闻之，改过自厉，终成善士。乡里有忧患者，淑辄倾身营救，为州闾所称。</p>
              <p>　　注[一]谢承书曰：&quot;淑为舅宋瑗报雠于县中，为吏所捕，系狱当死。泰与语，淑恳恻流涕。泰诣县令应操，陈其报怨蹈义之士。被赦，县不宥之，郡上言，乃得原。&quot;</p>
              <p>　　注[二]互乡，乡名。&quot;互乡难与言，童子见，门人惑。孔子曰：'人洁己以进，与其进，不保其往。'&quot;史叔宾者，陈留人也。少有盛名。林宗见而告人曰：&quot;墙高基下，虽得必失。&quot;</p>
              <p>　　后果以论议阿枉败名云。</p>
              <p>　　黄允字子艾，济阴人也。以鉨才知名。林宗见而谓曰：&quot;卿有绝人之才，足成伟器。然恐守道不笃，将失之矣。&quot;后司徒袁隗欲为从女求姻，见允而叹曰：&quot;得貋如是足矣。&quot;允闻而黜遣其妻夏侯氏。妇谓姑曰：&quot;今当见□，方与黄氏长辞，乞一会亲属，以展离诀之情。&quot;于是大集宾客三百余人，妇中坐，攘袂数允隐匿秽恶十五事，言毕，登车而去。允以此废于时。</p>
              <p>　　谢甄字子微，汝南召陵人也。与陈留边让并善谈论，俱有盛名。每共候林宗，未尝不连日达夜。林宗谓门人曰：&quot;二子英才有余，而并不入道，惜乎！&quot;甄后不拘细行，为时所毁。让以轻侮曹操，操杀之。</p>
              <p>　　王柔字叔优，弟泽，字季道，林宗同郡晋阳县人也。兄弟总角共候林宗，以访才行所宜。林宗曰：&quot;叔优当以仕进显，季道当以经术通，然违方改务，亦不能至也。&quot;后果如所言，柔为护匈奴中郎将，泽为代郡太守。</p>
              <p>　　又识张孝仲刍牧之中，知范特祖邮置之役，[一]召公子、许伟康并出屠酤，司马子威拔自卒伍，及同郡郭长信、王长文、韩文布、李子政、曹子元、定襄周康子、西河王季然、云中丘季智、郝礼真等六十人，并以成名。[二]</p>
              <p>　　注[一]说文曰：&quot;邮，境上传书舍也。&quot;广雅曰：&quot;邮，驿也。&quot;置亦驿也。风俗通曰：&quot;汉改邮为置。置者，度其远近之闲置之也。&quot;</p>
              <p>　　注[二]谢承书曰：&quot;太原郭长信、王长文、长文弟子师、韩文布、李子政、曹子元、定襄周康子、西河王季然、云中丘季智名灵举。子师位至司徒，季然北地太守，其余多典州郡者。&quot;</p>
              <p>　　论曰：庄周有言，人情险于山川，以其动静可识，而沉阻难征。[一]故深厚之性，诡于情貌；[二]&quot;则哲&quot;之鉴，惟帝所难。[三]而林宗雅俗无所失，将其明性特有主乎？然而逊言危行，终亨时晦，[四]恂恂善导，使士慕成名，虽墨、孟之徒，不能绝也。[五]</p>
              <p>　　注[一]征，明也。沉，深也。</p>
              <p>　　注[二]诡，违也。</p>
              <p>　　注[三]帝谓尧也。书曰：&quot;知人则哲，惟帝为难。&quot;</p>
              <p>　　注[四]亨，通也。</p>
              <p>　　注[五]墨翟、孟轲也。绝，过也。</p>
              <p>　　符融字伟明，陈留浚仪人也。少为都官吏，耻之，委去。[一]后游太学，师事少府李膺。膺风性高简，每见融，辄绝它宾客，听其言论。融幅巾奋褎，谈辞如云，[二]膺每捧手叹息。郭林宗始入京师，时入莫识，融一见嗟服，因以介于李膺，由是知名。[三]</p>
              <p>　　注[一]续汉志曰：&quot;都官从事，主察举百官犯法者。&quot;融耻为其吏而去。</p>
              <p>　　注[二]幅巾者，以一幅为之也。褎，古袖字。如云者，奔踊而出也。</p>
              <p>　　注[三]古人相见，必因绍介。介，因也，言因此人以相接见也。谢承书曰：&quot;融见林宗，便与之交。又绍介于膺，以为海之明珠，未耀其光，鸟之凤皇，羽仪未翔。膺与林宗相见，待以师友之礼，遂振名天下，融之致也。&quot;</p>
              <p>　　时汉中晋文经、梁国黄子艾，并恃其才智，炫曜上京，卧托养疾，无所通接。</p>
              <p>　　洛中士大夫好事者，承其声名，坐门问疾，犹不得见。[一]三公所辟召者，辄以询访之，随所臧否，以为与夺。融察其非真，乃到太学，并见李膺曰：&quot;二子行业无闻，以豪桀自置，遂使公卿问疾，王臣坐门。融恐其小道破义，空誉违实，特宜察焉。&quot;膺然之。</p>
              <p>　　二人自是名论渐衰，宾徒稍省，旬日之闲，臱叹逃去。后果为轻薄子，并以罪废□。</p>
              <p>　　注[一]谢承书曰：&quot;文经、子艾，曜名远近，声价已定，征辟不就，疗病京师，不通宾客。公卿将相大夫遣门生旦暮问疾，郎吏公府掾属杂坐其门，不得见也。&quot;</p>
              <p>　　融益以知名。州郡礼请，举孝廉，公府连辟，皆不应。太守冯岱有名称，到官，请融相见。融一往，荐达郡士范冉、韩卓、孔□等三人，[一]因辞病自绝。会有党事，亦遭禁锢。</p>
              <p>　　注[一]□音冑。谢承书曰：&quot;冯岱字德山。性□慨，有文武异才。既到官，融往相见，荐范冉为功曹，韩卓为主簿，孔□为上计吏。&quot;袁山松书曰：&quot;卓字子助。</p>
              <p>　　腊日，奴窃食祭其先，卓义其心，即日免之。&quot;</p>
              <p>　　妻亡，贫无殡敛，乡人欲为具棺服，融不肯受。曰：&quot;古之亡者，□之中野。[一]</p>
              <p>　　唯妻子可以行志，但即土埋藏而已。&quot;[二]</p>
              <p>　　注[一]易系词曰：&quot;古之葬者，厚衣以薪，葬之中野。&quot;</p>
              <p>　　注[二]谢承书：&quot;颍川张元祖，志行士也，来存融，吊其妻亡，知其如此，谓言'足下欲尚古道，非不清妙；且礼设棺椁，制杖章，孔子曰&quot;吾从周&quot;'。便推所乘羸牛车，命融以给殡，融受而不辞也。&quot;</p>
              <p>　　融同郡田盛，字仲向，与郭林宗同好，亦名知人，优游不仕，并以寿终。</p>
              <p>　　许劭字子将，汝南平舆人也。[一]少峻名节，好人伦，多所赏识。若樊子昭、和阳士者，并显名于世。[二]故天下言拔士者，咸称许、郭。</p>
              <p>　　注[一]舆音预。</p>
              <p>　　注[二]魏志曰：&quot;和洽字阳士，汝南西平人也。初举孝廉，大将军辟，不就。魏国建，为侍中。&quot;</p>
              <p>　　初为郡功曹，太守徐璆甚敬之。[一]府中闻子将为吏，莫不改操饰行。同郡袁绍，公族豪侠，去濮阳令归，车徒甚盛，将入郡界，乃谢遣宾客，曰：&quot;吾舆服岂可使许子将见。&quot;遂以单车归家。</p>
              <p>　　注[一]璆音求，又巨秋反。</p>
              <p>　　劭尝到颍川，多长者之游，唯不候陈寔。又陈蕃丧妻还葬，乡人*(必)**[毕]*至，而劭独不往。或问其故，劭曰：&quot;太后道广，广则难周；仲举性峻，峻则少通。故不造也。&quot;其多所裁量若此。</p>
              <p>　　曹操微时，常卑辞厚礼，求为己目。[一]劭鄙其人而不肯对，操乃伺隙胁劭，劭不得已，曰：&quot;君清平之奸贼，乱世之英雄。&quot;操大悦而去。</p>
              <p>　　注[一]令品藻为题目。</p>
              <p>　　劭从祖敬，敬子训，训子相，并为三公，相以能谄事宦官，故自致台司封侯，数遣请劭。劭恶其薄行，终不候之。</p>
              <p>　　劭邑人李逵，壮直有高气，劭初善之，而后为隙，又与从兄靖不睦，[一]时议以此少之。初，劭与靖俱有高名，好共核论乡党人物，每月辄更其品题，故汝南俗有&quot;月旦评&quot;焉。</p>
              <p>　　注[一]蜀志曰：&quot;许靖字文休，少与从弟劭俱知名，并有人伦臧否之称，而私情不协。劭为郡功曹，排摈靖不得齿□，以马磨自给。&quot;</p>
              <p>　　司空杨彪辟，举方正、敦朴，征，皆不就。或劝劭仕，对曰：&quot;方今小人道长，王室将乱，吾欲避地淮海，以全老幼。&quot;乃南到广陵。徐州刺史陶谦礼之甚厚。</p>
              <p>　　劭不自安，告其徒曰：&quot;陶恭祖外慕声名，内非真正。待吾虽厚，其埶必薄。不如去之。&quot;遂复投扬州刺史刘繇于曲阿。[一]其后陶谦果捕诸寓士。[二]及孙策平吴，劭与繇南奔豫章而卒，时年四十六。</p>
              <p>　　注[一]繇字正礼。</p>
              <p>　　注[二]寓，寄也。</p>
              <p>　　兄虔亦知名，汝南人称平舆渊有二龙焉。[一]</p>
              <p>　　注[一]平舆故城*[在]*今豫州汝阳县东北，有二龙乡、月旦里。</p>
              <p>　　赞曰：林宗怀宝，识深甄藻。[一]明发周流，永言时道。[二]符融鉴真，子将人伦。守节好耻，并亦逡巡。[三]</p>
              <p>　　注[一]甄，明也。藻犹饰也。</p>
              <p>　　注[二]明发，发夕至明也。吕氏春秋曰：&quot;孔子周流天下。&quot;</p>
              <p>　　注[三]逡巡，自退不仕也。</p>
              <p>　　校勘记</p>
              <p>　　二二二六页六行形如*(幍)**[□]*按：注云&quot;音口洽反&quot;，则字当作&quot;□&quot;，今改，下同。二二二七页一０～一二行初太始至南州至太以是名闻天下按：此注文七十四字，汲本、殿本皆儳入正文。明嘉靖汪文盛刻本不误，闽本亦不误，闽本盖据汪文盛本翻刻也。</p>
              <p>　　二二二七页一一行譬之*(泛)**[氿]*滥集解引惠栋说，谓蒋杲云&quot;泛&quot;当作&quot;氿&quot;，俗本误&quot;氿&quot;为&quot;泛&quot;，因转误为&quot;泛&quot;也。王先谦谓黄宪传&quot;泛滥&quot;作&quot;氿滥&quot;，谓氿泉、滥泉也。今据改。</p>
              <p>　　二二二七页一一行扰之不浊按：殿本&quot;扰&quot;作&quot;挠&quot;，御览七十二引续汉书同。</p>
              <p>　　二二二七页一五行段干木按：&quot;段&quot;原斗&quot;□&quot;，径改正。注同。</p>
              <p>　　二二二八页四行晋荀瑶伐郑*[郑驷弘]*请救于齐按：注脱&quot;郑驷弘&quot;三字，则上下文语意不属，今据今本左传补。</p>
              <p>　　二二二八页八行司马唐谏曰按：校补引柳从辰说，谓&quot;司马唐&quot;今新序作&quot;司马唐且&quot;。</p>
              <p>　　二二二八页一三行茅容字季伟按：校补谓&quot;伟&quot;一作&quot;玮&quot;。柳从辰云风俗通有黄琼门生茅季玮，即其人。</p>
              <p>　　二二二九页三行钜鹿杨氏人也按：&quot;杨&quot;原斗&quot;扬&quot;，径改正。注同。</p>
              <p>　　二二二九页七行劝游学*(宫)**[官]*刊误谓案文&quot;宫&quot;当作&quot;官&quot;。今据改。</p>
              <p>　　二二二九页一五行贾淑字子厚按：集解引惠栋说，谓袁纪&quot;子厚&quot;作&quot;子序&quot;。</p>
              <p>　　二二三０页一行既而钜鹿孙威直亦至按：集解引惠栋说，谓郭泰别传&quot;威&quot;作&quot;咸&quot;。</p>
              <p>　　二二三０页九行黄允字子艾按：集解引惠栋说，谓袁纪&quot;子艾&quot;作&quot;元艾&quot;。</p>
              <p>　　二二三０页一二行于是大集宾客三百余人按：校补引柳从辰说，谓袁纪作&quot;请亲属及宾客二十余人&quot;。</p>
              <p>　　二二三四页九行乡人*(必)**[毕]*至据汲本、殿本改。</p>
              <p>　　二二三四页一三行君清平之奸贼乱世之英雄按：三国魏志裴注引世说，作&quot;治世之能臣，乱世之奸雄&quot;。</p>
              <p>　　二二三五页七行司空杨彪按：&quot;杨&quot;原斗&quot;扬&quot;，径改正。</p>
              <p>　　二二三五页一四行平舆故城*[在]*今豫州汝阳县东北据汲本、殿本补。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='73.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='75.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
