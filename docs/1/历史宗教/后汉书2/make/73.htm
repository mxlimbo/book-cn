<html>
<head>
<title>后汉书卷六十七　党锢列传　第五十七</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="72.htm"><img src="last.gif" width="46" height="15" border="0"></a><img src="bg.gif" width="40" height="30"><a href="74.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷六十七　党锢列传　第五十七</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　孔子曰：&quot;性相近也，习相远也。&quot;言嗜恶之本同，而迁染之涂异也。[一]夫刻意则行不肆，牵物则其志流。[二]是以圣人导人理性，裁抑宕佚，慎其所与，节其所偏，虽情品万区，质文异数，至于陶物振俗，其道一也。[三]叔末浇讹，王道陵缺，[四]而犹假仁以效己，凭义以济功。举中于理，则强梁简气；片言违正，则畼台解情。盖前哲之遗尘，有足求者。[五]
              <p>　　注[一]嗜犹好也。恶音乌故反。言人好恶，各有本性，迁染者，由其所习。尚书曰：&quot;唯人生厚，因物有迁。&quot;墨子曰：&quot;墨子见染丝者，泣而叹曰：'染于苍则苍，染于黄则黄，故染不可不慎也。非独染丝然也，国亦有染。汤染于伊尹，故王天下；殷纣染于恶来，故国残身死，为天下僇。'&quot;注[二]刻意，刻削其意不得自恣也。庄子曰：&quot;刻意尚行，离时异俗。&quot;行音下孟反。肆犹族纵也。牵物谓为物所牵制，则其志流宕忘反也。淮南子曰：&quot;非拘紧牵连于物，而不与推移也。&quot;</p>
              <p>　　注[三]陶谓陶治以成之。管子曰：&quot;夫法之制人，犹陶之于埴，冶之于金也。&quot;</p>
              <p>　　埴音植。</p>
              <p>　　注[四]叔末犹季末也。谓当春秋之时。</p>
              <p>　　注[五]褫犹夺也，音直纸反。畼台，贱人也。齐侯伐楚，楚子使与师言曰：&quot;君处北海，寡人南海，唯是风马牛不相及也，不虞君之涉吾地也。何故？&quot;管仲对曰：&quot;尔贡苞茅不入，王祭不供，无以缩酒，寡人是征。&quot;对曰：&quot;贡之不入，寡君之罪也。&quot;遂使屈完与齐盟于召陵。此强梁褫气也。又晋吕甥、郄苪将焚公宫而杀晋侯，寺人披请见，公使让之，且辞曰：&quot;汝为惠公来求杀余，命汝三宿，汝中宿而至。虽君有命，何其速也？&quot;对曰：&quot;臣谓君之入也，其知之矣。</p>
              <p>　　若犹未也，又将及难。君命无二，古之制也。除君之恶，唯力是视，蒲人狄人，余何有焉。今君即位，其无蒲、狄乎？&quot;此为畼台解情也。并见左传。</p>
              <p>　　霸德既衰，狙诈萌起。[一]强者以决胜为雄，弱者以诈劣受屈。至有画半策而绾万金，开一说而锡琛瑞。[二]或起徒步而仕执珪，解草衣以升卿相。[三]士之饰巧驰辩，以要能钓利者，不期而景从矣。[四]自是爱尚相夺，与时回变，其风不可留，其敝不能反。</p>
              <p>　　注[一]霸德衰谓六国时也。狙音七余反。广雅曰：&quot;狙，狝猴也。&quot;以其多诈，故比之也。</p>
              <p>　　注[二]苏秦说赵王，赐白壁百双，黄金万镒。虞卿一见赵王，赐白璧一双，黄金百镒。见史记及战国策。</p>
              <p>　　注[三]史记曰，楚惠王言&quot;庄舄，越之鄙细人也，今仕楚执珪，贵富矣&quot;。解草衣谓范睢、蔡泽之类。</p>
              <p>　　注[四]韩子李斯曰&quot;韩非饰辩诈谋，以钓利于秦&quot;也。贾谊过秦曰&quot;赢粮而景从&quot;也。</p>
              <p>　　及汉祖杖□，武夫□兴，宪令宽赊，文礼简阔，绪余四豪之烈，人怀陵上之心，[一]轻死重气，怨惠必雠，令行私庭，权移匹庶，任侠之方，成其俗矣。[二]</p>
              <p>　　自武帝以后，崇尚儒学，怀经协术，所在雾会，至有石渠分争之论，党同伐异之说，守文之徒，盛于时矣。</p>
              <p>　　[三]至王莽专伪，终于篡国，忠义之流，耻见缨绋，遂乃荣华丘壑，甘足枯槁。</p>
              <p>　　[四]虽中兴在运，汉德重开，而保身怀方，弥相慕袭，去就之节，重于时矣。[五]</p>
              <p>　　逮桓灵之闲，主荒政缪，国命委于阉寺，士子羞与为伍，故匹夫抗愤，处士横议，遂乃激扬名声，互相题拂，品核公卿，裁量执政，婞直之风，于斯行矣。[六]</p>
              <p>　　注[一]四豪谓信陵君魏公子无忌、平原君赵胜、春申君黄歇、孟尝君田文。前书班固曰：&quot;游谈者以四豪为称首。&quot;</p>
              <p>　　注[二]前书音义曰：&quot;相与信为任，同是非为侠，所谓权行州域，力折公侯者也。&quot;</p>
              <p>　　注[三]武帝诏求贤良，于是公孙弘、董仲舒等出焉。宣帝时，集诸儒于石渠阁，讲论六蓺。召五经名儒太子萧望之等大议殿中，平公羊、谷梁同异，同己者朋党之，异己者攻伐之。刘歆书曰：&quot;党同门，妒道真。&quot;</p>
              <p>　　注[四]谓袭胜、薛方、郭钦、蒋诩之类，并隐居不应莽召。</p>
              <p>　　注[五]谓逢萌、严光、周党、尚长之属。</p>
              <p>　　注[六]婞，狠也，音邢鼎反。</p>
              <p>　　夫上好则下必甚，矫枉故直必过，其理然矣。[一]若范滂、张俭之徒，清心忌恶，终陷党议，不其然乎？</p>
              <p>　　注[一]礼记曰：&quot;下之事上也，不从其所令，从其所行。上好是物，下必有甚者矣。&quot;矫，正也。正枉必过其直，见孟子。</p>
              <p>　　初，桓帝为蠡吾侯，受学于甘陵周福，及即帝位，擢福为尚书。时同郡河南尹房植有名当朝，乡人为之谣曰：&quot;天下规矩房伯武，因师获印周仲进。&quot;二家宾客，互相讥揣，[一]遂各树朋徒，渐成尤隙，由是甘陵有南北部，党人之议，自此始矣。</p>
              <p>　　后汝南太守宗资任功曹范滂，南阳太守成□亦委功曹岑晊，[二]二郡又为谣曰：</p>
              <p>　　&quot;汝南太守范孟博，南阳宗资主画诺。南阳太守岑公孝，弘农成□但坐啸。&quot;[三]</p>
              <p>　　因此流言转入太学，诸生三万余人，郭林宗、贾伟节为其冠，[四]并与李膺、陈蕃、王畅更相曪重。学中语曰：&quot;天下模楷李元礼，不畏强御陈仲举，天下俊秀王叔茂。&quot;又渤海公族进阶、[五]扶风魏齐卿，并危言深论，不隐豪强。[六]</p>
              <p>　　自公卿以下，莫不畏其贬议，屣履到门。</p>
              <p>　　注[一]初委反。</p>
              <p>　　注[二]音质。</p>
              <p>　　注[三]谢承书曰&quot;成□少修仁义，笃学，以清名见。举孝廉，拜郎中，迁南阳太守。郡旧多豪强，中官黄门盘*(牙)**[互]*境界。□下车，振威严以捡摄之。</p>
              <p>　　是时桓帝乳母、中官贵人外亲张子禁，怙恃贵埶，不畏法网，功曹岑晊劝使捕子禁付宛狱，笞杀之。桓帝征□，下狱死。宗资字叔都，南阳安觽人也。家代为汉将相名臣。祖父均，自有传。资少在京师，学孟氏易、欧阳尚书。举孝廉，拜议郎，补御史中丞、汝南太守。署范滂为功曹，委任政事，推功于滂，不伐其美。任善之名，闻于海内&quot;也。</p>
              <p>　　注[四]冠犹首也。</p>
              <p>　　注[五]公族，姓也，名进阶。风俗通曰：&quot;晋成公立嫡子为公族大夫。&quot;韩无忌号公族穆子，见左氏传。</p>
              <p>　　注[六]危言谓不畏危难而直言也。论语孔子曰：&quot;邦有道，危言危行。&quot;</p>
              <p>　　时河内张成善说风角，推占当赦，遂教子杀人。李膺为河南尹，督促收捕，既而逢宥获免，膺愈怀愤疾，竟案杀之。初，成以方伎交通宦官，帝亦颇谇其占。</p>
              <p>　　成弟子牢修因上书诬告膺等养太学游士，交结诸郡生徒，更相驱驰，共为部党，诽讪朝廷，疑乱风俗。[一]于是天子震怒，班下郡国，逮捕党人，布告天下，使同忿疾，遂收执膺等。其辞所连及陈寔之徒二百余人，或有逃遁不获，皆悬金购募。使者四出，相望于道。明年，尚书霍谞、城门校尉窦武并表为请，帝意稍解，乃皆赦归田里，禁锢终身。而党人之名，犹书王府。</p>
              <p>　　注[一]说文曰：&quot;诽，谤也。&quot;苍颉篇曰：&quot;讪，非也。&quot;</p>
              <p>　　自是正直废放，邪枉炽结，海内希风之流，遂共相摽搒，[一]指天下名士，为之称号。上曰&quot;三君&quot;，次曰&quot;八俊&quot;，次曰&quot;八顾&quot;，次曰&quot;八及&quot;，次曰&quot;八厨&quot;，犹古之&quot;八元&quot;、&quot;八凯&quot;也。窦武、刘淑、陈蕃为&quot;三君&quot;。君者，言一世之所宗也。李膺、荀翌、杜密、王畅、刘佑、魏朗、赵典、朱□为&quot;八俊&quot;。</p>
              <p>　　俊者，言人之英也。郭林宗、宗慈、巴肃、夏馥、范滂、尹勋、蔡衍、羊陟为&quot;八顾&quot;。顾者，言能以德行引人者也。张俭、岑晊、刘表、陈翔、孔昱、苑康、□*(敷)**[□]*、翟超为&quot;八及&quot;。及者，言其能导人追宗者也。[二]度尚、张邈、王考、刘儒、胡母班、秦周、蕃向、王章为&quot;八厨&quot;。[三]厨者，言能以财救人者也。</p>
              <p>　　注[一]希，望也，摽搒犹相称扬也。&quot;搒&quot;与&quot;牓&quot;同，古字通。</p>
              <p>　　注[二]导，引也。宗谓所宗仰者。</p>
              <p>　　注[三]蕃，姓也，音皮。</p>
              <p>　　又张俭乡人朱并，承望中常侍侯览意旨，上书告俭与同乡二十四人别相署号，共为部党，图危社稷。以俭及□彬、褚凤、张肃、薛兰、冯禧、魏玄、徐干为&quot;八俊&quot;，田林、张隐、刘表、薛郁、王访、刘祗、宣靖、公绪恭为&quot;八顾&quot;，[一]</p>
              <p>　　朱楷、田盘、簄耽、薛敦、宋布、唐龙、嬴咨、宣曪为&quot;八及&quot;，刻石立墠，共为部党，而俭为之魁。[二]灵帝诏刊章捕俭等。[三]大长秋曹节因此讽有司奏捕前党故司空虞放、太仆杜密、长乐少府李膺、司隶校尉朱□、颍川太守巴肃、沛相荀翌、河内太守魏朗、山阳太守翟超、任城相刘儒、太尉掾范滂等百余人，皆死狱中。余或先殁不及，或亡命获免。自此诸为怨隙者，因相陷害，睚鴺之忿，滥入党中。[四]又州郡承旨，或有未尝交关，亦离祸毒。其死徙废禁者，六七百人。</p>
              <p>　　注[一]公绪，姓也。</p>
              <p>　　注[二]墠，除地于中为□。墠音禅。魁，大帅也。</p>
              <p>　　注[三]刊，削。不欲宣露并名，故削除之，而直捕俭等。</p>
              <p>　　注[四]睚音五懈反。广雅曰：&quot;睚，裂也。&quot;鴺音才赐反。前书音义曰：&quot;瞋目蝄也。&quot;史记曰：&quot;睚鴺之隙必报。&quot;</p>
              <p>　　熹平五年，永昌太守曹鸾上书大讼党人，言甚方切。帝省奏大怒，即诏司隶、益州槛车收鸾，送槐里狱掠杀之。于是又诏州郡更考党人门生故吏父子兄弟，其在位者，免官禁锢，爰及五属。[一]</p>
              <p>　　注[一]谓斩衰、齐衰、大功、小功、缌麻也。</p>
              <p>　　光和二年，上禄长和海[一]上言：&quot;礼，从祖兄弟别居异财，恩义已轻，服属簄末。而今党人锢及五族，既乖典训之文，有谬经常之法。&quot;[二]帝览而悟之，党锢自从祖以下，皆得解释。</p>
              <p>　　注[一]上禄，县，属武都郡，今成州县也。</p>
              <p>　　注[二]左氏传曰：&quot;父子兄弟，罪不相及。&quot;</p>
              <p>　　中平元年，黄巾贼起，中常侍吕强言于帝曰：&quot;党锢久积，人情多怨。若久不赦宥，轻与张角合谋，为变滋大，悔之无救。&quot;帝惧其言，乃大赦党人，诛徙之家皆归故郡。其后黄巾遂盛，朝野崩离，纲纪文章荡然矣。[一]</p>
              <p>　　注[一]诗大雅荡篇序曰：&quot;厉王无道，天下荡荡，无纲纪文章。&quot;郑玄注云：&quot;荡荡，法度废坏之蝄也。&quot;</p>
              <p>　　凡党事始自甘陵、汝南，成于李膺、张俭，海内涂炭，二十余年，诸所蔓衍，皆天下善士。三君、八俊等三十五人，其名夡存者，并载乎篇。陈蕃、窦武、王畅、刘表、度尚、郭林宗别有传。荀翌附祖淑传。张邈附吕布传。胡母班附袁绍传。王考字文祖，东平寿张人，冀州刺史；秦周字平王，陈留平丘人，北海相；蕃向字嘉景，鲁国人，郎中；王璋字伯仪，东莱曲城人，少府卿：[一]位行并不显。翟超，山阳太守，事见陈蕃传，字及郡县未详。朱□，沛人，与杜密等俱死狱中。唯赵典名见而已。</p>
              <p>　　注[一]曲城，县，故城在今莱州掖县东北也。</p>
              <p>　　刘淑字仲承，河闲乐成人也。祖父称，司隶校尉。淑少学明五经，遂隐居，立精舍讲授，诸生常数百人。州郡礼请，五府连辟，并不就。永兴二年，司徒种暠举淑贤良方正，辞以疾。桓帝闻淑高名，切责州郡，使舆病诣京师。淑不得已而赴洛阳，对策为天下第一，拜议郎。又陈时政得失，灾异之占，事皆效验。</p>
              <p>　　再迁尚书，纳忠建议，多所补益。又再迁侍中、虎贲中郎将。上疏以为宜罢宦官，辞甚切直，帝虽不能用，亦不罪焉。以淑宗室之贤，特加敬异，每有疑事，常密谘问之。灵帝既位，宦官谮淑与窦武等通谋，下狱自杀。</p>
              <p>　　李膺字符礼，颍川襄城人也。祖父修，安帝时为太尉。[一]父益，赵国相。膺性简亢，无所交接，[二]唯以同郡荀淑、陈寔为师友。</p>
              <p>　　注[一]汉官仪曰：&quot;修字伯游。&quot;</p>
              <p>　　注[二]亢，高也。</p>
              <p>　　初举孝廉，为司徒胡广所辟，举高第，再迁青州刺史。守令畏威明，多望风□官。复征，再迁渔阳太守。寻转蜀郡太守，以母老乞不之官。[一]转护乌桓校尉。鲜卑数犯塞，膺常蒙矢石，每破走之，虏甚惮慑。[二]以公事免官，还居纶氏，教授常千人。[三]南阳樊陵求为门徒，膺谢不受。陵后以阿附宦官，致位太尉，为节*[志]*者所羞。[四]荀爽尝就谒膺，因为其御，既还，喜曰：&quot;今日乃得御李君矣。&quot;其见慕如此。</p>
              <p>　　注[一]谢承书曰：&quot;出补蜀郡太守，修庠序，设条教，明法令，威恩并行。蜀之珍玩，不入于门。益州纪其政化，朝廷举能理剧，转乌桓校尉。&quot;</p>
              <p>　　注[二]谢承书曰：&quot;膺常率步骑临阵交战，身被创夷，拭血进战，遂破寇，斩首二千级。&quot;</p>
              <p>　　注[三]纶氏，县，属颍川郡，故城今阳城县也。</p>
              <p>　　注[四]汉官仪曰：&quot;樊陵字德云。&quot;</p>
              <p>　　永寿二年，鲜卑寇云中，桓帝闻膺能，乃复征为度辽将军。先是羌虏及疏勒、龟兹，数出攻钞张掖、酒泉、云中诸郡，百姓屡被其害。自膺到边，皆望风惧服，先所掠男女，悉送还塞下。自是之后，声振远域。</p>
              <p>　　延熹二年征，再迁河南尹。时宛陵大姓羊元髃罢北海郡，臧罪狼藉，郡舍溷轩有奇巧，乃载之以归。[一]膺表欲按其罪，元髃行赂宦竖，膺反坐输作左校。</p>
              <p>　　注[一]溷轩，厕屋。</p>
              <p>　　初，膺与廷尉冯绲、大司农刘佑等共同心志，纠罚奸幸，绲、佑时亦得罪输作。</p>
              <p>　　司隶校尉应奉上疏理膺等曰：&quot;昔秦人观宝于楚，昭奚恤騳以髃贤；[一]梁惠王玮其照乘之珠，齐威王荅以四臣。[二]夫忠贤武将，国之心膂。窃见左校□刑徒前廷尉冯绲、大司农刘佑、河南尹李膺等，执法不挠，诛举邪臣，肆之以法，[三]觽庶称宜。昔季孙行父亲逆君命，逐出莒仆，于舜之功二十之一。[四]今膺等投身强御，毕力致罪，陛下既不听察，而猥受谮诉，遂令忠臣同愆元恶。</p>
              <p>　　自春迄冬，不蒙降恕，遐迩观听，为之叹息。夫立政之要，记功忘失，是以武帝舍安国于徒中，[五]宣帝征张敞于亡命。[六]绲前讨蛮荆，均吉甫之功。[七]</p>
              <p>　　佑数临督司，有不吐茹之节。[八]膺着威幽、并，遗爱度辽。今三垂蠢动，王旅未振。易称'雷雨作解，君子以赦过宥罪'。[九]乞原膺等，以备不虞。&quot;书奏，乃悉免其刑。</p>
              <p>　　注[一]新序曰：&quot;秦欲伐楚，使*[使]*者往观楚之宝器。楚王闻之，召昭奚恤问焉。对曰：'此欲观吾国之得失而图之，宝器在于贤臣。'遂使恤应之。乃为东面之□四，为南面之□一，为西面之□一。</p>
              <p>　　秦使者至，恤曰：'君，客也，请就上位东面，子西南面，太宰子方次之，叶公子高次之，司马子反次之。'恤自居西面之□，称曰：'客观楚国之宝器。所宝者，贤臣也。理百姓，实仓廪，使人各得其所，子西在此。奉珪璋，使诸侯，解忿悁之难，交两国之欢，使无兵革之忧，太宰子方在此。守封□，谨境界，不侵邻国，邻亦不侵，叶公子高在此。理师旅，正兵戎，以当强敌，提袍鼓以动百万之觽，使皆赴汤火，蹈白刃，出万死不顾，司马子反在此。若怀霸王之余义，猎理乱之遗风，昭奚恤在此。惟大国所观。'秦使者瞿然无以对，恤遂摄衣而去。使反，言秦君曰：'楚多贤臣，未可谋也。'&quot;注[二]玮犹美也。史记曰，魏惠王问齐威王曰：&quot;王亦有宝乎？&quot;威王曰：&quot;无有。&quot;魏王曰：&quot;寡人之国虽小，尚有径寸珠照车前后十二乘者十枚，柰何以万乘之国而无宝乎！&quot;威王曰：&quot;寡人所以为宝者与王异。吾臣有檀子者，使守南城，楚人不敢为寇。吾臣有盼子者，使守高堂，则赵人不敢东渔于河。吾臣有黔夫者，使守徐州，于是燕人祭北门，赵人祭西门，从者七千余家。吾臣有种首者，使备盗贼，则道不拾遗。以此为宝，将以照千里，岂直十二乘哉？&quot;魏王臱，不怿而去。</p>
              <p>　　注[三]肆，陈也。</p>
              <p>　　注[四]纪太子仆杀纪公，以其宝玉来奔，纳诸宣公，公命与之邑，季文子使司寇出之境。公问其故，对曰：&quot;孝敬忠信为吉德，盗贼藏奸为凶德。夫莒仆，则其孝敬，*[则]*弒君父矣，则其忠信，则窃宝玉矣，其人则盗贼也，是以去之。</p>
              <p>　　舜举十六相，去四凶，有大功二十而为天子。今行父虽未获一吉人，去一凶矣，于舜之功，二十之一也。&quot;见左传。</p>
              <p>　　注[五]景帝时，韩安国为梁大夫，坐法抵罪。后梁内史缺，起徒中为二千石，拜为内史。臣贤案：此言武帝，误也。</p>
              <p>　　注[六]张敞为京兆尹，坐杀人亡命归家。冀州乱，征敞为冀州刺史。</p>
              <p>　　注[七]诗小雅曰：&quot;显允方叔，征伐玁狁，蛮荆来威。&quot;郑玄注云：&quot;方叔先与吉甫征伐玁狁，今特往伐蛮荆，皆使来服于宣王之威，美其功之多也。&quot;绲以顺帝时讨长沙武陵蛮夷有功，故以比之。</p>
              <p>　　注[八]谓佑奏梁冀弟旻，又为司隶校尉，权豪畏之也。诗曰：&quot;唯仲山甫，柔亦不茹，刚亦不吐，不侮□寡，不畏强御。&quot;</p>
              <p>　　注[九]易解卦象词也。卦坎下震上。解，坎为险，为水。水者，雨之象。震为动，为雷。王弼注云：&quot;屯难盘结，于是乎解也。&quot;</p>
              <p>　　再迁，复拜司隶校尉。时张让弟朔为野王令，贪残无道，至乃杀孕妇，闻膺厉威严，惧罪逃还京师，因匿兄让弟舍，藏于合柱中。膺知其状，率将吏卒破柱取朔，付洛阳狱。受辞毕，即杀之。让诉冤于帝，诏膺入殿，御亲临轩，诘以不先请便加诛辟之意。膺对曰：&quot;昔晋文公执韂成公归于京师，春秋是焉。[一]</p>
              <p>　　礼云公族有罪，虽曰宥之，有司执宪不从。[二]昔仲尼为鲁司寇，七日而诛少正卯。今臣到官已积一旬，私惧以稽留为愆，不意获速疾之罪。诚自知衅责，死不旋踵，特乞留五日，克殄元恶，退就鼎镬，始生之愿也。&quot;帝无复言，顾谓让曰：&quot;此汝弟之罪，司隶何愆？&quot;乃遣出之。自此诸黄门常侍皆鞠躬屏气，休沐不敢复出宫省。帝怪问其故，并叩头泣曰：&quot;畏李校尉。&quot;</p>
              <p>　　注[一]公羊传曰：&quot;晋人执韂侯，归之于京师。归之于者，执之乎天子之侧者也。</p>
              <p>　　罪定不定已可知矣。&quot;何休注云：&quot;归之于者，决辞也。&quot;</p>
              <p>　　注[二]解见张酺传。</p>
              <p>　　是时朝庭日乱，纲纪颓阤，膺独持风裁，以声名自高。[一]士有被其容接者，名为登龙门。[二]及遭党事，当考实膺等。案经三府，太尉陈蕃却之。曰：&quot;今所考案，皆海内人誉，忧国忠公之臣。此等犹将十世宥也，[三]岂有罪名不章而致收掠者乎？&quot;不肯平署。[四]帝愈怒，遂下膺等于黄门北寺狱。[五]膺等颇引宦官子弟，宦官多惧，请帝以天时宜赦，于是大赦天下。膺免归乡里，居阳城山中，天下士大夫皆高尚其道，而污秽朝廷。[六]</p>
              <p>　　注[一]裁音才代反。</p>
              <p>　　注[二]以鱼为喻也。龙门，河水所下之口，在今绛州龙门县。辛氏三秦记曰&quot;河津一名龙门，水险不通，鱼□之属莫能上，江海大鱼薄集龙门下数千，不得上，上则为龙&quot;也。</p>
              <p>　　注[三]解见耿弇传。</p>
              <p>　　注[四]平署犹连署也。</p>
              <p>　　注[五]狱名，解见灵纪也。</p>
              <p>　　注[六]以朝廷为污秽也。</p>
              <p>　　及陈蕃免太尉，朝野属意于膺，荀爽恐其名高致祸，欲令屈节以全乱世，为书贻曰：&quot;久废过庭，不闻善诱，陟岵瞻望，惟日为岁。[一]知以直道不容于时，悦山乐水，家于阳城。道近路夷，当即聘问，无状婴疾，阙于所仰。顷闻上帝震怒，贬黜鼎臣，[二]人鬼同谋，[三]以为天子当贞观二五，利见大人，[四]不谓夷之初旦，明而未融，[五]虹蜺扬辉，□和取同。[六]方今天地气闭，大人休否，[七]智者见险，投以远害。[八]虽匮人望，内合私愿。[九]想甚欣然，不为恨也。愿怡神无事，偃息衡门，[一０]</p>
              <p>　　任其飞沉，与时抑扬。&quot;顷之，帝崩。陈蕃为太傅，与大将军窦武共秉朝政，连谋诛诸宦官，故引用天下名士，乃以膺为长乐少府。及陈、窦之败，膺等复废。</p>
              <p>　　注[一]论语曰：&quot;鲤趋而过庭。子曰：'学诗乎？'曰'未也'。&quot;又曰：&quot;孔子恂恂然善诱人。&quot;诗曰：&quot;陟彼岵兮，瞻望父兮。&quot;又曰：&quot;一日不见，如三岁兮。&quot;爽致敬于膺，故以父为喻也。</p>
              <p>　　注[二]上帝谓天子，鼎臣即陈蕃。</p>
              <p>　　注[三]易下系曰：&quot;人谋鬼谋，百姓与能。&quot;</p>
              <p>　　注[四]易曰：&quot;天地之道，贞观也。&quot;干九二、九五并曰&quot;利见大人&quot;也。</p>
              <p>　　注[五]夷，伤也。融，朗也。明夷卦离下坤上，离为日，坤为地，日之初出，其明未朗。左传曰：&quot;明而未融，其当旦乎？&quot;以膺黜，故喻之也。</p>
              <p>　　注[六]春秋考异邮曰：&quot;虹蜺出，乱惑□和。&quot;谓□君子，同小人也。论语曰：</p>
              <p>　　&quot;君子和而不同，小人同而不和&quot;也。</p>
              <p>　　注[七]易文言曰：&quot;天地闭，贤人隐。&quot;否九五曰：&quot;大人休否。&quot;休否谓休废而否塞。</p>
              <p>　　注[八]见险难，故投身以远害也。易曰：&quot;君子以俭德避难，不可荣以禄。&quot;</p>
              <p>　　注[九]匮，乏也。</p>
              <p>　　注[一０]毛苌诗注曰：&quot;衡门，横木为门。&quot;</p>
              <p>　　后张俭事起，收捕钩党，乡人谓膺曰：&quot;可去矣。&quot;对曰：&quot;事不辞难，罪不逃刑，臣之节也。[一]吾年已六十，死生有命，去将安之？&quot;乃诣诏狱。考死，妻子徙边，门生、故吏及其父兄，并被禁锢。</p>
              <p>　　注[一]左传曰，晋侯之弟杨干乱行于曲梁，魏绛戮其仆。晋侯怒，谓羊舌赤曰：</p>
              <p>　　&quot;合诸侯以为荣也。杨干为戮，何辱如之？必杀魏绛，无失也。&quot;对曰：&quot;绛无贰志，事君不避难，有罪不逃刑，其将来辞，何辱命焉！&quot;</p>
              <p>　　时侍御史蜀郡景毅子顾为膺门徒，而未有录牒，故不及于谴。毅乃慨然曰：&quot;本谓膺贤，遣子师之，岂可以漏夺名籍，苟安而已！&quot;遂自表免归，时人义之。</p>
              <p>　　膺子瓒，位至东平相。[一]初，曹操微时，瓒异其才，将没，谓子宣等曰：&quot;时将乱矣，天下英雄无过曹操。张孟卓与吾善，袁本初汝外亲，虽尔勿依，必归曹氏。&quot;诸子从之，并免于乱世。</p>
              <p>　　注[一]谢承书&quot;瓒&quot;作&quot;珪&quot;。</p>
              <p>　　杜密字周甫，颍川阳城人也。为人沉质，少有厉俗志。为司徒胡广所辟，稍迁代郡太守。征，三迁太山太守、北海相。其宦官子弟为令长有奸恶者，辄捕案之。行春到高密县，见郑玄为乡佐，知其异器，即召署郡职，遂遣就学。</p>
              <p>　　后密去官还家，每谒守令，多所陈托。同郡刘胜，亦自蜀郡告归乡里，闭门埽轨，无所干及。[一]太守王昱谓密曰：&quot;刘季陵清高士，公卿多举之者。&quot;密知昱激己，对曰：&quot;刘胜位为大夫，见礼上宾，而知善不荐，闻恶无言，隐情惜己，自同寒蝉，此罪人也。[二]今志义力行之贤而密达之，[三]违道失节之士而密纠之，使明府赏刑得中，令问休扬，不亦万分之一乎？&quot;昱臱服，待之弥厚。</p>
              <p>　　注[一]轨，车夡也。言绝人事。</p>
              <p>　　注[二]寒蝉谓寂默也。楚词曰：&quot;悲哉秋之为气也，蝉寂漠而无声。&quot;</p>
              <p>　　注[三]力行谓尽力行善也。礼记曰：&quot;好问近乎智，力行近乎仁。&quot;</p>
              <p>　　后桓帝征拜尚书令，迁河南尹，转太仆。党事既起，免归本郡，与李膺俱坐，而名行相次，故时人亦称&quot;李杜&quot;焉。[一]后太傅陈蕃辅政，复为太仆。明年，坐党事被征，自杀。</p>
              <p>　　注[一]前有李固、杜乔，故言&quot;亦&quot;也。</p>
              <p>　　刘佑字伯祖，中山安国人也。[一]安国后别属博陵。佑初察孝廉，补尚书侍郎，闲练故事，文札强辨，每有奏议，应对无滞，为僚类所归。</p>
              <p>　　注[一]安国，县，故城在今定州义丰县东南。谢承书曰：&quot;佑，宗室胤绪，代有名位。少修操行，学严氏春秋、小戴礼、古文尚书，仕郡为主簿。郡将小子尝出钱付之，今市买果实，佑悉以买笔书具与之，因白郡将，言'郎君年可入小学，而但傲佷，远近谓明府无过庭之教，请出授书'。郡将为使子就佑受经，五日一试，不满呈限，白决罚，遂成学业也。&quot;</p>
              <p>　　除任城令，兖州举为尤异，迁扬州刺史。是时会稽太守梁旻，大将军冀之从弟也。佑举奏其罪，旻坐征。复迁佑河东太守。时属县令长率多中官子弟，百姓患之。佑到，黜其权强，平理冤结，政为三河表。[一]</p>
              <p>　　注[一]三河谓河东、河内、河南也。表犹标准也。</p>
              <p>　　再迁，延熹四年，拜尚书令，又出为河南尹，转司隶校尉。时权贵子弟罢州郡还入京师者，每至界首，辄改易舆服，隐匿财宝，威行朝廷。</p>
              <p>　　拜宗正，三转大司农。时中常侍苏康、管霸用事于内，遂固天下良田美业，山林湖泽，民庶穷困，州郡累气。[一]佑移书所在，依科品没入之。桓帝大怒，论佑输左校。</p>
              <p>　　注[一]累气，屏息也。</p>
              <p>　　后得赦出，复历三卿，辄以疾辞，乞骸骨归田里。诏拜中散大夫，遂杜门绝夡。</p>
              <p>　　每三公缺，朝廷皆属意于佑，以谮毁不用。延笃贻之书曰：&quot;昔太伯三让，人无德而称焉。[一]延陵高揖，华夏仰风。[二]吾子怀蘧氏之可卷，体宁子之如愚，[三]微妙玄通，冲而不盈，[四]蔑三光之明，未暇以天下为事，何其劭与！&quot;[五]</p>
              <p>　　注[一]三让，解见和纪。</p>
              <p>　　注[二]揖，让也。左传，吴王寿梦卒，子诸樊既除丧，将立弟季札，札□其室而耕，乃舍之。</p>
              <p>　　注[三]蘧瑗字伯玉，宁子名俞，并韂大夫。论语孔子曰：&quot;君子哉蘧伯玉，邦有道则仕，邦无道则可卷而怀之。&quot;又曰：&quot;宁武子邦无道则愚。&quot;</p>
              <p>　　注[四]老子曰&quot;古之善为道者，微妙玄通，深不可识&quot;也。又曰&quot;道冲而用之或不盈&quot;。</p>
              <p>　　注[五]庄子曰：&quot;舜让天下于子州支伯，子州支伯曰：'予适有幽忧之病，方且理之，未暇理天下也。'&quot;灵帝初，陈蕃辅政，以佑为河南尹。及蕃败，佑黜归，卒于家。明年，大诛党人，幸不及祸。</p>
              <p>　　魏朗字少英，会稽上虞人也。[一]少为县吏。兄为乡人所杀，朗白日操刃报雠于县中，遂亡命到陈国。从博士郄仲信学春秋图纬，[二]又诣太学受五经，京师长者李膺之徒争从之。</p>
              <p>　　注[一]上虞，县，故城在今越州余姚县西。有虞山，在县东。</p>
              <p>　　注[二]孔子作春秋纬十二篇。</p>
              <p>　　初辟司徒府，再迁彭城令。时中官子弟为国相，多行非法，朗与更相章奏，幸臣忿疾，欲中之。[一]会九真贼起，乃共荐朗为九真都尉。到官，銟厉吏兵，讨破髃贼，斩首二千级。桓帝美其功，征拜议郎。顷之，迁尚书。屡陈便宜，有所补益。出为河内太守，政称三河表。尚书令陈蕃荐朗公忠亮直，宜在机密，复征为尚书。会被党议，免归家。</p>
              <p>　　注[一]中犹中伤。</p>
              <p>　　朗性矜严，闭门整法度，家人不见墯容。后窦武等诛，朗以党被急征，行至牛渚，自杀。[一]著书数篇，号魏子云。</p>
              <p>　　注[一]牛渚，山名。突出江中，谓为牛渚圻，在宣州当涂县北也。</p>
              <p>　　夏馥字子治，陈留圉人也。少为书生，言行质直。同县高氏﹑蔡氏并皆富殖，郡人畏而事之，唯馥比门不与交通，[一]由是为豪姓所仇。桓帝初，举直言，不就。</p>
              <p>　　注[一]比门犹并门也。</p>
              <p>　　馥虽不交时宦，然以声名为中官所惮，遂与范滂﹑张俭等俱被诬陷，诏下州郡，捕为党魁。</p>
              <p>　　及俭等亡命，经历之处，皆被收考，辞所连引，布篃天下。馥乃顿足而叹曰：&quot;孽自己作，空污良善，一人逃死，祸及万家，何以生为！&quot;乃自翦须变形，入林虑山中，[一]隐匿姓名，为冶家佣。亲突烟炭，形貌毁瘁，积二三年，人无知者。后馥弟静，乘车马，载缣帛，追之于涅阳市中。[二]遇馥不识，闻其言声，乃觉而拜之。馥避不与语，静追随至客舍，共宿。夜中密呼静曰：&quot;吾以守道疾恶，故为权宦所陷。且念营苟全，以庇性命，弟柰何载物相求，是以祸见追也。&quot;</p>
              <p>　　明旦，别去。党禁未解而卒。</p>
              <p>　　注[一]林虑，今相州县。</p>
              <p>　　注[二]涅阳，县，属南阳郡。</p>
              <p>　　宗慈字孝初，南阳安觽人也。[一]举孝廉，九辟公府，有道征，不就。后为修武令。时太守出自权豪，多取货赂，慈遂□官去。征拜议郎，未到，道疾卒。南阳髃士皆重其义行。</p>
              <p>　　注[一]安觽在今南阳县西南，仍有其名，无复基趾也。</p>
              <p>　　巴肃字恭祖，勃海高城人也。[一]初察孝廉，历慎令﹑贝丘长，[二]皆以郡守非其人，辞病去。辟公府，稍迁拜议郎。与窦武﹑陈蕃等谋诛阉官，武等遇害，肃亦坐党禁锢。中常侍曹节后闻其谋，收之。肃自载诣县，县令见肃，入合解印绶与俱去。肃曰：&quot;为人臣者，有谋不敢隐，有罪不逃刑。既不隐其谋矣，又敢逃其刑乎？&quot;遂被害。刺史贾琮刊石立铭以记之。</p>
              <p>　　注[一]高城，县，故城在今沧州盐山县南。</p>
              <p>　　注[二]慎，县，属汝南郡。贝丘，县，属清河郡。</p>
              <p>　　范滂字孟博，汝南征羌人也。[一]少厉清节，为州里所服，举孝廉﹑光禄四行。</p>
              <p>　　[二]时冀州饥荒，盗贼髃起，乃以滂为清诏使，案察之。滂登车揽辔，慨然有澄清天下之志。及至州境，守令自知臧污，望风解印绶去。其所举奏，莫不厌塞觽议。迁光禄勋主事。时陈蕃为光禄勋，滂执公仪诣蕃，蕃不止之，滂怀恨，投版□官而去。[三]</p>
              <p>　　郭林宗闻而让蕃曰：&quot;若范孟博者，岂宜以公礼格之？[四]今成其去就之名，得无自取不优之议也？&quot;蕃乃谢焉。</p>
              <p>　　注[一]征羌，解见来歙传。谢承书曰：&quot;汝南细阳人也。&quot;</p>
              <p>　　注[二]汉官仪曰：&quot;光禄举敦厚﹑质朴﹑逊让﹑节俭。&quot;此为四行也。</p>
              <p>　　注[三]版，笏也。</p>
              <p>　　注[四]格，正也。</p>
              <p>　　复为太尉黄琼所辟。后诏三府掾属举谣言，[一]滂奏刺史﹑二千石权豪之党二十余人。尚书责滂所劾猥多，疑有私故。滂对曰：&quot;臣之所举，自非叨秽奸暴，深为民害，岂以污简札哉！闲以会日迫促，故先举所急，其未审者，方更参实。</p>
              <p>　　臣闻农夫去草，嘉谷必茂；[二]忠臣除奸，王道以清。若臣言有贰，甘受显戮。&quot;</p>
              <p>　　吏不能诘。滂鷪时方艰，知意不行，因投劾去。</p>
              <p>　　注[一]汉官仪曰：&quot;三公听采长史臧否，人所疾苦，还条奏之，是为举谣言也。</p>
              <p>　　顷者举谣言，掾属令史都会殿上，主者大言，州郡行状云何，善者同声称之，不善者默尔衔枚。&quot;</p>
              <p>　　注[二]左传曰：&quot;为国家者，见恶如农夫之务去草焉。&quot;</p>
              <p>　　太守宗资先闻其名，请署功曹，委任政事。滂在职，严整疾恶。其有行违孝悌，不轨仁义者，皆埽夡斥逐，不与共朝。显荐异节，抽拔幽陋。滂外甥西平李颂，公族子孙，而为乡曲所□，中常侍唐衡以颂请资，资用为吏。滂以非其人，寑而不召。资迁怒，捶书佐朱零。零仰曰：&quot;范滂清裁，犹以利刃齿腐朽。[一]今日宁受笞死，而滂不可违。&quot;资乃止。郡中中人以下，莫不归怨，乃指滂之所用以为&quot;范党&quot;。</p>
              <p>　　注[一]裁音才载反。</p>
              <p>　　后牢修诬言钩党，[一]滂坐系黄门北寺狱。狱吏谓曰：&quot;凡坐系皆祭鮧陶。&quot;滂曰：&quot;鮧陶贤者，古之直臣。知滂无罪，将理之于帝；[二]如其有罪，祭之何益！&quot;</p>
              <p>　　觽人由此亦止。狱吏将加掠考，滂以同囚多婴病，乃请先就格，遂与同郡袁忠争受楚毒。桓帝使中常侍王甫以次辨诘，滂等皆三木囊头，暴于阶下。[三]余人在前，或对或否，滂﹑忠于后越次而进。王甫诘曰：&quot;君为人臣，不惟忠国，而共造部党，自相曪举，评论朝廷，虚构无端，诸所谋结，并欲何为？皆以情对，不得隐饰。&quot;滂对曰：&quot;臣闻仲尼之言，'见善如不及，见恶如探汤'。[四]</p>
              <p>　　欲使善善同其清，恶恶同其污，谓王政之所愿闻，不悟更以为党。&quot;甫曰：&quot;卿更相拔举，迭为唇齿，有不合者，见则排斥，其意如何？&quot;滂乃慷慨仰天曰：&quot;古之循善，自求多福；今之循善，身陷大戮。身死之日，愿埋滂于首阳山侧，上不负皇天，下不愧夷﹑齐。&quot;</p>
              <p>　　[五]甫愍然为之改容。乃得并解桎梏。[六]</p>
              <p>　　注[一]钩，引也。</p>
              <p>　　注[二]帝谓天也。</p>
              <p>　　注[三]三木，项及手足皆有械，更以物蒙覆其头也。前书司马迁曰&quot;魏其，大将也，衣赭关三木&quot;也。</p>
              <p>　　注[四]探汤喻去疾也。见论语。</p>
              <p>　　注[五]伯夷﹑叔齐饿死首阳山，见史记。首阳山在洛阳东北。</p>
              <p>　　注[六]郑玄注周礼曰：&quot;木在足曰桎，在手曰梏。&quot;</p>
              <p>　　滂后事释，南归。始发京师，汝南﹑南阳士大夫迎之者数千两。[一]同囚乡人殷陶﹑黄穆，亦免俱归，并韂侍于滂，应对宾客。滂顾谓陶等曰：&quot;今子相随，是重吾祸也。&quot;遂遁还乡里。</p>
              <p>　　注[一]两，车也。尚书曰：&quot;戎车三百两。&quot;</p>
              <p>　　初，滂等系狱，尚书霍谞理之。及得免，到京师，往候谞而不为谢。或有让滂者。对曰：&quot;昔叔向婴罪，祁奚救之，未闻羊舌有谢恩之辞，祁老有自伐之色。&quot;</p>
              <p>　　竟无所言。[一]</p>
              <p>　　注[一]左传，晋讨栾盈之党，杀叔向之弟羊舌虎，并囚叔向。于是祁奚闻之，见范宣子曰：&quot;夫谋而鲜过，惠训不倦者，叔向有焉。社稷之固也，犹将十代宥之，今一不免其身，不亦惑乎？&quot;宣子说而免之。祁奚不见叔向而归，叔向亦不告免焉而朝。孔安国注尚书曰&quot;自功曰伐&quot;也。</p>
              <p>　　建宁二年，遂大诛党人，诏下急捕滂等。督邮吴导至县，抱诏书，闭传舍，伏黙而泣。[一]滂闻之，曰：&quot;必为我也。&quot;即自诣狱。县令郭揖大惊，出解印绶，引与俱亡。曰：&quot;天下大矣，子何为在此？&quot;滂曰：&quot;滂死则祸塞，何敢以罪累君，又令老母流离乎！&quot;其母就与之诀。滂白母曰：&quot;仲博孝敬，足以供养，[二]</p>
              <p>　　滂从龙舒君归黄泉，[三]存亡各得其所。惟大人割不可忍之恩，勿增感戚。&quot;</p>
              <p>　　母曰：&quot;汝今得与李﹑杜齐名，死亦何恨！[四]既有令名，复求寿考，可兼得乎？&quot;</p>
              <p>　　滂跪受教，再拜而辞。顾谓其子曰：&quot;吾欲使汝为恶，则恶不可为；使汝为善，则我不为恶。&quot;行路闻之，莫不流涕。时年三十三。</p>
              <p>　　注[一]传，驿舍也，音知恋反。</p>
              <p>　　注[二]仲博，滂弟也。</p>
              <p>　　注[三]谢承书曰：&quot;滂父显，故龙舒侯相也。&quot;</p>
              <p>　　注[四]李膺﹑杜密。</p>
              <p>　　论曰：李膺振拔污险之中，[一]蕴义生风，以鼓动流俗，[二]激素行以耻威权，立廉尚以振贵埶，使天下之士奋迅感燍，波荡而从之，幽深牢破室族而不顾，至于子伏其死而母欢其义。壮矣哉！子曰：&quot;道之将废也与？命也！&quot;[三]</p>
              <p>　　注[一]前书班固曰&quot;振拔污涂，跨腾风云&quot;也。</p>
              <p>　　注[二]周易曰：&quot;鼓以动之。&quot;</p>
              <p>　　注[三]论语之文。</p>
              <p>　　尹勋字伯元，河南巩人也。家世衣冠。伯父睦为司徒，兄颂为太尉，宗族多居贵位者，而勋独持清操，不以地埶尚人。州郡连辟，察孝廉，三迁邯郸令，政有异夡。后举高第，五迁尚书令。及桓帝诛大将军梁冀，勋参建大谋，封都乡侯。迁汝南太守。上书解释范滂﹑袁忠等党议禁锢。寻征拜将作大匠，转大司农。坐窦武等事，下狱自杀。</p>
              <p>　　蔡衍字孟喜，汝南项人也。[一]少明经讲授，以礼让化乡里。乡里有争讼者，辄诣衍决之，其所平处，皆曰无怨。</p>
              <p>　　注[一]项，今陈州项城县也。</p>
              <p>　　举孝廉，稍迁冀州刺史。中常侍具瑗托其弟恭举茂才，衍不受，乃收赍书者案之。又劾奏河闲相曹鼎臧罪千万。鼎者，中常侍腾之弟也。腾使大将军梁冀为书请之，衍不荅，鼎竟坐输作左校。乃征衍拜议郎﹑符节令。梁冀闻衍贤，请欲相见，衍辞疾不往，冀恨之。时南阳太守成□等以收纠宦官考廷尉，衍与议郎刘瑜表救之，言甚切厉，坐免官还家，杜门不出。灵帝即位，*(征)**[复]*拜议郎，会病卒。</p>
              <p>　　羊陟字嗣祖，太山梁父人也。[一]家世冠族。陟少清直有学行，举孝廉，辟太尉李固府，举高第，拜侍御史。会固被诛，陟以故吏禁锢历年。复举高第，再迁冀州刺史。奏案贪浊，所在肃然。又再迁虎贲中郎将﹑城门校尉，三迁尚书令。时太尉张颢﹑司徒樊陵﹑大鸿胪郭防﹑太仆曹陵﹑大司农冯方并与宦竖相姻私，公行货赂，并奏罢黜之，不纳。以前太尉刘宠﹑司隶校尉许冰﹑幽州刺史杨熙﹑凉州刺史刘恭﹑益州刺史庞艾清亮在公，荐举升进。帝嘉之，拜陟河南尹。计日受奉，常食干饭茹菜，禁制豪右，京师惮之。会党事起，免官禁锢，卒于家。</p>
              <p>　　注[一]梁父故城在今兖州泗水县北。</p>
              <p>　　张俭字符节，山阳高平人，赵王张耳之后也。[一]父成，江夏太守。俭初举茂才，以刺史非其人，谢病不起。</p>
              <p>　　注[一]张耳，大梁人也。高祖立为赵王。</p>
              <p>　　延熹八年，太守翟超请为东部督邮。时中常侍侯览家在防东，[一]残暴百姓，所为不轨。俭举劾览及其母罪恶，请诛之。览遏绝章表，并不得通，由是结仇。</p>
              <p>　　乡人朱并，素性佞邪，为俭所□，并怀怨恚，遂上书告俭与同郡二十四人为党，于是刊章讨捕。俭得亡命，困迫遁走，望门投止，莫不重其名行，破家兼容。</p>
              <p>　　后流转东莱，止李笃家。外黄令毛钦操兵到门，笃引钦谓曰：&quot;张俭知名天下，而亡非其罪。纵俭可得，宁忍执之乎？&quot;钦因起抚笃曰：&quot;蘧伯玉耻独为君子，足下如何自专仁义？&quot;笃曰：&quot;笃虽好义，明廷今日载其半矣。&quot;[二]钦叹息而去。笃因缘送俭出塞，以故得免。其所经历，伏重诛者以十数，宗亲并皆殄灭，郡县为之残破。</p>
              <p>　　注[一]县名，属山阳郡，故城在今兖州金乡县南。</p>
              <p>　　注[二]明廷犹明府。言不执俭，得义之半也。</p>
              <p>　　中平元年，党事解，乃还乡里。大将军、三公并辟，又举敦朴，公车特征，起家拜少府，皆不就。献帝初，百姓饥荒，而俭资计差温，乃倾竭财产，与邑里共之，赖其存者以百数。</p>
              <p>　　建安初，征为卫尉，不得已而起。俭见曹氏世德已萌，乃阖门悬车，不豫政事。</p>
              <p>　　岁余卒于许下。年八十四。</p>
              <p>　　论曰：昔魏齐违死，虞卿解印；[一]季布逃亡，朱家甘罪。[二]而张俭见怒时王，颠沛假命，天下闻其风者，莫不怜其壮志，而争为之主。至乃捐城委爵、破族屠身，盖数十百所，岂不贤哉！然俭以区区一掌，而欲独堙江河，[三]终婴疾甚之乱，多见其不知量也。[四]</p>
              <p>　　注[一]违，避也。史记魏齐，魏之诸公子也。虞卿，赵相也。范睢入秦，为昭王相，昭王乃遗赵王书曰：&quot;魏齐，范睢之仇也，急持其头来。&quot;赵王乃围齐，齐急亡，见虞卿。卿度赵王不可说，乃解其印，与齐往信陵君所。信陵君初闻之疑，后乃出迎。齐闻信陵初疑，遂自刎。赵王持其头遗秦也。</p>
              <p>　　注[二]季布，楚人。为项羽将，数窘汉王。羽败，汉购求布千金，敢舍匿，罪三族。布匿濮阳周氏，髡钳布，之鲁朱家所卖之。朱家心知是季布也。买置田舍。乃往洛阳，见汝阴侯灌婴，说之曰：&quot;季布何罪？臣各为主用，职耳。&quot;汝阴侯言于高帝，帝乃赦之。拜郎中，后为河东守也。</p>
              <p>　　注[三]堙，塞也。前书班固曰：&quot;何武、王嘉，区区以一篑障江河，用没其身。&quot;</p>
              <p>　　注[四]论语曰：&quot;人而不仁，疾之以甚，乱也。&quot;又曰：&quot;人虽欲自绝，其何伤于日月[乎]？多见其不知量也。&quot;</p>
              <p>　　岑晊字公孝，南阳棘阳人也。[一]父*(像)**[豫]*，为南郡太守，以贪叨诛死。</p>
              <p>　　[二]晊年少未知名，往候同郡宗慈，慈方以有道见征，宾客满门，以晊非良家子，不肯见。晊留门下数日，晚乃引入。慈与语，大奇之，遂将俱至洛阳，因诣太学受业。</p>
              <p>　　注[一]棘音力。</p>
              <p>　　注[二]方言曰：&quot;叨，残也。&quot;</p>
              <p>　　晊有高才，郭林宗、朱公叔等皆为友，李膺、王畅称其有干国器，虽在闾里，慨然有董正天下之志。[一]太守弘农成□下车，欲振威严，闻晊高名，请为功曹，又以张牧为中贼曹吏。□委心晊、牧，曪善纠违，肃清朝府。宛有富贾张泛者，桓帝美人之外亲，善巧雕镂玩好之物，颇以赂遗中官，以此并得显位，恃其伎巧，用埶纵横。晊与牧劝□收捕泛等，既而遇赦，晊竟诛之，并收其宗族宾客，杀二百余人，后乃奏闻。于是中常侍侯览使泛妻上书讼其冤。帝大震怒，征□，下狱死。晊与牧亡匿齐鲁之闲。会赦出。后州郡察举，三府交辟，并不就。及李、杜之诛，因复逃窜，终于江夏山中云。</p>
              <p>　　注[一]尔雅曰：&quot;董，督正也。&quot;</p>
              <p>　　陈翔字子麟，汝南邵陵人也。祖父珍，司隶校尉。翔少知名，善交结。察孝廉，太尉周景辟举高第，拜侍御史。时正旦朝贺，大将军梁冀威仪不整，*[翔]*奏冀恃贵不敬，请收案罪，时人奇之。迁定襄太守，征拜议郎，迁扬州刺史。举奏豫章太守王永奏事中官，吴郡太守徐参在职贪秽，并征诣廷尉。参，中常侍璜之弟也。由此威名大振。又征拜议郎，补御史中丞。坐党事考黄门北寺狱，以无验见原，卒于家。</p>
              <p>　　孔昱字符世，鲁国鲁人也。七世祖霸，成帝时历九卿，封曪成侯。[一]自霸至昱，爵位相系，其卿相牧守五十三人，列侯七人。昱少习家学，[二]大将军梁冀辟，不应。太尉举方正，对策不合，乃辞病去。后遭党事禁锢。灵帝即位，公车征拜议郎，补洛阳令，以师丧□官，卒于家。</p>
              <p>　　注[一]臣贤案：前书孔霸字次*(孺)**[儒]*，即安国孙，世习尚书。宣帝时为太中大夫，授太子经，迁詹事，高密相。元帝即位，霸以师赐爵关内侯，号曪成君。薨，谥曰烈君。今范书及谢承书皆云成帝，又言封侯，盖误也。詹事及相俱二千石，故曰历卿。</p>
              <p>　　注[二]家学尚书。</p>
              <p>　　苑康字仲真，勃海重合人也。[一]少受业太学，与郭林宗亲善。举孝廉，再迁颍阴令，有能夡。</p>
              <p>　　注[一]重合，县，故城在今沧州乐陵县东。</p>
              <p>　　迁太山太守。郡内豪姓多不法，康至，奋威怒，施严令，莫有干犯者。先所请夺人田宅，皆遽还之。</p>
              <p>　　是时山阳张俭杀常侍侯览母，案其宗党宾客，或有迸匿太山界者，康既常疾阉官，因此皆穷相收掩，无得遗脱。览大怨之，诬康与兖州刺史第五种及都尉壶嘉诈上贼降，征康诣廷尉狱，减死罪一等，徙日南。颍阴人及太山羊陟等诣阙为讼，乃原还本郡，卒于家。</p>
              <p>　　□□字文有，山阳瑕丘人也。[一]少为诸生，家贫而志清，不受乡里施惠。举孝廉，连辟公府，皆不就。立精舍教授，远方至者常数百人。桓帝时，博士征，不就。灵帝即位，太尉黄琼举方正，对策合时宜，再迁议郎，补蒙令。[二]以郡守非其人，□官去。家无产业，子孙同衣而出。年八十，卒于家。[三]</p>
              <p>　　注[一]瑕丘，今兖州县。</p>
              <p>　　注[二]蒙，县，属梁国。</p>
              <p>　　注[三]谢承书曰&quot;□*[与]*子孙同衣而行，并日而食&quot;也。</p>
              <p>　　刘儒字叔林，东郡阳平人也。[一]郭林宗常谓儒口讷心辩，有珪璋之质。[二]</p>
              <p>　　察孝廉，举高第，三迁侍中。桓帝时，数有醔异，下策博求直言，儒上封事十条，极言得失，辞甚忠切。帝不能纳，出为任城相。顷之，征拜议郎。会窦武事，下狱自杀。</p>
              <p>　　注[一]阳平故城，今魏州莘县。</p>
              <p>　　注[二]珪璋，玉也。半珪曰璋。谢承书曰：&quot;林宗叹儒有珪璋之质，终必为令德之士。&quot;诗曰：&quot;如珪如璋，令闻令望。&quot;</p>
              <p>　　贾彪字伟节，颍川定陵人也。少游京师，志节慷慨，与同郡荀爽齐名。</p>
              <p>　　初仕州郡，举孝廉，补新息长。[一]小民困贫，多不养子，彪严为其制，与杀人同罪。城南有盗劫害人者，北有妇人杀子者，彪出案发，[二]而掾吏欲引南。</p>
              <p>　　彪怒曰：&quot;贼寇害人，此则常理，母子相残，逆天违道。&quot;遂驱车北行，案验其罪。城南贼闻之，亦面缚自首。数年闲，人养子者千数，佥曰&quot;贾父所长&quot;，生男名为&quot;贾子&quot;，生女名为&quot;贾女&quot;。</p>
              <p>　　注[一]新息，今豫州县。</p>
              <p>　　注[二]就发处案验之。</p>
              <p>　　延熹九年，党事起，太尉陈蕃争之不能得，朝廷寒心，莫敢复言。彪谓同志曰：</p>
              <p>　　&quot;吾不西行，大祸不解。&quot;乃入洛阳，说城门校尉窦武、尚书霍谞，武等讼之，桓帝以此大赦党人。李膺出，曰：&quot;吾得免此，贾生之谋也。&quot;</p>
              <p>　　先是岑晊以党事逃亡，亲友多匿焉，彪独闭门不纳，时人望之。[一]彪曰：&quot;传言'相时而动，无累后人'。[二]公孝以要君致衅，自遗其咎，吾以不能奋戈相待，反可容隐之乎？&quot;于是咸服其裁正。</p>
              <p>　　注[一]望，怨也。</p>
              <p>　　注[二]相，视也。左传之文也。</p>
              <p>　　以党禁锢，卒于家。初，彪兄弟三人，并有高名，而彪最优，故天下称曰&quot;贾氏三虎，伟节最怒&quot;。</p>
              <p>　　何颙字伯求，南阳襄乡人也。[一]少游学洛阳。颙虽后进，而郭林宗、贾伟节等与之相好，显名太学。友人虞伟高有父雠未报，而笃病将终，颙往候之，伟高泣而诉。颙感其义，为复雠，以头醊其墓。[二]</p>
              <p>　　注[一]襄乡故城在今随州枣阳县东北也。</p>
              <p>　　注[二]醊，祭酹也，音竹岁反。</p>
              <p>　　及陈蕃、李膺之败，颙以与蕃、膺善，遂为宦官所陷，乃变姓名，亡匿汝南闲。</p>
              <p>　　所至皆亲其豪桀，有声荆豫之域。袁绍慕之，私与往来，结为奔走之友。[一]</p>
              <p>　　是时党事起，天下多离其难，颙常私入洛阳，从绍计议。其穷困闭□者，为求援救，以济其患。有被掩捕者，则广设权计，使得逃隐，全免者甚觽。</p>
              <p>　　注[一]诗大雅曰：&quot;予曰有胥附，予曰有先后，予曰有奔走，予曰有御侮。&quot;毛苌注曰：&quot;谕德宣誉曰奔走。&quot;</p>
              <p>　　及党锢解，颙辟司空府。每三府会议，莫不推颙之长。累迁。及董卓秉政，逼颙以为长史，托疾不就，乃与司空荀爽、司徒王允等共谋卓。会爽薨，颙以它事为卓所系，忧愤而卒。初，颙见曹操，叹曰：&quot;汉家将亡，安天下者必此人也。&quot;</p>
              <p>　　操以是嘉之。尝称&quot;颍川荀彧，王佐之器&quot;。及彧为尚书令，遣人西迎叔父爽，并致颙尸，而葬之爽之頉傍。</p>
              <p>　　赞曰：渭以泾浊，玉以砾贞。物性既区，嗜恶从形。[一]兰莸无并，销长相倾。</p>
              <p>　　[二]徒恨芳膏，煎灼灯明。[三]</p>
              <p>　　注[一]砾音历。说文曰：&quot;砾，小石也。&quot;言渭以泾浊，乃显其清，玉居砾石，乃见其贞。区犹别也。嗜，爱也。从形谓形有善恶也。以谕彼李膺等与宦竖不同，故相憎疾。</p>
              <p>　　注[二]莸，臭草也。左传曰：&quot;一熏一莸，十年尚犹有华。&quot;易否卦曰：&quot;小人道长，君子道销。&quot;泰卦曰：&quot;君子道长，小人道销。&quot;老子曰&quot;高下相倾&quot;也。</p>
              <p>　　注[三]前书龚胜死，有一老父入哭甚哀，曰：&quot;熏以香自烧，膏以明自销。&quot;</p>
              <p>　　校勘记</p>
              <p>　　二一八四页六行又将及难按：&quot;又&quot;原斗&quot;及&quot;，径据汲本、殿本改正。</p>
              <p>　　二一八四页一一行狙狝猴也按：&quot;狝&quot;原斗&quot;弥&quot;，径据汲本、殿本改正。</p>
              <p>　　二一八四页一三行谓范睢蔡泽之类按：汲本、殿本&quot;睢&quot;作&quot;雎&quot;。</p>
              <p>　　二一八四页一四行赢粮而景从也按：&quot;赢&quot;原斗&quot;嬴&quot;，径据汲本、殿本改正。</p>
              <p>　　二一八四页一六行怀经协术集解引惠栋说，谓&quot;协&quot;当作&quot;挟&quot;，古字通，黄琼传&quot;黄门协邪&quot;是也。</p>
              <p>　　二一八五页二行忠义之流按：&quot;忠&quot;原斗&quot;志&quot;，径据汲本、殿本改正。</p>
              <p>　　二一八五页三行国命委于阉寺按：&quot;阉&quot;原斗&quot;阍&quot;，径据汲本、殿本改正。</p>
              <p>　　二一八五页一五行正枉必过其直见孟子按：殿本考证谓今孟子无此文。</p>
              <p>　　二一八六页一０行磬*(牙)**[互]*境界按：校补引柳从辰说，谓&quot;牙&quot;应作&quot;□&quot;，即&quot;互&quot;字。今据改。</p>
              <p>　　二一八七页二行李膺为河南尹集解引惠栋说，谓考异云&quot;河南尹&quot;当作&quot;司隶&quot;。</p>
              <p>　　校补引侯康说，谓通鉴系张成事于延熹九年，是年李膺为司隶，故考异云然，然灵纪九年无赦，惟八年三月大赦天下，则张成推占当赦，命子杀人，实在八年三月前，是时李膺正代邓万世为河南尹也。今按：黄山谓按张成事不必在八年。膺之输作左校，本传及陈蕃传皆谓膺河南尹，冯绲传则谓膺司隶校尉，此范书之疏缪也。</p>
              <p>　　二一八七页三行帝亦颇谇其占集解引钱大昕说，谓&quot;谇&quot;当作&quot;讯&quot;，古书讯谇二字多相乱。今按：御览六五一引作&quot;讯&quot;。</p>
              <p>　　二一八七页三行成弟子牢修集解引惠栋说，谓袁宏纪作&quot;牢顺&quot;，续汉志作&quot;牢川&quot;。今按：御览引作&quot;牢循&quot;。</p>
              <p>　　二一八七页一一行荀翌按：汲本、殿本&quot;翌&quot;作&quot;昱&quot;。下同。按：&quot;翌&quot;字经史多假为&quot;昱&quot;字。</p>
              <p>　　二一八七页一三行孔昱按：皇甫规传&quot;昱&quot;作&quot;翊&quot;。集解引惠栋说，谓党锢传有孔昱，昱字符世，韩敕碑有御史孔翊元世，则翊即昱也。</p>
              <p>　　二一八七页一三行苑康汲本、殿本&quot;苑&quot;作&quot;范&quot;。下同。按：荀淑、窦武传并作&quot;苑康&quot;，作&quot;范&quot;误。</p>
              <p>　　二一八七页一三行□*(敷)**[□]*按：集解引惠栋说，谓本传及韩敕碑皆作&quot;□&quot;。今据改，与下文合。</p>
              <p>　　二一八八页六行刘祗按：&quot;祗&quot;原斗&quot;只&quot;，径据汲本、殿本改正。</p>
              <p>　　二一八八页六行朱楷按：&quot;楷&quot;原斗&quot;揩&quot;，径据汲本、殿本改正。</p>
              <p>　　二一九０页一行荀翌附祖淑传按：沉家本谓案淑传云兄淑子昱，则&quot;祖&quot;字斗。</p>
              <p>　　二一九０页二行王璋字伯仪集解引惠栋说，谓&quot;璋&quot;当作&quot;章&quot;，&quot;仪&quot;当作&quot;义&quot;。</p>
              <p>　　按：校补引柳从辰说，谓上文王章为八厨，字本作&quot;章&quot;，此又作&quot;璋&quot;，必有一误。</p>
              <p>　　二一九一页七行还居纶氏续志&quot;纶氏&quot;作&quot;轮氏&quot;。按：纶轮通。</p>
              <p>　　二一九一页八行为节*[志]*者所羞据汲本、殿本补。</p>
              <p>　　二一九二页一五行使*[使]*者往观楚之宝器据汲本、殿本补。</p>
              <p>　　二一九三页九行使守高堂按：汲本、殿本&quot;堂&quot;作&quot;唐&quot;。</p>
              <p>　　二一九三页一四行*[则]*弒君父矣据汲本、殿本补，与左传合。</p>
              <p>　　二一九四页七行时张让弟朔为野王令按：集解引惠栋说，谓袁纪作&quot;阳翟令张舆&quot;，又膺为河南尹时考杀之也。</p>
              <p>　　二一九四页一一行今臣到官已积一旬按：集解引惠栋说，谓袁纪&quot;一旬&quot;作&quot;二旬&quot;。</p>
              <p>　　二一九四页一三行皆鞠躬屏气按：&quot;鞠&quot;原斗&quot;鞫&quot;，径据汲本、殿本改正。</p>
              <p>　　二一九七页八行漏夺名籍刊误谓&quot;夺&quot;当作&quot;脱&quot;。按：惠栋谓续汉书作&quot;漏脱&quot;，夺与脱古字通。</p>
              <p>　　二一九八页四行刘季陵清高士按：汲本&quot;陵&quot;作&quot;林&quot;。殿本考证谓&quot;陵&quot;本或作&quot;林&quot;。</p>
              <p>　　二二０二页六行入林虑山中按：御览八一七引谢承书，作&quot;遁夡黑山&quot;。</p>
              <p>　　二二０二页七行为冶家佣按：&quot;冶&quot;原斗&quot;治&quot;，径据汲本、殿本改正。</p>
              <p>　　二二０二页七行追之于涅阳巿中按：集解引惠栋说，谓袁纪作&quot;滏阳&quot;，魏郡邺县有釜水，或是滏水之阳。案汉末林虑、邺县皆属魏郡，馥入林虑山，静追之滏阳巿中，为得其实。</p>
              <p>　　二二０四页三行得无自取不优之议也按：汲本&quot;议也&quot;作&quot;讥邪&quot;。</p>
              <p>　　二二０四页一二行滂鷪时方艰按：集解引王补说，谓袁纪&quot;艰&quot;下有&quot;难&quot;字。</p>
              <p>　　二二０五页一五行见则排斥按：刊误谓&quot;见则&quot;案文当作&quot;则见&quot;。</p>
              <p>　　二二０五页一五行古之循善按：刊误谓案文&quot;循&quot;当作&quot;修&quot;。</p>
              <p>　　二二０六页一０行并卫侍于滂按：汲本、殿本&quot;滂&quot;作&quot;傍&quot;。</p>
              <p>　　二二０八页三行周易曰鼓以动之殿本考证云诸本同，王会汾谓案易无此文。张森楷校勘记谓&quot;鼓&quot;或当是&quot;风&quot;误。今按：注或引诗大序&quot;风以动之&quot;，展转传写，误&quot;诗序&quot;为&quot;周易&quot;，误&quot;风&quot;为&quot;鼓&quot;耳。</p>
              <p>　　二二０九页五行*(征)**[复]*拜议郎据汲本、殿本改。按：前曾征拜议郎，故此云复拜，作&quot;征&quot;误。</p>
              <p>　　二二０九页六行家世冠族按：汲本、殿本&quot;冠&quot;上有&quot;衣&quot;字。</p>
              <p>　　二二０九页八行司徒樊陵按：集解引钱大昕说，谓灵帝纪陵为太尉，非司徒。</p>
              <p>　　二二０九页一０行司隶校尉许冰汲本、殿本&quot;冰&quot;作&quot;永&quot;。按：殿本考证谓&quot;永&quot;毛本作&quot;冰&quot;，监本作&quot;水&quot;，今从宋本。王先谦谓毛本并不作&quot;冰&quot;，不知所据何本。</p>
              <p>　　二二０九页一０行幽州刺史杨熙按：&quot;杨&quot;原斗&quot;扬&quot;，径改正。</p>
              <p>　　二二一０页五行由是结仇乡人朱并汲本、殿本&quot;结仇&quot;下衍&quot;览等&quot;二字。按：</p>
              <p>　　&quot;览等&quot;二字如连上读，当以&quot;由是结仇览等&quot;句绝，然上文祗言侯览与张俭结仇，不当有&quot;等&quot;字也。如连下读，则朱并成为侯览之乡人，通鉴即以&quot;览等&quot;二字连下读，而省去一&quot;等&quot;字，作&quot;览乡人朱并&quot;，然朱并为张俭之乡人，非侯览之乡人也。绍兴本无此二字，乃知此二字为衍文。</p>
              <p>　　册府元龟九四九正作&quot;乡人朱并告俭与同郡二十四人为党&quot;，亦一明证也。</p>
              <p>　　二二一０页七行外黄令毛钦操兵到门按：外黄属陈留郡，黄县属东莱郡，故顾炎武、钱大昕皆谓当作&quot;黄令&quot;，多一&quot;外&quot;字。惠栋则谓袁纪作&quot;督邮毛钦&quot;，或钦是外黄人，衍一&quot;令&quot;字耳。</p>
              <p>　　二二一二页二行其何伤于日月*[乎]*据汲本、殿本补，与论语合。</p>
              <p>　　二二一二页三行父*(像)**[豫]*为南郡太守据汲本、殿本改。按：殿本考证谓&quot;豫&quot;监本作&quot;像&quot;，从宋本改。</p>
              <p>　　二二一二页九行又以张牧为中贼曹吏按：刊误谓案文多一&quot;中&quot;字，&quot;吏&quot;当作&quot;史&quot;。</p>
              <p>　　二二一二页一三行晊与牧亡匿齐鲁之闲按：汲本、殿本&quot;亡匿&quot;上衍&quot;遁逃&quot;二字。</p>
              <p>　　二二一三页四行*[翔]*奏冀恃贵不敬据汲本、殿本补。</p>
              <p>　　二二一三页五行奏事中官按：校补谓案文&quot;奏&quot;当为&quot;奉&quot;之斗。又按：据张元济后汉书校勘记，&quot;官&quot;原作&quot;宫&quot;，影印时描改为&quot;官&quot;。</p>
              <p>　　二二一四页一行前书孔霸字次*(孺)**[儒]*据汲本、殿本改，与前书合。</p>
              <p>　　二二一四页九行皆遽还之按：王先谦谓&quot;遽&quot;乃&quot;追&quot;之斗。</p>
              <p>　　二二一五页二行远方至者常数百人按：&quot;常&quot;原作&quot;尝&quot;，径据汲本、殿本改。</p>
              <p>　　二二一五页七行□*[与]*子孙同衣而行据汲本、殿本补。</p>
              <p>　　二二一五页一０行出为任城相按：&quot;城&quot;原斗&quot;成&quot;，径据汲本、殿本改正。</p>
              <p>　　二二一五页一二行令闻令望按：&quot;闻&quot;原作&quot;问&quot;，径据汲本、殿本改。</p>
              <p>　　二二一六页三行而掾吏欲引南按：刊误谓案文&quot;吏&quot;当作&quot;史&quot;。</p>
              <p>　　二二一七页一０行亡匿汝南闲按：刊误谓案文&quot;闲&quot;字下又云&quot;有声荆豫之域&quot;，若只在汝南，则无用&quot;闲&quot;字，不当云&quot;荆&quot;，盖漏&quot;南郡&quot;二字也，南郡则属荆州。</p>
              <p>　　二二一八页五行遣人西迎叔父爽按：刊误谓案文致颙尸，又葬頉傍，则爽亦死矣，明脱一&quot;丧&quot;字。</p>
              <p>　　二二一八页六行销长相倾殿本&quot;销&quot;作&quot;消&quot;，注同。按：销消多通用。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='72.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='74.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
