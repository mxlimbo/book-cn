<html>
<head>
<title>后汉书卷五十九　张衡列传　第四十九（二）</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="63.htm"><img src="last.gif" width="46" height="15" border="0"></a><img src="bg.gif" width="40" height="30"><a href="65.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷五十九　张衡列传　第四十九（二）</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　注[一二]汤谷，日所出也。孔安国注尚书曰：&quot;禹代辷为崇伯，故称伯。&quot;吴越春秋曰：&quot;禹登茅山，大会计理国之道，故更名其山曰会稽&quot;也。
              <p>　　注[一三]左传曰：&quot;禹合诸侯于涂山，执玉帛者万国。&quot;国语仲尼曰：&quot;昔禹致髃神于会稽之山，防风氏后至，禹杀而戮之。&quot;客曰：&quot;敢问谁为神？&quot;仲尼曰：</p>
              <p>　　&quot;山川之守，足以纪纲天下者，其守为神。&quot;食言谓后至也。尔雅曰：&quot;食，伪也。&quot;</p>
              <p>　　指长沙以邪径兮，存重华乎南邻。[一]哀二妃之未从兮，翩傧处彼湘濒。[二]</p>
              <p>　　流目眺夫衡阿兮，睹有黎之圮坟；痛火正之无怀兮，托山陂以孤魂。[三]愁蔚蔚以慕远兮，越卬州而愉敖。[四]跻日中于昆吾兮，憩炎天之所陶。[五]扬芒熛而绛天兮，水泫沄而涌涛。[六]温风翕其增热兮，惄郁邑其难聊。[七]顝羁旅而无友兮，余安能乎留兹？[八]</p>
              <p>　　注[一]长沙，今潭州也。从稽山西南向长沙，故云邪径。存犹问也。重华，舜名。葬于苍梧，在长沙南，故云&quot;南邻&quot;也。</p>
              <p>　　注[二]二妃，舜妻尧女娥皇、女英。翩，连翩也。傧，□也。濒，水涯也。刘向列女传曰：&quot;舜陟方，死于苍梧，二妃死于江、湘之闲，俗谓之湘君、湘夫人也。&quot;礼记云&quot;舜葬苍梧，二妃不从&quot;也。</p>
              <p>　　注[三]衡阿，衡山之曲也。黎，颛顼之子祝融也，为高辛氏之火正，葬于衡山。</p>
              <p>　　圮，毁也。盛弘之荆州记云：&quot;衡山南有南正重黎墓。楚灵王时山崩，毁其坟，得营丘九头图焉。&quot;</p>
              <p>　　注[四]河图曰：&quot;天有九部八纪，地有九州八柱。东南神州曰晨土，正南卬州曰深土，西南戎州曰滔土，正西弇州曰□土，正中冀州曰白土，西北柱州曰肥土，北方玄州曰成土，东北咸州曰隐土，正东扬州曰信土。&quot;愉，乐也。敖，游也。</p>
              <p>　　注[五]淮南子曰：&quot;日至于昆吾，是谓正中。&quot;高诱注云：&quot;昆吾，丘名，在南方。&quot;憩，息也。东方朔神异经曰：&quot;南方有火山，长四十里，广四五里，昼夜火然。&quot;陶犹炎炽也。</p>
              <p>　　注[六]芒，光芒也。字林曰：&quot;熛，飞火也。&quot;音必遥反。泫音胡犬反，沄音户昆反，并水流蝄也。</p>
              <p>　　注[七]温风，炎风也。淮南子曰：&quot;南方之极，自北户之外，南至委火、炎风之野，二万二千里。&quot;惄音奴觌反。尔雅曰&quot;惄，思也&quot;。</p>
              <p>　　注[八]顝，独也，音苦骨反。不能留此，将复西行也。</p>
              <p>　　顾金天而叹息兮，吾欲往乎西嬉。[一]前祝融使举麾兮，纚朱鸟以承旗。[二]</p>
              <p>　　躔建木于广都兮，拓若华而踌躇。[三]超轩辕于西海兮，跨汪氏之龙鱼；闻此国之千岁兮，曾焉足以娱余？[四]</p>
              <p>　　注[一]金天氏，西方之帝少鮬也。嬉，戏也。</p>
              <p>　　注[二]绳，系也，音山绮反。朱鸟，凤也。楚辞曰&quot;凰皇翼其承旗&quot;也。</p>
              <p>　　注[三]躔，次也。拓犹折也。淮南子曰：&quot;建木在广都，若木在建木西，末有十日，其华照地。&quot;山海经曰，广都之野，后稷葬焉。楚辞曰：&quot;折若木以拂日。&quot;</p>
              <p>　　踌躇犹俳回也。踌音直流反。躇音直余反。</p>
              <p>　　注[四]山海经曰&quot;轩辕之国，在穷山之际，其*(不)**[下]*寿者八百岁。龙鱼在其北，一曰虾鱼，有神巫乘此以行九野。一曰□鱼，在汪野北，其为鱼也如鲤鱼。白人之国在龙鱼北&quot;也。</p>
              <p>　　思九土之殊风兮，从蓐收而遂徂。[一]欻神化而蝉蜕兮，朋精粹而为徒。[二]</p>
              <p>　　蹶白门而东驰兮，云台行乎中野。[三]乱弱水之潺湲兮，逗华阴之湍渚。[四]</p>
              <p>　　号冯夷俾清津兮，棹龙舟以济予。[五]会帝轩之未归兮，怅相佯而延伫。[六]</p>
              <p>　　呬河林之蓁蓁兮，伟关睢之戒女。[七]黄灵詹而访命兮，摎天道其焉如。[八]</p>
              <p>　　曰近信而远疑兮，六籍阙而不书。[九]神逵昧其难覆兮，畴克谟而从诸？[一０]</p>
              <p>　　牛哀病而成虎兮，虽逢昆其必噬。[一一]□令殪而尸亡兮，取蜀禅而引世。[一二]死生错而不齐兮，虽司命其不晰。[一三]窦号行于代路兮，后膺祚而繁庑。</p>
              <p>　　[一四]王肆侈于汉庭兮，卒衔恤而绝绪。[一五]尉尨眉而郎潜兮，逮三叶而遘武。[一六]董弱冠而司衮兮，设王隧而弗处。[一七]夫吉凶之相仍兮，恒反侧而靡所。穆负天以悦牛兮，竖乱叔而幽主。[一八]文断袪而忌伯兮，阉谒贼而宁后。[一九]通人闇于好恶兮，岂爱惑之能剖？[二０]嬴擿谶而戒胡兮，备诸外而发内。[二一]或辇贿而违车兮，孕行产而为对。[二二]慎醦显于言天兮，占水火而妄谇。[二三]梁叟患夫黎丘兮，丁厥子而事刃，亲所睇而弗识兮，矧幽冥之可信。[二四]毋绵挛以涬己兮，思百忧以自疢。[二五]彼天监之孔明兮，用棐忱而佑仁。[二六]汤蠲体以祷祈兮，蒙厖禠以拯人。[二七]景三虑以营国兮，荧惑次于它辰。[二八]魏颗亮以从理兮，鬼亢回以敝秦。[二九]</p>
              <p>　　咎繇迈而种德兮，德树茂乎英、六。[三０]桑末寄夫根生兮，卉既雕而已毓。[三一]有无言而不雠兮，又何往而不复？[三二]盍远夡以飞声兮，孰谓时之可蓄？</p>
              <p>　　[三三]</p>
              <p>　　注[一]九土，九州也。蓐收，西方神也。徂，往也。欲还中土也。</p>
              <p>　　注[二]欻，疾貌也，音许勿反。蜕音税。说文曰：&quot;*[蜕]*，蝉慐*(蜕)*所解皮也。&quot;言去故就新，若蝉之蜕也。朋犹侣也。粹，美也。</p>
              <p>　　注[三]蹶音厥。郑玄注礼记云：&quot;蹶，行处之貌也。&quot;淮南子曰：&quot;自东北方曰方土之山，曰苍门；东方曰东极之山，*[曰]*开明之门；东南方曰波母之山，曰阳门；南方*[曰]*南极之山，曰暑门；西南方曰编驹之山，曰白门；西方曰西极之山，曰闾阖之门；西北方曰不周之山，曰幽都之门；北方曰北极之山，曰寒门。凡八极之云，是雨天下，八门之风，是节寒暑。&quot;尔雅曰：&quot;台，我也。&quot;野，协韵音神渚反。</p>
              <p>　　注[四]正绝流曰乱。山海经曰：&quot;橥□之丘，其下有弱水之川环之。&quot;注云：&quot;其水不胜鸟毛。&quot;潺湲，流貌也。逗，止也。华阴，华山之北也。临河，故云&quot;湍渚&quot;。</p>
              <p>　　注[五]号，呼也。圣贤頉墓记曰：&quot;冯夷者，弘农华阴潼乡堤首里人，服八石，得水仙，为河伯。&quot;龙鱼河图曰：&quot;河伯姓吕名公子，夫人姓冯名夷。&quot;俾，使也。清，静也。津，济度处。静之使无波涛也。棹，璙也。淮南子曰：&quot;龙舟，鹢首，浮吹以虞。&quot;予，我也。</p>
              <p>　　注[六]帝轩，黄帝也。铸鼎于湖，在今湖城县，与河、华相近。未归谓黄帝得仙升天，神灵未归。相佯犹俳回也。</p>
              <p>　　注[七]呬音许吏反。尔雅曰：&quot;呬，息也。&quot;蓁蓁，茂盛貌。山海经云：&quot;北望河林，其状如蒨。&quot;伟，美也。诗国风曰：&quot;关关雎鸠，在河之洲。窈窕淑女，君子好仇。&quot;衡鷪河洲而思之也。</p>
              <p>　　注[八]黄灵，黄帝神也。尔雅曰：&quot;詹，至也。访，谋也。摎，求也。&quot;</p>
              <p>　　注[九]曰，黄帝荅言也。六籍，六经也。</p>
              <p>　　注[一０]逵，道也。尔雅曰：&quot;覆，审也。畴，谁也。谟，谋也。&quot;</p>
              <p>　　注[一一]昆，兄也。淮南子曰：&quot;昔公牛哀病七日，化而为虎。其兄觇之，虎搏而杀之，不知其兄也。&quot;</p>
              <p>　　注[一二]□令，蜀王名也。令音灵。殪，死也。禅，传位也。引，长也。扬雄蜀王本纪曰&quot;荆人□令死，其尸流亡，随江水上至成都，见蜀王杜宇，杜宇立以为相。杜宇号望帝，自以德不如□令，以其国禅之，号开明帝。下至五代，有开明尚，始去帝号，复称王&quot;也。</p>
              <p>　　注[一三]错，交错也。司命，天神也。春秋佐助期曰：&quot;司命，神，名为灭党，长八尺，小鼻，望羊，多髭，馇瘦，通于命运期度。&quot;晰，明也，协韵音之逝反。</p>
              <p>　　注[一四]窦谓孝文窦皇后也。繁庑，茂盛也。吕太后时，出宫人以赐诸王，窦姬家在清河，愿如赵近家，遗宦者吏，必置我赵伍中。宦者忘之，误置代伍中，姬涕泣不欲往，相强乃行。至代，代王独幸窦姬，生景帝，后立为皇后。景帝生十四子，后至光武中兴也。</p>
              <p>　　注[一五]王谓孝平王皇后，莽之女也。前书聘以黄金二万斤，遣刘歆奉乘舆法驾，迎后于第。及莽篡位，后常称疾不朝，会莽诛，后自投火中而死。恤，忧也。诗小雅曰：&quot;出则衔恤。&quot;绝绪言无后也。</p>
              <p>　　注[一六]尉谓都尉颜驷也。尨，苍杂色也。遘，遇也。汉武故事曰：&quot;上至郎署，见一老郎，鬓眉皓白，问：'何时为郎？何其老也？'对曰：'臣姓颜，名驷，以文帝时为郎。文帝好文而臣好武，景帝好老而臣尚少，陛下好少而臣已老，是以三叶不遇也。'上感其言，擢为会稽都尉&quot;也。</p>
              <p>　　注[一七]董贤字圣卿，哀帝时为大司马，年二十二。衮，三公服也。时哀帝令为贤起頉，至尊无以加。及帝崩，王莽杀贤于狱中。左传曰，晋侯请隧，曰：&quot;王章也。&quot;礼记曰&quot;二十曰弱冠&quot;也。</p>
              <p>　　注[一八]穆，鲁大夫叔孙豹也，谥曰穆。牛谓竖牛，豹之子也。幽，闭也。大夫称主。左传曰，叔孙豹奔齐，宿于庚宗，遇妇人而私焉。至齐，梦天压己，弗胜，顾而见人，号之曰&quot;牛，助余&quot;，乃胜之。及后还鲁，庚宗之妇人献以雉，曰：&quot;余子长矣。&quot;召而见之，则所梦也。遂使为竖，有宠。及穆子遇疾，竖牛欲乱其室，曰：&quot;夫子疾病，不欲见人。&quot;牛不进食，穆子遂饿而死。</p>
              <p>　　注[一九]文，晋文公也。袪，袂也。忌，怨也。伯谓伯楚也。谒，告也。贼谓吕甥、冀芮等。宁，安也。后，文公也。初，晋献公使寺人勃鞮伐公于蒲城，公踰垣，勃鞮斩其袪。及公入国，吕甥、冀芮谋作乱，伯楚知之，以告公。公会秦伯于王城，杀吕、蜔。伯楚，勃鞮字也。事见国语也。</p>
              <p>　　注[二０]通人谓穆子、文公等。闇于好恶谓初悦竖牛，后以饿死；始怨勃鞮，终能告贼。剖，分也。言通人尚闇于好恶，况爱宠昏惑者岂能分之？</p>
              <p>　　注[二一]嬴，秦姓也。擿犹发也。谓始皇发谶，云&quot;亡秦者胡&quot;，乃使蒙恬北筑长城，以为外备，而不知胡亥竟为赵高所杀，秦氏遂亡，是发内。</p>
              <p>　　注[二二]辇，运也。违，避也。车谓张车子也。有夫妇夜田者，天帝见而矜之，问司命曰：&quot;此可富乎？&quot;司命曰：&quot;命当贫，有张车子财可以借而与之期。曰，车子生，急还之。&quot;田者稍富，及期，夫妇辇其贿以逃。同宿有妇人，夜生子，问名于其父，父曰：&quot;生车闲，名车子。&quot;其家自此之后遂大贫敝。见搜神记。</p>
              <p>　　注[二三]尔雅曰：&quot;谇，告也。&quot;左传曰：&quot;日有食之。梓慎曰：'将水。'叔孙昭子曰：'旱也。'后果大旱。&quot;又曰&quot;宋、韂、陈、郑将火，郑大夫裨醦请瓘斝、玉瓒禳火，子产弗予。醦曰：'不用吾言，郑又将火。'子产曰：'天道远，人道迩，非尔所及。'遂不与，亦不复火&quot;也。</p>
              <p>　　注[二四]梁叟，梁国之老人也。丁，当也。睇，视也。矧，况也。吕氏春秋曰：</p>
              <p>　　&quot;梁北有黎丘乡，乡有丈人往市，醉而归者，黎丘奇鬼效其子之状而道苦之。</p>
              <p>　　丈人醒，谓其子曰：'吾为而父，我醉，女道苦我，何故？'其子泣曰：'必奇鬼也。'丈人明日之市，醉，其真子迎之，丈人拔剑而刺之。&quot;事音侧利反。</p>
              <p>　　前书音义曰&quot;江东人以物插地中为事&quot;也。</p>
              <p>　　注[二五]绵挛犹牵制也。涬音胡鼎反。衡集注云：&quot;涬，引也。言勿牵制于俗，引忧于己。&quot;诗曰：&quot;无思百忧，秖自重兮。&quot;</p>
              <p>　　注[二六]监，视也，孔，甚也。棐，辅也。忱，诚也。佑，助也。言天之视人甚明，唯辅诚信而助仁德也。尚书曰：&quot;天监厥德。&quot;又曰：&quot;天威棐忱。&quot;</p>
              <p>　　注[二七]蠲，絜也。祈，求也。尔雅曰：&quot;厖，大也。禠，福也。&quot;帝王纪曰：</p>
              <p>　　&quot;汤时大旱七年，殷史卜曰：'当以人祷。'汤曰：'必以人祷，吾请自当。'遂斋戒，翦发断爪，以己为牲，祷于桑林之社，果大雨。&quot;言蒙天大福以拯救人。衡集&quot;祈&quot;字作&quot;祊&quot;。祊，祭也。禠音斯。</p>
              <p>　　注[二八]景，宋景公也。三虑谓三善言也。景公有疾，司马子韦曰：&quot;荧惑守心。</p>
              <p>　　心，宋之分野。君当祭之，可移于相。&quot;公曰：&quot;相，股肱也。除心腹之疾而寘之股肱，可乎？&quot;曰：&quot;可移于民。&quot;公曰：&quot;民所以为国，无民何以为君？&quot;</p>
              <p>　　曰：&quot;可移于岁。&quot;公曰：&quot;岁，所以养人也。岁不登，何以畜人乎？&quot;子韦曰：</p>
              <p>　　&quot;君善言三，荧惑必退三舍。&quot;见吕氏春秋也。</p>
              <p>　　注[二九]魏颗，魏武子之子也。亮，信也。左传曰，晋魏颗败秦师于辅氏，获杜回。杜回，秦之力人也。初，魏武子有嬖妾，武子疾，命颗曰：&quot;必嫁是妾。&quot;</p>
              <p>　　疾病，则曰：&quot;必以为殉。&quot;及卒，颗嫁之，曰：&quot;疾病则乱，吾从其治也。&quot;</p>
              <p>　　辅氏之役，颗见老人结草以亢杜回，踬而颠，故获之。夜梦之曰：&quot;余，而所嫁妇人之父也。尔用先人治命，余是以报也。&quot;</p>
              <p>　　注[三０]尚书曰：&quot;咎繇迈种德。&quot;注云：&quot;迈，行也。种，布也。&quot;英、六，并国名。咎繇能行布道德，子孙茂盛，封于英、六。帝王纪：&quot;鮧陶卒，葬之于六，禹封其少子于六，以奉其祀。&quot;六故城在今寿州安丰县南也。</p>
              <p>　　注[三一]根生谓寄生也。言百草至寒皆雕落，唯寄生独荣于桑之末。本草经：&quot;桑上寄生，一名寄屑，一名寓木，一名宛童。&quot;以喻咎繇封于英、六，余国先灭，英、六独存也。</p>
              <p>　　注[三二]言咎繇布德行仁，庆流后裔，诗曰：&quot;无言不雠。&quot;易曰：&quot;无往不复&quot;也。</p>
              <p>　　注[三三]盍，何不也。蓄犹待。言何不远游以飞声誉，谁谓时之可待？言易逝也。</p>
              <p>　　仰矫首以遥望兮，魂□惘而无畴。[一]偪区中之隘陋兮，将北度而宣游。[二]</p>
              <p>　　行积冰之硙硙兮，清泉冱而不流。[三]寒风凄而永至兮，拂穹岫之骚骚。玄武缩于壳中兮，螣蛇蜿而自纠。[四]鱼矜鳞而□凌兮，鸟登木而失条。[五]坐太阴之屏室兮，慨含欷而增愁。[六]怨高阳之相寓兮，□颛顼之宅幽。[七]庸织络于四裔兮，斯与彼其何瘳？[八]望寒门之绝垠兮，纵余譄乎不周。[九]迅蹒潚其媵我兮，骛翩踯而不禁。[一０]趋谽□之洞穴兮，摽通渊之碄碄。[一一]</p>
              <p>　　经重阴乎寂寞兮，愍坟羊之潜深。[一二]</p>
              <p>　　注[一]□惘犹敞怳也。</p>
              <p>　　注[二]偪，迫也。宣，篃也。</p>
              <p>　　注[三]淮南子曰：&quot;北方之极，自九泽穷大海之极，有冻寒积*(水)**[冰]*雪雹髃冰之野。&quot;硙音牛哀反。世本云：&quot;公输作石硙。&quot;说文曰：&quot;皑皑，霜雪之貌也。&quot;盖古字&quot;硙&quot;与&quot;皑&quot;通。冱音胡故反。杜预注左传云：&quot;冱，闭也。&quot;</p>
              <p>　　注[四]玄武谓龟、蛇也。曲礼曰：&quot;前朱爵而后玄武。&quot;壳，龟甲也。尔雅曰：</p>
              <p>　　&quot;螣，螣蛇。&quot;蜿，屈也。纠，缠结也。骚骚，协韵音修。纠音古由反。</p>
              <p>　　注[五]矜，竦也。并犹聚也。凌，冰也，音力澄反。失条言寒也。</p>
              <p>　　注[六]太阴，北方极阴之地也。楚词曰：&quot;选鬼神于太阴。&quot;</p>
              <p>　　注[七]高阳氏，帝颛顼也。山海经曰：&quot;东北海之外，附禺之山，帝颛顼与九嫔葬焉。&quot;相，视也。寓，居也。□，屈也，音乞凤反。宅幽谓居北方幽都之地。尚书曰：&quot;宅朔方曰幽都。&quot;</p>
              <p>　　注[八]庸，劳也。织络犹经纬往来也。瘳，愈也。言劳于往来四方，经积冰炎火之地，彼此亦何差也。&quot;织&quot;或作&quot;识&quot;，&quot;络&quot;或作&quot;骆&quot;。</p>
              <p>　　注[九]淮南子曰：&quot;北极之山，曰寒门。&quot;楚辞曰：&quot;踔绝垠乎寒门。&quot;垠音玉巾反。广雅曰：&quot;垠，或作&quot;限&quot;也。</p>
              <p>　　注[一０]*(踯)**[蹒]*，风也。潚，疾也，音肃。媵，送也。翩飘亦疾蝄也。</p>
              <p>　　禁，协韵音金。</p>
              <p>　　注[一一]谽□，深蝄也。谽音呼含反。□音呼加反。碄音林，亦深貌也。既游四方，又入地下。</p>
              <p>　　注[一二]重阴，地中也。国语曰：&quot;鲁季桓子穿井，获土缶，中有虫若羊焉，使问仲尼。仲尼对曰：'土之怪曰坟羊。'&quot;追慌忽于地底兮，轶无形而上浮。[一]出右密之闇野兮，不识蹊之所由。[二]</p>
              <p>　　速烛龙令执炬兮，过钟山而中休。[三]瞰瑶溪之赤岸兮，吊祖江之见刘。[四]</p>
              <p>　　聘王母于银台兮，羞玉芝以疗饥；[五]戴胜慭其既欢兮，又诮余之行彁。[六]</p>
              <p>　　载太华之玉女兮，召洛浦之宓妃。[七]咸姣丽以蛊媚兮，增嫮眼而蛾眉。[八]</p>
              <p>　　舒妙婧之纤□兮，扬杂错之筜徽。[九]离朱唇而微笑兮，颜的□以遗光。[一０]</p>
              <p>　　献环琨与玙缡兮，申厥好以玄黄。[一一]虽色艳而赂美兮，志浩荡而不嘉。[一二]双材悲于不纳兮，并咏诗而清歌。[一三]歌曰：天地鞕熅，百卉含蘤。鸣鹤交颈，雎鸠相和。处子怀春，精魂回移。[一四]如何淑明，忘我实多。[一五]</p>
              <p>　　注[一]慌忽，无形貌也。</p>
              <p>　　注[二]右谓西方也。密，山名也。山海经曰，西北曰密山。黄帝取密山之玉策，投之钟山之阴。闇，幽隐也。蹊，路也。</p>
              <p>　　注[三]速，召也。烛龙，北方之神也。山海经曰：&quot;西北海之外有神，人面蛇身，而赤其眼，及晦视乃明，不食不寝，是烛九阴，是谓烛龙。&quot;炬，可以照明。</p>
              <p>　　注[四]瑶溪，瑶岸也。山海经曰：&quot;钟山之东曰瑶岸。&quot;又曰：&quot;钟山，其子曰鼓，其状人面而龙身，是与钦□杀祖江于橥□之阳。&quot;□音邳。尔雅曰：&quot;刘，杀也。&quot;</p>
              <p>　　注[五]王母，西王母也。银台，仙人所居也。羞，进也。本草经曰：&quot;白芝，一名玉芝。&quot;</p>
              <p>　　注[六]山海经曰：&quot;橥□之丘，有人戴胜虎齿，有尾，穴处，名曰西王母。&quot;慭，相传音宜觐反。杜预注左传：&quot;慭，发语之音也。&quot;臣贤案张揖字诂，慭，笑貌也，*(呜)**[听]*之别体，音许近反，与此义合也。</p>
              <p>　　注[七]诗含神雾曰：&quot;太华之山，上有明星玉女，主持玉浆，服之*(神)**[成]*仙。&quot;宓妃，洛水神也。</p>
              <p>　　注[八]姣，好也，音古巧反。蛊音野，谓妖丽也。嫮音胡故反，好貌也。楚辞曰&quot;嫮目宜笑&quot;也。</p>
              <p>　　注[九]婧音财性反，谓妍婧也。筜音圭，妇人之上服。尔雅曰：&quot;妇人之徽谓之褵。&quot;郭璞注云：&quot;即今之香缨也。&quot;</p>
              <p>　　注[一０]的□，明也。遗光言光彩射人也。</p>
              <p>　　注[一一]环、琨，并玉佩也。白虎通曰&quot;修道无穷即佩环，能本道德即佩琨&quot;也。玄黄谓缯绮也。尚书曰：&quot;厥篚玄黄。&quot;言玉女、宓妃等既献环佩，又赠以缯绮也。</p>
              <p>　　注[一二]&quot;赂&quot;或作&quot;贻&quot;。浩荡，广大也。言不以玉女及赠遗为美也。楚辞曰：</p>
              <p>　　&quot;怨灵修之浩荡。&quot;</p>
              <p>　　注[一三]双材谓玉女、宓妃也，即上文所谓&quot;二女感于崇岳&quot;也。</p>
              <p>　　注[一四]鞕熅，气也。易系辞曰：&quot;天地鞕熅。&quot;张揖字诂曰：&quot;蘤，古花字也。&quot;</p>
              <p>　　处子，处女也。怀，思也。庄子曰：&quot;绰约若处子。&quot;诗曰：&quot;有女怀春。&quot;</p>
              <p>　　注[一五]淑，善也。诗曰：&quot;如何如何，忘我实多。&quot;</p>
              <p>　　将荅赋而不暇兮，爰整驾而亟行。[一]瞻橥□之巍巍兮，临萦河之洋洋。伏灵□以负坻兮，□螭龙之飞梁。[二]登阆风之曾城兮，构不死而为黙。[三]屑瑶繠以为礟兮，□白水以为浆。[四]抨巫咸以占梦兮，乃贞吉之元符。[五]滋令德于正中兮，*(合)**[含]*嘉*(秀)**[禾]*以为敷。[六]既垂颖而顾本兮，尔要思乎故居。[七]安和静而随时兮，姑纯懿之所庐。[八]</p>
              <p>　　注[一]赋谓玉女所歌诗也。亟，疾也，音纪力反。即上所谓&quot;冰折不营&quot;也。</p>
              <p>　　注[二]山海经曰：&quot;河出橥□西北嵎。&quot;萦，曲也。尔雅曰：&quot;小沚曰坻。&quot;谓水中高地，以龟负之，可以架桥也。□犹横度也。广雅曰&quot;无角曰螭龙&quot;也。</p>
              <p>　　注[三]阆风，山名，在橥□山上。楚词曰：&quot;登阆风而绁马。&quot;淮南子曰：&quot;橥□山有曾城九重，高万一千里，上有不死树在其西。&quot;今以不死木为黙也。</p>
              <p>　　注[四]瑶，琼也。楚辞曰：&quot;屑琼繠以为粻。&quot;礟，粮也。□音*(居)**[古]*于反，谓酌也。河图曰：&quot;橥山出五色流水，其白水东南流入中国，名为河&quot;也。</p>
              <p>　　注[五]抨，使也，音普耕反，又补耕反。巫咸，神巫也。山海经曰，大荒之中有灵山，巫咸、巫彭、巫谢等十巫。衡既梦木禾，今故令巫咸占之也。元，善也。</p>
              <p>　　注[六]滋，茂也。淮南子曰：&quot;昏张中则务种谷。&quot;说文曰：&quot;禾，嘉谷也。至二月始生，八月而孰，得时之中，故谓之禾。&quot;</p>
              <p>　　注[七]颖，穟也。本，禾本也。言禾既垂穟顾本，人亦当思故居也。淮南子曰：</p>
              <p>　　&quot;孔子见禾三变，始于粟，生于苗，成于穟，乃叹曰：'我其首禾乎？'&quot;高诱注云：&quot;禾穟向根，君子不忘本也。&quot;</p>
              <p>　　注[八]姑，且也。懿，美也。庐犹居也。</p>
              <p>　　戒庶寮以夙会兮，佥恭职而并迓。[一]丰隆軯其震霆兮，列缺晔其照夜。[二]</p>
              <p>　　云师□以交集兮，涷雨沛其洒涂。[三]轙琱舆而树葩兮，扰应龙以服辂。[四]</p>
              <p>　　百神森其备从兮，屯骑罗而星布。[五]振余袂而就车兮，修□揭以低昂。[六]</p>
              <p>　　冠咢咢其映盖兮，佩綝纚以辉煌。[七]仆夫俨其正策兮，八乘摅而超骧。[八]</p>
              <p>　　氛旄溶以天旋兮，蜺旌飘而飞扬。[九]抚軨轵而还睨兮，心灼药其如汤。[一０]</p>
              <p>　　羡上都之赫戏兮，何迷故而不忘？[一一]左青琱以揵芝兮，右素威以司钲。[一二]前长离使拂羽兮，委水衡乎玄冥。[一三]属箕伯以函风兮，征淟涊而为清。</p>
              <p>　　[一四]曳云旗之离离兮，鸣玉鸾之譻譻。[一五]涉清霄而升遐兮，浮蔑蒙而上征。[一六]纷翼翼以徐戾兮，焱回回其扬灵。[一七]叫帝阍使辟扉兮，觌天皇于琼宫。[一八]聆广乐之九奏兮，展泄泄以肜肜。[一九]考理乱于律钧兮，意建始而思终。[二０]惟盘逸之无斁兮，惧乐往而哀来。[二一]素抚弦而余音兮，大容吟曰念哉。[二二]既防溢而静志兮，迨我暇以鬏翔。[二三]出紫宫之肃肃兮，集大微之阆阆。[二四]命王良掌策驷兮，踰高阁之锵锵。[二五]建罔车之幕幕兮，猎青林之芒芒。[二六]</p>
              <p>　　弯威弧之拨剌兮，射嶓頉之封狼。[二七]观壁垒于北落兮，伐河鼓之磅硠。[二八]乘天潢之泛泛兮，浮云汉之汤汤。[二九]倚招摇、摄提以低回□流兮，察二纪、五纬之绸缪遹皇。[三０]偃蹇夭矫彧以连卷兮，杂沓丛鶍飒以方骧。[三一]</p>
              <p>　　□汨飂戾沛以罔象兮，烂漫丽靡□以迭逿。[三二]凌惊雷之□糁兮，弄狂电之淫裔。[三三]踰庬澒于宕冥兮，贯倒景而高厉。[三四]廓荡荡其无涯兮，乃今穷乎天外。</p>
              <p>　　注[一]佥，皆也。迓，迎也。</p>
              <p>　　注[二]丰隆，雷也。軯，声也，音普耕反。震霆，霹雳也。霆音庭。列缺，电也。晔，光也。</p>
              <p>　　注[三]云师，屏翳也。□，阴儿，音徒感反。尔雅曰：&quot;暴雨谓之涷。&quot;沛，雨蝄也。涂，协韵音徒故反。楚辞曰：&quot;使涷雨兮洒尘。&quot;</p>
              <p>　　注[四]轙音鱼绮反。尔雅曰：&quot;载辔谓之轙。&quot;郭璞注云：&quot;轙，軶上环也，辔所贯也。&quot;琱，以玉饰车也。树，立也。葩，华也，于车上建华盖。扰，驯也。</p>
              <p>　　广雅曰&quot;有翼曰应龙&quot;也。</p>
              <p>　　注[五]周颂曰：&quot;怀柔百神。&quot;森，觽蝄也。屯，聚也。</p>
              <p>　　注[六]修，长也。揭，低昂蝄也。</p>
              <p>　　注[七]咢音五各反。一作&quot;岌&quot;，并冠高蝄也。映盖谓冠与车盖相映也。綝音林，纚音离，盛蝄也。辉音胡本反。光*也。</p>
              <p>　　注[八]八乘，八龙也。楚辞曰：&quot;驾八龙之蜿蜿。&quot;摅犹腾也。</p>
              <p>　　注[九]氛，天气也。旌，羽旌也。溶音勇。王逸注楚辞曰：&quot;溶，广大蝄也&quot;。</p>
              <p>　　蜺，雌虹也。</p>
              <p>　　注[一０]軨音零。说文曰：&quot;车辎闲横木也。&quot;楚辞曰：&quot;倚结軨兮太息。&quot;轵音之是反。杜子春注周礼云：&quot;轵，两尭也。&quot;说文云：&quot;车轮小穿也。&quot;还睨，顾瞻也。药音铄，热蝄也。言顾瞻乡国而心热也。</p>
              <p>　　注[一一]上都谓天上也。赫戏，盛蝄也。衡既篃历四海，方欲游于天上，故云何不忘其故居，而苦迷惑思之。</p>
              <p>　　注[一二]青琱，青文龙也。揵，坚也，音巨偃反。芝，盖也。素威，白武也。</p>
              <p>　　礼记曰：&quot;左青龙而右白武。&quot;说文曰&quot;钲，铙也，似铃&quot;也。</p>
              <p>　　注[一三]长离，即凤也。水衡，官名，主水官也。玄冥，水神也。司马相如大人赋曰&quot;前长离而后矞皇&quot;也。</p>
              <p>　　注[一四]箕伯，风师也。函犹含也。澄，清也。淟音它典反。涊音乃典反。楚辞曰：&quot;切淟涊之流俗。&quot;王逸注曰：&quot;淟涊，垢浊也。&quot;</p>
              <p>　　注[一五]鸾，铃也，在镳。譻，声也，音嘤。楚辞曰&quot;鸣玉鸾之啾啾&quot;也。</p>
              <p>　　注[一六]霄，云也。蔑蒙，气也。蒙音莫孔反。上征，上于天也。扬雄甘泉赋曰：&quot;浮蔑蒙而撇天。&quot;</p>
              <p>　　注[一七]翼翼，飞蝄。戾，至也。回回，光蝄。楚辞曰：&quot;皇剡剡其扬灵。&quot;王逸注云：&quot;扬其光灵也。&quot;</p>
              <p>　　注[一八]阍，主门者。天皇，天帝也。扬雄甘泉赋曰：&quot;选巫咸兮叫帝阍。&quot;</p>
              <p>　　注[一九]史记曰，赵简子曰：&quot;我之帝所甚乐，与百神游于钧天，广乐九奏。&quot;</p>
              <p>　　左传，郑庄公赋&quot;大隧之中，其乐也融融&quot;。姜出，赋&quot;大隧之外，其乐也泄泄&quot;。</p>
              <p>　　&quot;肜&quot;与&quot;融&quot;同也。</p>
              <p>　　注[二０]诗序曰：&quot;太平之音安以乐，其政和。乱世之音怨以怒，其政乖。&quot;律，十二律也。乐睰图征曰：&quot;圣人承天以立均。&quot;宋均注曰：&quot;均长八尺，施弦以调六律也。&quot;建，立也。衡言听九奏之乐，考政化之得失，而思其终始也。</p>
              <p>　　注[二一]盘，乐也。逸，纵也。斁，厌也，音亦，又音徒故反，古&quot;度&quot;字也。</p>
              <p>　　庄子曰：&quot;乐未毕也，哀又继之。&quot;</p>
              <p>　　注[二二]素，素女也。史记曰：&quot;太帝使素女鼓五十弦*(琴)**[瑟]*。&quot;大容，黄帝乐师也。念哉，戒逸乐也。</p>
              <p>　　注[二三]溢，满也。迨，及也。鬏翔，将远逝也。</p>
              <p>　　注[二四]紫宫、太微，并星名也。肃肃，清也。阆阆，明大也。</p>
              <p>　　注[二五]史记曰：&quot;天驷旁一星曰王良。&quot;高阁，阁道星也。史记曰：&quot;绝汉抵营室曰阁道。&quot;锵锵，高蝄也。</p>
              <p>　　注[二六]罔车，毕星也。幕幕，罔蝄。青林，天苑也。</p>
              <p>　　注[二七]弧，星名也。易曰：&quot;弧矢之利以威天下。&quot;拨音方割反。剌音力达反。</p>
              <p>　　拨剌，张弓蝄也。嶓頉，山也。封，大也。狼，星名。河图曰：&quot;嶓頉之精，上为狼星。&quot;</p>
              <p>　　注[二八]壁，东壁也。史记曰，羽林天军西为壁垒，旁大星为北落。牵牛北为河鼓。磅硠，声也。磅音普郎反。硠音郎。</p>
              <p>　　注[二九]史记曰，王良旁有八星绝汉曰天潢，云汉曰天河也。</p>
              <p>　　注[三０]招摇、摄提，星名也。□音居流反，低回□流回转之蝄。二纪，日月也。五纬，五星也。绸缪，相次之蝄也。遹皇，行蝄也。</p>
              <p>　　注[三一]彧音孚万反，卷音拳，并鬏翔自恣之蝄也。</p>
              <p>　　注[三二]□音一六反，汨音于笔反，飂音辽，沛音普盖反，并疾蝄也。□，小也。□音亡小反。逿，徒郎反。</p>
              <p>　　注[三三]□糁，雷声也。□音康。糁音苦盖反。淫裔，电蝄也。狂，疾也。</p>
              <p>　　注[三四]庬音亡孔反。澒，胡孔反。孝经援神契曰：&quot;天度蒙澒。&quot;宋均注云：</p>
              <p>　　&quot;蒙澒，未分之象也。&quot;说文曰：&quot;宕，过也。&quot;冥，幽冥也。贯，穿也。前书谷永上书曰：&quot;登遐倒景。&quot;音义曰：&quot;在日月之上，日月反从下照，故其景倒也。&quot;厉，陵厉也。</p>
              <p>　　据开阳而俯盼兮，临旧乡之暗蔼。[一]悲离居之劳心兮，情悁悁而思归。[二]</p>
              <p>　　魂眷眷而屡顾兮，马倚辀而俳回。[三]虽遨游以偷乐兮，岂愁慕之可怀。[四]</p>
              <p>　　出阊阖兮降天涂，乘蹒忽兮驰虚无。[五]云霏霏兮绕余轮，风眇眇兮震余旟。</p>
              <p>　　缤联翩兮纷暗暧，倏眩眃兮反常闾。[六]</p>
              <p>　　注[一]春秋运斗枢曰：&quot;北斗第六星为开阳。&quot;俯音俯。暗蔼，远蝄也。暗音乌感反。</p>
              <p>　　注[二]说文曰：&quot;悁悁，忧也。&quot;音于缘反。诗国风曰&quot;劳心悁悁&quot;也。</p>
              <p>　　注[三]辀，辕也。</p>
              <p>　　注[四]偷音通侯反。怀，安也。</p>
              <p>　　注[五]阊阖，天门。</p>
              <p>　　注[六]倏，忽也。眩音县，眃音混，疾蝄也。常闾，故里。</p>
              <p>　　收畴昔之逸豫兮，卷淫放之遐心。[一]修初服之娑娑兮，长余佩之参参。[二]</p>
              <p>　　文章焕以粲烂兮，美纷纭以从风。御六蓺之珍驾兮，游道德之平林。[三]结典籍而为□兮，欧儒、墨而为禽。[四]玩阴阳之变化兮，咏雅、颂之徽音。嘉曾氏之归耕兮，慕历陵之钦崟。[五]共夙昔而不贰兮，居终始之所服也；夕惕若厉以省鳡兮，惧余身之未□也。[六]苟中情之端直兮，莫吾知而不恧。[七]墨无为以凝志兮，与仁义乎消摇。[八]不出户而知天下兮，何必历远以劬劳？[九]</p>
              <p>　　注[一]谓初游于四方天地之闲以自淫放，今改悔也。</p>
              <p>　　注[二]楚辞曰：&quot;退将复修吾初服。&quot;王逸注曰：&quot;修吾初始清絜之服也。&quot;娑娑，衣蝄。参参，长蝄。</p>
              <p>　　注[三]以六艺为车而驾之也。以道德为林而游之也。</p>
              <p>　　注[四]□，网也，音古。儒家，子思、孟轲、孙卿等。墨家谓墨翟、胡非、尹佚等。</p>
              <p>　　注[五]琴操曰：&quot;归耕者，曾子之所作也。曾子事孔子十余年，晨觉，眷然念二亲年衰，养之不备，于是援琴鼓之曰：'往而不反者年也，不可得而再事者亲也。</p>
              <p>　　歔欷归耕来日！安所耕历山盘乎！'&quot;钦崟，山蝄。崟音吟。</p>
              <p>　　注[六]共音恭。易曰：&quot;君子终日干干，夕惕若，厉。&quot;惕，惧也。厉，病也。</p>
              <p>　　□，整也。</p>
              <p>　　注[七]恧，臱也，音女六反。</p>
              <p>　　注[八]老子曰：&quot;上德无为。&quot;</p>
              <p>　　注[九]老子曰：&quot;不出户而知天下。&quot;</p>
              <p>　　系曰：天长地久岁不留，俟河之清祗怀忧。[一]愿得远度以自娱，上下无常穷六区。[二]超踰腾跃绝世俗，踯□神举逞所欲。天不可阶仙夫希，□舟悄悄吝不飞。[三]松、乔高跱孰能离？结精远游使心携。[四]回志朅来从玄諆，[五]</p>
              <p>　　获我所求夫何思！</p>
              <p>　　注[一]系，系也。老子曰：&quot;天长地久。&quot;左氏传曰&quot;俟河之清，人寿几何&quot;也。</p>
              <p>　　注[二]六区谓四方上下也。</p>
              <p>　　注[三]阶，升也。论语曰：&quot;夫子之不可及，犹天之不可阶而升。&quot;仙夫，仙人也。诗鄁风曰：&quot;□舟言仁而不遇也。&quot;其诗曰：&quot;泛彼□舟，亦泛其流。忧心悄悄，愠于髃小。静言思之，不能奋飞。&quot;郑玄注云：&quot;舟，载度物者也。今不用，而与觽物泛泛然俱流水中，谕仁人不用，而与髃小并列。&quot;悄悄，忧蝄也。</p>
              <p>　　臣不遇于君，犹不忍奋翼而飞去。吝，惜也。衡亦不遇其时，而为宦者所谗，故引以自谕也。</p>
              <p>　　注[四]松，赤松子也。乔，王子乔也。列仙传曰：&quot;赤松子，神农时雨师，服水玉，教神农，能入火自烧。至橥□山上，常止西王母石室，随风上下。王子乔，周灵王太子晋也。好吹笙作凤鸣，游伊洛闲。道士浮丘公接上嵩高山，三十余年。后来于山上，见桓良曰：'告我家，七月七日待我缑氏山头。'果乘白鹄住山颠，望之不得到，举手谢时人，数日去。&quot;字林曰：&quot;跱，踞也。&quot;谓得仙高踞也。离，附也。携，离也。</p>
              <p>　　注[五]朅，去也，音丘列反。&quot;諆&quot;或作&quot;谋&quot;。諆亦谋也，音基，字从&quot;其&quot;。</p>
              <p>　　永和初，出为河闲相。[一]时国王骄奢，不遵典宪；又多豪右，共为不轨。衡下车，治威严，整法度，阴知奸党名姓，一时收禽，上下肃然，称为政理。视事三年，上书乞骸骨，征拜尚书。年六十二，永和四年卒。</p>
              <p>　　注[一]河闲王名政。</p>
              <p>　　着周官训诂，崔瑗以为不能有异于诸儒也。又欲继孔子易说彖、象残缺者，竟不能就。</p>
              <p>　　所着诗、赋、铭、七言、灵宪、应闲、七辩、巡诰、悬图凡三十二篇。[一]</p>
              <p>　　注[一]衡集作&quot;玄图&quot;，盖玄与悬通。</p>
              <p>　　永初中，谒者仆射刘珍、校书郎刘騊駼等著作东观，撰集汉记，因定汉家礼仪，上言请衡参论其事，会并卒，而衡常叹息，欲终成之。及为侍中，上疏请得专事东观，收捡遗文，毕力补缀。[一]又条上司马迁、班固所□与典籍不合者十余事。[二]又以为王莽本传但应载篡事而已，至于编年月，纪灾祥，宜为元后本纪。又更始居位，人无异望，光武初为其将，然后即真，宜以更始之号建于光武之初。书数上，竟不听。及后之著述，多不详典，时人追恨之。</p>
              <p>　　注[一]衡表曰&quot;臣仰干史职，敢徼官守，窃贪成训，自忘顽愚，愿得专于东观，毕力于纪记，竭思于补阙，俾有汉休烈，比久长于天地，并光明于日月，照示万嗣，永永不朽&quot;也。</p>
              <p>　　注[二]衡集其略曰：&quot;易称宓戏氏王天下，宓戏氏没，神农氏作，神农氏没，黄帝、尧、舜氏作。史迁独载五帝，不记三皇，今宜并录。&quot;又一事曰：&quot;帝系，黄帝产青阳、昌意。周书曰：'乃命少鮬清。'清即青阳也，今宜实定之。&quot;</p>
              <p>　　论曰：崔瑗之称平子曰&quot;数术穷天地，制作侔造化&quot;。[一]斯致可得而言欤！推其围范两仪，天地无所蕴其灵；[二]运情机物，有生不能参其智。[三]故*(智)**[知]*思引渊微，人之上术。记曰：&quot;德成而上，蓺成而下。&quot;[四]量斯思也，岂夫蓺而已哉？何德之损乎！[五]</p>
              <p>　　注[一]瑗撰平子碑文也。</p>
              <p>　　注[二]易系辞曰：&quot;范围天地之化。&quot;王弼注云：&quot;拟范天地而周备其理也。&quot;</p>
              <p>　　谓作浑天仪也。</p>
              <p>　　注[三]机物谓作候地动仪等。</p>
              <p>　　注[四]礼记文也。</p>
              <p>　　注[五]损，减也。言蓺不减于德，一也。</p>
              <p>　　赞曰：三才理通，人灵多蔽。[一]近推形筭，远抽深滞。不有玄虑，孰能昭□？</p>
              <p>　　[二]</p>
              <p>　　注[一]三才，天、地、人。言人虽与天地通为三才，而性灵多蔽，罕能知天道也。</p>
              <p>　　注[二]玄犹深也。□音制。</p>
              <p>　　校勘记</p>
              <p>　　一八九八页五行以三十*(五)**[六]*蓍揲之按：刊误谓太玄乃用三十六揲，作&quot;五&quot;误。今据改。</p>
              <p>　　一八九九页一一行昔有文王按：刊误谓&quot;昔有&quot;当作&quot;昔者&quot;。</p>
              <p>　　一九００页九行枉则*(正)**[直]*据汲本、殿本改。按：今本老子作&quot;直&quot;。</p>
              <p>　　一九０一页三行金声而玉振*[之]*据汲本、殿本补。</p>
              <p>　　一九０二页二行不到汲本、殿本&quot;到&quot;作&quot;至&quot;。按：今本孟子作&quot;至&quot;。</p>
              <p>　　一九０二页三行赵岐注云按：&quot;岐&quot;原斗&quot;歧&quot;，径改正。下同。</p>
              <p>　　一九０二页四行君子固穷按：&quot;固&quot;原斗&quot;困&quot;，径改正。</p>
              <p>　　一九０二页四行如何君子不*(得)**[待]*其招而妄见也据汲本改，与今本孟子赵注合。</p>
              <p>　　一九０二页八行*(也)**[曰]*我狐父之人丘也据刊误改。</p>
              <p>　　一九０二页一三行是以货贿*(所)*取我据刊误删。按：今本孟子赵注无&quot;所&quot;字。</p>
              <p>　　一九０三页六行有人*[之]*不理据汲本、殿本补。</p>
              <p>　　一九０四页一五行奚冀其二哉按：&quot;冀&quot;原斗&quot;异&quot;，径据汲本、殿本改正。</p>
              <p>　　一九０五页九行鼋鸣岐野按：&quot;岐&quot;原斗&quot;歧&quot;，径改正。</p>
              <p>　　一九０五页一三行黄帝乃下天女曰*(妖)**[□]*集解引沉钦韩说，谓&quot;妖&quot;乃&quot;□&quot;之斗。按：下云妖亦魃也，音步末反，则为&quot;□&quot;字之斗无疑，今据改。</p>
              <p>　　下同。</p>
              <p>　　一九０七页四行孟子曰阿意事贵胁肩所尊俗之情也按：沉家本谓此疑孟子注家语，或孟子逸文也。</p>
              <p>　　一九０八页一一行以牒为械按：御览三三六引&quot;牒&quot;作&quot;褋&quot;，书钞引斗作&quot;襟&quot;。</p>
              <p>　　孙诒让墨子闲诂谓作&quot;褋&quot;是。俞樾谓牒、褋皆□字，其本字当作&quot;梜&quot;，梜即箸也，孙氏谓俞说亦通。</p>
              <p>　　一九０八页一三行杖节卧起按：汲本&quot;杖&quot;作&quot;持&quot;。校补谓注专就卧起言，故云持节，若改作&quot;杖&quot;，则卧岂能杖，作&quot;杖&quot;非。</p>
              <p>　　一九０九页三行孔安国以为三坟*(五典)*三皇之书据校补删。</p>
              <p>　　一九一０页三行宜获福祉神只按：集解引苏舆说，谓&quot;福&quot;&quot;祉&quot;疑衍一字。</p>
              <p>　　一九一０页四行冥鉴在兹汲本、殿本&quot;冥&quot;作&quot;宜&quot;。按：严可均辑全后汉文作&quot;冥&quot;。</p>
              <p>　　一九一０页一０行僭恒阳若按：汲本&quot;阳&quot;作&quot;旸&quot;。注同。</p>
              <p>　　一九一０页一五行醔消不至矣按：醔消不至，语意重复，疑当依袁宏纪作&quot;醔沴不至&quot;。又按：袁宏纪引张衡此疏多异文，今不列举。</p>
              <p>　　一九一一页二行扬雄按：前后皆作&quot;杨雄&quot;，&quot;杨&quot;字从木，独此篇注文皆从□作&quot;扬&quot;，今依原本，不改归一律。</p>
              <p>　　一九一二页一五行中央者*(地神)**[北辰]*之所居汲本、殿本&quot;地&quot;作&quot;北&quot;，王先谦谓当作&quot;北辰&quot;，今据改。</p>
              <p>　　一九一三页二行所以*(从)**[行]*半矣据汲本、殿本改。</p>
              <p>　　一九一三页七行有诏使刘向及子歆于秘书汲本&quot;于&quot;作&quot;为&quot;。按：殿本作&quot;于&quot;。</p>
              <p>　　校补引柳从辰说，谓当依前书向传作&quot;领校秘书&quot;，&quot;为&quot;字即&quot;领&quot;字转写之斗，&quot;于&quot;字又明明&quot;校&quot;字形近之斗，两本固皆有脱斗也。</p>
              <p>　　一九一三页一三行流俗本多作颇传者汲本&quot;传&quot;作&quot;傅&quot;。按：集解引洪颐餦说，谓&quot;颇犹偏也，颇傅谓以偏词相傅会，义亦得通&quot;。则似以作&quot;傅&quot;为是。</p>
              <p>　　一九一四页一一行志团团以应悬兮按：文选&quot;团团&quot;作&quot;抟抟&quot;。</p>
              <p>　　一九一四页一二行□幽兰之秋华兮按：文选&quot;□&quot;作&quot;纗&quot;。</p>
              <p>　　一九一四页一二行美襞积以酷裂兮按：文选&quot;裂&quot;作&quot;烈&quot;。</p>
              <p>　　一九一四页一四行喜傅说之生殷按：文选&quot;喜&quot;作&quot;嘉&quot;。</p>
              <p>　　一九一五页三行宅不处仁按：王先谦谓&quot;择&quot;作&quot;宅&quot;，异文。</p>
              <p>　　一九一六页三行彼无合其何伤兮按：文选&quot;其&quot;作&quot;而&quot;。</p>
              <p>　　一九一六页三行启金縢而乃信按：文选&quot;乃&quot;作&quot;后&quot;。</p>
              <p>　　一九一六页四行羌孰可与言己按：文选&quot;与&quot;作&quot;为&quot;。</p>
              <p>　　一九一六页五行阽焦原而跟止按：文选&quot;止&quot;作&quot;趾&quot;。</p>
              <p>　　一九一六页六行要既死而后已按：殿本&quot;要&quot;作&quot;安&quot;，文选作&quot;恶&quot;，校补谓皆&quot;要&quot;字形近之斗。</p>
              <p>　　一九一六页七行珍萧艾于重笥兮按：文选&quot;珍&quot;作&quot;宝&quot;。</p>
              <p>　　一九一六页七行羁要褭以服箱按：文选&quot;羁&quot;作&quot;絷&quot;。</p>
              <p>　　一九一六页一一行恃己知而华予兮按：&quot;予&quot;原斗&quot;子&quot;，径改正。注同。</p>
              <p>　　一九一六页一二行遒白露之为霜按：&quot;遒&quot;原斗&quot;道&quot;，径改正。</p>
              <p>　　一九一七页五行中黄伯曰至吾日试之矣按：注引尸子，文有斗夺，几不可句读，今录文选注备考：&quot;中黄伯曰：'余左执太行之獶，而右搏雕虎，唯象之未与，吾心试焉。有力者则又愿为牛，欲与象□，以自试。今二三子以为义矣，将恶乎试之？夫贫穷，太行之獶也；疏贱，义之雕虎也。而吾日遇之，亦足以试矣。'&quot;一九一八页一行男鞶革*(革)**[女]*鞶丝据汲本、殿本改。</p>
              <p>　　一九一八页八行喻以贤被谗也按：&quot;以&quot;原斗&quot;似&quot;，径据汲本、殿本改正。</p>
              <p>　　一九一八页一二行即岐址而摅情按：&quot;岐&quot;字原本皆斗&quot;歧&quot;，径改正。&quot;摅&quot;文选作&quot;胪&quot;，集解引惠栋说，谓张衡集亦作&quot;胪&quot;。</p>
              <p>　　一九二０页二行问三丘乎句芒按：文选&quot;乎&quot;作&quot;于&quot;。</p>
              <p>　　一九二０页九行翾飞也按：&quot;翾&quot;原斗&quot;閖&quot;，径据汲本、殿本改正。</p>
              <p>　　一九二一页一二行指长沙以邪径兮按：文选&quot;以&quot;作&quot;之&quot;。</p>
              <p>　　一九二一页一二行翩傧处彼湘濒按：文选&quot;傧&quot;作&quot;缤&quot;。</p>
              <p>　　一九二一页一三行托山陂以孤魂按：文选&quot;陂&quot;作&quot;阪&quot;。</p>
              <p>　　一九二一页一三行愁蔚蔚以慕远兮按：文选&quot;蔚蔚&quot;作&quot;郁郁&quot;。</p>
              <p>　　一九二一页一四行越卬州而愉敖&quot;卬&quot;原斗&quot;漖&quot;，径改正。注同。按：文选&quot;愉敖&quot;作&quot;游遨&quot;。</p>
              <p>　　一九二一页一四行憩炎天之所陶按：文选&quot;天&quot;作&quot;火&quot;。</p>
              <p>　　一九二一页一五行顝羁旅而无友兮按：文选&quot;羁&quot;作&quot;羇&quot;。</p>
              <p>　　一九二二页四行俗谓之湘君湘夫人也按：集解引沉钦韩说，谓列女传无&quot;湘夫人也&quot;四字。</p>
              <p>　　一九二三页七行其*(不)**[下]*寿者八百岁据汲本改。按：文选注亦作&quot;不&quot;。</p>
              <p>　　考异谓&quot;不&quot;当依范书注作&quot;下&quot;。</p>
              <p>　　一九二三页一一行怅相佯而延伫按：文选&quot;相佯&quot;作&quot;徜徉&quot;。</p>
              <p>　　一九二三页一三行畴克谟而从诸按：文选&quot;谟&quot;作&quot;谋&quot;。</p>
              <p>　　一九二三页一四行虽司命其不晰文选&quot;晰&quot;作&quot;□&quot;。按：此据胡克家本，别本作&quot;□&quot;。</p>
              <p>　　一九二四页二行穆负天以悦牛兮按：文选&quot;负&quot;作&quot;届&quot;。</p>
              <p>　　一九二四页三行岂爱惑之能剖按：文选&quot;爱&quot;作&quot;昏&quot;，&quot;之&quot;作&quot;而&quot;。</p>
              <p>　　一九二四页四行慎醦显于言天兮占水火而妄谇文选&quot;于&quot;作&quot;以&quot;，&quot;谇&quot;作&quot;讯&quot;。</p>
              <p>　　按：校补谓李注，讯，息对反，疑本&quot;谇&quot;之斗。</p>
              <p>　　一九二四页四行丁厥子而事刃按：文选&quot;事&quot;作&quot;剚&quot;。</p>
              <p>　　一九二四页五行亲所睇而弗识兮按：文选&quot;睇&quot;作&quot;睼&quot;。</p>
              <p>　　一九二四页五行毋绵挛以涬己兮&quot;毋&quot;原斗&quot;母&quot;，径改正。按：文选&quot;涬&quot;作&quot;幸&quot;。</p>
              <p>　　一九二四页六行用棐忱而佑仁按：文选&quot;佑&quot;作&quot;佑&quot;，疑本&quot;佑&quot;之斗。</p>
              <p>　　一九二四页七行鬼亢回以敝秦按：文选&quot;敝&quot;作&quot;毙&quot;。</p>
              <p>　　一九二四页八行德树茂乎英六按：文选&quot;德树&quot;作&quot;树德&quot;。</p>
              <p>　　一九二四页一一行*[蜕]*蝉慐*(蜕)*所解皮也按：汲本作&quot;蝉蜕蝉所解皮也&quot;，殿本作&quot;蝉蜕所解皮也&quot;，并有脱斗，兹据说文改。</p>
              <p>　　一九二四页一三行蹶行处之貌也汲本&quot;处&quot;作&quot;远&quot;。按：校补引柳从辰说，谓&quot;远&quot;&quot;处&quot;皆&quot;遽&quot;之斗，注引郑注礼记，虽未明指何篇，然曲礼&quot;足毋蹶&quot;注，固作&quot;行遽貌&quot;也。</p>
              <p>　　一九二四页一四行*[曰]*开明之门据汲本、殿本补。</p>
              <p>　　一九二四页一四行南方*[曰]*南极之山据汲本、殿本补。</p>
              <p>　　一九二六页一七行吕甥冀芮谋作乱按：&quot;甥&quot;原斗&quot;生&quot;，径据汲本、殿本改正。</p>
              <p>　　一九二八页一五行一名寓木按：&quot;木&quot;原斗&quot;末&quot;，径改正。</p>
              <p>　　一九二九页三行寒风凄而永至兮按：文选&quot;凄而&quot;作&quot;凄其&quot;。</p>
              <p>　　一九二九页四行螣蛇蜿而自纠按：文选&quot;螣&quot;作&quot;腾&quot;。</p>
              <p>　　一九二九页五行□颛顼之宅幽按：文选&quot;之&quot;作&quot;而&quot;。</p>
              <p>　　一九二九页六行迅缼潚其媵我兮按：&quot;缼&quot;原作&quot;蹒&quot;，径据汲本改，后文&quot;缼忽&quot;同。又按：文选&quot;缼&quot;作&quot;焱&quot;，校补谓当作&quot;猋&quot;，后文&quot;焱忽&quot;同。</p>
              <p>　　一九二九页六行趋谽□之洞穴兮摽通渊之碄碄文选&quot;趋&quot;作&quot;越&quot;，&quot;□&quot;作&quot;□&quot;，&quot;摽&quot;作&quot;漂&quot;，&quot;渊&quot;作&quot;川&quot;。按：李慈铭谓盖此本亦作&quot;通川&quot;，宋以后校者误以为章怀避讳改川，遂妄改为&quot;通渊&quot;耳。</p>
              <p>　　一九二九页一０行有冻寒积*(水)**[冰]*雪雹髃冰之野据汲本、殿本改。按：</p>
              <p>　　淮南子时则训作&quot;有冻寒积冰、雪雹霜霰、漂润髃水之野&quot;。此注似有脱斗，&quot;髃冰&quot;之&quot;冰&quot;应作&quot;水&quot;。</p>
              <p>　　一九三０页四行垠音玉巾反按：&quot;玉&quot;原斗&quot;五&quot;，径改正。</p>
              <p>　　一九三０页六行*(踯)**[缼]*风也据汲本改。</p>
              <p>　　一九三０页九行追慌忽于地底兮&quot;底&quot;原作&quot;厎&quot;，径依汲本、殿本改。按：&quot;慌&quot;文选作&quot;荒&quot;。</p>
              <p>　　一九三０页九行出右密之闇野兮按：文选&quot;右&quot;作&quot;石&quot;。</p>
              <p>　　一九三０页一三行献环琨与玙缡兮按：文选&quot;玙&quot;作&quot;琛&quot;。</p>
              <p>　　一九三０页一四行志浩荡而不嘉按：汲本、殿本&quot;荡&quot;作&quot;荡&quot;，文选同。文选&quot;浩&quot;作&quot;皓&quot;。</p>
              <p>　　一九三０页一五行百卉含蘤按：文选&quot;蘤&quot;作&quot;葩&quot;。</p>
              <p>　　一九三一页三行及晦视乃明按：集解引沉钦韩说，谓大荒北经&quot;其暝乃晦，其视乃明&quot;，注误。</p>
              <p>　　一九三一页九行*(呜)**[听]*之别体汲本、殿本&quot;呜&quot;作&quot;鸣&quot;。集解引沉钦韩说，谓注&quot;鸣&quot;乃&quot;听&quot;之误，说文&quot;听，笑貌&quot;，慭与听通。今据改。</p>
              <p>　　一九三一页一０行服之*(神)**[成]*仙据殿本改。</p>
              <p>　　一九三二页六行抨巫咸以占梦兮按：文选&quot;以&quot;作&quot;作&quot;。</p>
              <p>　　一九三二页六行*(合)**[含]*嘉*(秀)**[禾]*以为敷汲本作&quot;合嘉禾以为敷&quot;。</p>
              <p>　　殿本作&quot;含嘉秀以为敷&quot;，文选同。校补引钱大昭说，谓秀乃光武讳，作&quot;禾&quot;者不误。又李慈铭谓&quot;合&quot;当是&quot;含&quot;字之误。今据改。按：沉家本谓此注引说文以解禾字，则章怀所据本实作&quot;禾&quot;，不作&quot;秀&quot;。</p>
              <p>　　一九三二页七行尔要思乎故居按：文选&quot;尔&quot;作&quot;亦&quot;。</p>
              <p>　　一九三二页一四行□音*(居)**[古]*于反张森楷校勘记谓居于鼑□，不为反语，&quot;居&quot;当为&quot;古&quot;之误。今据改。</p>
              <p>　　一九三三页七行扰应龙以服辂按：文选&quot;辂&quot;作&quot;路&quot;。</p>
              <p>　　一九三三页八行冠咢咢其映盖兮按：文选&quot;咢咢&quot;作&quot;岩岩&quot;。</p>
              <p>　　一九三三页九行八乘摅而超骧按：文选&quot;摅&quot;作&quot;腾&quot;。</p>
              <p>　　一九三三页九行蜺旌飘而飞扬按：文选&quot;而&quot;作&quot;以&quot;。</p>
              <p>　　一九三三页一０行心灼药其如汤按：文选&quot;如&quot;作&quot;若&quot;。</p>
              <p>　　一九三三页一０行左青琱以揵芝兮按：文选&quot;以&quot;作&quot;之&quot;。</p>
              <p>　　一九三三页一一行委水衡乎玄冥按：文选&quot;委&quot;上有&quot;后&quot;字，&quot;委&quot;下无&quot;水&quot;字。</p>
              <p>　　一九三三页一二行澄淟涊而为清按：文选&quot;澄&quot;作&quot;惩&quot;。</p>
              <p>　　一九三三页一五行素抚弦而余音兮按：文选&quot;素&quot;下有&quot;女&quot;字。</p>
              <p>　　一九三三页一五行既防溢而静志兮按：文选&quot;静&quot;作&quot;靖&quot;。</p>
              <p>　　一九三四页六行乃今穷乎天外按：文选&quot;穷&quot;作&quot;窥&quot;。</p>
              <p>　　一九三五页七行素威白武也按：汲本、殿本&quot;武&quot;作&quot;虎&quot;，此避唐讳改。下&quot;左青龙而右白武&quot;同。</p>
              <p>　　一九三六页四行使素女鼓五十弦*(琴)**[瑟]*据史记改。按：王先谦谓&quot;琴&quot;当作&quot;瑟&quot;。</p>
              <p>　　一九三六页一七行□糁雷声也按：&quot;雷&quot;原斗&quot;电&quot;，径改正。</p>
              <p>　　一九三七页四行据开阳而俯盼兮按：文选&quot;盼&quot;作&quot;□&quot;。</p>
              <p>　　一九三七页五行虽遨游以偷乐兮按：文选&quot;遨游&quot;作&quot;游娱&quot;。</p>
              <p>　　一九三七页一六行欧儒墨而为禽文选&quot;欧&quot;作&quot;驱&quot;。按：集解引柳从辰说，谓&quot;欧&quot;当读为&quot;驱&quot;。</p>
              <p>　　一九三八页一行共夙昔而不贰兮固终始之所服也至惧余身之未□也按：文选&quot;共&quot;作&quot;恭&quot;，&quot;昔&quot;作&quot;夜&quot;，无两&quot;也&quot;字。</p>
              <p>　　一九三八页九行歔欷归耕来日安所耕历山盘乎按：文选李注&quot;日&quot;&quot;乎&quot;均作&quot;兮&quot;。</p>
              <p>　　一九三九页七行能入火自烧按：文选游仙诗注引&quot;自&quot;作&quot;不&quot;，类聚七十八引仍作&quot;自&quot;。</p>
              <p>　　一九三九页九行果乘白鹄住山颠汲本、殿本&quot;住&quot;作&quot;往&quot;。按：文选游仙诗李注作&quot;驻&quot;，驻住声近义通。</p>
              <p>　　一九四０页一二行清即青阳也按：&quot;青阳&quot;原斗&quot;清阳&quot;，径改正。</p>
              <p>　　一九四０页一四行故*(智)**[知]*思引渊微王先谦谓&quot;智&quot;当作&quot;知&quot;。今据改。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='63.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='65.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
