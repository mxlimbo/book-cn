<html>
<head>
<title>后汉书卷七十七　酷吏列传　第六十七</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="83.htm"><img src="last.gif" width="46" height="15" border="0"></a><img src="bg.gif" width="40" height="30"><a href="85.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷七十七　酷吏列传　第六十七</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　汉承战国余烈，多豪猾之民。其并兼者则陵横邦邑，桀健者则雄张闾里。[一]
              <p>　　且宰守旷远，户口殷大。[二]故临民之职，专事威断，族灭奸轨，先行后闻。[三]</p>
              <p>　　肆情刚烈，成其不桡之威。[四]违觽用己，表其难测之智。[五]至于重文横入，为穷怒之所迁及者，亦何可胜言。[六]故乃积骸满藊，漂血十里。[七]致温舒有虎冠之吏，[八]延年受屠伯之名，岂虚也哉！[九]若其揣挫强埶，摧勒公卿，碎裂头脑而不顾，亦为壮也。[一０]</p>
              <p>　　注[一]横音胡孟反。张音知亮反。</p>
              <p>　　注[二]前书曰，成帝户一千二百二十三万三千六十，口五千九百五十九万四千九百七十八，汉极盛矣。</p>
              <p>　　注[三]先行刑而后闻奏也。</p>
              <p>　　注[四]桡，屈也。前书宁成为济南都尉，而郅都为守。始前数都尉，步入府，因吏谒守如县令，其畏都如此。及成往，直陵都出其上。都素闻其声，善遇之，与结驩。</p>
              <p>　　注[五]前书严延年为河南太守，觽人所谓当死者一朝出之，所谓当生者诡杀之，吏人莫能测其用意深浅也。</p>
              <p>　　注[六]重犹深也。横犹枉也。穷，极也。言迁怒于无罪之人。</p>
              <p>　　注[七]藊，坑也。前书尹赏守长安令，得一切以便宜从事。赏至，修理长安狱，穿地方深各数丈，名为虎穴。乃部户曹掾史，杂举长安中轻薄少年恶子，无巿藉商贩作务，而鲜衣凶服者，得数百人，尽以次内穴中，覆以大石，皆相枕藉死。又王温舒为河内太守，捕郡中豪猾论报，流血十余里也。</p>
              <p>　　注[八]王温舒为中尉，穷案奸猾，尽糜烂狱中。其爪牙吏，虎而冠者也。音义云&quot;言其残虐之甚&quot;也。</p>
              <p>　　注[九]前书严延年为河南太守，所诛杀血流数里。河南号曰&quot;屠伯&quot;，言若屠人之杀六畜也。</p>
              <p>　　注[一０]前书济南鼿氏，宗人三百余家，豪猾，二千石莫能制。郅都为济南守，至则诛鼿氏首恶，郡中路不拾遗，都后竟坐斩。又赵广汉为京兆尹，侵犯贵戚大臣，将吏卒入丞相魏相府，召其夫人*(疏)**[跪]*庭下受辞，责以杀婢事。</p>
              <p>　　司直萧望之劾奏广汉摧辱大臣，伤化不道，坐□斩。破碎头脑言不避诛戮也。</p>
              <p>　　自中兴以后，科网稍密，吏人之严害者，方于前世省矣。而阉人亲娅，侵虐天下。[一]至使阳球磔王甫之尸，张俭剖曹节之墓。若此之类，虽厌快觽愤，亦云酷矣！俭知名，故附党人篇。[二]</p>
              <p>　　注[一]尔雅曰：&quot;两貋相谓曰娅。&quot;</p>
              <p>　　注[二]刘淑、李膺等传也。</p>
              <p>　　董宣字少平，陈留圉人也。初为司徒侯霸所辟，举高第，累迁北海相。到官，以大姓公孙丹为五官掾。丹新造居宅，而卜工以为当有死者，丹乃令其子杀道行人，置尸舍内，以塞其咎。宣知，即收丹父子杀之。丹宗族亲党三十余人，操兵诣府，称冤叫号。宣以丹前附王莽，虑交通海贼，乃悉收系剧狱，[一]使门下书佐水丘岑尽杀之。[二]青州以其多滥，奏宣考岑，宣坐征诣廷尉。在狱，晨夜讽诵，无忧色。及当出刑，官属具馔送之，宣乃厉色曰：&quot;董宣生平未曾食人之食，况死乎！&quot;升车而去。时同刑九人，次应及宣，光武驰使驺骑特原宣刑，且令还狱。遣使者诘宣多杀无辜，宣具以状对，言水丘岑受臣旨意，罪不由之，愿杀臣活岑。使者以闻，有诏左转宣怀令，令青州勿案岑罪。岑官至司隶校尉。</p>
              <p>　　注[一]剧县之狱。</p>
              <p>　　注[二]姓水丘，名岑也。</p>
              <p>　　后江夏有剧贼夏喜等寇乱郡境，以宣为江夏太守。到界，移书曰：&quot;朝廷以太守能禽奸贼，故辱斯任。今勒兵界首，檄到，幸思自安之宜。&quot;喜等闻，惧，即时降散。外戚阴氏为郡都尉，宣轻慢之，坐免。</p>
              <p>　　后特征为洛阳令。时湖阳公主苍头白日杀人，因匿主家，吏不能得。及主出行，而以奴骖乘，宣于夏门亭候之，乃驻车叩马，以刀画地，大言数主之失，叱奴下车，因格杀之。主即还宫诉帝，帝大怒，召宣，欲棰杀之。宣叩头曰：&quot;愿乞一言而死。&quot;帝曰：&quot;欲何言？&quot;宣曰：&quot;陛下圣德中兴，而纵奴杀良人，将何以理天下乎？臣不须棰，请得自杀。&quot;即以头击楹，流血被面。帝令小黄门持之，使宣叩头谢主，宣不从，强使顿之，宣两手据地，终不肯俯。主曰：&quot;文叔为白衣时，臧亡匿死，吏不敢至门。今为天子，威不能行一令乎？&quot;帝笑曰：&quot;天子不与白衣同。&quot;因□强项令出。[一]赐钱三十万，宣悉以班诸吏。由是搏击豪强，莫不震栗。京师号为&quot;卧虎&quot;。歌之曰：&quot;枹鼓不鸣董少平。&quot;[二]</p>
              <p>　　注[一]谢承书曰：&quot;□令诣太官赐食。宣受诏出，饭尽，覆杯食机上。太官以状闻。上问宣，宣对曰：'臣食不敢遗余，如奉职不敢遗力。'&quot;注[二]枹，击鼓杖也，音浮，其字从木也。</p>
              <p>　　在县五年。年七十四，卒于官。诏遣使者临视，唯见布被覆尸，妻子对哭，有大麦数斛、敝车一乘。[一]帝伤之，曰：&quot;董宣廉絜，死乃知之！&quot;以宣尝为二千石，赐艾绶，葬以大夫礼。拜子并为郎中，后官至齐相。[二]</p>
              <p>　　注[一]谢承书曰&quot;有白马一匹，兰舆一乘&quot;也。</p>
              <p>　　注[二]诸本此下有说蔡茂事二十五字，亦有无者。案：茂自有传也。</p>
              <p>　　樊晔字仲华，南阳新野人也。与光武少游旧。建武初，征为侍御史，迁河东都尉，引见云台。初，光武微时，尝以事拘于新野，晔为市吏，馈饵一笥，[一]</p>
              <p>　　帝德之不忘，仍赐晔御食，及乘舆服物。因戏之曰：&quot;一笥饵得都尉，何如？&quot;</p>
              <p>　　晔顿首辞谢。及至郡，诛讨大姓马适匡等。[二]盗贼清，吏人畏之。数年，迁杨州牧，教民耕田种树理家之术。视事十余年，坐法左转轵长。[三]</p>
              <p>　　注[一]苍颉篇曰：&quot;馈，饟也。&quot;说文曰：&quot;饵，饼也。笥，竹器也。&quot;</p>
              <p>　　注[二]马适，姓也。前书有马适建。俗本&quot;匡&quot;上有&quot;王&quot;字者，误也。</p>
              <p>　　注[三]轵，县，属河*(南)**[内]*郡，故城在今洛州济源县东南也。</p>
              <p>　　隗嚣灭后，陇右不安，乃拜晔为天水太守。政严猛，好申韩法，[一]善恶立断。</p>
              <p>　　人有犯其禁者，率不生出狱，吏人及羌胡畏之。道不拾遗。行旅至夜，聚衣装道傍，曰&quot;以付樊公&quot;。凉州为之歌曰：&quot;游子常苦贫，力子天所富。[二]宁见乳虎穴，[三]不入冀府寺。[四]大笑期必死，忿怒或见置。嗟我樊府君，安可再遭值！&quot;视事十四年，卒官。</p>
              <p>　　注[一]申不害、韩非之法也。</p>
              <p>　　注[二]勤力之子。</p>
              <p>　　注[三]乳，产也。猛兽产乳护其子，则搏噬过常，故以喻也。诸本&quot;穴&quot;字或作&quot;六&quot;，误也。</p>
              <p>　　注[四]冀，天水县也。</p>
              <p>　　永平中，显宗追思晔在天水时政能，以为后人莫之及，诏赐家钱百万。子融，有俊才，好黄老，不肯为吏。</p>
              <p>　　李章字第公，河内怀人也。五世二千石。章习严氏春秋，[一]经明教授，历州郡吏。光武为大司马，平定河北，召章置东曹属，数从征伐。</p>
              <p>　　注[一]宣帝时博士严彭祖也。</p>
              <p>　　光武即位，拜阳平令。[一]时赵、魏豪右往往屯聚，清河大姓赵纲遂于县界起坞壁，缮甲兵，为在所害。章到，乃设飨会，而延谒纲。纲带文□，被羽衣，[二]</p>
              <p>　　从士百余人来到。章与对燕饮，有顷，手□斩纲，伏兵亦悉杀其从者，因驰诣坞壁，掩击破之，吏人遂安。</p>
              <p>　　注[一]阳平，县，属东郡，故城今魏州莘县也。</p>
              <p>　　注[二]缉鸟羽以为衣也。前书栾大为五利将军，服羽衣也。</p>
              <p>　　迁千乘太守，坐诛斩盗贼过滥，征下狱免。岁中拜侍御史，出为琅邪太守。时北海安丘大姓夏长思等反，遂囚太守处兴，[一]而据营陵城。[二]章闻，即发兵千人，驰往击之。掾*(吏)**[史]*止章曰：&quot;二千石行不得出界，兵不得□发。&quot;</p>
              <p>　　[三]章按□怒曰：&quot;逆虏无状，囚劫郡守，此何可忍！若坐讨贼而死，吾不恨也。&quot;</p>
              <p>　　遂引兵安丘城下，募勇敢烧城门，与长思战，斩之，获三百余级，得牛马五百余头而还。兴归郡，以状上帝，悉以所得班劳吏士。后坐度人田不实征，以章有功，但司寇论。月余免刑归。复征，会病卒。</p>
              <p>　　注[一]风俗通曰：&quot;史记赵有辩士处子，故有处姓也。&quot;</p>
              <p>　　注[二]营陵，县，属北海郡也。</p>
              <p>　　注[三]前书杜钦奏记王凤曰&quot;二千石守千里之地，任兵马之重，不宜去郡&quot;也。</p>
              <p>　　周□字文通，下邳徐人也。为人刻削少恩，好韩非之术。少为廷尉史。</p>
              <p>　　永平中，补南行唐长。到官，晓吏人曰：&quot;朝廷不以长不肖，使牧黎民，而性雠猾吏，志除豪贼，且勿相试！&quot;遂杀县中尤无状者数十人，吏人大震。迁博平令。[一]收考奸臧，无出狱者。以威名迁齐相，亦颇严酷，专任刑法，而善为辞案条教，[二]为州内所则。后坐杀无辜，复左转博平令。</p>
              <p>　　注[一]博平，县，故城在今博州博平县东也。</p>
              <p>　　注[二]辞案犹今案牍也。</p>
              <p>　　建初中，为勃海太守。每赦令到郡，辄隐闭不出，先遣使属县尽决刑罪，乃出诏书。坐征诣廷尉，免归。</p>
              <p>　　□廉絜无资，常筑墼以自给。肃宗闻而怜之，复以为郎，再迁召陵侯相。廷掾惮□严明，欲损其威，[一]乃晨取死人断手足，立寺门。□闻，便往至死人边，若与死人共语状。阴察视口眼有稻芒，乃密问守门人曰：&quot;悉谁载矒入城者？&quot;</p>
              <p>　　[二]门者对：&quot;唯有廷掾耳。&quot;又问铃下：[三]&quot;外颇有疑令与死人语者不？&quot;</p>
              <p>　　对曰：&quot;廷掾疑君。&quot;乃收廷掾考问，具服&quot;不杀人，取道边死人&quot;。后人莫敢欺者。</p>
              <p>　　注[一]续汉志每郡有五官掾，县为廷掾也。</p>
              <p>　　注[二]悉犹知也。</p>
              <p>　　注[三]汉官仪曰：&quot;铃下、侍合、辟车，此皆以名自定者也。&quot;</p>
              <p>　　征拜洛阳令，下车，先问大姓主名，吏数闾里豪强以对。□厉声怒曰：&quot;本问贵戚若马、窦等辈，岂能知此卖菜佣乎？&quot;于是部吏望风旨，争以激切为事。贵戚局蹐，京师肃清。</p>
              <p>　　皇后弟黄门郎窦笃从宫中归，夜至止奸亭，亭长霍延遮止笃，笃苍头与争，延遂拔□拟笃，而肆詈恣口。笃以表闻。诏召司隶校尉、河南尹诣尚书谴问，遣□戟士收□送廷尉诏狱。数日贳出。[一]帝知□奉法疾奸，不事贵戚，然苛惨失中，[二]数为有司所奏，八年，遂免官。</p>
              <p>　　注[一]贳，赦也，音市夜反。</p>
              <p>　　注[二]惨，虐也。</p>
              <p>　　后为御史中丞。和帝即位，太傅邓彪奏□在任过酷，不宜典司京辇。[一]免归田里。后窦氏贵盛，笃兄弟秉权，睚鴺宿怨，无不僵仆。[二]□自谓无全，乃柴门自守，以待其祸。然笃等以□公正，而怨隙有素，遂不敢害。</p>
              <p>　　注[一]汉官仪曰：&quot;御史中丞，外督部刺史，内领侍御史，纠察百司。&quot;故云典司京辇。</p>
              <p>　　注[二]僵，偃也。仆，踣也。</p>
              <p>　　永元五年，复征为御史中丞。诸窦虽诛，而夏阳侯绬犹尚在朝。□疾之，乃上疏曰：&quot;臣闻臧文仲之事君也，见有礼于君者，事之如孝子之养父母；见无礼于君者，诛之如鹰鹯之逐鸟雀。[一]案夏阳侯绬，本出轻薄，志在邪僻，学无经术，而妄构讲舍，外招儒徒，实会奸桀。轻忽天威，侮慢王室，又造作巡狩封禅之书，惑觽不道，当伏诛戮，而主者营私，不为国计。夫涓流虽寡，浸成江河；爝火虽微，卒能燎野。[二]履霜有渐，可不惩革？[三]宜寻吕产专窃之乱，[四]永惟王莽篡逆之祸，上安社稷之计，下解万夫之惑。&quot;会绬归国，□迁司隶校尉。</p>
              <p>　　注[一]左氏传季孙行父称臧文仲教行父事君之辞也。</p>
              <p>　　注[二]庄子曰：&quot;日月出矣，而爝火不息。&quot;爝火，小火也。</p>
              <p>　　注[三]易曰：&quot;履霜坚冰至，其所由来者渐矣。&quot;</p>
              <p>　　注[四]吕产，吕太后之兄子，封为梁王，太后崩，与弟禄作乱也。</p>
              <p>　　六年夏旱，车驾自幸洛阳录囚徒，二人被掠生虫，坐左转骑都尉。七年，迁将作大匠。九年，卒于官。</p>
              <p>　　黄昌字圣真，会稽余姚人也。[一]本出孤微。居近学官，数见诸生修庠序之礼，因好之，遂就经学。又晓习文法，仕郡为决曹。[二]刺史行部，见昌，甚奇之，辟从事。</p>
              <p>　　注[一]余姚，今越州县也。</p>
              <p>　　注[二]续汉志曰：&quot;决曹主罪法事。&quot;</p>
              <p>　　后拜宛令，政尚严猛，好发奸伏。人有盗其车盖者，昌初无所言，后乃密遣亲客至门下贼曹家掩取得之，[一]悉收其家，一时杀戮。大姓战惧，皆称神明。</p>
              <p>　　注[一]续汉志曰：&quot;贼曹主盗贼事。&quot;</p>
              <p>　　朝廷举能，迁蜀郡太守。先太守李根年老多悖政，[一]百姓侵冤。及昌到，吏人讼者七百余人，悉为断理，莫不得所。密捕盗帅一人，胁使条诸县强暴之人姓名居处，乃分遣掩讨，无有遗脱。宿恶大奸，皆奔走它境。</p>
              <p>　　注[一]悖，乱也。</p>
              <p>　　初，昌为州书佐，其妇归宁于家，遇贼被获，遂流转入蜀为人妻。其子犯事，乃诣昌自讼。昌疑母不类蜀人，因问所由。对曰：&quot;妾本会稽余姚戴次公女，州书佐黄昌妻也。妾尝归家，为贼所略，遂至于此。&quot;昌惊，呼前谓曰：&quot;何以识黄昌邪？&quot;对曰：&quot;昌左足心有黑子，常自言当为二千石。&quot;[一]昌乃出足示之。</p>
              <p>　　因相持悲泣，还为夫妇。</p>
              <p>　　注[一]相书曰：&quot;足心有黑子者二千石。&quot;</p>
              <p>　　视事四年，征，再迁陈相。县人彭氏旧豪纵，造起大舍，高楼临道。昌每出行县，彭氏妇人辄升楼而观。昌不喜，遂□收付狱，案杀之。</p>
              <p>　　又迁为河内太守，又再迁颍川太守。永和五年，征拜将作大匠。汉安元年，进补大司农，左转太中大夫，卒于官。</p>
              <p>　　阳球字方正，渔阳泉州人也。[一]家世大姓冠盖。球能击□，习弓马。性严厉，好申韩之学。郡吏有辱其母者，球结少年数十人，杀吏，灭其家，由是知名。</p>
              <p>　　初举孝廉，补尚书侍郎，闲达故事，其章奏处议，[二]常为台阁所崇信。出为高唐令，以严苛过理，郡守收举，[三]会赦见原。</p>
              <p>　　注[一]泉州故城在今幽州雍奴县南也。</p>
              <p>　　注[二]处，断也。</p>
              <p>　　注[三]收系举劾之也。</p>
              <p>　　辟司徒刘宠府，举高第。九江山贼起，连月不解。三府上球有理奸才，拜九江太守。球到，设方略，凶贼殄破，收郡中奸吏尽杀之。</p>
              <p>　　迁平原相。出教曰：&quot;相前騳高唐，志埽奸鄙，遂为贵郡所见枉举。昔桓公释管仲射钩之雠，高祖赦季布逃亡之罪。虽以不德，敢忘前义。况君臣分定，而可怀宿昔哉！今一蠲往愆，期诸来暛。若受教之后而不改奸状者，不得复有所容矣。&quot;郡中咸畏服焉。时天下大旱，司空张颢条奏长吏苛酷贪□者，皆罢免之。</p>
              <p>　　球坐严苦，征诣廷尉，当免官。灵帝以球九江时有功，拜议郎。</p>
              <p>　　迁将作大匠，坐事论。顷之，拜尚书令。奏罢鸿都文学，曰：&quot;伏承有诏□中尚方为鸿都文学乐松、江览等三十二人图象立赞，以劝学者。臣闻传曰：'君举必书。书而不法，后嗣何观！'[一]案松、览等皆出于微蔑，斗筲小人，依凭世戚，附托权豪，俛眉承睫，徼进明时。或献赋一篇，或鸟篆盈简，[二]而位升郎中，形图丹青。亦有笔不点牍，辞不辩心，假手请字，妖伪百品，莫不被蒙殊恩，蝉蜕滓浊。[三]是以有识掩口，天下嗟叹。臣闻图象之设，以昭劝戒，欲令人君动鉴得失。未闻竖子小人，诈作文颂，而可妄窃天官，垂象图素者也。</p>
              <p>　　今太学、东观足以宣明圣化。愿罢鸿都之选，以消天下之谤。&quot;书奏不省。</p>
              <p>　　注[一]左传曹*(翙)**[刿]*谏鲁庄公之辞也。</p>
              <p>　　注[二]八体书有鸟篆，象形以为字也。</p>
              <p>　　注[三]说文曰：&quot;蜕，蝉蛇所解皮也。&quot;蜕音式锐反。楚词曰：&quot;济江海兮蝉蜕。&quot;</p>
              <p>　　或音它外反。</p>
              <p>　　时中常侍王甫、曹节等奸虐弄权，扇动外内，球尝拊髀发愤曰：&quot;若阳球作司隶，此曹子安得容乎？&quot;光和二年，迁为司隶校尉。王甫休沐里舍，球诣阙谢恩，奏收甫及中常侍淳于登、袁赦、封□、[一]中黄门刘毅、小黄门庞训、朱禹、齐盛等，及子弟为守令者，奸猾纵恣，罪合灭族。太尉段颎谄附佞幸，宜并诛戮。于是悉收甫、颎等送洛阳狱，及甫子永乐少府萌、沛相吉。球自临考甫等，五毒备极。萌谓球曰：&quot;父子既当伏诛，少以楚毒假借老父。&quot;</p>
              <p>　　球曰：&quot;若罪恶无状，[二]死不灭责，乃欲求假借邪？&quot;萌乃骂曰：&quot;尔前奉事吾父子如奴，奴敢反汝主乎！今日困吾，行自及也！&quot;球使以土窒萌口，棰朴交至，父子悉死杖下。颎亦自杀。乃僵磔甫尸于夏城门，大署牓曰&quot;贼臣王甫&quot;。</p>
              <p>　　尽没入财产，妻子皆徙比景。</p>
              <p>　　注[一]□章吐盍反。</p>
              <p>　　注[二]若，汝也。</p>
              <p>　　球既诛甫，复欲以次表曹节等，乃□中都官从事曰：&quot;且先去大猾，当次案豪右。&quot;</p>
              <p>　　权门闻之，莫不屏气。诸奢饰之物，皆各缄縢，不敢陈设。[一]京师畏震。</p>
              <p>　　注[一]说文曰：&quot;缄，束箧也。&quot;孔安国注尚书曰：&quot;縢，缄也。&quot;</p>
              <p>　　时顺帝虞贵人葬，百官会丧还，曹节见磔甫尸道次，慨然抆泪曰：[一]&quot;我曹自可相食，何宜使犬舐其汁乎？&quot;语诸常侍，今且俱入，勿过里舍也。节直入省，白帝曰：&quot;阳球故酷暴吏，前三府奏当免官，以九江微功，复见擢用。愆过之人，好为妄作，不宜使在司隶，以骋毒虐。&quot;帝乃徙球为韂尉。时球出谒陵，节□尚书令召拜，不得稽留尺一。球被召急，因求见帝，叩头曰：&quot;臣无清高之行，横蒙鹰犬之任。前虽纠诛王甫、段颎，盖简落狐狸，未足宣示天下。愿假臣一月，必令豺狼鸱枭，各服其辜。&quot;叩头流血。殿上呵叱曰：&quot;韂尉扞诏邪！&quot;</p>
              <p>　　至于再三，乃受拜。</p>
              <p>　　注[一]抆，拭也，音亡粉反。</p>
              <p>　　其冬，司徒刘合与球议收案张让、曹节，节等知之，共诬白合等。语已见陈球传。遂收球送洛阳狱，诛死，妻子徙边。</p>
              <p>　　王吉者，陈留浚仪人，中常侍甫之养子也。甫在宦者传。吉少好诵读书传，喜名声，而性残忍。以父秉权宠，年二十余，为沛相。晓达政事，能断察疑狱，发起奸伏，多出觽议。课使郡内各举奸吏豪人诸常有微过酒肉为臧者，虽数十年犹加贬弃，注其名籍。专选剽悍吏，击断非法。若有生子不养，即斩其父母，合土棘埋之。凡杀人皆磔尸车上，随其罪目，宣示属县。[一]夏月腐烂，则以绳连其骨，周篃一郡乃止，见者骇惧。视事五年，凡杀万余人。其余惨毒刺刻，不可胜数。郡中惴恐，[二]莫敢自保。及阳球奏甫，乃就收执，死于洛阳狱。</p>
              <p>　　注[一]目，罪名也。</p>
              <p>　　注[二]惴，惧也，音之瑞反。</p>
              <p>　　论曰：古者敦庬，善恶易分。[一]至于画衣冠，异服色，而莫之犯。[二]叔世偷薄，[三]上下相蒙，[四]德义不足以相洽，化导不能以惩违，遂乃严刑痛杀，随而绳之，致刻深之吏，以暴理奸，倚疾邪之公直，济忍苛之虐情。汉世所谓酷能者，盖有闻也。皆以敢捍精敏，巧附文理，风行霜烈，威誉諠赫。与夫断断守道之吏，何工否之殊乎！[五]故严君蚩黄霸之术，[六]密人笑卓茂之政，[七]</p>
              <p>　　猛既穷矣，而犹或未胜。然朱邑不以笞辱加物，[八]袁安未尝鞫人臧罪，[九]</p>
              <p>　　而猾恶自禁，人不欺犯。何者？以为威辟既用，而苟免之行兴；[一０]仁信道孚，故感被之情着。[一一]苟免者威隙则奸起，感被者人亡而思存。[一二]由一邦以言天下，则刑讼繁措，可得而求乎！</p>
              <p>　　注[一]左传申叔时曰：&quot;人生敦庬，和同以听。&quot;杜预注云：&quot;敦庬，厚大也。&quot;</p>
              <p>　　注[二]白武通曰：&quot;画象者，其衣服象五刑也。犯墨者蒙巾，犯劓者以赭着其衣，犯髌者以墨蒙其髌处而画之，犯宫者杂屝，犯大辟者布衣无领。&quot;墨，黥面也。</p>
              <p>　　注[三]左传曰：&quot;叔向曰：'三辟之兴，皆叔代也。'&quot;叔代犹末代也。偷，苟且也。本或作&quot;渝&quot;。渝，变也。</p>
              <p>　　注[四]左传介之推曰：&quot;下义其罪，上赏其奸，上下相蒙，难与处矣。&quot;蒙，欺也。</p>
              <p>　　注[五]尚书曰：&quot;如有一介臣，断断猗。&quot;孔安国注云：&quot;断断猗然专一之臣也。&quot;</p>
              <p>　　注[六]前书严延年为河南太守，严刑峻罚。时黄霸为颍川太守，以宽恕为化，郡中亦平，屡蒙丰年，凤皇屡集。上下诏称扬其行，加金爵之赏。延年素轻霸为人，及比郡为守，曪赏反在己前，心内不服。河南界中又有蝗，府丞狐义出行蝗，还见延年。延年曰：&quot;此蝗岂凤皇食邪？&quot;</p>
              <p>　　注[七]茂传曰：&quot;初茂到县，有所废置，吏人笑之。&quot;</p>
              <p>　　注[八]前书曰：&quot;朱邑以爱利为行，未尝笞辱人。&quot;</p>
              <p>　　注[九]安传曰&quot;安为河南尹，政号严明，然未曾以臧罪鞫人&quot;也。</p>
              <p>　　注[一０]辟，法也，音频亦反。</p>
              <p>　　注[一一]左传曰：&quot;小信未孚。&quot;杜预注云：&quot;孚，大信也。&quot;此言仁信之道，大信于人。</p>
              <p>　　注[一二]若子产卒，仲尼闻之，曰&quot;古之遗爱也&quot;。</p>
              <p>　　赞曰：大道既往，刑礼为薄。[一]斯人散矣，机诈萌作。[二]去杀由仁，济宽非虐。[三]末暴虽胜，崇本或略。[四]</p>
              <p>　　注[一]老子曰：&quot;大道废，有仁义。&quot;又曰：&quot;礼者，忠信之薄而乱之始。&quot;</p>
              <p>　　注[二]论语曾子曰&quot;上失其道，人散久矣，如得其情，则哀矜而勿喜&quot;也。</p>
              <p>　　注[三]论语曰：&quot;善人为邦百年，亦可以胜残去杀。&quot;此言用仁德化人，人知礼节，可以无杀戮也。左传曰：&quot;宽以济猛，猛以济宽。&quot;言政宽则人慢，故须以猛济之，非故为暴虐也。</p>
              <p>　　注[四]春秋繁露曰：&quot;君者，国之本也。夫为国*(本)*，其化莫大于崇本。崇本则君化若神，不崇本则无以兼人。&quot;此言酷暴为政化之末，虽得胜残，而崇本之道尚为略也。</p>
              <p>　　校勘记</p>
              <p>　　二四八八页九行召其夫人*(疏)**[跪]*庭下受辞据汲本改。</p>
              <p>　　二四八八页一二行张俭剖曹节之墓按：集解引何焯说，谓以党锢、宦者二传参考，乃侯览，非曹节也，所当刊正。</p>
              <p>　　二四九０页八行覆杯食机上按：&quot;杯&quot;原斗&quot;柸&quot;，径改正。</p>
              <p>　　二四九一页四行迁杨州牧按：&quot;杨&quot;原作&quot;扬&quot;，各本同。以前后皆作&quot;杨&quot;，径改。</p>
              <p>　　二四九一页八行轵县属河*(南)**[内]*郡据集解引洪亮吉说改。</p>
              <p>　　二四九一页一一行宁见乳虎穴按：校补谓&quot;见&quot;或&quot;觅&quot;之斗。</p>
              <p>　　二四九一页一一行不入冀府寺按：集解引惠栋说，谓&quot;府&quot;一作&quot;城&quot;。</p>
              <p>　　二四九二页六行李章字第公&quot;第&quot;原作&quot;弟&quot;，径据汲本、殿本改。按：弟第古通作。</p>
              <p>　　二四九三页二行掾*(吏)**[史]*止章据刊误改。</p>
              <p>　　二四九七页一三行又迁为河内太守又再迁颍川太守按：刊误谓案文多二&quot;又&quot;字。</p>
              <p>　　二四九八页一０行迁平原相按：校补引柳从辰说，谓袁纪作&quot;甘陵相&quot;。</p>
              <p>　　二四九八页一三行司空张颢按：集解引惠栋说，谓考异云案颢光和元年为太尉，未尝为司空。</p>
              <p>　　二四九九页八行曹*(翙)**[刿]*谏鲁庄公之辞也据殿本改。</p>
              <p>　　二四九九页一三行朱禹按：殿本考证谓何焯校本&quot;禹&quot;改&quot;瑀&quot;。</p>
              <p>　　二四九九页一四行太尉段颎按：&quot;段&quot;原误&quot;□&quot;，径改正。下同。</p>
              <p>　　二五００页一行乃欲求假借邪按：集解引王补说，谓此句通鉴&quot;乃欲&quot;下多&quot;论先后&quot;三字。</p>
              <p>　　二五００页一三行简落狐狸按：集解引王补说，谓袁纪作&quot;狐狸小丑&quot;。</p>
              <p>　　二五０二页一０行白武通曰按：汲本、殿本&quot;武&quot;作&quot;虎&quot;，此避唐讳而未回改也。</p>
              <p>　　二五０三页一四行夫为国*(本)*其化莫大于崇本据刊误删。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='83.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='85.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
