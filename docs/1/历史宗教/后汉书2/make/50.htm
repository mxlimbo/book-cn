<html>
<head>
<title>后汉书卷四十五　袁张韩周列传　第三十五</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#FFFFFF" background="bg.gif" leftmargin="0" topmargin="0" marginwidth="0" marginheight="0">
<div align="center">
  <table width="776" border="0" cellspacing="0" cellpadding="0">
    <tr>
      <td width="239" height="24"><img src="up1.gif" width="239" height="24"></td>
      <td width="537" background="up1bg.gif"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="167" height="49"><img src="up2left.gif" width="167" height="49"></td>
      <td valign="bottom"><img src="bg.gif" width="50" height="20"><a href="content.htm"><img src="top.gif" width="46" height="15" border="0"></a><img src="bg.gif" width="40" height="7"><a href="49.htm"><img src="last.gif" width="46" height="15" border="0"></a><img src="bg.gif" width="40" height="30"><a href="51.htm"><img src="next.gif" width="46" height="15" border="0"></a></td>
      <td width="19" background="rightbg.gif">&nbsp;</td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td valign="top" width="66" background="leftbg.gif"><img src="up3.gif" width="66" height="580"></td>
      <td valign="top" align="center"> 
        <table width="520" cellspacing="0" cellpadding="0" align="center" border="0">
          <tr> 
            <td> 
              <p align="center">&nbsp;</p>
              <p align="center" class="h">后汉书卷四十五　袁张韩周列传　第三十五</p>
            </td>
          </tr>
        </table>
        <br>
        <table width="520" border="0" cellspacing="0" cellpadding="0" align="center">
          <tr> 
            <td>　　袁安字邵公，汝南汝阳人也。祖父良，习孟氏易，[一]平帝时举明经，为太子舍人；[二]建武初，至成武令。[三]
              <p>　　注[一]孟喜字长卿，东海人。明易，为丞相掾。见前书。</p>
              <p>　　注[二]续汉志曰：&quot;太子舍人，秩二百石，无员。&quot;</p>
              <p>　　注[三]成武，今曹州县。</p>
              <p>　　安少传良学。为人严重有威，见敬于州里。初为县功曹，[一]奉檄诣从事，从事因安致书于令。[二]安曰：&quot;公事自有邮驿，私请则非功曹所持。&quot;辞不肯受，从事惧然而止。[三]后举孝廉，[四]除阴平长﹑任城令，[五]所在吏人畏而爱之。</p>
              <p>　　注[一]续汉志曰：&quot;县功曹史，主选署功劳。&quot;</p>
              <p>　　注[二]续汉志曰：&quot;每州刺史皆有从事史。&quot;</p>
              <p>　　注[三]惧音九具反。</p>
              <p>　　注[四]汝南先贤传曰&quot;时大雪积地丈余，洛阳令身出案行，见人家皆除雪出，有乞食者。至袁安门，无有行路。谓安己死，令人除雪入户，见安僵卧。问何以不出。安曰：'大雪人皆饿，不宜干人。'令以为贤，举为孝廉&quot;也。</p>
              <p>　　注[五]阴平，县，故城在今沂州承县西南。任城，今兖州县也。</p>
              <p>　　永平十三年，楚王英谋为逆，事下郡覆考。明年，三府举安能理剧，拜楚郡太守。是时英辞所连及系者数千人，显宗怒甚，吏案之急，迫痛自诬，死者甚觽。</p>
              <p>　　安到郡，不入府，先往案狱，理其无明验者，条上出之。府丞掾史皆叩头争，以为阿附反虏，法与同罪，不可。安曰：&quot;如有不合，太守自当坐之，不以相及也。&quot;遂分别具奏。帝感悟，即报许，得出者四百余家。岁余，征为河南尹。</p>
              <p>　　政号严明，然未曾以臧罪鞠人。常称曰：&quot;凡学仕者，高则望宰相，下则希牧守。</p>
              <p>　　锢人于圣世，尹所不忍为也。&quot;闻之者皆感激自励。在职十年，京师肃然，名重朝廷。建初八年，迁太仆。</p>
              <p>　　元和二年，武威太守孟云上书：&quot;北虏既已和亲，而南部复往抄掠，北单于谓汉欺之，谋欲犯边。宜还其生口，以安慰之。&quot;诏百官议朝堂。公卿皆言夷狄谲诈，求欲无猒，[一]既得生口，当复妄自夸大，不可开许。安独曰：&quot;北虏遣使奉献和亲，有得边生口者，辄以归汉，此明其畏威，而非先违约也。云以大臣典边，不宜负信于戎狄，还之足示中国优贷，而使边人得安，诚便。&quot;司徒桓虞改议从安。太尉郑弘﹑司空第五伦皆恨之。弘因大言激励虞曰：&quot;诸言当还生口者，皆为不忠。&quot;虞廷叱之，伦及大鸿胪韦彪各作色变容，司隶校尉举奏，安等皆上印绶谢。肃宗诏报曰：&quot;久议沉滞，各有所志。</p>
              <p>　　盖事以议从，策由觽定，誾誾衎衎，得礼之容，[二]寝嘿抑心，更非朝廷之福。</p>
              <p>　　君何尤而深谢？其各冠履。&quot;帝竟从安议。明年，代第五伦为司空。章和元年，代桓虞为司徒。</p>
              <p>　　注[一]谲亦诈也。</p>
              <p>　　注[二]誾誾，忠正貌。衎衎，和乐貌。</p>
              <p>　　和帝即位，窦太后临朝，后兄车骑将军宪北击匈奴，安与太尉宋由﹑司空任隗及九卿诣朝堂上书谏，以为匈奴不犯边塞，而无故劳师远涉，损费国用，徼功万里，非社稷之计。书连上辄寝。宋由惧，遂不敢复署议，而诸卿稍自引止。</p>
              <p>　　唯安独与任隗守正不移，至免冠朝堂固争者十上。太后不听，觽皆为之危惧，安正色自若。窦宪既出，而弟卫尉笃﹑执金吾景各专威权，公于京师使客遮道夺人财物。景又□使乘驿施檄缘边诸郡，发突骑及善骑射有才力者，渔阳﹑鴈门﹑上谷三郡各遣吏将送诣景第。有司畏惮，莫敢言者。安乃劾景□发边兵，惊惑吏人，二千石不待符信而辄承景檄，当伏显诛。又奏司隶校尉﹑河南尹阿附贵戚，无尽节之义，[一]请免官案罪。并寝不报。宪﹑景等日益横，尽树其亲党宾客于名都大郡，[二]皆赋敛吏人，更相赂遗，其余州郡，亦复望风从之。安与任隗举奏诸二千石，又它所连及贬秩免官者四十余人，窦氏大恨。但安﹑隗素行高，亦未有以害之。</p>
              <p>　　注[一]续汉书曰，安奏司隶郑据﹑河南尹蔡嵩。</p>
              <p>　　注[二]袁山松书曰，河南尹王调，汉阳太守朱敞，南阳太守满殷﹑高丹等皆其宾客。前书曰&quot;十二万户为大郡&quot;也。</p>
              <p>　　时窦宪复出屯武威。明年，北单于为耿夔所破，遁走乌孙，塞北地空，余部不知所属。宪日矜己功，欲结恩北虏，乃上立降者左鹿蠡王阿佟[一]为北单于，置中郎将领护，如南单于故事。事下公卿议，太尉宋由﹑太常丁鸿﹑光禄勋耿秉等十人议可许。安与任隗奏，以为&quot;光武招怀南虏，非谓可永安内地，正以权时之筭，可得扞御北狄故也。今朔漠既定，宜令南单于反其北庭，并领降觽，无缘复更立阿佟，以增国费&quot;。宗正刘方﹑大司农尹睦同安议。事奏，未以时定。</p>
              <p>　　安惧宪计遂行，乃独上封事曰：&quot;臣闻功有难图，不可豫见；事有易断，较然不疑。伏惟光武皇帝本所以立南单于者，欲安南定北之策也，恩德甚备，故匈奴遂分，边境无患。孝明皇帝奉承先意，不敢失坠，赫然命将，爰伐塞北。至乎章和之初，降者十余万人，议者欲置之滨塞，东至辽东，[二]太尉宋由﹑光禄勋耿秉皆以为失南单于心，不可，先帝从之。陛下奉承洪业，大开疆宇，大将军远师讨伐，席卷北庭，此诚宣明祖宗，崇立弘勋者也。宜审其终，以成厥初。</p>
              <p>　　伏念南单于屯，先父举觽归德，自蒙恩以来，四十余年。三帝积累，以遗陛下。陛下深宜遵述先志，成就其业。况屯首唱大谋，空尽北虏，辍而弗图，更立新降，以一朝之计，违三世之规，失信于所养，建立于无功。由、秉实知旧议，而欲背□先恩。夫言行君子之枢机，[三]赏罚理国之纲纪。论语曰：'言忠信，行笃敬，虽蛮貊行焉。'今若失信于一屯，则百蛮不敢复保誓矣。</p>
              <p>　　又乌桓、鲜卑新杀北单于，凡人之情，咸畏仇雠，今立其弟，则二虏怀怨。兵、食可废，信不可去。[四]且汉故事，供给南单于费直岁一亿九十余万，西域岁七千四百八十万。今北庭弥远，其费过倍，是乃空尽天下，而非建策之要也。&quot;</p>
              <p>　　诏下其议。安又与宪更相难折。宪险急负埶，言辞骄讦，[五]至诋毁安，称光武诛韩歆、戴涉故事，安终不移。[六]宪竟立匈奴降者右鹿蠡王于除鞬为单于，[七]后遂反叛，卒如安策。</p>
              <p>　　注[一]徒冬反。</p>
              <p>　　注[二]滨，边也。</p>
              <p>　　注[三]易曰：&quot;言行者，君子之枢机。枢机之发，荣辱之主也。&quot;</p>
              <p>　　注[四]论语：&quot;孔子曰：'足食足兵，人信之矣。''必不得已而去，于斯三者何先？'曰：'去兵。'曰：'必不得已而去，于斯二者何先？'曰：'去食。自古皆有死，人无信不立。'&quot;注[五]讦谓发扬人之恶。</p>
              <p>　　注[六]大司徒歆坐非帝读隗嚣书，自杀。大司徒涉坐杀太仓令，下狱死。</p>
              <p>　　注[七]鞬音九言反。</p>
              <p>　　安以天子幼弱，外戚□权，每朝会进见，及与公卿言国家事，未尝不噫呜流涕。</p>
              <p>　　[一]自天子及大臣皆恃赖之。四年春，薨，朝廷痛惜焉。</p>
              <p>　　注[一]噫音医，又乙戒反。呜音一故反。叹伤之貌也。</p>
              <p>　　后数月，窦氏败，帝始亲万机，追思前议者邪正之节，乃除安子赏为郎。策免宋由，以尹睦为太尉，刘方为司空。睦，河南人，薨于位。方，平原人，后坐事免归，自杀。</p>
              <p>　　初，安父没，母使安访求葬地，道逢三书生，问安何之，安为言其故，生乃指一处，云&quot;葬此地，当世为上公&quot;。须臾不见，安异之。于是遂葬其所占之地，故累世隆盛焉。安子京、敞最知名。</p>
              <p>　　京字仲誉。习孟氏易，作难记三十万言。初拜郎中，稍迁侍中，出为蜀郡太守。</p>
              <p>　　子彭，字伯楚。少传父业，历广汉、南阳太守。顺帝初，为光禒勋。行至清，为吏麤袍粝食，终于议郎。尚书胡广等追表其有清絜之美，比前朝贡禹、第五伦。[一]未蒙显赠，当时皆嗟叹之。</p>
              <p>　　注[一]贡禹，元帝御史大夫。经明行修，清絜忧国也。</p>
              <p>　　彭弟汤，字仲河，少传家学，诸儒称其节，多历显位。桓帝初为司空，以豫议定策封安国亭侯，食邑五百户。累迁司徒、太尉，以醔异策免。卒，谥曰康侯。</p>
              <p>　　[一]</p>
              <p>　　注[一]风俗通曰：&quot;汤时年八十六，有子十二人。&quot;</p>
              <p>　　汤长子成，左中郎*[将]*。早卒，次子逢嗣。</p>
              <p>　　逢字周阳，以累世三公子，宽厚笃信，著称于时。灵帝立，逢以太仆豫议，增封三百户。后为司空，卒于执金吾。朝廷以逢尝为三老，特优礼之，赐以珠画特诏秘器，[一]饭含珠玉二十六品，[二]使五官中郎将持节奉策，赠以车骑将军印绶，加号特进，谥曰宣文侯。子基嗣，位至太仆。</p>
              <p>　　注[一]前书曰，董贤死，以沙画棺。音义云：&quot;以朱沙画之也。&quot;&quot;珠&quot;与&quot;朱&quot;同。秘器，棺也。</p>
              <p>　　注[二]谷梁传曰：&quot;贝玉曰含。&quot;</p>
              <p>　　逢弟隗，少历显官，[一]先逢为三公。时中常侍袁赦，隗之宗也，用事于中。</p>
              <p>　　以逢、隗世宰相家，推崇以为外援。故袁氏贵宠于世，富奢甚，不与它公族同。</p>
              <p>　　献帝初，隗为太传。</p>
              <p>　　注[一]隗字次阳。</p>
              <p>　　成子绍，逢子术，自有传。董卓忿绍、术背己，遂诛隗及术兄基男女二十余人。</p>
              <p>　　敞字叔平，少传易经教授，以父任为太子舍人。和帝时，历位将军、大夫、侍中，出为东郡太守，征拜太仆、光禄勋。元初三年，代刘恺为司空。明年，坐子与尚书郎张俊交通，漏泄省中语，策免。敞廉劲不阿权贵，失邓氏旨，遂自杀。</p>
              <p>　　张俊者，蜀郡人，有才能，与兄龛并为尚书郎，年少励锋气。郎朱济、丁盛立行不修，俊欲举奏之，二人闻，恐，因郎陈重、雷义往请俊，俊不听，因共私赂侍史，使求俊短，得其私书与敞子，遂封上之，皆下狱，当死。俊自狱中占狱吏上书自讼，[一]书奏而俊狱已报。[二]廷尉将出谷门，临行刑，[三]邓太后诏驰骑以减死论。俊假名上书谢曰：&quot;臣孤恩负义，自陷重刑，情断意讫，无所复望。廷尉鞠遣，欧[四]刀在前，棺絮在后，魂魄飞扬，形容已枯。陛下圣泽，以臣尝在近密，[五]识其状貌，伤其眼目，留心曲虑，特加篃覆。丧车复还，白骨更肉，披棺发旘，起见白日。天地父母能生臣俊，不能使臣俊当死复生。陛下德过天地，恩重父母，诚非臣俊破碎骸骨，举宗腐烂，所报万一。臣俊徒也，不得上书；不胜去死就生，惊喜踊跃，触冒拜章。&quot;当时皆哀其文。</p>
              <p>　　注[一]占谓口授也，前书曰&quot;陈遵凭几口占书吏&quot;是也。</p>
              <p>　　注[二]谓奏报论死也。</p>
              <p>　　注[三]谷门，洛阳城北面中门也。</p>
              <p>　　注[四]音一口反。</p>
              <p>　　注[五]谓为尚书郎。</p>
              <p>　　朝廷由此薄敞罪而隐其死，以三公礼葬之，复其官。子盱。[一]</p>
              <p>　　注[一]况于反。</p>
              <p>　　盱后至光禄勋。时大将军梁冀□朝，内外莫不阿附，唯盱与廷尉邯郸义正身自守。及桓帝诛冀，使盱持节收其印绶，事已具梁冀传。</p>
              <p>　　闳字夏甫，彭之孙也。少励操行，苦身修节。父贺，为彭城相。[一]闳往省谒，变名姓，徒行无旅。既至府门，连日吏不为通，会阿母出，见闳惊，[二]入白夫人，乃密呼见。既而辞去，贺遣车送之，闳称眩疾不肯乘，反，郡界无知者。</p>
              <p>　　及贺卒郡，闳兄弟迎丧，不受赙赠，缞绖扶柩，冒犯寒露，礼貌枯毁，手足血流，见者莫不伤之。服阕，累征聘举召，皆不应。居处仄陋，以耕学为业。从父逢、隗并贵盛，数馈之，无所受。</p>
              <p>　　注[一]风俗通曰：&quot;贺字符服。祖父京，为侍中。安帝始加元服，百僚会贺，临庄垂出而孙适生，喜其嘉会，因名字焉。&quot;</p>
              <p>　　注[二]谢承书曰：&quot;乳母从内出，见在门侧，面貌省瘦，为其垂泣。闳厚丁宁：</p>
              <p>　　'此闲不知吾，慎勿宣露也。'&quot;闳见时方险乱，而家门富盛，常对兄弟叹曰：&quot;吾先公福祚，后世不能以德守之，而竞为骄奢，与乱世争权，此即晋之三郄矣。&quot;[一]延熹末，党事将作，闳遂散发绝世，欲投夡深林。以母老不宜远遁，乃筑土室，四周于庭，不为户，自牖纳饮食而已。旦于室中东向拜母。母思闳，时往就视，母去，便自掩闭，兄弟妻子莫得见也。及母殁，不为制服设位，时莫能名，或以为狂生。潜身十八年，黄巾贼起，攻没郡县，百姓惊散，闳诵经不移。贼相约语不入其闾，卿人就闳避难，皆得全免。年五十七，卒于土室。[二]二弟忠、弘，节操皆亚于闳。</p>
              <p>　　注[一]三郄谓郄锜、郄儏、郄至，皆晋卿也。各骄奢，为厉公所杀。事见左传。</p>
              <p>　　注[二]汝南先贤传曰：&quot;闳临卒，□其子曰：'勿设殡棺，但着裈衫疏布单衣幅巾，亲尸于板黙之上，以五百墼为藏。'&quot;忠字正甫，与同郡范滂为友，俱证党事得释，语在滂传。初平中，为沛相，[一]</p>
              <p>　　乘苇车到官，以清亮称。及天下大乱，忠□官客会稽上虞。[二]一见太守王朗徒从整饰，心嫌之，遂称病自绝。[三]后孙策破会稽，忠等浮海南投交址。献帝都许，征为韂尉，未到，卒。</p>
              <p>　　注[一]沛王琮相也。琮，光武八代孙也。</p>
              <p>　　注[二]县名，城在今越州余姚县西。</p>
              <p>　　注[三]王朗字景兴，肃之父也，魏志有传。谢承书曰&quot;忠乘船载笠盖诣朗，见朗左右僮从皆着青绛采衣，非其奢丽，即辞疾发而退&quot;也。</p>
              <p>　　弘字邵甫，耻其门族贵埶，乃变姓名，徒步师门，不应征辟，终于家。[一]</p>
              <p>　　注[一]谢承书曰：&quot;弘尝入京师太学，其从父逢为太尉，呼弘与相见。遇逢宴会作乐，弘伏称头痛，不听*(呼)**[音]*声而退，遂不复往。绍、术兄弟亦不与通。&quot;</p>
              <p>　　忠子秘，为郡门下议生。黄巾起，秘从太守赵谦击之，军败，秘与功曹封观等七人以身扞刃，皆死于陈，谦以得免。诏秘等门闾号曰&quot;七贤&quot;。[一]</p>
              <p>　　注[一]谢承书曰&quot;秘字永宁。封观与主簿陈端、门下督范仲礼、贼曹刘伟德、主记史丁子嗣、记室史张仲然、议生袁秘等七人擢刃突陈，与战并死&quot;也。</p>
              <p>　　封观者，有志节，当举孝廉，以兄名位未显，耻先受之，遂称风疾，喑不能言。</p>
              <p>　　火起观屋，徐出避之。忍而不告。后数年，兄得举，观乃称损而仕郡焉。[一]</p>
              <p>　　注[一]谢承书曰：&quot;观字孝起，南顿人也。&quot;</p>
              <p>　　论曰：陈平多阴谋，而知其后必废；[一]邴吉有阴德，夏侯胜识其当封及子孙。</p>
              <p>　　[二]终陈掌不侯，而邴昌绍国，虽有不类，未可致诘，其大致归然矣。袁公窦氏之闲，乃情帝室，[三]引义雅正，可谓王臣之烈。[四]及其理楚狱，未尝鞫人于臧罪，其仁心足以覃乎后昆。[五]子孙之盛，不亦宜乎？[六]</p>
              <p>　　注[一]丞相陈平为高祖谋臣，出六奇，叹曰：&quot;我多阴谋，道家之所禁，吾世即废，以吾多阴谋祸也。&quot;其后曾孙掌以韂氏亲戚贵达，愿得续封，而终不得也。</p>
              <p>　　注[二]武帝末，戾太子巫蛊事起，邴吉为廷尉监。时宣帝年二岁，坐太子事系。</p>
              <p>　　望气者言长安狱中有天子气，于是上遣使者分条中都官诏狱，系者亡轻重一切皆杀之。内者令郭穰至郡邸狱，吉闭门扞拒曰：&quot;它人无辜犹不可，况亲曾孙乎？&quot;</p>
              <p>　　穰不得入，还以闻。上曰：&quot;天使之也。&quot;因大赦天下。曾孙赖吉得立。宣帝立，吉为丞相，未及封而病。上忧吉不起，夏侯胜曰：&quot;此未死也。臣闻有阴德者必飨其乐以及子孙。&quot;后吉病愈，封博阳侯。薨，子显嗣。甘露中，削爵为关内侯。至孙昌，复封博阳侯。传子至孙，王莽败乃绝。</p>
              <p>　　注[三]乃情犹竭情也。</p>
              <p>　　注[四]易曰：&quot;王臣蹇蹇，匪躬之故。&quot;烈，业也。</p>
              <p>　　注[五]尔雅曰：&quot;覃，延也。&quot;</p>
              <p>　　注[六]此论并华峤之词也。</p>
              <p>　　张酺字孟侯，汝南细阳人，赵王张敖之后也。[一]敖子寿，封细阳之池阳乡，后废，因家焉。</p>
              <p>　　注[一]敖父耳，自楚降汉，高祖封为赵王。敖嗣，后有罪，废为宣平侯。</p>
              <p>　　酺少从祖父充受尚书，能传其业。[一]又事太常桓荣。勤力不怠，聚徒以百数。</p>
              <p>　　永平九年，显宗为四姓小侯开学于南宫，[二]置五经师。酺以尚书教授，数讲于御前。以论难当意，除为郎，赐车马衣裳，遂令入授皇太子。</p>
              <p>　　注[一]东观记曰：&quot;充与光武同门学，光武即位，求问充，充已死。&quot;</p>
              <p>　　注[二]小侯，解见明纪也。</p>
              <p>　　酺为人质直，守经义，每侍讲闲隙，数有匡正之辞，以严见惮。[一]及肃宗即位，擢酺为侍中、虎贲中郎将。数月，出为东郡太守。酺自以尝经亲近，未悟见出，意不自得，[二]上疏辞曰：&quot;臣愚以经术给事左右，少不更职，不晓文法，猥当剖符典郡，班政千里，必有负恩辱位之咎。臣窃私自分，殊不虑出城阙，冀蒙留恩，托备□官，髃僚所不安，耳目所闻见，不敢避好丑。&quot;诏报曰：&quot;经云：'身虽在外，乃心不离王室。'[三]典城临民，益所以报效也。好丑必上，不在远近。[四]今赐装钱三十万，其亟之官。&quot;酺虽儒者，而性刚断。下车擢用义勇，搏击豪强。长安有杀盗徒者，酺辄案之，以为令长受臧，犹不至死，盗徒皆饥寒佣保，何足穷其法乎！</p>
              <p>　　注[一]东观记曰：&quot;太子家时为奢侈物，未尝不正谏，甚见重焉。&quot;</p>
              <p>　　注[二]悟，晓也。</p>
              <p>　　注[三]尚书康王之诰曰&quot;虽尔身在外，乃心罔不在王室&quot;也。</p>
              <p>　　注[四]好丑谓善恶也。言事之善恶，必以闻上，此即报效，岂拘外内也。</p>
              <p>　　郡吏王青者，[一]祖父翁，与前太守翟义起兵攻王莽，及义败，余觽悉降，翁独守节力战，莽遂燔烧之。父隆，建武初为都尉功曹，青为小史。与父俱从都尉行县，道遇贼，隆以身韂全都尉，遂死于难；青亦被矢贯咽，音声流喝。[二]</p>
              <p>　　前郡守以青身有金夷，竟不能举。[三]酺见之，叹息曰：&quot;岂有一门忠义而爵赏不及乎？&quot;遂擢用极右曹，[四]乃上疏荐青三世死节，宜蒙显异。奏下三公，由此为司空所辟。[五]</p>
              <p>　　注[一]谢承书曰：&quot;青字公然，东郡聊城人也。&quot;</p>
              <p>　　注[二]&quot;流&quot;或作&quot;嘶&quot;。喝音一介反。广苍曰：&quot;声之幽也。&quot;</p>
              <p>　　注[三]夷，伤也。</p>
              <p>　　注[四]汉官仪曰：&quot;督邮﹑功曹，郡之极位。&quot;</p>
              <p>　　注[五]东观记曰&quot;青从此除步兵司马。酺伤青不遂，复举其子孝廉&quot;也。</p>
              <p>　　自酺出后，帝每见诸王师傅，常言：&quot;张酺前入侍讲，屡有谏正，誾誾恻恻，出于诚心，可谓有史鱼之风矣。&quot;[一]元和二年，东巡狩，幸东郡，引酺及门生并郡县掾史并会庭中。帝先备弟子之仪，使酺讲尚书一篇，然后修君臣之礼。[二]</p>
              <p>　　赏赐殊特，莫不沾洽。</p>
              <p>　　注[一]誾誾，忠正也。恻恻，恳切也。史鱼，卫大夫，名□，字子鱼。孔子曰&quot;直哉史鱼，邦有道如矢，邦无道如矢&quot;也。</p>
              <p>　　注[二]东观记曰：&quot;时使尚书令王鲔与酺相难，上甚欣悦。&quot;</p>
              <p>　　酺视事十五年，和帝初，迁魏郡太守。郡人郑据时为司隶校尉，奏免执金吾窦景。景后复位，遣掾夏猛私谢酺曰：&quot;郑据小人，为所侵冤。闻其儿为吏，放纵狼藉。取是曹子一人，足以惊百。&quot;酺大怒，即收猛系狱，檄言执金吾府，疑猛与据子不平，矫称卿意，以报私雠。会有赎罪令，猛乃得出。[一]顷之，征入为河南尹。窦景家人复击伤市卒，吏捕得之，景怒，遣缇骑侯海等五百人欧伤市丞。[二]酺部吏杨章等穷究，正海罪，徙朔方。景忿怨，乃移书辟章等六人为执金吾吏，欲因报之。章等惶恐，入白酺，愿自引臧罪，以辞景命。酺即上言其状。窦太后诏报：&quot;自今执金吾辟吏，皆勿遣。&quot;</p>
              <p>　　注[一]东观记曰&quot;据字平卿，黎阳人也。为侍御史，转司隶校尉&quot;也。</p>
              <p>　　注[二]说文曰：&quot;缇，帛丹黄色也。&quot;汉官仪曰，执金吾有缇骑。</p>
              <p>　　及窦氏败，酺乃上疏曰：&quot;臣实愚惷，不及大体，[一]以为窦氏虽伏厥辜，而罪刑未着，后世不见其事，但闻其诛，非所以垂示国典，贻之将来。宜下理官，与天下平之。[二]方宪等宠贵，髃臣阿附唯恐不及，皆言宪受顾命之托，怀伊﹑吕之忠，[三]至乃复比邓夫人于文母。[四]今严威既行，皆言当死，不复顾其前后，考折厥衷。臣伏见夏阳侯绬，每存忠善，前与臣言，常有尽节之心，检□宾客，未尝犯法。臣闻王政骨肉之刑，有三宥之义，过厚不过薄。[五]今议者为绬选严能相，恐其迫切，必不完免，宜裁加贷宥，以崇厚德。&quot;和帝感酺言，徙绬封，就国而己。</p>
              <p>　　注[一]郑玄注周礼云：&quot;惷愚，痴騃也。&quot;惷音陟降反。</p>
              <p>　　注[二]平之谓平论其罪也。</p>
              <p>　　注[三]临终之命曰顾命。</p>
              <p>　　注[四]臣贤案：邓夫人即穰侯邓叠母元也。元出入宫掖，共窦宪女貋郭举父子同谋杀害，与窦氏同诛，语见宪传，故张酺论宪兼及其党。称邓夫人者，犹如前书霍光妻称霍显，祁太伯母号祁夫人之类也。文母，文王之妻也。诗曰：&quot;既有烈考，亦有文母。&quot;</p>
              <p>　　注[五]礼记曰&quot;公族有罪，狱成，有司谳于公曰：'某之罪在大辟。'公曰：'宥之。'有司又曰：'在大辟。'公又曰：'宥之。'有司又曰：'在大辟。'公又曰：'宥之。'及三宥不对，走出，致刑于甸人。公又使人追之，曰：'虽然，必宥之。'有司曰：'无及也。'反命于公，公素服如其伦之丧&quot;也。</p>
              <p>　　永元五年，迁酺为太仆。数月，代尹睦为太尉。[一]数上疏以疾乞身，荐魏郡太守徐防自代。帝不许，使中黄门问病，加以珍羞，赐钱三十万。酺遂称笃。</p>
              <p>　　时子蕃以郎侍讲，帝因令小黄门□蕃曰：&quot;阴阳不和，万人失所，朝廷望公思惟得失，与国同心，而托病自絜，求去重任，谁当与吾同忧责者？非有望于断金也。[二]司徒固疾，司空年老，[三]公其伛偻，勿露所□。&quot;[四]酺惶恐诣阙谢，还复视事。酺虽在公位，而父常居田里，酺每有迁职，辄一诣京师。尝来候酺，适会岁节，公卿罢朝，俱诣酺府奉酒上寿，极欢卒日，觽人皆庆羡之。</p>
              <p>　　及父卒，既葬，诏遣使赍牛酒为释服。</p>
              <p>　　注[一]汉官仪曰：&quot;睦字伯师，河南巩人也。&quot;</p>
              <p>　　注[二]断金，解在皇后纪。</p>
              <p>　　注[三]时司徒刘方，司空张奋也。</p>
              <p>　　注[四]伛偻言恭敬从命也。左氏传曰：&quot;一命而偻，再命而伛，三命而俯。&quot;</p>
              <p>　　后以事与司隶校尉晏称会于朝堂，酺从容谓称曰：&quot;三府辟吏，多非其人。&quot;称归，即奏令三府各实其掾史。酺本以私言，不意称奏之，甚怀恨。会复共谢阙下，酺因责让于称。称辞言不顺，酺怒，遂廷叱之，称乃劾奏酺有怨言。天子以酺先帝师，有诏公卿﹑博士﹑朝臣会议。司徒吕盖奏酺位居三司，知公门有仪，不屏气鞠躬以须诏命，反作色大言，怨让使臣，不可以示四远。[一]于是策免。</p>
              <p>　　注[一]司隶校尉督大奸猾，无所不察，故曰使臣也。</p>
              <p>　　酺归里舍，谢遣诸生，闭门不通宾客。左中郎将何敞及言事者多讼酺公忠，帝亦雅重之。十*(五)**[六]*年，复拜为光禄勋。数月，代鲁恭为司徒。月余薨。</p>
              <p>　　乘舆缟素临吊，赐頉茔地，赗赠恩宠异于它相。酺病临危，□其子曰：&quot;显节陵埽地露祭，欲率天下以俭。[一]吾为三公，既不能宣扬王化，令吏人从制，岂可不务节约乎？其无起祠堂，可作焒盖庑，施祭其下而已。&quot;[二]</p>
              <p>　　注[一]显节，明帝陵也。明帝遗诏无起寝庙，故言埽地而祭也，故酺遵奉之。</p>
              <p>　　注[二]庑，屋也。</p>
              <p>　　曾孙济，好儒学，[一]光和中至司空，病罢。及卒，灵帝以旧恩赠车骑将军﹑关内侯印绶。其年，追济侍讲有劳，封子根为蔡阳乡侯。</p>
              <p>　　注[一]华峤书曰：&quot;蕃生盘，盘生济。济字符江。灵帝初，杨赐荐济明习典训，为侍讲。&quot;</p>
              <p>　　济弟喜，初平中为司空。</p>
              <p>　　韩棱字伯师，颍川舞阳人，弓高侯颓当之后也。[一]世为乡里着姓。父寻，建武中为陇西太守。</p>
              <p>　　注[一]颓当，韩王信之子。见前书。</p>
              <p>　　棱四岁而孤，养母弟以孝友称。及壮，推先父余财数百万与从昆弟，乡里益高之。初为郡功曹，太守葛兴中风，病不能听政，棱阴代兴视事，出入二年，令无违者。兴子尝发教欲署吏，棱拒执不从，因令怨者章之。[一]事下案验，吏以棱掩蔽兴病，专典郡职，遂致禁锢。</p>
              <p>　　显宗知其忠，后诏特原之。由是征辟，五迁为尚书令，与仆射郅寿﹑尚书陈宠，同时俱以才能称。肃宗尝赐诸尚书□，唯此三人特以宝□，自手署其名曰：&quot;韩棱楚龙渊，[二]郅寿蜀汉文，陈宠济南椎成。&quot;[三]时论者为之说：以棱渊深有谋，故得龙渊；寿明达有文章，故得汉文；宠敦朴，善不见外，故得椎成。</p>
              <p>　　注[一]章谓令上章告言之。</p>
              <p>　　注[二]晋大康记曰：&quot;汝南西平县有龙泉水，可淬刀□，特坚利。&quot;汝南即楚分野。</p>
              <p>　　注[三]椎音直追反。汉官仪&quot;椎成&quot;作&quot;锻成&quot;。</p>
              <p>　　和帝即位，侍中窦宪使人刺杀齐殇王子都乡侯畅于上东门，有司畏宪，咸委疑于畅兄弟。诏遣侍御史之齐案其事。棱上疏以为贼在京师，不宜舍近问远，恐为奸臣所笑。窦太后怒，以切责棱，棱固执其议。及事发，果如所言。宪惶恐，白太后求出击北匈奴以赎罪。棱复上疏谏，太后不从。及宪有功，还为大将军，威震天下，复出屯武威。会帝西祠园陵，诏宪与车驾会长安。及宪至，尚书以下议欲拜之，伏称万岁。棱正色曰：&quot;夫上交不谄，下交不黩，[一]礼无人臣称万岁之制。&quot;议者皆臱而止。尚书左丞王龙私奏记上牛酒于宪，棱举奏龙，论为城旦。[二]棱在朝数荐举良吏应顺﹑吕章﹑周纡等，皆有名当时。及窦氏败，棱典案其事，深竟党与，数月不休沐。帝以为忧国忘家，赐布三百匹。</p>
              <p>　　注[一]易下系之辞也。</p>
              <p>　　注[二]前书音义曰：&quot;城旦，轻刑之名也。昼日司寇虏，夜暮筑长城，故曰城旦。&quot;</p>
              <p>　　迁南阳太守，特听棱得过家上頉，乡里以为荣。棱发擿奸盗，郡中震栗，政号严平。数岁，征入为太仆。九年冬，代张奋为司空。明年薨。</p>
              <p>　　子辅，安帝时至赵相。[一]</p>
              <p>　　注[一]赵王良孙商之相也。</p>
              <p>　　棱孙演，顺帝时为丹阳太守，政有能名。桓帝时为司徒。[一]大将军梁冀被诛，演坐阿党抵罪，以减死论，遣归本郡。[二]后复征拜司隶校尉。</p>
              <p>　　注[一]演字伯南。</p>
              <p>　　注[二]华峤书曰&quot;梁皇后崩，梁贵人大幸，将立，大将军冀欲分其宠，谋冒姓为贵人父，演阴许诺，及冀诛事发，演坐抵罪&quot;也。</p>
              <p>　　周荣字平孙，庐江舒人也。肃宗时，举明经，辟司徒袁安府。安数与论议，甚器之。及安举奏窦景及与窦宪争立北单于事，皆荣所具草。窦氏客太尉掾徐齮深恶之，胁荣曰：&quot;子为袁公腹心之谋，排奏窦氏，窦氏悍士刺客满城中，谨备之矣！&quot;荣曰：&quot;荣江淮孤生，蒙先帝大恩，以历宰二城。今复得备宰士，[一]纵为窦氏所害，诚所甘心。&quot;故常□妻子，若卒遇飞祸，无得殡敛，[二]冀以区区腐身觉悟朝廷。</p>
              <p>　　及窦氏败，荣由此显名。自郾令擢为尚书令。出为颍川太守，坐法，当下狱，和帝思荣忠节，左转共令。[三]岁余，复以为山阳太守。所历郡县，皆见称纪。</p>
              <p>　　以老病乞身，卒于家，诏特赐钱二十万，除子男兴为郎中。</p>
              <p>　　注[一]荣辟司徒府，故称宰士。</p>
              <p>　　注[二]飞祸言仓卒而死也。</p>
              <p>　　注[三]共，县名，属河内郡，故城在今卫州共城县东，即古共国也。</p>
              <p>　　兴少有名誉，永宁中，尚书陈忠上疏荐兴曰：&quot;臣伏惟古者帝王有所号令，言必弘雅，辞必温丽，垂于后世，列于典经。故仲尼嘉唐虞之文章，从周室之郁郁。</p>
              <p>　　[一]臣窃见光禄郎周兴，[二]孝友之行，着于闺门，清厉之志，闻于州里。蕴槗古今，博物多闻，[三]三坟之篇，五典之策，无所不览。[四]属文着辞，有可观采。尚书出纳帝命，为王喉舌。[五]臣等既愚闇，而诸郎多文俗吏，鲜有雅才，每为诏文，宣示内外，转相求请，或以不能而专己自由，辞多鄙固。兴抱奇怀能，随辈栖彁，诚可叹惜。&quot;诏乃拜兴为尚书郎。卒。兴子景。</p>
              <p>　　注[一]论语孔子曰：&quot;大哉尧之为君也，焕乎其有文章。&quot;又曰：&quot;周监于二代，郁郁乎文哉。吾从周。&quot;</p>
              <p>　　注[二]光禄主郎，故曰光禄郎。</p>
              <p>　　注[三]蕴，藏也。槗，匮也。</p>
              <p>　　注[四]伏羲﹑神农﹑黄帝之书曰三坟；少昊﹑颛顼﹑高辛﹑唐﹑虞之书曰五典也。</p>
              <p>　　注[五]尚书为王之喉舌官也。李固对策曰：&quot;今陛下有尚书，犹天之有北斗也。</p>
              <p>　　北斗为天之喉舌，尚书亦为陛下之喉舌也。&quot;</p>
              <p>　　景字仲飨。辟大将军梁冀府，稍迁豫州刺史﹑河内太守。好贤爱士，其拔才荐善，常恐不及。每至岁时，延请举吏入上后堂，与共宴会，如此数四，乃遣之。</p>
              <p>　　赠送什物，无不充备。既而选其父兄子弟，事相优异。常称曰：&quot;臣子同贯，若之何不厚！&quot;先是司徒韩演在河内，志在无私，举吏当行，一辞而已，恩亦不及其家。曰：&quot;我举若可矣，岂可令篃积一门！&quot;故当时论者议此二人。</p>
              <p>　　景后征入为将作大匠。及梁冀诛，景以故吏免官禁锢。朝廷以景素着忠正，顷之，复引拜尚书令。[一]迁太仆﹑卫尉。六年，代刘宠为司空。是时宦官任人及子弟充塞列位。景初视事，与太尉杨秉举奏诸奸猾，自将军牧守以下，免者五十余人。遂连及中常侍防东侯览﹑东武阳侯具瑗，皆坐黜。朝廷莫不称之。</p>
              <p>　　视事二年，以地震策免。岁余，复代陈蕃为太尉。建宁元年薨。以豫议定策立灵帝，追封安阳乡侯。</p>
              <p>　　注[一]蔡质汉仪曰：&quot;延熹中，京师游侠有盗发顺帝陵，卖御物于市，市长追捕不得。周景以尺一诏召司隶校尉左雄诣台对诘，雄伏于廷荅对，景使虎贲左骏顿头，血出覆面，与三日期，贼便擒也。&quot;</p>
              <p>　　长子崇嗣，至甘陵相。[一]</p>
              <p>　　注[一]甘陵王理相也。理即章帝曾孙。</p>
              <p>　　中子忠，少历列位，累迁大司农。[一]忠子晖，前为洛阳令，去官归。兄弟好宾客，雄江淮闲，出入从车常百余乘。及帝崩，晖闻京师不安，来候忠，董卓闻而恶之，使兵劫杀其兄弟。忠后代皇甫嵩为太尉，录尚书事，以灾异免。复为卫尉，从献帝东归洛阳。</p>
              <p>　　注[一]吴书曰，忠字嘉谋，与朱鉨共败李傕于曹阳也。</p>
              <p>　　赞曰：袁公持重，诚单所奉。[一]惟德不忘，延世承宠。孟侯经博，侍言帝幙。</p>
              <p>　　棱﹑荣事君，志同鹯雀。[二]</p>
              <p>　　注[一]单，尽也。</p>
              <p>　　注[二]左传曰：&quot;见无礼于其君者诛之，如鹰鹯之逐鸟雀也。&quot;</p>
              <p>　　校勘记</p>
              <p>　　一五一七页三行汝南汝阳人也按：集解引惠栋说，谓袁纪作&quot;汝南宛人&quot;。</p>
              <p>　　一五一八页二行洛阳令身出案行按：殿本考证引孙禑说，谓&quot;洛阳&quot;当作&quot;汝阳&quot;。又按：汲本、殿本&quot;身&quot;作&quot;自&quot;。</p>
              <p>　　一五二０页四行南阳太守满殷按：汲本&quot;满&quot;作&quot;蒲&quot;。</p>
              <p>　　一五二０页六行左鹿蠡王阿佟按：集解引惠栋说，谓袁纪&quot;阿佟&quot;作&quot;阿修&quot;。</p>
              <p>　　又引钱大昭说，谓疑即于除鞬也。&quot;左&quot;当作&quot;右&quot;。</p>
              <p>　　一五二０页一二行至乎章和之初降者十余万人按：汲本&quot;乎&quot;作&quot;于&quot;。汲本、殿本&quot;十余万人&quot;作&quot;十万余人&quot;。</p>
              <p>　　一五二二页一二行未蒙显赠按：&quot;未&quot;原斗&quot;求&quot;，径据汲本、殿本改正。</p>
              <p>　　一五二三页四行左中郎*[将]*集解引何焯说，谓&quot;左中郎&quot;下当有&quot;将&quot;字。</p>
              <p>　　又校补引柳从辰说，谓袁纪亦作&quot;左中郎将&quot;，与华峤书同。今据补。</p>
              <p>　　一五二三页一一行中常侍袁赦按：集解引惠栋说，谓袁纪作&quot;袁朗&quot;，案梁冀传当作&quot;赦&quot;。</p>
              <p>　　一五二三页一四行遂诛隗及术兄基等男女二十余人按：沈家本谓袁绍传注引献帝春秋曰：&quot;卓使司隶宣璠尽口收之，母及姊妹婴孩以上五十余人下狱死。&quot;献纪注引亦同。此传云二十余人，恐&quot;二&quot;字误也。</p>
              <p>　　一五二四页九行识其状貌伤其眼目按：汲本、殿本二&quot;其&quot;字皆作&quot;臣&quot;。</p>
              <p>　　一五二六页一五行徒步师门按：汲本&quot;师门&quot;下有&quot;从师&quot;二字。殿本无&quot;从师&quot;二字，考证云从宋本删。</p>
              <p>　　一五二七页一行其从父逢为太尉按：张森楷校勘记谓案袁逢以太仆为司空，未尝为太尉，&quot;尉&quot;字疑误，否则竟谢承谬也。</p>
              <p>　　一五二七页一行不听*(呼)**[音]*声而退据汲本、殿本改。</p>
              <p>　　一五二七页四行诏秘等门闾号曰七贤按：御览一五七引作&quot;诏复秘等闾号曰七贤闾&quot;。</p>
              <p>　　一五二八页三行曾孙赖吉得立按：刊误谓案前书&quot;立&quot;当作&quot;全&quot;。</p>
              <p>　　一五三一页三行足以惊百按：汲本&quot;惊&quot;作&quot;警&quot;。</p>
              <p>　　一五三二页九行公又曰宥之及三宥不对走出按：刊误谓案今礼记文，注多下&quot;公又曰宥之&quot;五字。</p>
              <p>　　一五三三页一三行十*(五)**[六]*年复拜为光禄勋数月代鲁恭为司徒按：和帝纪永元十六年秋七月庚午，光禄勋张酺为司徒，八月己酉，司徒张酺薨。今据改。</p>
              <p>　　一五三六页七行棱孙演按：桓帝纪&quot;演&quot;作&quot;演&quot;。沈钦韩谓胡广传作&quot;演&quot;。</p>
              <p>　　李慈铭谓吴志周瑜传注引张璠汉纪作&quot;演&quot;，与桓纪同。</p>
              <p>　　一五三八页九行岂可令篃积一门按：&quot;篃&quot;原作&quot;偏&quot;，径据汲本、殿本改。</p>
              <p>　　一五三八页一三行中常侍防东侯览宸翰楼覆宋本东汉书刊误云：&quot;案览本传，览防东人，封高乡侯。今此载其侯爵，当云高乡侯，若载其本县名，则非例也。</p>
              <p>　　盖脱一'侯'字，误二'高乡'字。&quot;今按刘氏之意，盖谓&quot;防东&quot;二字乃&quot;高乡&quot;之误，其下又脱一&quot;侯&quot;字。是刘氏所见本，亦作&quot;中常侍防东侯览&quot;也。</p>
              <p>　　殿本正文作&quot;中常侍防东阳侯侯览&quot;*(汲本同)*，而引刘攽刊误，则删去&quot;脱一侯字&quot;四字，遂使读者不知刘氏所言谓何，当时校勘之粗疏如是。又集解引钱大昕说，谓刘据览传证此文当为&quot;高乡&quot;之误，是矣。予又疑高乡即防东之乡，故传称防东乡侯，因下文有&quot;东武阳&quot;字，又误&quot;乡&quot;为&quot;阳&quot;也。今按钱氏之意，盖谓疑当作&quot;中常侍防东乡侯侯览&quot;也。</p>
              <p>　　后汉卷四十六郭陈列传第三十六*郭躬弟子镇陈宠子忠*郭躬字仲孙，颍川阳翟人也。家世衣冠。父弘，习小杜律。[一]太守寇恂以弘为决曹掾，断狱至三十年，用法平。诸为弘所决者，退无怨情，郡内比之东海于公。年九十五卒。[二]</p>
              <p>　　注[一]前书，杜周武帝时为廷尉、御史大夫，断狱深刻。少子延年亦明法律，宣帝时又为御史大夫。对父故言小。</p>
              <p>　　注[二]于公，东海人，丞相于定国父也。为郡决曹，决狱平，罗文法者，于公所决皆不恨。见前书也。</p>
              <p>　　躬少传父业，讲授徒觽常数百人。后为郡吏，辟公府。永平中，奉车都尉窦固出击匈奴，骑都尉秦彭为副。彭在别屯而辄以法斩人，固奏彭专擅，请诛之。</p>
              <p>　　显宗乃引公卿朝臣平其罪科。躬以明法律，召入议。议者皆然固奏，躬独曰：&quot;于法，彭得斩之。&quot;帝曰：&quot;军征，校尉一统于督。[一]彭既无斧钺，可得专杀人乎？&quot;躬对曰：&quot;一统于督者，谓在部曲也。[二]今彭专军别将，有异于此。兵事呼吸，不容先关督帅。且汉制棨戟即为斧钺，于法不合罪。&quot;[三]帝从躬议。又有兄弟共杀人者，而罪未有所归。帝以兄不训弟，故报兄重而减弟死。中常侍孙章宣诏，误言两报重，尚书奏章矫制，罪当□斩。</p>
              <p>　　帝复召躬问之，躬对&quot;章应罚金&quot;。帝曰：&quot;章矫诏杀人，何谓罚金？&quot;躬曰：&quot;法令有故、误，章传命之谬，于事为误，误者其文则轻。&quot;帝曰：&quot;章与囚同县，疑其故也。&quot;躬曰：&quot;'周道如砥，其直如矢。'[四]'君子不逆诈。'[五]君王法天，刑不可以委曲生意。&quot;帝曰：&quot;善。&quot;迁躬廷尉正，坐法免。</p>
              <p>　　注[一]督谓大将。</p>
              <p>　　注[二]前书音义曰&quot;大将军行有五部，部有曲&quot;也。</p>
              <p>　　注[三]有衣之戟曰棨。</p>
              <p>　　注[四]诗小雅也。如砥，贡赋平。如矢，赏罚中。</p>
              <p>　　注[五]论语孔子之言。</p>
              <p>　　后三迁，元和三年，拜为廷尉。躬家世掌法，务在宽平，及典理官，决狱断刑，多依矜恕，乃条诸重文可从轻者四十一事奏之，事皆施行，着于令。章和元年，赦天下系囚在四月丙子以前减死罪一等，勿笞，诣金城，而文不及亡命未发觉者。躬上封事曰：&quot;圣恩所以减死罪使戍边者，重人命也。今死罪亡命无虑万人，[一]又自赦以来，捕得甚觽，而诏令不及，皆当重论。伏惟天恩莫不荡宥，死罪已下并蒙更生，而亡命捕得独不沾泽。臣以为赦前犯死罪而系在赦后者，可皆勿笞诣金城，以全人命，有益于边。&quot;肃宗善之，即下诏赦焉。躬奏谳法科，多所生全。永元六年，卒官。中子晊，亦明法律，[二]至南阳太守，政有名夡。弟子镇。</p>
              <p>　　注[一]广雅曰：&quot;无虑，都凡也。&quot;</p>
              <p>　　注[二]晊音质。</p>
              <p>　　镇字桓钟，少修家业。辟太尉府，再迁，延光中为尚书。及中黄门孙程诛中常侍江京等而立济阴王，镇率羽林士击杀韂尉阎景，以成大功，事在宦者传。再迁尚书令。太傅、三公奏镇冒犯白刃，手□贼臣，奸党殄灭，宗庙以宁，功比刘章，[一]宜显爵土，以励忠贞。乃封镇为定颍侯，食邑二千户。拜河南尹，转廷尉，免。永建四年，卒于家。诏赐頉茔地。</p>
              <p>　　注[一]章，齐王肥子也，高帝孙，诛诸吕有功，封朱虚侯也。</p>
              <p>　　长子贺当嗣爵，让与小弟时而逃去。积数年，诏大鸿胪下州郡追之，贺不得已，乃出受封。累迁，复至廷尉。及贺卒，顺帝追思镇功，下诏赐镇谥曰昭武侯，贺曰成侯。</p>
              <p>　　贺弟祯，亦以能法律至廷尉。</p>
              <p>　　镇弟子禧，[一]少明习家业，兼好儒学，有名誉，延熹中亦为廷尉。建宁二年，代刘宠为太尉。禧子鸿，至司隶校尉，封城安乡侯。</p>
              <p>　　注[一]许其反。</p>
              <p>　　郭氏自弘后，数世皆传法律，子孙至公者一人，廷尉七人，侯者三人，刺史、二千石、侍中、中郎将者二十余人，侍御史、正、监、平者甚觽。</p>
              <p>　　顺帝时，廷尉河南吴雄季高，以明法律，断狱平，起自孤宦，致位司徒。雄少时家贫，丧母，营人所不封土者，择葬其中。丧事趣辨，不问时日，*(医)*巫皆言当族灭，而雄不顾。及子欣孙恭，三世廷尉，为法名家。[一]</p>
              <p>　　注[一]名为明法之家。</p>
              <p>　　初，肃宗时，司隶校尉下邳赵兴亦不恤讳忌，[一]每入官舍，辄更缮修馆宇，移穿改筑，故犯妖禁，而家人爵禄，益用丰炽，官至颍川太守。子峻，太傅，以才器称。孙安世，鲁相。三叶皆为司隶，时称其盛。</p>
              <p>　　注[一]恤，忧也。</p>
              <p>　　桓帝时，汝南有陈伯敬者，行必矩步，坐必端膝，呵叱狗马，终不言死，目有所见，不食其肉，行路闻凶，便解驾留止，还触归忌，则寄宿乡亭。[一]年老寝滞，不过举孝廉。后坐女貋亡吏，太守邵夔怒而杀之。时人罔忌禁者，多谈为证焉。[二]</p>
              <p>　　注[一]阴阳书历法曰：&quot;归忌日，四孟在丑，四仲在寅，四季在子，其日不可远行归家及徙也。&quot;</p>
              <p>　　注[二]罔，无也。</p>
              <p>　　论曰：曾子云：&quot;上失其道，民散久矣。如得其情，则哀矜而勿喜。&quot;[一]夫不喜于得情则恕心用，恕心用则可寄枉直矣。夫贤人君子断狱，其必主于此乎？</p>
              <p>　　郭躬起自佐史，小大之狱必察焉。[二]原其平刑审断，庶于勿喜者乎？若乃推己以议物，舍状以贪情，[三]法家之能庆延于世，盖由此也！</p>
              <p>　　注[一]言人离散犯法，乃自上之所为，非下之过，当哀矜之，勿以得情为喜也。</p>
              <p>　　见论语也。</p>
              <p>　　注[二]左传曰：&quot;小大之狱，虽不能察，必以情。&quot;</p>
              <p>　　注[三]秦彭、孙章不死为推己，亡命得减为贪情也。贪与探同也。</p>
              <p>　　陈宠字昭公，沛国洨人也。[一]曾祖父咸，成哀闲以律令为尚书。平帝时，王莽辅政，多改汉制，咸心非之。及莽因吕宽事诛不附己者何武、鲍宣等，[二]</p>
              <p>　　咸乃叹曰：&quot;易称'君子见几而作，不俟终日'，吾可以逝矣！&quot;[三]即乞骸骨去职。及莽篡位，召咸以为掌寇大夫，谢病不肯应。时三子参、丰、钦皆在位，乃悉令解官，父子相与归乡里，闭门不出入，犹用汉家祖腊。[四]人问其故，咸曰：&quot;我先人岂知王氏腊乎？&quot;其后莽复征咸，遂称病笃。于是乃收敛其家律令书文，皆壁藏之。咸性仁恕，常戒子孙曰：&quot;为人议法，当依于轻，虽有百金之利，慎无与人重比。&quot;</p>
              <p>　　注[一]洨，县名，故城在今泗州虹县西南。洨音户交反。</p>
              <p>　　注[二]平帝时，王莽辅政，隔绝平帝外家，不得至京师。莽子宇，恐帝长大后见怨，教帝舅韂宝令帝母上书求入，莽不许。宇与妇兄吕宽谋，以为莽不可说而好鬼神，乃夜以血洒莽第门，以惊惧之，事觉，并诛死。何武为前将军，王莽先从武求举，武不敢。鲍宣为司隶，免，徙之上党。吕宽事起，莽案鞠，并诛不附己者，武与宣在见诬中，皆被诛。并见前书。</p>
              <p>　　注[三]几者事之微，吉凶之先见者。逝，往也。</p>
              <p>　　注[四]应劭风俗通曰，共工之子好远游，死为祖神。汉家火行盛于午，故以午日为祖也。腊者，岁终祭觽神之名。腊，接也，新故交接，故大祭之报功也。</p>
              <p>　　汉火行，衰于戌，故腊用戌日也。</p>
              <p>　　建武初，钦子躬为廷尉左监，早卒。</p>
              <p>　　躬生宠，明习家业，少为州郡吏，辟司徒鲍昱府。是时三府掾属专尚交游，以不肯视事为高。宠常非之，独勤心物务，数为昱陈当世便宜。昱高其能，转为辞曹，掌天下狱讼。[一]其所平决，无不厌服觽心。时司徒辞讼，久者数十年，事类溷错，易为轻重，不良吏得生因缘。[二]宠为昱撰辞讼比七卷，决事科条，皆以事类相从。昱奏上之，其后公府奉以为法。</p>
              <p>　　注[一]续汉志曰&quot;三公掾属二十四人，有辞曹，主讼事&quot;也。</p>
              <p>　　注[二]因缘谓依附以生轻重也。</p>
              <p>　　三迁，肃宗初，为尚书。是时承永平故事，吏政尚严切，尚书决事率近于重。</p>
              <p>　　宠以帝新即位，宜改前世苛俗。乃上疏曰：&quot;臣闻先王之政，赏不僭，刑不滥，与其不得已，宁僭不滥。[一]故唐尧着典，'眚醔肆赦'；[二]周公作戒，'勿误庶狱'；[三]伯夷之典，'惟敬五刑，以成三德'。[四]由此言之，圣贤之政，以刑罚为首。往者断狱严明，所以威惩奸慝，奸慝既平，必宜济之以宽。[五]陛下即位，率由此义，数诏髃僚，弘崇晏晏。[六]而有司执事，未悉奉承，典刑用法，犹尚深刻。断狱者急于篣格酷烈之痛，[七]执宪者烦于诋欺放滥之文，或因公行私，逞纵威福。夫为政犹张琴瑟，大弦急者小弦绝。故子贡非臧孙之猛法，而美郑乔之仁政。[八]诗云：'不刚不柔，布政优优。'[九]方今圣德充塞，假于上下，[一０]宜隆先王之道，荡涤烦苛之法。轻薄棰楚，以济髃生；</p>
              <p>　　全广至德，以奉天心。&quot;帝敬纳宠言，每事务于宽厚。其后遂诏有司，绝钻钻诸惨酷之科，[一一]解妖恶之禁，除文致之请谳五十余事，定着于令。[一二]</p>
              <p>　　是后人俗和平，屡有嘉瑞。</p>
              <p>　　注[一]事见左传蔡大夫声子辞。</p>
              <p>　　注[二]尚书舜典之辞也。眚，过也。醔，害也。肆，缓也。言过误有害，当缓赦也。</p>
              <p>　　注[三]尚书立政之辞也。言文子文孙，从今以往，惟以正道理觽狱勿误也。</p>
              <p>　　注[四]三德，刚、柔、正直。尚书吕刑曰：&quot;伯夷降典，折民惟刑，惟敬五刑，以成三德。&quot;</p>
              <p>　　注[五]济，益也。</p>
              <p>　　注[六]晏晏，温和也。尚书考灵耀曰：&quot;尧聪明文塞晏晏。&quot;</p>
              <p>　　注[七]篣即榜也，古字通用。声类曰：&quot;笞也。&quot;说文曰：&quot;格，击也。&quot;</p>
              <p>　　注[八]臧孙，鲁大夫，行猛政。子贡非之曰：&quot;夫政犹张琴瑟也，大弦急则小弦绝矣。故曰：'罚得则奸邪止，赏得则下欢悦。'子之贼心见矣。独不闻子产之相郑乎？推贤举能，抑恶扬善，有大略者不问其短，有厚德者不非小疵，家给人足，囹圄空虚。子产卒，国人皆叩心流涕，三月不闻竽琴之音。其生也见爱，死也可悲。故曰；'德莫大于仁，祸莫大于刻。'今子病而人贺，子愈而人相惧，曰：'嗟乎！何命之不善，臧孙子又不死？'&quot;臧孙臱而避位，终身不出。见新序。</p>
              <p>　　注[九]优优，和也。</p>
              <p>　　注[一０]假，至也，音格。上下，天地也。</p>
              <p>　　注[一一]苍颉篇曰：&quot;钻，持也。&quot;说文曰：&quot;钻，铁□也。&quot;其炎反。□音陟叶反。钻，膑刑，谓钻去其髌骨也。钻音作唤反。</p>
              <p>　　注[一二]文致谓前人无罪，文饰致于法中也。</p>
              <p>　　汉旧事断狱报重，常尽三冬之月，[一]是时帝始改用冬初十月而已。元和二年，旱，长水校尉贾宗等上言，以为断狱不尽三冬，故阴气微弱，阳气发泄，招致醔旱，事在于此。帝以其言下公卿议，宠奏曰：&quot;夫冬至之节，阳气始萌，故十一月有兰、射干、芸、荔之应。[二]时令曰：'诸生荡，安形体。'[三]天以为正，周以为春。[四]十二月阳气上通，雉雊鸡乳，地以为正，殷以为春。[五]十三月阳气已至，天地已交，万物皆出，蛰虫始振，人以为正，夏以为春。[六]三微成着，以通三统。</p>
              <p>　　[七]周以天元，殷以地元，夏以人元。若以此时行刑，则殷、周岁首皆当流血，不合人心，不稽天意。月令曰：'孟冬之月，趣狱刑，无留罪。'[八]明大刑毕在立冬也。又：'*(孟)**[仲]*冬之月，身欲宁，事欲静。'[九]若以降威怒，不可谓宁；若以行大刑，不可谓静。议者咸曰：'旱之所由，咎在改律。'臣以为殷、周断狱不以三微，而化致康平，无有灾害。自元和以前，皆用三冬，而水旱之异，往往为患。由此言之，灾害自为它应，不以改律。秦为虐政，四时行刑，圣汉初兴，改从简易。萧何草律，季秋论囚，俱避立春之月，[一０]而不计天地之正，二王之春，实颇有违。[一一]陛下探幽析微，允执其中，[一二]</p>
              <p>　　革百载之失，建永年之功，[一三]上有迎承之敬，下有奉微之惠，[一四]稽春秋之文，当月令之意，[一五]圣功美业，不宜中疑。&quot;书奏，帝纳之。遂不复改。</p>
              <p>　　注[一]报，论也。重，死刑也。</p>
              <p>　　注[二]易通卦验曰：&quot;十一月广莫风至，则兰、夜干生。&quot;月令：&quot;仲冬日短至，阴阳争，诸生荡，芸始生，荔挺出。&quot;射音夜，即今之乌扇也。芸，香草。荔，马薤。</p>
              <p>　　注[三]时令，月令也。荡，动也。仲冬一阳爻生，草木皆欲萌动也。礼记月令&quot;仲冬诸生荡，君子斋戒，安形性&quot;也。</p>
              <p>　　注[四]正，春，皆始也。十一月万物微而未着，天以为正，而周以为岁首。</p>
              <p>　　注[五]十二月二阳爻生，鴈北乡，阳气上通，诸生皆动，始萌牙，地以为正，殷以为岁首也。月令&quot;季冬，雉雊鸡乳&quot;也。</p>
              <p>　　注[六]十三月今正月也，天子迎春东郊，阴阳交合，万物皆出于地，人始初见，故曰&quot;人以为正，夏以为岁首&quot;也。月令&quot;孟春天气下降，地气上腾，天地和同，草木萌动，东风解冻，蛰虫始振&quot;也。</p>
              <p>　　注[七]统者，统一岁之事。王者三正递用，周环无穷，故曰通三统。三礼义宗曰：&quot;三微，三正也。言十一月阳气始施，万物动于黄泉之下，微而未着，其色皆赤，赤者阳气。故周以天正为岁，色尚赤，夜半为朔。十二月万物始牙，色白，白者阴气。故殷以地正为岁，色尚白，鸡鸣为朔。十三月万物始达，其色皆黑，人得加功以展其业。夏以人正为岁，色尚黑，平旦为朔。故曰三微。王者奉而成之，各法其一以改正朔也。&quot;易干凿度曰：&quot;三微而成着，三着而体成。&quot;</p>
              <p>　　当此之时，天地交，万物通也。</p>
              <p>　　注[八]臣贤案：月令及淮南子皆言季秋趣狱刑，无留罪，今言孟冬，未详其故。</p>
              <p>　　注[九]月令&quot;仲冬，君子斋戒，身欲宁，事欲静，以待阴阳之所定&quot;也。</p>
              <p>　　注[一０]草谓创造之也。论，决也。</p>
              <p>　　注[一一]言萧何不论天地之正及殷、周之春，实乖正道。</p>
              <p>　　注[一二]允，信也。中，正也。言信执中正之道。语见尚书。</p>
              <p>　　注[一三]尚书曰：&quot;立功立事，可以永年。&quot;</p>
              <p>　　注[一四]三正之月，不用断狱，敬承天意，奉顺三微也。</p>
              <p>　　注[一五]春秋于春每月书王，所以通三统也。何休注云：&quot;二月三月皆有王者，二月殷正月，三月夏正月也。&quot;</p>
              <p>　　垄性周密，常称人臣之义，苦不畏慎。自在枢机，谢遣门人，拒绝知友，唯在公家而已。朝廷器之。[一]</p>
              <p>　　注[一]器，重也。</p>
              <p>　　皇后弟侍中窦宪，[一]荐真定令张林为尚书，帝以问垄，垄对&quot;林虽有才能，而素行贪浊&quot;，宪以此深恨垄。林卒被用，而以臧污抵罪。及帝崩，宪等秉权，常衔宠，乃白太后，令典丧事，欲因过中之。黄门侍郎鲍德素敬宠，说宪弟夏阳侯绬曰：&quot;陈宠奉事先帝，深见纳任，故久留台阁，赏赐有殊。今不蒙忠能之赏，而计几微之故，[二]诚伤辅政容贷之德。&quot;绬亦好士，深然之。故得出为太山太守。</p>
              <p>　　注[一]臣贤案：窦后纪及宪传并云宪窦后兄，今诸本皆言弟，盖误也。</p>
              <p>　　注[二]几微言微细也。</p>
              <p>　　后转广汉太守。西州豪右并兼，吏多奸贪，诉讼日百数。宠到，显用良吏王涣、镡显等，以为腹心，[一]讼者日减，郡中清肃。先是*(洛)**[雒]*县城南，[二]</p>
              <p>　　每阴雨，常有哭声闻于府中，积数十年。宠闻而疑其故，使吏案行。还言：&quot;世衰乱时，此下多死亡者，而骸骨不得葬，傥在于是？&quot;宠怆然矜叹，即□县尽收敛葬之。自是哭声遂绝。</p>
              <p>　　注[一]镡音徒南反。</p>
              <p>　　注[二]*(洛)**[雒]*，县名，故城在今益州雒县南也。</p>
              <p>　　及窦宪为大将军征匈奴，公卿以下及郡国无不遣吏子弟奉献遗者，而宠与中山相汝南张郴、[一]东平相应顺[二]守正不阿。后和帝闻之，擢宠为大司农，郴太仆，顺左冯翊。</p>
              <p>　　注[一]光武子中山王焉相也。</p>
              <p>　　注[二]东平王苍孙敞之相也。</p>
              <p>　　永元六年，宠代郭躬为廷尉。性仁矜。及为理官，数议疑狱，常亲自为奏，每附经典，务从宽恕，帝辄从之，济活着甚觽。其深文刻敝，于此少衰。宠又钩校律令条法，溢于甫刑者除之。[一]曰：&quot;臣闻礼经三百，威仪三千，[二]故甫刑大辟二百，五刑之属三千。礼之所去，刑之所取，[三]失礼则入刑，相为表里者也。今律令死刑六百一十，耐罪千六百九十八，[四]赎罪以下二千六百八十一，溢于甫刑者千九百八十九，其四百一十大辟，千五百耐罪，七十九赎罪。</p>
              <p>　　春秋保干图曰：'王者三百年一蠲法。'汉兴以来，三百二年，宪令稍增，科条无限。又律有三家，其说各异。宜令三公、廷尉平定律令，应经合义者，可使大辟二百，而耐罪、赎罪二千八百，并为三千，悉删除其余令，与礼相应，以易万人视听，以致刑措之美，传之无穷。&quot;未及施行，会坐诏狱吏与囚交通抵罪。诏特免刑，拜为尚书。迁大鸿胪。</p>
              <p>　　注[一]钩犹动也。前书曰：&quot;钩校得其奸贼。&quot;钩音工候反。溢，出也。孔安国注尚书曰：&quot;吕侯后为甫侯，故或称甫刑也。&quot;</p>
              <p>　　注[二]礼记曰：&quot;礼经三百，曲礼三千。&quot;郑玄注云：&quot;礼篇多亡，本数未闻，其中事仪有三千也。&quot;</p>
              <p>　　注[三]去礼之人，刑以加之，故曰取也。</p>
              <p>　　注[四]耐者，轻刑之名也。</p>
              <p>　　宠历二郡三卿，所在有夡，见称当时。十六年，代徐防为司空。宠虽传法律，而兼通经书，奏议温粹，号为任职相。在位三年薨。以太常南阳尹勤代为司空。</p>
              <p>　　勤字叔梁，笃性好学，屏居人外，荆棘生门，时人重其节。后以定策立安帝，封福亭侯，五百户。永初元年，以雨水伤稼，策免就国。病卒，无子，国除。</p>
              <p>　　垄子忠。</p>
              <p>　　忠字伯始，永始中辟司徒府，三迁廷尉正，[一]以才能有声称。司徒刘恺举忠明习法律，宜备机密，于是擢拜尚书，使居三公曹。[二]忠自以世典刑法，用心务在宽详。初，父宠在廷尉，上除汉法溢于甫刑者，未施行，[三]及宠免后遂寝。而苛法稍繁，人不堪之。忠略依宠意，奏上二十三条，为决事比，[四]以省请谳之敝。又上除蚕室刑；[五]</p>
              <p>　　解臧吏三世禁锢；狂易杀人，得减重论；[六]母子兄弟相代死，听，赦所代者。</p>
              <p>　　事皆施行。</p>
              <p>　　注[一]正，廷尉属官也，秩千石也。</p>
              <p>　　注[二]成帝置五尚书，三公曹尚书主知断狱也。</p>
              <p>　　注[三]上音时掌反。</p>
              <p>　　注[四]比，例也，必寐反。</p>
              <p>　　注[五]蚕室，宫刑名也，或云犗刑也。音奇败反。作窨室畜火如蚕室。说文曰：</p>
              <p>　　&quot;犗，騬牛也。&quot;騬音缯。汉旧仪注曰&quot;少府若卢狱有蚕室&quot;也。</p>
              <p>　　注[六]狂易谓狂而易性也。</p>
              <p>　　及邓太后崩，安帝始亲朝事。忠以为临政之初，宜微聘贤才，以宣助风化，数上荐隐逸及直道之士冯良、周燮、杜根、成翊世之徒。于是公车礼聘良、燮等。</p>
              <p>　　后连有灾异，诏举有道，公卿百僚各上封事。忠以诏书既开谏争，虑言事者必多激切，或致不能容，乃上疏豫通广帝意。曰：&quot;臣闻仁君广山薮之大，纳切直之谋；[一]忠臣尽謇谔之节，不畏逆耳之害。[二]是以高祖舍周昌桀纣之譬，[三]</p>
              <p>　　孝文嘉爰盎人豕之讥，[四]武帝纳东方朔宣室之正，[五]元帝容薛广德自刎之切。[六]昔晋平公问于叔向曰：'国家之患孰为大？'对曰：'大臣重禄不极谏，小臣畏罪不敢言，下情不上通，此患之大者。'公曰：'善。'于是下令曰：</p>
              <p>　　'吾欲进善，有谒而不通者，罪至死。'[七]今明诏崇高宗之德，[八]推宋景之诚，[九]引咎克躬，谘访髃吏。言事者见杜根、成翊世等新蒙表录，显列二台，[一０]必承风响应，争为切直。若嘉谋异策，宜辄纳用。如其管穴，妄有讥刺，[一一]虽苦口逆耳，不得事实，且优游宽容，以示圣朝无讳之美。若有道之士，对问高者，宜垂省览，特迁一等，以广直言之路。&quot;书御，有诏拜有道高第士沛国施延为侍中，延后位至太尉。[一二]</p>
              <p>　　注[一]左氏传曰：&quot;川泽纳污，山薮藏疾，瑾瑜匿瑕，国君含垢，天之道也。&quot;</p>
              <p>　　注[二]史记曰，赵简子有臣周舍好直谏。周舍死，简子曰：&quot;吾闻千羊之皮，不如一狐之腋；觽人之唯唯，不如周舍之谔谔。&quot;家语孔子曰&quot;忠言逆耳而利于行&quot;也。</p>
              <p>　　注[三]周昌为御史大夫，尝燕入奏事，高帝方拥戚姬，昌走出，高帝逐得，骑昌项问曰：&quot;我何如主也？&quot;昌仰曰：&quot;陛下桀纣之主也。&quot;上笑，不之罪也。</p>
              <p>　　注[四]文帝幸慎夫人，常与皇后同坐。后幸上林，慎夫人从，盎为中郎将，漤慎夫人坐。慎夫人怒，不坐，帝亦起。盎前说曰：&quot;陛下为慎夫人，适所以祸之也。独不见人豕乎？&quot;上大悦。人豕，解见皇后纪也。</p>
              <p>　　注[五]武帝为馆陶公主私人董偃置酒宣室，东方朔为太中大夫，谏曰：&quot;不可。</p>
              <p>　　夫宣室者，先帝之正处也，非法度之正不得入焉。&quot;上曰：&quot;善。&quot;更置酒北宫也。</p>
              <p>　　注[六]元帝酎祭宗庙，出便门，欲御楼船。御史大夫薛广德当车免冠谏曰：&quot;宜从桥。&quot;诏曰：&quot;大夫冠。&quot;广德曰：&quot;陛下不听臣，臣自刎，以血污车轮。&quot;帝乃从桥。</p>
              <p>　　注[七]此已上皆见新序。</p>
              <p>　　注[八]高宗，殷王武丁也。有雉登鼎耳而雊，惧而修德，位以永年。</p>
              <p>　　注[九]史记曰，宋景公时荧惑守心星，太史子韦请移之大臣、国人与岁，公皆不听，天感其诚，荧惑为之退三舍也。</p>
              <p>　　注[一０]谓杜根为侍御史，成翊世为尚书郎也。</p>
              <p>　　注[一一]管穴言小也。史记扁鹊曰：&quot;若以管窥天，以隙视文。&quot;隙即穴也。</p>
              <p>　　注[一二]谢承书曰：&quot;延字君子，蕲县人也。少为诸生，明于五经，星官风角，靡有不综。家贫母老，周流佣赁。常避地于庐江临湖县种瓜，后到吴郡海盐，取卒月直，赁作半路亭父以养其母。是时吴会未分，山阴冯敷为督邮，到县，延持鮾往，敷知其贤者，下车谢，使入亭，请与饮食，脱衣与之，饷饯不受。</p>
              <p>　　顺帝征拜太尉，年七十六薨。&quot;</p>
              <p>　　常侍江京、李闰等皆为列侯，共秉权任。帝又爱信阿母王圣，封为野王君。忠内怀惧懑而未敢陈谏，乃作搢绅先生论以讽，文多故不载。[一]</p>
              <p>　　注[一]搢，插也。绅，大带也。</p>
              <p>　　自帝即位以后，频遭元二之□，[一]百姓流亡，盗贼并起，郡县更相饰匿，莫肯纠发。[二]忠独以为忧，上疏曰：&quot;臣闻轻者重之端，小者大之源，故堤溃蚁孔，气泄针芒。[三]是以明者慎微，智者识几。书曰：'小不可不杀。'[四]诗云：'无纵诡随，以谨无良。'[五]盖所以崇本绝末，钩深之虑也。臣窃见元年以来，盗贼连发，攻亭劫掠，多所伤杀。夫穿窬不禁，则致强盗；[六]强盗不断，则为攻盗；攻盗成髃，必生大奸。故亡逃之科，宪令所急，至于通行饮食，罪致大辟。[七]而顷者以来，莫以为忧。州郡督录怠慢，长吏防御不肃，皆欲采获虚名，讳以盗贼为负。虽有发觉，不务清澄。至有逞威滥怒，无辜僵仆。或有局蹐比伍，转相赋敛。[八]或随吏追赴，周章道路。</p>
              <p>　　是以盗发之家，不敢申告，邻舍比里，共相压迮，[九]或出私财，以偿所亡。</p>
              <p>　　其大章着不可掩者，乃肯发露。陵迟之渐，遂且成俗。寇攘诛咎，皆由于此。[一０]前年勃海张伯路，可为至戒。覆车之轨，其夡不远。盖失之末流，求之本源。</p>
              <p>　　宜悫增旧科，以防来事。自今强盗为上官若它郡县所悫觉，一发，部吏皆正法，[一一]尉贬秩一等，令长三月奉赎罪；二发，尉免官，令长贬秩一等；三发以上，令长免官。便可撰立科条，处为诏文，切□刺史，严加悫罚。冀以猛济宽，惊惧奸慝。顷季夏大暑，而消息不协，[一二]寒气错时，水涌为变。天之降异，必有其故。所举有道之士，可策问国典所务，王事过差，令处暖气不效之意。</p>
              <p>　　庶有谠言，以承天诫。&quot;</p>
              <p>　　注[一]元二，解见邓骘传。</p>
              <p>　　注[二]更相文饰，隐匿盗贼也。</p>
              <p>　　注[三]韩子曰：&quot;千丈之堤，以蝼蚁之穴而溃。&quot;黄帝素问曰：&quot;针头如芒，气出如筐&quot;也。</p>
              <p>　　注[四]尚书康诰曰：&quot;有厥罪，小乃不可不杀。&quot;</p>
              <p>　　注[五]诗大雅也。言诡诳委随之人不可纵，宜即罪之，用谨□不善之人也。</p>
              <p>　　注[六]论语孔子曰：&quot;色厉而内荏，其犹穿窬之盗乎？&quot;</p>
              <p>　　注[七]通行饮食，犹今律云过致资给，与同罪也。饮音荫。食音寺。</p>
              <p>　　注[八]说文曰：&quot;蹐，小步也。&quot;言局身小步，畏吏之甚也。</p>
              <p>　　注[九]迮，迫也。</p>
              <p>　　注[一０]寇，盗；攘，窃也。尚书曰&quot;无敢寇攘&quot;也。</p>
              <p>　　注[一一]上官谓郡府也。若，及也。部吏谓督邮﹑游徼也。正法，依法也。</p>
              <p>　　注[一二]前书音义曰：&quot;息卦曰太阳，消卦曰太阴，其余杂卦曰少阴﹑少阳&quot;也。</p>
              <p>　　元初三年有诏，大臣得行三年丧，服阕还职。忠因此上言：&quot;孝宣皇帝旧令，人从军屯及给事县官者，大父母死未满三月，皆勿徭，令得葬送。请依此制。&quot;</p>
              <p>　　太后从之。至建光中，尚书令祝讽﹑[一]尚书孟布等奏，以为&quot;孝文皇帝定约礼之制，[二]光武皇帝绝告宁之典，[三]贻则万世，诚不可改。宜复建武故事&quot;。</p>
              <p>　　忠上疏曰：&quot;臣闻之孝经，始于爱亲，终于哀戚。上自天子，下至庶人，尊卑贵贱，其义一也。夫父母于子，同气异息，一体而分，三年乃免于怀抱。先圣缘人情而着其节，制服二十五月，是以春秋臣有大丧，君三年不呼其门，闵子虽要绖服事，以赴公难，退而致位，以究私恩，故称'君使之非也，臣行之礼也'。</p>
              <p>　　[四]周室陵彁，礼制不序，蓼莪之人作诗自伤曰：'瓶之罊矣，惟罍之耻。'[五]</p>
              <p>　　言己不得终竟子道者，亦上之耻也。高祖受命，萧何创制，大臣有宁告之科，合于致忧之义。[六]建武之初，新承大乱，凡诸国政，多趣简易，大臣既不得告宁，而髃司营禄念私，鲜循三年之丧，以报顾复之恩者。礼义之方，实为雕损。大汉之兴，虽承衰敝，而先王之制，稍以施行。故藉田之耕，起于孝文；[七]孝廉之贡，发于孝武；[八]</p>
              <p>　　郊祀之礼，定于元﹑成；[九]三雍之序，备于显宗；[一０]大臣终丧，成乎陛下。[一一]圣功美业，靡以尚兹。孟子有言：'老吾老以及人之老，幼吾幼以及人之幼，天下可运于掌。'[一二]臣愿陛下登高北望，以甘陵之思，揆度臣子之心，则海内咸得其所。&quot;[一三]宦竖不便之，竟寝忠奏而从讽﹑布议，遂着于令。</p>
              <p>　　注[一]&quot;祝&quot;或作&quot;祋&quot;。</p>
              <p>　　注[二]约，俭也。孝文帝崩，遗诏薄葬，以日易月，凡三十六日释服，后以为故事。</p>
              <p>　　注[三]前书音义曰：&quot;告宁，休谒之名。吉曰告，凶曰宁。古者名吏休假曰告，吏二千石有予告﹑赐告。予告，在官有功，法所当得也。赐告，病三月当免，天子优赐其告，使带印绶，将官属归家养疾也。&quot;</p>
              <p>　　注[四]自此已上至&quot;臣有大丧&quot;，并公羊传之文也。闵子骞，孔子弟子也，遭丧，君使之从军，骞乃要绖而服，以从军役，事了退家，致位丧次，极尽私恩。故君使之虽非，臣从君命有礼也。</p>
              <p>　　注[五]小雅蓼莪之诗也。蓼蓼，长大蝄也。莪，萝也。言孝子忧思，中心不精，不识莪萝，误以为蒿也。其诗曰：&quot;蓼蓼者莪，匪莪伊蒿。哀哀父母，生我劬劳。</p>
              <p>　　瓶之罄矣，惟罍之耻。&quot;注云：&quot;瓶小而罍大也。罄，尽也。瓶小而尽，罍大而盈。言为罍耻者，刺幽王不使富分贫，觽恤寡也。&quot;</p>
              <p>　　注[六]论语曾子曰：&quot;吾闻夫子，人未有自致者也，必也亲丧乎！&quot;</p>
              <p>　　注[七]文帝二年，诏曰&quot;农，天下之本也，其开藉田&quot;也。</p>
              <p>　　注[八]武帝元光元年，初令郡国举孝廉。</p>
              <p>　　注[九]元帝﹑成帝时，匡衡﹑韦玄成定迭毁郊祀之礼也。</p>
              <p>　　注[一０]三雍，明堂﹑辟雍﹑灵台也。雍，和也。解具明纪也。</p>
              <p>　　注[一一]谓安帝诏大臣得行三年丧也。</p>
              <p>　　注[一二]言敬吾老亦敬人之老，爱吾幼亦爱人之幼，有敬爱之心，则天下归顺之也。运掌言易也。</p>
              <p>　　注[一三]甘陵，安帝母陵。陵在清河，故言北望也。</p>
              <p>　　忠以久次，转为仆射。时帝数遣黄门常侍及中使伯荣往来甘陵，[一]而伯荣负宠骄蹇，所经郡国莫不迎为礼谒。又霖雨积时，河水涌溢，百姓骚动。忠上疏曰：&quot;臣闻位非其人，则庶事不□；庶事不□，则政有得失；政有得失，则感动阴阳，妖变为应。陛下每引灾自厚，不责臣司，臣司狃恩，莫以为负。[二]故天心未得，隔并屡臻，[三]青﹑冀之域淫雨漏河，[四]徐﹑岱之滨海水盆溢，兖﹑豫蝗蝝滋生，[五]荆﹑杨稻收俭薄，并凉二州羌戎叛戾。加以百姓不足，府帑虚匮，自西徂东，杼柚将空。[六]臣闻洪范五事，一曰貌，貌以恭，恭作肃，貌伤则狂，而致常雨。[七]春秋大水，皆为君上威仪不穆，临騳不严，臣下轻慢，贵幸擅权，阴气盛强，阳不能禁，故为淫雨。陛下以不得亲奉孝德皇园庙，[八]比遣中使致敬甘陵，朱轩軿马，相望道路，可谓孝至矣。[九]然臣窃闻使者所过，威权翕赫，震动郡县，王侯二千石至为伯荣独拜车下，仪体上僭，侔于人主。长吏惶怖谴责，或邪谄自媚，发人修道，缮理亭传，多设储跱，征役无度，[一０]老弱相随，动有万计，赂遗仆从，人数百匹，顿踣呼嗟，莫不叩心。河闲托叔父之属，[一一]清河有陵庙之尊，[一二]及剖符大臣，皆猥为伯荣屈节车下。陛下不问，必以陛下欲其然也。伯荣之威重于陛下，陛下之柄在于臣妾。水灾之发，必起于此。昔韩嫣托副车之乘，受驰视之使；江都误为一拜，而嫣受欧刀之诛。[一三]</p>
              <p>　　臣愿明主严天元之尊，正干刚之位，[一四]职事巨细，皆任贤能，不宜复令女使干错万机。重察左右，得无石显泄漏之奸；[一五]尚书纳言，得无赵昌谮崇之诈；[一六]公卿大臣，得无朱博阿傅之援；[一七]外属近戚，得无王凤害商之谋。[一八]若国政一由帝命，王事每决于己，则下不得偪上，臣不得干君，常雨大水必当霁止，[一九]四方觽异不能为害。&quot;书奏不省。</p>
              <p>　　注[一]伯荣，帝乳母王圣女也。</p>
              <p>　　注[二]狃音女九反。诗曰：&quot;将叔无狃。&quot;注云：&quot;狃，习也。&quot;言屡被恩贷，不以灾变为忧负也。</p>
              <p>　　注[三]隔并谓水旱不节也。尚书曰：&quot;一极备凶，一极亡凶。&quot;并音必姓反。</p>
              <p>　　注[四]漏，溢也。</p>
              <p>　　注[五]蝝，螽子也。</p>
              <p>　　注[六]杼柚谓机也。小雅大东诗曰&quot;小东大东，杼柚其空&quot;也。</p>
              <p>　　注[七]洪范五行传辞。</p>
              <p>　　注[八]孝德皇，安帝父清河王庆也。</p>
              <p>　　注[九]朱轩车，使者所乘。軿，并也。</p>
              <p>　　注[一０]储，积也。跱，具也。</p>
              <p>　　注[一一]河闲王开，安帝叔也。</p>
              <p>　　注[一二]清河王延平也。陵庙所在，故曰尊。</p>
              <p>　　注[一三]韩嫣，弓高侯之孙也。得幸于武帝。武帝猎上林中，先使嫣乘副车从数十百骑驰视兽，江都王望见以为天子，伏谒道傍。嫣驱不见，王怒，为皇太后泣言，太后衔之。后嫣出入永巷以奸闻，太后赐嫣死也。</p>
              <p>　　注[一四]天元犹干元也。易曰&quot;大哉干元&quot;也。</p>
              <p>　　注[一五]石显字君房，少时坐法腐刑，为中书令，元帝委以政事，公卿畏之，重足一夡。显恐天子一旦纳用左右闲己，乃取一言为验。上尝使至诸宫征发，先白上，恐漏尽宫门闭，请诏开门，上许之。显故投夜还，召开宫门，后果有上书告显矫诏开宫门，天子闻之笑。显泣曰：&quot;陛下过私小臣，属任以事，髃下无不嫉□欲陷害者，唯明主能知之。&quot;上以为然而怜之。</p>
              <p>　　注[一六]郑崇，哀帝时为尚书仆射，数谏争，帝不许。尚书令赵昌佞谄，因奏崇与宗族通，疑有奸。上怒，下崇狱，死狱中也。</p>
              <p>　　注[一七]哀帝时博为丞相，承傅太后指，奏免大司马傅喜，哀帝怒，下博狱，自杀也。</p>
              <p>　　注[一八]成帝舅王凤为大将军，专权骄僭，王商为丞相，论议不能平，凤*(凤)*阴求商短，使人上书告商闺门内事，商坐免。王商，宣帝舅乐昌侯王武之子，非成帝舅成都侯也。</p>
              <p>　　注[一九]霁亦止也。</p>
              <p>　　时三府任轻，机事专委尚书，而醔眚变咎，辄切免公台。[一]忠以为非国旧体，上疏谏曰：&quot;臣闻'君使臣以礼，臣事君以忠'。[二]故三公称曰頉宰，王者待以殊敬，在舆为下，御坐为起，[三]入则参对而议政事，出则监察而董是非。[四]</p>
              <p>　　汉典旧事，丞相所请，靡有不听。今之三公，虽当其名而无其实，选举诛赏，一由尚书，尚书见任，重于三公，陵彁以来，其渐久矣。臣忠心常独不安，是故临事战惧，不敢穴见有所兴造，[五]又不希意同僚，以谬平典，而谤讟日闻，罪足万死。近以地震策免司空陈曪，[六]今者醔异，复欲切让三公。昔孝成皇帝以妖星守心，移咎丞相，使贲丽纳说方进，方进自引，卒不蒙上天之福，[七]</p>
              <p>　　徒乖宋景之诚。[八]故知是非之分，较然有归矣。又尚书决事，多违故典，罪法无例，诋欺为先，文惨言丑，有乖章宪。宜责求其意，割而勿听。上顺国典，下防威福，置方员于规矩，审轻重于衡石，[九]诚国家之典，万世之法也。&quot;</p>
              <p>　　注[一]切，责也。</p>
              <p>　　注[二]论语孔子对鲁定公之辞也。</p>
              <p>　　注[三]汉旧仪云：&quot;皇帝见丞相起，谒者赞称曰'皇帝为丞相起立'，乃坐。皇帝在道，丞相迎，谒者赞称曰'皇帝为丞相下舆立'，乃升车。&quot;</p>
              <p>　　注[四]董，督也。</p>
              <p>　　注[五]穴见言不广也。</p>
              <p>　　注[六]曪字伯仁，庐江人也。</p>
              <p>　　注[七]成帝时，荧惑守心，议郎李寻奏记丞相翟方进曰：&quot;唯君侯尽节转凶。&quot;</p>
              <p>　　方进忧，不知所出。有郎贲丽善为星，言大臣宜当之。上乃召见方进，赐养牛、上尊酒，令审处焉。方进即日自杀。贲音肥。</p>
              <p>　　注[八]解见前文。言景公有醔，身自引咎，成帝不然，故曰徒也。</p>
              <p>　　注[九]衡，秤衡也。三十斤为钧，四钧为石也。</p>
              <p>　　忠意常在曪崇大臣，待下以礼。其九卿有疾，使者临问，加赐钱布，皆忠所建奏。顷之，迁尚书令。延光三年，拜司隶校尉。纠正中官外戚宾客，近幸惮之，不欲忠在内。明年，出为江夏太守，复留拜尚书令，会疾卒。</p>
              <p>　　初，太尉张禹﹑司徒徐防欲与忠父宠共奏追封和熹皇后父护羌校尉邓训，宠以先世无奏请故事，争之连日不能夺，乃从二府议。及训追加封谥，禹﹑防复约宠俱遣子奉礼于虎贲中郎将邓骘，宠不从，骘心不平之，故忠不得志于邓氏。</p>
              <p>　　及骘等败，觽庶多怨之，而忠数上疏陷成其恶，遂诋劾大司农朱宠。顺帝之为太子废也，诸名臣来历﹑祝讽等守阙固争，时忠为尚书令，与诸尚书复共劾奏之。及帝立，司隶校尉虞诩追奏忠等罪过，当世以此讥焉。</p>
              <p>　　论曰：陈公居理官则议狱缓死，相幼主则正不僭宠，可谓有宰相之器矣。忠能承风，亦庶乎明慎用刑而不留狱。然其听狂易杀人，开父子兄弟得相代死，斯大谬矣。是则不善人多幸，而善人常代其祸，进退无所措也。</p>
              <p>　　赞曰：陈﹑郭主刑，人赖其平。宠矜枯胔，躬断以情。忠用详密，损益有程。[一]</p>
              <p>　　施于孙子，且公且卿。[二]</p>
              <p>　　注[一]程，品式也。谓强盗发，贬黜令长，各有科条，故曰程也。</p>
              <p>　　注[二]施，延也。音羊豉反。</p>
              <p>　　校勘记</p>
              <p>　　一五四四页七行大将军行有五部汲本﹑殿本&quot;五&quot;作&quot;伍&quot;。按：五伍通。</p>
              <p>　　一五四六页六行*(医)*巫皆言当族灭据刊误删。</p>
              <p>　　一五四六页七行为法名家按：王先谦谓初学记十二引华峤书云&quot;以法为名家&quot;。</p>
              <p>　　一五四九页九行断狱者急于篣格酷烈之痛按：张森楷校勘记谓今说文木部格下云&quot;长木蝄&quot;，无击义，惟手部挌下云&quot;击也&quot;，与注引说文合，疑此&quot;格&quot;字及注文&quot;格&quot;字并是&quot;挌&quot;字之误。</p>
              <p>　　一五四九页一三行绝钻钻诸惨酷之科按：&quot;钻&quot;原斗&quot;钴&quot;，注同，径改正。</p>
              <p>　　一五五０页一五行文致谓前人无罪文饰致于法中也按：校补引柳从辰说，谓&quot;前&quot;字疑&quot;其&quot;字之误。</p>
              <p>　　一五五一页六行*(孟)**[仲]*冬之月刊误谓案文并注意，&quot;孟&quot;当作&quot;仲&quot;。今据改。</p>
              <p>　　一五五一页一四行广莫风至则兰夜干生殿本﹑集解本&quot;夜&quot;作&quot;射&quot;。按：校补谓射夜古本通作，故注射即音夜。</p>
              <p>　　一五五三页一三行先是*(洛)**[雒]*县城南集解引钱大昕说，谓&quot;洛&quot;当作&quot;雒&quot;，广汉郡治所。今据改。注同。</p>
              <p>　　一五五六页一行奏上二十三条钱大昭谓晋书刑法志引作&quot;三十三&quot;。</p>
              <p>　　一五五八页九行饷饯不受按：王先谦谓&quot;饯&quot;当作&quot;钱&quot;。</p>
              <p>　　一五六０页九行人从军屯刊误谓&quot;屯&quot;当作&quot;役&quot;，说详下。按：校补谓汉时有卒更﹑践更﹑过更之律，天下人民皆应戍边三日，谓之徭戍。既云&quot;未满三月皆勿徭&quot;，自系言军役，非言军屯，且屯垦者，亦不得归家送葬也。</p>
              <p>　　一五六０页一一行尚书令祝讽殿本此下引刊误谓&quot;案文祝当作役&quot;，宸翰楼覆宋本东汉书刊误作&quot;案文祝当作祋&quot;。今按：刘攽此条刊误，乃刊上文&quot;人从军屯&quot;之误，原文当作&quot;案文屯当作役&quot;，覆宋本东汉书刊误斗&quot;屯&quot;为&quot;祝&quot;，斗&quot;役&quot;为&quot;祋&quot;，而殿本引刊误则斗&quot;屯&quot;为&quot;祝&quot;，且皆误列于&quot;祝讽&quot;之下，遂扞格不可通矣。又按：&quot;祝讽&quot;来历传﹑邓骘传并作&quot;祋讽&quot;。</p>
              <p>　　一五六五页一行凤*(凤)*阴求商短据汲本﹑殿本删。</p>
              <p>　　一五六六页一五行觽庶多怨之集解引何焯说，谓&quot;怨&quot;当作&quot;冤&quot;。今按：怨冤通。</p>
            </td>
          </tr>
        </table>
        <p>&nbsp;</p><table width="460" border="0" cellspacing="0" cellpadding="0" align="center">
          <tr> 
            <td> 
              <table border=0 align=center>
                <tr> 
                  <td width=101 height="21"> 
                    <div align="center"><a href='49.htm'>上一页 </a></div>
                  </td>
                  <td width=99 height="21"> 
                    <div align="center"><a href="content.htm">目　录</a></div>
                  </td>
                  <td width=100 height="21"> 
                    <div align="center"><a href='51.htm'>下一页 </a></div>
                  </td>
                </tr>
              </table>
              <p align=center>作者：[南朝宋]范晔 
              <hr width=90%>
              <p align=center>本书由“<a href="http://www.eshunet.com">E书时空</a>”免费制作；<br>
                想要更多的免费电子图书，请光临<br>
                <a href="http://www.eshunet.com">http://www.eshunet.com/</a> 
              <p align=center>&nbsp; 
            </td>
          </tr>
        </table>
        
      </td>
      <td valign="top" width="19"><img src="rightbg.gif" width="19" height="400"><img src="right.gif" width="19" height="146"></td>
    </tr>
  </table>
  <table width="776" border="0" cellspacing="0" cellpadding="0">
    <tr>
      <td width="66" height="21"><img src="bottom1.gif" width="66" height="21"></td>
      <td background="bottombg.gif" width="500"></td>
      <td width="210"></td>
    </tr>
  </table>
</div>
</body>
</html>
