<html>
<head>
<title>译余剩语</title>
<meta http-equiv="Content-Type" content="text/html; charset=gb2312">
<link rel="stylesheet" href="all.css">
</head>

<body bgcolor="#9B8C70" leftmargin="0" topmargin="0" marginwidth="0" marginheight="0">
<table width="776" border="0" cellspacing="0" cellpadding="0" align="center">
  <tr valign="top"> 
    <td colspan="3" height="111" align="right"><img src="t1.gif" width="278" height="111"><img src="t2.gif" width="119" height="111"></td>
  </tr>
  <tr> 
    <td width="110">&nbsp;</td>
    <td width="547" valign="top"> 
      <table width="520" cellspacing="0" cellpadding="0" align="center">
        <tr> 
          <td> 
            <p>&nbsp;</p>
            <p align="center" class="h">译余剩语</p>
          </td>
        </tr>
      </table>
      <p> &nbsp;&nbsp;&nbsp;<br>
        　　吁噫嘻伤哉！此书译成付梓，竟几历十载，诚始料所未及耳。白驹过隙，韶光易逝，斯验矣；此其可伤者一。杀青之初，即投诸某社，答曰：&quot;可&quot;，谓不余欺！然则一延再宕，终至泥牛入海，其间幽深曲折，言之鼻酸，余雅不欲披陈沥数；此其可伤者二。有此二伤，夫复何言！所幸者，赖李君文合鼎力赞襄，遂使五十万言汗浆之劳，得酬世人，此余所以铭于五内者也，第樗栎之文，非敢拟于杨意韩荆之赏，惟余心感焉。</p>
      <p>　　盖译事之难首推信，不信则愈雅愈荒唐。余观夫迩来译作，强作解人者易可胜数。子曰：&quot;不如为不知&quot;，然不知者惟以弥缝译文为能事，窈窕之章，阅之悦焉，而我囗诸原作，竟满纸荒唐言！此时下舌人之大病耳。余弄兹道有年矣，胼胝而作，虽匪敢自誉信笔，然临事而惧，拳拳此心，宁有稍懈。质之同道中人，冀其勉哉。</p>
      <p>　　陈亦君者，余老友也。畴昔携手，囗译哈代氏之《远离尘嚣》等作品五部，而此书之前十万言，亦经其斧削，谨此注明。人生睽离，有跬步霄壤者，有天涯比邻者；今陈君远之香港，谋面几稀，然忆昔清夜奋笔，共耕译田，砥砺琢磨，衣带同宽，此得非天涯比邻之谊耶？遥望南天，不胜感怀。夜寒料峭，星汉阑干，不能自己，是以为记。</p>
      <p align="right">曾胡</p>
      <p align="right">已巳正月十日于后牛肉湾</p>
      <table width="520" cellspacing="0" cellpadding="0" align="center">
        <tr> 
          <td width="588" height="124"> 
            <table border=0 align=center>
              <tr> 
                <td width=101 height="21"> 
                  <div align="center"><a href='23.htm'>上一页 </a></div>
                </td>
                <td width=99 height="21"> 
                  <div align="center"><a href="content.htm">目　录</a></div>
                </td>
                <td width=100 height="21"> 
                  <div align="center"></div>
                </td>
              </tr>
            </table>
            <p align=center>□ 作者——考琳·麦卡洛<br>
            <p>&nbsp;</p>
            <p align=center>本书由“<a href="http://eshu.yeah.net">E书时空</a>”免费制作； 
              <br>
              想要更多的免费电子图书，请光临 <br>
              <a href="http://eshu.yeah.net">http://eshu.yeah.net/</a> 
            </td>
        </tr>
      </table>
    </td>
    <td width="119" valign="top" align="right">
      <p>&nbsp;</p>
      <p><img src="last.gif" width="119" height="49" usemap="#Map" border="0"><map name="Map"><area shape="rect" coords="8,10,113,40" href="23.htm"></map><img src="top.gif" width="119" height="52" border="0" usemap="#Map3"><map name="Map3"><area shape="rect" coords="10,11,109,41" href="content.htm"></map></p>
    </td>
  </tr>
  <tr><td background="bg.gif" colspan="3" height="135">&nbsp;</td>
  </tr>
</table>
</body>
</html>
