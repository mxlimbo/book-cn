<html>

<head>
<meta http-equiv="Content-Type" content="text/html; charset=gb_2312-80">
<meta name="GENERATOR" content="Microsoft FrontPage 3.0">
<title>古代笑话</title>
<style>
<!--
body, table {font-size: 9pt; font-family: 宋体}
a {text-decoration:none}
a:hover {color: blue;text-decoration:underline}
.1  {background-color: rgb(245,245,245)}
-->
</style>
</head>

<body bgcolor="#FFFFFF" text="#000000" link="#000000" vlink="#000000" alink="#000000">

  

<table border="0" cellspacing="1" width="100%">
  <tr>
    <td width="100%" bgcolor="#FFFFFF"><hr noshade size="1" color="#FF0000">
    </td>
  </tr>
    
</table>

<table border="0" width="100%">
  <tr>
    <td width="100%" checked="false" align="center">后 场<br>
    <br>
    宾主二人同睡，客索夜壶。主人说：“在床下，未曾倒<br>
    得。”只好棚过头一场，后场断断再来不得了。<br>
    <br>
    <br>
    识 气<br>
    <br>
    一瞎子双目不明，善能闻香识气。有秀才拿一《西厢）本<br>
    与他闻，曰：“《西厢记》。”问：“何以知之？”答曰：“有<br>
    些脂粉气。”又拿《三国志》与他闻，曰：“《三国志》。”又<br>
    问：“何以知之，答曰：“有些刀兵气。”秀才以为奇异，却将<br>
    自做的文字与他闻，瞎子曰：“此是你的佳作。”问：“你怎<br>
    知？”答曰：“有些屁气。”<br>
    <br>
    <br>
    蛀 帽<br>
    <br>
    有盛大、盛二者，所戴毡帽，合放一处。一被虫蛀，兄弟<br>
    二人互相推竞，各认其不蛀者夺之。适一士经过，以其读书人<br>
    明理，请彼决之。士执蛀帽反覆细看，乃睨盛大曰：“此汝帽<br>
    也！”问：“何以见得？”士曰：“岂不闻《大学》注解云：<br>
    宣（作先）著（作著），盛大之貌（音同帽）。”<br>
    <br>
    <br>
    无一物<br>
    <br>
    穷人往各寺院，窃取神物灵心，止有土地庙未取。及去挖<br>
    开见空空如也。乃骇叹曰：“看他巾便带了一顶，原来腹中<br>
    毫无一物！”<br>
    <br>
    <br>
    带巾人<br>
    <br>
    一和尚撒尿，玩弄自己阳物。偶有带巾人走来，戏曰：<br>
    “你师徒两个，在此讲甚么？”和尚曰：“看他头有几多大，要<br>
    折顶方巾与他带带。”<br>
    <br>
    <br>
    穷秀才<br>
    <br>
    有初死见冥王者，王谓其生前受用太过，判来生去做一秀<br>
    才，与以五子。鬼吏禀曰：“此人罪重，不应如此善遣。”王笑<br>
    曰：“正惟罪重，我要处他一个穷秀才，把他许多儿子，活活<br>
    累杀他罢了。”<br>
    <br>
    <br>
    颂 屁<br>
    <br>
    一士死见冥王，自称饱学，博古通令。王偶撤一屁，士即<br>
    进词云：“伏惟大王高耸金臀，洪宣宝屁，依稀乎丝竹之声，<br>
    仿佛乎麝兰之气。臣立下风，不胜馨香之味。”王喜，命赐宴，<br>
    准与阳寿一纪，至期自来报到，不消鬼卒勾引。士过十二年，<br>
    复诣阴司，谓门上曰：“烦到大王处通禀，说十年前做放屁文<br>
    章的秀才又来了。”<br>
    <br>
    <br>
    出学门<br>
    <br>
    儒学碑亭新完，一士携妓往视，见碑下负重，戏谓妓曰：<br>
    “汝父在此，为何不拜？”妓即下拜云：“我你爷，看你这等<br>
    蹭蹬，何时得出学门！”<br>
    <br>
    <br>
    抄祭文<br>
    <br>
    东家丧妻母，往祭，托馆师撰文。乃按古本误抄祭妻父者<br>
    与之，为识者看出，主人怪而责之。馆师曰：“此文是古本刊<br>
    定的，如何得错？只怕倒是他家错死了人，这便不关我事。”<br>
    <br>
    <br>
    行 房<br>
    <br>
    一秀士新娶，夜分就寝，问于新妇曰：“吾欲云雨，不知<br>
    娘尊意允否？”新人曰：“官人从心所欲。”士曰：“既蒙俯<br>
    允，请娘子展股开肱，学生无礼又无礼矣。”及举事，新妇曰：<br>
    “痛哉，痛哉！”秀才曰：“徐徐而进之，浑身通泰矣。”<br>
    <br>
    <br>
    做不出<br>
    <br>
    租户连年欠租，每推田瘦做不出米来。士怒曰：“明年待<br>
    我自种，看是如何？”租户曰：“凭相公拼着命去种，到底是做<br>
    不出的。”<br>
    <br>
    <br>
    凑不起<br>
    <br>
    一士子赴试，艰于构思。诸生随牌俱出。接考者候久，甲<br>
    仆问乙仆曰：“不知作文一篇，约有多少字？”乙曰：“想来不<br>
    过五六百。”甲曰：“五六百字，难道胸中便没有了，此时还不<br>
    出来？”乙曰：“五六百字虽有在肚里，只是一时凑不起来耳。”<br>
    <br>
    <br>
    四等亲家<br>
    <br>
    两秀才同时四等，于受责时曾识一面。后联姻，会亲日相<br>
    见。男亲家曰：“尊容曾在何处会过来？”女亲家曰：“便是有<br>
    些面善，一时想不起。”各沉吟间，忽然同悟，男亲家点头曰：<br>
    “嗄。”女亲家亦点头曰：“嗄。”<br>
    <br>
    <br>
    辞 嘲<br>
    <br>
    一教官辞朝见象，低徊留之不忍去。人问其故，答曰：<br>
    “我想祭丁的猪羊，有这般肥大便好。”<br>
    <br>
    <br>
    上 任<br>
    <br>
    岁贡选教职，初上任，其妻进衙，不觉放声大哭。夫惊问之，<br>
    妻曰：“我巴得你到今日，只道出了学门，谁知反进了学门。”<br>
    <br>
    <br>
    争 脏<br>
    <br>
    祭丁过，两广文争一猪大脏，各执其脏之一头。一广文稍<br>
    强，尽掣得其脏，争者止两手拗得脏中油一捧而已。因曰：<br>
    “予虽不得大葬（读作脏），君无尤（音同油）焉”<br>
    <br>
    <br>
    厮 打<br>
    <br>
    教官子与县丞子厮打，教官子屡负，归而哭诉其母。母<br>
    曰：“彼家终日吃肉，故恁般强健会打。你家终日吃腐，力气<br>
    衰微，如何敌得他过？”教官曰：“这般我儿不要忙，等祭过了<br>
    丁，再与他报复便了。”<br>
    <br>
    <br>
    钻 刺<br>
    <br>
    鼠与黄蜂结为兄弟，邀一秀才做盟证，秀才不得已往，列<br>
    为第三人。一友问曰：“兄何居乎鼠辈之下？”答曰：“他两个<br>
    一会钻，一会刺，我只得让他罢了。”<br>
    <br>
    <br>
    证孔子<br>
    <br>
    两道学先生议论不合，各自诧真道学而互诋为假，久之不<br>
    决。乃请正于孔子，孔子下阶，鞠躬致敬而言曰：“吾道甚大，<br>
    何必相同。二位老先生皆真正道学，丘素所钦仰，岂有伪哉。”<br>
    两人各大喜而退。弟子曰“夫子何谀之甚也！”孔子曰：“此<br>
    辈人哄得他动身就勾了，惹他怎么？”<br>
    <br>
    <br>
    放 肆<br>
    <br>
    道学先生嫁女出门，至半夜，尚在厅前徘徊踱索。仆云：<br>
    “相公，夜深请睡罢。”先生顿足怒云：“你不晓得，小畜生此<br>
    时正在那里放肆了！”<br>
    <br>
    <br>
    赞 礼<br>
    <br>
    广文到任。门人以钱五十为贽者，题刺曰：“谨具贽仪五<br>
    十文，门人某百顿首拜。”师书其帖而返之，曰：“减去五十<br>
    拜，补足一百文何如？”门人答曰：“情愿一百五十拜，免了这<br>
    五十文又何如？”<br>
    <br>
    <br>
    不养子<br>
    <br>
    一士夫子孙繁衍，而同济有无子者，乃骄语之曰：“尔没<br>
    力量，儿子也养不出一个。像我这等子孙多，何等热闹。”同<br>
    济答曰：“其子尔力也，其孙非尔力也。”<br>
    <br>
    <br>
    借 粮<br>
    <br>
    孔子在陈绝粮，命颜子往回回国借之，以其名与国号相<br>
    同，冀有情熟。比往通讫，大怒曰：“汝孔子要攘夷狄，怪俺<br>
    回回，平日又骂俺回之为人也择（同贼）乎！”粮断不与。颜<br>
    子怏怏而归。子贡请往，自称平昔极奉承，常曰：“赐也何敢<br>
    望回回。”群回大喜，以白粮一担，先令携去，许以陆续运付。<br>
    子贡归，述之夫子，孔子攒眉曰：“粮便骗了一担，只是文理<br>
    不通。”<br>
    <br>
    <br>
    廪 粮<br>
    <br>
    粮长收粮在仓廪内，耗鼠甚多，潜伺之，见黄鼠群食其<br>
    中。开仓掩捕，黄鼠有护身屁，连放数个。里长大怒曰：“这<br>
    样放屁畜生，也被他吃了粮去。”<br>
    <br>
    <br>
    脱 科<br>
    <br>
    其年乡试，一县脱科。诸生请堪舆来看风水，以泥塑圣像<br>
    卵小，不相称故耳。遂唤妆佛匠改造。圣人大喝曰：“这班不<br>
    不同文理的畜生，你们自不读书，干我卵甚事！”<br>
    <br>
    <br>
    红 门<br>
    <br>
    三秀才往妓家设东叙饮，内一秀才曰：“兄治何经？”曰：<br>
    “通（诗经）。”复问其次，曰：“通《书经）。”因戏问妓曰：<br>
    “汝通何经？”曰：“妾通月经。”众皆大笑。妓曰：“列位相公<br>
    休笑我，你们做秀才，都从这红门中出来的。”<br>
    <br>
    <br>
    野 味<br>
    <br>
    甲乙二士应试，甲曰：“我梦一木冲大，何如？”乙曰：<br>
    “一木冲天，乃‘未’字也，恐非佳兆。”因言己“梦一雉贴天<br>
    而飞，此必文门之象，稳中无疑矣。”甲摇首曰：“咦，野（音<br>
    同也）味（音同未）。”<br>
    <br>
    <br>
    僧士诘辩<br>
    <br>
    秀才诘问和尚曰：“你们经典内‘南无’二字，只应念本<br>
    音，为何念作那摩？”僧亦回问云：“相公，《四书》上‘於戏’<br>
    二字为何亦读作呜呼？如今相公若读於戏，小僧就念南无。<br>
    相公若是呜呼，小僧自然要那摩。”<br>
    <br>
    <br>
    杨相公<br>
    <br>
    一人问曰：“相公尊姓？”曰：“姓杨。”其人曰：“既是<br>
    羊，为甚无角？”士怒曰：“呆狗入出的！”那人错会其意，曰：<br>
    “嗄！”<br>
    <br>
    <br>
    头 场<br>
    <br>
    玉帝生日，群仙毕贺。东方朔后至，见寿星傍惶门外，问<br>
    之，曰：“有告示贴出，不放我进。”又问：“何故贴出？”答<br>
    曰：“怪我头长（同场）”<br>
    七等割<br>
    <br>
    一士考末等，自觉惭愧，且虑其妻之姗已也。乃架一说诳<br>
    妻曰：“从前宗师止于六等，今番遇着这个瘟官，好不利害，<br>
    又增出一等，你道可恶不可恶？”妻曰：“七等如何？”对曰：<br>
    “六等不过去前程，考七等者，竟要阉割。”妻大惊曰：“这等，<br>
    你考在何处？”夫曰：“还亏我争气，考在六等，幸而免割。”<br>
    <br>
    <br>
    腹内全无<br>
    <br>
    一秀才将试，日夜忧郁不已。妻乃慰之曰：“看你作文，<br>
    如此之难，好似奴生产一般。”夫曰：“还是你每生子容易。”<br>
    妻曰：“怎见得？”夫曰：：“你是有在肚里的，我是没在肚里<br>
    的。”<br>
    <br>
    <br>
    不完卷<br>
    <br>
    一生不完卷，考置四等，受朴。对友曰：“我只缺得半<br>
    篇。”友云：“还好。若做完，看了定要打杀。”<br>
    <br>
    <br>
    求 签<br>
    <br>
    一士岁考求签，通陈曰：“考在六等求上上，四等下下。”<br>
    庙祝曰：“相公差矣，四等止杖责，如何反是下下？”士曰：<br>
    “非汝所知。六等黜退，极是干净。若是四等，看了我的文字，<br>
    决被打杀。”<br>
    <br>
    <br>
    梦入泮<br>
    <br>
    府取童生，祈梦：“道考可望入泮否？”神问曰：“汝祖父<br>
    是科下否？”曰：“不是。”又问：“家中富饶否？”曰：“无得。”<br>
    神笑曰：“既是这等，你做甚么梦！”<br>
    <br>
    <br>
    谒孔庙<br>
    <br>
    有以银钱虽缘入泮者，拜谒孔庙，孔子下席答之。士曰：<br>
    “今日是夫子弟子礼，应坐受。”孔子曰：“岂敢。你是我孔方<br>
    兄的弟子，断不受拜。”<br>
    <br>
    <br>
    狗头师<br>
    <br>
    馆师岁暮买舟回家，舟子问曰：“相公贵庚？”答曰：“属<br>
    狗的，开年已是五十岁了。”舟人曰：“我也属狗，为何贵贱不<br>
    等？”又问：“那一月生的？”答曰：“正月。”舟子大悟曰：<br>
    “是了，是了，怪不得！我十二月生，是个狗尾，所以摇了这一<br>
    世。相公正月生，是个狗头，所以教（音同叫）了这一世。”<br>
    <br>
    <br>
    狗坐馆<br>
    <br>
    一人惯会说谎，对亲家云：“舍间有三宝：一牛每日能行<br>
    千里，一鸡每更止啼一声，又一狗善能读书。”亲家骇云：“有<br>
    此异事，来日必要登堂求看。”其人归与妻述之，“一时说了<br>
    谎，怎生回护？”妻曰：“不妨，我自有处。”次日，亲家来访，<br>
    内云：“早上往北京去了。”问：“几时回？”答曰：“七八日就<br>
    来的。”又问：“为何能快？”曰：“骑了自家牛去。”问：“宅<br>
    上还有报更鸡？”适值亭中午鸡啼，即指曰：“只此便是，不但夜<br>
    里报更，日间生客来也报的。”又问：“读书狗请借一观。”答<br>
    曰：“不瞒亲家说，只为家寒，出外坐馆去了。”<br>
    <br>
    <br>
    <br>
    退束修<br>
    <br>
    一师学浅，善读别字。主人恶之，与师约，每读一别字，<br>
    除修一分。至岁终，退除将尽，止馀银三分，封送之。师怒<br>
    曰：“是何言兴，是何言兴！”主人曰：“如今再扣二分，<br>
    存银一分矣。”东家母在傍曰：“一年辛若，半除也罢。”先生<br>
    近前作谢曰：“夫人不言，言必有中。”主人曰：“恰好连这一<br>
    分，干净拿进去。”<br>
    <br>
    <br>
    赤壁赋<br>
    <br>
    庸师惯读别字。一夜，与徒讲论前后《赤壁）两赋，竟念<br>
    “赋”字为“贼”字。适有偷儿潜伺窗外，师乃朗诵大言曰：<br>
    “这前面《赤（作拆字）壁贼》呀。”贼人惊，因思前而既觉，<br>
    不若往房后穿逾而入。时已夜深，师讲完，往后房就寝。既上<br>
    床，复与徒论及后面《赤壁赋》，亦如前读。偷儿在外叹息曰：<br>
    “我前后行藏，悉被此人识破。人家请了这样先生，看家狗都<br>
    不消养得了！”<br>
    <br>
    <br>
    放戏左读<br>
    <br>
    有蒙训者，首教《大学》，至“於戏前王不忘”句，竟如<br>
    字读之。主曰：“误矣，宜读作呜呼。”师从之。至冬问，读<br>
    《论语》注“傩虽古礼而近于戏”，乃读作鸣呼主人曰：“又<br>
    误矣，此乃于戏也。”师大怒，诉其友曰：“这东家甚难理会，<br>
    只‘於戏’两字，从年头直与我拗到年尾。”</td>
  </tr>
  <tr>
    <th width="100%"><hr noshade size="1" color="#FF0000">
    </th>
  </tr>
      
      
      
</table>
</body>
</html>
