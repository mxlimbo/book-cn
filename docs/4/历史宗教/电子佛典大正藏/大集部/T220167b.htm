<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0167b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷25)</font> 第五分之二臥具法 <font face='Arial'>T22, p0167b</h2></font><hr>
<span class='old'>
</a><a name="0167a28" id="0167a28"><p>於是須達長者。將舍利弗還舍衛城。所經聚</a><a name="0167a29" id="0167a29">落處處唱言。佛出於世有大威德。其諸弟子</span><a name="0167b01" id="0167b01">亦復如是。我已請之於舍衛城安居。汝等皆</a><a name="0167b02" id="0167b02">當共安頓處修治道路及諸橋梁預辦供俱</a><a name="0167b03" id="0167b03">以待世尊。彼諸人等聞其此唱。知佛世尊當</a><a name="0167b04" id="0167b04">從此過。皆大歡喜敬承其語。須達長者既到</a><a name="0167b05" id="0167b05">舍衛作是念。何處極好堪作精舍。唯此城童</a><a name="0167b06" id="0167b06">子祇林。園果美茂其水清潔。流泉浴池香華</a><a name="0167b07" id="0167b07">悉備。當買作之。念已往到其所。語言。我欲買</a><a name="0167b08" id="0167b08">園寧能見與不。答言。若能以金錢布地令</a><a name="0167b09" id="0167b09">無空缺然後相與。須達便以金錢布地。祇言。</a><a name="0167b10" id="0167b10">我說此譬不欲相與。須達復言。說此為價豈</a><a name="0167b11" id="0167b11">得中悔。共諍紛紜遂便徹官。官即依法斷與</a><a name="0167b12" id="0167b12">須達。祇問須達。何故不惜金寶而買此園。須</a><a name="0167b13" id="0167b13">達答言。佛出於世有大威德。其諸弟子亦復</a><a name="0167b14" id="0167b14">如是。我已請之於此安居。是以傾竭無所愛</a><a name="0167b15" id="0167b15">惜。祇復言。若聽我更作園名名為祇園精舍</a><a name="0167b16" id="0167b16">者當以相與。須達言善。即令人出金錢布地。</a><a name="0167b17" id="0167b17">量樹處所皆補令滿。舍利弗然後以繩量度。</a><a name="0167b18" id="0167b18">作經行處講堂溫室食廚浴屋及諸房舍。皆使</a><a name="0167b19" id="0167b19">得宜。時諸房舍泥治不密。風塵蛇鼠壞僧臥</a><a name="0167b20" id="0167b20">具惱諸比丘。以是白佛。佛言。聽表堣峊鶞d。</a><a name="0167b21" id="0167b21">僧應畜斧鑿刀鋸鏵鍬梯橙泥墁種種作屋</a><a name="0167b22" id="0167b22">之具。亦聽堊灑畫之作窗戶扇鉤鎖作丘</a><a name="0167b23" id="0167b23">鉤。不聽如刀柄帶著腰中。犯者突吉羅。有諸</a><a name="0167b24" id="0167b24">比丘執作塵土污身須浴。佛言聽浴。浴處有</a><a name="0167b25" id="0167b25">泥。佛言。聽塼砌地安床板。有諸比丘於塚</a><a name="0167b26" id="0167b26">間得敷具繩床不敢取。佛言聽取。若大應截。</a><a name="0167b27" id="0167b27">時王舍舍衛二城中間有一住處。諸居士以</a><a name="0167b28" id="0167b28">施諸比丘無有住者。佛言。聽諸白衣請摩摩</a><a name="0167b29" id="0167b29">諦留住護視供給所須。時諸住處無有籬障。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220167a.htm'><img src='up.gif' border=0></a>
<a href='T220167c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>