<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0909b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷46)</font> 遮揵度第十四 <font face='Arial'>T22, p0909b</h2></font><hr>
<span class='old'>
</a><a name="0909a28" id="0909a28">能如是者善。若不能。應作白卻說戒日。</a><a name="0909a29" id="0909a29">應作如是白。大德僧聽。僧今不說戒。至黑</span><a name="0909b01" id="0909b01">月當說戒。白如是。應作如是白卻說戒。</a><a name="0909b02" id="0909b02">若客比丘便待不去。彼比丘應作白第二</a><a name="0909b03" id="0909b03">卻說戒。應作如是白。大德僧聽。僧今不說</a><a name="0909b04" id="0909b04">戒。至白月當說戒。應如是白第二卻說</a><a name="0909b05" id="0909b05">戒。若客比丘不去至白月。舊比丘應如法</a><a name="0909b06" id="0909b06">強與客比丘問答(遮揵度具足竟)</a><a name="0909b07" id="0909b07"><p><b>　　<A NAME="n288"></A>破僧揵度第十五</b></a><a name="0909b08" id="0909b08"><p>爾時世尊在王舍城。有因緣眾僧集會。時</a><a name="0909b09" id="0909b09">提婆達多從坐起行舍羅。誰諸長老忍。此五</a><a name="0909b10" id="0909b10">事是法是毘尼是佛所教者便捉籌。時有五</a><a name="0909b11" id="0909b11">百新學無智比丘捉籌。爾時阿難從坐起。</a><a name="0909b12" id="0909b12">以鬱多羅僧著一面。作如是言。誰諸長老</a><a name="0909b13" id="0909b13">忍。此五事非法非毘尼非佛教者。以鬱多</a><a name="0909b14" id="0909b14">羅僧著一面。是中有六十長老比丘。以鬱</a><a name="0909b15" id="0909b15">多羅僧著一面。時提婆達多語諸比丘言。</a><a name="0909b16" id="0909b16">長老。我曹不須佛及眾僧自共作羯磨說</a><a name="0909b17" id="0909b17">戒。即往至伽耶山中。爾時提婆達多至伽耶</a><a name="0909b18" id="0909b18">山中。離佛及僧自作羯磨說戒。爾時眾多</a><a name="0909b19" id="0909b19">比丘往世尊所。禮足已卻坐一面白世尊</a><a name="0909b20" id="0909b20">言。王舍城中有因緣事眾僧集會。時提婆達</a><a name="0909b21" id="0909b21">多從坐起行籌言。誰諸長老忍。此五事是</a><a name="0909b22" id="0909b22">法是毘尼是佛所教者便捉籌。中有五百新</a><a name="0909b23" id="0909b23">學無智比丘即捉籌。時長老阿難即從坐</a><a name="0909b24" id="0909b24">起。以鬱多羅僧著一面言。誰諸長老忍。此</a><a name="0909b25" id="0909b25">五法非法非毘尼非是佛教者。捨鬱多羅</a><a name="0909b26" id="0909b26">僧著一面。時有六十長老比丘捨鬱多羅</a><a name="0909b27" id="0909b27">僧著一面。時提婆達多語諸比丘。我等可</a><a name="0909b28" id="0909b28">捨佛及僧自作羯磨說戒。即往伽耶山中。</a><a name="0909b29" id="0909b29">捨佛及僧作羯磨說戒。佛言。此癡人破僧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220909a.htm'><img src='up.gif' border=0></a>
<a href='T220909c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>