<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0726b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷19)</font> 三十泥薩祇波逸底迦法 從非親尼取衣學處第五 <font face='Arial'>T23, p0726b</h2></font><hr>
<span class='old'>
</a><a name="0726a28" id="0726a28">身是。以菩薩行化諸有情。往時五百弟子即</a><a name="0726a29" id="0726a29">五百釋種苾芻是。往時能施即小軍是。我於</span><a name="0726b01" id="0726b01">往時由能施故。令五百人捨離多貪。修少欲</a><a name="0726b02" id="0726b02">行獲得五通。今時由小軍故。令五百釋種苾</a><a name="0726b03" id="0726b03">芻捨棄貪求。遵知足行具足六通。成阿羅漢。</a><a name="0726b04" id="0726b04">究竟安住寂滅城中。汝等應知。作純黑業者</a><a name="0726b05" id="0726b05">得純黑異熟。作純白業者得純白異熟。作雜</a><a name="0726b06" id="0726b06">業者得雜異熟。是故汝等應棄純黑及以雜</a><a name="0726b07" id="0726b07">業。當可精勤修純白業。觀此因緣汝當修學。</a><a name="0726b08" id="0726b08">此是緣起。然佛世尊未與苾芻制其學處</a><a name="0726b09" id="0726b09"><p>爾時佛在室羅伐城逝多林給孤獨園。未遮</a><a name="0726b10" id="0726b10">苾芻尼住阿蘭若。時有諸尼往靜林中。修習</a><a name="0726b11" id="0726b11">靜慮受勝定樂。時蓮花色苾芻尼。與其徒眾</a><a name="0726b12" id="0726b12">五百人俱往闇林中。在一樹下半跏而坐入</a><a name="0726b13" id="0726b13">滅盡定。是時餘尼至日晡後。各欲還向室羅</a><a name="0726b14" id="0726b14">伐城。有作是言。聖者蓮花色我喚令起。復有</a><a name="0726b15" id="0726b15">說言。聖者具大威神。或容在前入寺。便不喚</a><a name="0726b16" id="0726b16">起各自歸還。時蓮花色至日暮時。出定遍觀</a><a name="0726b17" id="0726b17">諸尼盡去。便作是念。我為入城為當住此。即</a><a name="0726b18" id="0726b18">便入定。時有五百群賊行劫盜已至此林邊。</a><a name="0726b19" id="0726b19">諸賊議曰。半人分物半為防守。遂於林內見</a><a name="0726b20" id="0726b20">入定尼。有云是木。有云是人。有云苾芻。時彼</a><a name="0726b21" id="0726b21">賊中有還俗人。報言。是苾芻尼非苾芻也。餘</a><a name="0726b22" id="0726b22">人問曰。爾何得知。報言。苾芻全跏。尼則半</a><a name="0726b23" id="0726b23">跏。此既半跏明知是尼。時諸賊徒生希有念。</a><a name="0726b24" id="0726b24">君等當知。如斯可畏大闇林中。一苾芻尼能</a><a name="0726b25" id="0726b25">宿於此。即便往詣賊將軍所。將軍問曰。仁於</a><a name="0726b26" id="0726b26">林內頗見希奇事不。答言見。有如斯可畏大</a><a name="0726b27" id="0726b27">闇林中。一苾芻尼能宿於此。將軍聞已告防</a><a name="0726b28" id="0726b28">守人曰。我試看之。便見苾芻尼。顏容端正人</a><a name="0726b29" id="0726b29">所樂觀。寂定威儀睹而深敬。歎曰。今此林中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230726a.htm'><img src='up.gif' border=0></a>
<a href='T230726c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>