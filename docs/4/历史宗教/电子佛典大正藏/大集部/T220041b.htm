<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0041b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷6)</font> 初分之五墮初 <font face='Arial'>T22, p0041b</h2></font><hr>
<span class='old'>
</a><a name="0041a28" id="0041a28">誦比尼。讚歎持比尼。讚歎優波離說。持律</a><a name="0041a29" id="0041a29">比丘有五功德。一自堅護戒品。二能斷慚愧</span><a name="0041b01" id="0041b01">者疑。三自住正法中。四於僧中所說無畏。五</a><a name="0041b02" id="0041b02">降伏怨敵。時諸比丘作是念。佛為我等作如</a><a name="0041b03" id="0041b03">是說。我等云何而不勤修誦問比尼。即苦誦</a><a name="0041b04" id="0041b04">習晝夜不懈。時六群比丘作是念。今諸比丘</a><a name="0041b05" id="0041b05">晝夜勤受誦問比尼。必大聰明解諸罪相。見</a><a name="0041b06" id="0041b06">我等過終為我損。我今當共毀呰比尼學</a><a name="0041b07" id="0041b07">比尼者。令其廢業不復誦習。便往諸比丘</a><a name="0041b08" id="0041b08">所問言。汝誦習何等。答言比尼。六群比丘</a><a name="0041b09" id="0041b09">言。何用誦習雜碎戒為。何不誦習五陰六入</a><a name="0041b10" id="0041b10">等諸義經耶。誦比尼不過四事十三事二不</a><a name="0041b11" id="0041b11">定法。何用多知。多知多見增益人疑。諸比丘</a><a name="0041b12" id="0041b12">言。多知多疑我亦謂爾。便不復誦習。六群比</a><a name="0041b13" id="0041b13">丘自相謂言。彼諸比丘不復誦習比尼。我等</a><a name="0041b14" id="0041b14">泰然快得安樂。諸比丘聞。問言。汝等何所說。</a><a name="0041b15" id="0041b15">即如實答。時諸長老比丘種種呵責。以是白</a><a name="0041b16" id="0041b16">佛。佛以是事集比丘僧。問六群比丘。汝實爾</a><a name="0041b17" id="0041b17">不。答言。實爾世尊。佛種種呵責已告諸比丘。</a><a name="0041b18" id="0041b18">今為諸比丘結戒。從今是戒應如是說。若比</a><a name="0041b19" id="0041b19">丘作是語。何用是雜碎戒為。說是戒時令人</a><a name="0041b20" id="0041b20">憂惱。作如是毀呰戒者波逸提。戒者。波羅</a><a name="0041b21" id="0041b21">提木叉半月布薩所說戒經。若比丘發心作</a><a name="0041b22" id="0041b22">念。欲令人遠離比尼不誦不讀而毀呰戒</a><a name="0041b23" id="0041b23">波逸提。若比丘發心作是念。我當毀呰令波</a><a name="0041b24" id="0041b24">羅提木又不得久住。而毀呰戒偷羅遮。若</a><a name="0041b25" id="0041b25">教人遠離佛所說諸經。而毀呰者波逸提。若</a><a name="0041b26" id="0041b26">欲令法不久住。而毀呰者偷羅遮。若比丘毀</a><a name="0041b27" id="0041b27">呰比丘戒波逸提。毀呰比丘尼式叉摩那沙</a><a name="0041b28" id="0041b28">彌沙彌尼戒突吉羅。若比丘尼。毀呰比丘比</a><a name="0041b29" id="0041b29">丘尼戒波逸提。毀呰式叉摩那沙彌沙彌尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220041a.htm'><img src='up.gif' border=0></a>
<a href='T220041c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>