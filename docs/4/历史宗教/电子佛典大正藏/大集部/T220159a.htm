<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0159a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷24)</font> 第四分之二羯磨法 <font face='Arial'>T22, p0159a</h2></font><hr>
<span class='old'>
</a><a name="0158c28" id="0158c28">猶應籌量。若我等與作不見罪羯磨。不共住</a><a name="0158c29" id="0158c29">不共布薩。自恣作諸僧事。以此致諍更相罵</span><a name="0159a01" id="0159a01">詈。令僧不和別住生諸塵垢。汝等當畏此事</a><a name="0159a02" id="0159a02">捨置勿舉。諸比丘雖聞佛語猶諍不息。便於</a><a name="0159a03" id="0159a03">食上高聲罵詈更相打擊。佛復告言。不應相</a><a name="0159a04" id="0159a04">罵不應食上高聲。犯者皆突吉羅。若相打者</a><a name="0159a05" id="0159a05">偷羅遮。諸比丘雖聞佛語猶諍不息。便於界</a><a name="0159a06" id="0159a06">內別作僧事。佛復告言。若僧已破。於界內別</a><a name="0159a07" id="0159a07">作羯磨。如法如律者。亦名羯磨成就。所以</a><a name="0159a08" id="0159a08">者何。二部異見不同住故。不同住有二種。有</a><a name="0159a09" id="0159a09">自作不同住。有僧羯磨與作不同住。諸比丘</a><a name="0159a10" id="0159a10">雖聞佛語猶諍不息。佛復告諸比丘。汝等勿</a><a name="0159a11" id="0159a11">共鬥諍更相誹謗更相罵詈。應共和同集在</a><a name="0159a12" id="0159a12">一處。如水乳合共弘師教。諸比丘白佛言。世</a><a name="0159a13" id="0159a13">尊。願安隱住佛雖法主我等自知。佛三止</a><a name="0159a14" id="0159a14">之。諸比丘答亦如初。佛復告諸比丘。乃往過</a><a name="0159a15" id="0159a15">世拘薩羅有王名曰長壽。所統處少兵眾寡</a><a name="0159a16" id="0159a16">弱。鄰國迦夷王名梵達。所統處廣兵眾強</a><a name="0159a17" id="0159a17">盛。漸漸侵奪遂吞其國。梵達王得長壽王一</a><a name="0159a18" id="0159a18">臣。甚寵遇之仕以國事。時長壽王赤身將婦</a><a name="0159a19" id="0159a19">作婆羅門。向波羅奈國住陶師家。婦忽作</a><a name="0159a20" id="0159a20">是念。願得日初出時四衢道中四種兵戰磨</a><a name="0159a21" id="0159a21">刀汁飲。念已白王。若此願不遂於此便死。王</a><a name="0159a22" id="0159a22">言。此不可果。汝今此病必死無疑。復語婦</a><a name="0159a23" id="0159a23">言。若梵達聞此知我所在。必反縛我打驢鳴</a><a name="0159a24" id="0159a24">鼓。分裂我身作五分矣。汝可小待。吾當密</a><a name="0159a25" id="0159a25">就先臣問此意故。語已便往具以問之。先臣</a><a name="0159a26" id="0159a26">答言。須見夫人當自相之。便往至夫人所。遙</a><a name="0159a27" id="0159a27">見夫人。便偏袒右肩頭面作禮。三反稱言。夫</a><a name="0159a28" id="0159a28">人今懷大福德子。拘薩羅國國嗣有繼。復</a><a name="0159a29" id="0159a29">語王言。明旦當使夫人所念得果。語已便還<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220158c.htm'><img src='up.gif' border=0></a>
<a href='T220159b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>