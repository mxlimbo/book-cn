<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1054a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷4)</font> 六波羅蜜品第十八 <font face='Arial'>T24, p1054a</h2></font><hr>
<span class='old'>
</a><a name="1053c28" id="1053c28">子。云何名為波羅蜜耶。施時不求內外果報。</a><a name="1053c29" id="1053c29">不觀福田及非福田。施一切財心不吝惜不</span><a name="1054a01" id="1054a01">擇時節是故名為施波羅蜜乃至小罪雖為身</a><a name="1054a02" id="1054a02">命尚不毀犯。是故名為戒波羅蜜乃至惡人</a><a name="1054a03" id="1054a03">來割其身忍而不瞋。是故名為忍波羅蜜三</a><a name="1054a04" id="1054a04">月之中一偈讚佛不休不息。是故名為進波</a><a name="1054a05" id="1054a05">羅蜜。具足獲得金剛三昧。是故名為禪波羅</a><a name="1054a06" id="1054a06">蜜善男子得阿耨多羅三藐三菩提時。具足</a><a name="1054a07" id="1054a07">成就六波羅蜜。是故名為智波羅蜜。善男子。</a><a name="1054a08" id="1054a08">菩薩有二。一者在家。二者出家。出家能淨六</a><a name="1054a09" id="1054a09">波羅蜜是不為難。在家能淨是乃為難。何以</a><a name="1054a10" id="1054a10">故。在家之人多惡因緣所纏繞故</a><a name="1054a11" id="1054a11"><p><b>　　<A NAME="n623"></A>優婆塞戒經雜品第十九</b></a><a name="1054a12" id="1054a12"><p>善生言。世尊。菩薩已修六波羅蜜。能為眾生</a><a name="1054a13" id="1054a13">作何等事。善男子。如是菩薩能拔沈沒苦海</a><a name="1054a14" id="1054a14">眾生。善男子。若有於財法食生慳。當知是人</a><a name="1054a15" id="1054a15">於無量世得癡貧報。是故菩薩修行布施波</a><a name="1054a16" id="1054a16">羅蜜時。要作自利及利益他。善男子。若人樂</a><a name="1054a17" id="1054a17">施。一切怨讎悉生親想。不自在者皆得自在。</a><a name="1054a18" id="1054a18">信施因果信戒因果。是人則得成就施果。善</a><a name="1054a19" id="1054a19">男子有人說言施即是意。所以者何。意是施</a><a name="1054a20" id="1054a20">根故。是義不然。何以故。施即五陰。所以者</a><a name="1054a21" id="1054a21">何。由身口意具足施故。布施若為自利他利</a><a name="1054a22" id="1054a22">及自他利。則具五陰。如是布施。即能莊嚴菩</a><a name="1054a23" id="1054a23">提之道。遠離煩惱多財巨富。名施正果。壽</a><a name="1054a24" id="1054a24">命色力安樂辯才。名施餘果。施果三種。有</a><a name="1054a25" id="1054a25">勝財故獲得勝果。有田勝故獲得勝果。施主</a><a name="1054a26" id="1054a26">勝故獲得勝果。向須陀洹至後身菩薩乃至</a><a name="1054a27" id="1054a27">成佛。是名勝田。施如是田故得勝果。若有施</a><a name="1054a28" id="1054a28">物具足妙好色香味觸。是名財勝。以是物施</a><a name="1054a29" id="1054a29">故得勝果。若有施主信心淳濃施戒聞慧則<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241053c.htm'><img src='up.gif' border=0></a>
<a href='T241054b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>