<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0028c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0028c</h2></font><hr>
<span class='old'>
</a><a name="0028b28" id="0028b28">往。時諸長老比丘聞。種種呵責。將至佛所以</a><a name="0028b29" id="0028b29">事白佛。佛以是事集比丘僧。問跋難陀。汝實</span><a name="0028c01" id="0028c01">爾不。答言。實爾世尊。佛種種呵責已。告諸比</a><a name="0028c02" id="0028c02">丘。以十利故為諸比丘結戒。從今是戒應如</a><a name="0028c03" id="0028c03">是說。若非親里居士居士婦共議。我當各以</a><a name="0028c04" id="0028c04">如是衣直作衣與某甲比丘。是比丘先不自</a><a name="0028c05" id="0028c05">恣請。便往問居士居士婦言。汝各為我以如</a><a name="0028c06" id="0028c06">是衣直作衣不。答言如是。便言。善哉居士居</a><a name="0028c07" id="0028c07">士婦。可合作一衣與我。為好故。尼薩耆波逸</a><a name="0028c08" id="0028c08">提。比丘尼亦如是。式叉摩那沙彌沙彌尼突</a><a name="0028c09" id="0028c09">吉羅(九事竟)</a><a name="0028c10" id="0028c10"><p>佛在王舍城。爾時王舍大臣。語左右人言。汝</a><a name="0028c11" id="0028c11">往跋難陀所。以我名字作禮問訊。持此衣直</a><a name="0028c12" id="0028c12">而供養之。使受敕。至跋難陀所語言。某甲大</a><a name="0028c13" id="0028c13">臣問訊起居。送此衣直供養大德。大德受</a><a name="0028c14" id="0028c14">之。跋難陀言。我不應受此衣直。若得淨衣當</a><a name="0028c15" id="0028c15">手受持。使言。大德。有執事人不。跋難陀即</a><a name="0028c16" id="0028c16">指示處。使便到執事人所語言。某甲大臣送</a><a name="0028c17" id="0028c17">此衣直與跋難陀。汝為受作。來取便與。使既</a><a name="0028c18" id="0028c18">與已。還跋難陀所白言。大德所示執事人。我</a><a name="0028c19" id="0028c19">已與竟。大德須衣便可往取。白已便還。大臣</a><a name="0028c20" id="0028c20">後時。復更遣信問跋難陀。我近遣使送衣直</a><a name="0028c21" id="0028c21">付某執事。大德為已著此衣未。跋難陀言。我</a><a name="0028c22" id="0028c22">未取著。還白如此。大臣作是念。我作衣已。久</a><a name="0028c23" id="0028c23">而猶未取。必薄我衣故致如此。即復遣信語</a><a name="0028c24" id="0028c24">跋難陀言。我送衣已。久何故不著。若不須者</a><a name="0028c25" id="0028c25">可以還我。跋難陀言。我甚須之。便於非時。到</a><a name="0028c26" id="0028c26">執事人所語言。我今須衣。可以見與。答言小</a><a name="0028c27" id="0028c27">待。今眾人會。我應往赴。若不及期。便應罰我</a><a name="0028c28" id="0028c28">金錢五百。跋難陀言。汝常信樂勤於法緣。今</a><a name="0028c29" id="0028c29">日何故忽重俗事彼聞此語便作是念。正使<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220028b.htm'><img src='up.gif' border=0></a>
<a href='T220029a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>