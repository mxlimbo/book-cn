<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0256b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷4)</font> 盜戒之一 <font face='Arial'>T22, p0256b</h2></font><hr>
<span class='old'>
</a><a name="0256a28" id="0256a28">殺人故。當道中作坑安種種利槍。以草土覆</a><a name="0256a29" id="0256a29">上令彼墮死。殺心作時得越比尼罪。若受苦</span><a name="0256b01" id="0256b01">痛時得偷蘭罪。若死者波羅夷。是名坑陷</a><a name="0256b02" id="0256b02">殺。阿波欽滿殺者。若比丘欲殺人故。於道</a><a name="0256b03" id="0256b03">中安施阿波欽滿。比丘殺心作時得越比尼</a><a name="0256b04" id="0256b04">罪。若受苦痛時得偷蘭罪。若死者得波羅</a><a name="0256b05" id="0256b05">夷。是名阿波欽滿殺。示道殺者。若比丘在</a><a name="0256b06" id="0256b06">道邊經行。有人來問比丘言。長老我欲至某</a><a name="0256b07" id="0256b07">聚落。道在何處。比丘先與彼人有怨嫌。便</a><a name="0256b08" id="0256b08">作是念我今得是人。便當示惡道令死使無</a><a name="0256b09" id="0256b09">一活。便指示惡道。若王難若師子虎狼難若</a><a name="0256b10" id="0256b10">毒螫難。示是等惡道時得越比尼罪。若受苦</a><a name="0256b11" id="0256b11">痛時得偷蘭罪。若死者波羅夷。是名示道</a><a name="0256b12" id="0256b12">殺。河殺者。若比丘在河邊經行。有人來問</a><a name="0256b13" id="0256b13">言。長老我欲至某處應從何處渡。是比丘</a><a name="0256b14" id="0256b14">於彼人先有怨嫌。便作是念。我今得是人。便</a><a name="0256b15" id="0256b15">示此非濟處勿令一人得脫。便示非濟處。若</a><a name="0256b16" id="0256b16">洄澓處。伏石機激尸收摩羅等處。若上彼</a><a name="0256b17" id="0256b17">岸處。有王禁難有賊難。有師子虎狼毒虫等</a><a name="0256b18" id="0256b18">難。示彼非濟處時得越比尼罪。若受苦痛時</a><a name="0256b19" id="0256b19">得偷蘭罪。若死者波羅夷。是名河殺。大臣</a><a name="0256b20" id="0256b20">者。若有大臣暴虐無道。貪取人物用自供給。</a><a name="0256b21" id="0256b21">不畏罪罰。恣意放逸作是念言。寧作今日烏。</a><a name="0256b22" id="0256b22">不作明日孔雀。王聞是已攝錄囚繫責之</a><a name="0256b23" id="0256b23">以罪。彼畏死故一切資財用持贖命。爾時有</a><a name="0256b24" id="0256b24">比丘出入其家。便往慰勞問其家苦樂。其婦</a><a name="0256b25" id="0256b25">答言。家主有事繫閉在獄。何得有樂。阿闍梨</a><a name="0256b26" id="0256b26">當知。今我家主恐罪至死。故一切資財盡持</a><a name="0256b27" id="0256b27">贖命。錢財若盡便當貧窮無由自活。比丘言。</a><a name="0256b28" id="0256b28">汝莫愁悒。我當語汝夫不令用財。便至獄</a><a name="0256b29" id="0256b29">上慰勞言。無病長壽。大臣見比丘來心大歡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220256a.htm'><img src='up.gif' border=0></a>
<a href='T220256c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>