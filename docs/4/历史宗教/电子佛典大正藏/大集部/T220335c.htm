<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0335c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷13)</font> 明單提九十二事法之一 <font face='Arial'>T22, p0335c</h2></font><hr>
<span class='old'>
</a><a name="0335b28" id="0335b28"><p>佛住舍衛城。廣說如上。爾時尊者優陀夷。</a><a name="0335b29" id="0335b29">到時著入聚落衣持缽入城。次行乞食到一</span><a name="0335c01" id="0335c01">家。為眾多女人說法。時尊者阿難次行乞食</a><a name="0335c02" id="0335c02">到其家。見已問言。長老作何等。答言。我為此</a><a name="0335c03" id="0335c03">諸女說法。尊者阿難語優陀夷言。云何名比</a><a name="0335c04" id="0335c04">丘。無有知男子而獨為女人說法。阿難乞</a><a name="0335c05" id="0335c05">食。食已往世尊所。頭面禮足以上因緣具白</a><a name="0335c06" id="0335c06">世尊。佛言。呼優陀夷來。來已佛問優陀夷。汝</a><a name="0335c07" id="0335c07">實作是事不。答言。實爾世尊。佛言。此是惡</a><a name="0335c08" id="0335c08">事。汝云何無有知男子為女人說法。從今以</a><a name="0335c09" id="0335c09">後不聽無有。知男子為女人說法</a><a name="0335c10" id="0335c10"><p>復次佛住舍衛城。廣說如上。爾時尊者優陀</a><a name="0335c11" id="0335c11">夷。到時著入聚落衣持缽入城。次行乞食到</a><a name="0335c12" id="0335c12">一家。為眾多女人說法。時尊者阿難行乞食</a><a name="0335c13" id="0335c13">到其家。見已問言。長老作何等。答言。為女人</a><a name="0335c14" id="0335c14">說法。阿難言。長老不聞世尊言無男子不得</a><a name="0335c15" id="0335c15">為女人說法耶。答言。阿難汝不見此石人木</a><a name="0335c16" id="0335c16">人草人畫人耶。一人便足。況復眾多。尊者阿</a><a name="0335c17" id="0335c17">難乞食。食已以此因緣具白世尊。佛言。呼優</a><a name="0335c18" id="0335c18">陀夷來。來已世尊問優陀夷。汝實爾不。答言</a><a name="0335c19" id="0335c19">實爾。佛言。優陀夷汝云何以無心男子當淨</a><a name="0335c20" id="0335c20">人而為女人說法。佛言。從今日不聽以無心</a><a name="0335c21" id="0335c21">男子當淨人而為女人說法</a><a name="0335c22" id="0335c22"><p>復次佛住舍衛城。廣說如上。爾時優陀夷。時</a><a name="0335c23" id="0335c23">到著入聚落衣。持缽入舍衛城。乃至答尊者</a><a name="0335c24" id="0335c24">阿難言。汝不見此抱上小兒飲乳小兒臥小</a><a name="0335c25" id="0335c25">兒耶。一人便足。何況多人。尊者阿難乞食。</a><a name="0335c26" id="0335c26">食已以上因緣具白世尊。佛言。呼優陀夷來。</a><a name="0335c27" id="0335c27">來已佛問優陀夷。汝實爾不。答言實爾。佛</a><a name="0335c28" id="0335c28">言。優陀夷汝云何以嬰兒當淨人。而為女人</a><a name="0335c29" id="0335c29">說法。從今日不得以乳下嬰兒當男子。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220335b.htm'><img src='up.gif' border=0></a>
<a href='T220336a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>