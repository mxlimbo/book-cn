<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0157a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷23)</font> 第四分之二羯磨法 <font face='Arial'>T22, p0157a</h2></font><hr>
<span class='old'>
</a><a name="0156c28" id="0156c28">是事集比丘僧。告諸比丘。今聽僧白四羯磨</a><a name="0156c29" id="0156c29">與此比丘作一夜別住法。犯罪比丘應至僧</span><a name="0157a01" id="0157a01">中如是白。大德僧聽。我某甲比丘故出不淨</a><a name="0157a02" id="0157a02">犯僧伽婆尸沙覆藏一夜。今從僧乞一夜別住</a><a name="0157a03" id="0157a03">法。願僧與我一夜別住法。如是三乞。應一比</a><a name="0157a04" id="0157a04">丘唱言。大德僧聽。此某甲比丘故出不淨犯</a><a name="0157a05" id="0157a05">僧伽婆尸沙覆藏一夜。從僧乞一夜別住法。</a><a name="0157a06" id="0157a06">今僧與某甲一夜別住法。若僧時到僧忍聽。</a><a name="0157a07" id="0157a07">白如是。大德僧聽。此某甲比丘故出不淨。乃</a><a name="0157a08" id="0157a08">至僧今與某甲一夜別住法。誰諸長老忍默</a><a name="0157a09" id="0157a09">然不忍者說。如是第二第三。僧已與某甲比</a><a name="0157a10" id="0157a10">丘一夜別住竟。僧忍默然故。是事如是持。彼</a><a name="0157a11" id="0157a11">比丘一夜別住竟。應從僧乞行摩那埵乃至</a><a name="0157a12" id="0157a12">阿浮呵那。僧亦如上與之。有一比丘故出</a><a name="0157a13" id="0157a13">不淨犯僧伽婆尸沙不覆藏。從僧乞行摩那</a><a name="0157a14" id="0157a14">埵。於六夜中復犯亦不覆藏。不知云何。問</a><a name="0157a15" id="0157a15">諸比丘。諸比丘亦不知。以是白佛。佛以是</a><a name="0157a16" id="0157a16">事集比丘僧。告諸比丘。今聽彼比丘更從僧</a><a name="0157a17" id="0157a17">乞行摩那埵。僧亦應白四羯磨更與彼比丘</a><a name="0157a18" id="0157a18">行摩那埵。彼比丘六夜行竟。應復更從僧乞</a><a name="0157a19" id="0157a19">行本摩那埵。僧亦應白四羯磨與之。彼比丘</a><a name="0157a20" id="0157a20">更從僧乞言。我某甲比丘先故出不淨犯僧</a><a name="0157a21" id="0157a21">伽婆尸沙不覆藏。從僧乞行摩那埵。僧與我</a><a name="0157a22" id="0157a22">行摩那埵。我於六夜中更犯不覆藏。今從僧</a><a name="0157a23" id="0157a23">更乞行摩那埵。願更與我行摩那埵。如是三</a><a name="0157a24" id="0157a24">乞。應一比丘如其乞辭白四羯磨與之。彼</a><a name="0157a25" id="0157a25">六夜行竟。復更從僧乞行本六夜摩那埵言。</a><a name="0157a26" id="0157a26">我某甲比丘先故出不淨犯僧伽婆尸沙不覆</a><a name="0157a27" id="0157a27">藏。從僧乞行摩那埵。僧與我行摩那埵。我</a><a name="0157a28" id="0157a28">於六夜中更犯不覆藏。復從僧乞行六夜摩</a><a name="0157a29" id="0157a29">那埵。我已六夜行摩那埵竟。今從僧乞行本<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220156c.htm'><img src='up.gif' border=0></a>
<a href='T220157b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>