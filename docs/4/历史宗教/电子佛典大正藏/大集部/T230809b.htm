<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0809b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷33)</font> 九十波逸底迦法 知苾芻尼讚歎得食學處第三十 <font face='Arial'>T23, p0809b</h2></font><hr>
<span class='old'>
</a><a name="0809a28" id="0809a28"><p>佛在室羅伐城逝多林給孤獨園。時世飢饉</a><a name="0809a29" id="0809a29">乞求難得。時有淨信婆羅門長者居士等。於</span><a name="0809b01" id="0809b01">諸大德尊宿苾芻。常為供養。時六眾苾芻入</a><a name="0809b02" id="0809b02">城乞食。詣十二眾尼所。時彼諸尼見六眾至。</a><a name="0809b03" id="0809b03">報言。聖者就座可食小食。鄔波難陀曰。誰當</a><a name="0809b04" id="0809b04">授我。答言我等。報曰今日雖爾明朝遣誰。答</a><a name="0809b05" id="0809b05">曰我當還奉。報言。姊妹說得此食未能支濟。</a><a name="0809b06" id="0809b06">汝等若能順我等意為饒益者。諸婆羅門等</a><a name="0809b07" id="0809b07">先所供給諸大苾芻種種供養。汝當勸彼迴</a><a name="0809b08" id="0809b08">施於我。若能如是得好供給我當支濟。時吐</a><a name="0809b09" id="0809b09">羅難陀尼白言。聖者我苾芻尼合作此事不。</a><a name="0809b10" id="0809b10">鄔波難陀曰。深是合作。誰復相遮。豈令我等</a><a name="0809b11" id="0809b11">受餓而死。尼曰我等奉教。時吐羅難陀苾芻</a><a name="0809b12" id="0809b12">尼入城乞食。到彼尊者憍陳如施主之舍。至</a><a name="0809b13" id="0809b13">彼舍中作如是語。仁比於誰以食供養。答曰</a><a name="0809b14" id="0809b14">聖者憍陳如我常供養。報曰。汝若能於釋種</a><a name="0809b15" id="0809b15">出家。明閑三藏辯才無礙。是大法師為供養</a><a name="0809b16" id="0809b16">者。仁等必當獲殊勝福。彼便問曰。誰是釋種</a><a name="0809b17" id="0809b17">具斯眾德。報曰。聖者難陀即其人也。答曰我</a><a name="0809b18" id="0809b18">隨教作。長者遂便以憍陳如供養迴與難陀。</a><a name="0809b19" id="0809b19">如是諸餘耆宿尊德所有供養。悉皆迴與六</a><a name="0809b20" id="0809b20">眾苾芻。爾時六眾於日初分著衣持缽入城</a><a name="0809b21" id="0809b21">乞食。至施食家受諸飲食。餅果之類盛滿角</a><a name="0809b22" id="0809b22">袋。并持飯缽還歸住處。諸苾芻見問曰。袋中</a><a name="0809b23" id="0809b23">盛滿何處將來。報言。願我姊妹無病長壽。緣</a><a name="0809b24" id="0809b24">彼教化我得美食。諸苾芻曰。具壽合遣諸尼</a><a name="0809b25" id="0809b25">教化飲食而受用耶。答曰。據何不合。深誠應</a><a name="0809b26" id="0809b26">理。豈我不食自餓而死。少欲苾芻聞生嫌賤。</a><a name="0809b27" id="0809b27">云何苾芻令苾芻尼教化飲食而受用耶。以</a><a name="0809b28" id="0809b28">此因緣具白世尊。世尊乃至廣為問答。為制</a><a name="0809b29" id="0809b29">學處應如是說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230809a.htm'><img src='up.gif' border=0></a>
<a href='T230809c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>