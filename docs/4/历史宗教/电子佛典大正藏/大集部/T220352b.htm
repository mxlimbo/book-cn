<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0352b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷16)</font> 明單提九十二事法之一 <font face='Arial'>T22, p0352b</h2></font><hr>
<span class='old'>
</a><a name="0352a28" id="0352a28">牛肉作堅法。比丘言。僧已受人請。檀越言。我</a><a name="0352a29" id="0352a29">已作食。今當云何。知識比丘言。我今教汝更</span><a name="0352b01" id="0352b01">往白眾僧我請僧明日前食。若問汝作何等前</a><a name="0352b02" id="0352b02">食。汝當答言。作麥飯肉段。教已即往到僧所。</a><a name="0352b03" id="0352b03">頭面禮足。胡跪合掌。作如是言。我某甲請</a><a name="0352b04" id="0352b04">僧明日設前食願受我請比丘問言。汝作何</a><a name="0352b05" id="0352b05">等前食。答言。作麥飯肉段。語言。長壽。汝明</a><a name="0352b06" id="0352b06">日清旦早辦。答言爾。願諸尊者。明旦早來。</a><a name="0352b07" id="0352b07">即便還家。通夜煮肉作種種飲食。清旦敷置</a><a name="0352b08" id="0352b08">床褥。漉淨水已。往白僧。時到。僧著衣持缽來</a><a name="0352b09" id="0352b09">到其家。次第坐已。檀越自下種種美食。自恣</a><a name="0352b10" id="0352b10">飽滿。即還精舍。園民作是念。阿闍梨。是一食</a><a name="0352b11" id="0352b11">人。當須早食。通夜辦具種種飲食。敷置床耨。</a><a name="0352b12" id="0352b12">漉淨水已。往祇祇洹。頭面禮僧足。胡跪合掌</a><a name="0352b13" id="0352b13">白言。時到。爾時諸比丘以前食飽滿故。雖見</a><a name="0352b14" id="0352b14">請至。猶如不聞。時園民念言。甚奇甚奇。諸阿</a><a name="0352b15" id="0352b15">闍梨是一食人。法應飢想。今聞請食。猶如不</a><a name="0352b16" id="0352b16">聞。若外道聞請食者。便捉三奇杖軍持。在前</a><a name="0352b17" id="0352b17">而去。如是第二第三讚歎已。諸比丘方起。彷</a><a name="0352b18" id="0352b18">佯大小行。嚬伸緩帶威儀。安詳往到其</a><a name="0352b19" id="0352b19">舍。次第坐已。園民手自下食。滿杓而與上座。</a><a name="0352b20" id="0352b20">舉手現少著相。園民復作是言。諸阿闍梨是</a><a name="0352b21" id="0352b21">一食人。於此種種食中都無貪想。園民作是</a><a name="0352b22" id="0352b22">念。若上座食少。下座應食多。如是第二第三。</a><a name="0352b23" id="0352b23">乃至年少。復作是言。阿闍梨是一食人。於此</a><a name="0352b24" id="0352b24">飲食都無貪想。爾時下座中有一晚學摩訶</a><a name="0352b25" id="0352b25">羅。作如是言。我等今日不為食來。意為汝</a><a name="0352b26" id="0352b26">意故來。我等已於餘處飽食竟。汝若不信</a><a name="0352b27" id="0352b27">者。看我腳上肉汁。園民聞已。心中不悅。即</a><a name="0352b28" id="0352b28">棄食器置地而嫌恨言。諸阿闍梨先受我請。</a><a name="0352b29" id="0352b29">云何復於餘處而食。心嫌不止。即往佛所。頭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220352a.htm'><img src='up.gif' border=0></a>
<a href='T220352c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>