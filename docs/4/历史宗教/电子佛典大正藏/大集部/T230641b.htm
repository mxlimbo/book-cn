<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0641b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷3)</font> 不與取學處第二之一 <font face='Arial'>T23, p0641b</h2></font><hr>
<span class='old'>
</a><a name="0641a28" id="0641a28">難過關稅俗人易過。時有眾多苾芻。與大商</a><a name="0641a29" id="0641a29">旅遊行他國。路次稅關。諸苾芻告賈人曰。賢</span><a name="0641b01" id="0641b01">者。我等現有少多應稅之物。仁為我等持行</a><a name="0641b02" id="0641b02">過關方可與我。勿令我分入彼稅官。賈人曰</a><a name="0641b03" id="0641b03">爾遂與持物過關還彼苾芻。苾芻漸行至一</a><a name="0641b04" id="0641b04">住處。先住苾芻見客初至。便遙問言。善來具</a><a name="0641b05" id="0641b05">壽。行李安不。山河關稅無勞擾耶。答曰極善</a><a name="0641b06" id="0641b06">來。大德。隨我行來無他惱亂。問曰豈諸具壽</a><a name="0641b07" id="0641b07">無應稅物。答曰。我有得意賈人。為持過關方</a><a name="0641b08" id="0641b08">授與我。諸苾芻告曰。合作如是至關稅處藏</a><a name="0641b09" id="0641b09">物過耶。答曰縱令不合我已過竟。時行路苾</a><a name="0641b10" id="0641b10">芻心懷追悔。我將不犯波羅市迦。以此因緣</a><a name="0641b11" id="0641b11">白諸苾芻。諸苾芻白佛。佛言諸苾芻無犯。</a><a name="0641b12" id="0641b12">然諸苾芻不應持物私過稅處。違者得越法</a><a name="0641b13" id="0641b13">罪。爾時世尊於杖林中。令摩揭陀影勝王得</a><a name="0641b14" id="0641b14">見諦已。便往室羅伐城。為喬薩羅勝光王說</a><a name="0641b15" id="0641b15">少年經。令得調伏。時彼二王各宣教令。於我</a><a name="0641b16" id="0641b16">國中所有苾芻。同王太子放免稅直。諸苾芻</a><a name="0641b17" id="0641b17">尼同後宮人亦免稅事。由此苾芻及苾芻尼。</a><a name="0641b18" id="0641b18">越過關河無輸稅事。是時世尊教法弘廣。時</a><a name="0641b19" id="0641b19">諸苾芻易過關稅俗人難過。時有苾芻隨他</a><a name="0641b20" id="0641b20">商旅。出外遊行至於稅處。時諸賈人禮苾芻</a><a name="0641b21" id="0641b21">足作如是語。聖者。我於長時為寒熱所逼。</a><a name="0641b22" id="0641b22">風熱毒蟲蚊虻等害。求諸財物懃勞辛苦。其</a><a name="0641b23" id="0641b23">所獲利皆為三寶興設供養。我今所有輸稅</a><a name="0641b24" id="0641b24">之物。仁等為我持過稅關當還與我。時諸苾</a><a name="0641b25" id="0641b25">芻為持過已還與賈人。苾芻漸行至室羅伐。</a><a name="0641b26" id="0641b26">時諸苾芻告曰。善來具壽。行李安不。廣如上</a><a name="0641b27" id="0641b27">說。答言大德。我亦為他施作恩益。豈復自身</a><a name="0641b28" id="0641b28">得有勞苦。諸苾芻曰。其事如何。時彼苾芻以</a><a name="0641b29" id="0641b29">事具白。諸苾芻曰。合作如是至關稅處藏物<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230641a.htm'><img src='up.gif' border=0></a>
<a href='T230641c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>