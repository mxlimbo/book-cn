<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0671b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷9)</font> 妄說自得上人法學處第四 <font face='Arial'>T23, p0671b</h2></font><hr>
<span class='old'>
</a><a name="0671a28" id="0671a28">妙人皆甚言。但可耳聞無宜即去。諸徒曰。彼</a><a name="0671a29" id="0671a29">童子說現今中國有一論師。如師子王自在無</span><a name="0671b01" id="0671b01">礙。我師若見必懷慚恥。其師報曰。地豐珍寶</a><a name="0671b02" id="0671b02">人多俊乂。我豈自說區宇之內。唯我一人</a><a name="0671b03" id="0671b03">更無勝者。復白師曰。若如是者我今樂去。一</a><a name="0671b04" id="0671b04">遍觀方國。二洗沐仙河。於大論師伏膺受業。</a><a name="0671b05" id="0671b05">降伏諸論談吐激揚發起名譽多獲財利。時婆</a><a name="0671b06" id="0671b06">羅門性少緣務愛愍學徒。報諸人曰。汝等宜</a><a name="0671b07" id="0671b07">應將我資具。鹿皮疏服三拒君持。并祠祀器</a><a name="0671b08" id="0671b08">我今與汝。俱去尋師。彼便受教共往中國。所</a><a name="0671b09" id="0671b09">至城邑興大論場。諸來論者皆被挫折。壞其</a><a name="0671b10" id="0671b10">車輿懷慚而歸。或以灰瓶打其頭上。如教射</a><a name="0671b11" id="0671b11">處烏鳥散飛。或有繒蓋幢幡遠近迎接。咸稱</a><a name="0671b12" id="0671b12">弟子隨從而行。時婆羅門漸次遊行。所過城</a><a name="0671b13" id="0671b13">邑皆為上首。至婆羅[<a href='javascript:showpic("images/022129.gif")'>病-丙+尼</a>]斯城便自生念。我今</a><a name="0671b14" id="0671b14">何故捨其根本而取枝條。凡有聰明解激論</a><a name="0671b15" id="0671b15">者。及餘學士咸在王庭。我今宜應自詣王所。</a><a name="0671b16" id="0671b16">作是念已即便往詣訖栗枳王。既至王所為</a><a name="0671b17" id="0671b17">王咒願。願王降伏諸怨長命無病。作是言已</a><a name="0671b18" id="0671b18">在一面坐。而啟王曰。大王當知。我於本國頗</a><a name="0671b19" id="0671b19">亦尋師。曾習少多書論文字。欲於王所建立</a><a name="0671b20" id="0671b20">論端。敢共諸人略申激難。王既聞已命大臣</a><a name="0671b21" id="0671b21">曰。今我國中有談論者。堪與此人共為酬對</a><a name="0671b22" id="0671b22">不。白言有。問在何處。白言在某聚落。有婆</a><a name="0671b23" id="0671b23">羅門名劫比羅設摩。善解四明及餘書論。能</a><a name="0671b24" id="0671b24">立己義善破他宗。大智聰明如火騰焰。於眾</a><a name="0671b25" id="0671b25">人中而為上首。王曰。可喚將來。大臣奉教便</a><a name="0671b26" id="0671b26">喚論師。既至王所。咒願同前。在一面坐。大臣</a><a name="0671b27" id="0671b27">啟曰。此是所喚解論大師。王曰善哉大師。頗</a><a name="0671b28" id="0671b28">能對我與婆羅門共相問難不。答曰我能。王</a><a name="0671b29" id="0671b29">敕臣曰。卿今宜可嚴飾論場。立敵兩朋善為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230671a.htm'><img src='up.gif' border=0></a>
<a href='T230671c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>