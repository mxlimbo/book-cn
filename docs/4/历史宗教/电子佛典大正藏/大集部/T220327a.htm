<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0327a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷12)</font> 明單提九十二事法之一 <font face='Arial'>T22, p0327a</h2></font><hr>
<span class='old'>
</a><a name="0326c28" id="0326c28">不離。波夜提。父母和上阿闍梨同友知識。</a><a name="0326c29" id="0326c29">皆波夜提。是名中。上者。若言汝有三十二相</span><a name="0327a01" id="0327a01">圓光金色。復言。我不知汝是某甲說耳。若作</a><a name="0327a02" id="0327a02">是念。欲別離彼令向己。若彼離不離。波夜提。</a><a name="0327a03" id="0327a03">父母和上阿闍梨同友知識。皆波夜提。是名</a><a name="0327a04" id="0327a04">上。病者。無下中上。一切病皆名下。若言汝</a><a name="0327a05" id="0327a05">有癬疥乃至癲狂。復言。我不知汝是某甲說</a><a name="0327a06" id="0327a06">耳。若作是念。欲別離彼令向己。若彼離不</a><a name="0327a07" id="0327a07">離。波夜提。若父母和上阿闍梨同友知識。</a><a name="0327a08" id="0327a08">皆波夜提。是名病。罪者。無有下中上。一切罪</a><a name="0327a09" id="0327a09">皆名下。若言汝犯波羅夷。乃至越毘尼罪。復</a><a name="0327a10" id="0327a10">言。我不知汝是某甲說耳。作是念。欲別離彼</a><a name="0327a11" id="0327a11">令與己合。若彼離不離。波夜提。若父母和</a><a name="0327a12" id="0327a12">上阿闍梨同友知識。皆波夜提。罵者。無下</a><a name="0327a13" id="0327a13">中上。一切罵皆名下。作世間惡罵婬穢醜惡</a><a name="0327a14" id="0327a14">語。若作如是罵。乃至離不離。波夜提。若言汝</a><a name="0327a15" id="0327a15">父母和上阿闍梨同友知識。皆波夜提。是名</a><a name="0327a16" id="0327a16">罵。結使者。無有下中上。一切結使皆名下。汝</a><a name="0327a17" id="0327a17">是愚癡人。闇鈍無知。猶如泥聚。亦如牛羊</a><a name="0327a18" id="0327a18">白鵠角鴟。作如是種種語。復言。我不知汝是</a><a name="0327a19" id="0327a19">某甲說耳。若作是念。欲別離彼令向己。若彼</a><a name="0327a20" id="0327a20">離不離。波夜提。若父母和上阿闍梨同友知</a><a name="0327a21" id="0327a21">識皆波夜提。是名結使。於比丘所兩舌。波夜</a><a name="0327a22" id="0327a22">提。於比丘尼所兩舌。偷蘭罪。於式叉摩尼</a><a name="0327a23" id="0327a23">沙彌沙彌尼。越毘尼。於俗人越毘尼心悔。是</a><a name="0327a24" id="0327a24">故說</a><a name="0327a25" id="0327a25"><p>佛住舍衛城。廣說如上。時六群比丘。知眾僧</a><a name="0327a26" id="0327a26">如法如律滅諍事已。作是言。此事不了。當更</a><a name="0327a27" id="0327a27">斷。六群比丘作此語已。還諍事起。不和合住。</a><a name="0327a28" id="0327a28">諸比丘。以是事往白世尊。佛言。呼六群比丘</a><a name="0327a29" id="0327a29">來。來已佛問六群比丘。汝實知眾僧如法如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220326c.htm'><img src='up.gif' border=0></a>
<a href='T220327b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>