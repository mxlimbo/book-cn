<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0847b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷40)</font> 九十波逸底迦法 非時洗浴學處第六十 <font face='Arial'>T23, p0847b</h2></font><hr>
<span class='old'>
</a><a name="0847a28" id="0847a28">芻身不洗沐體多垢膩。乞食之時婆羅門居</a><a name="0847a29" id="0847a29">士等見而問曰。聖者豈復仁等身持垢穢將</span><a name="0847b01" id="0847b01">為清淨耶。何因不洗。時諸苾芻以緣白佛。佛</a><a name="0847b02" id="0847b02">言半月應為洗浴。於暑熱時彼諸苾芻不數</a><a name="0847b03" id="0847b03">洗故。身體萎黃。諸人見問。聖者何故似帶病</a><a name="0847b04" id="0847b04">耶。答曰我由世尊不許數洗身體煩熱。致使</a><a name="0847b05" id="0847b05">之然。諸人告曰。世尊大悲以此為緣必當開</a><a name="0847b06" id="0847b06">許。以緣白佛。佛言熱時應洗。有苾芻病醫人</a><a name="0847b07" id="0847b07">令洗。答言世尊。不許。以緣白佛。佛言病時</a><a name="0847b08" id="0847b08">應洗。苾芻或營眾作或窣睹波。身垢不淨。人</a><a name="0847b09" id="0847b09">見譏嫌。以緣白佛。佛言作時應洗。諸苾芻涉</a><a name="0847b10" id="0847b10">道行時。來往疲極委身而臥。諸人見怪問曰。</a><a name="0847b11" id="0847b11">仁等何不策修善品。晝寢而住。苾芻以緣白</a><a name="0847b12" id="0847b12">佛。佛言若道行時應洗。苾芻被風吹。時身多</a><a name="0847b13" id="0847b13">塵坌垢穢不淨。人見譏笑。同前白佛。佛言風</a><a name="0847b14" id="0847b14">時應洗。又觸雨時又風雨時。泥污身體。同</a><a name="0847b15" id="0847b15">前白佛。佛言若雨時若風雨時。隨意應洗。爾</a><a name="0847b16" id="0847b16">時世尊讚歎持戒。乃至我觀十利。為諸苾芻</a><a name="0847b17" id="0847b17">制其學處。應如是說</a><a name="0847b18" id="0847b18"><p>若復苾芻半月應洗浴。故違而浴者除餘時。</a><a name="0847b19" id="0847b19">波逸底迦。餘時者。熱時病時作時行時。風時</a><a name="0847b20" id="0847b20">雨時風雨時。此是時。若復苾芻者謂六眾也。</a><a name="0847b21" id="0847b21">半月應洗浴者。謂齊十五日一度聽浴。故違</a><a name="0847b22" id="0847b22">者謂不依教行。除餘時者。若在餘時此則無</a><a name="0847b23" id="0847b23">犯。熱時者。春餘一月半在。謂有一月半在。當</a><a name="0847b24" id="0847b24">作安居。(謂從四月一日至五月半是)及夏初一月謂入夏一月。</a><a name="0847b25" id="0847b25">(謂從五月十六日至六月半是)此兩月半名極熱時。若病時者。若</a><a name="0847b26" id="0847b26">苾芻有病除多洗浴。不能安隱者是。作時者。</a><a name="0847b27" id="0847b27">謂為三寶所有作務。下至掃地大如席許。或</a><a name="0847b28" id="0847b28">時塗拭如牛臥處。行時者。謂行一踰膳那或</a><a name="0847b29" id="0847b29">半踰膳那。還來者是。風時者。乃至風吹衣角<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230847a.htm'><img src='up.gif' border=0></a>
<a href='T230847c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>