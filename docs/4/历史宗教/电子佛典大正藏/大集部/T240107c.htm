<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0107c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷2)</font> <font face='Arial'>T24, p0107c</h2></font><hr>
<span class='old'>
</a><a name="0107b28" id="0107b28">皆明徹。其中眾生各相告曰。今此光明得未</a><a name="0107b29" id="0107b29">曾有。將非我等別受生耶。復次菩薩降母胎</span><a name="0107c01" id="0107c01">時。釋提桓因即遣四天王神營衛其母。而此</a><a name="0107c02" id="0107c02">四神一執利刀。一執罥索。一執於戟。一執弓</a><a name="0107c03" id="0107c03">箭。何以故。恐諸惡魔得其母便。諸菩薩降生</a><a name="0107c04" id="0107c04">之時。其母胎中諸血穢等。皆悉遠離而不染</a><a name="0107c05" id="0107c05">著。如明月珠。雖為諸物之所纏裹。而無染污。</a><a name="0107c06" id="0107c06">菩薩在母胎時亦復如是。諸菩薩常法。其母</a><a name="0107c07" id="0107c07">常見菩薩在其胎中。猶以青黃赤白等綿裹</a><a name="0107c08" id="0107c08">於淨寶。諸慧眼人見其寶綿分別曉了。母見</a><a name="0107c09" id="0107c09">菩薩在其胎中亦復如是。諸菩薩常法。在母</a><a name="0107c10" id="0107c10">胎時。能令其母身體和悅無有疲乏。諸菩薩</a><a name="0107c11" id="0107c11">在母胎時。其母自然常持五戒。不殺不盜不</a><a name="0107c12" id="0107c12">邪行不妄語不飲酒。諸菩薩常法。在其母胎。</a><a name="0107c13" id="0107c13">其母自然不貪欲愛。復次摩耶夫人。忽自思</a><a name="0107c14" id="0107c14">念。四大海水皆飲令盡。向淨飯王說其心願。</a><a name="0107c15" id="0107c15">時劫比羅城中有一外道。名曰赤眼。善諸幻</a><a name="0107c16" id="0107c16">術。王令使者喚其赤眼。說如上意。赤眼報曰。</a><a name="0107c17" id="0107c17">願與夫人登高樓上。既登樓已。即以幻術為</a><a name="0107c18" id="0107c18">四大海水。持其海水與夫人飲。既飲水已。爾</a><a name="0107c19" id="0107c19">時夫人其意即息。時摩耶夫人復更思念。一</a><a name="0107c20" id="0107c20">切有情被繫閉者。悉令解脫。作是思已即向</a><a name="0107c21" id="0107c21">王說。王聞是語。即敕獄官。所有囚閉皆令放</a><a name="0107c22" id="0107c22">出。爾時夫人其念即息。摩耶夫人又復思念。</a><a name="0107c23" id="0107c23">意欲布施財物。作是念已即向王說。王聞是</a><a name="0107c24" id="0107c24">語。即為布施種種財物。爾時夫人其念便息。</a><a name="0107c25" id="0107c25">又復思惟。欲往苑園遊行觀望。便向王說。王</a><a name="0107c26" id="0107c26">聞是已。即將夫人就諸園苑觀望。其念便息。</a><a name="0107c27" id="0107c27">又復生念意。欲於父王園苑中居止。便告王</a><a name="0107c28" id="0107c28">曰。王聞是語。即令使者往善悟王處報云。</a><a name="0107c29" id="0107c29">今摩耶夫人。意欲就彼父王藍毘尼園中居<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240107b.htm'><img src='up.gif' border=0></a>
<a href='T240108a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>