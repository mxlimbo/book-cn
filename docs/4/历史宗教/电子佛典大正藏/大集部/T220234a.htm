<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0234a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0234a</h2></font><hr>
<span class='old'>
</a><a name="0233c28" id="0233c28">制戒。自謂不得與男女行婬。今此黃門非男</a><a name="0233c29" id="0233c29">非女。佛言比丘婬黃門亦犯波羅夷。佛言</span><a name="0234a01" id="0234a01">比丘三處犯波羅夷。何等三。男女黃門是為</a><a name="0234a02" id="0234a02">三</a><a name="0234a03" id="0234a03"><p>復次佛住毘舍離。廣說如上。時有一比丘。時</a><a name="0234a04" id="0234a04">至著入聚落衣持缽入城。次行乞食至一家。</a><a name="0234a05" id="0234a05">有一女人語比丘言。可前大德共作如是事</a><a name="0234a06" id="0234a06">來。比丘答言。世尊制戒不得行婬。女言我知</a><a name="0234a07" id="0234a07">不得。汝可裹身我便露形。是比丘便隨彼意。</a><a name="0234a08" id="0234a08">隨彼意已即生疑悔。具白世尊。佛告比丘。汝</a><a name="0234a09" id="0234a09">不知佛制戒不得行婬耶。世尊我知制戒。但</a><a name="0234a10" id="0234a10">我裹身彼則露形。佛告比丘。裹身露形亦犯</a><a name="0234a11" id="0234a11">波羅夷</a><a name="0234a12" id="0234a12"><p>復次佛住毘舍離。廣說如上。有一比丘。時至</a><a name="0234a13" id="0234a13">著入聚落衣持缽入城。次行乞食至一家。時</a><a name="0234a14" id="0234a14">有一女人語比丘言。可入大德共作此事。比</a><a name="0234a15" id="0234a15">丘答言。世尊制戒不得行婬。女言。我知。汝但</a><a name="0234a16" id="0234a16">露形我自覆身。比丘便隨彼意。隨彼意已尋</a><a name="0234a17" id="0234a17">生疑悔。具白世尊。佛告比丘。汝不知佛制戒</a><a name="0234a18" id="0234a18">不得行婬耶。世尊我知制戒。但彼覆身我露</a><a name="0234a19" id="0234a19">形。佛言。彼覆汝露。亦犯波羅夷。乃至齊如胡</a><a name="0234a20" id="0234a20">麻。亦犯波羅夷</a><a name="0234a21" id="0234a21"><p>復次佛住舍衛城。廣說如上。爾時有比丘從</a><a name="0234a22" id="0234a22">異方來。身生長大自於後道行欲。行欲已然</a><a name="0234a23" id="0234a23">後疑悔。具白世尊。佛告比丘。汝不知佛制戒</a><a name="0234a24" id="0234a24">不得行婬耶。世尊。我知制戒。謂為制他。不謂</a><a name="0234a25" id="0234a25">自己。佛言。於自己行欲。亦犯波羅夷</a><a name="0234a26" id="0234a26"><p>復次佛住舍衛城。廣說如上。有一比丘從南</a><a name="0234a27" id="0234a27">方來。先是伎兒。支節調柔婬欲熾盛。便於</a><a name="0234a28" id="0234a28">自口中行婬。行婬已即生疑悔。具白世尊。</a><a name="0234a29" id="0234a29">佛告比丘。汝不知佛制戒不得行婬耶。世尊。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220233c.htm'><img src='up.gif' border=0></a>
<a href='T220234b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>