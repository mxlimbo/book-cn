<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0738b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷21)</font> 三十泥薩祇波逸底迦法 自擔負羊毛學處第十六 <font face='Arial'>T23, p0738b</h2></font><hr>
<span class='old'>
</a><a name="0738a28" id="0738a28">君等何時欲歸本國。商人曰豈復聖者情不樂</a><a name="0738a29" id="0738a29">耶。苾芻曰。我初來到即於是日情無歡愛。報</span><a name="0738b01" id="0738b01">言。聖者我等貨物尚未交易不及言歸。我有</a><a name="0738b02" id="0738b02">親知欲還中國。當為囑彼可共同行苾芻答</a><a name="0738b03" id="0738b03">言。斯成善事。然泥波羅國有兩種賤貨。謂羊</a><a name="0738b04" id="0738b04">毛雄黃。時諸商客多買羊毛車載而去。諸苾</a><a name="0738b05" id="0738b05">芻眾亦與同行。然六眾苾芻性畏塵坌。或在</a><a name="0738b06" id="0738b06">前去或在後行。時六眾苾芻徐行在後。於商</a><a name="0738b07" id="0738b07">旅內有一毛車忽然軸折。時諸商人共相議</a><a name="0738b08" id="0738b08">曰。我等今時若料理軸者。其聲遠聞必有賊</a><a name="0738b09" id="0738b09">至。先當殺我後將財物。我等宜應持其精貨</a><a name="0738b10" id="0738b10">棄載而行。作是議時六眾便至。問言。仁等何</a><a name="0738b11" id="0738b11">意壞憂不進而住。報言。聖者我車軸折。具以</a><a name="0738b12" id="0738b12">前事而並告知。六眾問曰。豈可棄羊毛耶。</a><a name="0738b13" id="0738b13">報言棄去。六眾報曰。若其君等見容許者我</a><a name="0738b14" id="0738b14">為作帽。或作靴氈或作立幡。我當隨力盡持</a><a name="0738b15" id="0738b15">少多。商人報曰。隨意皆取於我無用。時難陀</a><a name="0738b16" id="0738b16">鄔波難陀共相議曰。今者豐饒糞掃之物。時</a><a name="0738b17" id="0738b17">彼五人所有衣缽令一人負。其餘四人接草</a><a name="0738b18" id="0738b18">為索。束為四擔隨路持行。時諸商人見而報</a><a name="0738b19" id="0738b19">曰。聖者我欲雇人來取其毛。今時聖者並悉</a><a name="0738b20" id="0738b20">將至。我欲酬價還取其毛。苾芻報曰。汝無識</a><a name="0738b21" id="0738b21">物我等豈是客作人耶。汝若如是我當棄卻。</a><a name="0738b22" id="0738b22">商人報曰。我等戲言幸無見責可持而去。時</a><a name="0738b23" id="0738b23">商旅內有外道同行。調六眾曰。此之重擔何</a><a name="0738b24" id="0738b24">處當解得幾利潤。六眾聞已忿而報曰。破汝</a><a name="0738b25" id="0738b25">腹內踏汝頭上。我擔方解兼收其利。彼便緘</a><a name="0738b26" id="0738b26">口默而無對。六眾議曰。我等若在商侶中行</a><a name="0738b27" id="0738b27">多招譏調。我等應可在前而去。至一聚落處</a><a name="0738b28" id="0738b28">多賊盜。彼之村隅令人遠望。遙見六眾擔來</a><a name="0738b29" id="0738b29">普相告曰。仁等當知有象軍至。諸人見已咸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230738a.htm'><img src='up.gif' border=0></a>
<a href='T230738c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>