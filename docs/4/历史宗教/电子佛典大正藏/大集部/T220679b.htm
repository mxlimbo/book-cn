<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0679b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷17)</font> 九十單提法之一 <font face='Arial'>T22, p0679b</h2></font><hr>
<span class='old'>
</a><a name="0679a28" id="0679a28">我等死後快得生活。無所乏短不令身力</a><a name="0679a29" id="0679a29">疲苦。復作是念。教兒書亦有身力疲苦耳。</span><a name="0679b01" id="0679b01">更當學何技術。我等死後令兒快得生</a><a name="0679b02" id="0679b02">活。無所乏短身力不疲苦。念言。今當教</a><a name="0679b03" id="0679b03">兒學算數技術。我等死後快得生活。無所</a><a name="0679b04" id="0679b04">乏短身不疲苦。父母念言。今教兒學算數。</a><a name="0679b05" id="0679b05">亦有身力疲苦耳。今當更教此兒學何技</a><a name="0679b06" id="0679b06">術。我等死後令快得生活無所乏短身力</a><a name="0679b07" id="0679b07">不疲苦。今當教此兒學畫像技術。我等</a><a name="0679b08" id="0679b08">死後令快得生活無所乏短。復念。今教學</a><a name="0679b09" id="0679b09">畫。恐令兒眼力疲勞。當教此兒更學何技</a><a name="0679b10" id="0679b10">術。我等死後令快得生活無所乏短眼不</a><a name="0679b11" id="0679b11">疲苦。即自念言。沙門釋子善自養身安樂無</a><a name="0679b12" id="0679b12">眾苦惱。若當教此兒於沙門釋子法中出</a><a name="0679b13" id="0679b13">家為道。我等死後令快得生活。無所乏短</a><a name="0679b14" id="0679b14">身不疲苦。後於異時。十七群童子語優波離</a><a name="0679b15" id="0679b15">童子言。汝可隨我等出家為道。答言。我何</a><a name="0679b16" id="0679b16">用出家為。汝自出家。十七群童子第二第三</a><a name="0679b17" id="0679b17">語優波離言。可共出家為道來。何以故。如</a><a name="0679b18" id="0679b18">我等今共相娛樂。於彼亦當如是共相娛樂</a><a name="0679b19" id="0679b19">嬉戲。時優波離童子語諸童子言。汝等小</a><a name="0679b20" id="0679b20">待須我往白父母。優波離童子即往父母</a><a name="0679b21" id="0679b21">所白言。我今欲出家為道。願父母見聽。父</a><a name="0679b22" id="0679b22">母報言。我等唯有汝一子。心甚愛念。乃至</a><a name="0679b23" id="0679b23">不欲令死別。而況當生別。優波離童子如</a><a name="0679b24" id="0679b24">是再三白父母言。唯願聽我出家。父母亦</a><a name="0679b25" id="0679b25">如是報言。我等唯有汝一子。心甚愛念。</a><a name="0679b26" id="0679b26">不欲令死別況當生別。爾時父母得優</a><a name="0679b27" id="0679b27">波離童子再三慇懃。便作是念。我等先已有</a><a name="0679b28" id="0679b28">此意。當教此兒學何技術。我等死後令兒</a><a name="0679b29" id="0679b29">快得生活。無所乏短。令身力不疲苦耳。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220679a.htm'><img src='up.gif' border=0></a>
<a href='T220679c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>