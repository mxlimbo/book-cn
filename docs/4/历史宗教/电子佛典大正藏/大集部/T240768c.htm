<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0768c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷13)</font> 舍利弗品 <font face='Arial'>T24, p0768c</h2></font><hr>
<span class='old'>
</a><a name="0768b28" id="0768b28">諸長老言。我等共破和合僧及如來威德。破</a><a name="0768b29" id="0768b29">和合僧因緣。後騫陀迦中當說。善哉大德者。</span><a name="0768c01" id="0768c01">此是乞語也。願一切比丘。盡形受在阿蘭若</a><a name="0768c02" id="0768c02">處住。此是受頭陀法。若比丘還聚落中住</a><a name="0768c03" id="0768c03">犯罪。願佛為諸比丘如是結戒。餘四法亦</a><a name="0768c04" id="0768c04">如是。我等令人知者。佛不隨我等制。我等</a><a name="0768c05" id="0768c05">自行此法令人知。我等少欲知足。於是發</a><a name="0768c06" id="0768c06">大善心。佛聞調達乞五法欲破和合僧。佛</a><a name="0768c07" id="0768c07">念言。此人為利養故。必墮地獄。佛念言。我</a><a name="0768c08" id="0768c08">若許調達五法者。多有善男子出家。若受</a><a name="0768c09" id="0768c09">持此法。則於道有難。是故律本中說。止止</a><a name="0768c10" id="0768c10">調達。勿建此法。若善男子。或在阿蘭若處</a><a name="0768c11" id="0768c11">或在聚落。隨心所樂各不障道。頭陀乞食</a><a name="0768c12" id="0768c12">捨糞掃衣半月樹下不食魚肉佛言。除</a><a name="0768c13" id="0768c13">三疑不食。云何三疑。一者見。二者聞。三者</a><a name="0768c14" id="0768c14">疑。云何見見檀越為比丘殺。云何聞。聞檀</a><a name="0768c15" id="0768c15">越為比丘殺。云何疑。疑為比丘殺。若見疑</a><a name="0768c16" id="0768c16">者。云何見疑。比丘從阿蘭若處。入聚落乞</a><a name="0768c17" id="0768c17">食。道逢見諸白衣入山行獵。明日聚落作</a><a name="0768c18" id="0768c18">大會。諸比丘於會得肉。心自念言。昨日見</a><a name="0768c19" id="0768c19">諸檀越行獵疑此肉。當是為獵得也。是名</a><a name="0768c20" id="0768c20">見疑。不得食。若檀越言。我本為王及自為</a><a name="0768c21" id="0768c21">行獵。不為比丘。大德但食。若如是者食無</a><a name="0768c22" id="0768c22">罪。聞疑者。比丘在阿蘭若處。聞聚落行獵</a><a name="0768c23" id="0768c23">設會。檀越請比丘食。比丘疑心若食得罪。</a><a name="0768c24" id="0768c24">若檀越言。我自為行獵。不為比丘。若如是</a><a name="0768c25" id="0768c25">者食無罪。是名聞疑。若不見不聞不疑。</a><a name="0768c26" id="0768c26">為比丘殺。如是食無罪。有見得食。云何</a><a name="0768c27" id="0768c27">有見得食。若見人屠殺。不為比丘。後若</a><a name="0768c28" id="0768c28">得肉食無罪。是名有見殺得食無罪聞者。</a><a name="0768c29" id="0768c29">比丘自聞殺聲。不為比丘。比丘若得此肉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240768b.htm'><img src='up.gif' border=0></a>
<a href='T240769a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>