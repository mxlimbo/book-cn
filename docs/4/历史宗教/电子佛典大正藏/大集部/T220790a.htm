<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0790a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷32)</font> 受戒揵度之一 <font face='Arial'>T22, p0790a</h2></font><hr>
<span class='old'>
</a><a name="0789c28" id="0789c28">已去盡形壽。不殺生乃至不飲酒。是為最</a><a name="0789c29" id="0789c29">初優婆塞三自歸耶輸伽父為首。爾時世尊。</span><a name="0790a01" id="0790a01">與耶輸伽父說法。時耶輸伽身漏盡意解。</a><a name="0790a02" id="0790a02">得無礙智解脫爾時世間有七羅漢。弟子有</a><a name="0790a03" id="0790a03">六佛為七。爾時世尊。即攝神足。使耶輸伽</a><a name="0790a04" id="0790a04">父見子去佛不遠坐。即到耶輸伽所語言。</a><a name="0790a05" id="0790a05">汝母在後失汝。不知所在極懷愁憂。乃</a><a name="0790a06" id="0790a06">欲自害。汝可往瞻省。勿令自害。時耶輸伽。</a><a name="0790a07" id="0790a07">瞻視世尊顏。時世尊告耶輸伽父言。云何</a><a name="0790a08" id="0790a08">族姓子。學智學道諸塵垢盡得法眼淨。彼</a><a name="0790a09" id="0790a09">作如是觀已。有漏心得解脫。云何長者。汝</a><a name="0790a10" id="0790a10">已捨欲還復能習欲不耶。對曰不也。如是</a><a name="0790a11" id="0790a11">耶輸伽族姓子。已學智學道。諸塵垢盡得</a><a name="0790a12" id="0790a12">法眼淨。彼作如是觀已有漏心得解脫。終</a><a name="0790a13" id="0790a13">不復習欲如本在俗時也。今耶輸伽族姓</a><a name="0790a14" id="0790a14">子。善獲大利。學智學道無漏心解脫。諸塵</a><a name="0790a15" id="0790a15">垢盡得法眼淨。作是觀已有漏心解脫。唯</a><a name="0790a16" id="0790a16">願世尊。今受我請。及耶輸伽并侍比丘。爾時</a><a name="0790a17" id="0790a17">世尊默然受請。然耶輸伽不肯受別請。世</a><a name="0790a18" id="0790a18">尊未聽我受別請。佛言。自今已去聽受別</a><a name="0790a19" id="0790a19">請。請有二種。有僧次請有別請。時耶輸伽</a><a name="0790a20" id="0790a20">父。知如來默然受請。即從坐起禮佛足而</a><a name="0790a21" id="0790a21">去。語耶輸伽母及其本二言。汝今知不。耶</a><a name="0790a22" id="0790a22">輸伽。身在大沙門所修梵行。我今日請大</a><a name="0790a23" id="0790a23">沙門及耶輸伽侍從。後來汝今知時。可供</a><a name="0790a24" id="0790a24">辦所須。耶輸伽母及其本二。即辦具種種所</a><a name="0790a25" id="0790a25">須飲食已。往白時到。爾時世尊。到時著衣</a><a name="0790a26" id="0790a26">持缽。耶輸伽侍從通已二人往其父舍。到已</a><a name="0790a27" id="0790a27">就座而坐。時耶輸伽母及本二奉世尊種種</a><a name="0790a28" id="0790a28">所須飲食。食訖攝缽。更取一小座於如來</a><a name="0790a29" id="0790a29">前坐。爾時世尊。漸次與說微妙法。勸令發<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220789c.htm'><img src='up.gif' border=0></a>
<a href='T220790b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>