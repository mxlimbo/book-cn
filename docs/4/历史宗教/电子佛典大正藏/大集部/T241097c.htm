<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1494 佛說淨業障經 1097c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1494 佛說淨業障經</font> <font face='Arial'>(卷1)</font> <font face='Arial'>T24, p1097c</h2></font><hr>
<span class='old'>
</a><a name="1097b28" id="1097b28">如是念。如此愚人不應食他信施供養。乃</a><a name="1097b29" id="1097b29">至不應受一飲水。常於己身而起貢高卑下</span><a name="1097c01" id="1097c01">他人。當知是輩愚小無智。自行禪定。見亂</a><a name="1097c02" id="1097c02">想者發如是念。我常修定。其餘比丘多諸亂</a><a name="1097c03" id="1097c03">心說於邪論。如此之人去道尚遠。何能得佛。</a><a name="1097c04" id="1097c04">作是念時隨所起念一念一劫還受生死。受</a><a name="1097c05" id="1097c05">生死已甫當更修菩提之道。自恃多聞。於無</a><a name="1097c06" id="1097c06">名法以不真智妄生分別。見有所得起大憍</a><a name="1097c07" id="1097c07">慢。我說是輩是大愚癡無智之人。諸覺所</a><a name="1097c08" id="1097c08">覆非是大人。雖復志求大乘之道。作如是言。</a><a name="1097c09" id="1097c09">我當於世為最為勝。而於聲聞小乘之人不</a><a name="1097c10" id="1097c10">生恭敬。輕慢惡賤說其過罪。以其惡心說麤</a><a name="1097c11" id="1097c11">語故而墮惡趣。爾時文殊師利法王子白佛</a><a name="1097c12" id="1097c12">言。世尊。菩薩不應於佛法中妄宣人惡。佛</a><a name="1097c13" id="1097c13">言。如是如是。文殊師利。於意云何。菩薩豈不</a><a name="1097c14" id="1097c14">於諸眾生常起慈心憐愍愛念。不以惡眼而</a><a name="1097c15" id="1097c15">視之耶。文殊師利言。如是世尊。復次文殊</a><a name="1097c16" id="1097c16">師利。於意云何。菩薩豈當於一眾生不以聲</a><a name="1097c17" id="1097c17">聞緣覺大乘而度脫耶。不也世尊。菩薩未曾</a><a name="1097c18" id="1097c18">捨一眾生而不度脫。常於一切起平等心。佛</a><a name="1097c19" id="1097c19">告文殊師利。譬如良醫等療眾病。國王大臣</a><a name="1097c20" id="1097c20">長者居士及諸貧民。常作是念。云何能令眾</a><a name="1097c21" id="1097c21">生免苦得離諸病。文殊師利菩薩亦爾。常</a><a name="1097c22" id="1097c22">於眾生起大悲心發平等意。云何當令一切</a><a name="1097c23" id="1097c23">眾生受行佛法使不斷絕。又如良醫所有醫</a><a name="1097c24" id="1097c24">方經書咒術不斷絕時。心生歡喜踊躍無量。</a><a name="1097c25" id="1097c25">文殊師利。菩薩亦爾。諸佛種性不斷絕時。心</a><a name="1097c26" id="1097c26">生歡喜亦復如是。文殊師利。一切眾生不盡</a><a name="1097c27" id="1097c27">如醫能治眾病。設有能者是亦難得。文殊師</a><a name="1097c28" id="1097c28">利。菩薩亦爾。不盡如佛起菩提心而自莊</a><a name="1097c29" id="1097c29">嚴。設有能者是亦難得。又如良醫於諸醫方<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241097b.htm'><img src='up.gif' border=0></a>
<a href='T241098a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>