<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1491 菩薩藏經 1089c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1491 菩薩藏經</font> <font face='Arial'>(卷1)</font> <font face='Arial'>T24, p1089c</h2></font><hr>
<span class='old'>
</a><a name="1089b28" id="1089b28">告帝釋。如是如是。憍尸迦。何以故。天王我念</a><a name="1089b29" id="1089b29">過去阿僧祇劫。是時有大光聚如來應供正</span><a name="1089c01" id="1089c01">遍知出現於世天王。大光聚如來應供正遍</a><a name="1089c02" id="1089c02">知。壽六十八億歲。初始說法有百千萬億弟</a><a name="1089c03" id="1089c03">子。彼一切皆阿羅漢盡諸有漏。第二說法有</a><a name="1089c04" id="1089c04">九十九千億弟子。亦皆漏盡得阿羅漢。第三</a><a name="1089c05" id="1089c05">說法有九十八億百千弟子。諸漏已盡得阿</a><a name="1089c06" id="1089c06">羅漢。天王。彼大光明聚如來應供正遍知。為</a><a name="1089c07" id="1089c07">一切世間諸天梵王沙門婆羅門故。住經六</a><a name="1089c08" id="1089c08">十八億歲。是時帝釋天王及四眾。從光明聚</a><a name="1089c09" id="1089c09">如來受持此經。為多利益一切世間。為成阿</a><a name="1089c10" id="1089c10">耨多羅三藐三菩提。復有一天女名竭伽陀。</a><a name="1089c11" id="1089c11">受持此經。發阿耨多羅三藐三菩提心。厭離</a><a name="1089c12" id="1089c12">女人得丈夫身。常生人天之中不經惡趣。八</a><a name="1089c13" id="1089c13">萬四千世作轉輪王。憍尸迦。於汝意云何。</a><a name="1089c14" id="1089c14">至此彼竭伽陀女人豈異人乎。即我身是。我</a><a name="1089c15" id="1089c15">昔於億百千世界值無數佛同名光明聚如</a><a name="1089c16" id="1089c16">來。於彼佛所悉聞此經。若善男子善女人聞</a><a name="1089c17" id="1089c17">此如來名。必定當得大般涅槃。若有女人聞</a><a name="1089c18" id="1089c18">此光明聚如來名者當轉女身。壽命終時無</a><a name="1089c19" id="1089c19">有疑亂。不更受女身。憍尸迦此經大功德恩。</a><a name="1089c20" id="1089c20">能攝受諸菩薩摩訶薩善根。能滅諸業障礙。</a><a name="1089c21" id="1089c21">是時帝釋白佛言。世尊。當何名此經。云何受</a><a name="1089c22" id="1089c22">持。是時佛告帝釋。憍尸迦。此經名滅業障礙。</a><a name="1089c23" id="1089c23">汝當受持。亦名菩薩藏。汝當受持。亦名斷一</a><a name="1089c24" id="1089c24">切疑。如是受持。佛說經已。帝釋天王及長老</a><a name="1089c25" id="1089c25">舍利弗比丘眾。及諸菩薩天人阿修羅乾闥</a><a name="1089c26" id="1089c26">婆。一切世間聞佛所說。歡喜奉行</a><a name="1089c27" id="1089c27"><p class='juan'>
菩薩藏經</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241089b.htm'><img src='up.gif' border=0></a>
<a href='T241090a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>