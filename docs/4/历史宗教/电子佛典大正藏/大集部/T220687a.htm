<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0687a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷18)</font> 九十單提法之一 <font face='Arial'>T22, p0687a</h2></font><hr>
<span class='old'>
</a><a name="0686c28" id="0686c28">呵責六群比丘已告諸比丘。此癡人多種有</a><a name="0686c29" id="0686c29">漏處最初犯戒。自今已去與比丘結戒。集</span><a name="0687a01" id="0687a01">十句義乃至正法久住。欲說戒者當如是</a><a name="0687a02" id="0687a02">說。若比丘共同羯磨已後如是語。諸比丘</a><a name="0687a03" id="0687a03">隨親厚以眾僧物與者波逸提。比丘義如</a><a name="0687a04" id="0687a04">上。親厚者。同和上同阿闍梨坐起言語親</a><a name="0687a05" id="0687a05">厚者是。僧物者。如上所說。物者衣缽針筒</a><a name="0687a06" id="0687a06">尼師壇下至飲水器。彼比丘先共眾中作</a><a name="0687a07" id="0687a07">羯磨已後悔言。諸比丘逐親厚以僧衣</a><a name="0687a08" id="0687a08">物與之。說而了了波逸提。不了了突吉</a><a name="0687a09" id="0687a09">羅。比丘尼波逸提。式叉摩那沙彌沙彌尼突</a><a name="0687a10" id="0687a10">吉羅。是謂為犯。不犯者。其事實爾。隨親厚</a><a name="0687a11" id="0687a11">以僧物與之無犯。或戲笑語或疾疾語</a><a name="0687a12" id="0687a12">或獨處語或夢中語。或欲說此乃錯說彼一</a><a name="0687a13" id="0687a13">切無犯。無犯者。最初未制戒。癡狂心亂痛</a><a name="0687a14" id="0687a14">惱所纏(七十四竟)</a><a name="0687a15" id="0687a15"><p>爾時佛在舍衛國祇樹給孤獨園。時有眾</a><a name="0687a16" id="0687a16">多比丘集在一處共論法毘尼。時六群比</a><a name="0687a17" id="0687a17">丘自相謂言。看此諸比丘共集一處。似欲</a><a name="0687a18" id="0687a18">為我等作羯磨。即從坐起而去。諸比丘語</a><a name="0687a19" id="0687a19">言。汝等且住勿去。眾僧有事而故去不住。</a><a name="0687a20" id="0687a20">其中有少欲知足行頭陀樂學戒知慚愧</a><a name="0687a21" id="0687a21">者。嫌責六群比丘言。眾僧集欲論法事。云</a><a name="0687a22" id="0687a22">何便從坐起去。爾時諸比丘往至世尊所。</a><a name="0687a23" id="0687a23">頭面禮足在一面坐。以此因緣具白世尊。</a><a name="0687a24" id="0687a24">世尊爾時以此因緣集比丘僧。呵責六群</a><a name="0687a25" id="0687a25">比丘言。汝所為非。非威儀非沙門法非</a><a name="0687a26" id="0687a26">淨行非隨順行。所不應為。云何汝等。眾僧</a><a name="0687a27" id="0687a27">集欲論法事。從坐起而去。世尊以無數方</a><a name="0687a28" id="0687a28">便呵責已告諸比丘。此六群比丘癡人。多</a><a name="0687a29" id="0687a29">種有漏處最初犯戒。自今已去與比丘結戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220686c.htm'><img src='up.gif' border=0></a>
<a href='T220687b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>