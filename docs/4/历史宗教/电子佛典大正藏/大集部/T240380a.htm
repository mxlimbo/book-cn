<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0380a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷35)</font> 第八門第九子攝頌之餘說 <font face='Arial'>T24, p0380a</h2></font><hr>
<span class='old'>
</a><a name="0379c28" id="0379c28">言世尊。我為喬答摩辦清淨食已載至此。唯</a><a name="0379c29" id="0379c29">願慈悲哀憐納受。時阿難陀。於世尊後執扇</span><a name="0380a01" id="0380a01">招涼。佛告阿難陀曰。汝今可告於此聚落所</a><a name="0380a02" id="0380a02">有苾芻。皆令集在常食堂中。時阿難陀既往</a><a name="0380a03" id="0380a03">告已。悉皆集在常食堂中。即還白佛諸人盡</a><a name="0380a04" id="0380a04">集願佛知時。世尊往彼就座而坐。時婆羅門</a><a name="0380a05" id="0380a05">見佛僧眾悉皆坐已。即以自手持妙飲食供</a><a name="0380a06" id="0380a06">養佛僧。大眾食竟嚼齒木洗手已屏收缽器。</a><a name="0380a07" id="0380a07">便取小席於佛前坐聽說法要。爾時世尊受</a><a name="0380a08" id="0380a08">婆羅門所設飲食。唱隨喜已說伽他曰</a><a name="0380a09" id="0380a09"><p class='lg'>　　祭祀火為最　　　初頌論中最</a><br><a name="0380a10" id="0380a10">　　人中王為最　　　眾流海為最</a><br><a name="0380a11" id="0380a11">　　眾星月為最　　　光中日為最</a><br><a name="0380a12" id="0380a12">　　十方世界中　　　凡聖佛為最</a><br><a name="0380a13" id="0380a13">　　所為布施者　　　必獲其義利</a><br><a name="0380a14" id="0380a14">　　若為樂故施　　　後必得安樂　</p></a><a name="0380a15" id="0380a15"><p>爾時眾中有一莫訶羅苾芻。聞佛說此伽他</a><a name="0380a16" id="0380a16">之時。食雖飽足尚咬乾餅作大音聲。婆羅門</a><a name="0380a17" id="0380a17">見而白佛言。喬答摩聲聞弟子依教行不。佛</a><a name="0380a18" id="0380a18">告婆羅門有依不依。喬答摩我今觀此。有樂</a><a name="0380a19" id="0380a19">法者有貪食者。喬答摩我有弟子名曰樹生。</a><a name="0380a20" id="0380a20">來至佛所共言論不。佛言彼來略共言論。喬</a><a name="0380a21" id="0380a21">答摩共彼所有問答談論。幸當為我廣說其</a><a name="0380a22" id="0380a22">事。佛即次第為說。時婆羅門白佛言。喬答</a><a name="0380a23" id="0380a23">摩其樹生者。無識寡聞心懷高慢。不生畏敬</a><a name="0380a24" id="0380a24">輕觸尊顏。唯願慈悲見容其過。佛告婆羅</a><a name="0380a25" id="0380a25">門我已容恕。時婆羅門復白佛言。喬答摩我</a><a name="0380a26" id="0380a26">乘車時。或控馬轡或舉鞭大喝。當爾之時願</a><a name="0380a27" id="0380a27">表知。我婆羅門妙花頂禮佛足。并問少病少</a><a name="0380a28" id="0380a28">惱起居輕利氣力安不。又白佛言。喬答摩。若</a><a name="0380a29" id="0380a29">復見我涉路而行。或脫革屣或時避道或時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240379c.htm'><img src='up.gif' border=0></a>
<a href='T240380b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>