<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0790b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷30)</font> 九十波逸底迦法 造大寺過限學處第二十 <font face='Arial'>T23, p0790b</h2></font><hr>
<span class='old'>
</a><a name="0790a28" id="0790a28">闡陀觀所羅糗。長者問曰仁何所觀。闡陀告</a><a name="0790a29" id="0790a29">曰。我欲觀蟲。若有蟲者我不應食。長者報曰。</span><a name="0790b01" id="0790b01">若食蟲者當有何過。報曰。如世尊言。若殺生</a><a name="0790b02" id="0790b02">者由數習故。身壞命終墮於地獄餓鬼傍生</a><a name="0790b03" id="0790b03">受諸苦惱。設生人中短命多病。然闡陀苾芻</a><a name="0790b04" id="0790b04">妙閑三藏得無礙辯。善識時宜應機說法。即</a><a name="0790b05" id="0790b05">為長者宣說法要。讚修十善毀行十惡。時彼</a><a name="0790b06" id="0790b06">長者既聞法已心生敬信。即便入舍令辦種</a><a name="0790b07" id="0790b07">種上妙飲食。并諸異味盛滿盤器持來供奉。</a><a name="0790b08" id="0790b08">闡陀見已即便生念。我聞木釜一煮便休。若</a><a name="0790b09" id="0790b09">受此施即為前食亦為後供而告之曰。施主</a><a name="0790b10" id="0790b10">我已受得他所施糗。豈容見棄噉美食耶。長</a><a name="0790b11" id="0790b11">者曰。我等俗法先得麤食後逢美妙。棄前惡</a><a name="0790b12" id="0790b12">食實無[<a href='javascript:showpic("images/067874.gif")'>億-音+(夫*夫)</a>]咎。闡陀報曰。長者俗人無戒隨意</a><a name="0790b13" id="0790b13">所為。我受戒品豈得同彼受他信施輒輕棄</a><a name="0790b14" id="0790b14">耶。是時長者聞此語已倍生深信。闡陀即便</a><a name="0790b15" id="0790b15">見辭而去。長者告曰。大德於時時間賜過我</a><a name="0790b16" id="0790b16">舍。即便報曰。我實欲得數數相過。而守門人</a><a name="0790b17" id="0790b17">猶如暴惡琰摩獄卒。不聽前進。于時長者</a><a name="0790b18" id="0790b18">喚守門人告云。汝見聖者闡陀入時不應遮</a><a name="0790b19" id="0790b19">止。答曰依教。是時闡陀便即思念。若更有餘</a><a name="0790b20" id="0790b20">黑缽者入。不識機宜令其失信。我今宜可預</a><a name="0790b21" id="0790b21">設方便不令其入。報守門者曰。咄男子汝今</a><a name="0790b22" id="0790b22">知不。此家長者我以大緣令其敬信。門人報</a><a name="0790b23" id="0790b23">曰。我已知之。告云汝從今後。勿令諸餘黑缽</a><a name="0790b24" id="0790b24">之輩輒入此門。若放入者我令長者與汝重</a><a name="0790b25" id="0790b25">杖替以別人。彼便報曰。仁入此門非我所欲。</a><a name="0790b26" id="0790b26">豈令餘者而輒進耶。請勿為慮。是時闡陀於</a><a name="0790b27" id="0790b27">時時間來詣其舍。為長者夫婦宣揚妙法。令</a><a name="0790b28" id="0790b28">受三歸持五學處。時長者報曰。聖者若於資</a><a name="0790b29" id="0790b29">緣有所須者。於我家中隨意當取。請勿為外。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230790a.htm'><img src='up.gif' border=0></a>
<a href='T230790c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>