<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1501 菩薩戒本 1110b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1501 菩薩戒本</font> <font face='Arial'>(卷1)</font> <font face='Arial'>T24, p1110b</h2></font><hr>
<span class='old'>
<p><p></span><a name="1110b01" id="1110b01"></a><a name="1110b02" id="1110b02"><p><b>　　<A NAME="n666"></A>No. 1501</b></a><a name="1110b03" id="1110b03"><p class='juan'>
菩薩戒本(出瑜伽論本事分中菩薩地)</p>
</a><a name="1110b04" id="1110b04"></a><a name="1110b05" id="1110b05"><p><span class='byline'>　　　　彌勒菩薩說</span><br></a><a name="1110b06" id="1110b06"><p><span class='byline'>　　　　沙門玄奘奉　詔譯</span><br></a><a name="1110b07" id="1110b07"><p>若諸菩薩。已受菩薩所受淨戒。應自數數專</a><a name="1110b08" id="1110b08">諦思惟。此是菩薩正所應作。此非菩薩正所</a><a name="1110b09" id="1110b09">應作。既思惟已然後為成。正所作業當勤修</a><a name="1110b10" id="1110b10">學。又應專勵聽聞菩薩素呾纜藏。及以菩薩</a><a name="1110b11" id="1110b11">摩呾理迦。隨其所聞當勤修學</a><a name="1110b12" id="1110b12"><p>若諸菩薩住戒律儀。有其四種他勝處法。何</a><a name="1110b13" id="1110b13">等為四。若諸菩薩為欲貪求利養恭敬。自讚</a><a name="1110b14" id="1110b14">毀他是名第一他勝處法。若諸菩薩現有資財</a><a name="1110b15" id="1110b15">性慳財故。有苦有貧無依無怙。正求財者來</a><a name="1110b16" id="1110b16">現在前。不起哀憐而修惠捨。正求法者來現</a><a name="1110b17" id="1110b17">在前。性慳法故雖現有法而不捨施。是名第</a><a name="1110b18" id="1110b18">二他勝處法。若諸菩薩長養如是種類忿纏。</a><a name="1110b19" id="1110b19">由是因緣不唯發起麤言便息。由忿蔽故加</a><a name="1110b20" id="1110b20">以手足塊石刀杖。埵打傷害損惱有情。內</a><a name="1110b21" id="1110b21">懷猛利忿恨意樂。有所違犯。他來諫謝不受</a><a name="1110b22" id="1110b22">不忍不捨怨結。是名第三他勝處法。若諸菩</a><a name="1110b23" id="1110b23">薩謗菩薩藏愛樂宣說。開示建立像似正法。</a><a name="1110b24" id="1110b24">於像似法。或自信解。或隨他轉。是名第四</a><a name="1110b25" id="1110b25">他勝處法。菩薩於四他勝處法。隨犯一種況</a><a name="1110b26" id="1110b26">犯一切。不復堪能於現法中增長攝受。菩薩</a><a name="1110b27" id="1110b27">廣大菩提資糧。不復堪能於現法中意樂清</a><a name="1110b28" id="1110b28">淨。是即名為相似菩薩非真菩薩。菩薩若用</a><a name="1110b29" id="1110b29">軟中品纏。毀犯四種他勝處法不捨菩薩淨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241110a.htm'><img src='up.gif' border=0></a>
<a href='T241110c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>