<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0820a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷35)</font> 九十波逸底迦法 過三缽受食學處第三十三 <font face='Arial'>T23, p0820a</h2></font><hr>
<span class='old'>
</a><a name="0819c28" id="0819c28">至寺已馬勝報曰。賢首可為我作如是事業。</a><a name="0819c29" id="0819c29">隨言為作。尋復告言。為作此事。如是展轉至</span><a name="0820a01" id="0820a01">日將暮。告言。男子汝可歸還。時彼使人出</a><a name="0820a02" id="0820a02">城而去。途經險處為賊所劫。既入營中。諸人</a><a name="0820a03" id="0820a03">問曰。路糧何似。報言。幾將失命。寧有路糧。</a><a name="0820a04" id="0820a04">問曰。豈不聖者與汝援人。答曰。准理即是彼</a><a name="0820a05" id="0820a05">令賊劫。問其何故。答曰。彼至寺中令我作務。</a><a name="0820a06" id="0820a06">憑看市易總不言及。至日將暮方遣出城。由</a><a name="0820a07" id="0820a07">此夜行遂遭賊劫。時諸商人聞是語已咸共</a><a name="0820a08" id="0820a08">譏嫌。此諸釋子失沙門行。云何委寄反被相</a><a name="0820a09" id="0820a09">欺。此是緣起尚未制戒</a><a name="0820a10" id="0820a10"><p>佛在室羅伐城逝多林給孤獨園。時此城中</a><a name="0820a11" id="0820a11">有一長者。娶妻未久便誕一女。眇其右目。後</a><a name="0820a12" id="0820a12">漸長大。同年女伴皆並娉人唯此一女眇目</a><a name="0820a13" id="0820a13">無相。其年雖大人無娶者。於此城內復有居</a><a name="0820a14" id="0820a14">士。於同望族娶女為妻。未經多時妻遂身死。</a><a name="0820a15" id="0820a15">更娶第二亦復身亡。如是乃至第七娶妻。悉</a><a name="0820a16" id="0820a16">皆身死。時人並皆喚為妨婦。即因此事以立</a><a name="0820a17" id="0820a17">其名。時妨婦長者更欲娶妻人皆不與。作如</a><a name="0820a18" id="0820a18">是語。我今豈可令女死耶。我不能與。復求</a><a name="0820a19" id="0820a19">寡婦欲娶為妻。彼便告曰。我於己命豈不吝</a><a name="0820a20" id="0820a20">惜入汝舍乎。時彼長者求妻不得。躬自營</a><a name="0820a21" id="0820a21">勞檢校家事。後於異時有舊知識。來至其家。</a><a name="0820a22" id="0820a22">見其作務告曰。仁何所為。答曰。我營家事。彼</a><a name="0820a23" id="0820a23">便告曰。何意仁今自知家務。曰已娶七婦皆</a><a name="0820a24" id="0820a24">悉身亡。無第二人可知家業。友人報曰。何不</a><a name="0820a25" id="0820a25">求餘。答言。比日雖求人不見與。皆云我豈不</a><a name="0820a26" id="0820a26">惜女耶。娉向汝家令其早死。若如是者何不</a><a name="0820a27" id="0820a27">更求諸餘寡婦。長者具以事答。雖求寡婦亦</a><a name="0820a28" id="0820a28">不肯來。知友曰。某家有女。眇其右目。何不見</a><a name="0820a29" id="0820a29">求。答曰。彼亦不與。知友曰。試往求之。或容<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230819c.htm'><img src='up.gif' border=0></a>
<a href='T230820b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>