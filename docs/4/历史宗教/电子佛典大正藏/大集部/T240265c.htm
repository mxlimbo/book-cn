<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0265c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷13)</font> 第二門第十子攝頌難陀因緣之餘 <font face='Arial'>T24, p0265c</h2></font><hr>
<span class='old'>
</a><a name="0265b28" id="0265b28">他。苾芻令出寺外。違者得越法罪。世尊。既制</a><a name="0265b29" id="0265b29">不驅苾芻令出寺外。時諸苾芻於弟子門人</span><a name="0265c01" id="0265c01">皆不敢訶責。遂慢法式不肯奉行。佛言應須</a><a name="0265c02" id="0265c02">訶責。苾芻不知云何訶責。佛言。有五種訶</a><a name="0265c03" id="0265c03">法。一者不共語。二者不教授。三者不同受</a><a name="0265c04" id="0265c04">用。四者遮其善事。五者不與依止。言不共語</a><a name="0265c05" id="0265c05">者。謂不共言語所有問答。言不教授者。於利</a><a name="0265c06" id="0265c06">害事皆不教詔。言不同受用者。所有供承皆</a><a name="0265c07" id="0265c07">不應受。衣食及法亦不交通。言遮善事者所</a><a name="0265c08" id="0265c08">有修行善品勝事皆不令作。言不與依止者。</a><a name="0265c09" id="0265c09">謂絕師徒相依止事不共同房。如佛所言應</a><a name="0265c10" id="0265c10">訶責者。苾芻於事不為簡擇即便訶責。佛言</a><a name="0265c11" id="0265c11">不應隨事即為訶責。若有五法方合訶之。云</a><a name="0265c12" id="0265c12">何為五。一者不信。二者懈怠。三者惡口。四者</a><a name="0265c13" id="0265c13">情無羞恥。五者近惡知識。時諸苾芻具此五</a><a name="0265c14" id="0265c14">法方始訶責。若不具五即不訶責。佛言五法</a><a name="0265c15" id="0265c15">之中隨有一時即須訶責。訶弟子時諸餘苾芻</a><a name="0265c16" id="0265c16">遂相攝受。佛言若被親教師軌範師訶責之</a><a name="0265c17" id="0265c17">時。餘人攝受作離間意。是破僧方便得窣吐</a><a name="0265c18" id="0265c18">羅罪。佛言不應攝受。時諸苾芻皆不容許。因</a><a name="0265c19" id="0265c19">此難調更不恭敬。或有出國或有還俗。佛言</a><a name="0265c20" id="0265c20">應令苾芻教其改悔生恭敬心。彼即令其不善</a><a name="0265c21" id="0265c21">巧者。至彼人邊。告言具壽汝親教師喚乞歡</a><a name="0265c22" id="0265c22">喜。彼更高慢。佛言應令善巧苾芻教令改悔</a><a name="0265c23" id="0265c23">深起殷心。時彼本師見來收謝。便不簡別即</a><a name="0265c24" id="0265c24">相容捨。彼於善品不能增進。復有少年因斯</a><a name="0265c25" id="0265c25">歸俗。佛言具五種法應作懺摩。一者有信心。</a><a name="0265c26" id="0265c26">二者發精進。三者生恭敬。四者口出美言。五</a><a name="0265c27" id="0265c27">者近善知識。佛言於此五中隨有多少亦可懺</a><a name="0265c28" id="0265c28">摩。然諸苾芻不合訶責而訶責者得越法罪。</a><a name="0265c29" id="0265c29">應合訶責而不訶責亦越法罪。不合容捨而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240265b.htm'><img src='up.gif' border=0></a>
<a href='T240266a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>