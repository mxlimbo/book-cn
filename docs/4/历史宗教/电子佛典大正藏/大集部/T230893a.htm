<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0893a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷48)</font> 九十波逸底迦法 入王宮門學處第八十二之一 <font face='Arial'>T23, p0893a</h2></font><hr>
<span class='old'>
</a><a name="0892c28" id="0892c28">爾時長者遂請五百獨覺聖人就舍而食。時</a><a name="0892c29" id="0892c29">此眾中有一獨覺。身患風疾食時手戰其缽</span><a name="0893a01" id="0893a01">欲墮。時善續長者有一小女。見彼手戰便脫</a><a name="0893a02" id="0893a02">臂釧用支其缽。見不動已即便發願。猶如此</a><a name="0893a03" id="0893a03">缽不復動搖。我於來世所聽妙法心無動搖</a><a name="0893a04" id="0893a04">領悟不忘。復一聖人身患曲脊。便於他日食</a><a name="0893a05" id="0893a05">時不見。女問父曰。有一聖者何不來食。父曰</a><a name="0893a06" id="0893a06">聖者何狀。女便戲心曲脊學聖者形。如此聖</a><a name="0893a07" id="0893a07">人眾中不見。又復常喚親戚為婢。大王當知。</a><a name="0893a08" id="0893a08">由奉缽支發願力故。今得聞持聰明領悟。由</a><a name="0893a09" id="0893a09">作輕心學聖人故。今得曲脊報。由昔喚人。為</a><a name="0893a10" id="0893a10">婢故常居賤類王復請佛。何因無比於七日</a><a name="0893a11" id="0893a11">中居地。牢內不得飲食而容貌不變。佛告大</a><a name="0893a12" id="0893a12">王。於過去世有婆羅門女。與剎帝利女共為</a><a name="0893a13" id="0893a13">知友。其剎帝利女有信敬心。每施苾芻隨時</a><a name="0893a14" id="0893a14">飲食。後時婆羅門女命剎帝利女就舍而食。</a><a name="0893a15" id="0893a15">既至舍已。有獨覺者。為乞食故來至其家。剎</a><a name="0893a16" id="0893a16">帝利女報婆羅門女曰。與聖者食。女言。我不</a><a name="0893a17" id="0893a17">能與。報曰。若不施者我自還家奉施其食。時</a><a name="0893a18" id="0893a18">婆羅門女隨知友情持食施與。剎帝利女見</a><a name="0893a19" id="0893a19">施食已教其發願。即發願曰。願我此福。今生</a><a name="0893a20" id="0893a20">後生莫受勝報。遭厄難時勿受飢苦。由彼願</a><a name="0893a21" id="0893a21">力今不受飢顏容不變。後於異時妙音長者</a><a name="0893a22" id="0893a22">供養佛僧。有一使女常令供給。此女遇疾因</a><a name="0893a23" id="0893a23">即身亡。臨命終時便發是願。我比役力供佛</a><a name="0893a24" id="0893a24">及僧。所有福緣捨此身已。當於妙音長者最</a><a name="0893a25" id="0893a25">大夫人託娠受生。顏貌姝美與妙容相似。鄔</a><a name="0893a26" id="0893a26">陀延王納我為后。作是願已即便命終託娠</a><a name="0893a27" id="0893a27">夫人。時經九月初誕之際室滿光明。因名吉</a><a name="0893a28" id="0893a28">祥慧。憶前生事。年漸長大。宿殖信心。具壽阿</a><a name="0893a29" id="0893a29">難陀次行乞食遇至其舍。時吉祥女頂禮足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230892c.htm'><img src='up.gif' border=0></a>
<a href='T230893b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>