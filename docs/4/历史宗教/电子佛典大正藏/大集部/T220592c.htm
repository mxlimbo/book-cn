<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0592c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷4)</font> 二十三僧殘法之一 <font face='Arial'>T22, p0592c</h2></font><hr>
<span class='old'>
</a><a name="0592b28" id="0592b28">道來。如是轉倍遣人乃至六十四人。如是</a><a name="0592b29" id="0592b29">根本斷滅不可分別不知誰害世尊。世尊</span><a name="0592c01" id="0592c01">爾時在豬坎窟中坐。從此窟出於山巖下</a><a name="0592c02" id="0592c02">經行。佛自念言。昔我所作緣對期在今日。時</a><a name="0592c03" id="0592c03">二人受提婆達教。即著鎧執持刀杖往趣</a><a name="0592c04" id="0592c04">世尊。彼二人心念我欲害佛。適生此念即</a><a name="0592c05" id="0592c05">時不能得前。念言世尊有大神德威力無</a><a name="0592c06" id="0592c06">量。正使弟子亦有神力。我等豈能得害世</a><a name="0592c07" id="0592c07">尊。適生此念即便得往。遙見世尊顏貌端</a><a name="0592c08" id="0592c08">正。諸根寂定得上調伏第一寂滅。諸根堅固</a><a name="0592c09" id="0592c09">如調龍象。意不錯亂猶水澄清內外清徹。</a><a name="0592c10" id="0592c10">見已發歡喜心。即捨刀杖置在一處。前詣</a><a name="0592c11" id="0592c11">世尊所。頭面作禮在一面坐。世尊漸漸為</a><a name="0592c12" id="0592c12">二人說微妙法。使發歡喜勸令修善。說</a><a name="0592c13" id="0592c13">施說戒說生天福。呵欲不淨讚歎出離。二</a><a name="0592c14" id="0592c14">人即於座上諸塵垢盡得法眼淨見法得</a><a name="0592c15" id="0592c15">法。白佛言。自今已去受三自歸。歸依佛</a><a name="0592c16" id="0592c16">歸依法歸依僧。作優婆塞。自今已去盡形</a><a name="0592c17" id="0592c17">壽不殺生乃至不飲酒。時世尊告二人言。</a><a name="0592c18" id="0592c18">汝欲還者乃更從彼道去莫從此道。即從</a><a name="0592c19" id="0592c19">坐起頭面禮佛遶三匝而去。到提婆達所</a><a name="0592c20" id="0592c20">語言。世尊有大神德威力。無量弟子亦有神</a><a name="0592c21" id="0592c21">力。我等豈能害世尊耶。時提婆達報言。</a><a name="0592c22" id="0592c22">汝出去滅去何用汝為。云何二人不能殺</a><a name="0592c23" id="0592c23">一人。提婆達乘此恚意。自往耆闍崛山。手</a><a name="0592c24" id="0592c24">執大石遙擲世尊。時有天即接石置山頂</a><a name="0592c25" id="0592c25">上。從彼石邊有小迸石片來打佛足指</a><a name="0592c26" id="0592c26">傷皮血出。時世尊即右顧猶如大龍作</a><a name="0592c27" id="0592c27">如是言。未曾有瞿曇乃作是事。時世尊即</a><a name="0592c28" id="0592c28">還入窟。自襞僧伽梨四疊。右脅臥猶如</a><a name="0592c29" id="0592c29">師子。腳腳相累極患疼痛一心忍之。時眾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220592b.htm'><img src='up.gif' border=0></a>
<a href='T220593a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>