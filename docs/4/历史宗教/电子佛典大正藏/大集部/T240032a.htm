<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0032a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷7)</font> 菴羅夫人緣餘 <font face='Arial'>T24, p0032a</h2></font><hr>
<span class='old'>
</a><a name="0031c28" id="0031c28">漏。心得解脫。彼苾芻復不從有漏心得解脫。</a><a name="0031c29" id="0031c29">何以故。由彼修習故。而得解脫。作如是答。</span><a name="0032a01" id="0032a01">云何修習故。謂修四念住。乃至八聖道等。而</a><a name="0032a02" id="0032a02">修習故。作如是答。苾芻當知。如木作師。并及</a><a name="0032a03" id="0032a03">弟子。常用斤斧。由常用故。遂有指痕。苾芻當</a><a name="0032a04" id="0032a04">知。彼木作師。并及弟子。然而不能自順正智</a><a name="0032a05" id="0032a05">正見。轉用斧柯。由數用故。不覺自盡。既見盡</a><a name="0032a06" id="0032a06">已。始生其念。知此柯盡。彼習定苾芻。亦復如</a><a name="0032a07" id="0032a07">是。然而不能自順正智正見而轉。不自覺知</a><a name="0032a08" id="0032a08">斷漏多少。後至漏盡。方始證知。何以故。由勤</a><a name="0032a09" id="0032a09">修習。何以能證。作如是答。云何修習。謂</a><a name="0032a10" id="0032a10">修習四念住。乃至八聖道等。由修習故。作</a><a name="0032a11" id="0032a11">如是說。苾芻當知。猶如海舡經水六月。出於</a><a name="0032a12" id="0032a12">岸上。經暑夏月。風日吹曝後遭天雨。自然分</a><a name="0032a13" id="0032a13">散。彼修定苾芻。亦復如是。諸相應結。隨眠煩</a><a name="0032a14" id="0032a14">惱。諸障礙等。自然解散。何以故。彼由修習。</a><a name="0032a15" id="0032a15">皆能解脫。云何修習。而能解脫。謂修習等。廣</a><a name="0032a16" id="0032a16">說如上。由修習故。作如是言。爾時世尊。說此</a><a name="0032a17" id="0032a17">法時。有六十苾芻。不生諸漏。心得解脫。爾時</a><a name="0032a18" id="0032a18">世尊人間慢行。至天指城。告具壽阿難陀曰。</a><a name="0032a19" id="0032a19">今此城中。善覺釋迦生長此城。又至嵐毘尼</a><a name="0032a20" id="0032a20">園。世尊復告阿難陀曰。我於此林中。亦既</a><a name="0032a21" id="0032a21">生已。南行七步。不假人扶。觀察四方。便作是</a><a name="0032a22" id="0032a22">言。此最後身。更不受生。復至劫比羅城。告具</a><a name="0032a23" id="0032a23">壽阿難陀曰。彼淨飯王生於此城。長受王</a><a name="0032a24" id="0032a24">位。復至毘輸那羅城。是時世尊告諸苾芻。</a><a name="0032a25" id="0032a25">我今為汝。分別解說善惡二報。汝等諦聽。</a><a name="0032a26" id="0032a26">善思念之。何者惡眾。謂欲瞋癡怖畏惑等。相</a><a name="0032a27" id="0032a27">隨計縛。是名惡眾。云何善眾。謂不隨順諸</a><a name="0032a28" id="0032a28">欲瞋癡怖等。名為善眾。如上二眾。我今說</a><a name="0032a29" id="0032a29">已。世尊復至俱那聚落。告具壽阿難陀曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240031c.htm'><img src='up.gif' border=0></a>
<a href='T240032b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>