<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清淨毘尼方廣經 1079a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清淨毘尼方廣經</font> <font face='Arial'>(卷1)</font> <font face='Arial'>T24, p1079a</h2></font><hr>
<span class='old'>
</a><a name="1078c28" id="1078c28">處故。慧度門到於一切眾生心行之彼岸故。</a><a name="1078c29" id="1078c29">六波羅蜜門大乘故。六神通門慧光明故。法</span><a name="1079a01" id="1079a01">施忍門不隨他智故。天子又問。文殊師利。何</a><a name="1079a02" id="1079a02">等為法界門。文殊師利言。天子。普遍門是</a><a name="1079a03" id="1079a03">法界門。天子言。何界是法界。文殊師利言。</a><a name="1079a04" id="1079a04">一切眾生界是法界。天子言。文殊師利。法界</a><a name="1079a05" id="1079a05">有邊際不。答言。天子。於意云何。虛空有邊際</a><a name="1079a06" id="1079a06">不。不也。文殊師利。天子。猶如虛空無有邊</a><a name="1079a07" id="1079a07">際。法界亦爾無有邊際。天子言。文殊師利。</a><a name="1079a08" id="1079a08">汝知法界耶。答言。天子。法界不知法界。天子</a><a name="1079a09" id="1079a09">言。文殊師利。汝知何法有如是辯。答言。天子</a><a name="1079a10" id="1079a10">於意云何。響知何法而出音聲。天子言。響</a><a name="1079a11" id="1079a11">無所知而出音聲。以因緣故而有音聲。如是</a><a name="1079a12" id="1079a12">天子。菩薩緣眾生故。而有所說。天子言。汝住</a><a name="1079a13" id="1079a13">何處能有所說。答言。天子。猶如如來化人所</a><a name="1079a14" id="1079a14">住。而有所說。我住亦爾。天子言。如來化人</a><a name="1079a15" id="1079a15">無有住處。答言。天子。如來子人無所住而</a><a name="1079a16" id="1079a16">有所說。一切諸法亦無所住。而有所說。天</a><a name="1079a17" id="1079a17">子言。文殊師利。若一切法無住。汝住何處</a><a name="1079a18" id="1079a18">成無上道。文殊師利言。天子我住無間。成無</a><a name="1079a19" id="1079a19">上道。天子言。無間為住何處。答言。無間住無</a><a name="1079a20" id="1079a20">根本。天子言。文殊師利。住無間者必墮地獄</a><a name="1079a21" id="1079a21">答言。天子如是如是如來所說造五無間必</a><a name="1079a22" id="1079a22">墮地獄。天子。我今亦住於五無間。天子。菩</a><a name="1079a23" id="1079a23">薩住五無間成無上道何等為五菩薩摩訶薩</a><a name="1079a24" id="1079a24">從初發心求無上道。中間不墮聲聞緣覺地。</a><a name="1079a25" id="1079a25">是初無間。我應救濟一切眾生中間無懈。是</a><a name="1079a26" id="1079a26">二無間。捨一切物中間無慳。是三無間。知諸</a><a name="1079a27" id="1079a27">法無生。中間不與諸見共住。是四無間。若知</a><a name="1079a28" id="1079a28">若見若斷平等正覺。以一念相應慧而覺知</a><a name="1079a29" id="1079a29">之。中間不起必成正覺。是五無間。若菩薩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241078c.htm'><img src='up.gif' border=0></a>
<a href='T241079b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>