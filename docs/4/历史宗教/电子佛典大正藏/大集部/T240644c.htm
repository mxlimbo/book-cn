<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本說一切有部毘奈耶頌 0644c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本說一切有部毘奈耶頌</font> <font face='Arial'>(卷2)</font> 第五部眾學法 <font face='Arial'>T24, p0644c</h2></font><hr>
<span class='old'>
</a><br><a name="0644b28" id="0644b28">　　不象鼻蛇頭　　　不作多羅葉</a><br><a name="0644b29" id="0644b29">　　亦不為豆團　　　如是應當學</span><br><a name="0644c01" id="0644c01">　　支伐羅披著　　　好圓整應知</a><br><a name="0644c02" id="0644c02">　　不太高及下　　　好披正覆身</a><br><a name="0644c03" id="0644c03">　　少為言語聲　　　亦不高遠視</a><br><a name="0644c04" id="0644c04">　　但睹六尺量　　　可長於一尋</a><br><a name="0644c05" id="0644c05">　　是往俗舍像　　　如是應當學</a><br><a name="0644c06" id="0644c06">　　俗家不覆頭　　　亦不偏抄服</a><br><a name="0644c07" id="0644c07">　　及不雙抄舉　　　不叉腰撫肩</a><br><a name="0644c08" id="0644c08">　　不作蹲地行　　　亦不足指去</a><br><a name="0644c09" id="0644c09">　　不跳不庂足　　　不作柱身行</a><br><a name="0644c10" id="0644c10">　　亦不搖身行　　　不掉臂而去</a><br><a name="0644c11" id="0644c11">　　不作搖頭入　　　不連手肩排</a><br><a name="0644c12" id="0644c12">　　未許不輒坐　　　坐須善觀察</a><br><a name="0644c13" id="0644c13">　　若重放身時　　　此能生大過</a><br><a name="0644c14" id="0644c14">　　不疊足重踝　　　亦不急踡腳</a><br><a name="0644c15" id="0644c15">　　不得長舒足　　　勿使露身形</a><br><a name="0644c16" id="0644c16">　　下明恭敬食　　　不應令缽滿</a><br><a name="0644c17" id="0644c17">　　應留一指許　　　并羹次第餐</a><br><a name="0644c18" id="0644c18">　　行食未當前　　　不得預張缽</a><br><a name="0644c19" id="0644c19">　　缽不安食上　　　恭敬可為餐</a><br><a name="0644c20" id="0644c20">　　團不極小大　　　不得預張口</a><br><a name="0644c21" id="0644c21">　　如其口含食　　　不合輒為言</a><br><a name="0644c22" id="0644c22">　　不以飯覆羹　　　亦不菜蓋飯</a><br><a name="0644c23" id="0644c23">　　更作希望意　　　由此益貪心</a><br><a name="0644c24" id="0644c24">　　不欱不[<a href='javascript:showpic("images/073878.gif")'>口*((甫-、)/寸)</a>][<a href='javascript:showpic("images/004244.gif")'>口*集</a>]　　　不呵不吹氣</a><br><a name="0644c25" id="0644c25">　　不以飯置脣　　　不應毀呰食</a><br><a name="0644c26" id="0644c26">　　不脹鰓嚙半　　　不舒舌彈舌</a><br><a name="0644c27" id="0644c27">　　不為窣睹波　　　後破方餐噉</a><br><a name="0644c28" id="0644c28">　　不舐手舐缽　　　不振缽振手</a><br><a name="0644c29" id="0644c29">　　當作缽中想　　　繫念可應餐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240644b.htm'><img src='up.gif' border=0></a>
<a href='T240645a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>