<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0239b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷33)</font> <font face='Arial'>T23, p0239b</h2></font><hr>
<span class='old'>
</a><a name="0239a28" id="0239a28">清淨同見比丘。得作出罪羯磨。從今別住竟</a><a name="0239a29" id="0239a29">人作第二十人。行摩那埵人作第二十人。若</span><a name="0239b01" id="0239b01">行摩那埵竟人作第二十人。若不共住人作</a><a name="0239b02" id="0239b02">第二十人。皆不應作出罪羯磨。從今二別住</a><a name="0239b03" id="0239b03">竟人。十八清淨人。乃至一切不共住人亦如</a><a name="0239b04" id="0239b04">是。極少二十清淨同見比丘。應作出罪羯磨</a><a name="0239b05" id="0239b05">(八法中順行法第五竟)</a><a name="0239b06" id="0239b06"><p><b>　　<A NAME="n72"></A>八法中遮法第六</b></a><a name="0239b07" id="0239b07"><p>佛在瞻波國。爾時世尊。十五日布薩時。在眾</a><a name="0239b08" id="0239b08">僧前敷座處坐。觀諸比丘心。觀諸比丘心已。</a><a name="0239b09" id="0239b09">初夜默然入定。爾時有一比丘。從坐起偏袒</a><a name="0239b10" id="0239b10">右肩右膝著地合掌白佛言。世尊。初夜分過。</a><a name="0239b11" id="0239b11">佛及僧坐久。願世尊說波羅提木叉。佛時默</a><a name="0239b12" id="0239b12">然。至中夜分。是比丘第二從坐起偏袒右肩</a><a name="0239b13" id="0239b13">合掌白佛言。世尊。初夜已過中夜又過。佛及</a><a name="0239b14" id="0239b14">僧坐久。願世尊說波羅提木叉。佛故默然。至</a><a name="0239b15" id="0239b15">後夜。是比丘第三從坐起偏袒右肩合掌白</a><a name="0239b16" id="0239b16">佛言。世尊。初夜分過中夜亦過。後夜分多過。</a><a name="0239b17" id="0239b17">東方欲動。佛及僧坐久。願世尊說波羅提木</a><a name="0239b18" id="0239b18">叉。爾時佛語是比丘。我眾不清淨。時長老目</a><a name="0239b19" id="0239b19">連在眾中坐。便作是念。佛為誰故作是言。我</a><a name="0239b20" id="0239b20">眾不清淨。我當入定觀之。佛為誰故乃說是</a><a name="0239b21" id="0239b21">語。即便入定觀一切眾心。如是觀時。見佛所</a><a name="0239b22" id="0239b22">為不清淨比丘。尋從定起。詣是比丘所。捉臂</a><a name="0239b23" id="0239b23">拽出語言。癡人。汝遠去滅去。永離比丘法。</a><a name="0239b24" id="0239b24">汝今僧中末後共住。時目連驅比丘出已閉</a><a name="0239b25" id="0239b25">門下橝。往詣佛所頭面禮佛足卻坐一面白</a><a name="0239b26" id="0239b26">佛言。世尊。佛所說眾不清淨比丘。我已驅出</a><a name="0239b27" id="0239b27">語言。癡人。遠去滅去。永離比丘法。汝今僧中</a><a name="0239b28" id="0239b28">末後共住世尊。初夜已過中夜亦過。後夜多</a><a name="0239b29" id="0239b29">過東方欲動。佛及僧坐久。願世尊說波羅提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230239a.htm'><img src='up.gif' border=0></a>
<a href='T230239c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>