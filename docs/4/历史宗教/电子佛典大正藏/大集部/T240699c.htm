<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0699c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷4)</font> 阿育王品第三集法藏 <font face='Arial'>T24, p0699c</h2></font><hr>
<span class='old'>
</a><a name="0699b28" id="0699b28">有色而已實無味。佛欲調伏婆羅門故。答</a><a name="0699b29" id="0699b29">言。汝言無味。實無味。何以故。如世間人色</span><a name="0699c01" id="0699c01">聲香味觸。以此為味。如來於此已斷。譬如</a><a name="0699c02" id="0699c02">斷多羅樹永不復生。婆羅門言。若如是者</a><a name="0699c03" id="0699c03">便為貢高。佛答言。因汝語故。即有貢高。</a><a name="0699c04" id="0699c04">何謂我貢高。過去三世諸佛。不為世人作</a><a name="0699c05" id="0699c05">禮。我種如是。是故貢高。婆羅門言。若如此</a><a name="0699c06" id="0699c06">者便無所作。佛答言。如汝所語。我實不</a><a name="0699c07" id="0699c07">作。何謂不作。我不作偷盜妄語欺誑婬欲</a><a name="0699c08" id="0699c08">諸惡業等身口意業。我悉不為。故名不作。</a><a name="0699c09" id="0699c09">婆羅門言。此人便自斷其種耶。佛答言。實</a><a name="0699c10" id="0699c10">爾。何以故。三界中一切種種諸煩惱。我皆以</a><a name="0699c11" id="0699c11">斷故名斷種。婆羅門罔然。不知以何答。更</a><a name="0699c12" id="0699c12">改語。此人可薄不淨。佛答曰。如我意者實</a><a name="0699c13" id="0699c13">有不淨。有人縱心口為惡者。此是可薄不</a><a name="0699c14" id="0699c14">淨。婆羅門便恚言。此人亦聞我語隨事而</a><a name="0699c15" id="0699c15">滅之。佛又答曰。三界諸煩惱中我實已滅。婆</a><a name="0699c16" id="0699c16">羅門又言。此人可念不堪共語。佛答曰。實</a><a name="0699c17" id="0699c17">有如此我亦又念。諸愚癡人甚可憐愍。</a><a name="0699c18" id="0699c18">為惡業不念修善。婆羅門便生瞋恚罵言。</a><a name="0699c19" id="0699c19">此人當是日夜不眠。思求文章窮世間人。</a><a name="0699c20" id="0699c20">佛答曰。實有如此。何以故。我不入胎眠</a><a name="0699c21" id="0699c21">故。亦不入天上眠故。故名不眠。於是婆羅</a><a name="0699c22" id="0699c22">門以八事譏佛已。如來法王以憐愍心故。</a><a name="0699c23" id="0699c23">視婆羅門眼。欲令服甘露法味而為說法。</a><a name="0699c24" id="0699c24">是時婆羅門心中清淨。譬如虛空無諸雲翳。</a><a name="0699c25" id="0699c25">亦如日月照諸闇冥。如來以種種方便教</a><a name="0699c26" id="0699c26">化令知。如來自稱。我已得無上智慧常住</a><a name="0699c27" id="0699c27">涅槃。向婆羅門言。汝老死至近。來到我所。</a><a name="0699c28" id="0699c28">於汝實有所獲。何以故。譬如雞卵或八或</a><a name="0699c29" id="0699c29">十或十二。問曰。何以三種分別數。答曰。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240699b.htm'><img src='up.gif' border=0></a>
<a href='T240700a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>