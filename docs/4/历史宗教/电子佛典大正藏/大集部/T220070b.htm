<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0070b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷9)</font> 初分之五墮初 <font face='Arial'>T22, p0070b</h2></font><hr>
<span class='old'>
</a><a name="0070a28" id="0070a28">作枕褥。諸白衣見譏呵言。此物臭穢好生諸</a><a name="0070a29" id="0070a29">虫。云何比丘坐臥其上。無沙門行破沙門法。</span><a name="0070b01" id="0070b01">諸長老比丘。聞種種呵責。以是白佛。佛以是</a><a name="0070b02" id="0070b02">事集比丘僧。問諸比丘。汝等實爾不。答言。實</a><a name="0070b03" id="0070b03">爾世尊。佛種種呵責已。告諸比丘。今為諸比</a><a name="0070b04" id="0070b04">丘結戒。從今是戒應如是說。若比丘以兜羅</a><a name="0070b05" id="0070b05">貯坐臥具波逸提。兜羅者。柳華白楊華蒲梨</a><a name="0070b06" id="0070b06">華睒婆華若發心及方便欲貯皆突吉羅。作</a><a name="0070b07" id="0070b07">成波逸提。若不壞若坐。坐坐波逸提。若臥。臥</a><a name="0070b08" id="0070b08">臥波逸提。若他與受波逸提。要先棄然後得</a><a name="0070b09" id="0070b09">悔過。若不爾罪益深。比丘尼亦如是。式叉摩</a><a name="0070b10" id="0070b10">那沙彌沙彌尼突吉羅(八十四竟)</a><a name="0070b11" id="0070b11"><p>佛在舍衛城。爾時諸比丘畜高床老病比丘</a><a name="0070b12" id="0070b12">上下床時。墮地破傷或露形體。諸白衣見譏</a><a name="0070b13" id="0070b13">呵言。此諸沙門如王如貴人奢豪無儉。時波</a><a name="0070b14" id="0070b14">斯匿王。以所坐臥床與跋難陀。跋難陀得已</a><a name="0070b15" id="0070b15">於房內敷。世尊常法。五日一按行諸房。跋</a><a name="0070b16" id="0070b16">難陀白佛言。看我住床。佛呵責言。汝愚癡人</a><a name="0070b17" id="0070b17">如何安生死窟宅無求出意。汝不應自畜高</a><a name="0070b18" id="0070b18">床敷錦繡褥。犯者突吉羅。即以是事集比丘</a><a name="0070b19" id="0070b19">僧。告諸比丘。今為諸比丘結戒。從今是戒應</a><a name="0070b20" id="0070b20">如是說。若比丘自作坐臥繩床木床。足應高</a><a name="0070b21" id="0070b21">修伽陀八指除入髀。若過波逸提。若自作</a><a name="0070b22" id="0070b22">床若使人作。若高皆應截。罪應悔過。若得高</a><a name="0070b23" id="0070b23">床施。受時應作是念。此床不如法。我當更截。</a><a name="0070b24" id="0070b24">若不作是念受波逸提。亦應先截然後悔過。</a><a name="0070b25" id="0070b25">比丘尼亦如是。式叉摩那沙彌沙彌尼突吉</a><a name="0070b26" id="0070b26">羅(八十五竟)</a><a name="0070b27" id="0070b27"><p>佛在王舍城。爾時諸比丘用骨牙角作針筒。</a><a name="0070b28" id="0070b28">便諸處求若糞掃中拾用作之。諸居士見譏</a><a name="0070b29" id="0070b29">呵言。此諸沙門如狗如鳥如牙角師不淨可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220070a.htm'><img src='up.gif' border=0></a>
<a href='T220070c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>