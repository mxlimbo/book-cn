<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0505a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷34)</font> 明威儀法之一 四提舍尼初 <font face='Arial'>T22, p0505a</h2></font><hr>
<span class='old'>
</a><a name="0504c28" id="0504c28">並嚼齒木。應偏袒右肩當上行。不得在上禪</a><a name="0504c29" id="0504c29">定眠睡誦經及不淨觀以妨後人。竟當時去。</span><a name="0505a01" id="0505a01">若無小便處者。應以甖盛。甖上當安穿底</a><a name="0505a02" id="0505a02">甌。別一甌中行以瀉中。若無甌者當用木杓</a><a name="0505a03" id="0505a03">瀉中。不得大行涕唾中。年少比丘次第棄</a><a name="0505a04" id="0505a04">之。棄時當著屏處。不得棄塔院上流中。瀉</a><a name="0505a05" id="0505a05">已當水洗覆地。若無者應人人求器。若是瓦</a><a name="0505a06" id="0505a06">者洗已覆地。若木者洗已著陰中。勿令破</a><a name="0505a07" id="0505a07">當施絃。夜當內著床下。若無器者。水瀆邊</a><a name="0505a08" id="0505a08">小便。不得在塔上流若溫室講堂上。欲小便</a><a name="0505a09" id="0505a09">時應出。若急失者不得行失小便當住一處。</a><a name="0505a10" id="0505a10">訖然後以水洗油塗乃至巨摩。若繞塔欲小</a><a name="0505a11" id="0505a11">便者應去若急者不得並行應住一處。訖以</a><a name="0505a12" id="0505a12">水洗之香塗。若阿練若處無香者。當用油塗。</a><a name="0505a13" id="0505a13">若欲入聚落。當先小便已而去。若聚落中欲</a><a name="0505a14" id="0505a14">小便者。當在屏處。若急不得至屏處者當向</a><a name="0505a15" id="0505a15">牆。若有伴應背向障。若共賈客道行欲小便</a><a name="0505a16" id="0505a16">者。當在下風不得上風。若夜宿時小便者。當</a><a name="0505a17" id="0505a17">在下風。起時當語人令知。勿令人呼是賊。若</a><a name="0505a18" id="0505a18">船行者當至小便處。若無者當小便器中已</a><a name="0505a19" id="0505a19">瀉棄。比丘病。醫言當服小便者。不得取初</a><a name="0505a20" id="0505a20">後應取中。若自己許承取即名受。若在地及</a><a name="0505a21" id="0505a21">他許當受。小便法應如是。若不如是越威儀</a><a name="0505a22" id="0505a22">法</a><a name="0505a23" id="0505a23"><p>佛住舍衛城。爾時六群比丘嚼未斷治齒木。</a><a name="0505a24" id="0505a24">為世人所嫌。云何沙門釋子如凶惡人合枝</a><a name="0505a25" id="0505a25">條嚼齒木。諸比丘以是因緣往白世尊。佛言。</a><a name="0505a26" id="0505a26">從今日後。不聽用齒木。復次佛住舍衛城爾</a><a name="0505a27" id="0505a27">時世尊大會說法。時比丘口臭。在下風而</a><a name="0505a28" id="0505a28">住。佛知而故問。是何比丘獨在一處如嫌恨</a><a name="0505a29" id="0505a29">人。比丘答言。世尊制戒不聽嚼齒木。口臭恐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220504c.htm'><img src='up.gif' border=0></a>
<a href='T220505b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>