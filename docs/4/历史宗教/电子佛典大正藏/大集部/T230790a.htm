<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0790a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷30)</font> 九十波逸底迦法 造大寺過限學處第二十 <font face='Arial'>T23, p0790a</h2></font><hr>
<span class='old'>
</a><a name="0789c28" id="0789c28">猛志作授事人。為諸僧伽造一住處報云。善</a><a name="0789c29" id="0789c29">哉既是勝田。我當為作。于時闡陀受眾勸已</span><a name="0790a01" id="0790a01">即便洗足。入已房中結跏而坐通宵不寐作如</a><a name="0790a02" id="0790a02">是念。以何方便我為僧伽能建大寺。復更思</a><a name="0790a03" id="0790a03">惟。今此世間人天諸眾。於世尊所普生敬信。</a><a name="0790a04" id="0790a04">彼某甲家於馬勝所偏生敬信。彼家於吠陀</a><a name="0790a05" id="0790a05">羅所。彼家於婆澀波所。彼家於大名所。彼家</a><a name="0790a06" id="0790a06">於滿慈所。彼家於無垢所。彼家於牛王所彼</a><a name="0790a07" id="0790a07">家於舍利子所。彼家於大目連所。如是及餘</a><a name="0790a08" id="0790a08">諸大苾芻皆有施主。別生敬信。我既無別施</a><a name="0790a09" id="0790a09">主當憑告誰而能造寺。時此城中有一長者。</a><a name="0790a10" id="0790a10">大富多財稟性慳吝。乃至滌器濁水亦不惠</a><a name="0790a11" id="0790a11">人。若能化彼令生信敬。可為僧伽造成大寺。</a><a name="0790a12" id="0790a12">是時闡陀至天明已。著衣持缽入憍閃毘而</a><a name="0790a13" id="0790a13">行乞食。先於餘家乞得糗已。便詣彼長者家</a><a name="0790a14" id="0790a14">欲入其舍。時守門者告言。聖者此是大長者</a><a name="0790a15" id="0790a15">家。無宜輒入闡陀報曰。如佛世尊乞食之人</a><a name="0790a16" id="0790a16">但遮五處。一唱令家。二婬女家。三酤酒家。四</a><a name="0790a17" id="0790a17">旃荼羅家。五王家。豈可此家是前五種。時守</a><a name="0790a18" id="0790a18">門人報言。聖者大為譏弄。此非唱令乃至王</a><a name="0790a19" id="0790a19">家。然是某甲長者之宅。仁不須入。是時闡陀</a><a name="0790a20" id="0790a20">便作是念。求執衣裾尚不聽近。欲求餘物其</a><a name="0790a21" id="0790a21">可得乎。于時有一長者。新誕孩兒。為大歡慶</a><a name="0790a22" id="0790a22">奏諸鼓樂。多將舞者在門前過。彼守門者貪</a><a name="0790a23" id="0790a23">觀伎樂便離其門。是時闡陀即便竊入。時彼</a><a name="0790a24" id="0790a24">具壽威儀庠序如離欲人。長者遙見告曰。善</a><a name="0790a25" id="0790a25">來大德闡陀宜於此坐暫時居止。而言談由緒</a><a name="0790a26" id="0790a26">未得其便。告長者曰。我已巡門乞得片糗。仁</a><a name="0790a27" id="0790a27">可為羅。長者告婢可為羅糗。其婢為羅。是時</a><a name="0790a28" id="0790a28">闡陀觀所羅糗。長者問曰仁何所觀。闡陀告</a><a name="0790a29" id="0790a29">曰。我欲觀蟲。若有蟲者我不應食。長者報曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230789c.htm'><img src='up.gif' border=0></a>
<a href='T230790b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>