<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0595c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷5)</font> 二十三僧殘法之一 <font face='Arial'>T22, p0595c</h2></font><hr>
<span class='old'>
</a><a name="0595b28" id="0595b28">上。為阿闍梨同阿闍梨為知識。作損減</a><a name="0595b29" id="0595b29">作無住處破者是謂不犯。不犯者。最初未制</span><a name="0595c01" id="0595c01">戒。癡狂心亂痛惱所纏(十竟)</a><a name="0595c02" id="0595c02"><p>佛在羅閱祇耆闍崛山中。時提婆達故執此</a><a name="0595c03" id="0595c03">五法。復往教諸比丘言。世尊以無數方便</a><a name="0595c04" id="0595c04">常歎說頭陀少欲知足樂出離者。盡形壽乞</a><a name="0595c05" id="0595c05">食。著糞掃衣。露坐。不食酥鹽。不食魚及</a><a name="0595c06" id="0595c06">肉。時諸比丘語提婆達言。汝莫破和合僧。</a><a name="0595c07" id="0595c07">莫住破僧法堅持不捨。何以故。與僧和</a><a name="0595c08" id="0595c08">合歡喜不諍同一水乳。於佛法中有增益</a><a name="0595c09" id="0595c09">安樂住。時提婆達伴黨方便助破和合僧比</a><a name="0595c10" id="0595c10">丘語諸比丘言。汝莫呵提婆達所說。提婆</a><a name="0595c11" id="0595c11">達是法語比丘律語比丘。提婆達所說我等</a><a name="0595c12" id="0595c12">忍可。諸比丘聞。中有少欲知足行頭陀樂</a><a name="0595c13" id="0595c13">學戒知慚愧者。嫌責提婆達伴黨比丘。汝</a><a name="0595c14" id="0595c14">等云何言。提婆達是法語比丘律語比丘。提</a><a name="0595c15" id="0595c15">婆達所說我等忍可。諸比丘嫌責已。往世</a><a name="0595c16" id="0595c16">尊所。頭面禮足在一面坐。以此因緣具白</a><a name="0595c17" id="0595c17">世尊。世尊以此因緣集比丘僧。無數方便</a><a name="0595c18" id="0595c18">呵責提婆達伴黨比丘。汝所為非。非威儀</a><a name="0595c19" id="0595c19">非沙門法。非淨行非隨順行。所不應為。</a><a name="0595c20" id="0595c20">云何語諸比丘言。莫呵提婆達所說。提婆</a><a name="0595c21" id="0595c21">達是法語比丘律語比丘。提婆達所說我等</a><a name="0595c22" id="0595c22">忍可。爾時世尊以無數方便呵責提婆達伴</a><a name="0595c23" id="0595c23">黨比丘已。告諸比丘。聽僧與提婆達伴黨</a><a name="0595c24" id="0595c24">比丘作呵諫。捨此法故白四羯磨。眾中當</a><a name="0595c25" id="0595c25">差堪能羯磨者如上作如是白。大德僧</a><a name="0595c26" id="0595c26">聽。此提婆達伴黨比丘。順從提婆達作如</a><a name="0595c27" id="0595c27">是言。汝等諸比丘莫呵提婆達。何以故。提</a><a name="0595c28" id="0595c28">婆達是法語比丘律語比丘。提婆達所說我</a><a name="0595c29" id="0595c29">等忍可。若僧時到僧忍聽。僧今與提婆達伴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220595b.htm'><img src='up.gif' border=0></a>
<a href='T220596a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>