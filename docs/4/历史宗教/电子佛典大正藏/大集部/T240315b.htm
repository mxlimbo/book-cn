<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0315b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷23)</font> 第三門第四子攝頌之餘 <font face='Arial'>T24, p0315b</h2></font><hr>
<span class='old'>
</a><a name="0315a28" id="0315a28">念。于時金鬘速便遣信。報其兄曰。幸當安</a><a name="0315a29" id="0315a29">心勿為遠慮。王女天授從出光王學調象法。</span><a name="0315b01" id="0315b01">兄得信已便著五種屏處瓔珞。上覆草衣自</a><a name="0315b02" id="0315b02">號春花。佯作癲狀即便行詣嗢逝尼城。遂於</a><a name="0315b03" id="0315b03">街巷康莊之所。或臥或起口出狂言。而為歌</a><a name="0315b04" id="0315b04">曰</a><a name="0315b05" id="0315b05"><p class='lg'>　　春時可遊戲　　　春時可為樂</a><br><a name="0315b06" id="0315b06">　　我即是春花　　　共為遊賞事　</p></a><a name="0315b07" id="0315b07"><p>若有人識云此是瑜健那者。即解金瓔密相</a><a name="0315b08" id="0315b08">求及。若不知者云是狂人不相齒錄。所到之</a><a name="0315b09" id="0315b09">處若是王家或大臣舍。皆得衣食以當朝飢。</a><a name="0315b10" id="0315b10">漸復窺覦得至出光王處略申言議。後時其</a><a name="0315b11" id="0315b11">女天授報出光曰。我父若知必為重戮。可</a><a name="0315b12" id="0315b12">豫為方便走出為佳。出光答曰。若爾汝今可</a><a name="0315b13" id="0315b13">於王處作如是語。我學調象且讀其文。走策</a><a name="0315b14" id="0315b14">驅馳未親目見。願王與我賢善母象。隨意</a><a name="0315b15" id="0315b15">乘騎看其去就與經文合不即以此議奏大王</a><a name="0315b16" id="0315b16">知。王語掌象人曰。賢善母象可與天授隨意</a><a name="0315b17" id="0315b17">乘騎。或旦出中還。或晡來昏去。或初更後</a><a name="0315b18" id="0315b18">夜往返無琚C或復宵歸或時晨至。時瑜健那</a><a name="0315b19" id="0315b19">作逃走計。背負象糞以出城門。門人問曰。春</a><a name="0315b20" id="0315b20">花用糞何為。答曰。王家設會充歡喜團。人謂</a><a name="0315b21" id="0315b21">狂言不以為意。以草裹糞於憍閃毘路。挂在</a><a name="0315b22" id="0315b22">樹枝。象尿瓨盛負持而出。門人見問。答曰。王</a><a name="0315b23" id="0315b23">家設會用作飲漿。人皆共笑竟無採錄。還於</a><a name="0315b24" id="0315b24">走路瓨挂樹枝。時出光王與其大臣及金鬘</a><a name="0315b25" id="0315b25">天授。並於某時某處期款。不移時出光王遂</a><a name="0315b26" id="0315b26">與天授乘其母象到所期處。大臣金鬘及妙</a><a name="0315b27" id="0315b27">音琵琶。一時俱發共生歡喜。王即彈琵琶。大</a><a name="0315b28" id="0315b28">臣唱歌曰</a><a name="0315b29" id="0315b29"><p class='lg'>　　共乘賢善象　　　和彈妙音曲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240315a.htm'><img src='up.gif' border=0></a>
<a href='T240315c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>