<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0557a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷6)</font> <font face='Arial'>T24, p0557a</h2></font><hr>
<span class='old'>
</a><a name="0556c28" id="0556c28">嗢缽羅苾芻尼取賊施衣。其事同前譏嫌待</a><a name="0556c29" id="0556c29">緣煩惱。制斯學處</span><a name="0557a01" id="0557a01"><p>若復苾芻從非親苾芻尼取衣者。除貿易泥</a><a name="0557a02" id="0557a02">薩祇波逸底迦</a><a name="0557a03" id="0557a03"><p>言非親者。由於非親尼處取衣自濟不顧有</a><a name="0557a04" id="0557a04">無。若於親處懷顧念心。因制不聽非親處取</a><a name="0557a05" id="0557a05">除貿易者。或以衣換同體別體。或全酬價。或</a><a name="0557a06" id="0557a06">半價。或少或多。或劣或勝。或相似物。隨衣主</a><a name="0557a07" id="0557a07">意而貿易之。或觀彼意愍而為受。或為報</a><a name="0557a08" id="0557a08">恩。或為福德。或供養心受皆無犯。又設非貿</a><a name="0557a09" id="0557a09">易作如是心。我當酬直。亦名換易。若為飾</a><a name="0557a10" id="0557a10">玩</a><a name="0557a11" id="0557a11"><p>若輕慢心。若矯誑意而貿易者。咸得惡作。若</a><a name="0557a12" id="0557a12">無上下衣者應受。若過受者。便得捨墮境想</a><a name="0557a13" id="0557a13">及疑。同前學處。或不對面取。或遣書等取。或</a><a name="0557a14" id="0557a14">衣不現前。咸得惡作。無犯者謂求寂女及學</a><a name="0557a15" id="0557a15">戒女。或施僧伽。或聽妙法情生欽重。或近</a><a name="0557a16" id="0557a16">圓時所有惠施。或酬價直。或共貿易。或知彼</a><a name="0557a17" id="0557a17">尼是福德者。彼以衣物置苾芻前。我有餘衣</a><a name="0557a18" id="0557a18">現無闕乏。願為受之。作是言已。捨衣而去。</a><a name="0557a19" id="0557a19">或親友想。或暫用想。如斯等衣受皆無犯</a><a name="0557a20" id="0557a20"><p><b>　　<A NAME="n283"></A>從非親居士居士婦乞衣學處第六</b></a><a name="0557a21" id="0557a21"><p>佛在室羅伐城給孤獨園時。鄔波難陀善能</a><a name="0557a22" id="0557a22">說法。諸俗男女深生敬信。有心供養。言許惠</a><a name="0557a23" id="0557a23">衣既聞語已。往就其家。即為咒願。強從索</a><a name="0557a24" id="0557a24">衣因生煩惱。令他不樂長自貪求。其事同前</a><a name="0557a25" id="0557a25">由過限廢。闕譏嫌煩惱。制斯學處</a><a name="0557a26" id="0557a26"><p>若復苾芻從非親居士居士婦乞衣。除餘時</a><a name="0557a27" id="0557a27">泥薩祇波逸底迦。餘時者。若苾芻奪衣失衣</a><a name="0557a28" id="0557a28">燒衣吹衣漂衣此是時。言居士居士婦者。簡</a><a name="0557a29" id="0557a29">餘黃門。謂是男子女人。方得重罪。若是不男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240556c.htm'><img src='up.gif' border=0></a>
<a href='T240557b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>