<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0219a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷3)</font> 火生長者之餘 <font face='Arial'>T24, p0219a</h2></font><hr>
<span class='old'>
</a><a name="0218c28" id="0218c28">臥所。敬宣聖旨。彼聞教已即詣佛所。如常</a><a name="0218c29" id="0218c29">致敬在一面立。世尊告言。苾芻汝豈作如是</span><a name="0219a01" id="0219a01">非法惡形狀耶。實爾大德。汝是癡人。於彼窟</a><a name="0219a02" id="0219a02">所。貪心戀著深生愛樂。佛告諸苾芻曰。留</a><a name="0219a03" id="0219a03">長髮者有如是過。是故汝等不應長髮。故不</a><a name="0219a04" id="0219a04">剃者得越法罪。如佛所教苾芻不應留長髮</a><a name="0219a05" id="0219a05">者。蘭若苾芻無剃髮者。遂即棄彼臥具等物。</a><a name="0219a06" id="0219a06">來近聚落而為住止。佛知故問阿難陀曰。何</a><a name="0219a07" id="0219a07">故蘭若苾芻棄彼住處。來近聚落而為居止。</a><a name="0219a08" id="0219a08">阿難陀白佛言。如佛所制苾芻髮不應長。佛</a><a name="0219a09" id="0219a09">言我今開許。蘭若苾芻頭髮極長可齊二指。</a><a name="0219a10" id="0219a10">居聚落人量應減此</a><a name="0219a11" id="0219a11"><p>緣處同前。時有苾芻身嬰疾病。行詣醫所告</a><a name="0219a12" id="0219a12">言賢首。我身有疾幸為處方。報言聖者。應作</a><a name="0219a13" id="0219a13">浴室。澡浴身形可得平復。報言賢首。我豈</a><a name="0219a14" id="0219a14">同俗受欲樂耶。報言聖者。唯此是藥餘不能</a><a name="0219a15" id="0219a15">蠲。時諸苾芻以緣白佛。佛言若是醫人云須</a><a name="0219a16" id="0219a16">浴室。能除其病非餘藥者。是故我今聽入</a><a name="0219a17" id="0219a17">浴室。如佛所言作浴室者。苾芻還往告醫人</a><a name="0219a18" id="0219a18">曰。浴室除病其狀如何。醫人報曰。我曾讀誦</a><a name="0219a19" id="0219a19">輪王醫方。彼說浴室能除其病。然我不識其</a><a name="0219a20" id="0219a20">狀云何。答曰然汝大師具一切智。仁可就</a><a name="0219a21" id="0219a21">問彼當教作。苾芻白佛。佛言應作浴室。彼</a><a name="0219a22" id="0219a22">便內迮外寬作其浴室。佛言不應如是。浴室</a><a name="0219a23" id="0219a23">之法內寬外迮。形如瓜瓶。於中黑闇煙不能</a><a name="0219a24" id="0219a24">出。佛言應可作窗令煙出外。彼近下作煙猶</a><a name="0219a25" id="0219a25">不出。佛言不應在下。彼便高作尚少光明。佛</a><a name="0219a26" id="0219a26">言不應太高太下。應處中作。烏鳥鳩鴿便入</a><a name="0219a27" id="0219a27">室中。佛言應作隔子窗櫺。風雨來時水渧</a><a name="0219a28" id="0219a28">傍入。可安門扇。風吹開者當須置[<a href='javascript:showpic("images/073674.gif")'>戶@古</a>]。若難</a><a name="0219a29" id="0219a29">開閉作羊甲杖而開閉之。室無門扇。佛言著<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240218c.htm'><img src='up.gif' border=0></a>
<a href='T240219b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>