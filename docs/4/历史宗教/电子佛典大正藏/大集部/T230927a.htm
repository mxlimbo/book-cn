<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0927a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷4)</font> 八波羅市迦法 妄說自得上人法學處第四 <font face='Arial'>T23, p0927a</h2></font><hr>
<span class='old'>
</a><a name="0926c28" id="0926c28">竟。顏色憔悴形容羸瘦。執持衣缽往竹林</a><a name="0926c29" id="0926c29">村。既至村已。時諸苾芻遙見彼至。於同梵行</span><a name="0927a01" id="0927a01">者起憐愍心。遙唱善來。即前迎接。為持衣缽</a><a name="0927a02" id="0927a02">錫杖軍持并餘雜物沙門資具。又問具壽。仁</a><a name="0927a03" id="0927a03">等何處安居而得來至。答言。我於佛栗氏聚</a><a name="0927a04" id="0927a04">落。三月安居今來至此。問曰。諸具壽。於彼安</a><a name="0927a05" id="0927a05">居三月之內。乞求飲食不勞苦耶。答曰。雖於</a><a name="0927a06" id="0927a06">彼處得安樂住。然乞飲食甚大艱辛。報曰實</a><a name="0927a07" id="0927a07">爾。目驗衰羸容色憔悴。唯知飲食定是難</a><a name="0927a08" id="0927a08">求。時捕魚村五百苾芻既安居了。執持衣缽</a><a name="0927a09" id="0927a09">亦至此村。顏色鮮好容貌肥盛。諸苾芻見諸</a><a name="0927a10" id="0927a10">同梵行者。起憐愛心。遙唱善來。即前迎接。為</a><a name="0927a11" id="0927a11">持衣缽并餘雜物。如前具問。乃至問言。於捕</a><a name="0927a12" id="0927a12">魚村飲食易求安樂行不。苾芻報曰。我於彼</a><a name="0927a13" id="0927a13">住實得安樂。所求飲食易得不難。報言具</a><a name="0927a14" id="0927a14">壽。目驗肥充容色光澤。准知飲食定是易求。</a><a name="0927a15" id="0927a15">即便問曰。今既時世飢饉飲食難求。父母妻</a><a name="0927a16" id="0927a16">子尚不相濟。何故食易得耶。彼便答曰。我於</a><a name="0927a17" id="0927a17">眷屬自相讚歎云。此苾芻得無常想。乃至得</a><a name="0927a18" id="0927a18">八解脫。問曰。所陳之事為實為虛。答言是虛。</a><a name="0927a19" id="0927a19">問言具壽。仁等豈合為少飲食實無上人法</a><a name="0927a20" id="0927a20">自稱得耶。彼便答曰。從合不合我等已作。時</a><a name="0927a21" id="0927a21">諸苾芻樂少欲者。皆共譏嫌呵責非法。云何</a><a name="0927a22" id="0927a22">汝等為貪飲食。實無上人法自稱得耶。時諸</a><a name="0927a23" id="0927a23">苾芻白佛。佛以此緣集苾芻眾。知而故問如</a><a name="0927a24" id="0927a24">前廣說。佛問勝慧河邊諸苾芻曰。汝諸苾芻</a><a name="0927a25" id="0927a25">實無上人法自言得耶。彼白佛言。實爾大德。</a><a name="0927a26" id="0927a26">爾時世尊種種呵責。諸苾芻。汝非沙門法。非</a><a name="0927a27" id="0927a27">隨順行。所不應為。非威儀非出家者所作。汝</a><a name="0927a28" id="0927a28">諸苾芻。應知世間有三大賊。云何為三。諸苾</a><a name="0927a29" id="0927a29">芻如有大賊。若百眾千眾若百千眾。便往到<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230926c.htm'><img src='up.gif' border=0></a>
<a href='T230927b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>