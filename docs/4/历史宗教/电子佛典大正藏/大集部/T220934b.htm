<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0934b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 法揵度第十八 <font face='Arial'>T22, p0934b</h2></font><hr>
<span class='old'>
</a><a name="0934a28" id="0934a28">丘白佛。佛言。阿蘭若比丘不應前取食。若</a><a name="0934a29" id="0934a29">是女人若妊娠若抱兒若天雨若兩手捉</span><a name="0934b01" id="0934b01">物若地泥水喚比丘。比丘疑不敢前。佛言</a><a name="0934b02" id="0934b02">若喚應往。阿蘭若比丘。得飯若乾飯糗魚</a><a name="0934b03" id="0934b03">肉。并著一處。餘比丘見惡之。佛言不應爾。</a><a name="0934b04" id="0934b04">雜一處。若是一缽。應以物隔。若樹葉皮若</a><a name="0934b05" id="0934b05">鍵鎡。若次缽若小缽糗應手巾裹。彼阿蘭</a><a name="0934b06" id="0934b06">若比丘往大家乞食。諸居士見皆共譏嫌。沙</a><a name="0934b07" id="0934b07">門釋子不知慚愧無有厭足。自言我知正</a><a name="0934b08" id="0934b08">法。乃選大家乞食如似穀貴如是何有正</a><a name="0934b09" id="0934b09">法。諸比丘白佛。佛言。不應選大家乞食。</a><a name="0934b10" id="0934b10">若次第乞不得應選。彼阿蘭若比丘強乞食</a><a name="0934b11" id="0934b11">要得乃去。時諸居士見皆共譏嫌。沙門釋子</a><a name="0934b12" id="0934b12">不知慚愧無有厭足。自言我知正法。強從</a><a name="0934b13" id="0934b13">人乞要得乃去如似穀貴。如是何有正法。</a><a name="0934b14" id="0934b14">諸比丘白佛。佛言不應爾。若知當得應</a><a name="0934b15" id="0934b15">待。彼得食時作如是念。此為賊此自食。出</a><a name="0934b16" id="0934b16">時當看第一門相乃至糞聚相。若出村還取</a><a name="0934b17" id="0934b17">行道革屣打露杖。小下道安缽置地。疊僧</a><a name="0934b18" id="0934b18">伽梨著肩上若頭上。行時當常思惟善法。</a><a name="0934b19" id="0934b19">若見人應先問訊善來。彼阿蘭若比丘常所</a><a name="0934b20" id="0934b20">食處。應往淨掃灑具水洗器殘食器。復應</a><a name="0934b21" id="0934b21">具床座洗腳石水器拭腳巾。若見有餘阿蘭</a><a name="0934b22" id="0934b22">若來。應起遠迎逆為取缽。著缽床缽支頭</a><a name="0934b23" id="0934b23">上。取衣舒張看。勿令有膩塵坌泥污鳥糞</a><a name="0934b24" id="0934b24">污。若有如是污。應拭便拭。應揉便揉。</a><a name="0934b25" id="0934b25">應抖擻便抖擻。若浣浣已應絞去水曬著</a><a name="0934b26" id="0934b26">繩床若木床上。彼應與阿蘭若比丘坐。與</a><a name="0934b27" id="0934b27">水器與水。與洗足石拭腳巾。持革屣安左</a><a name="0934b28" id="0934b28">邊。看勿令泥污水漬。若有泥污應移。彼</a><a name="0934b29" id="0934b29">為蘭阿若比丘洗足已。應持水器洗足石諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220934a.htm'><img src='up.gif' border=0></a>
<a href='T220934c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>