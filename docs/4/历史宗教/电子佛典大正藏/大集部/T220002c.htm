<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0002c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷1)</font> 第一分初波羅夷法 <font face='Arial'>T22, p0002c</h2></font><hr>
<span class='old'>
</a><a name="0002b28" id="0002b28">善。汝父母聽未。答言。未聽。佛言。一切佛法</a><a name="0002b29" id="0002b29">父母不聽不得為道。即白佛言。我今當還啟</span><a name="0002c01" id="0002c01">白父母。佛言。今正是時。於是須提那。便從坐</a><a name="0002c02" id="0002c02">起右繞三匝還家。白父母言。我聞佛法。在家</a><a name="0002c03" id="0002c03">縛著。今欲出家廣修梵行。父母答言。止須提</a><a name="0002c04" id="0002c04">那。莫作是語。吾先無子。禱祠神祇僅而有汝。</a><a name="0002c05" id="0002c05">一子之愛情念實重。死不相遠。如何生離。汝</a><a name="0002c06" id="0002c06">家饒富。金銀寶物恣汝修德。現世受樂。何用</a><a name="0002c07" id="0002c07">出家奪吾情志。苦請至三父母不許。便從坐</a><a name="0002c08" id="0002c08">起。住於別處作是誓言。若不得出家。終不復</a><a name="0002c09" id="0002c09">食。於此而死。何用徒生。即便不食至于六</a><a name="0002c10" id="0002c10">日。親戚聞之咸來慰喻言。汝父母唯汝一</a><a name="0002c11" id="0002c11">子。愛念情重。死尚不遠。況聞生離。汝家大富</a><a name="0002c12" id="0002c12">可以樹德。道由於心不在形服。何必傷生苦</a><a name="0002c13" id="0002c13">違父母。如是至三。默然不受。又諸時友亦</a><a name="0002c14" id="0002c14">來諫之苦言如上。亦復如是。各捨之去。至父</a><a name="0002c15" id="0002c15">母所。咸作是言。如我所見不可復轉。若聽出</a><a name="0002c16" id="0002c16">家猶可時見。不樂道者歸來有期。絕餐六日</a><a name="0002c17" id="0002c17">餘命漏剋。數日之間當棄中野。鴟烏吞啄虎</a><a name="0002c18" id="0002c18">狼競食。人父人母胡寧忍此。父母聞已銜淚</a><a name="0002c19" id="0002c19">答言。聽子出家修於梵行。但為我共要時還</a><a name="0002c20" id="0002c20">相見。親友聞已皆大歡喜。復至其所語言。汝</a><a name="0002c21" id="0002c21">父母已許汝出家。不忘時歸便得去矣。須提</a><a name="0002c22" id="0002c22">那即大歡喜。至父母所白言。我今詣佛出家</a><a name="0002c23" id="0002c23">修道。父母悲泣答言。聽汝出家廣修梵行。</a><a name="0002c24" id="0002c24">但勿忘要時還見我。於是須提那。拜辭父母</a><a name="0002c25" id="0002c25">繞三匝而去。還至佛所頂禮佛足。白佛言。世</a><a name="0002c26" id="0002c26">尊。父母已聽。唯願與我出家受戒。佛言。善</a><a name="0002c27" id="0002c27">來比丘修諸梵行。我善說法斷一切苦。佛說</a><a name="0002c28" id="0002c28">是已。須提那鬚髮自落袈裟著身缽盂在手。</a><a name="0002c29" id="0002c29">即成沙門得具足戒。出家未久。時世飢饉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220002b.htm'><img src='up.gif' border=0></a>
<a href='T220003a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>