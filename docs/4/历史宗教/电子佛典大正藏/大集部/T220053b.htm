<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0053b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷7)</font> 初分之五墮初 <font face='Arial'>T22, p0053b</h2></font><hr>
<span class='old'>
</a><a name="0053a28" id="0053a28">丘結戒。從今是戒應如是說。若比丘不受食</a><a name="0053a29" id="0053a29">著口中波逸提。時諸比丘為作人作食。不敢</span><a name="0053b01" id="0053b01">嘗或鹹或淡。作人瞋恨不肯復作。以是白佛。</a><a name="0053b02" id="0053b02">佛以是事集比丘僧。告諸比丘。今聽為作人</a><a name="0053b03" id="0053b03">嘗食。但不得咽。從今是戒應如是說。若比丘</a><a name="0053b04" id="0053b04">不受食著口中除嘗食波逸提。時諸比丘不</a><a name="0053b05" id="0053b05">受楊枝及水。便不敢嚼及漱口。口臭眼闇。共</a><a name="0053b06" id="0053b06">人語時人聞其氣。問言。大德口何以臭。諸比</a><a name="0053b07" id="0053b07">丘甚羞恥。便乞受楊枝及水。諸人言。汝自嬾</a><a name="0053b08" id="0053b08">取。誰為汝惜楊枝及水。諸比丘以是白佛。佛</a><a name="0053b09" id="0053b09">以是事集比丘僧。告諸比丘。今聽不受楊枝</a><a name="0053b10" id="0053b10">及水。從今是戒應如是說。若比丘不受食著</a><a name="0053b11" id="0053b11">口中。除嘗食楊枝及水波逸提。爾時舍利</a><a name="0053b12" id="0053b12">弗得風病。目連往問。汝在家時曾有此病不。</a><a name="0053b13" id="0053b13">答云有。何方治差。答言食藕。於是目連。到</a><a name="0053b14" id="0053b14">阿耨達池取藕與之。舍利弗問。何處得此。答</a><a name="0053b15" id="0053b15">言阿耨達池。又問從誰受。答言從龍。便不</a><a name="0053b16" id="0053b16">敢食以是白佛。佛言。聽從龍受食。時大迦葉</a><a name="0053b17" id="0053b17">從貧家乞食。釋提桓因作是念。今大德迦葉</a><a name="0053b18" id="0053b18">從貧家乞。我今當作方便使受我食。即於迦</a><a name="0053b19" id="0053b19">葉乞食之次。作一貧窮織師在機上織。復化</a><a name="0053b20" id="0053b20">作一女人為其作緯。迦葉從乞。即取缽盛百</a><a name="0053b21" id="0053b21">味飲食與之。迦葉得已作是念。此人貧窮何</a><a name="0053b22" id="0053b22">從得此。即入定觀。知是帝釋。語言憍尸迦。後</a><a name="0053b23" id="0053b23">莫復作。遂不敢食以是白佛。佛言。今聽諸比</a><a name="0053b24" id="0053b24">丘從天受食。爾時世尊。行於迥路暮至曠野</a><a name="0053b25" id="0053b25">鬼村。時彼鬼神見佛歡喜。便請佛及僧設明</a><a name="0053b26" id="0053b26">日供。佛默然受之。鬼即竟夜作種種飲食。晨</a><a name="0053b27" id="0053b27">朝敷坐請佛及僧。佛敕諸比丘。共受彼請。即</a><a name="0053b28" id="0053b28">皆就坐。鬼神手自下食。諸比丘不敢受。以是</a><a name="0053b29" id="0053b29">白佛。佛言。今聽諸比丘從鬼受食。爾時世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220053a.htm'><img src='up.gif' border=0></a>
<a href='T220053c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>