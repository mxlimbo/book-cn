<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0724b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷19)</font> 三十泥薩祇波逸底迦法 從非親尼取衣學處第五 <font face='Arial'>T23, p0724b</h2></font><hr>
<span class='old'>
</a><a name="0724a28" id="0724a28">乃至此兒今者當立何字。諸親議曰。今此孩</a><a name="0724a29" id="0724a29">子生在水中。應與立字。名曰水生。時王即以</span><a name="0724b01" id="0724b01">太子授八乳母。廣說如上。乃至如蓮出池。是</a><a name="0724b02" id="0724b02">時水生太子既長成已。作如是念。我何處死</a><a name="0724b03" id="0724b03">在眾合獄曾作何業。我昔於人趣六十年中</a><a name="0724b04" id="0724b04">曾為太子。由作種種諸惡業故墮地獄中。今</a><a name="0724b05" id="0724b05">處人道生在王家。此非善處。若得為王還墮</a><a name="0724b06" id="0724b06">地獄。遂便詭設方便。身不起行現攣躄相。水</a><a name="0724b07" id="0724b07">生太子當誕之日。五百大臣悉皆生子。各取</a><a name="0724b08" id="0724b08">當時瑞應而為立名。既漸童年堪能入出。大</a><a name="0724b09" id="0724b09">臣並將屢至王所。時諸童子王令歡戲共為</a><a name="0724b10" id="0724b10">跳躑。王既見已便作是念。水生太子若不躄</a><a name="0724b11" id="0724b11">者。亦在此中共為跳戲。今我太子雖知跛躄</a><a name="0724b12" id="0724b12">終立為王。爾時水生聞斯語已便作是念。王</a><a name="0724b13" id="0724b13">今無事苦見恩逼。今我復應啞而不語。後於</a><a name="0724b14" id="0724b14">異時五百童子漸能言說。俱至王所。王復生</a><a name="0724b15" id="0724b15">念。我之太子若不啞者亦能言說。先時名作</a><a name="0724b16" id="0724b16">水生太子。既啞復躄。因即喚為啞躄太子。水</a><a name="0724b17" id="0724b17">生之號人不復稱。王於異時以掌支頰長歎</a><a name="0724b18" id="0724b18">而住。諸臣見已俱白王曰。大王何故以掌支</a><a name="0724b19" id="0724b19">頰似帶憂懷。王曰。我於今時寧不憂歎。我既</a><a name="0724b20" id="0724b20">為王富盛自在。稱尊海內男女俱無。雖有一</a><a name="0724b21" id="0724b21">兒身殘啞躄。是時大臣各命醫人俱會一處。</a><a name="0724b22" id="0724b22">令觀太子何病所中。時諸醫人共觀太子無</a><a name="0724b23" id="0724b23">別病狀。來白王曰。大王。我等詳觀太子。諸</a><a name="0724b24" id="0724b24">根明利更無病狀。此恐多是情有憂懼所以</a><a name="0724b25" id="0724b25">不言。時梵授王聞醫說已。遂設方便欲使起</a><a name="0724b26" id="0724b26">行復令其語。即命魁膾於屏私處而告之曰。</a><a name="0724b27" id="0724b27">我此啞躄太子。於大眾前遣汝將殺。汝可將</a><a name="0724b28" id="0724b28">去不應即殺。膾者曰。謹奉王命。時王對眾人</a><a name="0724b29" id="0724b29">前。即以太子付彼膾者遣令依法。是時膾者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230724a.htm'><img src='up.gif' border=0></a>
<a href='T230724c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>