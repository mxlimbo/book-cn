<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0831b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷6)</font> <font face='Arial'>T24, p0831b</h2></font><hr>
<span class='old'>
</a><a name="0831a28" id="0831a28">有僧伽藍處國人所重有德比丘所。乃至篤</a><a name="0831a29" id="0831a29">信婆羅門諸檀越大臣所語令料理。若得脫</span><a name="0831b01" id="0831b01">者善。若不脫應躬自詣國王門前。營理使得</a><a name="0831b02" id="0831b02">解脫。莫使受苦。若比丘非時入聚落。應白和</a><a name="0831b03" id="0831b03">尚阿闍梨語比坐而入。是名入聚落法。非時</a><a name="0831b04" id="0831b04">集會者。除食時食粥時飲甜漿時。是餘一切</a><a name="0831b05" id="0831b05">作法事時。如法如毘尼如佛教。是名非時集。</a><a name="0831b06" id="0831b06">若非時諸比丘集。此中有上座。上座應問諸</a><a name="0831b07" id="0831b07">大德。何故僧非時集。諸比丘答曰。有如此等</a><a name="0831b08" id="0831b08">法事。應當作故集。上座應作羯磨。若白一</a><a name="0831b09" id="0831b09">若白二若白四。是名非時上座集法。復有二</a><a name="0831b10" id="0831b10">種聚會。一眾竟夜說經論議。二眾默然端坐</a><a name="0831b11" id="0831b11">禪思。復有五日一會法。會時有上中下三眾</a><a name="0831b12" id="0831b12">盡集。集已皆斂容整服端身靜坐。兼復各相</a><a name="0831b13" id="0831b13">恭敬。威儀法則觀者無厭。能生人善心。此是</a><a name="0831b14" id="0831b14">五日聚會法。聽者攝心在法更無餘緣。若說</a><a name="0831b15" id="0831b15">法者脫有忘誤。聽眾應各自憶之。若無忘誤。</a><a name="0831b16" id="0831b16">不中嫌呵言豐義滯。於法及說法者。皆應恭</a><a name="0831b17" id="0831b17">敬如奉帝釋。不應自輕及輕法師。於智慧人</a><a name="0831b18" id="0831b18">所說法中不應散亂。定心而聽。念念相續莫</a><a name="0831b19" id="0831b19">令有間。聽法時內心應立五德。一未曾聞法</a><a name="0831b20" id="0831b20">今始得聞。二已曾聞法還令通利。三斷我疑</a><a name="0831b21" id="0831b21">心。四正我所見。五增長淨心。是為內五德。此</a><a name="0831b22" id="0831b22">事增一阿含中應廣知。聞法有九利益。一生</a><a name="0831b23" id="0831b23">信心。二因信心歡喜。三歡喜愛樂。四捨貪求</a><a name="0831b24" id="0831b24">利養聽法無疑。五正見成就。六斷無明智慧</a><a name="0831b25" id="0831b25">心生。七斷心上纏縛。八於四聖諦中得法眼</a><a name="0831b26" id="0831b26">淨。九於五陰中得苦空無常無我觀。得此觀</a><a name="0831b27" id="0831b27">已內心踊躍。信心轉深不可俎壞。得離煩惱</a><a name="0831b28" id="0831b28">證涅槃道受解脫樂。以是義故應至心聽法</a><a name="0831b29" id="0831b29"><p>法會座中若有上座。應先須臾靜坐。靜坐竟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240831a.htm'><img src='up.gif' border=0></a>
<a href='T240831c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>