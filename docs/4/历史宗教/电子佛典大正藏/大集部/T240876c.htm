<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0876c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷6)</font> 僧殘法之一 <font face='Arial'>T24, p0876c</h2></font><hr>
<span class='old'>
</a><a name="0876b28" id="0876b28">若不許而作者。捨墮。佛遊舍衛國祇樹給孤</a><a name="0876b29" id="0876b29">獨園。時跋難陀釋子新作尼師檀。故者捐</span><a name="0876c01" id="0876c01">棄。諸比丘見便往白世尊。世尊告曰。若比丘</a><a name="0876c02" id="0876c02">新作坐具。取故者緣。緣四邊以亂其色。若不</a><a name="0876c03" id="0876c03">取故緣。緣四邊者。捨墮。佛世尊遊舍衛國祇</a><a name="0876c04" id="0876c04">樹給孤獨園。爾時有憂陀夷。與眾多比丘</a><a name="0876c05" id="0876c05">從拘薩羅至舍衛國。道逢賈客。驅車策馬大</a><a name="0876c06" id="0876c06">載毳至舍衛國。時道中多賊寇。諸比丘語賈</a><a name="0876c07" id="0876c07">客。我等欲與汝為伴至舍衛國。諸賈客報亦</a><a name="0876c08" id="0876c08">相貪為侶。諸比丘畏塵土坌體。常在後行。有</a><a name="0876c09" id="0876c09">一賈客車軸折。語諸同伴。汝等眾眾與我致</a><a name="0876c10" id="0876c10">少毳。諸同伴語。吾己分尚不能致。況能致</a><a name="0876c11" id="0876c11">汝物。便捨前進。時此賈客對毳愁悶坐。須臾</a><a name="0876c12" id="0876c12">間。諸比丘至。時此賈客以毳布施比丘僧。諸</a><a name="0876c13" id="0876c13">比丘各各分持而去。時此路當由一城媢L。</a><a name="0876c14" id="0876c14">路側人民語比丘言。此毳為索幾許毳為貴</a><a name="0876c15" id="0876c15">賤。貿易何物。辛苦<span class='corr'>擔</span>負獲何等利。其中十二</a><a name="0876c16" id="0876c16">法比丘聞此語。不知當何答。前至舍衛具白</a><a name="0876c17" id="0876c17">世尊。世尊告曰。若比丘行路人施羊毛。得持</a><a name="0876c18" id="0876c18">行三由延。若過者。捨墮。佛遊舍衛國祇樹給</a><a name="0876c19" id="0876c19">孤獨園。時迦留陀夷所得毳分與諸比丘尼。</a><a name="0876c20" id="0876c20">與我浣擇染為色。迦留陀夷波斯匿王善知</a><a name="0876c21" id="0876c21">識。末利夫人阿闍梨。諸比丘尼不違語。與取</a><a name="0876c22" id="0876c22">毳浣擇染妨誦經稟受。大愛道瞿曇彌往具</a><a name="0876c23" id="0876c23">白世尊世尊告曰。若比丘非親里比丘尼。與</a><a name="0876c24" id="0876c24">羊毛浣擇染者。捨墮。佛世尊遊鞞舍離獼猴</a><a name="0876c25" id="0876c25">江石臺所。時跋難陀釋子平旦著衣持缽。入</a><a name="0876c26" id="0876c26">鞞舍離分衛。時鞞舍離城內有諸童子。住</a><a name="0876c27" id="0876c27">街巷頭。遙見跋難陀釋子來。還相謂言。此跋</a><a name="0876c28" id="0876c28">難陀是兇橫惡比丘。我等取金銀試著道頭。</a><a name="0876c29" id="0876c29">若取者我等當捉牽向耆老。時跋難陀釋子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240876b.htm'><img src='up.gif' border=0></a>
<a href='T240877a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>