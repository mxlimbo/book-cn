<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1484 梵網經 1006a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1484 梵網經</font> <font face='Arial'>(卷2)</font> <font face='Arial'>T24, p1006a</h2></font><hr>
<span class='old'>
</a><a name="1005c24" id="1005c24"><p>若佛子。故販賣良人奴婢六畜。市易棺材板</a><a name="1005c25" id="1005c25">木盛死之具。尚不自作況教人作。若故</span><a name="1006a01" id="1006a01">作者。犯輕垢罪</a><a name="1006a02" id="1006a02"><p>若佛子。以惡心故無事謗他良人善人法師</a><a name="1006a03" id="1006a03">師僧國王貴人。言犯七逆十重。於父母兄</a><a name="1006a04" id="1006a04">弟六親中。應生孝順心慈悲心。而反更加</a><a name="1006a05" id="1006a05">於逆害墮不如意處者。犯輕垢罪</a><a name="1006a06" id="1006a06"><p>若佛子。以惡心故放大火。燒山林曠野。</a><a name="1006a07" id="1006a07">四月乃至九月。放火若燒他人家屋宅城邑</a><a name="1006a08" id="1006a08">僧房田木及鬼神官物。一切有主物不得故</a><a name="1006a09" id="1006a09">燒。若故燒者。犯輕垢罪</a><a name="1006a10" id="1006a10"><p>若佛子。自佛弟子及外道人。六親一切善</a><a name="1006a11" id="1006a11">知識。應一一教受持大乘經律。應教解</a><a name="1006a12" id="1006a12">義理。使發菩提心十發心十長養心十金</a><a name="1006a13" id="1006a13">剛心。三十心中一一解其次第法用。而菩</a><a name="1006a14" id="1006a14">薩以惡心瞋心。橫教他二乘聲聞經律外</a><a name="1006a15" id="1006a15">道邪見論等。犯輕垢罪</a><a name="1006a16" id="1006a16"><p>若佛子。應好心先學大乘威儀經律。廣開解</a><a name="1006a17" id="1006a17">義味。見後新學菩薩有從百里千里來求</a><a name="1006a18" id="1006a18">大乘經律。應如法為說一切苦行。若燒身</a><a name="1006a19" id="1006a19">燒臂燒指。若不燒身臂指供養諸佛非</a><a name="1006a20" id="1006a20">出家菩薩。乃至餓虎狼師子一切餓鬼。悉</a><a name="1006a21" id="1006a21">應捨身肉手足而供養之。後一一次第為</a><a name="1006a22" id="1006a22">說正法。使心開意解。而菩薩為利養故應</a><a name="1006a23" id="1006a23">答不答。倒說經律文字無前無後謗三</a><a name="1006a24" id="1006a24">寶說者。犯輕垢罪</a><a name="1006a25" id="1006a25"><p>若佛子。自為飲食錢物利養名譽故。親近</a><a name="1006a26" id="1006a26">國王王子大臣百官。恃作形勢。乞索打拍牽</a><a name="1006a27" id="1006a27">挽。橫取錢物一切求利。名為惡求多求。</a><a name="1006a28" id="1006a28">教他人求。都無慈心無孝順心者。犯輕</a><a name="1006a29" id="1006a29">垢罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241005c.htm'><img src='up.gif' border=0></a>
<a href='T241006b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>