<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0269a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷37)</font> <font face='Arial'>T23, p0269a</h2></font><hr>
<span class='old'>
</a><a name="0268c28" id="0268c28">挑頭而去。爾時長老賓頭盧頗羅墮。聞樹</a><a name="0268c29" id="0268c29">提居士作栴檀缽絡囊盛懸高象牙杙上沙門</span><a name="0269a01" id="0269a01">婆羅門不以梯杖能得者與非不與。聞已詣</a><a name="0269a02" id="0269a02">目連所言。長老目連。汝知不。樹提居士作栴</a><a name="0269a03" id="0269a03">檀缽絡囊盛懸高象牙杙上作是言。諸沙門</a><a name="0269a04" id="0269a04">婆羅門不以梯杖能取者與非不與。目連言。</a><a name="0269a05" id="0269a05">汝師子吼中第一。便可往取。爾時長老賓</a><a name="0269a06" id="0269a06">頭盧頗羅墮。過夜中前著衣持缽。以好威儀</a><a name="0269a07" id="0269a07">行住坐立。往詣樹提居士舍。樹提居士。遙</a><a name="0269a08" id="0269a08">見賓頭盧行住坐立威儀清淨著衣持缽。作</a><a name="0269a09" id="0269a09">是念。如是比丘行住坐立威儀清淨著衣持</a><a name="0269a10" id="0269a10">缽。必能取缽。居士即從坐起。偏袒右肩合掌</a><a name="0269a11" id="0269a11">向賓頭盧言。善來頗羅墮。久不來此。命就座</a><a name="0269a12" id="0269a12">坐。樹提居士頭面禮頗羅墮足。賓頭盧坐已</a><a name="0269a13" id="0269a13">問居士言。汝實作栴檀缽盛絡囊中懸高象</a><a name="0269a14" id="0269a14">牙杙上作是言。諸沙門婆羅門不以梯杖能</a><a name="0269a15" id="0269a15">取者與非不與。答言。實爾。賓頭盧即入如是</a><a name="0269a16" id="0269a16">禪定。便於座上申手取缽以示居士。居士語</a><a name="0269a17" id="0269a17">言。如我先語即便屬汝。居士又言。暫與我來。</a><a name="0269a18" id="0269a18">即取缽入。盛滿粳米飯授與賓頭盧。賓頭盧</a><a name="0269a19" id="0269a19">食已。便持是缽示諸比丘言。汝等看是缽香</a><a name="0269a20" id="0269a20">好可愛。諸比丘言。實爾。從何處得。賓頭盧廣</a><a name="0269a21" id="0269a21">說上事。是中有比丘。少欲知足行頭陀。聞是</a><a name="0269a22" id="0269a22">事心不喜。種種因緣呵責言。云何名比丘。為</a><a name="0269a23" id="0269a23">赤裸外道物故。未受大戒人前。現過人聖法。</a><a name="0269a24" id="0269a24">呵已向佛廣說。佛以是事集比丘僧。知而故</a><a name="0269a25" id="0269a25">問賓頭盧頗羅墮。汝實作是事不。答言。實作</a><a name="0269a26" id="0269a26">世尊。佛種種因緣呵責賓頭盧。云何名比丘。</a><a name="0269a27" id="0269a27">為赤裸外道物木缽故。於未受大戒人前現</a><a name="0269a28" id="0269a28">過人聖法。呵責已語頗羅墮。盡形壽擯汝。不</a><a name="0269a29" id="0269a29">應此閻浮提住。賓頭盧受佛教已頭面禮佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230268c.htm'><img src='up.gif' border=0></a>
<a href='T230269b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>