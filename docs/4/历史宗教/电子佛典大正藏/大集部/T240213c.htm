<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0213c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷2)</font> 第一門第二子攝頌之餘論火生長者因緣 <font face='Arial'>T24, p0213c</h2></font><hr>
<span class='old'>
</a><a name="0213b28" id="0213b28">人他方興易。彼聞長者今已身亡。火生童子</a><a name="0213b29" id="0213b29">代知家業。於三寶所敬心彌著。商人多獲牛</span><a name="0213c01" id="0213c01">頭栴檀上妙之缽。便持一缽盛滿珍寶。遣使</a><a name="0213c02" id="0213c02">送與火生。彼既得已置高幢上。宣令普告。若</a><a name="0213c03" id="0213c03">有諸人。不用梯蹬而取此缽。或是沙門婆</a><a name="0213c04" id="0213c04">羅門。有大威力神通自在。而取得者。我以此</a><a name="0213c05" id="0213c05">缽施與其人。時諸外道晨朝起已。出行澡浴。</a><a name="0213c06" id="0213c06">見高幢已告長者曰。此是何物。長者即便具</a><a name="0213c07" id="0213c07">告其事。外道答曰。長者比來敬釋迦子。彼</a><a name="0213c08" id="0213c08">當取耶言訖辭去。時有眾多耆宿苾芻。入城</a><a name="0213c09" id="0213c09">乞食見彼高幢。咸問長者此是何物。彼便具</a><a name="0213c10" id="0213c10">答。苾芻報曰。我豈為缽自顯己能。如佛所</a><a name="0213c11" id="0213c11">言覆善彰惡是出家行。捨之而去。時具壽十</a><a name="0213c12" id="0213c12">力迦攝波。從此而過。亦問長者此是何物。彼</a><a name="0213c13" id="0213c13">還具答。于時尊者便作是念。我從無始生死</a><a name="0213c14" id="0213c14">已來。所有長養煩惱怨家。我已變吐悉皆棄</a><a name="0213c15" id="0213c15">捨。我今宜可受彼長者普請因緣。滿其所</a><a name="0213c16" id="0213c16">願。即便舒手如香象鼻。至彼幢標取栴檀</a><a name="0213c17" id="0213c17">缽。持還住處苾芻見問。尊者何處得此牛頭</a><a name="0213c18" id="0213c18">栴檀殊勝缽來。彼便具以其事告諸苾芻。諸</a><a name="0213c19" id="0213c19">苾芻答曰。尊者豈可為斯木缽現神通耶報</a><a name="0213c20" id="0213c20">言具壽。合與不合我已作訖。今欲如何。諸苾</a><a name="0213c21" id="0213c21">芻以緣白佛。佛言。苾芻不應於俗人前現其</a><a name="0213c22" id="0213c22">神力。若顯現者得越法罪。然缽有四種。金銀</a><a name="0213c23" id="0213c23">琉璃頗梨所成。復有四缽。所謂鋀石赤銅白</a><a name="0213c24" id="0213c24">銅諸木。前之四缽。若先無者不應輒受。若先</a><a name="0213c25" id="0213c25">有者應須捨棄。後之四種。若先無者即不應</a><a name="0213c26" id="0213c26">畜。若先有者應作藥盂隨時受用。合守持缽。</a><a name="0213c27" id="0213c27">有其二種。謂鐵及瓦如是應知</a><a name="0213c28" id="0213c28"><p>後於異時火生童子。人天妙相悉皆出現。從</a><a name="0213c29" id="0213c29">占波城乃至王舍。於此中間有輸稅處。稅官<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240213b.htm'><img src='up.gif' border=0></a>
<a href='T240214a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>