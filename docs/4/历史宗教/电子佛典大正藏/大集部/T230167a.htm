<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0167a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷23)</font> <font face='Arial'>T23, p0167a</h2></font><hr>
<span class='old'>
</a><a name="0166c28" id="0166c28">我一人得是罪。一切僧亦得是罪。客比丘言。</a><a name="0166c29" id="0166c29">長老。汝說一切僧。於汝何益。汝何以不如法</span><a name="0167a01" id="0167a01">懺悔是罪。舊比丘受客比丘語。是罪如法懺</a><a name="0167a02" id="0167a02">悔。餘諸比丘見此比丘懺悔。亦應如法懺</a><a name="0167a03" id="0167a03">悔。如是作者善。若不如是作。知有益舉。無益</a><a name="0167a04" id="0167a04">莫強舉。有一住處自恣時。比丘憶罪欲出。是</a><a name="0167a05" id="0167a05">比丘應異比丘邊是罪如法懺悔。如是作竟</a><a name="0167a06" id="0167a06">應作自恣。不應與自恣作礙。有一住處自恣</a><a name="0167a07" id="0167a07">時。比丘一罪疑。是比丘應語他比丘。長老。我</a><a name="0167a08" id="0167a08">一罪疑。後是事當問。如是作竟應自恣。不應</a><a name="0167a09" id="0167a09">與自恣作礙</a><a name="0167a10" id="0167a10"><p>有一住處自恣時。憶念罪欲出。是比丘應疾</a><a name="0167a11" id="0167a11">一心念。我後是罪當如法懺悔。如是作竟應</a><a name="0167a12" id="0167a12">自恣。不應與自恣作礙。若自恣時。比丘一</a><a name="0167a13" id="0167a13">罪疑。是比丘應疾一心念。後是罪當問。如是</a><a name="0167a14" id="0167a14">作竟應自恣。不應與自恣作礙。有一住處自</a><a name="0167a15" id="0167a15">恣時。一切比丘僧有罪覺。是罪不能得客比</a><a name="0167a16" id="0167a16">丘清淨共住同見是罪如法懺悔。是諸比丘</a><a name="0167a17" id="0167a17">應遣一舊比丘近住處疾到彼。是罪如法懺</a><a name="0167a18" id="0167a18">悔竟來還。我曹從汝邊是罪如法懺悔。是諸</a><a name="0167a19" id="0167a19">比丘若得辦是事。如是好。若不能辦。是僧</a><a name="0167a20" id="0167a20">中一比丘應唱。大德僧聽。我等是住處一切</a><a name="0167a21" id="0167a21">僧得罪覺。是罪不能得清淨。客比丘共住同</a><a name="0167a22" id="0167a22">見是罪如法懺悔。亦不能得辦遣一舊比丘</a><a name="0167a23" id="0167a23">近住處疾到彼是罪如法懺悔竟來還。我等</a><a name="0167a24" id="0167a24">是邊是罪如法懺悔。若僧時到僧忍聽。僧若</a><a name="0167a25" id="0167a25">後是罪如法懺悔。如是白。如是作竟應作自</a><a name="0167a26" id="0167a26">恣。不應與自恣作礙</a><a name="0167a27" id="0167a27"><p>有一住處自恣時。一切僧一罪中疑。是中應</a><a name="0167a28" id="0167a28">一比丘僧中如是唱。大德僧聽。是中住處一</a><a name="0167a29" id="0167a29">切僧一罪中疑。若僧時到僧忍聽。僧後是事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230166c.htm'><img src='up.gif' border=0></a>
<a href='T230167b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>