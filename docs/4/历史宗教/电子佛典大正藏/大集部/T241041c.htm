<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1041c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷2)</font> 義菩薩心堅固品第九 <font face='Arial'>T24, p1041c</h2></font><hr>
<span class='old'>
</a><a name="1041b28" id="1041b28">善男子。我念往昔行菩薩道時。先從外道受</a><a name="1041b29" id="1041b29">苦行法。至心奉行心無退轉。無量世中以灰</span><a name="1041c01" id="1041c01">塗身。唯食胡麻小豆粳米粟米[<a href='javascript:showpic("images/009269.gif")'>序-予+禾</a>]等日各一</a><a name="1041c02" id="1041c02">粒。荊棘惡刺[<a href='javascript:showpic("images/014822.gif")'>木*豕</a>]木地石以為臥具。牛屎牛尿</a><a name="1041c03" id="1041c03">以為病藥。盛夏之月五熱炙身。孟冬之節凍</a><a name="1041c04" id="1041c04">冰儭體。或受草食根食莖食葉食果食土</a><a name="1041c05" id="1041c05">食風食。作如是等諸苦行時。自身他身俱無</a><a name="1041c06" id="1041c06">利益。雖爾猶故心無退轉。出勝一切外道苦</a><a name="1041c07" id="1041c07">行。善男子。我於往昔為四事故捨棄身命。</a><a name="1041c08" id="1041c08">一者為破眾生諸煩惱故。二者為令眾生受</a><a name="1041c09" id="1041c09">安樂故。三者為自除壞貪著身故。四者為報</a><a name="1041c10" id="1041c10">父母生養恩故。菩薩若能不惜身命。即自定</a><a name="1041c11" id="1041c11">知是義菩薩。善男子。我於往昔為正法故。剜</a><a name="1041c12" id="1041c12">身為燈三千六百。我於爾時具足煩惱身實</a><a name="1041c13" id="1041c13">覺痛。為諸眾生得度脫故。諭心令堅不生</a><a name="1041c14" id="1041c14">退轉爾時即得具足三事。一者畢竟無有退</a><a name="1041c15" id="1041c15">轉。二者得為實義菩薩。三者名為不可思</a><a name="1041c16" id="1041c16">議。是名菩薩不可思議。又我往昔為正法故。</a><a name="1041c17" id="1041c17">於一劫中周身左右受千瘡苦。爾時具足一</a><a name="1041c18" id="1041c18">切煩惱身實覺苦。為諸眾生得度脫故。諭</a><a name="1041c19" id="1041c19">心令堅不生退轉。是名菩薩不可思議。又</a><a name="1041c20" id="1041c20">我往昔為一鴿故棄捨是身。爾時具足一切</a><a name="1041c21" id="1041c21">煩惱身實覺苦。為諸眾生得度脫故。諭心令</a><a name="1041c22" id="1041c22">堅不生退轉。是名菩薩不可思議。善男子。一</a><a name="1041c23" id="1041c23">切惡友諸煩惱業。即是菩薩道莊嚴伴。何以</a><a name="1041c24" id="1041c24">故。一切凡夫無有智慧正念之心。故以煩惱</a><a name="1041c25" id="1041c25">而為怨敵。菩薩智慧正念具足。故以煩惱而</a><a name="1041c26" id="1041c26">為道伴。惡友及業亦復如是。善男子。捨離</a><a name="1041c27" id="1041c27">煩惱終不得受惡有之身。是故菩薩雖現惡</a><a name="1041c28" id="1041c28">業。實非身口意惡所作。是誓願力。以是願</a><a name="1041c29" id="1041c29">力受惡獸身。為欲調伏彼畜生故。菩薩現<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241041b.htm'><img src='up.gif' border=0></a>
<a href='T241042a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>