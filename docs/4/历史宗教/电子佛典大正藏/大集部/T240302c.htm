<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0302c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷21)</font> 第三門第四子攝頌之餘 <font face='Arial'>T24, p0302c</h2></font><hr>
<span class='old'>
</a><a name="0302b28" id="0302b28">可捉取侍縛迦來當斬其首。是時諸人即皆</a><a name="0302b29" id="0302b29">往捉。既知走已便白王言。今覓不見走將遠</span><a name="0302c01" id="0302c01">矣。王更大怒便喚飛烏。乘葦山大象速趁</a><a name="0302c02" id="0302c02">醫人。繫項將來當斬其首。如若見時彼解幻</a><a name="0302c03" id="0302c03">術。與汝藥物皆不得受。是時飛烏既奉王命。</a><a name="0302c04" id="0302c04">乘第一象急往追趁。尋其象跡至菴摩羅林。</a><a name="0302c05" id="0302c05">飛烏趁及喚言大醫。王喚速來。答曰。汝何須</a><a name="0302c06" id="0302c06">急來食菴摩羅果。飛烏答曰。我奉王命。彼</a><a name="0302c07" id="0302c07">解幻術所與之物不須受取。報曰汝不須怖</a><a name="0302c08" id="0302c08">今既飢渴。我取一顆菴摩羅果各共食半。飛</a><a name="0302c09" id="0302c09">烏即念共食一顆豈有術乎。醫王取一菴摩</a><a name="0302c10" id="0302c10">羅先食半顆。餘殘半者於指甲中。先藏毒藥</a><a name="0302c11" id="0302c11">剖其半顆令藥入中持與飛烏。飛烏受果即</a><a name="0302c12" id="0302c12">食。時飛烏先患癩病既食果已藥病相當。即</a><a name="0302c13" id="0302c13">上變下瀉不能自持</a><a name="0302c14" id="0302c14"><p>醫王入村告村人曰。此是猛光王第一大象。</a><a name="0302c15" id="0302c15">及賢善母象及飛烏使者。汝等好看勿令損</a><a name="0302c16" id="0302c16">失。若有參差必獲重罪。囑此語已尋路而去。</a><a name="0302c17" id="0302c17">諸人奉命看養飛烏令得病差。彼醫童子治</a><a name="0302c18" id="0302c18">猛光王既得病差。是時飛烏卻赴王所。王見</a><a name="0302c19" id="0302c19">問曰。醫人何在。飛烏答曰。王得醫人欲何所</a><a name="0302c20" id="0302c20">作。我捉得時當斬其首。答曰。王今病差臣</a><a name="0302c21" id="0302c21">癩復除。應合賞賜何因斬首。王聞此言善哉</a><a name="0302c22" id="0302c22">善哉。隨意重賞報彼大恩。飛烏即作敕書報</a><a name="0302c23" id="0302c23">醫王曰。仁是醫王合得重賞。何故逃走信至</a><a name="0302c24" id="0302c24">可來受王賞賜。侍縛迦還書報曰。我藉皇恩</a><a name="0302c25" id="0302c25">珍財靡闕。王若於我生歡喜者。請所賜物並</a><a name="0302c26" id="0302c26">迴與彼侍醫童子。是時大王多以財貨賞賜</a><a name="0302c27" id="0302c27">醫童。王又遣使人將大[<a href='javascript:showpic("images/057087.gif")'>疊*毛</a>]一領價直百千兩</a><a name="0302c28" id="0302c28">金送與醫王。侍縛迦得衣便作是念。此合王</a><a name="0302c29" id="0302c29">著何人堪受。復作是念世尊乃是無上大師。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240302b.htm'><img src='up.gif' border=0></a>
<a href='T240303a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>