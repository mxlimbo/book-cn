<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0132c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷7)</font> <font face='Arial'>T24, p0132c</h2></font><hr>
<span class='old'>
</a><a name="0132b28" id="0132b28">會。七日之中皆往優樓頻螺迦攝處興大供</a><a name="0132b29" id="0132b29">養。時既將至。迦攝作念。若摩揭陀國人來詣</span><a name="0132c01" id="0132c01">於此。睹此沙門如是神力。必應捨我定當隨</a><a name="0132c02" id="0132c02">彼。其大沙門。於七日間若不住此。斯為善事。</a><a name="0132c03" id="0132c03">于時世尊知其所念。遂屏身相使令不現。是</a><a name="0132c04" id="0132c04">時國人供養將畢。迦攝獲大利養。眾既散已。</a><a name="0132c05" id="0132c05">迦攝復作是念。我七日中得大所須。今若大</a><a name="0132c06" id="0132c06">沙門來於此處。我當供設。于時世尊知彼所</a><a name="0132c07" id="0132c07">念。即為現身。迦攝遙見即作是念語。大沙門。</a><a name="0132c08" id="0132c08">汝亦還來。佛言。迦攝。我還至此。迦攝問。大沙</a><a name="0132c09" id="0132c09">門。七日已來何故而去。佛答迦攝。汝先豈不</a><a name="0132c10" id="0132c10">作如是念耶。若摩揭陀國人來詣我處。見此</a><a name="0132c11" id="0132c11">沙門神力威德。人應捨我定隨彼耶。其大沙</a><a name="0132c12" id="0132c12">門。於七日間不住於此。斯為善事。于時我知</a><a name="0132c13" id="0132c13">汝念。所以於七日中而不住此。迦攝復言。既</a><a name="0132c14" id="0132c14">知我意而去。今何得還。佛言。汝今復作是念。</a><a name="0132c15" id="0132c15">我已獲得所須供物。若大沙門來於此處。我</a><a name="0132c16" id="0132c16">當供設。復知汝念所以卻來。迦攝言。大沙門。</a><a name="0132c17" id="0132c17">我實有此念。便白佛言。大沙門。汝諸飲食隨</a><a name="0132c18" id="0132c18">意受用。是時迦攝復作是念。此大沙門。雖有</a><a name="0132c19" id="0132c19">如是大威神力不可思議。然我亦是大阿羅</a><a name="0132c20" id="0132c20">漢</a><a name="0132c21" id="0132c21"><p>爾時世尊。住優樓頻螺迦攝修習林中。時迦</a><a name="0132c22" id="0132c22">攝來請世尊曰。大沙門。願見住此。我等如法</a><a name="0132c23" id="0132c23">資設供給。世尊默然受之。迦攝既知世尊受</a><a name="0132c24" id="0132c24">請。即便自手敷辦器具而造飲食。詣世尊所</a><a name="0132c25" id="0132c25">告言。沙門。食飲辦訖。願自知時。世尊報迦攝</a><a name="0132c26" id="0132c26">曰。汝當先去。我隨汝即來。爾時世尊。迦攝去</a><a name="0132c27" id="0132c27">後。以神通力往贍部樹。取得其果。香美鮮色</a><a name="0132c28" id="0132c28">滿缽盛已。來迦攝處就座而坐。迦攝後至。見</a><a name="0132c29" id="0132c29">世尊已問言。大沙門。汝早至此耶。答言。已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240132b.htm'><img src='up.gif' border=0></a>
<a href='T240133a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>