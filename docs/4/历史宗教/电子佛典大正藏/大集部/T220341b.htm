<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0341b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷14)</font> 明單提九十二事法之一 <font face='Arial'>T22, p0341b</h2></font><hr>
<span class='old'>
</a><a name="0341a28" id="0341a28">非是食時。明日難陀著入聚落衣持缽入城。</a><a name="0341a29" id="0341a29">路中看象鬥馬鬥。聽俗人言論。時優婆夷念</span><a name="0341b01" id="0341b01">言。阿闍梨昨日來不得食。今應早辦。檀越家</a><a name="0341b02" id="0341b02">作食久辦。至時不來。優婆夷復作是念。尊者</a><a name="0341b03" id="0341b03">昨日來早。今日何故不來。祇洹精舍中或有</a><a name="0341b04" id="0341b04">供僧。是故不來。即共夫主小兒食盡。時難陀</a><a name="0341b05" id="0341b05">逼中方來。語優婆夷言。與我食。優婆夷言。我</a><a name="0341b06" id="0341b06">作食早辦待尊者不來。謂祇洹中有人供僧。</a><a name="0341b07" id="0341b07">謂受彼請。此所供食我已噉盡。難陀語言。</a><a name="0341b08" id="0341b08">汝欲斷我食耶。爾時優婆夷即以家中作人</a><a name="0341b09" id="0341b09">殘宿食與之。得已還詣精舍。廣說如上。陀</a><a name="0341b10" id="0341b10">驃言。汝去太晚。時尊者陀驃以是因緣往白</a><a name="0341b11" id="0341b11">世尊。佛言。呼難陀來。來已。佛問難陀。汝</a><a name="0341b12" id="0341b12">實爾不。答言。實爾世尊。佛言。此是惡事。汝</a><a name="0341b13" id="0341b13">常不聞我以無數方便毀呰多欲讚歎少欲。</a><a name="0341b14" id="0341b14">此非法非律非如佛教。不可以是長養善法。</a><a name="0341b15" id="0341b15">佛告諸比丘。依止舍衛城住者皆悉令集。以</a><a name="0341b16" id="0341b16">十利故與諸比丘制戒。乃至已聞者當重聞。</a><a name="0341b17" id="0341b17">若比丘嫌責者波夜提。比丘者如上說。嫌責</a><a name="0341b18" id="0341b18">者。若拜人拜囑人拜囑囑人。拜人者如尊者</a><a name="0341b19" id="0341b19">陀驃。是名拜人。拜囑人者如陀驃摩羅子。倩</a><a name="0341b20" id="0341b20">餘人料理僧事。是名拜囑人。拜囑囑人者。所</a><a name="0341b21" id="0341b21">倩人復轉倩人料理僧事。是名拜囑囑人。嫌</a><a name="0341b22" id="0341b22">責是人者得波夜提。波夜提者如上說。若僧</a><a name="0341b23" id="0341b23">中行種種餅。當次第來應取。若意中不欲者</a><a name="0341b24" id="0341b24">令過去。若淨人問何以不取。答言。戒不用是。</a><a name="0341b25" id="0341b25">欲更取餘者無罪。若行乳粥酪粥胡麻粥魚</a><a name="0341b26" id="0341b26">肉粥。若行如是種種粥時。若滿杓與上座。</a><a name="0341b27" id="0341b27">上座不應便受。上座應言。平等與。若行肉</a><a name="0341b28" id="0341b28">時偏與上座多者。上座應問。一切盡爾耶。答</a><a name="0341b29" id="0341b29">言。止與上座多耳。上座應語。平等與。若不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220341a.htm'><img src='up.gif' border=0></a>
<a href='T220341c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>