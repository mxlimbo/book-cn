<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0681a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷17)</font> 九十單提法之一 <font face='Arial'>T22, p0681a</h2></font><hr>
<span class='old'>
</a><a name="0680c28" id="0680c28"><p>爾時佛在舍衛國祇樹給孤獨園。時六群比</a><a name="0680c29" id="0680c29">丘。鬥諍如法滅已。後更發起作是言。汝不善</span><a name="0681a01" id="0681a01">觀不成觀。不善解不成解。不善滅不成滅。令</a><a name="0681a02" id="0681a02">僧未有諍事而有諍事起。已有諍事而不</a><a name="0681a03" id="0681a03">除滅。時諸比丘作如是念言。何故眾僧未有</a><a name="0681a04" id="0681a04">諍事而有諍事起。已有諍事而不除滅。時</a><a name="0681a05" id="0681a05">諸比丘即觀察。知六群比丘諍事如法滅已</a><a name="0681a06" id="0681a06">後更發起。作如是言。汝不善觀不成觀。不</a><a name="0681a07" id="0681a07">善解不成解。不善滅不成滅。令僧未有諍事</a><a name="0681a08" id="0681a08">而有諍事起。已有諍事而不除滅。諸比丘</a><a name="0681a09" id="0681a09">聞。其中有少欲知足行頭陀樂學戒知慚</a><a name="0681a10" id="0681a10">愧者。嫌責六群比丘言。汝等云何。鬥諍事</a><a name="0681a11" id="0681a11">如法滅已。後更發起言。汝不善觀不成觀乃</a><a name="0681a12" id="0681a12">至不成滅。令僧未有諍事而有諍事。已</a><a name="0681a13" id="0681a13">有諍事而不除滅。時諸比丘往至世尊所。</a><a name="0681a14" id="0681a14">頭面禮足已在一面坐。以此因緣具白</a><a name="0681a15" id="0681a15">世尊。世尊爾時以此因緣集比丘僧。呵責</a><a name="0681a16" id="0681a16">六群比丘。汝所為非。非威儀非沙門法非</a><a name="0681a17" id="0681a17">淨行非隨順行。所不應為。云何鬥諍事如</a><a name="0681a18" id="0681a18">法滅已。後更發起言。汝等不善觀不成觀。乃</a><a name="0681a19" id="0681a19">至不成滅。令僧未有諍事而有諍事。已</a><a name="0681a20" id="0681a20">有諍事而不除滅。世尊以無數方便。呵責</a><a name="0681a21" id="0681a21">六群比丘已告諸比丘。此癡人多種有漏處</a><a name="0681a22" id="0681a22">最初犯戒。自今已去與比丘結戒。集十句</a><a name="0681a23" id="0681a23">義乃至正法久住。欲說戒者當如是說。若</a><a name="0681a24" id="0681a24">比丘鬥諍如法滅已。後更發起者波逸提。如</a><a name="0681a25" id="0681a25">是世尊與比丘結戒。爾時諸比丘。不知諍</a><a name="0681a26" id="0681a26">事如法滅不如法滅。後乃知如法滅。或有</a><a name="0681a27" id="0681a27">作波逸提懺者。或有疑。佛言。不知者無犯。</a><a name="0681a28" id="0681a28">自今已去當如是結戒。若比丘知諍事如</a><a name="0681a29" id="0681a29">法懺悔已。後更發起者波逸提。比丘義如上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220680c.htm'><img src='up.gif' border=0></a>
<a href='T220681b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>