<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0794c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0794c</h2></font><hr>
<span class='old'>
</a><a name="0794b28" id="0794b28">不許者說。僧伽今許差某甲當教授苾芻尼</a><a name="0794b29" id="0794b29">竟。由其默然故。我今如是持</span><a name="0794c01" id="0794c01"><p>時諸苾芻聞世尊說。令差教授苾芻尼人。遂</a><a name="0794c02" id="0794c02">不簡擇即便差遣。佛言若自不調能調於他。</a><a name="0794c03" id="0794c03">若自不靜能靜於他。若自不安能安於他。自</a><a name="0794c04" id="0794c04">不斷滅能斷滅他。自陷欲泥能拯濟他者。無</a><a name="0794c05" id="0794c05">有是處。告諸苾芻曰。不應不為簡擇輒便差</a><a name="0794c06" id="0794c06">遣。若苾芻具七法者。眾應差教授苾芻尼。云</a><a name="0794c07" id="0794c07">何為七。一者持戒。二者多聞。三者住耆宿位。</a><a name="0794c08" id="0794c08">四者善都城語。五者不曾以身污苾芻尼。六</a><a name="0794c09" id="0794c09">於八他勝法善能分別。七於八尊重法能善</a><a name="0794c10" id="0794c10">解釋。云何名持戒。謂於四波羅市迦法一無</a><a name="0794c11" id="0794c11">虧犯。云何多聞。謂能善誦二部戒經。云何住</a><a name="0794c12" id="0794c12">耆宿位。謂受圓具滿二十夏。或復過此。云何</a><a name="0794c13" id="0794c13">善都城語。謂能善解王都言音語通方域。云</a><a name="0794c14" id="0794c14">何不以身污苾芻尼。謂曾不與尼以身相觸。</a><a name="0794c15" id="0794c15">設曾身觸此罪已如法說悔。云何分別八他</a><a name="0794c16" id="0794c16">勝法。謂於初八善識開遮。云何善解八尊重</a><a name="0794c17" id="0794c17">法。謂於八事善能開演。若苾芻具七法。眾應</a><a name="0794c18" id="0794c18">差作教授苾芻尼人。如世尊說。若具七法眾</a><a name="0794c19" id="0794c19">應差遣教授尼眾者。時六眾苾芻。雖不被差</a><a name="0794c20" id="0794c20">便行教授。少欲苾芻聞生嫌恥。云何苾芻不</a><a name="0794c21" id="0794c21">被眾差。而便自往教授尼眾。以此因緣具白</a><a name="0794c22" id="0794c22">世尊。世尊以此因緣集苾芻眾。便問六眾廣</a><a name="0794c23" id="0794c23">說如前種種呵責。乃至我今為諸苾芻制其</a><a name="0794c24" id="0794c24">學處。應如是說</a><a name="0794c25" id="0794c25"><p>若復苾芻僧不差。自往教誡苾芻尼者。波逸</a><a name="0794c26" id="0794c26">底迦。如是世尊為諸苾芻制學處已佛在室</a><a name="0794c27" id="0794c27">羅伐城逝多林給孤獨園。於此城中有一婆</a><a name="0794c28" id="0794c28">羅門娶妻之後。婦每生子便即命終後於異</a><a name="0794c29" id="0794c29">時妻復有娠。時婆羅門知是事已。以手支頰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230794b.htm'><img src='up.gif' border=0></a>
<a href='T230795a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>