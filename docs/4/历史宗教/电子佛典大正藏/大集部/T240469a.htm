<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0469a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷3)</font> 畜門徒白二 <font face='Arial'>T24, p0469a</h2></font><hr>
<span class='old'>
</a><a name="0468c28" id="0468c28">越坑。不在欄楯危嶮之處。於寺中閣道之</a><a name="0468c29" id="0468c29">上。不應一步而蹈兩階。不躡兩梯桄。不向</span><a name="0469a01" id="0469a01">界外。不乘空。不睡眠。不入定。復有二種鄙</a><a name="0469a02" id="0469a02">事。一謂無慚。二謂嬾惰。如說波羅底木叉</a><a name="0469a03" id="0469a03">時。作如是語。不來諸苾芻說欲及清淨。其持</a><a name="0469a04" id="0469a04">欲淨者。應對比坐。或就別人作如是說。大德</a><a name="0469a05" id="0469a05">存念。於某房中苾芻某甲身嬰病苦。今僧伽</a><a name="0469a06" id="0469a06">十四日為褒灑陀。彼苾芻某甲。亦十四日為</a><a name="0469a07" id="0469a07">褒灑陀。彼苾芻某甲自陳遍淨。無諸障法。</a><a name="0469a08" id="0469a08">為病患因緣故。如法僧事與欲清淨。彼所陳</a><a name="0469a09" id="0469a09">事。我今具說。若更有餘緣隨時稱說。若不爾</a><a name="0469a10" id="0469a10">者。作法不成。得別住罪。具壽鄔波離。請世</a><a name="0469a11" id="0469a11">尊曰。大德。其持欲淨苾芻既受欲淨已。便即</a><a name="0469a12" id="0469a12">命終。成持欲淨不。佛言。不成。應更取欲。大</a><a name="0469a13" id="0469a13">德。其持欲淨苾芻。若自言。我是求寂。或云。</a><a name="0469a14" id="0469a14">我是俗人。或云。是別住人。此並成持欲淨不。</a><a name="0469a15" id="0469a15">佛言。不成持欲淨。若在路或至眾中。其持欲</a><a name="0469a16" id="0469a16">淨者。忽然身死。成持欲淨不。佛言。不成。應</a><a name="0469a17" id="0469a17">更取欲。諸與欲淨苾芻授受之式。如是應知。</a><a name="0469a18" id="0469a18">於中別者。若於作褒灑陀。應云與欲清淨。若</a><a name="0469a19" id="0469a19">非褒灑陀。自餘羯磨等。但與其欲不須清淨。</a><a name="0469a20" id="0469a20">若二俱作欲淨皆與</a><a name="0469a21" id="0469a21"><p>具壽鄔波離。請世尊曰。大德如有住處。唯一</a><a name="0469a22" id="0469a22">苾芻獨身居止。至長淨日。此欲如何。佛言。</a><a name="0469a23" id="0469a23">若至長淨時。於一閑靜處。以新瞿摩塗拭灑</a><a name="0469a24" id="0469a24">掃。敷座席鳴犍稚。作前方便竟。自誦少多</a><a name="0469a25" id="0469a25">經次向高迥處。四顧觀望。若見有苾芻來。既</a><a name="0469a26" id="0469a26">慰問已。告言。具壽。今日僧伽長淨。仁可共來</a><a name="0469a27" id="0469a27">一處為長淨事。若無來者。時此苾芻應居本</a><a name="0469a28" id="0469a28">座。心念口言。作如是說。今十四日僧伽長淨。</a><a name="0469a29" id="0469a29">我苾芻某甲。於十四日亦為長淨。我苾芻某<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240468c.htm'><img src='up.gif' border=0></a>
<a href='T240469b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>