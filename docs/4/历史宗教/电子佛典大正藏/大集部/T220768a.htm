<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0768a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷29)</font> 一百七十八單提法之一 <font face='Arial'>T22, p0768a</h2></font><hr>
<span class='old'>
</a><a name="0767c28" id="0767c28">為強力者所執無犯。無犯者。最初未制戒。</a><a name="0767c29" id="0767c29">癡狂心亂痛惱所纏(四十七)</span><a name="0768a01" id="0768a01"><p>爾時婆伽婆。在舍衛國祇樹給孤獨園。時有一</a><a name="0768a02" id="0768a02">居士。欲辦具飲食請比丘尼僧。即於其</a><a name="0768a03" id="0768a03">夜辦種種多美飲食。夜過已清旦往白時</a><a name="0768a04" id="0768a04">到。時舍衛城中俗節會日。諸居士各各持飯</a><a name="0768a05" id="0768a05">乾飯糗魚及肉。來就僧伽藍中。與諸比丘</a><a name="0768a06" id="0768a06">尼。諸比丘尼。受此施食食已。然後方詣居</a><a name="0768a07" id="0768a07">士家食。時居士手自斟酌羹飯與諸比丘尼。</a><a name="0768a08" id="0768a08">諸比丘尼言。止止居士。不須多著。居士報</a><a name="0768a09" id="0768a09">言。我所以辦具此種種多美飲食人別一器</a><a name="0768a10" id="0768a10">肉者。正為阿姨故耳。勿謂我無有信心</a><a name="0768a11" id="0768a11">而不食。阿姨但食。我實有信心。比丘尼報</a><a name="0768a12" id="0768a12">言。我等不以此事。朝是節會日。諸居士各</a><a name="0768a13" id="0768a13">各持飯糗乾飯魚肉種種羹飯。來詣僧伽</a><a name="0768a14" id="0768a14">藍中。與諸比丘尼。我等先已食。以是故少</a><a name="0768a15" id="0768a15">受耳。時諸居士皆共譏嫌言。此比丘尼。不</a><a name="0768a16" id="0768a16">知厭足。外自稱言。我知正法。如是何有正</a><a name="0768a17" id="0768a17">法。云何先受我請已。復受他種種飯食食</a><a name="0768a18" id="0768a18">已。後方受我食。時諸比丘尼聞。中有少欲知</a><a name="0768a19" id="0768a19">足行頭陀樂學戒知慚愧者。嫌責諸比丘</a><a name="0768a20" id="0768a20">尼言。汝等云何先受居士請復受餘食。即</a><a name="0768a21" id="0768a21">白諸比丘。諸比丘往白世尊。世尊以此因</a><a name="0768a22" id="0768a22">緣集比丘僧。呵責諸比丘尼言。汝所為非。</a><a name="0768a23" id="0768a23">非威儀非沙門法非淨行非隨順行。所</a><a name="0768a24" id="0768a24">不應為。云何先受居士請。後復受餘食耶。</a><a name="0768a25" id="0768a25">以無數方便呵責已告諸比丘。此比丘尼多</a><a name="0768a26" id="0768a26">種有漏處最初犯戒。自今已去與比丘尼結</a><a name="0768a27" id="0768a27">戒。集十句義乃至正法久住。欲說戒者當</a><a name="0768a28" id="0768a28">如是說。若比丘尼。先受請若足食已。後食</a><a name="0768a29" id="0768a29">飯糗乾飯魚及肉者波逸提。比丘尼義如上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220767c.htm'><img src='up.gif' border=0></a>
<a href='T220768b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>