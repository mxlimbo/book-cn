<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0382b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷35)</font> 第八門第九子攝頌之餘說 <font face='Arial'>T24, p0382b</h2></font><hr>
<span class='old'>
</a><a name="0382a28" id="0382a28">可隨去。若得乾糗豆餅及酸漿水置已缽</a><a name="0382a29" id="0382a29">中。若得米乳酪石蜜飯餅。及沙糖安師缽</span><a name="0382b01" id="0382b01">內。乞得食已還至本處。作二小壇布以諸葉。</a><a name="0382b02" id="0382b02">可安二座踞坐飯食。若別行者所乞得食將</a><a name="0382b03" id="0382b03">呈師主。今得此食須者應取。師主即應知量</a><a name="0382b04" id="0382b04">而受。若住寺者弟子應先洗器往至廚中問</a><a name="0382b05" id="0382b05">知事人。今為僧伽作何飲食。其知事人敬而</a><a name="0382b06" id="0382b06">告知。彼還白師今日僧伽作如是食。可請取</a><a name="0382b07" id="0382b07">不依教持來。師應知量觀時而受。若其二師</a><a name="0382b08" id="0382b08">澡漱之處。應淨掃除作曼荼羅。安坐床子</a><a name="0382b09" id="0382b09">及以水器。并土齒木如法揩洗。若須洗足應</a><a name="0382b10" id="0382b10">為師洗。或但用水。或可塗油以屑揩去。更</a><a name="0382b11" id="0382b11">將水洗當授皮履。問其食事。又問為於此處</a><a name="0382b12" id="0382b12">修習善業。為復向餘閑靜住處若言可向晝</a><a name="0382b13" id="0382b13">日住處者。應持坐物其所住處掃灑清淨。於</a><a name="0382b14" id="0382b14">時時間牛糞塗拭。若學讀者應為授經。若學</a><a name="0382b15" id="0382b15">禪思教其作意。若還來時應觀床席。自洗足</a><a name="0382b16" id="0382b16">已次禮尊像及同梵行者。隨力而禮。與師置</a><a name="0382b17" id="0382b17">座同前洗足。若是寒時應守持心為暖湯水。</a><a name="0382b18" id="0382b18">若是熱時應可持扇而為招涼。師亦知時令</a><a name="0382b19" id="0382b19">其作業勿使空度。若衣缽等營作之時所有</a><a name="0382b20" id="0382b20">事業皆師物在前次營己物。佛言高勝汝今</a><a name="0382b21" id="0382b21">應知。諸苾芻眾所有弟子門人。供給二師如</a><a name="0382b22" id="0382b22">父母想。師於弟子當如子想。若有病患共相</a><a name="0382b23" id="0382b23">瞻侍至差至死。我今為汝略說其事應如是</a><a name="0382b24" id="0382b24">作。若不依者隨於其事皆得越法罪。若能如</a><a name="0382b25" id="0382b25">是弟子於師。以敬順心為供侍者。能令善法</a><a name="0382b26" id="0382b26">相續不絕。譬如蓮花處在池中日夜增長。是</a><a name="0382b27" id="0382b27">故汝等當如是學。時具壽高勝及諸苾芻。聞</a><a name="0382b28" id="0382b28">佛說已歡喜奉行</a><a name="0382b29" id="0382b29"><p>緣在王舍城。住鷲峰山時。摩揭陀主未生怨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240382a.htm'><img src='up.gif' border=0></a>
<a href='T240382c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>