<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0073b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷15)</font> 尾施縛多羅緣 <font face='Arial'>T24, p0073b</h2></font><hr>
<span class='old'>
</a><a name="0073a28" id="0073a28"><p>爾時勝光王復白世尊曰。最初於誰行施得</a><a name="0073a29" id="0073a29">證無上菩提。佛告大王。乃往古昔無量劫時。</span><a name="0073b01" id="0073b01">有城名曰毘訶彼地。其城有一陶輪工師。有</a><a name="0073b02" id="0073b02">佛出世。號曰釋迦牟尼。證無上正真等正覺。</a><a name="0073b03" id="0073b03">十號具足。亦有聲聞弟子。名舍利弗。大目乾</a><a name="0073b04" id="0073b04">連。及侍者阿難陀。時釋迦牟尼佛正真等正</a><a name="0073b05" id="0073b05">覺。共無量苾芻眾。俱遊行人間。至彼城中。爾</a><a name="0073b06" id="0073b06">時彼佛忽有風患。即告阿難陀曰。汝可往彼</a><a name="0073b07" id="0073b07">陶輪家乞酥油蜜漿。爾時阿難陀聞佛教敕。</a><a name="0073b08" id="0073b08">即往詣陶輪家。在門外立。白言長者。世尊患</a><a name="0073b09" id="0073b09">風強病。今須酥油蜜漿。時陶輪師。聞具壽阿</a><a name="0073b10" id="0073b10">難陀所說。即將酥油蜜等。長者共兒相隨。俱</a><a name="0073b11" id="0073b11">往佛所。以酥蜜等遍塗佛身。溫水沐浴。持沙</a><a name="0073b12" id="0073b12">糖水。奉上世尊。為療病故。即得痊愈。爾時陶</a><a name="0073b13" id="0073b13">師長跪發願。說伽他曰</a><a name="0073b14" id="0073b14"><p class='lg'>　　我以蘇蜜施如來　　　願獲廣大功德利</a><br><a name="0073b15" id="0073b15">　　種族名號聲聞眾　　　悉如今日釋迦尊</a><br><a name="0073b16" id="0073b16">　　善能調伏有情類　　　遠離眾苦歸圓寂　</p></a><a name="0073b17" id="0073b17"><p>其陶輪子。亦發是言。願我當來如佛侍者。佛</a><a name="0073b18" id="0073b18">告大王。我於爾時。初施釋迦如來。得證無上</a><a name="0073b19" id="0073b19">菩提。其子者。即阿難陀是。王復問世尊曰。從</a><a name="0073b20" id="0073b20">初乃至成佛供養幾許諸佛而證無上菩提。佛</a><a name="0073b21" id="0073b21">告大王。我從釋迦如來最初阿僧企耶。乃至</a><a name="0073b22" id="0073b22">護世佛時以清淨心。如是供養七萬五千佛</a><a name="0073b23" id="0073b23">於爾許時供養不曾心異。唯求無上正等菩</a><a name="0073b24" id="0073b24">提。大王。第二僧企耶。我初供養燃燈佛乃至</a><a name="0073b25" id="0073b25">寶髻佛以清淨心。如是供養七萬六千佛。</a><a name="0073b26" id="0073b26">我雖經歷多生。心無有異。常以清信供養諸</a><a name="0073b27" id="0073b27">佛。大王。第三阿僧企耶。初供養寶髻佛。乃至</a><a name="0073b28" id="0073b28">安隱佛。如是供養七萬七千佛。如是又至迦</a><a name="0073b29" id="0073b29">攝波佛。我雖供養無有異心。常以淨信。供<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240073a.htm'><img src='up.gif' border=0></a>
<a href='T240073c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>