<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0977a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷55)</font> 調部之一 <font face='Arial'>T22, p0977a</h2></font><hr>
<span class='old'>
</a><a name="0976c28" id="0976c28">不應取如是處糞掃衣。時有牧牛人。脫衣</a><a name="0976c29" id="0976c29">置頭前而眠。有糞掃衣比丘。見謂是死人。</span><a name="0977a01" id="0977a01">作是念。世尊不聽比丘取完死人衣。即取</a><a name="0977a02" id="0977a02">死人臂骨打頭。彼覺起言。大德。何故打我</a><a name="0977a03" id="0977a03">也。比丘言。我謂汝是死人。彼牧牛人言。汝</a><a name="0977a04" id="0977a04">寧可不別我死生也。即打比丘熟手。諸比</a><a name="0977a05" id="0977a05">丘白佛。佛言。不應打死人令破取衣。時</a><a name="0977a06" id="0977a06">有眾多小兒。脫衣置一處。作土堆戲。有糞</a><a name="0977a07" id="0977a07">掃衣比丘。見即持去。諸小兒見語言。莫持</a><a name="0977a08" id="0977a08">我衣去。比丘答言。我謂是糞掃衣置而去</a><a name="0977a09" id="0977a09">疑。佛問言汝以何心取。答言以糞掃衣取。</a><a name="0977a10" id="0977a10">佛言無犯。而不應取聚糞掃衣。時六群比</a><a name="0977a11" id="0977a11">丘。以石蜜誘誑小兒。欲將人間賣。父母</a><a name="0977a12" id="0977a12">見之。即問比丘言。大德何所說。彼答言無</a><a name="0977a13" id="0977a13">所說。即留小兒而去彼疑。佛問言汝以何</a><a name="0977a14" id="0977a14">心。答言盜心。佛言。直五錢離本處波羅夷。</a><a name="0977a15" id="0977a15">時有比丘盜心倒易他分物籌彼疑。佛言</a><a name="0977a16" id="0977a16">舉籌便波羅夷。時有比丘盜他分物籌疑。</a><a name="0977a17" id="0977a17">佛言。直五錢離本處波羅夷。時有比丘轉</a><a name="0977a18" id="0977a18">側他籌疑。佛言。方便取五錢未離本處偷</a><a name="0977a19" id="0977a19">蘭遮。時有比丘再盜取物不滿五錢。彼</a><a name="0977a20" id="0977a20">作如是念。我前後不滿五錢。不犯波羅</a><a name="0977a21" id="0977a21">夷。佛言。前後滿五錢波羅夷。時去祇桓不</a><a name="0977a22" id="0977a22">遠。有居士耕。有客比丘見語言。此是僧</a><a name="0977a23" id="0977a23">地莫耕。彼答言。非僧地我地耳。比丘復語</a><a name="0977a24" id="0977a24">言。是僧地汝莫耕。居士即放犁去。作如</a><a name="0977a25" id="0977a25">是言。我自有地而不得耕也。彼客比丘</a><a name="0977a26" id="0977a26">入祇桓問舊比丘。有居士去此不遠耕。</a><a name="0977a27" id="0977a27">此是誰地。答言是彼居士地。舊比丘言汝何</a><a name="0977a28" id="0977a28">故問也。即具說因緣便疑。佛問言。汝以何</a><a name="0977a29" id="0977a29">心。具說因緣。佛言汝無犯。而不應作如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220976c.htm'><img src='up.gif' border=0></a>
<a href='T220977b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>