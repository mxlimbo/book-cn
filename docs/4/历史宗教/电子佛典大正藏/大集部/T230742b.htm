<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0742b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷22)</font> 三十泥薩祇波逸底迦法 出納求利學處第十九 <font face='Arial'>T23, p0742b</h2></font><hr>
<span class='old'>
</a><a name="0742a28" id="0742a28">門諸居士等。皆欲割自身肉持以相施。鄔波</a><a name="0742a29" id="0742a29">難陀因說法次而告之曰。外道。汝之大師性</span><a name="0742b01" id="0742b01">愛麤弊。教汝門徒露形拔髮多行少住常臥</a><a name="0742b02" id="0742b02">于地。若汝大師情所愛樂好衣食者。當許汝</a><a name="0742b03" id="0742b03">著價直千萬上妙之衣。百味飲食隨意餐噉。</a><a name="0742b04" id="0742b04">所住房舍價當五千。由彼狹情不見容許。我</a><a name="0742b05" id="0742b05">之大師情懷廣大。許我弟子著萬價衣餐百</a><a name="0742b06" id="0742b06">味食。所居房舍數直五千。若汝披此貴價好</a><a name="0742b07" id="0742b07">服行乞食者。信敬之人作如是念。今此外道</a><a name="0742b08" id="0742b08">身行破戒。至於飲食難以供身。汝此上衣宜</a><a name="0742b09" id="0742b09">應與我。我有毛緂持以相換。我當披著巡家</a><a name="0742b10" id="0742b10">乞食。若淨信人來問於我。大德何處獲此上</a><a name="0742b11" id="0742b11">衣。我當答彼。有露形人。姓名某甲。輟已相</a><a name="0742b12" id="0742b12">施。彼便知汝是深信人。汝乞食時彼若見者。</a><a name="0742b13" id="0742b13">當以酒糟盛滿銅器供養於汝。時彼露形聞</a><a name="0742b14" id="0742b14">是語已。便生信喜作如是言。大德鄔波難陀。</a><a name="0742b15" id="0742b15">若如是者可取此衣。鄔波難陀即咒願曰。無</a><a name="0742b16" id="0742b16">病長壽。然汝徒黨貧苦是常。聞汝施時還令</a><a name="0742b17" id="0742b17">相奪。彼言大德。此之毛緂豈彼物耶。是我自</a><a name="0742b18" id="0742b18">由。幸無見慮。鄔波難陀曰。若如是者我當為</a><a name="0742b19" id="0742b19">受。既受得已即便與一麤[<a href='javascript:showpic("images/042838.gif")'>革*更</a>]毛緂。時彼外道</a><a name="0742b20" id="0742b20">披之而去。至同梵行邊。彼便問曰。仁者何</a><a name="0742b21" id="0742b21">處更得此衣。即報彼曰。他與我換。問言是誰。</a><a name="0742b22" id="0742b22">答大德鄔波難陀共我迴易。彼聞皆怒。報言。</a><a name="0742b23" id="0742b23">仁者。此之釋子常思殺我。餘雖見欺不同六</a><a name="0742b24" id="0742b24">眾。六人之內無越鄔波難陀。仁若施與餘大</a><a name="0742b25" id="0742b25">德者我亦隨喜。而鄔波難陀欲飲我血。將衣</a><a name="0742b26" id="0742b26">施彼誰堪忍耶。即宜往索。若得者善。若不得</a><a name="0742b27" id="0742b27">者。我同擯汝。移汝坐處。覆汝食器。不相共</a><a name="0742b28" id="0742b28">語。彼便怕怖往鄔波難陀所。鄔波難陀既遙</a><a name="0742b29" id="0742b29">見來即作是念。看此外道舉動形勢。必當奪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230742a.htm'><img src='up.gif' border=0></a>
<a href='T230742c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>