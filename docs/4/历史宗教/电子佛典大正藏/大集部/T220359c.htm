<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0359c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷17)</font> 明單提九十二事法之一 <font face='Arial'>T22, p0359c</h2></font><hr>
<span class='old'>
</a><a name="0359b28" id="0359b28">譏。云何沙門釋子夜食。我等在家人尚不夜</a><a name="0359b29" id="0359b29">食。此輩失沙門法。何道之有。諸比丘聞已。以</span><a name="0359c01" id="0359c01">是因緣。往白世尊。佛告諸比丘。汝等夜食。正</a><a name="0359c02" id="0359c02">應為世人所嫌。從今日後前半日聽食。當取</a><a name="0359c03" id="0359c03">時。若作腳影若作刻漏</a><a name="0359c04" id="0359c04"><p>復次佛住舍衛城。廣說如上。爾時諸比丘食</a><a name="0359c05" id="0359c05">前入聚落乞食。食後詣諸園池水上。世人聚</a><a name="0359c06" id="0359c06">集遊戲處乞食。為世人所譏。汝等看是沙門</a><a name="0359c07" id="0359c07">釋子。於我等家中乞。今來池上。復從我乞。壞</a><a name="0359c08" id="0359c08">失道法。何道之有。諸比丘聞已。以是因緣。往</a><a name="0359c09" id="0359c09">白世尊。佛言。呼是比丘來。即呼來已佛問上</a><a name="0359c10" id="0359c10">事。汝實爾不。答言。實爾世尊。佛問比丘。汝</a><a name="0359c11" id="0359c11">晨朝乞食用作何等。答言時食。復問。汝食後</a><a name="0359c12" id="0359c12">乞者。復作何等。答言。舉作明日食。佛告比</a><a name="0359c13" id="0359c13">丘。汝云何停宿食食。從今日不聽非時食。不</a><a name="0359c14" id="0359c14">聽停食食</a><a name="0359c15" id="0359c15"><p>復次佛住王舍城廣說如上。爾時尊者跋陀</a><a name="0359c16" id="0359c16">利慚愧得意故。入聚落時。如入軍陣。爾時捉</a><a name="0359c17" id="0359c17">兩缽。入聚落乞食。得已一缽作今日食。一缽</a><a name="0359c18" id="0359c18">作明日食。時諸比丘欲入聚落乞食。呼跋陀</a><a name="0359c19" id="0359c19">利言。長老。共入聚落乞食去來。答言。汝等</a><a name="0359c20" id="0359c20">自去。我不能去。諸比丘言。長老。大得善利。</a><a name="0359c21" id="0359c21">汝能一食得二日安隱。答言。我不一食得二</a><a name="0359c22" id="0359c22">日安隱。我入聚落時。如入軍陣。故便持兩缽。</a><a name="0359c23" id="0359c23">并乞二日食。諸比丘聞已。以是因緣往白世</a><a name="0359c24" id="0359c24">尊。佛言。呼跋陀利來。即呼來已。佛問跋陀</a><a name="0359c25" id="0359c25">利。汝實爾不。答言。實爾。佛言汝雖欲省眾緣</a><a name="0359c26" id="0359c26">事。從今日後不聽汝非時食。不聽停食食。如</a><a name="0359c27" id="0359c27">跋陀利線經中廣說</a><a name="0359c28" id="0359c28"><p>復次佛住舍衛城。廣說如上爾時阿那律在仙</a><a name="0359c29" id="0359c29">人山岐黑方石上。曬穢爛麥飯。佛即以神<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220359b.htm'><img src='up.gif' border=0></a>
<a href='T220360a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>