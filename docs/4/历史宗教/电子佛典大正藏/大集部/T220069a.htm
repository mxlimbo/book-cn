<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0069a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷9)</font> 初分之五墮初 <font face='Arial'>T22, p0069a</h2></font><hr>
<span class='old'>
</a><a name="0068c28" id="0068c28"><p>佛在舍衛城。爾時達摩比丘作是念。跋難陀</a><a name="0068c29" id="0068c29">先奪我衣。佛呵責我。為諸比丘結戒。我說其</span><a name="0069a01" id="0069a01">犯僧伽婆尸沙。彼復以無根僧伽婆尸沙謗</a><a name="0069a02" id="0069a02">我。又斷我食至于三日。我當云何以報此</a><a name="0069a03" id="0069a03">怨。復作是念。彼於我間作淨施衣。不復還</a><a name="0069a04" id="0069a04">之足以報恥。便不復還。跋難陀後從索衣。達</a><a name="0069a05" id="0069a05">摩言。師先布施今云何索。跋難陀言。我作淨</a><a name="0069a06" id="0069a06">施不作布施。猶不還之。跋難陀便強奪取。彼</a><a name="0069a07" id="0069a07">即大喚。諸長老比丘聞皆出問。何故大喚。答</a><a name="0069a08" id="0069a08">言。跋難陀強奪我衣。諸長老比丘呵責跋難</a><a name="0069a09" id="0069a09">陀。云何淨施與不可信人。而復還奪。復呵責</a><a name="0069a10" id="0069a10">達摩。人淨施汝云何不還。以是白佛。佛以是</a><a name="0069a11" id="0069a11">事集比丘僧。問跋難陀。汝愚癡人。實淨施與</a><a name="0069a12" id="0069a12">不可信人不。答言。實爾世尊。復問達摩。汝愚</a><a name="0069a13" id="0069a13">癡人。他實淨施汝。汝不肯還不。答言。實爾世</a><a name="0069a14" id="0069a14">尊。佛種種呵責已。告諸比丘。不應淨施與五</a><a name="0069a15" id="0069a15">種人。一者不相識。二者未相諳悉。三者未相</a><a name="0069a16" id="0069a16">狎習。四者非親友同師。五者非時類。無此五</a><a name="0069a17" id="0069a17">法然後可以淨施與之。復有二法不應淨施。</a><a name="0069a18" id="0069a18">一者不能讚歎人。二者不能與人作好名稱。</a><a name="0069a19" id="0069a19">復有二法不應淨施。一者不能為人受重物</a><a name="0069a20" id="0069a20">淨施護如己有。二者己有重物不能淨施彼</a><a name="0069a21" id="0069a21">用不恨。復有二法不應淨施。一者不知彼在</a><a name="0069a22" id="0069a22">世以不。二者不知彼在道以不。諸比丘作是</a><a name="0069a23" id="0069a23">念。佛聽我等淨施。便淨施父母兄弟姊妹。以</a><a name="0069a24" id="0069a24">是白佛。佛言。不應淨施白衣。應淨施五眾。有</a><a name="0069a25" id="0069a25">諸比丘獨住房中。有長衣不知云何作淨施。</a><a name="0069a26" id="0069a26">以是白佛。佛言。應作遙示淨施。若於三衣中</a><a name="0069a27" id="0069a27">須有所易。應偏袒右肩脫革屣胡跪捉衣心</a><a name="0069a28" id="0069a28">生口言。我此某衣若干條今捨。第二第三亦</a><a name="0069a29" id="0069a29">如是說。然後受所長之衣。亦如前法心生口<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220068c.htm'><img src='up.gif' border=0></a>
<a href='T220069b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>