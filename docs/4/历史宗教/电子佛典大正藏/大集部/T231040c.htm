<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1040c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷4)</font> <font face='Arial'>T23, p1040c</h2></font><hr>
<span class='old'>
</a><a name="1040b28" id="1040b28">言。不應。佛告鄔波離。從今已去。若有人來欲</a><a name="1040b29" id="1040b29">出家者。苾芻應問。汝曾破僧伽不。若非應度。</span><a name="1040c01" id="1040c01">若不問者。得越法罪。又白佛言。若復有人。</a><a name="1040c02" id="1040c02">於佛世尊。起惡逆心。出佛身血。其人志求於</a><a name="1040c03" id="1040c03">佛法僧。心樂出家。修持梵行者。有如是者。應</a><a name="1040c04" id="1040c04">與度不。佛言。不應。若有人來求出家者。苾芻</a><a name="1040c05" id="1040c05">應問。汝非惡心出佛身血不。若非應度。若不</a><a name="1040c06" id="1040c06">問者。得越法罪。又白佛言。若復有人。先曾出</a><a name="1040c07" id="1040c07">家。於四波羅市迦法中。隨犯其一。便即歸俗。</a><a name="1040c08" id="1040c08">復於善法。心樂出家。應度以不。佛言。不應。</a><a name="1040c09" id="1040c09">若有人來求出家者。苾芻應問。汝曾犯四重</a><a name="1040c10" id="1040c10">不。若不問者。得越法罪</a><a name="1040c11" id="1040c11"><p>佛在室羅筏城逝多林給孤獨園。佛告諸苾</a><a name="1040c12" id="1040c12">芻。若有苾芻。作不見舉。因即歸俗。還來出</a><a name="1040c13" id="1040c13">家。及受近圓。受近圓已。還造諸罪。不肯發</a><a name="1040c14" id="1040c14">露。我不見罪。若如是者。僧伽應與滅擯。佛</a><a name="1040c15" id="1040c15">言。若近圓已。苾芻不懺。不捨惡見。眾作舉</a><a name="1040c16" id="1040c16">已。便即歸俗。來求出家。不捨本見。當須滅</a><a name="1040c17" id="1040c17">擯</a><a name="1040c18" id="1040c18"><p>佛在室羅筏城逝多林給孤獨園。六眾苾芻</a><a name="1040c19" id="1040c19">所度弟子。未知六眾性行依止而住。知惡性</a><a name="1040c20" id="1040c20">已皆悉捨之。餘處依止。所作事業。三時請問。</a><a name="1040c21" id="1040c21">于時六眾苾芻共相謂曰。此諸黑缽生。奪我</a><a name="1040c22" id="1040c22">等所度弟子。若更度者。應度如是色類。後於</a><a name="1040c23" id="1040c23">異時。鄔波難陀乃見一人無手。告曰。賢首。汝</a><a name="1040c24" id="1040c24">今何故而不出家。答曰。誰能度我無手之人。</a><a name="1040c25" id="1040c25">鄔波難陀言。世尊教法。慈悲寬恕。我當度之。</a><a name="1040c26" id="1040c26">及受近圓。經三五日。所是威儀噉食等事。皆</a><a name="1040c27" id="1040c27">悉教訖。即便報曰。汝可不聞。鹿不養鹿。室羅</a><a name="1040c28" id="1040c28">伐城。甚大寬廣。汝應往彼。乞食自供。弟子報</a><a name="1040c29" id="1040c29">曰。我今如是。云何乞食。鄔波難陀告言。具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231040b.htm'><img src='up.gif' border=0></a>
<a href='T231041a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>