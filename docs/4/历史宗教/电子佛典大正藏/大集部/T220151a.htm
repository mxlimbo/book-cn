<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0151a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷22)</font> 第三分之八食法 <font face='Arial'>T22, p0151a</h2></font><hr>
<span class='old'>
</a><a name="0150c28" id="0150c28">應來見汝。何以故。汝福德過人。一切沙門</a><a name="0150c29" id="0150c29">婆羅門國王長者。無不應來詣汝門者。長者</span><a name="0151a01" id="0151a01">聞已此心便息。後復作是念。沙門瞿曇到此</a><a name="0151a02" id="0151a02">已久。不來見我。彼道必勝。何緣安住不往修</a><a name="0151a03" id="0151a03">敬。便嚴駕出城。遙見世尊容顏殊特猶若金</a><a name="0151a04" id="0151a04">山。前到佛所頭面禮足卻住一面。佛為說種</a><a name="0151a05" id="0151a05">種妙法乃至苦集盡道。即於座上得法眼淨。</a><a name="0151a06" id="0151a06">便從坐起白佛言。願佛及僧受我明日請食。</a><a name="0151a07" id="0151a07">佛默然受。長者還家辦多美飲食。明日食時</a><a name="0151a08" id="0151a08">自行白佛。唯聖知時。佛與比丘僧前後圍遶。</a><a name="0151a09" id="0151a09">往到其家就座而坐。長者手自下食。食畢行</a><a name="0151a10" id="0151a10">水。與家大小於佛前坐。佛為說種種妙法</a><a name="0151a11" id="0151a11">乃至苦集盡道。皆得法眼淨受三歸五戒。長</a><a name="0151a12" id="0151a12">者白佛言。世尊。我婦及兒兒婦奴婢皆云。是</a><a name="0151a13" id="0151a13">已福德竟是誰力。願佛說之。佛言。汝等共有</a><a name="0151a14" id="0151a14">此福。又問云何共有。答言。昔王舍城有一</a><a name="0151a15" id="0151a15">織師。織師有婦。婦有一兒。兒又有婦。其家</a><a name="0151a16" id="0151a16">正有一奴一婢。一時共食。有一辟支佛來</a><a name="0151a17" id="0151a17">就乞食。織師言。汝等但食以我分與。婦言。持</a><a name="0151a18" id="0151a18">我分與。兒乃至奴婢亦皆云爾。辟支佛言。汝</a><a name="0151a19" id="0151a19">等皆已捨分與我。善心為畢。便可各分少許</a><a name="0151a20" id="0151a20">與我。使汝食不少。我亦得足。即人減一匙</a><a name="0151a21" id="0151a21">已滿彼缽。辟支佛得食。食已於虛空中現種</a><a name="0151a22" id="0151a22">種神變。然後乃去。彼諸人命終生四天王天。</a><a name="0151a23" id="0151a23">壽盡上生忉利天。展轉至于他化自在天。如</a><a name="0151a24" id="0151a24">是七反餘福來生。爾時織師眷屬今汝等是。</a><a name="0151a25" id="0151a25">於是長者在佛前請僧言。我今請一切僧修</a><a name="0151a26" id="0151a26">無限施。若有所須隨時多少皆從我取。諸比</a><a name="0151a27" id="0151a27">丘不敢受。念言。佛未聽我等受無齊限施。以</a><a name="0151a28" id="0151a28">是白佛。佛言。聽隨意受。有諸比丘欲遠行</a><a name="0151a29" id="0151a29">從索道糧。長者即使人齎金銀錢物送之。既<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220150c.htm'><img src='up.gif' border=0></a>
<a href='T220151b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>