<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0340a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷28)</font> 第六門第四子攝頌大藥之餘 <font face='Arial'>T24, p0340a</h2></font><hr>
<span class='old'>
</a><a name="0339c28" id="0339c28">藥便許執手而別。遂於前路於麥田中。見有</a><a name="0339c29" id="0339c29">少女。儀容端正似出良家。便生愛念問言賢</span><a name="0340a01" id="0340a01">首。汝名字何。答曰。我名毘舍佉。誰家少女。</a><a name="0340a02" id="0340a02">答曰。聚落中尊是我之父。大藥念曰雖有容</a><a name="0340a03" id="0340a03">儀未識其智今可試之。大藥即往刈麥田中。</a><a name="0340a04" id="0340a04">高舉兩手以腳蹂麥。毘舍佉曰。已知護手。足</a><a name="0340a05" id="0340a05">亦宜然。大藥念曰。此女有智。即便告曰。少女</a><a name="0340a06" id="0340a06">耳璫可愛光彩異常。答曰。為蓋臭身有何好</a><a name="0340a07" id="0340a07">處。又曰。甚好容貌。答曰。父母所生非關容</a><a name="0340a08" id="0340a08">飾。問曰。父何處去。答曰。一身兩事。問曰。此</a><a name="0340a09" id="0340a09">言何義。答曰。身行取棘。斷其舊道。更通新</a><a name="0340a10" id="0340a10">路。母在何處。答曰。歸家取種欲植晚田。問</a><a name="0340a11" id="0340a11">曰。汝能與我為妻室不。答曰。此由父母非我</a><a name="0340a12" id="0340a12">所知。問曰。向滿財城路在何處。平直柔軟復</a><a name="0340a13" id="0340a13">無棘刺。汝應指示令我安行。女指曲路即自</a><a name="0340a14" id="0340a14">前行。往至池邊變衣而坐。眇其一目試彼大</a><a name="0340a15" id="0340a15">藥識知我不。須臾大藥行至池邊。遙見便識</a><a name="0340a16" id="0340a16">式漏曰</a><a name="0340a17" id="0340a17"><p class='lg'>　　身著無縷不織衣　　　元非[<a href='javascript:showpic("images/057087.gif")'>疊*毛</a>]線所成就</a><br><a name="0340a18" id="0340a18">　　一眼宜應指示我　　　何路當往妙花城　</p></a><a name="0340a19" id="0340a19"><p>是時少女。聞其說已微笑而言曰</a><a name="0340a20" id="0340a20"><p class='lg'>　　滑路宜應去　　　澀道不須行</a><br><a name="0340a21" id="0340a21">　　遙見大叢林　　　近邊而可過</a><br><a name="0340a22" id="0340a22">　　復見作糗地　　　有樹著赤花</a><br><a name="0340a23" id="0340a23">　　棄左右邊行　　　當尋此道去　</p></a><a name="0340a24" id="0340a24"><p>大藥隨語尋路而去。至妙花城去城不遠。往</a><a name="0340a25" id="0340a25">毘舍佉宅不見父母。遂問城主曰。君等若能</a><a name="0340a26" id="0340a26">與我毘舍佉者。深成恩造。時彼諸人聞是語</a><a name="0340a27" id="0340a27">已。俱生忿怒。報言婆羅門。汝乞索人實無</a><a name="0340a28" id="0340a28">羞恥。因何造次求毘舍佉。此女儀容與天仙</a><a name="0340a29" id="0340a29">相似。即宜遠去離我城隅。若更重來令狗食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240339c.htm'><img src='up.gif' border=0></a>
<a href='T240340b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>