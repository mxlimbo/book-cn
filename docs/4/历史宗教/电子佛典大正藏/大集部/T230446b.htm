<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0446b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷60)</font> 五百比丘結集三藏法品第一 <font face='Arial'>T23, p0446b</h2></font><hr>
<span class='old'>
</a><a name="0446a28" id="0446a28"><p class='lg'>　　千[<a href='javascript:showpic("images/057087.gif")'>疊*毛</a>]纏佛身　　　以火闍維之</a><br><a name="0446a29" id="0446a29">　　佛之神力故　　　常一內衣在</span><br><a name="0446b01" id="0446b01">　　最外亦不燒　　　中者皆燃盡　</p></a><a name="0446b02" id="0446b02"><p>爾時長老摩訶迦葉。以成治[<a href='javascript:showpic("images/057087.gif")'>疊*毛</a>]。取佛舍利。</a><a name="0446b03" id="0446b03">與諸力士。諸力士從長老摩訶迦葉。取佛舍</a><a name="0446b04" id="0446b04">利。盛以金瓶。舉著車上。燒種種香。持諸幡</a><a name="0446b05" id="0446b05">蓋作諸妓樂入拘尸城。爾時拘尸城中有新</a><a name="0446b06" id="0446b06">論義堂。掃灑清淨香潔無量。懸繒幡蓋散諸</a><a name="0446b07" id="0446b07">雜華。敷象牙床。以佛舍利金瓶著上。阿難先</a><a name="0446b08" id="0446b08">以花香伎樂種種供養。亦教諸比丘比丘尼</a><a name="0446b09" id="0446b09">優婆塞優婆夷供養禮拜。爾時波婆城中諸</a><a name="0446b10" id="0446b10">力士聞。佛在拘尸城般涅槃。念言。佛亦是</a><a name="0446b11" id="0446b11">我師。我之所尊。來從諸人請舍利分。欲於</a><a name="0446b12" id="0446b12">波婆城中起塔。燒香懸繒幡蓋。盡世供養。</a><a name="0446b13" id="0446b13">拘尸城諸力士答言。佛在我國般涅槃。我自</a><a name="0446b14" id="0446b14">起塔香華供養。舍利分不可得。時遮勒國諸</a><a name="0446b15" id="0446b15">剎帝利姓。婆蹉婆羅。羅摩聚落拘樓羅種。</a><a name="0446b16" id="0446b16">毘[<a href='javascript:showpic("images/060797.gif")'>少/兔</a>]國中諸婆羅門。毘耶離國諸梨昌種。</a><a name="0446b17" id="0446b17">迦毘羅婆國諸釋子。摩伽陀國主阿闍世王。</a><a name="0446b18" id="0446b18">韋提希子。聞佛於拘尸城般涅槃。今眾人以</a><a name="0446b19" id="0446b19">香華伎樂供養舍利。爾時阿闍世王。敕其</a><a name="0446b20" id="0446b20">大臣婆羅門婆利沙迦羅言。汝往到拘尸城</a><a name="0446b21" id="0446b21">諸力士所。持我言致問無量。氣力安隱身心</a><a name="0446b22" id="0446b22">樂不。又語諸人。佛亦我師我之所尊。今於</a><a name="0446b23" id="0446b23">汝國般涅槃。請分舍利。欲於王舍城中起塔</a><a name="0446b24" id="0446b24">供養。與我者善。若不見與。當舉兵眾以力</a><a name="0446b25" id="0446b25">奪汝。受敕即嚴四種兵。直至拘尸城。語諸</a><a name="0446b26" id="0446b26">力士言。摩伽陀國主。阿闍世王致問無量。氣</a><a name="0446b27" id="0446b27">力安隱身心樂不。又言。佛亦我師我之所尊。</a><a name="0446b28" id="0446b28">在此般涅槃。來請舍利分。汝當與我。我於</a><a name="0446b29" id="0446b29">王舍城起塔供養。拘尸城諸力士答大臣婆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230446a.htm'><img src='up.gif' border=0></a>
<a href='T230446c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>