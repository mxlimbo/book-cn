<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0198b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷27)</font> <font face='Arial'>T23, p0198b</h2></font><hr>
<span class='old'>
</a><a name="0198a28" id="0198a28">事。何等五。寒時大寒。熱時大熱。麤澀堅硬。</a><a name="0198a29" id="0198a29">令人皮麤。佛在舍衛國。長老比丘喜陀。於</span><a name="0198b01" id="0198b01">安陀林中留僧伽梨。著上下衣入舍衛城乞</a><a name="0198b02" id="0198b02">食。失僧伽梨。食後覓不得。語諸比丘。諸長</a><a name="0198b03" id="0198b03">老。我安陀林中留僧伽梨。著上下衣入城乞</a><a name="0198b04" id="0198b04">食。失僧伽梨。我當云何。諸比丘以是事白佛。</a><a name="0198b05" id="0198b05">佛以是因緣集僧。集僧已。佛知故問比丘</a><a name="0198b06" id="0198b06">喜陀。汝實作是事不。答言。實作世尊。佛種種</a><a name="0198b07" id="0198b07">因緣讚持一切物去。若比丘少欲住。衣趣蓋</a><a name="0198b08" id="0198b08">形食趣充軀。是比丘所行處。共衣缽俱無所</a><a name="0198b09" id="0198b09">顧戀。譬如鳥飛與毛羽俱飛在空中。比丘亦</a><a name="0198b10" id="0198b10">如是。少欲知足。衣趣蓋形食趣充軀。是比丘</a><a name="0198b11" id="0198b11">所行處。共衣缽俱無所顧戀。亦如鳥飛。佛種</a><a name="0198b12" id="0198b12">種因緣讚持一切物去已。告諸比丘。從今日</a><a name="0198b13" id="0198b13">不持三衣不應入俗人家。若入得突吉羅罪</a><a name="0198b14" id="0198b14"><p>佛在舍衛國。長老阿難。天雨時祇林中留僧</a><a name="0198b15" id="0198b15">伽梨。著上下衣入舍衛城乞食。諸比丘以是</a><a name="0198b16" id="0198b16">事白佛。佛以是事集僧。集僧已。佛知故問</a><a name="0198b17" id="0198b17">阿難。汝實天雨時祇林中留僧伽梨著上下</a><a name="0198b18" id="0198b18">衣入城乞食不。阿難言。實爾世尊。佛言何以</a><a name="0198b19" id="0198b19">故。阿難言天雨故。佛種種因緣讚戒讚持戒。</a><a name="0198b20" id="0198b20">讚戒讚持戒已告諸比丘。有五因緣聽留僧伽</a><a name="0198b21" id="0198b21">梨。何等五。一有比丘住處。二若受迦絺那衣。</a><a name="0198b22" id="0198b22">三若天雨。四若欲雨。五若聚落外有施會。是</a><a name="0198b23" id="0198b23">為五因緣。復有五因緣留僧伽梨衣。何等五。</a><a name="0198b24" id="0198b24">一有比丘住處。二若受迦絺那衣。三若店肆</a><a name="0198b25" id="0198b25">施會。四市肆施會。五四衢道頭。是為五因緣</a><a name="0198b26" id="0198b26"><p>佛在王舍城。是時諸外道出家。夏安居竟自</a><a name="0198b27" id="0198b27">恣時。諸外道居家弟子。布施衣物。諸優婆塞</a><a name="0198b28" id="0198b28">佛法中信心清淨思惟言。是諸邪法惡師。夏</a><a name="0198b29" id="0198b29">安居竟自恣時。尚知布施衣。我等聖僧夏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230198a.htm'><img src='up.gif' border=0></a>
<a href='T230198c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>