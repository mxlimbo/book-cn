<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0037c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷6)</font> 初分之五墮初 <font face='Arial'>T22, p0037c</h2></font><hr>
<span class='old'>
</a><a name="0037b28" id="0037b28">女言男。或見外道言是釋子。或見釋子言是</a><a name="0037b29" id="0037b29">外道。如是種種見異言異。便生慚愧。我等將</span><a name="0037c01" id="0037c01">無犯波逸提耶。以是白佛。佛以是事集比丘</a><a name="0037c02" id="0037c02">僧。告諸比丘。若比丘從心想說。犯波逸提者</a><a name="0037c03" id="0037c03">無有是處。從今是戒應如是說。若比丘故妄</a><a name="0037c04" id="0037c04">語波逸提。故妄語者。如妄語得過人法中說。</a><a name="0037c05" id="0037c05">比丘尼亦如是。式叉摩那沙彌沙彌尼突吉</a><a name="0037c06" id="0037c06">羅(一事竟)</a><a name="0037c07" id="0037c07"><p>佛在舍衛城。爾時諸比丘與和尚阿闍梨同</a><a name="0037c08" id="0037c08">和尚阿闍梨共勤學問。初夜後夜未曾睡眠。</a><a name="0037c09" id="0037c09">六群比丘作是念。今諸比丘展轉相教晝夜</a><a name="0037c10" id="0037c10">不廢。如是不久當勝我等。當見我過。當求我</a><a name="0037c11" id="0037c11">失。我等當共毀呰惱使廢業。便往語言。汝</a><a name="0037c12" id="0037c12">是下賤種姓工師小人。汝曾作諸大惡無仁</a><a name="0037c13" id="0037c13">善行。諸比丘聞。便生憂惱廢退學業。六群比</a><a name="0037c14" id="0037c14">丘語餘人言。我已壞彼讀誦坐禪行道。諸長</a><a name="0037c15" id="0037c15">老比丘種種呵責。汝云何毀壞諸比丘令廢</a><a name="0037c16" id="0037c16">學業。以是白佛。佛以是事集比丘僧。問六群</a><a name="0037c17" id="0037c17">比丘。汝實爾不。答言。實爾世尊。佛種種呵責</a><a name="0037c18" id="0037c18">已告諸比丘。往昔有城名得叉尸羅。時彼城</a><a name="0037c19" id="0037c19">中彼婆羅門。有一特牛。行疾多力。復有居</a><a name="0037c20" id="0037c20">士亦有一牛。與彼無異。二人便共捔二牛力。</a><a name="0037c21" id="0037c21">要不如者賭金錢五十。彼婆羅門牛即便</a><a name="0037c22" id="0037c22">得勝。於是居士恥失金錢。更得一牛倍勝前</a><a name="0037c23" id="0037c23">者。重斷倍賭。彼婆羅門即語牛言。彼居士更</a><a name="0037c24" id="0037c24">得一牛。其力非凡。欲倍賭之。汝能為不。答言</a><a name="0037c25" id="0037c25">我能。即集一處捔二牛力。時婆羅門恐牛不</a><a name="0037c26" id="0037c26">如。便毀呰摧督。曲角痛挽薄領痛與。汝今</a><a name="0037c27" id="0037c27">行步何以不正。牛聞此語。便大失力。不如彼</a><a name="0037c28" id="0037c28">牛。彼婆羅門倍輸物已。而問牛言。汝向云能。</a><a name="0037c29" id="0037c29">今何故不如。答言。我實堪能。聞毀呰故力便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220037b.htm'><img src='up.gif' border=0></a>
<a href='T220038a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>