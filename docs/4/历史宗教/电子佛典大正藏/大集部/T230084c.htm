<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0084c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷12)</font> 明九十波夜提法之一 <font face='Arial'>T23, p0084c</h2></font><hr>
<span class='old'>
</a><a name="0084b28" id="0084b28">來問。大德。與我割截作衣竟未。答言已作。此</a><a name="0084b29" id="0084b29">是汝衣。持去。莫此間舒。還比丘尼寺中可舒。</span><a name="0084c01" id="0084c01">即取持去。於諸比丘尼前言。看我師與我</a><a name="0084c02" id="0084c02">作是衣好不。諸比丘尼言好。誰為汝作。答</a><a name="0084c03" id="0084c03">言。大德迦留陀夷。可舒看。即為舒看。當中</a><a name="0084c04" id="0084c04">條有男女和合像。中有年少比丘尼喜調戲</a><a name="0084c05" id="0084c05">笑者。見已語言。是衣好。自非迦留陀夷。誰</a><a name="0084c06" id="0084c06">能為汝作如是衣。時有長老比丘尼樂持戒</a><a name="0084c07" id="0084c07">者。作是言。云何名比丘。故污比丘尼衣。是</a><a name="0084c08" id="0084c08">中有比丘。少欲知足行頭陀。聞是事心不喜。</a><a name="0084c09" id="0084c09">以是事向佛廣說。佛以是事集比丘僧。知而</a><a name="0084c10" id="0084c10">故問迦留陀夷。汝實作是事不。答言。實作世</a><a name="0084c11" id="0084c11">尊。佛以種種因緣訶責。云何名比丘。故污比</a><a name="0084c12" id="0084c12">丘尼衣。種種因緣訶已語諸比丘。以十利</a><a name="0084c13" id="0084c13">故。與比丘結戒。從今是戒應如是說。若比</a><a name="0084c14" id="0084c14">丘與非親里比丘尼作衣波逸提。非親里者。</a><a name="0084c15" id="0084c15">親里名母姊妹若女乃至七世因緣。異是</a><a name="0084c16" id="0084c16">名非親里。衣者。麻衣白麻衣赤麻衣芻麻</a><a name="0084c17" id="0084c17">衣翅夷羅衣憍施耶衣劫貝衣。波逸提者。煮</a><a name="0084c18" id="0084c18">燒覆障。若不悔過能障礙道。是中犯者。若比</a><a name="0084c19" id="0084c19">丘為非親里比丘尼作衣。隨一一事中。波逸</a><a name="0084c20" id="0084c20">提。若浣隨一一事波逸提。若染一一曬波逸</a><a name="0084c21" id="0084c21">提。若割截簪縫。若刺針針。波逸提。若直</a><a name="0084c22" id="0084c22">縫針針突吉羅。若繩絣時突吉羅。若簪</a><a name="0084c23" id="0084c23">緣突吉羅。若與親里比丘尼作衣不犯(二十七竟)</a><a name="0084c24" id="0084c24"><p>佛在舍衛國。爾時迦留陀夷。與掘多比丘尼</a><a name="0084c25" id="0084c25">舊相識。數數共語親善狎習。迦留陀夷往</a><a name="0084c26" id="0084c26">掘多比丘尼房所。屏覆處獨與掘多比丘尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230084b.htm'><img src='up.gif' border=0></a>
<a href='T230085a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>