<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0434b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0434b</h2></font><hr>
<span class='old'>
</a><a name="0434a28" id="0434a28">汝等當言。聽直信比丘懺悔者。我當將去。</a><a name="0434a29" id="0434a29">諸釋子言爾。時即五百諸釋子。如直信比</span><a name="0434b01" id="0434b01">丘教。將小男女至阿難所。頭面禮足在前坐。</a><a name="0434b02" id="0434b02">阿難為說法已默然。諸釋子留諸小兒便捨</a><a name="0434b03" id="0434b03">去。時諸小兒啼哭。阿難語言。將諸小兒去。</a><a name="0434b04" id="0434b04">彼言。若聽直信比丘懺悔者我當將去。阿難</a><a name="0434b05" id="0434b05">思量已語諸釋子言。我聽懺悔。阿難後語</a><a name="0434b06" id="0434b06">弟子。汝得突吉羅罪</a><a name="0434b07" id="0434b07"><p>有二比丘。共作善知識。一名旃陀羅。二名</a><a name="0434b08" id="0434b08">蘇陀夷旃陀羅比丘。有僧伽梨欲貿易。蘇陀</a><a name="0434b09" id="0434b09">夷比丘須僧伽梨。旃陀羅置僧伽梨著房中。</a><a name="0434b10" id="0434b10">蘇陀夷謂旃陀羅欲貿是衣。我今須之便試</a><a name="0434b11" id="0434b11">著看。若可身者我便取之。旃陀羅入見著己</a><a name="0434b12" id="0434b12">衣便語言。汝得波羅夷。蘇陀夷言。何以故。</a><a name="0434b13" id="0434b13">答言。汝盜心著我衣。蘇陀夷言。不爾。汝欲</a><a name="0434b14" id="0434b14">貿僧伽梨。我須之。汝出後我取試著看耳。</a><a name="0434b15" id="0434b15">時蘇陀夷心生疑悔。我將無得波羅夷耶。是</a><a name="0434b16" id="0434b16">事白佛。佛知故問。汝以何心取。答言。我以</a><a name="0434b17" id="0434b17">同意取。佛言。若以同意取無罪。從今日非</a><a name="0434b18" id="0434b18">同意物不應取。若取得罪。有五種同意取。</a><a name="0434b19" id="0434b19">一可信善知識。二人現在。三物現在。四取</a><a name="0434b20" id="0434b20">時白他。五取彼必歡喜。是名五種。有二比</a><a name="0434b21" id="0434b21">丘共為善知識。一名須尸摩。二名和修達。</a><a name="0434b22" id="0434b22">須尸摩能裁割衣。和修達須裁割衣。持衣財</a><a name="0434b23" id="0434b23">到須尸摩所。問言。誰能割截是衣者。我當</a><a name="0434b24" id="0434b24">與是人缽。須尸摩言。我能與汝裁割衣。汝</a><a name="0434b25" id="0434b25">與我缽不。答言能。須尸摩言。若能與我缽</a><a name="0434b26" id="0434b26">者。留衣財著我邊去。即便留衣去。後須尸</a><a name="0434b27" id="0434b27">摩即與裁割。縫兩向出葉卷牒已還主。語</a><a name="0434b28" id="0434b28">言。我用汝衣財作衣訖。汝與我瓦缽來。和</a><a name="0434b29" id="0434b29">修達言。汝是客作貧窮。不能自活人耶。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230434a.htm'><img src='up.gif' border=0></a>
<a href='T230434c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>