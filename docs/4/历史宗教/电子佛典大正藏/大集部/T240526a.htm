<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0526a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷1)</font> 初釋波羅底木叉經序 <font face='Arial'>T24, p0526a</h2></font><hr>
<span class='old'>
</a><a name="0525c28" id="0525c28">頌是諸羅漢結集所置。自下序文總開十義。</a><a name="0525c29" id="0525c29">初明佛所教。二呵不總集。三不集隨聽四供</span><a name="0526a01" id="0526a01">養法式。五正明誡敕。六誡敕利益。七無誡過</a><a name="0526a02" id="0526a02">生。八正作白事。九勸至心聽。十淨其徒眾。諸</a><a name="0526a03" id="0526a03">大德春時爾許過餘有爾許在。老死既侵命</a><a name="0526a04" id="0526a04">根漸減。大師教法不久當滅諸大德。應勤光</a><a name="0526a05" id="0526a05">顯莫為放逸。由不放逸必當證得。如知應正</a><a name="0526a06" id="0526a06">等覺。何況所餘覺品善法。大德僧伽先作何</a><a name="0526a07" id="0526a07">事。佛聲聞眾少求少事不來。諸苾芻說欲及</a><a name="0526a08" id="0526a08">清淨</a><a name="0526a09" id="0526a09"><p>初明佛所教者。即是諸大德春時爾許過等。</a><a name="0526a10" id="0526a10">過者是已往義。言春時者。謂三時內隨在何</a><a name="0526a11" id="0526a11">時。說波羅底木叉而稱其事。此中且據春時</a><a name="0526a12" id="0526a12">也。言三時者。謂春夏冬。言爾許者。指其限</a><a name="0526a13" id="0526a13">量。謂隨說戒日取數。而言餘有爾許在者。可</a><a name="0526a14" id="0526a14">准當時餘日而說。言老死既侵者。意明老死</a><a name="0526a15" id="0526a15">常在現前。老及於死名為老死然十二有支</a><a name="0526a16" id="0526a16">但言此一者。為於憂悲等此用最強故。欲顯</a><a name="0526a17" id="0526a17">修淨行者失圓滿事。此是初因然修行者圓</a><a name="0526a18" id="0526a18">滿之因略有二種。一謂所依。二謂行本</a><a name="0526a19" id="0526a19"><p>言所依失者。由老死逼故無所堪能命根斷</a><a name="0526a20" id="0526a20">壞如其次第。言行本失者。謂大師教法不久</a><a name="0526a21" id="0526a21">當滅。由佛法滅退失行故。大悲世尊。以無</a><a name="0526a22" id="0526a22">倒義化諸有情故。曰大師法謂十二分教。世</a><a name="0526a23" id="0526a23">尊以此導利有情。隨有緣者悉皆受化。由此</a><a name="0526a24" id="0526a24">二事失圓滿行故。言莫放逸者。勸不放逸勤</a><a name="0526a25" id="0526a25">心勇決。光顯聖教故。所以但言不放逸者。顯</a><a name="0526a26" id="0526a26">不放逸諸善品中為最勝故。言應勤者。勸不</a><a name="0526a27" id="0526a27">放逸能與出世聖道加行為依止故。謂於奢</a><a name="0526a28" id="0526a28">摩他毘缽舍那。雙修等運獲聖道故。由不放</a><a name="0526a29" id="0526a29">逸必當證得等者。此顯世尊令出家眾。求解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240525c.htm'><img src='up.gif' border=0></a>
<a href='T240526b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>