<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0418b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷23)</font> 明雜誦跋渠法之一 四提舍尼初 <font face='Arial'>T22, p0418b</h2></font><hr>
<span class='old'>
</a><a name="0418a28" id="0418a28">處經行處。短氣連欶洟唾流迸湔。污僧淨</a><a name="0418a29" id="0418a29">地。為世人所譏。云何沙門釋子度此老翁頭</span><a name="0418b01" id="0418b01">白背僂欬嗽振動。起止須人。出家之人</a><a name="0418b02" id="0418b02">宜應康健。坐禪誦經修習諸業。此壞敗人何</a><a name="0418b03" id="0418b03">道之有。復有人言。汝不知耶沙門釋子出家</a><a name="0418b04" id="0418b04">無父。養此老翁當作父想。復有人言。此諸</a><a name="0418b05" id="0418b05">沙門唯二種人不度。一者死人。二者不欲出</a><a name="0418b06" id="0418b06">家。若不度者。眾不增長。諸比丘以是因緣。往</a><a name="0418b07" id="0418b07">白世尊。佛言。喚是比丘來。來已佛具問上</a><a name="0418b08" id="0418b08">事。汝實爾不答言。實爾。佛言。從今日後太老</a><a name="0418b09" id="0418b09">不應與出家。太老者過七十。若減七十。不堪</a><a name="0418b10" id="0418b10">造事。臥起須人。是人不聽出家。若過七十</a><a name="0418b11" id="0418b11">能有所作。是亦不聽。年滿七十康健能修習</a><a name="0418b12" id="0418b12">諸業。聽與出家。若太老不應與出家。若已出</a><a name="0418b13" id="0418b13">家者。不應驅出。若度出家受具足者。越比尼</a><a name="0418b14" id="0418b14">罪。是名太老。截手者。佛住舍衛城。廣說如</a><a name="0418b15" id="0418b15">上。爾時有比丘。度截手人出家。為世人所譏。</a><a name="0418b16" id="0418b16">云何沙門釋子度犯王法截手人出家。出家</a><a name="0418b17" id="0418b17">之人應身體完具。此壞敗人有何道法。諸比</a><a name="0418b18" id="0418b18">丘以是因緣。往白世尊。佛言。喚是比丘來。</a><a name="0418b19" id="0418b19">來已佛問比丘。汝實爾不。答言。實爾。佛言。</a><a name="0418b20" id="0418b20">從今日後截手人。不應與出家。截手者。若截</a><a name="0418b21" id="0418b21">手若截腕。若截小指若大指。不應與出家。</a><a name="0418b22" id="0418b22">若已出家不應驅出。若度出家受具足者。越</a><a name="0418b23" id="0418b23">比尼罪。是名截手。截腳者。佛住舍衛城。廣</a><a name="0418b24" id="0418b24">說如上。爾時有比丘。度截腳人出家。為世人</a><a name="0418b25" id="0418b25">所譏乃至佛言從今日後截腳人。不應與出</a><a name="0418b26" id="0418b26">家。截腳者。若截腳若截腕若小指若大指。</a><a name="0418b27" id="0418b27">不應與出家。若已出家者。不應驅出。乃至得</a><a name="0418b28" id="0418b28">越比尼罪。是名截腳。截手腳者。佛住舍衛</a><a name="0418b29" id="0418b29">城。廣說如上。爾時比丘度截手腳人出家。為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220418a.htm'><img src='up.gif' border=0></a>
<a href='T220418c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>