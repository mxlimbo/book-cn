<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0059b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷8)</font> 初分之五墮初 <font face='Arial'>T22, p0059b</h2></font><hr>
<span class='old'>
</a><a name="0059a28" id="0059a28">夫人復白王。更看我所事福田。王大歡喜信</a><a name="0059a29" id="0059a29">敬轉增。於是夫人告那鄰伽婆羅門。汝往佛</span><a name="0059b01" id="0059b01">所以是白佛。即受教往。佛為說法示教利喜</a><a name="0059b02" id="0059b02">發遣令還。以是事集比丘僧。問十七群比丘。</a><a name="0059b03" id="0059b03">汝等實爾不。答言實爾世尊。佛種種呵責已</a><a name="0059b04" id="0059b04">告諸比丘。今為諸比丘結戒。從今是戒應如</a><a name="0059b05" id="0059b05">是說。若比丘水中戲波逸提。若水中戲乃至</a><a name="0059b06" id="0059b06">器盛水共相澆灒皆波逸提。若摶雪及弄草</a><a name="0059b07" id="0059b07">頭露戲皆突吉羅。比丘尼亦如是。式叉摩那</a><a name="0059b08" id="0059b08">沙彌沙彌尼突吉羅。若不為戲皆不犯(五十五竟)</a><a name="0059b09" id="0059b09"><p>佛在舍衛城。爾時世尊未制比丘與女人同</a><a name="0059b10" id="0059b10">室宿。或一比丘一女人。或多比丘少女人。或</a><a name="0059b11" id="0059b11">少比丘多女人。同室宿生染著心。有反俗者</a><a name="0059b12" id="0059b12">作外道者。諸居士見譏呵言。此等沙門與女</a><a name="0059b13" id="0059b13">人同室宿。與白衣何異。無沙門行破沙門法。</a><a name="0059b14" id="0059b14">時有一年少婦人。夫喪作是念。我今當於何</a><a name="0059b15" id="0059b15">許更求良對。復作是念。我今不能門到戶至。</a><a name="0059b16" id="0059b16">當作一客舍令在家出家人任意宿止。於中擇</a><a name="0059b17" id="0059b17">取。即便作之。宣令道路須宿者宿。時阿那</a><a name="0059b18" id="0059b18">律暮至彼村。借問宿處。有人語言。某甲家有。</a><a name="0059b19" id="0059b19">即往求宿。阿那律先好容貌。既得道後顏色</a><a name="0059b20" id="0059b20">倍常。寡婦見之作是念。我今便為已得好婿。</a><a name="0059b21" id="0059b21">即指語處可於中宿。阿那律即前入室。結加</a><a name="0059b22" id="0059b22">趺坐。坐未久。復有賈客來求宿。寡婦答言。</a><a name="0059b23" id="0059b23">我雖常宿客。今已與比丘不復由我。賈客便</a><a name="0059b24" id="0059b24">以主人語。從阿那律求宿。阿那律語寡婦言。</a><a name="0059b25" id="0059b25">若由我者可盡聽宿。賈客便前。寡婦復作是</a><a name="0059b26" id="0059b26">念。當更迎比丘入內。若不爾者後來無期。即</a><a name="0059b27" id="0059b27">於內更敷好床然燈語阿那律言。可進入內。</a><a name="0059b28" id="0059b28">阿那律便入。結加趺坐繫念在前。寡婦於眾</a><a name="0059b29" id="0059b29">人眠後。語言。大德知我所以相要意不。答言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220059a.htm'><img src='up.gif' border=0></a>
<a href='T220059c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>