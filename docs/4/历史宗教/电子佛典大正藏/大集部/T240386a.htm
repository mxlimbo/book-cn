<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0386a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷36)</font> 第八門第十子攝頌之二 <font face='Arial'>T24, p0386a</h2></font><hr>
<span class='old'>
</a><a name="0385c28" id="0385c28">名菴沒羅。是此林主。聞世尊至住我林中。著</a><a name="0385c29" id="0385c29">妙衣瓔而自莊飾。命諸女屬共相隨從。乘駕</span><a name="0386a01" id="0386a01">寶車詣世尊處。既至林所便即下車徒步而</a><a name="0386a02" id="0386a02">進。爾時世尊於無量百千苾芻眾中而為說</a><a name="0386a03" id="0386a03">法。于時世尊遙見女已。告諸苾芻。彼諸女眾</a><a name="0386a04" id="0386a04">欲來至此。汝等應當繫念思惟。勿生異想聽</a><a name="0386a05" id="0386a05">我所說。汝等苾芻云何名為繫念思惟。若有</a><a name="0386a06" id="0386a06">苾芻起罪惡念不善心時當即除遣。應生正</a><a name="0386a07" id="0386a07">信發起精勤。攝心令住正念不散。使善法生</a><a name="0386a08" id="0386a08">惡念止息。正智熏習圓滿增廣。正勤相續勿</a><a name="0386a09" id="0386a09">為異念。苾芻如是繫念思惟。汝等復聽。勿</a><a name="0386a10" id="0386a10">生異想。苾芻應知。往來所趣當善觀察屈申</a><a name="0386a11" id="0386a11">俯仰。著僧伽胝執持衣缽。行住坐臥語默睡</a><a name="0386a12" id="0386a12">眠惛沈起時。為對治法正念而住。云何苾芻</a><a name="0386a13" id="0386a13">正念而住。汝今當知。謂觀內身。策起正勤</a><a name="0386a14" id="0386a14">應善調伏。於諸世間知是憂苦。次觀外身內</a><a name="0386a15" id="0386a15">外身。內受外受內外受。內心外心內外心。內</a><a name="0386a16" id="0386a16">法外法內外法。於此諸法繫念觀察攝心令</a><a name="0386a17" id="0386a17">住。策起正勤勇猛不息應善調伏。於諸世間</a><a name="0386a18" id="0386a18">知是憂苦。苾芻如是繫念思惟。是故汝等正</a><a name="0386a19" id="0386a19">念而住。由彼女眾欲來至此。是我殷勤之所</a><a name="0386a20" id="0386a20">教誨。是時女眾來詣佛所。頂禮雙足退坐一</a><a name="0386a21" id="0386a21">面。爾時世尊為說妙法。示教利喜默然而住。</a><a name="0386a22" id="0386a22">時菴沒羅女從座而起合掌恭敬。白佛言。世</a><a name="0386a23" id="0386a23">尊。唯願哀愍與諸苾芻。明日就宅受我微供。</a><a name="0386a24" id="0386a24">世尊默然。知佛受已。頂禮雙足奉辭而去。時</a><a name="0386a25" id="0386a25">廣嚴城諸栗姑毘子。聞佛世尊遊行人間住</a><a name="0386a26" id="0386a26">菴沒羅林。各嚴種種駟馬寶車。馭青馬駕青</a><a name="0386a27" id="0386a27">車青轡勒執青鞭。戴青帽擎青蓋。帶青刀捉</a><a name="0386a28" id="0386a28">青拂著青衣。瓔珞塗香悉皆青色。并諸從者</a><a name="0386a29" id="0386a29">皆服青衣。復有栗姑毘。與諸從者別為一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240385c.htm'><img src='up.gif' border=0></a>
<a href='T240386b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>