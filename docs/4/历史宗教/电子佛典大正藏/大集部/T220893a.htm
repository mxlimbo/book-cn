<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0893a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷44)</font> 呵責揵度第十一之一 <font face='Arial'>T22, p0893a</h2></font><hr>
<span class='old'>
</a><a name="0892c28" id="0892c28">家。方便令白衣家損減。作無利。作無住處。</a><a name="0892c29" id="0892c29">鬥亂白衣。於白衣前謗佛法僧。在白衣前</span><a name="0893a01" id="0893a01">作下賤罵。如法許白衣而不實。比丘有如</a><a name="0893a02" id="0893a02">是十法。應與作遮不至白衣家羯磨。如是</a><a name="0893a03" id="0893a03">有九法八法乃至一法惡說罵白衣。應與</a><a name="0893a04" id="0893a04">作遮不至白衣家羯磨。應如是作集僧。集</a><a name="0893a05" id="0893a05">僧已為作舉。作舉已為作憶念。作憶念已</a><a name="0893a06" id="0893a06">與罪。眾中應差堪能作羯磨者如上作如</a><a name="0893a07" id="0893a07">是白。大德僧聽。此善法比丘。質多羅居士信</a><a name="0893a08" id="0893a08">樂檀越。常好布施供給眾僧。而以下賤</a><a name="0893a09" id="0893a09">惡罵詈之。若僧時到僧忍聽僧今為善法</a><a name="0893a10" id="0893a10">比丘作遮不至白衣家羯磨白如是。大德</a><a name="0893a11" id="0893a11">僧聽。善法比丘。質多羅居士信樂檀越。常好</a><a name="0893a12" id="0893a12">布施供給眾僧。而以下賤罵詈之。僧今為</a><a name="0893a13" id="0893a13">善法比丘作遮不至白衣家羯磨。誰諸長老</a><a name="0893a14" id="0893a14">忍。僧為善法比丘作遮不至白衣家羯磨</a><a name="0893a15" id="0893a15">者默然。誰不忍者說。是初羯磨。第二第三</a><a name="0893a16" id="0893a16">亦如是說。僧已忍。與善法比丘作遮不至</a><a name="0893a17" id="0893a17">白衣家羯磨竟。僧忍默然故。是事如是持。彼</a><a name="0893a18" id="0893a18">作遮不至白衣家羯磨已。有五法不應作。</a><a name="0893a19" id="0893a19">不得授人大戒。乃至不得與善比丘共</a><a name="0893a20" id="0893a20">鬥。應如是作。僧為善法比丘作遮不至白</a><a name="0893a21" id="0893a21">衣家白四羯磨竟。諸比丘白佛。佛言。有三</a><a name="0893a22" id="0893a22">法有五法。作遮不至白衣家羯磨。非法非</a><a name="0893a23" id="0893a23">毘尼羯磨不成就如上。有三法有五法。</a><a name="0893a24" id="0893a24">作遮不至白衣家羯磨。如法如毘尼羯磨成</a><a name="0893a25" id="0893a25">就如上。佛言。聽差使至質多羅居士家為</a><a name="0893a26" id="0893a26">善法比丘懺悔質多羅居士作白二羯磨。</a><a name="0893a27" id="0893a27">有八法應差使。一聞。二能善說。三已自解。</a><a name="0893a28" id="0893a28">四能解人意。五受人語。六能憶持。七無闕</a><a name="0893a29" id="0893a29">失。八解善惡言義。有如是八法應差使。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220892c.htm'><img src='up.gif' border=0></a>
<a href='T220893b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>