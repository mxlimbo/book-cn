<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0794c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷17)</font> 舍利弗品 <font face='Arial'>T24, p0794c</h2></font><hr>
<span class='old'>
</a><a name="0794b28" id="0794b28">施師子洲閻浮利地洲布施二洲眾僧。隨有</a><a name="0794b29" id="0794b29">眾僧。多少應中半分。若閻浮利地五人。師子</span><a name="0794c01" id="0794c01">洲百千人。亦應中半分。若人言布施界內眾</a><a name="0794c02" id="0794c02">僧。比丘應問。界有多種。施何物界。答言。不</a><a name="0794c03" id="0794c03">知。但言施界內眾僧。隨界內眾僧多少皆</a><a name="0794c04" id="0794c04">得。別住處同利養。隨住處得物應共分。僧</a><a name="0794c05" id="0794c05">得施者。若人言布施僧。鳴磬集眾來及者</a><a name="0794c06" id="0794c06">得。若檀越擔一衣。施僧與一比丘。比丘受</a><a name="0794c07" id="0794c07">已言我應受。此惡受。云何善受。應受已鳴</a><a name="0794c08" id="0794c08">磬集僧。集僧已。以黃物畫作分數。不得</a><a name="0794c09" id="0794c09">破。從上座示此分。是上座分。上座取不。上</a><a name="0794c10" id="0794c10">座答言。此分我不取。布施長老。如是第二</a><a name="0794c11" id="0794c11">第三。上座皆言不取布施長老。乃至下座亦</a><a name="0794c12" id="0794c12">如是。此比丘得取。是名善受。若住處有一</a><a name="0794c13" id="0794c13">比丘。檀越將衣布施一比丘。此比丘應鳴</a><a name="0794c14" id="0794c14">磬集僧。若有比丘來共分。若無比丘來得。</a><a name="0794c15" id="0794c15">心念口言獨受。若檀越布施僧。受糞掃衣比</a><a name="0794c16" id="0794c16">丘不得受。若人入住處布施僧。鳴磬集</a><a name="0794c17" id="0794c17">眾。外比丘來相連臂入。乃至百由旬。前者</a><a name="0794c18" id="0794c18">入界內最後者亦得分。何以故。以相連不</a><a name="0794c19" id="0794c19">斷。是故得分。若人布施二部漪。隨人多少</a><a name="0794c20" id="0794c20">應中半分。若有百比丘尼。有一比丘。亦應</a><a name="0794c21" id="0794c21">中半分。若有百比丘。有一比丘尼。亦應得</a><a name="0794c22" id="0794c22">半。若人施僧缽囊革屣囊漉囊針刀子杖</a><a name="0794c23" id="0794c23">扇受糞掃衣比丘得受。若檀越擔物布施</a><a name="0794c24" id="0794c24">一人。復言施僧。依僧次取一分。不得別取。</a><a name="0794c25" id="0794c25">若人施佛施比丘比丘尼。云何分。破作二</a><a name="0794c26" id="0794c26">分。一分與佛。一分與比丘比丘尼共等分。</a><a name="0794c27" id="0794c27">若人施眾多比丘。施法師一人。施佛。云何</a><a name="0794c28" id="0794c28">分。佛一比丘眾多比丘平等分。若人將餘</a><a name="0794c29" id="0794c29">食施佛及僧。以缽置佛前次第行。佛飯誰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240794b.htm'><img src='up.gif' border=0></a>
<a href='T240795a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>