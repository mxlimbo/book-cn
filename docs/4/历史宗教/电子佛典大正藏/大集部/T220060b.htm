<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0060b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷8)</font> 初分之五墮初 <font face='Arial'>T22, p0060b</h2></font><hr>
<span class='old'>
</a><a name="0060a28" id="0060a28">飽滿已還拘舍彌。於僧坊外醉臥吐洩衣缽</a><a name="0060a29" id="0060a29">縱橫。於時世尊天眼遙見告阿難。共汝僧坊</span><a name="0060b01" id="0060b01">外看。受教從佛出外見之。佛與阿難舁還著</a><a name="0060b02" id="0060b02">井邊。佛自汲水使阿難洗。著衣臥繩床上令</a><a name="0060b03" id="0060b03">頭向佛。須臾轉側申腳踏佛。佛以是事集比</a><a name="0060b04" id="0060b04">丘僧問諸比丘。沙竭陀先敬佛不。答言敬。</a><a name="0060b05" id="0060b05">又問今能敬不。答言不能。又問。應飲是酒失</a><a name="0060b06" id="0060b06">本性不。答言不應。又問。沙竭陀先能伏惡</a><a name="0060b07" id="0060b07">龍今能降蝦蟆不。答言不能。諸比丘復以前</a><a name="0060b08" id="0060b08">事具白世尊。佛以彼此因緣種種呵責諸比</a><a name="0060b09" id="0060b09">丘已。告諸比丘。今為諸比丘結戒。從今是戒</a><a name="0060b10" id="0060b10">應如是說。若比丘飲酒波逸提。時沙竭陀。</a><a name="0060b11" id="0060b11">佛制戒已不敢復飲。以先習故氣絕欲死。飲</a><a name="0060b12" id="0060b12">食不消。不知云何。以是白佛。佛言。令嗅酒</a><a name="0060b13" id="0060b13">器。嗅酒器不差。佛言。以酒著餅中若羹粥</a><a name="0060b14" id="0060b14">中令噉。噉不差。佛言。聽以酒與之。沙竭陀</a><a name="0060b15" id="0060b15">得已便差。即以白佛。佛言。已差應漸漸斷之。</a><a name="0060b16" id="0060b16">乃至嗅酒器。不復惡者不得復嗅。有酒酒色</a><a name="0060b17" id="0060b17">酒味酒香。有酒酒色酒香無酒味。有酒酒色</a><a name="0060b18" id="0060b18">酒味無酒香。有酒無酒色香味。飲令人醉。若</a><a name="0060b19" id="0060b19">飲皆波逸提。有非酒酒色酒味酒香。飲使人</a><a name="0060b20" id="0060b20">醉若飲突吉羅。有非酒酒色酒香酒味。不令</a><a name="0060b21" id="0060b21">人醉。欲飲聽屏處飲。若比丘飲酒。咽咽波逸</a><a name="0060b22" id="0060b22">提。比丘尼亦如是。式叉摩那沙彌沙彌尼突</a><a name="0060b23" id="0060b23">吉羅(五十七竟)</a><a name="0060b24" id="0060b24"><p>佛在舍衛城。爾時六群比丘。不敬和尚阿闍</a><a name="0060b25" id="0060b25">梨不敬戒。有諸比丘亦效如是。諸長老比丘</a><a name="0060b26" id="0060b26">見種種呵責。以是白佛。佛以是事集比丘僧。</a><a name="0060b27" id="0060b27">問六群及諸比丘。汝等實爾不。答言實爾世</a><a name="0060b28" id="0060b28">尊。佛種種呵責已告諸比丘。今為諸比丘結</a><a name="0060b29" id="0060b29">戒。從今是戒應如是說。若比丘輕師波逸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220060a.htm'><img src='up.gif' border=0></a>
<a href='T220060c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>