<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0753a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷11)</font> 舍利弗品 <font face='Arial'>T24, p0753a</h2></font><hr>
<span class='old'>
</a><a name="0752c28" id="0752c28">塔寺壘石擲打破亦得。乃至料理房舍亦</a><a name="0752c29" id="0752c29">得。若中食後擲飯虛空與眾鳥亦得。若有</span><a name="0753a01" id="0753a01">惡獸來逼。用石土擲驚勿取著亦得。於</a><a name="0753a02" id="0753a02">烝句者。次第義可解。作姦壞胎者。此女夫</a><a name="0753a03" id="0753a03">婿遠行去。婦與人私通而生胎。胎長大。就</a><a name="0753a04" id="0753a04">比丘乞藥令胎墮落。並婦句者。易可解。</a><a name="0753a05" id="0753a05">按句中女人向比丘言。云何得墮胎。比丘</a><a name="0753a06" id="0753a06">答言。汝可按殺兒自墮。比丘教按。女人以</a><a name="0753a07" id="0753a07">熱氣熨之。比丘無罪。若比丘教自按殺。女</a><a name="0753a08" id="0753a08">人喚餘人為按殺。比丘無罪。若但教按即</a><a name="0753a09" id="0753a09">死。隨其自按。若餘人按死者。比丘得重罪。</a><a name="0753a10" id="0753a10">無兒女句者。一切女人無不受胎者。何以</a><a name="0753a11" id="0753a11">喚為無兒。若欲受胎時。一切女人受胎。若</a><a name="0753a12" id="0753a12">有罪業眾生入胎一彈指之頃即滅。是故無</a><a name="0753a13" id="0753a13">兒。或女人四大不和。風吹而滅。或兒處有</a><a name="0753a14" id="0753a14">蟲。亦生蟲噉而滅。是故名為無兒。此比</a><a name="0753a15" id="0753a15">丘不解。作藥令兒得住。與藥而死。比丘</a><a name="0753a16" id="0753a16">得突吉羅罪。是故當來比丘勿作醫師。若</a><a name="0753a17" id="0753a17">作醫師者。得突吉羅罪。若為出家比丘比</a><a name="0753a18" id="0753a18">丘尼式叉摩尼沙彌沙彌尼合藥者無罪。若</a><a name="0753a19" id="0753a19">諸同學自有藥者為合。若無藥自有亦與。若</a><a name="0753a20" id="0753a20">自無者。亦可為往自恣請檀越家。求藥不</a><a name="0753a21" id="0753a21">得復往餘家。復有五種得與藥。何謂為五。</a><a name="0753a22" id="0753a22">一者父。二者母。三者人侍養父母。四者自</a><a name="0753a23" id="0753a23">淨人。五者畔頭波羅沙。問曰。何謂畔頭波</a><a name="0753a24" id="0753a24">羅沙。善男子欲求出家未得衣缽。欲依</a><a name="0753a25" id="0753a25">寺中住者。若父母財富自有良藥。醫師不</a><a name="0753a26" id="0753a26">須復作。若父母猶居王位。有病不得不</a><a name="0753a27" id="0753a27">為合藥。若父母貧賤。病時有時將入寺</a><a name="0753a28" id="0753a28">看。洗浴母者。慎勿觸體。飲食得手與食父</a><a name="0753a29" id="0753a29">者如沙彌無異。洗手足油塗身。悉得用<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240752c.htm'><img src='up.gif' border=0></a>
<a href='T240753b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>