<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0694c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷13)</font> 故泄精學處第一 無根謗學處第八 <font face='Arial'>T23, p0694c</h2></font><hr>
<span class='old'>
</a><a name="0694b28" id="0694b28">應令彼苾芻亂殊勝定。待彼出定我當就禮。</a><a name="0694b29" id="0694b29">作是念已隨處而住。時尊者馬勝至晡後時</span><a name="0694c01" id="0694c01">方始出定。時實力子即漸前行。頂禮雙足在</a><a name="0694c02" id="0694c02">一面住。白言。大德。為是大師為是弟子。馬勝</a><a name="0694c03" id="0694c03">報言。我是弟子非大師也。復問之曰。師與弟</a><a name="0694c04" id="0694c04">子優劣如何。馬勝報曰。極有優劣。太子當知。</a><a name="0694c05" id="0694c05">妙高山王比乎芥子。以大海水同於牛跡。亦</a><a name="0694c06" id="0694c06">猶白日等彼螢光。于時具壽馬勝說伽他曰</a><a name="0694c07" id="0694c07"><p class='lg'>　　妙高比芥子　　　大海同牛跡</a><br><a name="0694c08" id="0694c08">　　空方藕絲穴　　　白日擬螢光</a><br><a name="0694c09" id="0694c09">　　世間所有物　　　不可為譬喻</a><br><a name="0694c10" id="0694c10">　　弟子望於師　　　其事亦如是　</p></a><a name="0694c11" id="0694c11"><p>時實力子聞是說已便作是念。如苾芻說功</a><a name="0694c12" id="0694c12">德差別。豈非更有妙覺世尊及殊勝法。如是</a><a name="0694c13" id="0694c13">知已問馬勝曰。大德。我今頗得於此善說法</a><a name="0694c14" id="0694c14">律。出家圓具成苾芻性。於大德所修梵行不。</a><a name="0694c15" id="0694c15">馬勝報曰。太子。汝之父母見聽許不。實力子</a><a name="0694c16" id="0694c16">曰。大德。未曾聽許。馬勝報曰。若如來及如</a><a name="0694c17" id="0694c17">來弟子與他出家。父母不聽無宜輒度。實力</a><a name="0694c18" id="0694c18">子曰。大德。我以方便必令見許。馬勝報曰。斯</a><a name="0694c19" id="0694c19">極善哉。時實力子聞是語已。恭敬歡喜奉辭</a><a name="0694c20" id="0694c20">而去。便歸本宮白父母曰。二親當知我已正</a><a name="0694c21" id="0694c21">信今願出家。父母報曰。汝今知不。我唯一子。</a><a name="0694c22" id="0694c22">常所愛念觀視無厭。假令命盡尚不欲離。況</a><a name="0694c23" id="0694c23">復形存而當見別。太子白曰。見聽者善。若不</a><a name="0694c24" id="0694c24">許者我從今日更不飲食。雖聞此語亦未見</a><a name="0694c25" id="0694c25">聽。時實力子一日斷食。如是二三乃至六日</a><a name="0694c26" id="0694c26">不飲不食。時彼父母詣其子所。而告之曰。汝</a><a name="0694c27" id="0694c27">自幼童常受安樂。於諸苦事曾所未經。梵行</a><a name="0694c28" id="0694c28">難修獨身難住。隨宜臥具蘭若難居。至盡形</a><a name="0694c29" id="0694c29">壽猛獸同處。至盡形壽從他乞食。至盡形壽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230694b.htm'><img src='up.gif' border=0></a>
<a href='T230695a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>