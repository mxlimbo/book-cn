<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0362c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷31)</font> 第六門第四子攝之餘明佛從天下等事 <font face='Arial'>T24, p0362c</h2></font><hr>
<span class='old'>
</a><a name="0362b28" id="0362b28">苦。若復有餘現在眾生。及江山海處諸鬼</a><a name="0362b29" id="0362b29">神等。而應食者。皆悉運心令其飽足。佛告</span><a name="0362c01" id="0362c01">訶利底。又復我今付囑於汝。於我法中若諸</a><a name="0362c02" id="0362c02">伽藍僧尼住處。汝及諸兒常於晝夜勤心</a><a name="0362c03" id="0362c03">擁護。勿令衰損令得安樂。乃至我法未滅已</a><a name="0362c04" id="0362c04">來。於贍部洲應如是作。爾時世尊說是語已。</a><a name="0362c05" id="0362c05">時訶利底母五百諸兒。及以諸來藥叉等眾。</a><a name="0362c06" id="0362c06">皆大歡喜頂禮奉行。時諸苾芻聞佛說已。咸</a><a name="0362c07" id="0362c07">皆有疑。請世尊曰。訶利底母先作何業。生五</a><a name="0362c08" id="0362c08">百兒吸人精氣。食王舍城人所生男女。佛告</a><a name="0362c09" id="0362c09">諸苾芻。汝等諦聽。此藥叉女及此城人。先所</a><a name="0362c10" id="0362c10">作業還須自受</a><a name="0362c11" id="0362c11"><p>汝等苾芻。乃往過去。王舍城中有牧牛人。娶</a><a name="0362c12" id="0362c12">妻未久遂即有娠。是時無佛但有獨覺。出現</a><a name="0362c13" id="0362c13">人間樂居寂靜。受用隨宜邊際臥具。世間唯</a><a name="0362c14" id="0362c14">有此一福田。時此獨覺遊行人間至王舍</a><a name="0362c15" id="0362c15">城。為大設會。有五百人各各嚴身。咸持飲</a><a name="0362c16" id="0362c16">食并將音樂共詣芳園。於其路中。逢見懷娠</a><a name="0362c17" id="0362c17">牧牛之女持酪漿瓶。諸人告言。姊妹。可來舞</a><a name="0362c18" id="0362c18">蹈共為歡樂。女見相喚便起欲心。舉目揚眉</a><a name="0362c19" id="0362c19">共為舞蹈。由其疲頓遂即墮胎。城中諸人皆</a><a name="0362c20" id="0362c20">向園內。女懷憂惱掌頰而住。便以酪漿買得</a><a name="0362c21" id="0362c21">五百菴沒羅果。時彼獨覺來至女傍。其女遙</a><a name="0362c22" id="0362c22">見身心寂定。威儀庠序在路而行。情生敬仰</a><a name="0362c23" id="0362c23">遂即近前。頂禮雙足持香美果奉施聖人。諸</a><a name="0362c24" id="0362c24">獨覺者但以身化口不說法。欲饒益彼女人</a><a name="0362c25" id="0362c25">故。如大鵝王開舒兩翼。上昇虛空現諸神變。</a><a name="0362c26" id="0362c26">凡夫之人見神通時。心便歸向如大樹崩。投</a><a name="0362c27" id="0362c27">身于地合掌發願。我今於此真實福田所施</a><a name="0362c28" id="0362c28">功德。願我當來生王舍城。於此城中現在人</a><a name="0362c29" id="0362c29">眾。所生男女我皆取食。汝等苾芻於意云何。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240362b.htm'><img src='up.gif' border=0></a>
<a href='T240363a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>