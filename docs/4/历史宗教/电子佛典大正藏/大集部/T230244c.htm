<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0244c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷34)</font> <font face='Arial'>T23, p0244c</h2></font><hr>
<span class='old'>
</a><a name="0244b28" id="0244b28">處。語諸知親相識諸負債人言。汝等知不。今</a><a name="0244b29" id="0244b29">佛出世。我當為佛於此作如是講堂溫室食</span><a name="0244c01" id="0244c01">堂食廚洗浴處門屋禪坊大小便處。爾時給</a><a name="0244c02" id="0244c02">孤獨氏。限半由旬起僧坊。約敕左右供給所</a><a name="0244c03" id="0244c03">須。如是次第約敕至舍衛國。到已不入城內</a><a name="0244c04" id="0244c04">不還自舍。遶城推求立僧坊處。路行思惟。</a><a name="0244c05" id="0244c05">誰有好園來往穩便。樹林豐茂流水清潔。無</a><a name="0244c06" id="0244c06">諸毒螫蚊虻之類。無大風熱晝夜少聲。我於</a><a name="0244c07" id="0244c07">斯處當起僧坊施佛及僧。如是行時。見祇陀</a><a name="0244c08" id="0244c08">王子有園來往穩便。樹林豐茂有好流水。無</a><a name="0244c09" id="0244c09">諸毒虫蚊虻之類。無大風大熱。晝夜閑靜少</a><a name="0244c10" id="0244c10">諸音聲。即便生念。我於斯處當起僧坊奉佛</a><a name="0244c11" id="0244c11">及僧。時給孤獨氏。還舍衛城不自入舍。即詣</a><a name="0244c12" id="0244c12">祇陀王子所白言。買君園。願以與我。王子</a><a name="0244c13" id="0244c13">答言。我此園非可買者。乃至側布金錢滿</a><a name="0244c14" id="0244c14">中。亦不賣也。居士言。園價已斷。王子答言。</a><a name="0244c15" id="0244c15">我不斷價。以是因緣遂相共諍。即詣斷事。</a><a name="0244c16" id="0244c16">大臣富貴人所具說是事。時大臣能斷事者</a><a name="0244c17" id="0244c17">語王子言。汝園已賣。宜時納價。汝何故。言側</a><a name="0244c18" id="0244c18">布金錢。給孤獨氏尋便還歸。遣象馬車乘。負</a><a name="0244c19" id="0244c19">載金錢到祇陀園。側布其地。餘少未足。居士</a><a name="0244c20" id="0244c20">思惟。出何藏金令滿此地。而不多不少。王子</a><a name="0244c21" id="0244c21">祇陀見其靜默。語居士言。欲悔隨意。以金相</a><a name="0244c22" id="0244c22">付園地還我。報言。王子。吾心不悔。但自思</a><a name="0244c23" id="0244c23">惟。開何藏金不多不少。而得滿足。王子聞已</a><a name="0244c24" id="0244c24">便作是念。佛法僧眾必大不小。能令居士捨</a><a name="0244c25" id="0244c25">爾所寶物。作是念已語居士言。莫復布錢。吾</a><a name="0244c26" id="0244c26">於此中當起門屋施佛及僧。時居士便聽。以</a><a name="0244c27" id="0244c27">憐愍故。王子於中起立門屋施佛眾僧。爾時</a><a name="0244c28" id="0244c28">居士以舍利弗為師。於此園中起十六大重</a><a name="0244c29" id="0244c29">閣作六十窟屋。佛知舍衛國僧坊已辦。集比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230244b.htm'><img src='up.gif' border=0></a>
<a href='T230245a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>