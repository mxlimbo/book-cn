<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0275c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷38)</font> <font face='Arial'>T23, p0275c</h2></font><hr>
<span class='old'>
</a><a name="0275b28" id="0275b28">法行。云何隨法行。噉蒜者。不應近佛乃至</a><a name="0275b29" id="0275b29">和上阿闍梨一切上座佛塔聲聞塔溫室講</span><a name="0275c01" id="0275c01">堂僧食廚下。不得近僧坊外門立。不得入僧</a><a name="0275c02" id="0275c02">廁大小便。不得入僧浴室。不得入眾人坐處。</a><a name="0275c03" id="0275c03">當於屏房住。若急大小便者。應使人掘地作</a><a name="0275c04" id="0275c04">處。若無淨人。應就遠屏處大小便。若病差</a><a name="0275c05" id="0275c05">已。應掃灑所住處塗地臥具床席。更應抖</a><a name="0275c06" id="0275c06">擻。故有臭者應洗浣。是比丘從房出閉戶下</a><a name="0275c07" id="0275c07">撢。下撢已去</a><a name="0275c08" id="0275c08"><p>佛在王舍城。爾時六群比丘。自取訶梨勒果</a><a name="0275c09" id="0275c09">與淨人已從受噉。是事白佛。佛語諸比丘。不</a><a name="0275c10" id="0275c10">應自手取訶梨勒果與淨人更從受噉。犯者</a><a name="0275c11" id="0275c11">突吉羅。餘一切果亦如是。佛在舍衛國。有比</a><a name="0275c12" id="0275c12">丘名難提。是比丘作與淨學沙彌。如先所</a><a name="0275c13" id="0275c13">說。佛在舍衛國爾時長老畢陵伽婆蹉眼痛。</a><a name="0275c14" id="0275c14">時藥師教言。和藥作丸著火上燒服煙。優波</a><a name="0275c15" id="0275c15">離問佛用何物作藥。佛言。但除青木香藥和</a><a name="0275c16" id="0275c16">合。餘一切香著火中手接取煙而咽。時以手</a><a name="0275c17" id="0275c17">接煙不得。佛言。作筒。時筒太長不得煙。佛</a><a name="0275c18" id="0275c18">言。莫長作。又復短作便燒手。佛言。莫太短。</a><a name="0275c19" id="0275c19">又時丸藥在一處。筒在一處。取時難得。佛</a><a name="0275c20" id="0275c20">言。應畜囊盛。盛時筒破藥丸。佛言。中應施</a><a name="0275c21" id="0275c21">鬲。施鬲已不繫頭筒墮地。佛言。應繫頭。佛</a><a name="0275c22" id="0275c22">在舍衛國。有病比丘。蘇油塗身不洗痒悶。</a><a name="0275c23" id="0275c23">是事白佛。佛言。應用澡豆洗。優波離問佛。用</a><a name="0275c24" id="0275c24">何物作澡豆。佛言。以大豆小豆摩沙豆豌豆</a><a name="0275c25" id="0275c25">迦提婆羅草梨頻陀子作。佛在舍衛國。長老</a><a name="0275c26" id="0275c26">舍利弗患熱血病。時藥師教言。以娑摩尼水</a><a name="0275c27" id="0275c27">洗。優波離問佛。用何物作娑摩尼。佛言。除</a><a name="0275c28" id="0275c28">毒樹。取餘一切樹華葉作。佛在舍衛國。長老</a><a name="0275c29" id="0275c29">畢陵伽婆蹉患眼痛。時藥師教言。應脂灌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230275b.htm'><img src='up.gif' border=0></a>
<a href='T230276a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>