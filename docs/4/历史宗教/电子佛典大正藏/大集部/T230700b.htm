<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0700b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷14)</font> 故泄精學處第一 破僧違諫學處第十 <font face='Arial'>T23, p0700b</h2></font><hr>
<span class='old'>
</a><a name="0700a28" id="0700a28">心亂痛惱所纏</a><a name="0700a29" id="0700a29"><p><b>　　<A NAME="n468"></A>破僧違諫學處第十</b></span><a name="0700b01" id="0700b01"><p>爾時世尊。在王舍城羯闌鐸迦池竹林中住。</a><a name="0700b02" id="0700b02">時遭儉歲乞食難得。時諸苾芻得神通者往</a><a name="0700b03" id="0700b03">贍部林。由此林故得贍部洲名。既至彼林取</a><a name="0700b04" id="0700b04">贍部果。色香味具盛滿缽已。持之而歸自得</a><a name="0700b05" id="0700b05">充足。有餘分布與諸苾芻。或復有餘苾芻。去</a><a name="0700b06" id="0700b06">此林不遠。有頻羅果林劫畢他果菴摩洛迦</a><a name="0700b07" id="0700b07">果。同前持歸共餘分食。或有苾芻往東毘提</a><a name="0700b08" id="0700b08">訶。或往西瞿陀尼。或北俱盧洲。取自然香稻。</a><a name="0700b09" id="0700b09">同前持歸共餘分食。或往四大王眾天。或往</a><a name="0700b10" id="0700b10">三十三天。取天妙食。同前持歸共餘分食。或</a><a name="0700b11" id="0700b11">往餘方豐樂之處。取其好食同前共分。時提</a><a name="0700b12" id="0700b12">婆達多作如是念。今遭儉歲乞食難得。時諸</a><a name="0700b13" id="0700b13">苾芻得神通者往贍部林。廣如前說。乃至取</a><a name="0700b14" id="0700b14">其好食同前共分。我若獲得神通力者。亦能</a><a name="0700b15" id="0700b15">如前取歸共食。尋便思念。誰能有力教我神</a><a name="0700b16" id="0700b16">通。我今宜應往世尊所諮問其事。隨有所說</a><a name="0700b17" id="0700b17">我當受持。時提婆達多於晡後時從靜處起。</a><a name="0700b18" id="0700b18">往世尊所。禮佛足已在一面立。白佛言。世</a><a name="0700b19" id="0700b19">尊。唯願為我說神通事。爾時世尊。知提婆</a><a name="0700b20" id="0700b20">達多生邪惡念。告曰。汝可先淨尸羅勤修定</a><a name="0700b21" id="0700b21">慧。於神通事方可修習。時提婆達多作如是</a><a name="0700b22" id="0700b22">念。世尊不肯為我說神通事。便即致敬辭佛</a><a name="0700b23" id="0700b23">而去。便往詣彼阿若憍陳如所。共言談已而</a><a name="0700b24" id="0700b24">白之曰。唯願上座為我解說神通之事。時具</a><a name="0700b25" id="0700b25">壽阿若憍陳如。即觀佛心見佛知提婆達多</a><a name="0700b26" id="0700b26">欲生惡念。遂告提婆達多曰。汝可於色如理</a><a name="0700b27" id="0700b27">觀察方獲神通。并餘勝德。受想行識亦復如</a><a name="0700b28" id="0700b28">是。時提婆達多便作是念。上座阿若憍陳如</a><a name="0700b29" id="0700b29">亦不為我說神通事。便捨之而去。復往詣彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230700a.htm'><img src='up.gif' border=0></a>
<a href='T230700c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>