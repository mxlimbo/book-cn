<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0020c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷3)</font> 明十三僧殘法之初 <font face='Arial'>T23, p0020c</h2></font><hr>
<span class='old'>
</a><a name="0020b28" id="0020b28">去。去不久。佛以是事集比丘僧。知而故問諸</a><a name="0020b29" id="0020b29">比丘。汝實作是事不。答言。實作世尊。佛以種</span><a name="0020c01" id="0020c01">種因緣呵責諸比丘言。云何名比丘。自乞作</a><a name="0020c02" id="0020c02">廣長高大舍。久故難治。數從諸居士種種求</a><a name="0020c03" id="0020c03">索樂著作事。以是因緣。妨廢讀經坐禪行</a><a name="0020c04" id="0020c04">道。佛如是種種因緣呵已。語諸比丘。以十利</a><a name="0020c05" id="0020c05">故與諸比丘結戒。從今是戒應如是說。若比</a><a name="0020c06" id="0020c06">丘自乞作舍。無主自為。當應量作。是中量</a><a name="0020c07" id="0020c07">者。長十二修伽陀[<a href='javascript:showpic("images/012504.gif")'>打-丁+桀</a>]手。內廣七[<a href='javascript:showpic("images/012504.gif")'>打-丁+桀</a>]手。是</a><a name="0020c08" id="0020c08">比丘應問諸比丘。諸比丘當示無難無妨處。</a><a name="0020c09" id="0020c09">若比丘自乞作舍。無主自為。不問諸比丘。過</a><a name="0020c10" id="0020c10">量作者。僧伽婆尸沙。若自乞者。比丘從諸人</a><a name="0020c11" id="0020c11">乞。若得百錢五十乃至一錢。舍者。溫室涼室</a><a name="0020c12" id="0020c12">殿堂樓閣一柱舍重舍。無主者。是舍無檀越</a><a name="0020c13" id="0020c13">主。若男女黃門二根。自為者。不為眾僧故</a><a name="0020c14" id="0020c14">專為己名自為。量者。佛言。用我手量。長</a><a name="0020c15" id="0020c15">十二[<a href='javascript:showpic("images/012504.gif")'>打-丁+桀</a>]手。內廣七[<a href='javascript:showpic("images/012504.gif")'>打-丁+桀</a>]手。問者。應問僧。示</a><a name="0020c16" id="0020c16">處者。僧應示作處。難處者。是中有蛇窟蜈</a><a name="0020c17" id="0020c17">蚣百足毒虫乃至鼠穴。無難者。是中無蛇窟</a><a name="0020c18" id="0020c18">蜈蚣百足毒虫乃至鼠穴。妨處者。是舍四邊</a><a name="0020c19" id="0020c19">一尋地內。有塔地若官地居士地外道地比</a><a name="0020c20" id="0020c20">丘尼地。若有大石流水池水大樹深坑。如是</a><a name="0020c21" id="0020c21">有妨處。僧不應示。無妨處者。是舍四邊一</a><a name="0020c22" id="0020c22">尋地內。無塔地官地居士地外道地比丘尼</a><a name="0020c23" id="0020c23">地大石流水池水大樹深坑。如是無妨處。僧</a><a name="0020c24" id="0020c24">應示。是比丘應從僧乞示作處。乞示作處法</a><a name="0020c25" id="0020c25">者。僧一心和合時。是比丘從坐起。偏袒右</a><a name="0020c26" id="0020c26">肩脫革屣胡跪合掌。應作是言。諸長老一心</a><a name="0020c27" id="0020c27">念。我某甲比丘。為是自乞作舍。無主自為。無</a><a name="0020c28" id="0020c28">難無妨處作故。從僧乞示作處。僧憐愍故。示</a><a name="0020c29" id="0020c29">我作處。第二第三亦如是乞。是中僧應籌</a><a name="0020c30" id="0020c30">量可示不可示。若是比丘言無難。而實有難。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230020b.htm'><img src='up.gif' border=0></a>
<a href='T230021a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>