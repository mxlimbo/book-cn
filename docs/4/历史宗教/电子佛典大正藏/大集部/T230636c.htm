<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0636c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷2)</font> 不與取學處第二之一 <font face='Arial'>T23, p0636c</h2></font><hr>
<span class='old'>
</a><a name="0636b28" id="0636b28">我既見已。極大驚怖身毛皆豎。豈非大王將</a><a name="0636b29" id="0636b29">有怨家盜賊當入城耶。即便問彼掌木大臣</span><a name="0636c01" id="0636c01">曰。君不將木與他人不。彼便答云。我不曾以</a><a name="0636c02" id="0636c02">此木與人。然我曾見但尼迦苾芻言王與木。</a><a name="0636c03" id="0636c03">時掌木官報云。王若與者可隨意取。時彼苾</a><a name="0636c04" id="0636c04">芻。即便斬截大木將去。豈復大王曾憶將木</a><a name="0636c05" id="0636c05">與餘人耶。王曰。我不曾憶。即命掌木大臣。大</a><a name="0636c06" id="0636c06">臣奉命欲詣王所。爾時但尼迦苾芻。因有少</a><a name="0636c07" id="0636c07">事入王舍城。時掌木官遙見但尼迦苾芻報</a><a name="0636c08" id="0636c08">言。聖者知不。為仁取木王今喚我。苾芻報言。</a><a name="0636c09" id="0636c09">汝可先行吾當隨去。時掌木官即便先行。但</a><a name="0636c10" id="0636c10">尼迦後至。并與來使俱詣王門。到已而住。時</a><a name="0636c11" id="0636c11">彼使者便詣王所白言。大王。其掌木官今在</a><a name="0636c12" id="0636c12">門外。其苾芻雖不被喚亦來在門。王曰。掌木</a><a name="0636c13" id="0636c13">之人且勿令入。其出家者應可喚來。使者出</a><a name="0636c14" id="0636c14">喚苾芻。入見申手願言大王無病長壽。在一</a><a name="0636c15" id="0636c15">面住。時王告但尼迦苾芻曰。聖者。他不與</a><a name="0636c16" id="0636c16">木合輒取耶。但尼迦言。不合。王曰。若爾何故</a><a name="0636c17" id="0636c17">取我木去。但尼迦言。是王先與。王曰。我不曾</a><a name="0636c18" id="0636c18">憶。仁若憶者為我憶之。但尼迦言王豈不憶。</a><a name="0636c19" id="0636c19">初受灌頂位時。於大眾中作師子吼唱如是</a><a name="0636c20" id="0636c20">言。於我國中若沙門婆羅門。持戒修善不行</a><a name="0636c21" id="0636c21">竊盜者。我之境內所有草木及水隨意取用。</a><a name="0636c22" id="0636c22">王曰。我據無主物作如是語。此木乃是他所</a><a name="0636c23" id="0636c23">掌物。因何輒取。但尼迦曰。王言據無主者。此</a><a name="0636c24" id="0636c24">乃何干王事。王聞此語發大瞋怒。額起三峰</a><a name="0636c25" id="0636c25">攢眉嚬蹙張目振手曰。沙門汝今合死。我不</a><a name="0636c26" id="0636c26">能殺。汝即宜速去。從今已往更不得如此。是</a><a name="0636c27" id="0636c27">時人眾共出大聲作如是語。希奇摩揭陀國</a><a name="0636c28" id="0636c28">未生怨王。稟性暴烈所為造次。沙門合死。但</a><a name="0636c29" id="0636c29">以言責而便放免。時但尼迦還到住處。白諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230636b.htm'><img src='up.gif' border=0></a>
<a href='T230637a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>