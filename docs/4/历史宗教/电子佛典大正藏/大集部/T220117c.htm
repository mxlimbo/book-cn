<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0117c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷17)</font> 第三分初受戒法上 <font face='Arial'>T22, p0117c</h2></font><hr>
<span class='old'>
</a><a name="0117b28" id="0117b28">十人俱。漸漸遊行到黑闇河邊止娑羅林下。</a><a name="0117b29" id="0117b29">有一比丘從坐起偏袒右肩右膝著地合掌</span><a name="0117c01" id="0117c01">白佛言。世尊。此娑羅林是破眾多比丘尼梵</a><a name="0117c02" id="0117c02">行處。佛問汝云何知。答言我時在此。又問汝</a><a name="0117c03" id="0117c03">破比丘尼梵行耶。答言如是。佛告諸比丘。婬</a><a name="0117c04" id="0117c04">比丘尼人於我法中不復生。不應與出家受</a><a name="0117c05" id="0117c05">具足戒。若已受具足戒應滅擯</a><a name="0117c06" id="0117c06"><p>爾時有一阿修羅子。厭生老病死。作是念。沙</a><a name="0117c07" id="0117c07">門釋子等行正法淨修梵行。我當於彼出家</a><a name="0117c08" id="0117c08">盡諸苦源。念已化作人形往僧坊求出家。諸</a><a name="0117c09" id="0117c09">比丘即與受具足戒。食一人分食乃至七人</a><a name="0117c10" id="0117c10">分食猶故不飽。復食僧殘食亦復不足。時王</a><a name="0117c11" id="0117c11">舍城有二居士。同日各請五百僧。諸比丘同</a><a name="0117c12" id="0117c12">往一家。唯化比丘獨至一處須臾食五百人</a><a name="0117c13" id="0117c13">分盡。諸居士譏訶言。云何諸比丘度非人。彼</a><a name="0117c14" id="0117c14">比丘覺人知已忽便還本。諸長老比丘聞。以</a><a name="0117c15" id="0117c15">是白佛。佛言。於我法中非人不生。不應與出</a><a name="0117c16" id="0117c16">家受具足戒。若已受具足戒應滅擯。受具足</a><a name="0117c17" id="0117c17">戒時。應問汝是非人不。爾時善自在龍王。</a><a name="0117c18" id="0117c18">厭生老病死念欲出家。化作一摩納。乃至諸</a><a name="0117c19" id="0117c19">比丘度與受具足戒亦如上。龍法二時不</a><a name="0117c20" id="0117c20">能變形。行欲時睡眠時。於後眠熟身滿一屋</a><a name="0117c21" id="0117c21">喘息聲如雷震。妨諸比丘坐禪皆出往視。彼</a><a name="0117c22" id="0117c22">聞人聲便覺。還作比丘形結跏趺坐。喚令開</a><a name="0117c23" id="0117c23">戶彼即開戶。諸比丘問汝是誰。答言我是沙</a><a name="0117c24" id="0117c24">門釋子。又語汝莫妄語。彼化比丘便以實答。</a><a name="0117c25" id="0117c25">諸比丘不知云何。以是白佛。佛言。畜生於我</a><a name="0117c26" id="0117c26">法中不生。不應與出家受具足戒若已受具</a><a name="0117c27" id="0117c27">足戒應滅擯。從今受戒不相識者應七日試</a><a name="0117c28" id="0117c28">看</a><a name="0117c29" id="0117c29"><p>爾時諸比丘度黃門與受具足戒。便呼諸沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220117b.htm'><img src='up.gif' border=0></a>
<a href='T220118a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>