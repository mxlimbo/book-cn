<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1441 薩婆多部毘尼摩得勒伽 0594c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1441 薩婆多部毘尼摩得勒伽</font> <font face='Arial'>(卷5)</font> 毘尼摩得勒伽雜事 <font face='Arial'>T23, p0594c</h2></font><hr>
<span class='old'>
</a><a name="0594b28" id="0594b28">何以故名羯磨。有二因緣折伏羯磨。懺罪羯</a><a name="0594b29" id="0594b29">磨。又復能得清白法故。名為羯磨。云何折</span><a name="0594c01" id="0594c01">伏羯磨。懺罪羯磨。謂折伏驅出擯懺罪。別住</a><a name="0594c02" id="0594c02">本日治。與摩那埵本日治。作是事已。名折</a><a name="0594c03" id="0594c03">伏懺罪羯磨。云何清白羯磨。謂受具足戒。布</a><a name="0594c04" id="0594c04">薩自恣。阿浮呵那等。及餘如法羯磨。是名</a><a name="0594c05" id="0594c05">清白羯磨。云何羯磨事。謂所因事緣作羯磨</a><a name="0594c06" id="0594c06">故。故名羯磨事。云何羯磨處。白羯磨成就。</a><a name="0594c07" id="0594c07">聞成就如法眾僧和合。作羯磨。不可轉動故。</a><a name="0594c08" id="0594c08">名處羯磨</a><a name="0594c09" id="0594c09"><p>云何非處羯磨。白羯磨不成就。聞不成就。非</a><a name="0594c10" id="0594c10">法僧不和合。可動轉。是名非處羯磨</a><a name="0594c11" id="0594c11"><p>云何擯羯磨。謂比丘有罪擯。比丘不得共作</a><a name="0594c12" id="0594c12">羯磨布薩。不得共住共食。是名擯羯磨</a><a name="0594c13" id="0594c13"><p>云何捨羯磨。謂如法懺悔。共僧同住同食。是</a><a name="0594c14" id="0594c14">名捨羯磨</a><a name="0594c15" id="0594c15"><p>云何苦切羯磨。若比丘鬥諍相言。眾僧與作</a><a name="0594c16" id="0594c16">苦切羯磨已。敕言。後更作者當更苦治汝。是</a><a name="0594c17" id="0594c17">名苦切羯磨</a><a name="0594c18" id="0594c18"><p>云何出罪羯磨事。若見若聞。若疑犯罪。彼必</a><a name="0594c19" id="0594c19">真實不虛。時非不時義。饒益非不饒益。軟</a><a name="0594c20" id="0594c20">語非麤言。慈心非瞋恚。是名出罪羯磨事</a><a name="0594c21" id="0594c21"><p>云何非給摩他事。謂苦切羯磨。驅出羯磨。</a><a name="0594c22" id="0594c22">折伏羯磨。擯羯磨。不見擯惡邪不除擯。別</a><a name="0594c23" id="0594c23">住本日摩那埵。是名不止羯磨</a><a name="0594c24" id="0594c24"><p>云何止羯磨。有罪懺悔發露。下意調伏。是名</a><a name="0594c25" id="0594c25">止羯磨</a><a name="0594c26" id="0594c26"><p>云何所作事。因是因緣故作事</a><a name="0594c27" id="0594c27"><p>云何學。學有三種。增上戒學。增上心學。增上</a><a name="0594c28" id="0594c28">慧學。復有三種學。威儀學。毘尼學。波羅提木</a><a name="0594c29" id="0594c29">叉學<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230594b.htm'><img src='up.gif' border=0></a>
<a href='T230595a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>