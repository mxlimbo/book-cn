<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0514c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷2)</font> 結婬戒因緣第一 <font face='Arial'>T23, p0514c</h2></font><hr>
<span class='old'>
</a><a name="0514b28" id="0514b28">所學。百歲比丘亦如是學。問曰。若百歲比</a><a name="0514b29" id="0514b29">丘。同初受戒比丘所學者。初受戒比丘掃地</span><a name="0514c01" id="0514c01">塗地取水種種役使。百歲比丘亦應同不。答</a><a name="0514c02" id="0514c02">曰。百歲比丘亦從少至長。初受戒比丘亦當</a><a name="0514c03" id="0514c03">從少至長。是故如初受戒比丘所學。百歲比</a><a name="0514c04" id="0514c04">丘亦如是學。是名同入比丘學法。此中言學</a><a name="0514c05" id="0514c05">者。學二百五十戒一切威儀法也。我捨佛者。</a><a name="0514c06" id="0514c06">此中凡有二十一事捨戒。從捨佛乃至不復</a><a name="0514c07" id="0514c07">與汝共作同學。二十一事中但得一事。皆名</a><a name="0514c08" id="0514c08">捨戒事。問曰。捨佛者。是根本棄背三寶。更得</a><a name="0514c09" id="0514c09">出家不。答曰。有論者言。更不得出家。以是根</a><a name="0514c10" id="0514c10">本惡故。又云。故得出家。以不墮百一遮故。以</a><a name="0514c11" id="0514c11">根本捨戒清淨無所違故。先雖捨佛今還歸</a><a name="0514c12" id="0514c12">依佛。經云。無有一法疾於心者。凡夫心輕躁</a><a name="0514c13" id="0514c13">或善或惡。不可以暫惡便永棄也。雖爾若根</a><a name="0514c14" id="0514c14">本捨佛後還得出家。然捨佛已現世則無吉</a><a name="0514c15" id="0514c15">祥善事。所作無吉無利災禍歸身。欲捨戒無</a><a name="0514c16" id="0514c16">過者。若捨具戒。當言我捨具戒。我是沙彌。</a><a name="0514c17" id="0514c17">若捨出家戒者。當言我捨出家戒。是優婆塞。</a><a name="0514c18" id="0514c18">若捨五戒者。當言歸依優婆塞。如是則成捨</a><a name="0514c19" id="0514c19">戒。亦無過咎。又言。若已著白衣被服。有人</a><a name="0514c20" id="0514c20">問言。汝何故爾。答曰。我罷道。我作白衣。亦</a><a name="0514c21" id="0514c21">名捨戒。若捨戒時。都無出家人。若得白衣。不</a><a name="0514c22" id="0514c22">問佛弟子非佛弟子。但使言音相聞。解人情</a><a name="0514c23" id="0514c23">去就。亦得捨戒。捨戒一說便捨。不須三說。問</a><a name="0514c24" id="0514c24">曰。受戒時須三師七僧。捨戒何故一人便捨。</a><a name="0514c25" id="0514c25">答曰。求增上法故。則須多緣多力。捨戒如從</a><a name="0514c26" id="0514c26">高墜下。故不須多也。又云。不欲生前人惱</a><a name="0514c27" id="0514c27">惡心故。若須多緣者。前人當言。佛多緣多惱。</a><a name="0514c28" id="0514c28">受戒時可須多人。捨戒何須多也。又云。受</a><a name="0514c29" id="0514c29">戒如得財寶。捨戒如失財寶。如入海採寶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230514b.htm'><img src='up.gif' border=0></a>
<a href='T230515a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>