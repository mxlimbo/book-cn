<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0815c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷35)</font> 受戒揵度之一 <font face='Arial'>T22, p0815c</h2></font><hr>
<span class='old'>
</a><a name="0815b28" id="0815b28">取。若自破教人破。若自斫教人斫。若燒若</a><a name="0815b29" id="0815b29">埋若壞色者。彼非沙門非釋種子。譬如</span><a name="0815c01" id="0815c01">斷多羅樹心終不復更生長。比丘。犯波羅</a><a name="0815c02" id="0815c02">夷亦如是。終不還成比丘行。汝是中盡形</a><a name="0815c03" id="0815c03">壽不得作。能持不。答言能。一切不得故</a><a name="0815c04" id="0815c04">斷眾生命。下至蟻子。若比丘。故自手斷人</a><a name="0815c05" id="0815c05">命。求刀授與人。教死歎死。勸死。與人非</a><a name="0815c06" id="0815c06">藥。若墮胎若厭禱殺。自作方便。若教人作。</a><a name="0815c07" id="0815c07">非沙門非釋種子。譬喻者說言。猶如鍼鼻</a><a name="0815c08" id="0815c08">決不堪復用。比丘亦如是。比丘。犯波羅</a><a name="0815c09" id="0815c09">夷法。不復成比丘行。汝是中盡形壽不得</a><a name="0815c10" id="0815c10">作。能持不。答言能。一切不得妄語。乃至戲</a><a name="0815c11" id="0815c11">笑。若比丘。非真實。非已有。自說言。我得</a><a name="0815c12" id="0815c12">上人法。得禪。得解脫。得定。得四空定。得</a><a name="0815c13" id="0815c13">須陀洹果。斯陀含果。阿那含果。阿羅漢果。天</a><a name="0815c14" id="0815c14">來龍來鬼神來。彼非沙門非釋種子。譬喻</a><a name="0815c15" id="0815c15">者說。譬如大石破為二分終不可還合。比</a><a name="0815c16" id="0815c16">丘亦如是。犯波羅夷法。不可還成比丘行。</a><a name="0815c17" id="0815c17">汝是中盡形壽不得作。能持不。能者答言</a><a name="0815c18" id="0815c18">能。善男子聽。如來至真等正覺說四依法。</a><a name="0815c19" id="0815c19">比丘。依此得出家受具足戒。成比丘法。比</a><a name="0815c20" id="0815c20">丘。依糞掃衣。依此得出家受具足戒。成</a><a name="0815c21" id="0815c21">比丘法。是中盡形壽能持不。答言能。若得</a><a name="0815c22" id="0815c22">長利。檀越施衣。割壞衣得受。比丘依乞食。</a><a name="0815c23" id="0815c23">比丘依是得出家受具足。得成比丘法。是</a><a name="0815c24" id="0815c24">中盡形壽能持不。答言能。若得長利。若僧</a><a name="0815c25" id="0815c25">差食。檀越送食。月八日食。十五日食。月初</a><a name="0815c26" id="0815c26">日食。若僧常食。檀越請。食得受。依樹下</a><a name="0815c27" id="0815c27">坐。比丘。依此得出家受具足。成比丘法。</a><a name="0815c28" id="0815c28">是中盡形壽能持不。答言能。若得長利。若</a><a name="0815c29" id="0815c29">別房尖頭屋。小房石室。兩房一戶。得受。依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220815b.htm'><img src='up.gif' border=0></a>
<a href='T220816a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>