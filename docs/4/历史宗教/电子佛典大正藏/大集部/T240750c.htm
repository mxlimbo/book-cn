<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0750c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷11)</font> 舍利弗品 <font face='Arial'>T24, p0750c</h2></font><hr>
<span class='old'>
</a><a name="0750b28" id="0750b28">天已作善者如是為初。汝已作善業。無</a><a name="0750b29" id="0750b29">所狐疑。死必生天。不作惡業者汝不殺</span><a name="0750c01" id="0750c01">生妄語。一切惡業汝皆悉不作。汝病極苦用</a><a name="0750c02" id="0750c02">活何為何以故。汝已作善業故。若汝從此</a><a name="0750c03" id="0750c03">死已。得生天上受五欲樂。惡業者令駃</a><a name="0750c04" id="0750c04">死。病人聞比丘語。因語故。而自取死。是名</a><a name="0750c05" id="0750c05">斷也。知者此是眾生。我欲令其死。決定無</a><a name="0750c06" id="0750c06">疑也。眾生受人身者。從胎為初至老。是</a><a name="0750c07" id="0750c07">人身初心者。初受生心。此語現五欲界是故</a><a name="0750c08" id="0750c08">說初心。心與三無色陰共成。迦羅羅色者。</a><a name="0750c09" id="0750c09">此初立人身。名為迦羅羅。於迦羅羅色。若</a><a name="0750c10" id="0750c10">男女身相。合成三十色。若黃門身相二十。</a><a name="0750c11" id="0750c11">問曰。何男女迦羅羅色。初成迦羅羅時。如</a><a name="0750c12" id="0750c12">真羺羊色點取澄清油酥。而說偈言</a><a name="0750c13" id="0750c13"><p class='lg'>　　如油酥微渧　　　澄清無垢濁</a><br><a name="0750c14" id="0750c14">　　迦羅羅初生　　　色澤亦如是　</p></a><a name="0750c15" id="0750c15"><p>如是極微細以此為初。過去世人壽二千歲。</a><a name="0750c16" id="0750c16">迦羅羅次第長大乃至老死。此名為人身斷</a><a name="0750c17" id="0750c17">命者。從迦羅羅時。或熱手搏之。或以手</a><a name="0750c18" id="0750c18">摩之。或以藥服之。如是種種方便斷使勿</a><a name="0750c19" id="0750c19">生。是名斷命。二生者。一者色生。二者無色</a><a name="0750c20" id="0750c20">生。於諸色中。無不可斷。色生可斷斷色</a><a name="0750c21" id="0750c21">已。無色亦死。何以故。為無色依止色故。問</a><a name="0750c22" id="0750c22">曰。斷色者。為過去色現在色當來色也。而</a><a name="0750c23" id="0750c23">說偈言</a><a name="0750c24" id="0750c24"><p class='lg'>　　過去世生非今生　　　當來世生非今生</a><br><a name="0750c25" id="0750c25">　　現在世生是生生　　　離過未來取現在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240750b.htm'><img src='up.gif' border=0></a>
<a href='T240751a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>