<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0867b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷44)</font> 九十波逸底迦法 入王宮門學處第八十二之一 <font face='Arial'>T23, p0867b</h2></font><hr>
<span class='old'>
</a><a name="0867a28" id="0867a28">雷霆。睡仍不覺。爾時尊者便作是念。龍有二</a><a name="0867a29" id="0867a29">緣方可降伏。云何為二。一者令其瞋怒。二者</span><a name="0867b01" id="0867b01">發恐怖心。我若遣彼生瞋怒者。令贍部洲悉</a><a name="0867b02" id="0867b02">皆震動。我今應可使其驚怖即化作龍身大彼</a><a name="0867b03" id="0867b03">三倍。身遶二龍周圍七匝。舉首而住。龍覺身</a><a name="0867b04" id="0867b04">重即便唾寤。見彼大身極生驚恐憂惶失計。</a><a name="0867b05" id="0867b05">作如是念。所居之處今被欺奪。遂化作小身</a><a name="0867b06" id="0867b06">棄宮逃竄。尊者大目連即復本形。遮彼龍前</a><a name="0867b07" id="0867b07">整容而住。問曰汝二龍王欲何所作。答曰有大</a><a name="0867b08" id="0867b08">德龍來至住處。欲害我命奪所居宮。有此難</a><a name="0867b09" id="0867b09">緣逃向餘處。尊者報曰。我於向者到汝宮中</a><a name="0867b10" id="0867b10">不見斯事。龍曰我等親見。尊者曰汝可還宮</a><a name="0867b11" id="0867b11">示我形狀。龍曰大德豈復欲殺我耶。尊者曰</a><a name="0867b12" id="0867b12">我共往看。誰敢相殺。宜可迴去示彼形容。龍</a><a name="0867b13" id="0867b13">與尊者覆還住處。但睹空宮更無餘物。二龍</a><a name="0867b14" id="0867b14">問曰。將非聖者見我憍暴現驚恐耶。尊者曰</a><a name="0867b15" id="0867b15">或容如是。彼龍白言。聖者何緣來此。尊者曰</a><a name="0867b16" id="0867b16">汝等當聽。汝於過去作鄙惡業。墮傍生中受</a><a name="0867b17" id="0867b17">斯惡報。今時更復作猛毒心。殺害有情無悲</a><a name="0867b18" id="0867b18">愍念。從斯沒已除捺洛迦更無生處。彼二龍</a><a name="0867b19" id="0867b19">王俱來禮足作如是語。欲令我等當作何事。</a><a name="0867b20" id="0867b20">尊者曰汝等今可歸依三寶受五學處。至盡</a><a name="0867b21" id="0867b21">形壽不殺生乃至不飲酒。於妙高山有禽獸等</a><a name="0867b22" id="0867b22">依止住者。施以無畏勿令驚恐彼龍白言。我</a><a name="0867b23" id="0867b23">等愚癡自無覺慧。幸蒙聖者拔濟苦津。自誓</a><a name="0867b24" id="0867b24">要心謹依言教。從今已去乃至命存。歸依三</a><a name="0867b25" id="0867b25">寶受五學處。於諸生類不令苦惱。愛同己子</a><a name="0867b26" id="0867b26">除瞋毒心。時大目連降二龍已欲還本處。彼</a><a name="0867b27" id="0867b27">二龍王禮尊者足白言。大德。我墜迷津蒙恩</a><a name="0867b28" id="0867b28">救濟。至世尊處幸持我語頂禮雙足。不審世</a><a name="0867b29" id="0867b29">尊少病少惱。起居輕利氣力安不。復更白言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230867a.htm'><img src='up.gif' border=0></a>
<a href='T230867c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>