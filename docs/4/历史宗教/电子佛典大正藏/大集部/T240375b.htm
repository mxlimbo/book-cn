<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0375b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷34)</font> 第六門第四子攝之餘明佛從天下等事 <font face='Arial'>T24, p0375b</h2></font><hr>
<span class='old'>
</a><a name="0375a28" id="0375a28">去</a><a name="0375a29" id="0375a29"><p>緣處同前。時有長者請佛及僧家中設食。苾</span><a name="0375b01" id="0375b01">芻僧伽皆去赴供。佛在寺中令人取食。為五</a><a name="0375b02" id="0375b02">因緣佛令取食。云何為五。一者為欲閑寂。二</a><a name="0375b03" id="0375b03">者為諸人天說法。三者為觀病人。四者為觀</a><a name="0375b04" id="0375b04">臥具。五者為諸聲聞人制其學處。今此因緣</a><a name="0375b05" id="0375b05">為制戒故住在寺中。時彼長者權為葉舍命</a><a name="0375b06" id="0375b06">眾令坐。時屬寒雨。長者行粥次行乾餅。次授</a><a name="0375b07" id="0375b07">爐餅并與蘿蔔。時有苾芻欱粥作呼呼聲。嚼</a><a name="0375b08" id="0375b08">乾餅者作百百聲。喫餺爐者作獵獵聲。屋上</a><a name="0375b09" id="0375b09">雨下作索索聲。瓶中飲水作骨骨聲。此等諸</a><a name="0375b10" id="0375b10">聲殊響合。時有苾芻先能歌舞。聞其聲韻</a><a name="0375b11" id="0375b11">憶舊管絃抑忍不禁。即從座起隨其音曲手</a><a name="0375b12" id="0375b12">舞逐之。告大眾曰大德此是呼呼聲。大德此</a><a name="0375b13" id="0375b13">是百百聲。大德此是獵獵聲。此是索索聲此</a><a name="0375b14" id="0375b14">是骨骨聲。彈指相和無不合節。於大眾中有</a><a name="0375b15" id="0375b15">不住心者即便微笑。其用意者悉皆驚愕行</a><a name="0375b16" id="0375b16">食諸人無不大笑。或生譏恥施主深怪。請食</a><a name="0375b17" id="0375b17">苾芻情大羞恥。將食至寺置在一邊。禮世尊</a><a name="0375b18" id="0375b18">足。世尊法爾共取食人歡言致問。大眾頗得</a><a name="0375b19" id="0375b19">美食飽不。白言大德。美食雖足然施主致怪。</a><a name="0375b20" id="0375b20">問曰何故。以緣具白。世尊食訖出外洗足。還</a><a name="0375b21" id="0375b21">入房中宴坐而住。至於晡時方從定起。於苾</a><a name="0375b22" id="0375b22">芻眾中就座而坐。便告作舞苾芻曰。汝以何</a><a name="0375b23" id="0375b23">心於施主家而作舞耶。答言大德。有譏彼意。</a><a name="0375b24" id="0375b24">及掉舉心而作於舞。佛告諸苾芻。若苾芻作</a><a name="0375b25" id="0375b25">掉舉而為舞者得越法罪。若作譏彼心者無</a><a name="0375b26" id="0375b26">犯。汝諸苾芻。此等皆由作聲噉食致斯過失。</a><a name="0375b27" id="0375b27">是故苾芻不作聲食。作者得越法罪。佛既遮</a><a name="0375b28" id="0375b28">已。時有信心俗旅。將諸乾餅蘿蔔甘蔗來施</a><a name="0375b29" id="0375b29">苾芻。皆不敢受。問言。聖者佛未出時。我等皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240375a.htm'><img src='up.gif' border=0></a>
<a href='T240375c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>