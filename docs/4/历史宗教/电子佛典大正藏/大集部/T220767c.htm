<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0767c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷29)</font> 一百七十八單提法之一 <font face='Arial'>T22, p0767c</h2></font><hr>
<span class='old'>
</a><a name="0767b28" id="0767b28">宿後罵比丘尼眾。說而了了者波逸提。不</a><a name="0767b29" id="0767b29">了了者突吉羅。比丘突吉羅。式叉摩那沙彌</span><a name="0767c01" id="0767c01">沙彌尼突吉羅。是謂為犯。不犯者。若戲笑</a><a name="0767c02" id="0767c02">語。若疾疾語。若獨語。若夢中語。欲說此乃</a><a name="0767c03" id="0767c03">錯說彼無犯。無犯者。最初未制戒。癡狂</a><a name="0767c04" id="0767c04">心亂痛惱所纏(四十六)</a><a name="0767c05" id="0767c05"><p>爾時婆伽婆。在釋翅搜迦毘羅國尼拘律園</a><a name="0767c06" id="0767c06">中。時跋陀羅迦毘羅比丘尼。身生癰使男子</a><a name="0767c07" id="0767c07">破之。此比丘尼身細軟如天身無異。時男</a><a name="0767c08" id="0767c08">子手觸身覺細滑生染著。便前捉欲犯。</a><a name="0767c09" id="0767c09">即便高聲言。勿爾勿爾。時左右比丘尼聞</a><a name="0767c10" id="0767c10">其聲皆來問言。向何故大喚耶。即具說因</a><a name="0767c11" id="0767c11">緣。時諸比丘尼聞。中有少欲知足行頭陀</a><a name="0767c12" id="0767c12">樂學戒知慚愧者。嫌責跋陀羅迦毘羅言。</a><a name="0767c13" id="0767c13">云何比丘尼。乃使男子破癰耶。即白諸比</a><a name="0767c14" id="0767c14">丘。諸比丘往白世尊。世尊以此因緣集比</a><a name="0767c15" id="0767c15">丘僧。呵責跋陀羅迦毘羅比丘尼言。汝所為</a><a name="0767c16" id="0767c16">非。非威儀非沙門法非淨行非隨順行。</a><a name="0767c17" id="0767c17">所不應為。云何使男子破身癰瘡耶。以</a><a name="0767c18" id="0767c18">無數方便呵責已告諸比丘。此比丘尼多種</a><a name="0767c19" id="0767c19">有漏處最初犯戒。自今已去與比丘尼結戒。</a><a name="0767c20" id="0767c20">集十句義乃至正法久住。欲說戒者當如</a><a name="0767c21" id="0767c21">是說。若比丘尼。身生癰及種種瘡。不白眾</a><a name="0767c22" id="0767c22">及餘人輒使男子破若裹者波逸提。比丘尼</a><a name="0767c23" id="0767c23">義如上。僧者亦如上。彼比丘尼。若身生癰</a><a name="0767c24" id="0767c24">及種種瘡。不白眾。使男子破一下刀一波</a><a name="0767c25" id="0767c25">逸提。若裹時一匝纏。一波逸提。比丘突吉</a><a name="0767c26" id="0767c26">羅。式叉摩那沙彌沙彌尼突吉羅。是謂為犯。</a><a name="0767c27" id="0767c27">不犯者。白眾僧。使男子破癰若瘡若裹。若</a><a name="0767c28" id="0767c28">為強力者所執無犯。無犯者。最初未制戒。</a><a name="0767c29" id="0767c29">癡狂心亂痛惱所纏(四十七)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220767b.htm'><img src='up.gif' border=0></a>
<a href='T220768a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>