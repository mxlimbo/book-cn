<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0417a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷23)</font> 明雜誦跋渠法之一 四提舍尼初 <font face='Arial'>T22, p0417a</h2></font><hr>
<span class='old'>
</a><a name="0416c28" id="0416c28">迴門西向。破其食廚。壞其屋檐。周匝一肘。</a><a name="0416c29" id="0416c29">答言。受教。即唱非梨車迴門西向。乃至毀其</span><a name="0417a01" id="0417a01">屋檐。爾時世尊往眾多比丘所。敷尼師壇</a><a name="0417a02" id="0417a02">坐。以是上事。具為諸比丘說。破尼淨行者。若</a><a name="0417a03" id="0417a03">阿羅漢尼阿那含尼。若初中後一切皆名壞</a><a name="0417a04" id="0417a04">尼淨行。若斯陀含尼須陀洹尼凡夫持戒尼。</a><a name="0417a05" id="0417a05">初若受樂者。是名壞尼淨行。中後不名壞。</a><a name="0417a06" id="0417a06">爾時有摩訶羅。本俗人時壞比丘尼淨行。心</a><a name="0417a07" id="0417a07">生疑惑。即白佛言。世尊。我本俗人時。壞比丘</a><a name="0417a08" id="0417a08">尼淨行。佛告諸比丘。是摩呵羅自言。壞比丘</a><a name="0417a09" id="0417a09">尼淨行驅出。諸比丘即驅出。若壞比丘尼淨</a><a name="0417a10" id="0417a10">行。不應與出家。若已出家者應驅出。若度出</a><a name="0417a11" id="0417a11">家受具足。越比尼罪。是名壞比丘尼淨行</a><a name="0417a12" id="0417a12">盜住者</a><a name="0417a13" id="0417a13"><p>佛住舍衛城。廣說如上。爾時有檀越。就精舍</a><a name="0417a14" id="0417a14">中飯僧。時有一人。黑色大腹來在上座處坐。</a><a name="0417a15" id="0417a15">須臾僧上座來問。汝幾臘。答言。坐處食飯</a><a name="0417a16" id="0417a16">一種用。苦問歲為上座。威德嚴肅。言咄。汝下</a><a name="0417a17" id="0417a17">去。復坐第二上座處。須臾第二上座來問。汝</a><a name="0417a18" id="0417a18">幾歲。答言。坐處食飯一種用。苦問為如是</a><a name="0417a19" id="0417a19">展轉。乃至沙彌中沙彌推排。問言。誰是汝和</a><a name="0417a20" id="0417a20">上。誰是汝師沙彌有幾戒。沙彌應數有幾。</a><a name="0417a21" id="0417a21">初名何等。一者一切眾生皆仰食。二二名色。</a><a name="0417a22" id="0417a22">三三痛想。四四聖諦。五五陰。六六入。七七</a><a name="0417a23" id="0417a23">覺意。八八正道。九九眾生居。十十一切入</a><a name="0417a24" id="0417a24">沙彌法。應如是數。答言。我是難陀優波難陀</a><a name="0417a25" id="0417a25">上眾弟子。諸比丘以是因緣。往白世尊。佛言。</a><a name="0417a26" id="0417a26">非難陀優波難陀上眾弟子。此是自出家人。</a><a name="0417a27" id="0417a27">若如是人比未曾入布薩自恣中。後有好心</a><a name="0417a28" id="0417a28">得與出家受具足。若曾入布薩自恣中者。是</a><a name="0417a29" id="0417a29">名盜住。不聽出家受具足。若王子若大臣子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220416c.htm'><img src='up.gif' border=0></a>
<a href='T220417b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>