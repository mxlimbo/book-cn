<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0820a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷4)</font> <font face='Arial'>T24, p0820a</h2></font><hr>
<span class='old'>
</a><a name="0819c28" id="0819c28">三二一比丘前。說其所解經。我親從佛邊聞</a><a name="0819c29" id="0819c29">如此說。上座有德知見者。應取其所說思惟</span><a name="0820a01" id="0820a01">此理。若與三藏相應者應語言。大德所說甚</a><a name="0820a02" id="0820a02">善。若有後學者應以此法教之。若不與三藏</a><a name="0820a03" id="0820a03">相應者語言。大德莫行此法。亦莫教人行此</a><a name="0820a04" id="0820a04">法也。是故名為廣說。說大調伏現前。故名廣</a><a name="0820a05" id="0820a05">說</a><a name="0820a06" id="0820a06"><p>若有一人聰哲高才。自備此德捉其所解。與</a><a name="0820a07" id="0820a07">如來所說法競。如人捉偽金與真金並。若真</a><a name="0820a08" id="0820a08">偽難別者。以火燒之真偽自現。若以偽法言</a><a name="0820a09" id="0820a09">是如來說者。與三藏經並之。知其真偽也。如</a><a name="0820a10" id="0820a10">世有真醫。有人實非醫。妄稱是醫人。不別</a><a name="0820a11" id="0820a11">者就其治病。虛喪身命。猶如世人不識真法。</a><a name="0820a12" id="0820a12">隨行邪偽法者。能滅善心身命也。不滅正法</a><a name="0820a13" id="0820a13">者。佛所說毘尼。如佛所說行。是人能使正法</a><a name="0820a14" id="0820a14">熾然於世。何以故。此人知此是佛說。知此非</a><a name="0820a15" id="0820a15">佛說。是故能典正法。是名廣說。尊者薩婆</a><a name="0820a16" id="0820a16">多說曰。有四白廣說。有四黑廣說。以何義故</a><a name="0820a17" id="0820a17">名為廣說。以此經故。知此是佛語此非佛語。</a><a name="0820a18" id="0820a18">若有才辯了了能識是非為人說者。此言應</a><a name="0820a19" id="0820a19">受。黑廣說亦應如白廣知。四者。若眾多若三</a><a name="0820a20" id="0820a20">若二若一。是名為四。又比丘作如是言。世尊</a><a name="0820a21" id="0820a21">在浮彌城告諸比丘。汝等若村若落我親從</a><a name="0820a22" id="0820a22">佛邊聞說受持。此是法此是毘尼此是師教。</a><a name="0820a23" id="0820a23">此比丘所說非可非不可。若以增一阿含中</a><a name="0820a24" id="0820a24">阿含長阿含雜阿含比丘經比丘尼經諸犍</a><a name="0820a25" id="0820a25">度摩得勒伽與法理合者。應語言。大德此法</a><a name="0820a26" id="0820a26">可自勤行亦教人勤行。若不合法理者語言。</a><a name="0820a27" id="0820a27">大德此法不應自行亦不應教人行。此是初</a><a name="0820a28" id="0820a28">廣說。第二第三乃至第四亦如是說。第一大</a><a name="0820a29" id="0820a29">眾前。第二四人前。第三二人前。第四一人前。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240819c.htm'><img src='up.gif' border=0></a>
<a href='T240820b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>