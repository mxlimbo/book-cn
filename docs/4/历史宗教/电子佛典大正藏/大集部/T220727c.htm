<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0727c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷23)</font> 三十捨墮法 <font face='Arial'>T22, p0727c</h2></font><hr>
<span class='old'>
</a><a name="0727b28" id="0727b28">痛惱所纏(十七竟)</a><a name="0727b29" id="0727b29"><p><b>　　<A NAME="n231"></A>三十捨墮法</b></span><a name="0727c01" id="0727c01"><p>爾時佛在舍衛國祇樹給孤獨園。時世尊以</a><a name="0727c02" id="0727c02">此因緣集比丘僧。告諸比丘。自今已去與</a><a name="0727c03" id="0727c03">比丘尼結戒。集十句義乃至正法久住。欲</a><a name="0727c04" id="0727c04">說戒者當如此說。若比丘尼。衣已竟迦絺</a><a name="0727c05" id="0727c05">那衣已捨。畜長衣經十日不淨施得持。若</a><a name="0727c06" id="0727c06">過尼薩耆波逸提(一竟)</a><a name="0727c07" id="0727c07"><p>若比丘尼。衣已竟迦絺那衣已捨。五衣中若</a><a name="0727c08" id="0727c08">離一一衣異處宿經一夜。除僧羯磨尼薩</a><a name="0727c09" id="0727c09">耆波逸提(二竟)</a><a name="0727c10" id="0727c10"><p>若比丘尼。衣已竟迦絺那衣已捨。若得非時</a><a name="0727c11" id="0727c11">衣。欲須便受。受已疾疾成衣。若足者善。若</a><a name="0727c12" id="0727c12">不足者得畜一月。為滿足故。若過畜者尼</a><a name="0727c13" id="0727c13">薩耆波逸提(三竟)</a><a name="0727c14" id="0727c14"><p>若比丘尼。從非親里居士居士婦乞衣。除</a><a name="0727c15" id="0727c15">餘時尼薩耆波逸提。是中時者。若奪衣失衣</a><a name="0727c16" id="0727c16">燒衣漂衣。是名時(四竟)</a><a name="0727c17" id="0727c17"><p>若比丘尼。奪衣失衣燒衣漂衣。是非親里居</a><a name="0727c18" id="0727c18">士若居士婦。自恣請多與衣。是比丘尼當</a><a name="0727c19" id="0727c19">知足受衣。若過尼薩耆波逸提(五竟)</a><a name="0727c20" id="0727c20"><p>若居士居士婦。為比丘尼辦衣價。買如</a><a name="0727c21" id="0727c21">是衣與某甲比丘尼。是比丘尼先不受自</a><a name="0727c22" id="0727c22">恣請。到居士家作如是說。善哉居士。為</a><a name="0727c23" id="0727c23">我辦如是如是衣價與我。為好故。若得</a><a name="0727c24" id="0727c24">衣者尼薩耆波逸提(六竟)</a><a name="0727c25" id="0727c25"><p>若二居士居士婦。與比丘尼辦衣價。我曹</a><a name="0727c26" id="0727c26">辦如是衣價。與某甲比丘尼。是比丘尼先</a><a name="0727c27" id="0727c27">不受自恣請。到二居士家作如是言。善哉</a><a name="0727c28" id="0727c28">居士。辦如是如是衣價與我。共作一衣</a><a name="0727c29" id="0727c29">為好故。若得衣尼薩耆波逸提(七竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220727b.htm'><img src='up.gif' border=0></a>
<a href='T220728a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>