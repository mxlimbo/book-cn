<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0717a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷22)</font> 八波羅夷法 <font face='Arial'>T22, p0717a</h2></font><hr>
<span class='old'>
</a><a name="0716c28" id="0716c28">疑者。佛言。不知者無犯。自今已去當如是</a><a name="0716c29" id="0716c29">說戒。若比丘尼。知比丘尼犯波羅夷。不自</span><a name="0717a01" id="0717a01">發露。不語眾人。不白大眾。若於異時。彼</a><a name="0717a02" id="0717a02">比丘尼。或命終。或眾中舉。或休道。或入外</a><a name="0717a03" id="0717a03">道眾。後作是言。我先知有如是如是罪。</a><a name="0717a04" id="0717a04">是比丘尼波羅夷不共住。覆藏重罪故。比</a><a name="0717a05" id="0717a05">丘尼義如上。知者我知犯如是如是罪。</a><a name="0717a06" id="0717a06">僧者一羯磨一說戒。大眾者。或四人或過四</a><a name="0717a07" id="0717a07">人。休道者出此法外。滅擯者。僧與作白</a><a name="0717a08" id="0717a08">四羯磨除去。遮者。眾中斷決罪時遮不聽</a><a name="0717a09" id="0717a09">入眾。入外道者。受外道法。重罪者。八波</a><a name="0717a10" id="0717a10">羅夷。於八法中犯一一罪。彼比丘尼。知</a><a name="0717a11" id="0717a11">是比丘尼犯波羅夷。前食時知後食時說偷</a><a name="0717a12" id="0717a12">蘭遮。後食時知初夜說偷蘭遮。初夜知中夜</a><a name="0717a13" id="0717a13">說偷蘭遮。中夜知後夜說偷蘭遮。後夜知不</a><a name="0717a14" id="0717a14">說至明相出波羅夷。除八波羅夷法。覆餘</a><a name="0717a15" id="0717a15">罪不說者。隨所犯自覆重罪偷蘭遮。除</a><a name="0717a16" id="0717a16">比丘比丘尼。覆餘人罪突吉羅。比丘波逸</a><a name="0717a17" id="0717a17">提。式叉摩那沙彌沙彌尼突吉羅。是謂為犯。</a><a name="0717a18" id="0717a18">不犯者。若不知。若向人說。若無人可向說。</a><a name="0717a19" id="0717a19">意欲說而未說明相出。若說者。有命難</a><a name="0717a20" id="0717a20">有梵行難。不得說不犯。不犯者最初未制</a><a name="0717a21" id="0717a21">戒。癡狂心亂痛惱所纏(七竟)</a><a name="0717a22" id="0717a22"><p>爾時世尊在拘睒彌瞿師羅園中。時尊者闡</a><a name="0717a23" id="0717a23">陀比丘。僧為作舉。如法如律如佛所教。不</a><a name="0717a24" id="0717a24">順從不懺悔。僧未與作共住。時有比丘</a><a name="0717a25" id="0717a25">尼。名尉次。往返承事闡陀比丘。諸比丘尼</a><a name="0717a26" id="0717a26">語言。闡陀比丘。僧為作舉。如法如律如</a><a name="0717a27" id="0717a27">佛所教。不順從不懺悔。僧未與作共住。汝</a><a name="0717a28" id="0717a28">莫順從。尉次答言。諸大姊。此是我兄。今日</a><a name="0717a29" id="0717a29">不供養。更待何時。猶故隨順不止。時諸比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220716c.htm'><img src='up.gif' border=0></a>
<a href='T220717b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>