<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0373a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷33)</font> 第六門第四子攝之餘明佛從天下等事 <font face='Arial'>T24, p0373a</h2></font><hr>
<span class='old'>
</a><a name="0372c28" id="0372c28">憂念。夫主令我結妙花鬘。我自不解求人不</a><a name="0372c29" id="0372c29">得知欲如何。時吐羅難陀苾芻尼。因乞食入</span><a name="0373a01" id="0373a01">其舍。告言。少女與我缽餅。報言。聖者且去</a><a name="0373a02" id="0373a02">我今懷憂無人授與。尼曰。少女汝有何事。彼</a><a name="0373a03" id="0373a03">便具告。尼曰。汝何不結。答曰。我先不解。即</a><a name="0373a04" id="0373a04">問尼曰聖者解不。報言。少女我今年邁。昔在</a><a name="0373a05" id="0373a05">少時何事不曉。聖者若爾憐愍我故願為結</a><a name="0373a06" id="0373a06">鬘。報言。少女若能與我種種飲食即與汝結。</a><a name="0373a07" id="0373a07">答言我與。尼即安缽一邊。舒腳而坐用意結</a><a name="0373a08" id="0373a08">鬘。女人見已嗟其巧妙。情甚歡悅多與缽食。</a><a name="0373a09" id="0373a09">尼詣餘舍復與結鬘。多獲飲食方歸本寺。時</a><a name="0373a10" id="0373a10">結鬘人至其女所。告言。與花我今為結。報言。</a><a name="0373a11" id="0373a11">汝來何晚。花已結竟將向園中。問言誰結。答</a><a name="0373a12" id="0373a12">曰。聖者吐羅難陀。彼便譏恥沙門之女作非</a><a name="0373a13" id="0373a13">法事。云何奪我所作生業。尼白苾芻。苾芻白</a><a name="0373a14" id="0373a14">佛。佛言。非沙門女法理合譏嫌。是故尼眾不</a><a name="0373a15" id="0373a15">應結鬘。作者得越法罪。佛制不許尼結鬘者。</a><a name="0373a16" id="0373a16">時屬世尊頂髻大會。及五年六年會。時勝光</a><a name="0373a17" id="0373a17">王及勝鬘夫人行雨夫人。給孤長者毘舍佉</a><a name="0373a18" id="0373a18">鹿子母。仙授故舊及大名等。近士男近士女。</a><a name="0373a19" id="0373a19">各求勝上競薦香花。及以諸方僧尼悉皆來</a><a name="0373a20" id="0373a20">集。甚足花彩少結鬘人。時諸信心覓結花者</a><a name="0373a21" id="0373a21">不可多得。遂告諸尼曰。我等今者為供大師。</a><a name="0373a22" id="0373a22">頗能相助結花鬘不。諸尼答曰。仁豈不知大</a><a name="0373a23" id="0373a23">師有教。不許諸尼結諸花彩。我今云何欲相</a><a name="0373a24" id="0373a24">助福。尼白苾芻。苾芻白佛。佛言。為三寶事尼</a><a name="0373a25" id="0373a25">得結鬘。諸苾芻尼於大門首。或在廊下長舒</a><a name="0373a26" id="0373a26">兩腳而結花鬘。俗旅見弄告言聖者。皆是結</a><a name="0373a27" id="0373a27">鬘之女而來出家。諸尼羞恥默爾而住。苾芻</a><a name="0373a28" id="0373a28">白佛。佛言。諸俗人輩稱理譏嫌。諸尼不應於</a><a name="0373a29" id="0373a29">大門首廊下簷前而結花彩。作者得越法罪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240372c.htm'><img src='up.gif' border=0></a>
<a href='T240373b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>