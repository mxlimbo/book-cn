<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0138a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷8)</font> <font face='Arial'>T24, p0138a</h2></font><hr>
<span class='old'>
</a><a name="0137c28" id="0137c28">大蓮華王而年衰老。奄就命終。便以太子紹</a><a name="0137c29" id="0137c29">王。既得王位強力奪彼園苑。彼長者便生熱</span><a name="0138a01" id="0138a01">惱。而得心病。怨恨而死。於此園中住。作一毒</a><a name="0138a02" id="0138a02">蛇。其蛇常於王所伺求方便。後於芳春之月。</a><a name="0138a03" id="0138a03">王與宮人及諸婇女。往詣園中除去左右。與</a><a name="0138a04" id="0138a04">諸眷屬歡喜受樂。便即睡眠。諸女愛花皆捨</a><a name="0138a05" id="0138a05">王去。唯有一女。執刀而衛護王。是時彼蛇見</a><a name="0138a06" id="0138a06">諸女眾皆悉遊散。從穴疾出而欲螫王。王福</a><a name="0138a07" id="0138a07">力故。羯蘭鐸迦鳥圍遶其蛇而眾發聲。彼執</a><a name="0138a08" id="0138a08">刀女聞眾鳥聲。復見毒蛇而來向王。即以利</a><a name="0138a09" id="0138a09">刀斷彼蛇命。女為怖故便發大呼。時王從睡</a><a name="0138a10" id="0138a10">驚寤而起。便問女言。此為何事。女報王曰。</a><a name="0138a11" id="0138a11">毒蛇欲來螫王。羯蘭鐸迦鳥群聲遶蛇。我已</a><a name="0138a12" id="0138a12">斷訖。王聞此事。便敕太子群臣。集王舍城所</a><a name="0138a13" id="0138a13">有人民。在此園苑。遠近盈滿聞亂發聲。其王</a><a name="0138a14" id="0138a14">善治國境內外諸人聞已皆大悲泣。王告諸</a><a name="0138a15" id="0138a15">人。若剎帝利灌頂王。有人救命合酬何願。群</a><a name="0138a16" id="0138a16">臣白王。合酬彼人半國之賞。王言。羯蘭鐸迦</a><a name="0138a17" id="0138a17">鳥而救我命。若如是者。宜與半國之賞。大臣</a><a name="0138a18" id="0138a18">復白王曰。羯蘭鐸迦鳥而非人類。縱得王賞</a><a name="0138a19" id="0138a19">將何所用。其此園苑。施與羯蘭鐸迦鳥。復於</a><a name="0138a20" id="0138a20">終身供給飲食。王曰。如卿所言。時諸群臣。令</a><a name="0138a21" id="0138a21">其園苑周遍蒔竹。以此緣故。號為羯蘭鐸迦</a><a name="0138a22" id="0138a22">竹園。爾時世尊。遊行摩羯陀人間王舍城</a><a name="0138a23" id="0138a23">外。在一樹下便住其處。時影勝王。聞佛到</a><a name="0138a24" id="0138a24">王舍城外在一樹下。與諸眷屬出王舍城。來</a><a name="0138a25" id="0138a25">詣佛所頂禮佛足退坐一面。爾時世尊。為說</a><a name="0138a26" id="0138a26">妙法示教利喜已默然而住。時影勝王。從</a><a name="0138a27" id="0138a27">座而起偏袒右肩右膝著地合掌恭敬而白佛</a><a name="0138a28" id="0138a28">言。唯願世尊及諸苾芻。於明晨朝受我微</a><a name="0138a29" id="0138a29">供。爾時世尊默然受請。時影勝王。知佛受請<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240137c.htm'><img src='up.gif' border=0></a>
<a href='T240138b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>