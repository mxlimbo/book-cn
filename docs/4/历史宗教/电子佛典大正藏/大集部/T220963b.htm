<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0963b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷53)</font> 雜揵度之一 <font face='Arial'>T22, p0963b</h2></font><hr>
<span class='old'>
</a><a name="0963a28" id="0963a28">共汝論議我今得勝。能問便問。除斷如是</a><a name="0963a29" id="0963a29">一切諍事。如餘沙門婆羅門食他信施。但</span><a name="0963b01" id="0963b01">作方便求為使命。若為王王大臣婆羅門</a><a name="0963b02" id="0963b02">若居士通信。從此處往彼處。從彼還此。</a><a name="0963b03" id="0963b03">持此信往彼。持彼信來此。自作是教他</a><a name="0963b04" id="0963b04">作是。能遠離如是使命事。如餘沙門婆羅</a><a name="0963b05" id="0963b05">門食他信施。但作種種鬥戲。或弓鬥或刀</a><a name="0963b06" id="0963b06">鬥或杖鬥。或雞鬥或狗鬥或鬥豬。或鬥羖</a><a name="0963b07" id="0963b07">羊。或鬥羝羊。或鬥鹿或鬥象。或鬥馬或</a><a name="0963b08" id="0963b08">鬥駝或鬥牛。或犎牛鬥或水牛鬥。或鬥女</a><a name="0963b09" id="0963b09">人或鬥男子。或鬥童男童女。斷除如是</a><a name="0963b10" id="0963b10">一切嬉戲鬥事。如餘沙門婆羅門食他信</a><a name="0963b11" id="0963b11">施。行妨道法邪命自活。瞻相男女好惡相。</a><a name="0963b12" id="0963b12">種種畜生以求利養。斷除如是種種妨道</a><a name="0963b13" id="0963b13">法。如餘沙門婆羅門食他信施。行妨道法</a><a name="0963b14" id="0963b14">邪命自活。召喚鬼神或復驅遣種種厭禱。</a><a name="0963b15" id="0963b15">除斷如是妨道法。如餘沙門婆羅門食他</a><a name="0963b16" id="0963b16">信施。行妨道法邪命自活。或為人咒病。</a><a name="0963b17" id="0963b17">或誦惡術。或誦好咒。或治背病若為出汗。</a><a name="0963b18" id="0963b18">或行針治病。或治鼻或治下部病。除斷如</a><a name="0963b19" id="0963b19">是邪命妨道法。如餘沙門婆羅門食他信</a><a name="0963b20" id="0963b20">施。行妨道法邪命自活。行藥療治人病或</a><a name="0963b21" id="0963b21">吐或下治男治女。除斷如是妨道法。如餘</a><a name="0963b22" id="0963b22">沙門婆羅門食他信施行妨道法邪命自</a><a name="0963b23" id="0963b23">活或咒火。或咒行來令吉利。或誦剎利</a><a name="0963b24" id="0963b24">咒。或誦鳥咒。或誦枝節咒。或誦安置舍宅</a><a name="0963b25" id="0963b25">符咒。若火燒鼠嚙物能為解咒。或誦別死生</a><a name="0963b26" id="0963b26">書。或誦別夢書。或相手相肩。或誦天人問。</a><a name="0963b27" id="0963b27">或誦別鳥獸音聲書。除斷如是妨道法。如</a><a name="0963b28" id="0963b28">餘沙門婆羅門食他信施邪命自活。瞻相</a><a name="0963b29" id="0963b29">天時。或言當雨或言不雨。或言穀貴或言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220963a.htm'><img src='up.gif' border=0></a>
<a href='T220963c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>