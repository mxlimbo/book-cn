<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0061c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷13)</font> 尾施縛多羅緣 <font face='Arial'>T24, p0061c</h2></font><hr>
<span class='old'>
</a><a name="0061b28" id="0061b28">即白王言。他軍強盛。無能敵者。大王答言。今</a><a name="0061b29" id="0061b29">我自去。婆羅門言。太子少年盛力。令作大將。</span><a name="0061c01" id="0061c01">往彼共敵必當剋獲王命善財。告言。汝為大</a><a name="0061c02" id="0061c02">將。可往曠野國中。共怨對敵。善財白父王曰。</a><a name="0061c03" id="0061c03">誠如所言。便入宮中。見悅意夫人。忘父王教。</a><a name="0061c04" id="0061c04">父王復敕善財。汝早往彼。與怨抗敵。善財受</a><a name="0061c05" id="0061c05">敕。還入宮中。見悅意已。便忘父王教敕。時王</a><a name="0061c06" id="0061c06">國師還來白王。善財太子。貪欲染著悅意。願</a><a name="0061c07" id="0061c07">大王令諸兵眾。皆來集會。便敕太子。於王前</a><a name="0061c08" id="0061c08">發。時王喚善財。領四兵眾。往彼抗敵。其善</a><a name="0061c09" id="0061c09">財白父王言。暫見悅意即去。王言。即發。今非</a><a name="0061c10" id="0061c10">是看悅意時。復白父王。我辭母去。王言。辭</a><a name="0061c11" id="0061c11">去。善財即往悅意夫人處。取其髻寶。往詣母</a><a name="0061c12" id="0061c12">邊。長跪白母曰。此之髻寶。當好防護。莫與悅</a><a name="0061c13" id="0061c13">意。若大苦惱。逼迫至死。當即與之。母既受</a><a name="0061c14" id="0061c14">已。遶母三匝。作諸伎樂。即往征伐。去城不</a><a name="0061c15" id="0061c15">遠。樹下暫居。時薜室羅末拏天王。領諸無量</a><a name="0061c16" id="0061c16">眷屬。因過其所。遂不能動。心大怪愕。我亦</a><a name="0061c17" id="0061c17">曾經處處遊歷。未曾有此。遂乃遙見善財童</a><a name="0061c18" id="0061c18">子在於樹下。是賢劫菩薩。自受疲勞。往彼</a><a name="0061c19" id="0061c19">鬥敵。我須佐助。可往降怨。不令損害。時薜室</a><a name="0061c20" id="0061c20">羅末拏天王。即敕第五藥叉。汝可速往曠野</a><a name="0061c21" id="0061c21">城中。為善財降彼怨畢。亦莫令損。是時藥</a><a name="0061c22" id="0061c22">叉奉王敕已。即變四軍兵眾。人形高大。如多</a><a name="0061c23" id="0061c23">羅樹。象高如大山。馬大如象。作諸器仗。種種</a><a name="0061c24" id="0061c24">變現。吹擊大鼓。令大恐怖。現大威力。至彼怨</a><a name="0061c25" id="0061c25">所。如是示現。其城四面牆壁。被藥叉威力一</a><a name="0061c26" id="0061c26">時俱到。人民皆怪怕懼。問曰。從何處來。天兵</a><a name="0061c27" id="0061c27">答曰。汝等早開門戶。善財即來。往可迎取。若</a><a name="0061c28" id="0061c28">更遲滯。汝等總死。無有殘餘。城人答曰。我等</a><a name="0061c29" id="0061c29">於王不逆。亦不逆於善財。比被王使逼迫閉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240061b.htm'><img src='up.gif' border=0></a>
<a href='T240062a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>