<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0190b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷17)</font> <font face='Arial'>T24, p0190b</h2></font><hr>
<span class='old'>
</a><a name="0190a28" id="0190a28">業因緣。是故大王。當知依於業因。此在於禁</a><a name="0190a29" id="0190a29">閉腳被刺破。又不得食苦害其身。王問大目</span><a name="0190b01" id="0190b01">連曰。何處有好食飲。于時目連答曰。於四</a><a name="0190b02" id="0190b02">天王處有好食飲。具報王已。即便化身而</a><a name="0190b03" id="0190b03">去。往耆闍崛山。時未生怨王子患指瘡病將</a><a name="0190b04" id="0190b04">詣王所。王抱懷中以手摩挲以口嗍之。其時</a><a name="0190b05" id="0190b05">王子啼泣不止。王既嗍其癰癤穴破。膿血在</a><a name="0190b06" id="0190b06">於口中。唾膿於地。太子見膿在地。更啼不</a><a name="0190b07" id="0190b07">絕</a><a name="0190b08" id="0190b08"><p>時大夫人韋提希。見此事已吁嗟嘆息。時未</a><a name="0190b09" id="0190b09">生怨王見母噓嗟嘆息。問言。何故噓嘆。答曰。</a><a name="0190b10" id="0190b10">曾祖已來未有此患疹。汝亦曾有此患。王父</a><a name="0190b11" id="0190b11">嗍汝瘡上。有膿血便即飲。卻不唾於地。畏見</a><a name="0190b12" id="0190b12">膿時恐見膿時汝更啼泣。緣此王父喫汝膿</a><a name="0190b13" id="0190b13">血。問曰。實有如是憐愛我耶。母曰。如是憐愛</a><a name="0190b14" id="0190b14">汝耳。爾時未生怨王。嗔恚心止起憐愛心。語</a><a name="0190b15" id="0190b15">諸臣佐。如有人言。老王活者分國半位。人於</a><a name="0190b16" id="0190b16">老王皆生憐愛。聞王此語奔競走看。其老王</a><a name="0190b17" id="0190b17">遠聞走聲。極眾在獄驚懼。作是思惟。必當喚</a><a name="0190b18" id="0190b18">我種種苦刑。長嘆喘息迷悶於地。便即捨命。</a><a name="0190b19" id="0190b19">於北方天王宮。在天膝上忽然化生。時薜室</a><a name="0190b20" id="0190b20">羅末拏天問曰。汝是誰耶。曰我名勝仙。何故</a><a name="0190b21" id="0190b21">名曰勝仙。有天飲食常在面前隨念而食。是</a><a name="0190b22" id="0190b22">故長號名曰勝仙。時諸苾芻心生疑惑。唯佛</a><a name="0190b23" id="0190b23">能斷。俱白佛言。云何影勝大王。造何等業果</a><a name="0190b24" id="0190b24">報成熟。有大富貴豐財受用。於王宮生。復得</a><a name="0190b25" id="0190b25">見佛知聖諦理。後被刺腳禁閉。身受飢渴苦</a><a name="0190b26" id="0190b26">困。因茲餓死</a><a name="0190b27" id="0190b27"><p>佛告諸苾芻等。若作黑業感黑異熟。若作白</a><a name="0190b28" id="0190b28">業感白異熟。若作雜業感雜異熟。是故苾芻。</a><a name="0190b29" id="0190b29">自作其業還自受之。如有頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240190a.htm'><img src='up.gif' border=0></a>
<a href='T240190c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>