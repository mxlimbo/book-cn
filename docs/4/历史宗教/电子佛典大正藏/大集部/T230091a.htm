<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0091a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷13)</font> 明九十波夜提法之一 <font face='Arial'>T23, p0091a</h2></font><hr>
<span class='old'>
</a><a name="0090c24" id="0090c24">戒應如是說。若比丘往白衣家。自恣請多與</a><a name="0090c25" id="0090c25">餅糗。諸比丘須者。應二三缽取。過是取者波</span><a name="0091a01" id="0091a01">逸提。二三缽取已出外。語餘比丘共分。是</a><a name="0091a02" id="0091a02">事應爾。家者白衣。家請多與者。數數與</a><a name="0091a03" id="0091a03">餅者。小麥麵作。大麥麵作。粳米麵作。大</a><a name="0091a04" id="0091a04">重華餅。小重華。餅如是比諸清淨。餅糗</a><a name="0091a05" id="0091a05">者。稻糗麥糗缽者。有三。種上中下。上缽</a><a name="0091a06" id="0091a06">者。受三缽他飯一缽他羹餘可食物半羹。下</a><a name="0091a07" id="0091a07">缽者。受一缽他飯半缽他羹餘可食物半羹。</a><a name="0091a08" id="0091a08">若上下中間。是名中缽。出外語餘比丘</a><a name="0091a09" id="0091a09">共分者。謂眼所見。波逸提者。煮燒覆障。若</a><a name="0091a10" id="0091a10">不悔過。能障礙道。是中犯者。若比丘以上缽</a><a name="0091a11" id="0091a11">取者。應取一缽。不應取二缽。取二缽波逸</a><a name="0091a12" id="0091a12">提。若以中缽取者。極多取二缽。不應取三。</a><a name="0091a13" id="0091a13">若取三者波逸提。若以下缽取者。極多取三</a><a name="0091a14" id="0091a14">缽。不應取四。若取四者波逸提。出外見比</a><a name="0091a15" id="0091a15">丘共分者善。不共分者突吉羅(三十三竟)</a><a name="0091a16" id="0091a16"><p>佛在舍衛國。爾時長老迦留陀夷。於夜闇時</a><a name="0091a17" id="0091a17">有小雨墮雷聲電光中。入白衣舍乞食。時是</a><a name="0091a18" id="0091a18">家中。有一洗器女人出於電光中。遙見迦留</a><a name="0091a19" id="0091a19">陀夷身黑。見已驚怖身毛皆豎。即大喚言。鬼</a><a name="0091a20" id="0091a20">來鬼來。以怖畏故即便墮胎。迦留陀夷言。姊</a><a name="0091a21" id="0091a21">妹。我是比丘非鬼也。乞食故來。時女人瞋。</a><a name="0091a22" id="0091a22">以惡語麤語不淨語苦語語比丘言。使</a><a name="0091a23" id="0091a23">汝父死母死種姓皆死。使是沙門腹破禿</a><a name="0091a24" id="0091a24">沙門斷種人著黑弊衣。何不以利牛舌刀自</a><a name="0091a25" id="0091a25">破汝腹。乃於是夜闇黑雷電中乞食。汝沙門</a><a name="0091a26" id="0091a26">乃作爾許惡。我兒墮死令我身壞。迦留陀</a><a name="0091a27" id="0091a27">夷。於是家起如是過罪故。即便出去。以是</a><a name="0091a28" id="0091a28">事向諸比丘說。諸比丘以是事向佛廣說。佛</a><a name="0091a29" id="0091a29">以是事集比丘僧。知而故問迦留陀夷。汝實<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230090c.htm'><img src='up.gif' border=0></a>
<a href='T230091b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>