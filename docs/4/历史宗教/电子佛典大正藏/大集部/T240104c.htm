<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0104c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷2)</font> <font face='Arial'>T24, p0104c</h2></font><hr>
<span class='old'>
</a><a name="0104b28" id="0104b28">自思惟。我等兄弟既離本國。此處無人可為</a><a name="0104b29" id="0104b29">婚對。仙人此教甚適我願。即大歡喜。互相</span><a name="0104c01" id="0104c01">嫁娶以成夫婦。未久之間各生男女。時四王</a><a name="0104c02" id="0104c02">子心生喜慶。將其妻子頻至仙所。因茲便生</a><a name="0104c03" id="0104c03">諠鬧。仙見是已心不得定。告王子曰。汝當安</a><a name="0104c04" id="0104c04">此好住。我離斯處。王子白曰。何故即去。仙人</a><a name="0104c05" id="0104c05">報曰。汝等諠鬧亂我禪定。猶如跣腳踏棘刺</a><a name="0104c06" id="0104c06">上。王子白曰。願仙住此。可與我等別覓好處。</a><a name="0104c07" id="0104c07">我當住彼。仙曰。可爾。時彼仙人有神通力。隨</a><a name="0104c08" id="0104c08">其所樂皆得成就。即持金瓶盛滿中水。詣餘</a><a name="0104c09" id="0104c09">好處洒水為界。告王子曰。汝等可於此地安</a><a name="0104c10" id="0104c10">止。時諸王子奉仙人教已。即築城壁止住其</a><a name="0104c11" id="0104c11">內。彼仙人灑水為界。因此立名。為劫比羅城</a><a name="0104c12" id="0104c12">百姓漸多城先窄小。時有天神見此事已。便</a><a name="0104c13" id="0104c13">指餘處其地寬廣。即就此處別立一城。因號</a><a name="0104c14" id="0104c14">此城。名為天示。時諸王子總集籌議。為我父</a><a name="0104c15" id="0104c15">王娶後妻故。令我兄弟出離本國。我等諸人</a><a name="0104c16" id="0104c16">應共立契。自今以後唯娶一婦更不娶餘。爾</a><a name="0104c17" id="0104c17">時增長王問群臣曰。我之四子今何所在。群</a><a name="0104c18" id="0104c18">臣報曰。王諸子等因有過故。王令出國。并諸</a><a name="0104c19" id="0104c19">姊妹今者見在雪山之下天示城中。自廣營</a><a name="0104c20" id="0104c20">城邑。增長王曰。我諸子等豈能如此自成就</a><a name="0104c21" id="0104c21">不。群臣報曰能。時增長王即大踊躍。端坐舉</a><a name="0104c22" id="0104c22">手告諸臣曰。我子大能。我子大能。由大威德</a><a name="0104c23" id="0104c23">言大能大能故。得釋迦名。後於異時。增長王</a><a name="0104c24" id="0104c24">崩。愛樂太子即紹立為王。時愛樂王亦無子</a><a name="0104c25" id="0104c25">息。後便命終。爾時群臣相共諮議。往天示</a><a name="0104c26" id="0104c26">城。冊第一王子名曰炬面。以為國主。子息便</a><a name="0104c27" id="0104c27">死炬面無子。後便命終。復冊大耳以為國主。</a><a name="0104c28" id="0104c28">大耳無子復便命終。復便冊象行以為國主。</a><a name="0104c29" id="0104c29">象行無子。復冊寶釧以為國主。寶釧有子。名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240104b.htm'><img src='up.gif' border=0></a>
<a href='T240105a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>