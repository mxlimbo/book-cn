<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0801a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷32)</font> 九十波逸底迦法 眾不差教授苾芻尼學處第二十一 <font face='Arial'>T23, p0801a</h2></font><hr>
<span class='old'>
</a><a name="0800c28" id="0800c28">令下舶即告拖師曰。汝今宜可說大海中過</a><a name="0800c29" id="0800c29">患之事。是時拖師聞商主語。即便以實告諸</span><a name="0801a01" id="0801a01">人曰。贍部洲人汝等當聽。此大海中有大怖</a><a name="0801a02" id="0801a02">畏。所謂摩竭大魚吞舟吐浪。洪波迴洑森</a><a name="0801a03" id="0801a03">漫無邊。江豚海狶在處為難。黑風卒起漂泊</a><a name="0801a04" id="0801a04">山隅。裂帆摧幢控告無處。復有青旗海賊非</a><a name="0801a05" id="0801a05">意忽來。打破大舶俱斷汝命。遂令汝等棄所</a><a name="0801a06" id="0801a06">愛身。父母宗親不復相見。汝等當自思察不</a><a name="0801a07" id="0801a07">去為善。時諸人眾多怯少勇。聞斯告已下舶</a><a name="0801a08" id="0801a08">者多。其舶遂便輕重合度。三告令已便拔沈</a><a name="0801a09" id="0801a09">石。長風鼓扇大舶陵波。猶如駃雲一翥而</a><a name="0801a10" id="0801a10">去。悉皆安隱得至寶洲。拖師告曰。贍部洲</a><a name="0801a11" id="0801a11">中所有商客皆悉須知。此之寶洲多假琉璃</a><a name="0801a12" id="0801a12">與真寶相似。仁等應可善為試驗方可持之。</a><a name="0801a13" id="0801a13">勿至本鄉方生悔恨。又此寶洲有鳴鶴羅剎依</a><a name="0801a14" id="0801a14">止而住。若見人時作諸方便。出柔軟語諂誑</a><a name="0801a15" id="0801a15">於人。遂令君等喪失身命。又此洲中多是醉</a><a name="0801a16" id="0801a16">果。人若食者於七日中不能醒覺。仁等須知</a><a name="0801a17" id="0801a17">可為警慎。又此洲處多有非人依止而住。於</a><a name="0801a18" id="0801a18">七日中共相容忍。過七日已便放大風吹破</a><a name="0801a19" id="0801a19">商船。時諸商人聞是語已各自防固。多收珍</a><a name="0801a20" id="0801a20">寶如稻麻穀豆傾置船中。是時拖師候風便</a><a name="0801a21" id="0801a21">還贍部。如是七度安隱而歸。其母告曰。汝可</a><a name="0801a22" id="0801a22">娶妻安置家業。兒白母曰。我還債後方隨母</a><a name="0801a23" id="0801a23">教。母告子曰。非汝祖父先有債息。因何今日</a><a name="0801a24" id="0801a24">云還債耶。答曰我自知有。即以四寶造鼠四</a><a name="0801a25" id="0801a25">枚。復以銀槃盛滿金粟。上置四鼠詣父知識</a><a name="0801a26" id="0801a26">商主之家。時彼商主共諸人眾論及鼠金。諸</a><a name="0801a27" id="0801a27">君知不。鼠金商主有大福德。若執瓦石盡成</a><a name="0801a28" id="0801a28">金寶。作是語時。守門之人告商主曰。鼠金商</a><a name="0801a29" id="0801a29">主來在門外。報言喚入無宜見遮。門人引入。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230800c.htm'><img src='up.gif' border=0></a>
<a href='T230801b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>