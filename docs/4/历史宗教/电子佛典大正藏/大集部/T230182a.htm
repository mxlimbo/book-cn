<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0182a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷25)</font> <font face='Arial'>T23, p0182a</h2></font><hr>
<span class='old'>
</a><a name="0181c28" id="0181c28">讚持戒已。佛語諸比丘。從今日聽邊國中持</a><a name="0181c29" id="0181c29">律第五受具足戒。是中南方白木聚落。白木</span><a name="0182a01" id="0182a01">聚落外是邊國也。西方有住婆羅門聚落。婆</a><a name="0182a02" id="0182a02">羅門聚落外是邊國。北方優尸羅山。去山不</a><a name="0182a03" id="0182a03">遠。有蒲泉薩羅樹。薩羅樹外是邊國。東方</a><a name="0182a04" id="0182a04">有婆羅聚落。字伽郎。伽郎外是邊國。東北</a><a name="0182a05" id="0182a05">方有竹河。竹河外是邊國。從今日聽阿濕摩</a><a name="0182a06" id="0182a06">伽阿槃地國土比丘作一重革屣。若穿破更</a><a name="0182a07" id="0182a07">補兩頭置中央。厚重革屣不應著。毛革屣不</a><a name="0182a08" id="0182a08">應著。聲革屣不應著。纏革屣不應著。一切</a><a name="0182a09" id="0182a09">青革屣。一切黃一切赤一切白一切黑。青皮</a><a name="0182a10" id="0182a10">間黃皮間赤皮間白皮間黑皮間。青韋繡黃</a><a name="0182a11" id="0182a11">韋繡赤韋繡白韋繡黑韋繡。師子皮繡虎皮</a><a name="0182a12" id="0182a12">繡豹皮繡獺皮繡貓皮繡。兜羅紵屣。毳紵</a><a name="0182a13" id="0182a13">屣。劫貝紵。羖羊毛紵。羖羊毛縷縫屣。羖羊</a><a name="0182a14" id="0182a14">角革屣。廣前革屣。孔雀筋縷縫。孔雀翅雜</a><a name="0182a15" id="0182a15">革屣。一切種種雜色莊嚴縷繡革屣不應著。</a><a name="0182a16" id="0182a16">若著犯突吉羅罪。從今日聽阿濕摩伽阿槃</a><a name="0182a17" id="0182a17">地國中常洗浴。如東方麻褥覆毛褥覆華褥</a><a name="0182a18" id="0182a18">覆。我今聽阿濕摩伽阿槃地國中。如是皮作</a><a name="0182a19" id="0182a19">褥覆。羊韋鹿韋羖羊韋。有比丘遣比丘。使與</a><a name="0182a20" id="0182a20">他衣。他比丘不取。是衣中間失。佛言。若得衣</a><a name="0182a21" id="0182a21">彼比丘十日應畜。若過十日犯捨墮</a><a name="0182a22" id="0182a22"><p>佛婆伽婆在舍婆提國住。六群比丘爾時畜</a><a name="0182a23" id="0182a23">大皮師子皮虎皮豹皮獺皮狸皮。佛言。五大</a><a name="0182a24" id="0182a24">皮不應畜。若畜犯突吉羅罪。更有五皮不應</a><a name="0182a25" id="0182a25">畜。象皮馬皮狗皮野干皮黑鹿皮。若畜犯突</a><a name="0182a26" id="0182a26">吉羅罪</a><a name="0182a27" id="0182a27"><p>佛在俱睒彌國。是時長老闡那有高好床。佛</a><a name="0182a28" id="0182a28">與阿難詣闡那房。闡那遙見佛來。見已向佛</a><a name="0182a29" id="0182a29">合掌如是語。大德來入房看。佛見闡那布高<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230181c.htm'><img src='up.gif' border=0></a>
<a href='T230182b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>