<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0096b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷18)</font> 諸大弟子及佛自說業報 <font face='Arial'>T24, p0096b</h2></font><hr>
<span class='old'>
</a><a name="0096a28" id="0096a28">聞師此語。亦各咸言。誠如師說。應合食麥。於</a><a name="0096a29" id="0096a29">其眾中。有二摩納婆。情懷敬信。作如是言。報</span><a name="0096b01" id="0096b01">親教師。勿作是語。此諸沙門。應供天饌。非但</a><a name="0096b02" id="0096b02">人食。何意說言。應合喫麥。汝等苾芻。於意云</a><a name="0096b03" id="0096b03">何。往昔之時婆羅門者。豈異人乎。我身是也。</a><a name="0096b04" id="0096b04">由於彼佛聲聞弟子處懷嫉妒心出麤惡語。</a><a name="0096b05" id="0096b05">經於無量百千歲中。常食麤麥。餘業報故。成</a><a name="0096b06" id="0096b06">正覺後。與此四百九十八苾芻。尚食馬麥。其</a><a name="0096b07" id="0096b07">二摩納婆者。即舍利子。大目連是</a><a name="0096b08" id="0096b08"><p>時諸苾芻。復白佛言。大德世尊。先作何業六</a><a name="0096b09" id="0096b09">年苦行。佛告諸苾芻。如來昔時自作斯業。廣</a><a name="0096b10" id="0096b10">說如前。乃至頌曰</a><a name="0096b11" id="0096b11"><p class='lg'>　　假令經百劫　　　所作業不亡</a><br><a name="0096b12" id="0096b12">　　因緣會遇時　　　果報還自受　</p></a><a name="0096b13" id="0096b13"><p>汝等諦聽。乃往古昔。於無比聚落。有一陶師。</a><a name="0096b14" id="0096b14">名曰喜護。廣如中阿笈摩王法相應品中說。</a><a name="0096b15" id="0096b15">汝等苾芻。於意云何。往昔之時無上摩納婆</a><a name="0096b16" id="0096b16">者。豈異人乎。我身是也。由我昔於迦攝波佛</a><a name="0096b17" id="0096b17">處說云苦行未證具智。由斯業力。六年苦行</a><a name="0096b18" id="0096b18">不能證成無上等覺。我若當時於彼佛所。而</a><a name="0096b19" id="0096b19">不追悔願求當來等正覺者。縱更經三無數</a><a name="0096b20" id="0096b20">大劫。修諸善品。猶未成佛</a><a name="0096b21" id="0096b21"><p>時諸苾芻。復白佛言。大德世尊。先作何業。成</a><a name="0096b22" id="0096b22">正覺後。身現痛疾。佛言。汝諸苾芻。如來往昔</a><a name="0096b23" id="0096b23">生在異類。自作斯業。廣如上說。汝等苾芻。乃</a><a name="0096b24" id="0096b24">往古昔。有一聚落。於聚落中。而有醫師。時有</a><a name="0096b25" id="0096b25">長者男。因有患請醫令療。醫與方藥。病即得</a><a name="0096b26" id="0096b26">損。長者將少財賄奉醫。後於異時。長者三度</a><a name="0096b27" id="0096b27">身遭患病。醫亦與差。長者竟無別贈恩報。醫</a><a name="0096b28" id="0096b28">懷忿恚。作如是念。彼人三度遭極苦患。我與</a><a name="0096b29" id="0096b29">除損。不能酬恩。更若遭疾。當與某藥令彼愚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240096a.htm'><img src='up.gif' border=0></a>
<a href='T240096c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>