<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0682b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷17)</font> 九十單提法之一 <font face='Arial'>T22, p0682b</h2></font><hr>
<span class='old'>
</a><a name="0682a28" id="0682a28">欲無欲去垢無垢。調伏渴愛滅除巢窟。</a><a name="0682a29" id="0682a29">出離一切諸結縛。愛盡涅槃。佛如是說法。</span><a name="0682b01" id="0682b01">汝云何言犯婬欲非障道法。時諸比丘慇懃</a><a name="0682b02" id="0682b02">問阿梨吒如是說時。阿梨吒比丘堅持惡</a><a name="0682b03" id="0682b03">見。實定而言。此是真實餘皆虛妄。爾時諸</a><a name="0682b04" id="0682b04">比丘。不能除阿梨吒比丘惡見。便往世</a><a name="0682b05" id="0682b05">尊所頭面禮足已在一面坐。以此因緣</a><a name="0682b06" id="0682b06">具白世尊世尊爾時告一比丘。汝持我言</a><a name="0682b07" id="0682b07">往速喚阿梨吒比丘來。彼比丘受教。即往</a><a name="0682b08" id="0682b08">阿梨吒比丘所語言。世尊有教喚汝。時阿</a><a name="0682b09" id="0682b09">梨吒比丘聞世尊喚。即往世尊所頭面禮</a><a name="0682b10" id="0682b10">足在一面坐。佛問阿梨吒比丘言。汝實有</a><a name="0682b11" id="0682b11">是語。我知佛所說法行婬欲非障道法耶。</a><a name="0682b12" id="0682b12">阿梨吒答言大德。實有如是言佛告阿梨</a><a name="0682b13" id="0682b13">吒。汝云何知我所說如是。我無數方便說</a><a name="0682b14" id="0682b14">斷欲愛法如上所說。爾時世尊。以無數方</a><a name="0682b15" id="0682b15">便呵責阿梨吒比丘已告諸比丘。聽眾僧</a><a name="0682b16" id="0682b16">為阿梨吒比丘作呵諫。捨此事故。白四</a><a name="0682b17" id="0682b17">羯磨呵諫。應如是諫。眾中應差堪能羯磨</a><a name="0682b18" id="0682b18">者。如上作如是白。大德僧聽。此阿梨吒比</a><a name="0682b19" id="0682b19">丘作如是語。我知佛所說法行婬欲非</a><a name="0682b20" id="0682b20">障道法。若僧時到僧忍聽。僧今與阿梨吒比</a><a name="0682b21" id="0682b21">丘作呵諫。捨此事故阿梨吒汝。莫作是</a><a name="0682b22" id="0682b22">語。莫謗世尊。謗世尊者不善。世尊不</a><a name="0682b23" id="0682b23">作是語。世尊無數方便說婬欲是障道法。</a><a name="0682b24" id="0682b24">若犯婬欲即是障道法白如是。大德僧聽</a><a name="0682b25" id="0682b25">此阿梨吒比丘作如是語。我知佛所說法</a><a name="0682b26" id="0682b26">犯婬欲非障道法。僧今與作呵諫。捨此</a><a name="0682b27" id="0682b27">事故。阿梨吒。莫作是語。莫謗世尊。謗</a><a name="0682b28" id="0682b28">世尊者不善。世尊不作是語。世尊無數方</a><a name="0682b29" id="0682b29">便說婬欲是障道法。若犯婬欲即是障道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220682a.htm'><img src='up.gif' border=0></a>
<a href='T220682c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>