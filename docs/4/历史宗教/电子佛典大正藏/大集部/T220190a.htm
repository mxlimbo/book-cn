<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0190a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷29)</font> 第五分之八比丘尼法 <font face='Arial'>T22, p0190a</h2></font><hr>
<span class='old'>
</a><a name="0189c28" id="0189c28">言亦無犯。莊嚴兒共鳴。佛言。不應爾。聽洗浴</a><a name="0189c29" id="0189c29">與乳哺。若離懷抱應與比丘令出家。若不欲</span><a name="0190a01" id="0190a01">令出家。應與親親養令長成。有諸比丘尼比</a><a name="0190a02" id="0190a02">丘僧請不次第往。佛言。不應爾。應次第差</a><a name="0190a03" id="0190a03">往。有諸比丘尼入聚落不繫下衣墮地露形。</a><a name="0190a04" id="0190a04">佛言。應以腰繩繫之。作腰繩大長。佛言。聽</a><a name="0190a05" id="0190a05">繞腰一匝。作腰繩大廣。佛言。極廣聽廣一</a><a name="0190a06" id="0190a06">指。作雜色腰繩。佛言。不應爾。聽純一色。有</a><a name="0190a07" id="0190a07">諸比丘尼著輕衣入聚落風吹露形。佛言。聽</a><a name="0190a08" id="0190a08">上下安鉤紐帶繫之。有諸貴姓女出家擎缽</a><a name="0190a09" id="0190a09">乞食手寄。佛言。聽作絡囊盛缽乞食。掛腋</a><a name="0190a10" id="0190a10">下汗污塵入。佛言。聽作覆缽巾。有諸比丘尼</a><a name="0190a11" id="0190a11">作蠱道欲殺眾生。佛言。若作蠱道欲殺眾生</a><a name="0190a12" id="0190a12">偷羅遮。作咒術起死人欲殺眾生亦如是。有</a><a name="0190a13" id="0190a13">諸比丘尼畜種種雜色衣。諸白衣譏呵言。此</a><a name="0190a14" id="0190a14">諸比丘尼正似婬女。佛言。不應爾。犯者突吉</a><a name="0190a15" id="0190a15">羅。諸比丘有宿食。諸比丘尼無食不敢與。</a><a name="0190a16" id="0190a16">佛言。聽與無犯。比丘尼宿食與比丘亦如是。</a><a name="0190a17" id="0190a17">有諸比丘至比丘尼住處。無淨人授食。佛言。</a><a name="0190a18" id="0190a18">無淨人時聽比丘尼授食與比丘無犯。比丘</a><a name="0190a19" id="0190a19">授食與比丘尼亦如是。有諸比丘尼作酒沽。</a><a name="0190a20" id="0190a20">多人譏呵。佛言。不應爾。犯者偷羅遮。有諸比</a><a name="0190a21" id="0190a21">丘尼畜田犁牛奴自看耕種。諸白衣譏呵。此</a><a name="0190a22" id="0190a22">諸比丘尼亦自看耕田與我何異。佛言。不應</a><a name="0190a23" id="0190a23">自看。應使淨人知。犯者突吉羅。有諸比丘</a><a name="0190a24" id="0190a24">尼出息。多人譏呵。佛言。不應爾。犯者偷羅</a><a name="0190a25" id="0190a25">遮。有諸比丘尼畜婬女坐肆賃之。多人譏呵。</a><a name="0190a26" id="0190a26">佛言。不應爾。犯者偷羅遮。有諸比丘尼壓</a><a name="0190a27" id="0190a27">油賣。多人譏呵。佛言。不應爾。犯者偷羅遮。</a><a name="0190a28" id="0190a28">有諸比丘尼躂腳戲。多人譏呵。佛言。不應爾。</a><a name="0190a29" id="0190a29">犯者突吉羅。懸繩自掛戲亦如是。有諸比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220189c.htm'><img src='up.gif' border=0></a>
<a href='T220190b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>