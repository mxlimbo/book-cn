<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0859a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷42)</font> 九十波逸底迦法 飲酒學處第七十九 <font face='Arial'>T23, p0859a</h2></font><hr>
<span class='old'>
</a><a name="0858c28" id="0858c28">毒龍。往詣佛所禮佛足已白言。世尊。彼之毒</a><a name="0858c29" id="0858c29">龍我已伏訖。為受三歸并五學處。佛告諸苾</span><a name="0859a01" id="0859a01">芻。我諸弟子聲聞之中。降伏毒龍善來第一。</a><a name="0859a02" id="0859a02">爾時失收摩羅山遠近諸人婆羅門等。見伏</a><a name="0859a03" id="0859a03">毒龍眾無惱害。皆大歡悅得未曾有。各持香</a><a name="0859a04" id="0859a04">花供養之具。往詣佛所以申慶悅。禮佛足已</a><a name="0859a05" id="0859a05">各住一面。白言。世尊。幸蒙聖力除彼毒龍。欲</a><a name="0859a06" id="0859a06">申供養願垂納受。佛告諸婆羅門居士男女。</a><a name="0859a07" id="0859a07">汝等當知。彼之毒龍乃是浮圖之子善來苾</a><a name="0859a08" id="0859a08">芻。令其改惡為受歸戒。非是我力。汝等宜應</a><a name="0859a09" id="0859a09">持此諸物供養善來以申報德。是時諸人奉</a><a name="0859a10" id="0859a10">佛教已。便持供養詣善來所。頂禮其足白言。</a><a name="0859a11" id="0859a11">聖者。仁於我等降大慈悲。施以無畏能令品</a><a name="0859a12" id="0859a12">彙并皆穌息。願垂教命欲何所為。善來告</a><a name="0859a13" id="0859a13">曰。各隨所依供養三寶。時婆羅門等由善來</a><a name="0859a14" id="0859a14">故。請佛及僧七日設食。佛默然受。時諸人</a><a name="0859a15" id="0859a15">等知佛受已禮足而去。即於其夜具辦種種</a><a name="0859a16" id="0859a16">上妙飲食。敷設座褥。旦令使者往白時至。供</a><a name="0859a17" id="0859a17">養備辦願佛知時</a><a name="0859a18" id="0859a18"><p>爾時世尊於日初分將諸大眾。往施主家設</a><a name="0859a19" id="0859a19">食之處。諸婆羅門居士等見坐定已。即以種</a><a name="0859a20" id="0859a20">種上妙飲食供佛及僧。皆飽足已。便於佛前</a><a name="0859a21" id="0859a21">聽說法要。初日既然。乃至七日悉皆如是。有</a><a name="0859a22" id="0859a22">婆羅門。是善來父先舊知識。能咒毒龍。為怖</a><a name="0859a23" id="0859a23">龍故遂往室羅伐城。改名而住。時勝光王立</a><a name="0859a24" id="0859a24">為主象大臣。此人因事來至山下。既聞善來</a><a name="0859a25" id="0859a25">降毒龍已生大歡喜。往善來處禮雙足已白</a><a name="0859a26" id="0859a26">言。聖者。我輩有怖多並逃避。今聞大德興</a><a name="0859a27" id="0859a27">悲愍心為除怨害。不任欣喜。欲申供養。願降</a><a name="0859a28" id="0859a28">哀憐明當就食。善來不受。時婆羅門重更請</a><a name="0859a29" id="0859a29">曰。若不肯者。唯願大德還城之日先受我供。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230858c.htm'><img src='up.gif' border=0></a>
<a href='T230859b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>