<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0406b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷39)</font> 第八門第十子攝頌涅槃之餘次明五百結集事 <font face='Arial'>T24, p0406b</h2></font><hr>
<span class='old'>
</a><a name="0406a28" id="0406a28">所說經不。答曰能。尊者即便作白</a><a name="0406a29" id="0406a29"><p>大德僧伽聽。此具壽阿難陀能為簡擇結集</span><a name="0406b01" id="0406b01">如來所說經法。若僧伽時至。聽者僧伽應許。</a><a name="0406b02" id="0406b02">僧伽今差具壽阿難陀。為欲簡擇結集如來</a><a name="0406b03" id="0406b03">所說經法。白如是。次作羯磨</a><a name="0406b04" id="0406b04"><p>大德僧伽聽。此具壽阿難陀能為簡擇結集</a><a name="0406b05" id="0406b05">如來所說經法。僧伽今差具壽阿難陀。為欲</a><a name="0406b06" id="0406b06">簡擇結集如來所說經法。若諸具壽聽阿難</a><a name="0406b07" id="0406b07">陀為欲簡擇結集如來所說經法者默然。若</a><a name="0406b08" id="0406b08">不許者說。僧伽已與具壽阿難陀為欲簡擇</a><a name="0406b09" id="0406b09">結集如來所說經法竟。僧伽已聽許。由其默</a><a name="0406b10" id="0406b10">然故我今如是持</a><a name="0406b11" id="0406b11"><p>時具壽阿難陀既欲說法。五百阿羅漢各各</a><a name="0406b12" id="0406b12">皆以僧伽胝衣敷其座上。時阿難陀四邊顧</a><a name="0406b13" id="0406b13">望。於諸有情發悲愍念。於正法中極生尊重。</a><a name="0406b14" id="0406b14">於梵行者起敬仰心。右繞高座低頭申敬。於</a><a name="0406b15" id="0406b15">上座前依法敬禮作無常想。以手按座正身</a><a name="0406b16" id="0406b16">端坐。次審觀察見諸聖眾。猶如甚深湛然大</a><a name="0406b17" id="0406b17">海。便作是念。我於佛所親聞是經。或有傳說</a><a name="0406b18" id="0406b18">或龍宮說。或天上說。悉皆受持而不忘失。我</a><a name="0406b19" id="0406b19">今應說。時諸天眾互相謂曰。仁等當知。聖者。</a><a name="0406b20" id="0406b20">阿難陀。將欲宣暢如來所說經法當一心聽。</a><a name="0406b21" id="0406b21">時有天子說伽陀曰</a><a name="0406b22" id="0406b22"><p class='lg'>　　若能建妙法　　　饒益三千界</a><br><a name="0406b23" id="0406b23">　　聖者法無畏　　　猶如師子吼</a><br><a name="0406b24" id="0406b24">　　仁等應至誠　　　聽說微妙法</a><br><a name="0406b25" id="0406b25">　　所欲安樂者　　　知此真實義　</p></a><a name="0406b26" id="0406b26"><p>爾時尊者迦攝波。以頌告阿難陀曰</a><a name="0406b27" id="0406b27"><p class='lg'>　　具壽今當宣佛語　　　一切法中最為上</a><br><a name="0406b28" id="0406b28">　　凡是大師所說法　　　咸能利益於眾生　</p></a><a name="0406b29" id="0406b29"><p>時阿難陀聞說大師名。心生戀慕遂便迴首<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240406a.htm'><img src='up.gif' border=0></a>
<a href='T240406c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>