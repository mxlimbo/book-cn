<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0388c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷36)</font> 第八門第十子攝頌之二 <font face='Arial'>T24, p0388c</h2></font><hr>
<span class='old'>
</a><a name="0388b28" id="0388b28">劫。佛告阿難陀。是汝之過作斯非理。我已</a><a name="0388b29" id="0388b29">再三分明告汝。汝自不能知其意趣。由魔波</span><a name="0388c01" id="0388c01">卑惑亂汝心。阿難陀。汝意云何。諸佛如來言</a><a name="0388c02" id="0388c02">有二不。白言不爾。佛言。善哉善哉。阿難陀。</a><a name="0388c03" id="0388c03">如來大師出二言者。無有是處。我已許魔汝</a><a name="0388c04" id="0388c04">無宜請。阿難陀。汝今可往取弓塔邊側近苾</a><a name="0388c05" id="0388c05">芻。皆令普集常食堂中。時阿難陀即往遍告。</a><a name="0388c06" id="0388c06">眾既集已。詣世尊所。頂禮佛足合掌白言。大</a><a name="0388c07" id="0388c07">德世尊。諸苾芻眾咸悉來集常食堂所。願佛</a><a name="0388c08" id="0388c08">知時。佛從座起至其堂內。就座而坐告諸苾</a><a name="0388c09" id="0388c09">芻。汝等觀察。諸行無常。是變易法。不可委</a><a name="0388c10" id="0388c10">信。深可厭捨而求解脫。汝等當知。有勝妙法</a><a name="0388c11" id="0388c11">能於現世得利樂住。未來世中亦復利樂。汝</a><a name="0388c12" id="0388c12">等苾芻宜於此法受持讀誦善解其義謹慎奉</a><a name="0388c13" id="0388c13">行。能令梵行久住不滅。如是之法便得弘廣</a><a name="0388c14" id="0388c14">利益有情哀愍一切安樂人天。云何勝法能得</a><a name="0388c15" id="0388c15">現世利樂及後世利樂。若諸苾芻受持讀誦</a><a name="0388c16" id="0388c16">善解其義謹慎奉行。能令梵行久住不滅。如</a><a name="0388c17" id="0388c17">是之法便得弘廣利益有情哀愍一切安樂人</a><a name="0388c18" id="0388c18">天。所謂四念處四正勤四神足五根五力七</a><a name="0388c19" id="0388c19">覺分八聖道。當知此是現法利樂及後世利</a><a name="0388c20" id="0388c20">樂。應當讀誦受持勿忘。佛告阿難陀。我今欲</a><a name="0388c21" id="0388c21">往重患村中。時阿難陀聞佛教已即隨佛後</a><a name="0388c22" id="0388c22">世尊行至廣嚴城西北園林之界。如大象王</a><a name="0388c23" id="0388c23">全身右顧望廣嚴城(躬行此處親為敬禮願於像末聖教流通)時阿</a><a name="0388c24" id="0388c24">難陀白言。世尊。如來右旋徘徊周望城郭。非</a><a name="0388c25" id="0388c25">無因緣。唯願為說。佛告阿難陀。我今右旋顧</a><a name="0388c26" id="0388c26">視。如汝所言非無因緣。阿難陀。此是如來應</a><a name="0388c27" id="0388c27">正等覺。於最末後望廣嚴城。我今欲往力士</a><a name="0388c28" id="0388c28">生處娑羅雙樹入般涅槃。不復重來。所以迴</a><a name="0388c29" id="0388c29">顧望此城邑。時有苾芻聞佛語已說伽他曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240388b.htm'><img src='up.gif' border=0></a>
<a href='T240389a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>