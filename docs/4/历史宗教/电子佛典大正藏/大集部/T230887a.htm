<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0887a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷47)</font> 九十波逸底迦法 入王宮門學處第八十二之一 <font face='Arial'>T23, p0887a</h2></font><hr>
<span class='old'>
</a><a name="0886c28" id="0886c28"><p class='lg'>　　此是佛衣缽　　　錫杖及君持</a><br><a name="0886c29" id="0886c29">　　并戒並相還　　　我今隨女去　</p></span><a name="0887a01" id="0887a01"><p>彼老苾芻即棄衣缽并捨學處。至無憂父所</a><a name="0887a02" id="0887a02">報言。與我無比以充妻室。其父罵之嫌不與</a><a name="0887a03" id="0887a03">語。所願不遂便歐熱血因此命終。時諸苾芻</a><a name="0887a04" id="0887a04">咸皆有疑。請世尊曰。以何因緣將無比女奉</a><a name="0887a05" id="0887a05">上世尊。不為納受。佛告諸苾芻。非無因緣。汝</a><a name="0887a06" id="0887a06">等當聽。乃往古昔有鍛師家。唯生一女。年雖</a><a name="0887a07" id="0887a07">長大恃自工巧不嫁與人。然此鍛師能以鐵</a><a name="0887a08" id="0887a08">針一枚。置於水上而不沈沒。時有婆羅門童</a><a name="0887a09" id="0887a09">子妙閑斯技。於一針穴投以七針。浮之水上</a><a name="0887a10" id="0887a10">亦不沈沒。時此童子欲伏鍛師。詣其門下唱</a><a name="0887a11" id="0887a11">言。我有針賣須者當取。女便出門笑而報曰</a><a name="0887a12" id="0887a12"><p class='lg'>　　汝是愚癡人　　　或可無心識</a><br><a name="0887a13" id="0887a13">　　今來鍛師舍　　　而云我賣針　</p></a><a name="0887a14" id="0887a14"><p>童子亦笑答曰</a><a name="0887a15" id="0887a15"><p class='lg'>　　賢首我非癡　　　不是無心識</a><br><a name="0887a16" id="0887a16">　　欲定彼憍慢　　　詣此云賣針</a><br><a name="0887a17" id="0887a17">　　汝父若知我　　　有斯勝技術</a><br><a name="0887a18" id="0887a18">　　必以汝相娉　　　并家所有財　</p></a><a name="0887a19" id="0887a19"><p>于時鍛師聞是語已問童子曰。汝之技術</a><a name="0887a20" id="0887a20">為實為虛。即自浮一針。彼便浮七。於彼童子</a><a name="0887a21" id="0887a21">便生愛樂。遂許其女娉與為妻。童子告曰。我</a><a name="0887a22" id="0887a22">是婆羅門族姓高勝。豈鍛師種為伉儷耶。捨</a><a name="0887a23" id="0887a23">之而去。汝等苾芻往時婆羅門者即我身是。</a><a name="0887a24" id="0887a24">鍛師者即無憂是。女者即無比是。汝等苾芻</a><a name="0887a25" id="0887a25">我於往時具足煩惱。尚棄其女。況今離欲為</a><a name="0887a26" id="0887a26">無上師而生貪染。如是應知</a><a name="0887a27" id="0887a27"><p>時諸苾芻復白佛言。世尊以何因緣老叟苾</a><a name="0887a28" id="0887a28">芻由無比女遂致命終。佛告諸苾芻。汝等善</a><a name="0887a29" id="0887a29">聽。此老苾芻。非但今日由無比故自取命終。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230886c.htm'><img src='up.gif' border=0></a>
<a href='T230887b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>