<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0099c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷14)</font> 九十波逸提之六 <font face='Arial'>T23, p0099c</h2></font><hr>
<span class='old'>
</a><a name="0099b28" id="0099b28">所持者是彼遣餘</a><a name="0099b29" id="0099b29"><p>爾時世尊宿行已畢。十六大國咸聞世尊與</span><a name="0099c01" id="0099c01">五百比丘毘羅然國三月食馬麥。諸國貴人</a><a name="0099c02" id="0099c02">長者居士大富商人。備眾供具種種肴膳車</a><a name="0099c03" id="0099c03">馱充滿。來迎世尊如親遠至。時有七日未</a><a name="0099c04" id="0099c04">至自恣。佛知故問阿難。自恣餘有幾日。阿</a><a name="0099c05" id="0099c05">難答言。餘有七日。佛告阿難。汝行入城語</a><a name="0099c06" id="0099c06">阿耆達佛言。我於汝國安居已竟。欲遊行</a><a name="0099c07" id="0099c07">諸國。諸比丘言。世尊。是婆羅門於佛眾僧有</a><a name="0099c08" id="0099c08">何恩德。在此安居窮乏困極。而與之別。佛</a><a name="0099c09" id="0099c09">言。此婆羅門雖無恩德。賓主之法宜應與</a><a name="0099c10" id="0099c10">別。阿難受教與一比丘俱到門下。語守門</a><a name="0099c11" id="0099c11">人可白汝王。阿難在外時守門者思惟念言。</a><a name="0099c12" id="0099c12">阿難名吉。清旦聞之。不白王者。是為不祥時</a><a name="0099c13" id="0099c13">阿耆達。早起沐頭著白淨衣獨坐中堂守門</a><a name="0099c14" id="0099c14">者白。阿難在外。婆羅門相法。名吉則喜。即</a><a name="0099c15" id="0099c15">語令前。誰遮阿難。即入與坐。相問訊已問</a><a name="0099c16" id="0099c16">阿難言。汝何故來。答言。佛遣我來語汝我</a><a name="0099c17" id="0099c17">夏三月住汝國界。安居已竟當遊行餘國。阿</a><a name="0099c18" id="0099c18">耆達驚言。阿難。瞿曇沙門在毘羅然國夏住</a><a name="0099c19" id="0099c19">耶。阿難言然。婆羅門言。云何得住誰所供</a><a name="0099c20" id="0099c20">給。阿難答言。窮乏困極。佛及眾僧三月食馬</a><a name="0099c21" id="0099c21">麥。時阿耆達始自覺悟。憶前請佛及僧夏四</a><a name="0099c22" id="0099c22">月住。供具已備。云何令佛及僧三月食馬麥。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230099b.htm'><img src='up.gif' border=0></a>
<a href='T230100a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>