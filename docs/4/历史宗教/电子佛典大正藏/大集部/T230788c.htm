<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0788c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷30)</font> 九十波逸底迦法 故放身坐臥脫腳床學處第十八 <font face='Arial'>T23, p0788c</h2></font><hr>
<span class='old'>
</a><a name="0788b28" id="0788b28">時具壽鄔波難陀至彼眾多少年苾芻處勸喻</a><a name="0788b29" id="0788b29">曰。汝等共我人間慢行。必當降伏他宗自獲</span><a name="0788c01" id="0788c01">名稱。汝等若欲讀誦禪思。及以衣食病緣所</a><a name="0788c02" id="0788c02">須皆令無闕。時諸少年雖聞此勸。共知鄔波</a><a name="0788c03" id="0788c03">難陀稟性惡行不堪共居。竟無一人許共同</a><a name="0788c04" id="0788c04">去。時有乞食苾芻。聞其覓伴遂告鄔波難陀</a><a name="0788c05" id="0788c05">曰。我共大德人間慢行。有同行人報乞食者</a><a name="0788c06" id="0788c06">曰。此鄔波難陀為人惡行。汝今隨去必遭惱</a><a name="0788c07" id="0788c07">觸。遂報同梵行者曰。我滿十夏不依止他亦</a><a name="0788c08" id="0788c08">不就彼求受學業。彼於我處欲何所為。知識</a><a name="0788c09" id="0788c09">報曰。不相用語後自當知。不受勸言遂與同</a><a name="0788c10" id="0788c10">去。出至界外。時鄔波難陀報云。乞食者汝可</a><a name="0788c11" id="0788c11">為我擎持衣袋。吾年衰朽且宜相助。乞食者</a><a name="0788c12" id="0788c12">答曰。大德。豈可不見佛法僧寶勝妙福田持</a><a name="0788c13" id="0788c13">以奉施而多畜此生惱物耶。報乞食者曰。我</a><a name="0788c14" id="0788c14">遣擎物汝不肯持。亦未乖理。然汝非我二師</a><a name="0788c15" id="0788c15">輒相呵責斯豈合耶。時鄔波難陀便作是念。</a><a name="0788c16" id="0788c16">此乞食者未須與語。且忍共去後自當知。遂</a><a name="0788c17" id="0788c17">漸遊行至一聚落。即於林外詣井池邊俱共</a><a name="0788c18" id="0788c18">憩息。村中有寺打揵稚聲。時乞食者既聞</a><a name="0788c19" id="0788c19">聲已報言。大德寺鳴揵稚。我欲往看。報言。</a><a name="0788c20" id="0788c20">具壽此乃多是黑缽之類嬾修善品。鳴搥集</a><a name="0788c21" id="0788c21">僧別有作務。我等既疲道路誰能共彼執作。</a><a name="0788c22" id="0788c22">乞食者曰。或是分利揵稚。我既及界理合</a><a name="0788c23" id="0788c23">得之。鄔波難陀曰。汝宜可去。若是分利揵</a><a name="0788c24" id="0788c24">稚者亦取我分。答云如是。遂至寺中問知乃</a><a name="0788c25" id="0788c25">是分臥具揵稚。主人苾芻報云。阿瑜率漫</a><a name="0788c26" id="0788c26">宜受臥具。報言我有大者亦為受不。問彼是</a><a name="0788c27" id="0788c27">誰。報云是大德鄔波難陀。答曰彼人眾所識</a><a name="0788c28" id="0788c28">知。亦為取分。即便兩人臥具皆悉受之。時鄔</a><a name="0788c29" id="0788c29">波難陀在於井處。廣問諸人兼為說法。具如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230788b.htm'><img src='up.gif' border=0></a>
<a href='T230789a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>