<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0002b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷1)</font> 明四波羅夷法之一 <font face='Arial'>T23, p0002b</h2></font><hr>
<span class='old'>
</a><a name="0002a28" id="0002a28">者自言比丘。三者為乞比丘。四者破煩惱比</a><a name="0002a29" id="0002a29">丘。名字比丘者。以名為稱。自言比丘者。用</span><a name="0002b01" id="0002b01">白四羯磨受具足戒。又復賊住比丘。剃除鬚</a><a name="0002b02" id="0002b02">髮被著袈裟。自言我是比丘。是名自言比丘。</a><a name="0002b03" id="0002b03">為乞比丘者。從他乞食故。如婆羅門從他乞</a><a name="0002b04" id="0002b04">時。亦言我是比丘。是名為乞比丘。破煩惱比</a><a name="0002b05" id="0002b05">丘者。諸漏結縛煩惱眾生。能受後身生熱苦</a><a name="0002b06" id="0002b06">報。生死往來相續因緣。若能知見斷如是漏</a><a name="0002b07" id="0002b07">拔盡根本。如斷多羅樹頭畢竟不生。是名破</a><a name="0002b08" id="0002b08">煩惱比丘。云何比丘具足戒。云何具足戒比</a><a name="0002b09" id="0002b09">丘。若僧和合說白四羯磨。是人信受隨行不</a><a name="0002b10" id="0002b10">違不逆不破。是名比丘具足戒。是名具足戒</a><a name="0002b11" id="0002b11">比丘。學者有三學。善戒學善心學善慧學。復</a><a name="0002b12" id="0002b12">有三學。善學威儀善學毘尼善學波羅提木</a><a name="0002b13" id="0002b13">叉。同入學法者。如百歲受戒比丘所學。初</a><a name="0002b14" id="0002b14">受戒人亦如是學。如初受戒人所學。百歲比</a><a name="0002b15" id="0002b15">丘亦如是學。是中一心一戒一說一波羅提</a><a name="0002b16" id="0002b16">木叉。同心同戒同說同波羅提木叉。故名同</a><a name="0002b17" id="0002b17">入比丘學法。不捨戒者。若比丘狂時捨戒。不</a><a name="0002b18" id="0002b18">名捨戒。若心亂時。病壞心時。若向狂人。向</a><a name="0002b19" id="0002b19">亂心人。向病壞心人。若獨捨戒。若獨不獨</a><a name="0002b20" id="0002b20">想。不獨獨想。若中國語向邊地人不相解者。</a><a name="0002b21" id="0002b21">若邊地語向中國人不相解者。若向啞人。若</a><a name="0002b22" id="0002b22">向聾人。向啞聾人。向無所知人。若向非人。</a><a name="0002b23" id="0002b23">向睡眠人。向入定人。若隔障。若自瞋。若向</a><a name="0002b24" id="0002b24">瞋人。若夢中。若自不定心。若向不定心人。</a><a name="0002b25" id="0002b25">如是捨戒皆不名捨戒。或有捨戒非戒羸。或</a><a name="0002b26" id="0002b26">有戒羸非捨戒。或有戒羸亦捨戒。捨戒非戒</a><a name="0002b27" id="0002b27">羸者。若比丘言。我捨佛即名捨戒。若言。捨</a><a name="0002b28" id="0002b28">法捨僧捨戒。捨和上捨阿闇梨。捨同和上</a><a name="0002b29" id="0002b29">同阿闍梨。捨比丘比丘尼。捨式叉摩尼。捨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230002a.htm'><img src='up.gif' border=0></a>
<a href='T230002c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>