<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0308b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷9)</font> 明三十尼薩耆波夜提法之初 <font face='Arial'>T22, p0308b</h2></font><hr>
<span class='old'>
</a><a name="0308a28" id="0308a28">作僧伽梨。憍舍耶作安陀會。若自作若使人</a><a name="0308a29" id="0308a29">作。作成尼薩耆波夜提。受用越比尼罪。若經</span><a name="0308b01" id="0308b01">是憍舍耶緯是羊毛。若經是羊毛緯是憍舍</a><a name="0308b02" id="0308b02">耶。若自作若使人作。作成尼薩耆波夜提。</a><a name="0308b03" id="0308b03">受用越比尼罪。若邊是羊毛中是憍舍耶若</a><a name="0308b04" id="0308b04">中是羊毛邊是憍舍耶。若自作若使人作。作</a><a name="0308b05" id="0308b05">成尼薩耆波夜提。受用越比尼罪。若憍舍耶</a><a name="0308b06" id="0308b06">間紃羊毛中。羊毛間紃憍舍耶中。亦如上說</a><a name="0308b07" id="0308b07">若衣是羊毛緣是憍舍耶。若衣是羊毛紐</a><a name="0308b08" id="0308b08">褋是憍舍耶。若衣是羊毛補是憍舍耶。若自</a><a name="0308b09" id="0308b09">作若使人作。皆如上說。此氈衣眾僧中捨。僧</a><a name="0308b10" id="0308b10">不得用。亦不應還。得敷地及作遮向簾帳幔。</a><a name="0308b11" id="0308b11">是故說</a><a name="0308b12" id="0308b12"><p>佛住毘舍離大林重閣精舍。廣說如上。以五</a><a name="0308b13" id="0308b13">事利益故。世尊五日一行諸比丘房。爾時世</a><a name="0308b14" id="0308b14">尊行房。見故氈處處在地。糞掃中故屋中屋</a><a name="0308b15" id="0308b15">簷下。烏鳥銜作巢鼠曳入穴。佛知而故問諸</a><a name="0308b16" id="0308b16">比丘。此是何等故氈處處狼藉比丘言。世尊</a><a name="0308b17" id="0308b17">此是。諸比丘捨棄故氈。為好故更作新敷具。</a><a name="0308b18" id="0308b18">佛告諸比丘從今日作新敷具。應至六年持</a><a name="0308b19" id="0308b19"><p>復次佛住舍衛城。廣說如上。爾時有一比丘。</a><a name="0308b20" id="0308b20">老病持重氈僧伽梨。諸比丘語言。汝持是重</a><a name="0308b21" id="0308b21">氈僧伽梨當乏死。可捨是氈持輕僧伽梨。是</a><a name="0308b22" id="0308b22">比丘答言。未滿六年。復言汝不捨此衣當乏</a><a name="0308b23" id="0308b23">死。答言。我寧死不敢違戒。諸比丘即以是事</a><a name="0308b24" id="0308b24">具白世尊。佛告諸比丘。是老病比丘為著重</a><a name="0308b25" id="0308b25">氈衣增病者。僧應當與作氈衣羯磨。是比丘</a><a name="0308b26" id="0308b26">應從僧乞。僧與作求聽羯磨。羯磨者應如是</a><a name="0308b27" id="0308b27">說。大德僧聽。比丘某甲老病。氈衣重故增病</a><a name="0308b28" id="0308b28">羸瘦。若僧時到僧聽。某甲比丘欲從僧乞</a><a name="0308b29" id="0308b29">氈衣羯磨。諸大德聽。某甲比丘欲從僧乞氈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220308a.htm'><img src='up.gif' border=0></a>
<a href='T220308c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>