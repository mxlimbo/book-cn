<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0238c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷2)</font> 盜戒之一 <font face='Arial'>T22, p0238c</h2></font><hr>
<span class='old'>
</a><a name="0238b28" id="0238b28">德自然殊勝。非是諸天梵王所能及者。如威</a><a name="0238b29" id="0238b29">儀修多羅中廣說。爾時世尊以殊勝威儀往</span><a name="0238c01" id="0238c01">到達膩伽燒成瓦屋所。天神令屋戶自開。其</a><a name="0238c02" id="0238c02">戶下小。如來平入。雖下不礙小而不迮。爾</a><a name="0238c03" id="0238c03">時世尊入達膩伽燒成屋已。便以金色手合</a><a name="0238c04" id="0238c04">縵掌。摩捫屋壁語諸比丘。汝等觀此達膩伽</a><a name="0238c05" id="0238c05">比丘善能嚴飾作此好屋。是達膩伽比丘。雖</a><a name="0238c06" id="0238c06">得出家猶故不能厭本所習。工巧技術猶未</a><a name="0238c07" id="0238c07">能捨。而復焚燒傷殺眾生。又此瓦屋寒則大</a><a name="0238c08" id="0238c08">寒熱則大熱。能壞人眼令人多病。有是諸患。</a><a name="0238c09" id="0238c09">汝等當壞此屋。莫使當來諸比丘習此屋法。</a><a name="0238c10" id="0238c10">來世比丘當言。世尊在時諸比丘各各自作</a><a name="0238c11" id="0238c11">屋住。是故宜壞。時諸比丘即壞此屋。世尊壞</a><a name="0238c12" id="0238c12">此屋已還耆闍崛山。時長老達膩伽比丘從</a><a name="0238c13" id="0238c13">村乞食還見屋已壞。即作是言。誰壞此屋。時</a><a name="0238c14" id="0238c14">有比丘語達膩伽。汝今大得善利。何以故。如</a><a name="0238c15" id="0238c15">來降屈顧臨此屋。汝蒙此屋受用之福。世尊</a><a name="0238c16" id="0238c16">知時故壞此屋。時達膩伽聞是語已。喜悅情</a><a name="0238c17" id="0238c17">至。七日之中忘其飢渴。過七日後便作是念。</a><a name="0238c18" id="0238c18">我當何處更得材木起立房舍。瓶沙王木匠</a><a name="0238c19" id="0238c19">大臣耶輸陀者。是我本知識。必有材木。即便</a><a name="0238c20" id="0238c20">著入聚落衣持缽。詣耶輸陀家共相慰勞言。</a><a name="0238c21" id="0238c21">無病長壽。我欲起立房舍未有材木。汝能見</a><a name="0238c22" id="0238c22">施材木不。大臣答言。家自無材王材亦盡。</a><a name="0238c23" id="0238c23">若迎材至當相給與。達膩伽復言莫作是語。</a><a name="0238c24" id="0238c24">云何王家而言材盡。大臣又言。尊者。若不見</a><a name="0238c25" id="0238c25">信可自往看。時達膩伽即便往詣作所求諸</a><a name="0238c26" id="0238c26">材木。見有五枚飛梯材。即便取二枚持歸作</a><a name="0238c27" id="0238c27">屋。先王舊法。五日一遊歷觀府庫。金銀寶藏</a><a name="0238c28" id="0238c28">宮人倚直。象馬欄廄車輿武效。次行木坊</a><a name="0238c29" id="0238c29">見飛梯材少無二枚。即問耶輸陀。飛梯材何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220238b.htm'><img src='up.gif' border=0></a>
<a href='T220239a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>