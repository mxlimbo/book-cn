<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0393a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷37)</font> 第八門第十子攝頌之餘 <font face='Arial'>T24, p0393a</h2></font><hr>
<span class='old'>
</a><a name="0392c28" id="0392c28">如是形勝福地。就斯荒野磽确邊隅卑陋之</a><a name="0392c29" id="0392c29">所而般涅槃。佛告阿難陀。勿作是語。拘尸那</span><a name="0393a01" id="0393a01">城是邊鄙卑陋不可樂處。何以故。阿難陀。此</a><a name="0393a02" id="0393a02">拘尸那城。乃往古昔。有聖王都城。名拘奢</a><a name="0393a03" id="0393a03">伐底。安隱豐樂人民熾盛。縱十二踰繕那。廣</a><a name="0393a04" id="0393a04">七踰繕那。城有七重垣院周匝圍繞。此等皆</a><a name="0393a05" id="0393a05">以四寶所成。謂金銀琉璃水精。城門亦以四</a><a name="0393a06" id="0393a06">寶合成。門門皆有大華表柱。亦以寶成。舉高</a><a name="0393a07" id="0393a07">七人。城外渠塹深三人半。其渠邊畔砌以寶</a><a name="0393a08" id="0393a08">[<a href='javascript:showpic("images/057507.gif")'>專*瓦</a>]。於七院中各有多羅樹而為行列。皆四寶</a><a name="0393a09" id="0393a09">成。金多羅樹以銀為枝葉華果。銀樹金裝。琉</a><a name="0393a10" id="0393a10">璃樹水精裝。水精樹琉璃裝。此等諸樹風吹</a><a name="0393a11" id="0393a11">動時。出微妙響悅可眾心。於此樹間皆有浴</a><a name="0393a12" id="0393a12">池。階基砌道亦四寶成。四邊欄楯亦四寶成。</a><a name="0393a13" id="0393a13">池中多有可愛之華。嗢缽羅缽頭摩俱物頭</a><a name="0393a14" id="0393a14">分陀利迦。極軟華極香華常生華。如是諸華</a><a name="0393a15" id="0393a15">人無護者隨其受用。復於池岸有占博迦華</a><a name="0393a16" id="0393a16">摩利迦華美意華。如是等華隨時開發。阿難</a><a name="0393a17" id="0393a17">陀。於林樹間多諸美女。服妙瓔珞隨意遊從。</a><a name="0393a18" id="0393a18">所須飲食皆能給與。又此城中所有耽著五</a><a name="0393a19" id="0393a19">欲樂者。於此遊觀皆遂其心。又復常有種種</a><a name="0393a20" id="0393a20">鼓樂。絲竹歌舞出妙音聲。皆悉勸讚修諸福</a><a name="0393a21" id="0393a21">業持齋戒等。又阿難陀。於此城中。有王名大</a><a name="0393a22" id="0393a22">善見。七寶具足具四希有。所謂輪寶象寶馬</a><a name="0393a23" id="0393a23">寶珠寶女寶主藏寶主兵寶。四希有者。所謂</a><a name="0393a24" id="0393a24">王壽命長遠。初為王子。次為太子。次登王位。</a><a name="0393a25" id="0393a25">後修梵行。如是四位一一皆經八萬四千歲。</a><a name="0393a26" id="0393a26">是名第一希有。復次其王儀容端正世間無</a><a name="0393a27" id="0393a27">比。是為第二希有。又復少病少惱。所御飲食</a><a name="0393a28" id="0393a28">安隱適時。是為第三希有。又諸人眾忠孝事</a><a name="0393a29" id="0393a29">王皆生父想。王亦愛念猶如赤子。王出遊時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240392c.htm'><img src='up.gif' border=0></a>
<a href='T240393b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>