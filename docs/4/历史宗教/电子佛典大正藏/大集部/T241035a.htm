<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1035a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷1)</font> 集會品第一 <font face='Arial'>T24, p1035a</h2></font><hr>
<span class='old'>
</a><a name="1034c28" id="1034c28">為一切無邊眾生修集善故名不退轉。若不</a><a name="1034c29" id="1034c29">如是是名退轉。如是菩薩則有退心及怖</span><a name="1035a01" id="1035a01">畏心。若一切時中為一切眾生修集善法得</a><a name="1035a02" id="1035a02">不退轉。是故我記是大喜地不久當得阿耨</a><a name="1035a03" id="1035a03">多羅三藐三菩提。善男子。三種菩提無有定</a><a name="1035a04" id="1035a04">性。若有定性。已發聲聞緣覺心者。則不能發</a><a name="1035a05" id="1035a05">菩提之心。善男子。譬如眾僧無有定性。是</a><a name="1035a06" id="1035a06">三種性亦復如是。若有說言定有性者。是名</a><a name="1035a07" id="1035a07">外道。何以故。諸外道等無因果故。如自在天</a><a name="1035a08" id="1035a08">非因非果。善男子。或有人說菩薩之性。譬如</a><a name="1035a09" id="1035a09">石中定有金性。以巧方便因緣發故得為金</a><a name="1035a10" id="1035a10">用。菩薩之性亦如是者。是梵志說。何以故。梵</a><a name="1035a11" id="1035a11">志等常言。尼拘陀子有尼拘陀樹。眼有火石。</a><a name="1035a12" id="1035a12">是故梵志無因無果。因即是果果。即是因。尼</a><a name="1035a13" id="1035a13">拘陀子具足而有尼拘陀樹。當知即是梵志</a><a name="1035a14" id="1035a14">因果。是義不然。何以故。因細果麤故。若</a><a name="1035a15" id="1035a15">言眼中定有火者。眼則被燒。眼若被燒云何</a><a name="1035a16" id="1035a16">能見。眼中有石。石則遮眼。眼若有遮復云何</a><a name="1035a17" id="1035a17">見。善男子。如梵志說。有即是有。無即是無。</a><a name="1035a18" id="1035a18">無則不生。有不應滅。若言石中有金性者。金</a><a name="1035a19" id="1035a19">不說性。性不說金。善男子。因緣故則有和合。</a><a name="1035a20" id="1035a20">緣和合故本無後有。如梵志言。無即永無。是</a><a name="1035a21" id="1035a21">義云何。金合水銀金則滅壞。若言有不應滅。</a><a name="1035a22" id="1035a22">是義云何。若說眾生有菩薩性。是名外道。不</a><a name="1035a23" id="1035a23">名佛道。善男子。譬如和合石因緣故而有金</a><a name="1035a24" id="1035a24">用。菩薩之性亦復如是。眾生有思名為欲心。</a><a name="1035a25" id="1035a25">以如是欲善業因緣發菩提心。是則名為菩</a><a name="1035a26" id="1035a26">薩性也。善男子。譬如眾生先無菩提後乃方</a><a name="1035a27" id="1035a27">有。性亦如是先無後有。是故不可說言定有。</a><a name="1035a28" id="1035a28">善男子。求大智慧故名菩薩。欲知一切法真</a><a name="1035a29" id="1035a29">實故。大莊嚴故。心堅固故。多度眾生故。不惜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241034c.htm'><img src='up.gif' border=0></a>
<a href='T241035b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>