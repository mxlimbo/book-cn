<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0664a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷8)</font> 斷人命學處第三 <font face='Arial'>T23, p0664a</h2></font><hr>
<span class='old'>
</a><a name="0663c28" id="0663c28">不應輒舉力不禁物。必有事緣須移轉者。應</a><a name="0663c29" id="0663c29">間著俗人眾共扶舉。若舉若放相告同時。若</span><a name="0664a01" id="0664a01">苾芻不依教者得越法罪。如世尊言。苾芻不</a><a name="0664a02" id="0664a02">應輒移重物力不禁者。諸苾芻不知齊何是</a><a name="0664a03" id="0664a03">應舉物。佛言。若俗人一擔之重。苾芻應分兩</a><a name="0664a04" id="0664a04">人。違者得越法罪。是謂溫堂事</a><a name="0664a05" id="0664a05"><p>云何黑迦留陀夷。佛在室羅伐城給孤獨園。</a><a name="0664a06" id="0664a06">時具壽黑迦留陀夷。教化旃荼女人令生敬</a><a name="0664a07" id="0664a07">信。為受三歸并五學處。時彼女人頂禮足已</a><a name="0664a08" id="0664a08">請言。聖者若有藥食資緣闕乏我皆奉施。時</a><a name="0664a09" id="0664a09">迦留陀夷不肯為受。告女人曰。大妹世尊之</a><a name="0664a10" id="0664a10">教普利為首。我今意欲饒益多人。女人白言。</a><a name="0664a11" id="0664a11">聖者若不見許受我所請。我今欲為聖者敷</a><a name="0664a12" id="0664a12">設妙座。每乞食來常於此坐食訖而去。答言</a><a name="0664a13" id="0664a13">可爾。常於日日就彼坐食。食已便去。時迦留</a><a name="0664a14" id="0664a14">陀夷別有因緣。須詣他處便作是念。我今宜</a><a name="0664a15" id="0664a15">往報妹令知。即便詣彼告言。大妹我今欲往</a><a name="0664a16" id="0664a16">人間慢行。汝自將愛。白言聖者幸可早歸。勿</a><a name="0664a17" id="0664a17">於他處久為留滯令我愁憶。告已還逝多林</a><a name="0664a18" id="0664a18">將欲行去。爾時世尊欲人間慢行。命具壽阿</a><a name="0664a19" id="0664a19">難陀曰。汝可告諸苾芻。我欲人間慢行。乃至</a><a name="0664a20" id="0664a20">廣說。時阿難陀告諸苾芻曰。諸大德。世尊。</a><a name="0664a21" id="0664a21">今欲人間慢行。若諸大德。樂欲行者應可料</a><a name="0664a22" id="0664a22">理衣服。時迦留陀夷聞斯語已作如是念。隨</a><a name="0664a23" id="0664a23">佛行者有十八種利益。一無王怖。二無賊怖。</a><a name="0664a24" id="0664a24">三無水怖。四無火怖。五無敵國怖。六無師子</a><a name="0664a25" id="0664a25">虎狼惡獸等怖。七無關寨怖。八無津稅怖。</a><a name="0664a26" id="0664a26">九無闕防援怖。十無人怖。十一無非人怖。十</a><a name="0664a27" id="0664a27">二於時時間得見諸天。十三得聞天聲。十四</a><a name="0664a28" id="0664a28">見大光明。十五聞授記音。十六共受妙法。十</a><a name="0664a29" id="0664a29">七共受飲食。十八身無病苦。時迦留陀夷念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230663c.htm'><img src='up.gif' border=0></a>
<a href='T230664b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>