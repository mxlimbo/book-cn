<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0441a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷7)</font> <font face='Arial'>T24, p0441a</h2></font><hr>
<span class='old'>
</a><a name="0440c28" id="0440c28"><p>緣處同前。時屬儉年。諸苾芻眾乞食難得。有</a><a name="0440c29" id="0440c29">敬信婆羅門及諸居士。請耆宿苾芻就舍而</span><a name="0441a01" id="0441a01">食。時諸苾芻但受一請餘皆不受。世尊告曰。</a><a name="0441a02" id="0441a02">若於儉年飲食難得。隨有請喚皆應受之。身</a><a name="0441a03" id="0441a03">自食已。於餘苾芻咸應共食。不被請人亦詣</a><a name="0441a04" id="0441a04">彼舍。施主告曰。仁不是我所請之人。便不</a><a name="0441a05" id="0441a05">與食。世尊告曰。其受請者。應可先受食兩三</a><a name="0441a06" id="0441a06">口。為表相已作如是言。居士。此諸苾芻乞食</a><a name="0441a07" id="0441a07">難得。我將此食迴以施之。汝可隨喜。如是二</a><a name="0441a08" id="0441a08">三。隨所得食皆應迴授。其最後者應自飽</a><a name="0441a09" id="0441a09">食</a><a name="0441a10" id="0441a10"><p>第九子攝頌曰</a><a name="0441a11" id="0441a11"><p class='lg'>　　醫教應服酥　　　油及餘殘觸</a><br><a name="0441a12" id="0441a12">　　并開服藥合　　　除十為淨廚　</p></a><a name="0441a13" id="0441a13"><p>緣處同前。有一苾芻身嬰重病。問彼醫人。</a><a name="0441a14" id="0441a14">醫人報曰。應可服酥病當除差。以緣白佛。</a><a name="0441a15" id="0441a15">佛言。醫人處方隨意應服。時病苾芻。於其</a><a name="0441a16" id="0441a16">夜分將欲食酥。無人為授。佛言。應自取服。</a><a name="0441a17" id="0441a17">若酥難得。應可服油。油更難得遂便廢闕。</a><a name="0441a18" id="0441a18">時餘苾芻有殘觸酥油。彼作是言。我有酥</a><a name="0441a19" id="0441a19">油。然是殘觸。佛若開者汝當取服。以緣白佛。</a><a name="0441a20" id="0441a20">佛言。病者貧無設是殘觸服之無犯。具壽鄔</a><a name="0441a21" id="0441a21">波離。白佛言。如世尊說。汝諸苾芻。應持服</a><a name="0441a22" id="0441a22">藥合者其事如何。佛言。除四寶已。餘皆得</a><a name="0441a23" id="0441a23">畜</a><a name="0441a24" id="0441a24"><p>爾時世尊。在薜舍離。告諸苾芻。有十種地。</a><a name="0441a25" id="0441a25">不應結作淨廚。所謂露地門屋下房簷前溫</a><a name="0441a26" id="0441a26">煖堂洗浴室官人宅制底邊外道家俗人舍尼</a><a name="0441a27" id="0441a27">寺中。若煮食時皆得惡作。鄔波離。白佛言。</a><a name="0441a28" id="0441a28">若結一室共作淨廚。既作法已上下傍邊皆</a><a name="0441a29" id="0441a29">成淨不。佛告鄔波離。若大眾共許。結此一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240440c.htm'><img src='up.gif' border=0></a>
<a href='T240441b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>