<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0260b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷4)</font> 盜戒之一 <font face='Arial'>T22, p0260b</h2></font><hr>
<span class='old'>
</a><a name="0260a28" id="0260a28">汝咒願。時諸商人皆為福故語令上船。即得</a><a name="0260a29" id="0260a29">便風至一海渚聚落。時婆羅門入村乞食。並</span><a name="0260b01" id="0260b01">役力求財。得純金三十二段。摩尼珠十四</a><a name="0260b02" id="0260b02">枚。便隨伴還閻浮提船著岸渚。時婆羅門便</a><a name="0260b03" id="0260b03">大誇說諸商人等。持財物往今得物還。有</a><a name="0260b04" id="0260b04">何奇特。我本空去今得此寶。可謂為奇。不</a><a name="0260b05" id="0260b05">勝歡喜。便捉寶物手中挑弄不止。即失寶物</a><a name="0260b06" id="0260b06">落海水中。時婆羅門甚大憂惱。我極辛苦得</a><a name="0260b07" id="0260b07">是寶物。如何一旦忽然落水。我要當抒海求</a><a name="0260b08" id="0260b08">覓此寶。即便上岸求得好木。持詣木師所</a><a name="0260b09" id="0260b09">語言。煩君為我作木魁。木師為作已。鏇師</a><a name="0260b10" id="0260b10">為鏇之。鐵師為鍱之。得木魁已持詣海。次</a><a name="0260b11" id="0260b11">褰衣袒臂欲抒海水。時有海神作是思惟。是</a><a name="0260b12" id="0260b12">婆羅門欲作何等。我當問之。即化作婆羅門</a><a name="0260b13" id="0260b13">形往至其所。以偈問言</a><a name="0260b14" id="0260b14"><p class='lg'>　　褰衣而袒臂　　　匆匆似急事</a><br><a name="0260b15" id="0260b15">　　我故來問汝　　　為欲作何等　</p></a><a name="0260b16" id="0260b16"><p>時婆羅門以偈答言</a><a name="0260b17" id="0260b17"><p class='lg'>　　今此大海水　　　深廣眾流主</a><br><a name="0260b18" id="0260b18">　　我今作方便　　　要欲抒令盡　</p></a><a name="0260b19" id="0260b19"><p>時海神復說偈言</a><a name="0260b20" id="0260b20"><p class='lg'>　　大海眾流主　　　於汝有何過</a><br><a name="0260b21" id="0260b21">　　而汝作方便　　　要欲抒令盡　</p></a><a name="0260b22" id="0260b22"><p>時婆羅門復說偈言</a><a name="0260b23" id="0260b23"><p class='lg'>　　我經大苦難　　　渡海得珍寶</a><br><a name="0260b24" id="0260b24">　　真金三十二　　　摩尼有十四</a><br><a name="0260b25" id="0260b25">　　捨船欲上岸　　　寶囊落海中</a><br><a name="0260b26" id="0260b26">　　我求寶珠故　　　抒盡此大海　</p></a><a name="0260b27" id="0260b27"><p>時海神復說偈言</a><a name="0260b28" id="0260b28"><p class='lg'>　　大海甚深廣　　　百川眾流主</a><br><a name="0260b29" id="0260b29">　　假使百千歲　　　抒之不可盡　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220260a.htm'><img src='up.gif' border=0></a>
<a href='T220260c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>