<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0303a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷42)</font> <font face='Arial'>T23, p0303a</h2></font><hr>
<span class='old'>
</a><a name="0302c28" id="0302c28">丘尼得病受苦惱在房內臥不能行來。聞已</a><a name="0302c29" id="0302c29">作是念。是比丘尼更無有病。但以念我故。致</span><a name="0303a01" id="0303a01">是羸瘦受諸苦惱。我何不往是比丘尼所。不</a><a name="0303a02" id="0303a02">說是事亦能除病。作是念已。即往王園比丘</a><a name="0303a03" id="0303a03">尼精舍。到已問諸比丘尼言。周那難陀比丘</a><a name="0303a04" id="0303a04">尼為在何處。答言。在某房內病臥受苦惱。斷</a><a name="0303a05" id="0303a05">威儀不能行來。是男子即往到比丘尼房中。</a><a name="0303a06" id="0303a06">摩觸抱捉作是言。汝病小差不。可忍不。苦惱</a><a name="0303a07" id="0303a07">不增長耶。答言。病不差不可忍。苦惱增長。爾</a><a name="0303a08" id="0303a08">時比丘尼。口出惡不淨語。作是言。此是我分。</a><a name="0303a09" id="0303a09">他不愛念我。我便愛念他。是中有比丘尼。少</a><a name="0303a10" id="0303a10">欲知足行頭陀。聞是事心不喜。呵責言。云何</a><a name="0303a11" id="0303a11">名比丘尼。有漏心聽漏心男子摩觸抱捉。種</a><a name="0303a12" id="0303a12">種因緣呵已向佛廣說。佛以是事集二部漪。</a><a name="0303a13" id="0303a13">佛知故問周那難陀比丘尼。汝實作是事不。</a><a name="0303a14" id="0303a14">答言。實作世尊。佛以種種因緣呵責。云何名</a><a name="0303a15" id="0303a15">比丘尼。有漏心聽漏心男子摩觸抱捉。種種</a><a name="0303a16" id="0303a16">因緣呵已語諸比丘。以十利故。與比丘尼結</a><a name="0303a17" id="0303a17">戒。攝僧故。僧極好攝故。僧安樂住故。折伏</a><a name="0303a18" id="0303a18">高心人故。有慚愧者得安樂故。不信者得淨</a><a name="0303a19" id="0303a19">信故。已信者增長信故。遮今世惱漏故。斷後</a><a name="0303a20" id="0303a20">世惡趣故。梵行久住故。從今是戒應如是說。</a><a name="0303a21" id="0303a21">若比丘尼有漏心。聽漏心男子髮際以下至</a><a name="0303a22" id="0303a22">腕膝以上卻衣。順摩逆摩牽推按掐抱上抱</a><a name="0303a23" id="0303a23">下。是比丘尼得波羅夷不共住。漏心者。於是</a><a name="0303a24" id="0303a24">人邊生愛結深厚。男子漏心亦如是。男者。謂</a><a name="0303a25" id="0303a25">人男能作婬事。波羅夷者。是罪弊惡深重。退</a><a name="0303a26" id="0303a26">墮不如。是故名波羅夷。不共住者。諸比丘尼。</a><a name="0303a27" id="0303a27">不與此比丘尼共作法事。謂白羯磨白二羯</a><a name="0303a28" id="0303a28">磨白四羯磨說戒自恣作十三比丘尼羯磨。是</a><a name="0303a29" id="0303a29">中犯者。有八種。若比丘尼生漏心。聽漏心男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230302c.htm'><img src='up.gif' border=0></a>
<a href='T230303b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>