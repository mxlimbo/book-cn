<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0629c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷10)</font> 三十捨墮法之一 <font face='Arial'>T22, p0629c</h2></font><hr>
<span class='old'>
</a><a name="0629b28" id="0629b28">比丘至。白世尊言。有某甲比丘命過為</a><a name="0629b29" id="0629b29">生何處。爾時世尊即為記說。於四道果中</span><a name="0629c01" id="0629c01">必當證成。須陀洹果若斯陀含果若阿那含</a><a name="0629c02" id="0629c02">果若阿羅漢果。我當問言。彼命過比丘曾來</a><a name="0629c03" id="0629c03">至此舍衛國不。若我聞曾來時。我復當</a><a name="0629c04" id="0629c04">作是念。是客比丘或當曾受我客比丘食。</a><a name="0629c05" id="0629c05">若遠行比丘食若病比丘食。若受病比丘</a><a name="0629c06" id="0629c06">藥若受瞻病人食。若受粥若受雨浴衣。我</a><a name="0629c07" id="0629c07">聞是語已便發歡喜心。既發歡喜心便捨</a><a name="0629c08" id="0629c08">眾惡。身惡既除便得身樂。已得身樂心</a><a name="0629c09" id="0629c09">則得定。心既得定便能長夜修習根力覺</a><a name="0629c10" id="0629c10">意。世尊歎言。善哉善哉。毘舍佉母。此事如</a><a name="0629c11" id="0629c11">實。何以故。汝是聰明智慧信樂檀越。時世尊</a><a name="0629c12" id="0629c12">為毘舍佉央漏曰</a><a name="0629c13" id="0629c13"><p class='lg'>　　歡喜施飲食　　　持戒佛弟子</a><br><a name="0629c14" id="0629c14">　　布施於眾人　　　降伏慳嫉心</a><br><a name="0629c15" id="0629c15">　　依樂受樂報　　　永得安隱樂</a><br><a name="0629c16" id="0629c16">　　得天上處所　　　得無漏聖道</a><br><a name="0629c17" id="0629c17">　　心樂於福德　　　快樂無可喻</a><br><a name="0629c18" id="0629c18">　　得生於天上　　　長壽常安樂　</p></a><a name="0629c19" id="0629c19"><p>爾時世尊。與毘舍佉母種種方便說法勸令</a><a name="0629c20" id="0629c20">歡喜。即從坐起而去還至僧伽藍中。以是</a><a name="0629c21" id="0629c21">因緣集比丘僧隨順說法。無數方便讚歎</a><a name="0629c22" id="0629c22">頭陀嚴好樂出離者。告諸比丘言。自今已去</a><a name="0629c23" id="0629c23">聽與客比丘食遠行比丘食病比丘食病比</a><a name="0629c24" id="0629c24">丘藥及瞻病人食。聽食粥聽受雨浴衣。與</a><a name="0629c25" id="0629c25">比丘尼浴衣。爾時毘舍佉母聞世尊聽諸比</a><a name="0629c26" id="0629c26">丘受客比丘食乃至與比丘尼雨浴衣。即便</a><a name="0629c27" id="0629c27">盡形壽供給客比丘食乃至與比丘尼雨浴</a><a name="0629c28" id="0629c28">衣。時毘舍佉母聞世尊聽已。即作眾多雨</a><a name="0629c29" id="0629c29">浴衣。使人持往至僧伽藍中。與諸比丘。諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220629b.htm'><img src='up.gif' border=0></a>
<a href='T220630a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>