<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0081a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷16)</font> 尾施縛多羅緣 <font face='Arial'>T24, p0081a</h2></font><hr>
<span class='old'>
</a><br><a name="0080c28" id="0080c28">　　我既見斯人　　　心生大歡喜</a><br><a name="0080c29" id="0080c29">　　雖見著弊服　　　而心不生厭</span><br><a name="0081a01" id="0081a01">　　罵此出家人　　　惡想不樂見</a><br><a name="0081a02" id="0081a02">　　身著大癩病　　　食時常變吐</a><br><a name="0081a03" id="0081a03">　　由斯業報故　　　口出於惡言</a><br><a name="0081a04" id="0081a04">　　於人命終後　　　生於地獄中</a><br><a name="0081a05" id="0081a05">　　常為飢渴逼　　　琩於眾苦</a><br><a name="0081a06" id="0081a06">　　厥名為遠來　　　復名為眾棄</a><br><a name="0081a07" id="0081a07">　　身色甚大惡　　　受地獄苦已</a><br><a name="0081a08" id="0081a08">　　方得生人聞　　　身著大癩病</a><br><a name="0081a09" id="0081a09">　　食常為變吐　　　手抱人髑髏</a><br><a name="0081a10" id="0081a10">　　竹葉為衣服　　　用草而為壁</a><br><a name="0081a11" id="0081a11">　　常居此舍中　　　入聚落乞食</a><br><a name="0081a12" id="0081a12">　　痝Q他驅擯　　　或復被杖打</a><br><a name="0081a13" id="0081a13">　　或不聽入舍　　　常被他嫌賤</a><br><a name="0081a14" id="0081a14">　　五百生中然　　　不順諸人心</a><br><a name="0081a15" id="0081a15">　　人天神所捨　　　于時我見佛</a><br><a name="0081a16" id="0081a16">　　僧伽眾圍遶　　　欲於此眾心</a><br><a name="0081a17" id="0081a17">　　志誠當說悔　　　遙見大眾已</a><br><a name="0081a18" id="0081a18">　　便速奔馳走　　　即發如是言</a><br><a name="0081a19" id="0081a19">　　常願足飲食　　　我身并大眾</a><br><a name="0081a20" id="0081a20">　　佛前而聽法　　　無人施我食</a><br><a name="0081a21" id="0081a21">　　失望而欲去　　　牟尼大導師</a><br><a name="0081a22" id="0081a22">　　慈悲為我說　　　眾中遙命我</a><br><a name="0081a23" id="0081a23">　　善來汝應坐　　　我聞心極喜</a><br><a name="0081a24" id="0081a24">　　曲躬虔合掌　　　禮佛雙足已</a><br><a name="0081a25" id="0081a25">　　退坐於一面　　　世尊大慈悲</a><br><a name="0081a26" id="0081a26">　　應憐愍我故　　　為我說妙法</a><br><a name="0081a27" id="0081a27">　　聞法見真諦　　　啼泣淚交流</a><br><a name="0081a28" id="0081a28">　　而即請出家　　　世尊許出家</a><br><a name="0081a29" id="0081a29">　　我名為善來　　　親事大導師<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240080c.htm'><img src='up.gif' border=0></a>
<a href='T240081b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>