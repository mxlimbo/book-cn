<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1070c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷7)</font> 業品第二十四之一 <font face='Arial'>T24, p1070c</h2></font><hr>
<span class='old'>
</a><a name="1070b28" id="1070b28">欲施於我。未與我間轉施餓狗。我亦稱讚如</a><a name="1070b29" id="1070b29">是人者。是大施主。若是福田若非福田。心不</span><a name="1070c01" id="1070c01">選擇而施與者。是人獲得無量福德。何以故</a><a name="1070c02" id="1070c02">心善淨故。是業四種。一者現報。二者生報。三</a><a name="1070c03" id="1070c03">者後報。四者無報。業有四種。一者時定果報</a><a name="1070c04" id="1070c04">不定。二者報定時不必定。三者時定果報亦</a><a name="1070c05" id="1070c05">定。四者時果二俱不定。時定者。所謂現在</a><a name="1070c06" id="1070c06">次生後世。若時不定果報不定。是業可轉</a><a name="1070c07" id="1070c07">若果報定應後受者。是業可轉現在受之。何</a><a name="1070c08" id="1070c08">以故。善心智慧因緣力故。惡果定者亦可轉</a><a name="1070c09" id="1070c09">輕。何因緣故名果報定。常作無悔故。專心</a><a name="1070c10" id="1070c10">作故。樂喜作故。立誓願故。作已歡喜故。是故</a><a name="1070c11" id="1070c11">是業得果報定。除是之外悉名不定。眾生行</a><a name="1070c12" id="1070c12">業有輕有重有遠有近。隨其因緣先後受之。</a><a name="1070c13" id="1070c13">如有修身修戒修心修慧。定知善惡當有果</a><a name="1070c14" id="1070c14">報。是人能轉重業為輕。輕者不受。若遭福</a><a name="1070c15" id="1070c15">田遇善知識。修道修善。是人能轉後世重罪。</a><a name="1070c16" id="1070c16">現世輕受。若人具有欲界諸業。得阿那含果</a><a name="1070c17" id="1070c17">能轉後業現在受之。阿羅漢果亦復如是。善</a><a name="1070c18" id="1070c18">男子。智者若能修身修戒修心修慧。是人能</a><a name="1070c19" id="1070c19">壞極重之業。如阿伽陀咒及除毒寶破壞惡</a><a name="1070c20" id="1070c20">毒。若作小罪初方便輕後成已重。是人不修</a><a name="1070c21" id="1070c21">身戒心慧令輕作重。眾生若作一種二種乃</a><a name="1070c22" id="1070c22">至種種。有作不具足有作具足。先念後作名</a><a name="1070c23" id="1070c23">作具足。先不生念直造作者。名作不具足。</a><a name="1070c24" id="1070c24">復有作已不具足者。謂作業已果報不定。復</a><a name="1070c25" id="1070c25">有作已亦具足者。謂作業已定當得報。復有</a><a name="1070c26" id="1070c26">作已不具足者。果報雖定時節不定。復有作</a><a name="1070c27" id="1070c27">已亦具足者。時報俱定。復有作已不具足者。</a><a name="1070c28" id="1070c28">持戒正見。復有作已亦具足者。毀戒邪見。</a><a name="1070c29" id="1070c29">復有作已不具足者。信因信果。復有作已亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241070b.htm'><img src='up.gif' border=0></a>
<a href='T241071a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>