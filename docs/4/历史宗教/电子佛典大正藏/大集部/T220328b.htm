<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0328b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷12)</font> 明單提九十二事法之一 <font face='Arial'>T22, p0328b</h2></font><hr>
<span class='old'>
</a><a name="0328a28" id="0328a28">取其語字句義味。時坐中有比丘。非闥賴吒</a><a name="0328a29" id="0328a29">比丘。作闥賴吒相。作是語。聽諸大德。本作如</span><a name="0328b01" id="0328b01">是語。今作如是語。不相應時。此人皆性軟</a><a name="0328b02" id="0328b02">可折伏者。應僧中語令羞愧。汝不善作不和</a><a name="0328b03" id="0328b03">合事。作不和合見眾僧。今日為是事故。於此</a><a name="0328b04" id="0328b04">中集。若是惡人執性剛暴。能增長諍事。應</a><a name="0328b05" id="0328b05">作軟語。語言。長老。眾僧今日聚集為滅此事</a><a name="0328b06" id="0328b06">故。我當共長老作伴和合滅此諍事。若是比</a><a name="0328b07" id="0328b07">丘心意柔軟已爾時僧斷事人語。有事比丘</a><a name="0328b08" id="0328b08">言。汝今出此事。此比丘作如是言。我今出</a><a name="0328b09" id="0328b09">此事。願僧與我如法如律斷。爾時應呵責此</a><a name="0328b10" id="0328b10">人令慚羞。應語汝不善。何有眾僧非法非律</a><a name="0328b11" id="0328b11">斷事。彼比丘若言。我未曾僧中語。願眾僧</a><a name="0328b12" id="0328b12">教我儀法。爾時應教作是言。我今出此諍事</a><a name="0328b13" id="0328b13">因緣。隨僧教敕我當奉行。彼比丘若不隨僧</a><a name="0328b14" id="0328b14">語。復應語言。汝若不受僧教者。我當僧中拔</a><a name="0328b15" id="0328b15">籌驅汝出眾。是比丘若復不隨語者。爾時</a><a name="0328b16" id="0328b16">復應遣優婆塞。問是比丘言。汝當隨僧教不。</a><a name="0328b17" id="0328b17">若不隨者。我當與汝白衣法。驅汝出聚落城</a><a name="0328b18" id="0328b18">邑。知是比丘所諍事。若是小小諍事者。僧</a><a name="0328b19" id="0328b19">即優婆塞前滅。若是鄙穢事慰喻優婆塞令</a><a name="0328b20" id="0328b20">出已。僧如法如律如修多羅。隨其事實用現</a><a name="0328b21" id="0328b21">前毘尼除滅。爾時尊者阿難往到佛所。頭面</a><a name="0328b22" id="0328b22">禮足白世尊言。所謂現前毘尼滅云何名為</a><a name="0328b23" id="0328b23">現前毘尼滅。佛告阿難。比丘諍事。法非法律</a><a name="0328b24" id="0328b24">非律。罪非罪。輕罪重罪。可治罪不可治罪。</a><a name="0328b25" id="0328b25">法羯磨非法羯磨。和合羯磨。不和合羯磨。</a><a name="0328b26" id="0328b26">應作不應作羯磨。阿難。若有如是事起。應</a><a name="0328b27" id="0328b27">疾集僧。疾集僧已檢校此事。如法如律如</a><a name="0328b28" id="0328b28">修多羅。隨其事實用現前毘尼除滅。若成</a><a name="0328b29" id="0328b29">就五非法。不成與現前毘尼。何等五。不現前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220328a.htm'><img src='up.gif' border=0></a>
<a href='T220328c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>