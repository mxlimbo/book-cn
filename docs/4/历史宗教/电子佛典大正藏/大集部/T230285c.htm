<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0285c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷39)</font> <font face='Arial'>T23, p0285c</h2></font><hr>
<span class='old'>
</a><a name="0285b28" id="0285b28">洹中問諸比丘言此處有幾僧。答言。不知。諸</a><a name="0285b29" id="0285b29">比丘不知云何。是事白佛。佛言。應數。爾時</span><a name="0285c01" id="0285c01">諸比丘喚名字數。喚名字數時參錯失數。佛</a><a name="0285c02" id="0285c02">言。應行籌。夫人又問。有幾沙彌。答言。不知。</a><a name="0285c03" id="0285c03">諸比丘不知云何。是事白佛。佛言。沙彌亦應</a><a name="0285c04" id="0285c04">行籌</a><a name="0285c05" id="0285c05"><p>佛在舍衛國。僧布薩時。末利夫人施僧錢。諸</a><a name="0285c06" id="0285c06">比丘不受。佛未聽受布薩錢。諸比丘不知云</a><a name="0285c07" id="0285c07">何。是事白佛。佛言。聽受。時諸比丘未到布</a><a name="0285c08" id="0285c08">薩。二日三日便說戒布薩。比丘為布薩故來。</a><a name="0285c09" id="0285c09">不得布薩施。諸比丘不知云何。是事白佛。</a><a name="0285c10" id="0285c10">佛言。不得先前二日三日說戒。犯者突吉羅。</a><a name="0285c11" id="0285c11">佛言。布薩時應布薩。為布薩比丘來。令得布</a><a name="0285c12" id="0285c12">施故。爾時諸沙彌索分。答言。汝不布薩不作</a><a name="0285c13" id="0285c13">羯磨不說戒。不入布薩故不與分。諸比丘不</a><a name="0285c14" id="0285c14">知云何。是事白佛。佛言。沙彌受籌故應與分。</a><a name="0285c15" id="0285c15">佛雖聽與。不知與幾許。佛言。若沙彌在行次。</a><a name="0285c16" id="0285c16">檀越自手與者應等與。若但施僧。大比丘得</a><a name="0285c17" id="0285c17">三分。沙彌得一分。佛在王舍城。爾時六群比</a><a name="0285c18" id="0285c18">丘。共白衣一床坐。諸比丘不知云何。是事白</a><a name="0285c19" id="0285c19">佛。佛言。從今不得與白衣共一床坐。犯者突</a><a name="0285c20" id="0285c20">吉羅</a><a name="0285c21" id="0285c21"><p>爾時六群比丘。共沙彌一床坐。諸比丘不知</a><a name="0285c22" id="0285c22">云何。是事白佛。佛言。從今不得與沙彌共床</a><a name="0285c23" id="0285c23">坐。犯者突吉羅</a><a name="0285c24" id="0285c24"><p>佛在舍衛國。爾時比丘。共沙彌二夜宿。第三</a><a name="0285c25" id="0285c25">夜遣出。出時沙彌先以油塗腳。蹈地敷上油</a><a name="0285c26" id="0285c26">污地敷。諸比丘不知云何。是事白佛。佛言。從</a><a name="0285c27" id="0285c27">今油塗腳不得地敷上行。犯者突吉羅</a><a name="0285c28" id="0285c28"><p>佛在舍衛城。爾時六群比丘。互相誘弟子。</a><a name="0285c29" id="0285c29">時上座呵責言。諸比丘不知云何得畜弟子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230285b.htm'><img src='up.gif' border=0></a>
<a href='T230286a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>