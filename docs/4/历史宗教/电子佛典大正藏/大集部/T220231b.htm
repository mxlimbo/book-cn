<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0231b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0231b</h2></font><hr>
<span class='old'>
</a><br><a name="0231a28" id="0231a28">　　因風著香味　　　受斯苦惱患　</p></a><a name="0231a29" id="0231a29"><p>獵師問曰。我作何方便養育此鹿得生歸我</span><a name="0231b01" id="0231b01">國。仙人答言。以蜜塗樹葉而用養之。若到人</a><a name="0231b02" id="0231b02">間以蜜和糗。如是教令養之。漸漸還國遂到</a><a name="0231b03" id="0231b03">人間。此鹿形貌端正色若天金。角白如珂。</a><a name="0231b04" id="0231b04">目紫紺色。一切人見莫不雅奇。漸次行詣波羅</a><a name="0231b05" id="0231b05">奈城。王聞鹿至。敕諸城內平治道路。掃灑燒</a><a name="0231b06" id="0231b06">香搥鍾擊鼓往迎鹿王。觀者如雲莫不歡喜。</a><a name="0231b07" id="0231b07">慶賀大王吉祥遠至。夫人見已歡喜踊躍不</a><a name="0231b08" id="0231b08">能自勝。以愛心重故前抱鹿王。以昔染污心</a><a name="0231b09" id="0231b09">重故。令彼鹿王金色即滅。王告夫人此鹿金</a><a name="0231b10" id="0231b10">色忽變當如之何。夫人答王此今便是無施</a><a name="0231b11" id="0231b11">之物。放使令去。爾時佛告諸比丘。彼時金色</a><a name="0231b12" id="0231b12">鹿王豈異人乎。今耶舍比丘是。時夫人者今</a><a name="0231b13" id="0231b13">耶舍母是。往昔已來曾作方便誘誑其子。令</a><a name="0231b14" id="0231b14">墮貪著受諸苦惱。佛告諸比丘。依止毘舍離</a><a name="0231b15" id="0231b15">比丘皆悉令集。爾時世尊以是因緣向諸比</a><a name="0231b16" id="0231b16">丘。廣說摔患事。起種種因緣呵責過患起已。</a><a name="0231b17" id="0231b17">為諸比丘隨順說法。有十事利益。如來應供</a><a name="0231b18" id="0231b18">正遍知。為諸弟子制戒立說波羅提木叉法。</a><a name="0231b19" id="0231b19">十事利益廣說如上。是故如來從今日當為</a><a name="0231b20" id="0231b20">諸比丘制戒。未聞者令聞。已聞者當重聞。若</a><a name="0231b21" id="0231b21">比丘於和合僧中受具足戒行婬法。是比丘</a><a name="0231b22" id="0231b22">得波羅夷。不共住</a><a name="0231b23" id="0231b23"><p>復次佛住毘舍離。廣說如上。時毘舍離城有</a><a name="0231b24" id="0231b24">二離車子。信家非家捨家出家。於毘耶離眾</a><a name="0231b25" id="0231b25">所知識。能致供養四事具足。彼比丘時至著</a><a name="0231b26" id="0231b26">入聚落衣持缽入城乞食。不能攝身口意繫</a><a name="0231b27" id="0231b27">念在前。心意馳亂不攝諸根。染著色欲取色</a><a name="0231b28" id="0231b28">淨相。欲心熾盛便作是念。我著法服為此</a><a name="0231b29" id="0231b29">欲事甚為不可。我當捨於法服著彼俗衣。七<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220231a.htm'><img src='up.gif' border=0></a>
<a href='T220231c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>