<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1484 梵網經 0997a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1484 梵網經</font> <font face='Arial'>(卷1)</font> <font face='Arial'>T24, p0997a</h2></font><hr>
<span class='old'>
<p><p></span><a name="0997a01" id="0997a01"><p><b>　　<A NAME="n577"></A>No. 1484</b></a><a name="0997a02" id="0997a02"><p><b>　　<A NAME="n578"></A>梵網經序</b></a><a name="0997a03" id="0997a03"></a><a name="0997a04" id="0997a04"><p>夫宗本湛然。理不可易。是以妙窮於玄原</a><a name="0997a05" id="0997a05">之境。萬行起於深信之宅。是以天竺法師鳩</a><a name="0997a06" id="0997a06">摩羅什。誦持此品以為心首。此經本有一</a><a name="0997a07" id="0997a07">百十二卷六十一品。什少踐於大方。齊異學</a><a name="0997a08" id="0997a08">於迦夷。弘始三年淳風東扇。秦主姚興。道</a><a name="0997a09" id="0997a09">契百王。玄心大法。於草堂之中。三千學士。</a><a name="0997a10" id="0997a10">與什參定。大小二乘五十餘部。唯梵網經最</a><a name="0997a11" id="0997a11">後誦出。時融影三百人等。一時受菩薩十戒。</a><a name="0997a12" id="0997a12">豈唯當時之益。乃有累劫之津。故與道融</a><a name="0997a13" id="0997a13">別書出此心地一品。當時有三百餘人誦</a><a name="0997a14" id="0997a14">此一品。故即書是品八十一部。流通於後</a><a name="0997a15" id="0997a15">代持誦相授。囑諸後學好道君子。願來劫</a><a name="0997a16" id="0997a16">不絕。共見龍華</a><a name="0997a17" id="0997a17"></a><a name="0997a18" id="0997a18"><p><b>　　<A NAME="n579"></A>梵網經序</b></a><a name="0997a19" id="0997a19"></a><a name="0997a20" id="0997a20"><p><span class='byline'>　　　　沙門僧肇作</span><br></a><a name="0997a21" id="0997a21"><p>夫梵網經者。蓋是萬法之玄宗。眾經之要旨。</a><a name="0997a22" id="0997a22">大聖開物之真模。行者階道之正路。是以。</a><a name="0997a23" id="0997a23">如來權教。雖復無量。所言要趣。莫不以此</a><a name="0997a24" id="0997a24">為指南之說。是以秦主。識達圜中。神凝</a><a name="0997a25" id="0997a25">紛表。雖威綸四海。而沾想虛玄。雖風偃</a><a name="0997a26" id="0997a26">八荒。而靜慮塵外。故弘始三年淳風東扇。</a><a name="0997a27" id="0997a27">於是。詔天竺法師鳩摩羅什。在長安草堂</a><a name="0997a28" id="0997a28">寺。及義學沙門三千餘僧。手執梵文。口翻</a><a name="0997a29" id="0997a29">解釋。五十餘部。唯梵網經。一百二十卷六十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240995c.htm'><img src='up.gif' border=0></a>
<a href='T240997b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>