<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0832c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷6)</font> <font face='Arial'>T24, p0832c</h2></font><hr>
<span class='old'>
</a><a name="0832b28" id="0832b28">情。上座應語說法者。長老不應作如是說。何</a><a name="0832b29" id="0832b29">以故。有五事因緣。為正法作留難。法不得久</span><a name="0832c01" id="0832c01">住隱沒不現。何者為五。一者所誦經文不具</a><a name="0832c02" id="0832c02">足。所習學法不能究盡。所教弟子文不具足。</a><a name="0832c03" id="0832c03">師及弟子。所說不了義亦不盡。二者若學習</a><a name="0832c04" id="0832c04">者盡知三藏。文義皆具所說明了。若不教四</a><a name="0832c05" id="0832c05">部眾弟子者。其身滅已法亦隨滅。三者若僧</a><a name="0832c06" id="0832c06">中上座為眾導首者。不修三業樂營世俗生</a><a name="0832c07" id="0832c07">死中業。其邊所習學徒眾弟子。不修三業樂</a><a name="0832c08" id="0832c08">營世事。如此徒眾能滅正法。四者若有比丘。</a><a name="0832c09" id="0832c09">性戾喜瞋不隨人語。聞善聞惡皆生瞋恚。若</a><a name="0832c10" id="0832c10">有國土所重知見比丘。皆捨避去不復往返</a><a name="0832c11" id="0832c11">是滅法之本。五者若有比丘。常喜鬥訟朋黨</a><a name="0832c12" id="0832c12">相助。共諍形勢利養。如此五事能速滅正法。</a><a name="0832c13" id="0832c13">若說法者。語言辯了殊音亦正。所習文句及</a><a name="0832c14" id="0832c14">義皆悉具足。復稱眾情。如此說者。一切大眾</a><a name="0832c15" id="0832c15">皆應稱歎隨喜。復有五法因緣。能令正法不</a><a name="0832c16" id="0832c16">速隱沒。一者所誦習經文句具足。前後次第</a><a name="0832c17" id="0832c17">所有義味悉能究盡。復教徒眾弟子同己所</a><a name="0832c18" id="0832c18">知。如此人者。能令佛法久住於世。二者廣知</a><a name="0832c19" id="0832c19">三藏文義具足。復能為四部之眾如所解教</a><a name="0832c20" id="0832c20">之。其身雖滅令後代正法相續不絕。如此人</a><a name="0832c21" id="0832c21">者。能使正法不墜於地。三者僧中若有大德</a><a name="0832c22" id="0832c22">上座。為四部所重者。能勤修三業捨營世事。</a><a name="0832c23" id="0832c23">其徒眾弟子遞代相續皆亦如是。此亦復令</a><a name="0832c24" id="0832c24">正法久住。四者若有比丘。其性柔和言無違</a><a name="0832c25" id="0832c25">逆。聞善從之聞惡遠避。若有高才智德者訓</a><a name="0832c26" id="0832c26">誨。其言奉而修行。是亦能令佛法久住。五者</a><a name="0832c27" id="0832c27">若比丘共相和順。不為形勢利養朋黨相助</a><a name="0832c28" id="0832c28">共諍是非。如此五事能令正法流傳不絕。是</a><a name="0832c29" id="0832c29">名說法中上座。爾時瓶沙王在樓上。見諸白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240832b.htm'><img src='up.gif' border=0></a>
<a href='T240833a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>