<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0071b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷15)</font> 尾施縛多羅緣 <font face='Arial'>T24, p0071b</h2></font><hr>
<span class='old'>
</a><a name="0071a28" id="0071a28">草中。欲為殺害。爾時母象遙見獵師。即告夫</a><a name="0071a29" id="0071a29">曰。我等速向餘處。今有人來欲殺我等。象王</span><a name="0071b01" id="0071b01">曰。其人作何形貌。答曰。身被忍衣。外現慈</a><a name="0071b02" id="0071b02">相。若如是者。當須無畏。在袈裟中。無不善事</a><a name="0071b03" id="0071b03">此之幢相。覆蓋之人。心住慈悲。當須無怖。勿</a><a name="0071b04" id="0071b04">生疑惑。如月無熱。斯人亦如是。于時母象。及</a><a name="0071b05" id="0071b05">以象王。並無疑惑。隨意遊行。爾時獵師既得</a><a name="0071b06" id="0071b06">其便。即放毒箭。射彼象王。中於要處。母象告</a><a name="0071b07" id="0071b07">曰。如何乃言著袈裟人。無有害心。爾時象王</a><a name="0071b08" id="0071b08">以頌答曰</a><a name="0071b09" id="0071b09"><p class='lg'>　　心非生過患　　　亦非衣所作</a><br><a name="0071b10" id="0071b10">　　此過由煩惱　　　由心離慈愍</a><br><a name="0071b11" id="0071b11">　　如金裹銅葉　　　入火銅性現</a><br><a name="0071b12" id="0071b12">　　患人雖不了　　　智者善能知</a><br><a name="0071b13" id="0071b13">　　弓箭人俱毒　　　咸由彼為惡</a><br><a name="0071b14" id="0071b14">　　袈裟本寂靜　　　皆悉由心作　</p></a><a name="0071b15" id="0071b15"><p>爾時母象心生瞋恚。告其夫曰</a><a name="0071b16" id="0071b16"><p class='lg'>　　我不違君語　　　如君今所說</a><br><a name="0071b17" id="0071b17">　　我欲碎斯人　　　節節令其斷　</p></a><a name="0071b18" id="0071b18"><p>是時象王聞此語已。生如是念。作何醫療此</a><a name="0071b19" id="0071b19">煩惱事。若是菩薩婦。起怨害心者。此不應也。</a><a name="0071b20" id="0071b20">說伽他曰</a><a name="0071b21" id="0071b21"><p class='lg'>　　如被多鬼所著心　　　見醫即作非供養</a><br><a name="0071b22" id="0071b22">　　醫人見彼常非恨　　　應生如是歡喜心　</p></a><a name="0071b23" id="0071b23"><p>爾時母象。聞其菩薩象王所說。默然而住。時</a><a name="0071b24" id="0071b24">諸群象詣象王處。便作是念。勿此母象損害</a><a name="0071b25" id="0071b25">獵師。若菩薩在傍生趣中。常行菩薩行。是時</a><a name="0071b26" id="0071b26">象王往獵師邊。以人言音告獵師曰。汝莫怪</a><a name="0071b27" id="0071b27">畏。恐損獵師。象王以鼻。遶取獵師。抱在胸</a><a name="0071b28" id="0071b28">前。又令母象別向餘處。然後告曰。丈夫。母象</a><a name="0071b29" id="0071b29">已去。汝若須我身上物者。任意取之。是時獵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240071a.htm'><img src='up.gif' border=0></a>
<a href='T240071c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>