<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 1010c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷60)</font> 毘尼增一之一 <font face='Arial'>T22, p1010c</h2></font><hr>
<span class='old'>
</a><a name="1010b28" id="1010b28">俱人間慢行。於中道見有大聚火熾然。見</a><a name="1010b29" id="1010b29">已即下道。在一樹下敷座而坐。告諸比丘。</span><a name="1010c01" id="1010c01">汝等見彼大聚火熾然不。若使有人捉彼</a><a name="1010c02" id="1010c02">火捫摸嗚之。即燒其皮肉筋骨消盡。若復</a><a name="1010c03" id="1010c03">有人。捉剎利女婆羅門女毘舍女首陀羅</a><a name="1010c04" id="1010c04">女捫摸嗚之。如是二事何者為善。諸比丘</a><a name="1010c05" id="1010c05">白佛。大德。若捉彼剎利等女捫摸嗚之。此</a><a name="1010c06" id="1010c06">事為善。何以故。若捉火即燒爛皮肉筋骨</a><a name="1010c07" id="1010c07">消盡。得大苦痛不可堪耐。佛告諸比丘。我</a><a name="1010c08" id="1010c08">今告汝。寧捉此火捫摸嗚之。燒其皮肉筋</a><a name="1010c09" id="1010c09">骨消盡。此事為善。何以故。不以此因墮三</a><a name="1010c10" id="1010c10">惡道。若非沙門。自言是沙門。非淨行。自言</a><a name="1010c11" id="1010c11">是淨行。破戒行惡。都無持戒威儀。邪見覆</a><a name="1010c12" id="1010c12">處作罪。內空腐爛外現完淨。食人信施以</a><a name="1010c13" id="1010c13">不消信施故。墮三惡道長夜受苦。是故</a><a name="1010c14" id="1010c14">應當持淨戒食人信施。飲食衣服臥具醫</a><a name="1010c15" id="1010c15">藥一切所須。能令施主得大果報。所為出家</a><a name="1010c16" id="1010c16">作沙門亦得成就。汝等比丘。寧以熱戟。</a><a name="1010c17" id="1010c17">刺腳。當受信樂善男子善女人接足作禮</a><a name="1010c18" id="1010c18">耶。如是二事何者為善。諸比丘白佛言寧</a><a name="1010c19" id="1010c19">受信樂善男子善女人接足作禮。何以故。熱</a><a name="1010c20" id="1010c20">戟刺腳受大苦痛故。佛告諸比丘。我今告</a><a name="1010c21" id="1010c21">汝寧以熱戟刺腳。何以故。不以此因墮</a><a name="1010c22" id="1010c22">三惡道。若非沙門。自言是沙門。非淨行自</a><a name="1010c23" id="1010c23">言是淨行。破戒行惡。都無持戒威儀。邪見</a><a name="1010c24" id="1010c24">覆處作罪。內空腐爛外現完淨。食人信施。</a><a name="1010c25" id="1010c25">以不消信施故。墮三惡道長夜受苦。是</a><a name="1010c26" id="1010c26">故當持淨戒食人信施。乃至一切所須如</a><a name="1010c27" id="1010c27">上說。令施者得大果報。所為出家作沙門</a><a name="1010c28" id="1010c28">亦得成就。汝等比丘。寧以熱斧自斬其身</a><a name="1010c29" id="1010c29">首。當受信樂善男子善女人手捫摸身耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221010b.htm'><img src='up.gif' border=0></a>
<a href='T221011a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>