<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0856c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷42)</font> 九十波逸底迦法 不與欲默然起去學處第七十七 <font face='Arial'>T23, p0856c</h2></font><hr>
<span class='old'>
</a><a name="0856b28" id="0856b28">然與我作捨置事。難陀報曰。汝不須憂。彼眾</a><a name="0856b29" id="0856b29">不集作法不成。鄔波難陀曰。誰不集耶。答曰</span><a name="0856c01" id="0856c01">我不在眾。少欲苾芻聞是語已共生嫌恥。云</a><a name="0856c02" id="0856c02">何苾芻知眾集已作如法事。默然起去。諸苾</a><a name="0856c03" id="0856c03">芻以緣白佛。佛言乃至我觀十利。為諸苾芻</a><a name="0856c04" id="0856c04">制其學處應如是說</a><a name="0856c05" id="0856c05"><p>若復苾芻知眾如法評論事時。默然從座起</a><a name="0856c06" id="0856c06">去者。波逸底迦。如是世尊為諸苾芻制學處</a><a name="0856c07" id="0856c07">已。時諸苾芻久在眾中。其看病人及授事人</a><a name="0856c08" id="0856c08">事有廢闕。由此為緣佛更聽許。若有緣者應</a><a name="0856c09" id="0856c09">囑授去。世尊讚歎持戒。乃至廣說。前是創</a><a name="0856c10" id="0856c10">制此是隨開。應如是說</a><a name="0856c11" id="0856c11"><p>若復苾芻知眾如法評論事時。默然從座起</a><a name="0856c12" id="0856c12">去。有苾芻不囑授者除餘緣故。波逸底迦。若</a><a name="0856c13" id="0856c13">復苾芻者謂是難陀。餘義如上。眾謂佛弟子。</a><a name="0856c14" id="0856c14">如法評論者。謂是如法單白白二白四羯磨。</a><a name="0856c15" id="0856c15">默然從座起去者。謂出勢分外。不囑授者。有</a><a name="0856c16" id="0856c16">苾芻不語知而去。釋罪同前</a><a name="0856c17" id="0856c17"><p>此中犯相其事云何。若苾芻知眾有如法事</a><a name="0856c18" id="0856c18">言論決擇。有苾芻不囑授默然從座而起去</a><a name="0856c19" id="0856c19">者。乃至言聲所及處來。得惡作罪。捨此處時</a><a name="0856c20" id="0856c20">得根本罪。又無犯者謂初犯人。廣說如上</a><a name="0856c21" id="0856c21"><p><b>　　<A NAME="n617"></A>不恭敬學處第七十八</b></a><a name="0856c22" id="0856c22"><p>佛在王舍城羯蘭鐸迦池竹林園中。時有二</a><a name="0856c23" id="0856c23">苾芻。一名雜色二名象師子。知諸苾芻集食</a><a name="0856c24" id="0856c24">堂中。依世尊教欲殄諍事。斯之二人。一順眾</a><a name="0856c25" id="0856c25">命。一便違教不赴眾所。眾評論已不生恭</a><a name="0856c26" id="0856c26">敬。令事紛擾。少欲苾芻共生嫌賤。云何苾芻</a><a name="0856c27" id="0856c27">眾殄諍時自不赴集。見評論已不存恭敬。諸</a><a name="0856c28" id="0856c28">苾芻以緣白佛。佛言廣說乃至我觀十利。為</a><a name="0856c29" id="0856c29">諸苾芻制其學處。應如是說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230856b.htm'><img src='up.gif' border=0></a>
<a href='T230857a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>