<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0179a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷25)</font> <font face='Arial'>T23, p0179a</h2></font><hr>
<span class='old'>
</a><a name="0178c28" id="0178c28">十萬金錢。十萬辦舡。十萬辦資糧。莊嚴竟</a><a name="0178c29" id="0178c29">已。下舡著水中。以七枚繩繫。日日唱言。誰能</span><a name="0179a01" id="0179a01">捨父母兄弟姊妹妻子閻浮提種種樂。及捨</a><a name="0179a02" id="0179a02">樂壽。誰欲得金銀摩尼琉璃種種寶物七世</a><a name="0179a03" id="0179a03">隨用布施作福者。共入大海。如是日日唱。日</a><a name="0179a04" id="0179a04">斷一繩。如是斷六繩。殘第七繩待伊勒風(晉言</a><a name="0179a05" id="0179a05">好隨風)既得伊勒風。斷第七繩。舡疾勝箭。是薩</a><a name="0179a06" id="0179a06">薄福德威力。是舡疾到寶渚。敕語諸商客</a><a name="0179a07" id="0179a07">言。取諸寶物載使滿舡。莫令大重。取寶物竟</a><a name="0179a08" id="0179a08">得伊勒風。是時舡去疾勝于箭。還閻浮提。</a><a name="0179a09" id="0179a09">向王薩薄聚落。有二道水道陸道。沙門億耳</a><a name="0179a10" id="0179a10">語諸商人。何道去。諸人言陸道去。時有空澤。</a><a name="0179a11" id="0179a11">是中夜住。語諸商人。我曾聞賊來劫。諸商</a><a name="0179a12" id="0179a12">客。若前殺薩薄。則諸商客無所成辦。若不殺</a><a name="0179a13" id="0179a13">薩薄。則以錢物力。若自身力若以他力。必能</a><a name="0179a14" id="0179a14">得賊。我當餘處宿去。時當喚我。諸人言爾。億</a><a name="0179a15" id="0179a15">耳驅驢別處宿。是諸商客夜半發去。人人</a><a name="0179a16" id="0179a16">相覺。竟不喚億耳。後夜大風雨墮。億耳覺喚</a><a name="0179a17" id="0179a17">諸商客。商客無人應者。億耳如是思惟。奈</a><a name="0179a18" id="0179a18">何諸人棄我去耶。即逐去。是道多沙土。風</a><a name="0179a19" id="0179a19">雨流漫路無遺跡。仰驢嗅跡而前。億耳飢</a><a name="0179a20" id="0179a20">極前行。見有一城嚴好淨潔。如是思惟。念</a><a name="0179a21" id="0179a21">想得食立於城門。隨念失聲唱言。食食。時無</a><a name="0179a22" id="0179a22">數百千萬餓鬼來出。皆言。何等食阿誰與。億</a><a name="0179a23" id="0179a23">耳言無食。我行飢極念想得食。因出此言。我</a><a name="0179a24" id="0179a24">無食也。如是思惟。我當城邊得食。是故唱言</a><a name="0179a25" id="0179a25">食耳。諸餓鬼言。此是餓鬼城。我百千萬歲今</a><a name="0179a26" id="0179a26">日乃聞唱食聲。我等以不布施慳心多故。墮</a><a name="0179a27" id="0179a27">餓鬼中。汝欲那去。億耳言。欲至王薩薄聚落。</a><a name="0179a28" id="0179a28">鬼言。從是道去。於是前行。復見一城。如是復</a><a name="0179a29" id="0179a29">念。前城不得食。今或能得水。即到門立唱言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230178c.htm'><img src='up.gif' border=0></a>
<a href='T230179b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>