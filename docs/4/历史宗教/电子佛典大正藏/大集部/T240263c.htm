<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0263c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷13)</font> 第二門第十子攝頌難陀因緣之餘 <font face='Arial'>T24, p0263c</h2></font><hr>
<span class='old'>
</a><br><a name="0263b28" id="0263b28">　　合訶不合訶　　　二行應與服　</p></a><a name="0263b29" id="0263b29"><p>緣在室羅伐城。時勝慧河邊諸苾芻輩。以善</span><a name="0263c01" id="0263c01">方便策勵勤修。斷盡諸惑證阿羅漢果。時諸</a><a name="0263c02" id="0263c02">苾芻威儀庠序所為審諦。能使眾人敬信深</a><a name="0263c03" id="0263c03">重。爾時世尊告諸苾芻。勝慧河邊苾芻住處</a><a name="0263c04" id="0263c04">近彼村坊。所有人眾獲大善利。時具壽阿難</a><a name="0263c05" id="0263c05">陀聞世尊語即解其義。由近大師久為侍者。</a><a name="0263c06" id="0263c06">或聽其言或時睹相皆即解了。若世尊欲得</a><a name="0263c07" id="0263c07">見者說讚美言尊者了已。便寄信報河邊苾</a><a name="0263c08" id="0263c08">芻。諸具壽世尊讚歎。意欲相見仁等可來。彼</a><a name="0263c09" id="0263c09">既聞已更相告語。佛於我等為讚歎言。事須</a><a name="0263c10" id="0263c10">相見當欲如何。一人報云。更何所作我等當</a><a name="0263c11" id="0263c11">去。遂不觀察所應作事。若不觀者雖阿羅漢</a><a name="0263c12" id="0263c12">不能預知。復共議云去為善事。即告諸苾芻</a><a name="0263c13" id="0263c13">曰。仁等當知。世尊大師讚歎我等。意欲相見</a><a name="0263c14" id="0263c14">今者可去。諸苾芻曰。若如是者我等同行。即</a><a name="0263c15" id="0263c15">共相隨涉路而去。漸漸遊行至室羅伐。舊住</a><a name="0263c16" id="0263c16">諸苾芻出迎慰問。便於寺外有大喧聲。世尊</a><a name="0263c17" id="0263c17">聞已知而故問阿難陀曰。寺外何故有大喧</a><a name="0263c18" id="0263c18">聲。阿難陀曰。勝慧河邊諸苾芻眾。皆共來</a><a name="0263c19" id="0263c19">至停在寺外。寺內諸人咸出迎接。更相問訊</a><a name="0263c20" id="0263c20">致此喧聲。于時世尊告阿難陀曰。汝今宜往</a><a name="0263c21" id="0263c21">告勝慧河邊諸苾芻眾。皆可還去勿住於此。</a><a name="0263c22" id="0263c22">于時尊者承佛教已。詣苾芻所告言具壽當</a><a name="0263c23" id="0263c23">知。世尊有教。仁等還去勿住於此。時彼聞已</a><a name="0263c24" id="0263c24">執持衣缽遊適人間。佛告諸苾芻曰。諸有村</a><a name="0263c25" id="0263c25">坊所居之處。若有勝慧河邊苾芻住者。近彼</a><a name="0263c26" id="0263c26">村坊所有人眾獲大善利。阿難陀聞復還寄</a><a name="0263c27" id="0263c27">信。苾芻重來如是至三。諸苾芻執持衣缽復</a><a name="0263c28" id="0263c28">往人間。爾時世尊復告諸苾芻曰。勝慧河邊</a><a name="0263c29" id="0263c29">苾芻住處人皆獲利時阿難陀聞佛頻讚復令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240263b.htm'><img src='up.gif' border=0></a>
<a href='T240264a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>