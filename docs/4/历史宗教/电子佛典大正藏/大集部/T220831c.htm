<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0831c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷37)</font> 安居揵度 <font face='Arial'>T22, p0831c</h2></font><hr>
<span class='old'>
</a><a name="0831b28" id="0831b28">見先已有占者不敢住。諸比丘以此白</a><a name="0831b29" id="0831b29">佛。佛言。不應不滅名便去。應滅名而去。</span><a name="0831c01" id="0831c01">爾時波斯匿王。邊國人民反叛。時王自領軍</a><a name="0831c02" id="0831c02">往討。諸比丘往邊國。彼間房舍迮狹。不</a><a name="0831c03" id="0831c03">相容受。諸比丘作如是言。佛敕我等應分</a><a name="0831c04" id="0831c04">臥具。諸比丘白佛。佛言。聽齊床分。若不</a><a name="0831c05" id="0831c05">容受。應等繩床分。若故不容受。應等臥處</a><a name="0831c06" id="0831c06">分若故不容受。應共分坐處。彼比丘移此</a><a name="0831c07" id="0831c07">定床褥臥具置餘房中。諸比丘往白佛。佛</a><a name="0831c08" id="0831c08">言。不應移轉。或有房多臥具。或有房少臥</a><a name="0831c09" id="0831c09">具。諸比丘以此因緣白佛。佛言。聽諸比丘</a><a name="0831c10" id="0831c10">語舊住人。若佛圖主。若經營人。若有三月</a><a name="0831c11" id="0831c11">安居得房者。問如是人等。然後得移轉臥</a><a name="0831c12" id="0831c12">具。諸比丘不還復臥具著本處便去。後比</a><a name="0831c13" id="0831c13">丘來。謂是此房臥具便用。諸比丘以此因緣</a><a name="0831c14" id="0831c14">往白佛。佛言。不應不還復臥具便去。應</a><a name="0831c15" id="0831c15">還復臥具而去。若不者應如法治。時有房</a><a name="0831c16" id="0831c16">舍缺壞。諸比丘有畏慎。佛不聽移轉臥具</a><a name="0831c17" id="0831c17">從此房至彼房。諸比丘以此因緣白佛。佛</a><a name="0831c18" id="0831c18">言。若房舍破壞。聽移此房臥具置餘</a><a name="0831c19" id="0831c19">房。彼移臥具不用而虫爛壞。諸比丘白佛。</a><a name="0831c20" id="0831c20">佛言應用。佛既聽用。彼不洗腳不拭腳。用</a><a name="0831c21" id="0831c21">作襯體衣。諸比丘以此因緣白佛。佛言。不</a><a name="0831c22" id="0831c22">應不洗腳不拭腳及作襯體衣。諸比丘畏</a><a name="0831c23" id="0831c23">慎以此白佛。佛言。不應用作襯體衣。故</a><a name="0831c24" id="0831c24">不敢手腳觸。諸比丘以此事白佛。佛言膝</a><a name="0831c25" id="0831c25">已上腋已下。不得襯體。手腳觸無苦。時諸</a><a name="0831c26" id="0831c26">檀越有布施諸比丘襯體衣。諸比丘畏慎</a><a name="0831c27" id="0831c27">不敢受。佛不聽用襯體衣。諸比丘白</a><a name="0831c28" id="0831c28">佛。佛言。聽隨檀越施意。若治房舍竟。先</a><a name="0831c29" id="0831c29">此房臥具。不還移來本處。諸比丘以此事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220831b.htm'><img src='up.gif' border=0></a>
<a href='T220832a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>