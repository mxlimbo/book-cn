<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0613a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷7)</font> 三十捨墮法之一 <font face='Arial'>T22, p0613a</h2></font><hr>
<span class='old'>
</a><a name="0612c28" id="0612c28">沙門釋子乃令眾人罰我錢五百。時舍衛城</a><a name="0612c29" id="0612c29">中有諸居士。不信佛法眾者盡共譏嫌言。</span><a name="0613a01" id="0613a01">沙門釋子不知止足無有慚愧。外自稱言</a><a name="0613a02" id="0613a02">我知正法。如是何有正法。乃令居士不</a><a name="0613a03" id="0613a03">赴集會輸錢五百。自今已去不應親近禮</a><a name="0613a04" id="0613a04">拜問訊承事供養。諸比丘聞。中有少欲知足</a><a name="0613a05" id="0613a05">行頭陀樂學戒知慚愧者。呵責跋難陀。</a><a name="0613a06" id="0613a06">云何汝乃令眾人罰長者錢五百。往至世尊</a><a name="0613a07" id="0613a07">所。頭面禮足具白世尊。世尊以此因緣集</a><a name="0613a08" id="0613a08">比丘僧。以無數方便呵責跋難陀言。汝所</a><a name="0613a09" id="0613a09">為非。非威儀非沙門法非淨行非隨順</a><a name="0613a10" id="0613a10">行。所不應為。云何跋難陀乃使長者為眾</a><a name="0613a11" id="0613a11">人罰錢五百。時世尊以無數方便呵責跋</a><a name="0613a12" id="0613a12">難陀已。告諸比丘。此癡人。多種有漏處最</a><a name="0613a13" id="0613a13">初犯戒。自今已去與比丘結戒。集十句義</a><a name="0613a14" id="0613a14">乃至正法久住。欲說戒者當如是說。若比</a><a name="0613a15" id="0613a15">丘若王若大臣若婆羅門若居士居士婦。遣</a><a name="0613a16" id="0613a16">使為比丘送衣價。持如是衣價與某甲</a><a name="0613a17" id="0613a17">比丘。彼使人至比丘所語比丘言。大德。今</a><a name="0613a18" id="0613a18">為汝故送是衣價受取。是比丘應語彼使</a><a name="0613a19" id="0613a19">如是言。我不應受此衣價。我若須衣合時</a><a name="0613a20" id="0613a20">清淨當受。彼使語比丘言。大德有執事人</a><a name="0613a21" id="0613a21">不須衣比丘應語言有。若僧伽藍民若優婆</a><a name="0613a22" id="0613a22">塞。此是比丘執事人。常為諸比丘執事。時彼</a><a name="0613a23" id="0613a23">使往至執事人所。與衣價已。還至比丘</a><a name="0613a24" id="0613a24">所作如是言。大德。所示某甲執事人。我已</a><a name="0613a25" id="0613a25">與衣價。大德知時往彼當得衣。須衣比丘</a><a name="0613a26" id="0613a26">當往執事人所若二反三反為作憶念。應語</a><a name="0613a27" id="0613a27">言。我須衣。若二反三反為作憶念。若得衣</a><a name="0613a28" id="0613a28">者善。若不得衣。四反五反六反在前默然</a><a name="0613a29" id="0613a29">立。若四反五反六反在前默然住得衣者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220612c.htm'><img src='up.gif' border=0></a>
<a href='T220613b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>