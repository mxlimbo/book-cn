<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0316c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷23)</font> 第三門第四子攝頌之餘 <font face='Arial'>T24, p0316c</h2></font><hr>
<span class='old'>
</a><a name="0316b28" id="0316b28">當此鬧時天授遂即將王上城。令其臥地以</a><a name="0316b29" id="0316b29">花鬘纏繞。從足至頂間無空處。即便推下既</span><a name="0316c01" id="0316c01">落城根。二犬俱食血肉皆盡白骨殘餘。時有</a><a name="0316c02" id="0316c02">鴟烏鵰鷲野干之屬食肉。禽獸舐啄殘骸。時</a><a name="0316c03" id="0316c03">大城中所有人眾驚惶震懾。傳云大王自立</a><a name="0316c04" id="0316c04">城上。觀其設會墮落城隅。因此命終被犬所</a><a name="0316c05" id="0316c05">食。人眾聞已號叫囂聲。拔髮椎胸喧滿城廓。</a><a name="0316c06" id="0316c06">時諸苾芻咸皆四散。或向餘處或詣給園。諸</a><a name="0316c07" id="0316c07">大臣等眾聚共議。何為大王而自上城。城下</a><a name="0316c08" id="0316c08">何因有犬來食諸臣僉議見花鬘線。方知定</a><a name="0316c09" id="0316c09">是天授。豫為惡計殺我大王。既生忿怒即以</a><a name="0316c10" id="0316c10">紫礦作室。令天授入中以火焚燒受苦而卒。</a><a name="0316c11" id="0316c11">故知怨讎相報未有休日。時諸苾芻咸起疑</a><a name="0316c12" id="0316c12">心請世尊曰。大德。其出光王先作何業。由彼</a><a name="0316c13" id="0316c13">業力生被犬食。佛言諸苾芻。此出光王昔自</a><a name="0316c14" id="0316c14">造業因緣會遇。成熟現前如瀑流水無能遮</a><a name="0316c15" id="0316c15">礙。出光作業誰當代受。諸苾芻。凡所作業。非</a><a name="0316c16" id="0316c16">於外四大而得成熟。但於自己蘊界處中。受</a><a name="0316c17" id="0316c17">苦樂報。如有頌言</a><a name="0316c18" id="0316c18"><p class='lg'>　　假令經百劫　　　所作業不亡</a><br><a name="0316c19" id="0316c19">　　因緣會遇時　　　果報還自受　</p></a><a name="0316c20" id="0316c20"><p>汝等苾芻。乃往古昔於一都城。有婆羅門大</a><a name="0316c21" id="0316c21">臣依彼而住。當時無佛。有獨覺者出現於世。</a><a name="0316c22" id="0316c22">憐愍貧窮樂居靜處。世間唯有此一福田。有</a><a name="0316c23" id="0316c23">一獨覺遊行人間。遇至此城於一靜林依而</a><a name="0316c24" id="0316c24">止宿。至天曉已執持衣缽入城乞食。時彼大</a><a name="0316c25" id="0316c25">臣將諸犬等出城遊獵。見此獨覺一無愆犯</a><a name="0316c26" id="0316c26">有大人相。遂放犬令食。諸苾芻。於汝意云何。</a><a name="0316c27" id="0316c27">勿為異念。彼大臣者豈異人乎。今出光是。</a><a name="0316c28" id="0316c28">於無罪過聖人之所。放犬令食。以斯業力五</a><a name="0316c29" id="0316c29">百生中。常遭犬食而取命終。汝等苾芻當知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240316b.htm'><img src='up.gif' border=0></a>
<a href='T240317a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>