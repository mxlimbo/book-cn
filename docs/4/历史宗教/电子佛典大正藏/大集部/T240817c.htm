<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0817c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷3)</font> <font face='Arial'>T24, p0817c</h2></font><hr>
<span class='old'>
</a><a name="0817b28" id="0817b28">以種種香湯沐浴佛身。先用劫波纏如來身。</a><a name="0817b29" id="0817b29">復用五百張細軟白疊纏之。以酥油香</span><a name="0817c01" id="0817c01">油著鐵棺中。然後安如來身。復取種種香木</a><a name="0817c02" id="0817c02">聚積成[<a href='javascript:showpic("images/032436.gif")'>卄/積</a>]。復搗種種末香著於[<a href='javascript:showpic("images/032436.gif")'>卄/積</a>]上。有一力</a><a name="0817c03" id="0817c03">士捉炬火欲然之。諸天即滅不令得然。阿那</a><a name="0817c04" id="0817c04">律語諸力士。汝等不須疲苦。諸天不欲令然。</a><a name="0817c05" id="0817c05">力士即問阿那律言。諸天何故不欲令然。阿</a><a name="0817c06" id="0817c06">那律言。諸天欲令摩訶迦葉見如來身。當於</a><a name="0817c07" id="0817c07">爾時。天雨曼陀羅花供養如來。有一時阿跋</a><a name="0817c08" id="0817c08">外道從如來邊得一曼陀羅花。持此花向波</a><a name="0817c09" id="0817c09">婆國。至波婆國道中。見摩訶迦葉與五百</a><a name="0817c10" id="0817c10">徒眾隨道而行。迦葉問言。從何處來。答言。從</a><a name="0817c11" id="0817c11">拘尸那竭城來。復問言。見吾大師如來不。答</a><a name="0817c12" id="0817c12">言。汝師入涅槃已經七日。諸天雨花供養如</a><a name="0817c13" id="0817c13">來。此花是也</a><a name="0817c14" id="0817c14"><p>摩訶迦葉悲慘不樂。諸弟子等皆惋轉於地。</a><a name="0817c15" id="0817c15">如失水魚頭著塵土。各各而言。我等從今永</a><a name="0817c16" id="0817c16">失蔭覆。如是種種說辭非一。跋難陀釋子諫</a><a name="0817c17" id="0817c17">諸比丘。不須愁惱。世尊在時禁制非一。今入</a><a name="0817c18" id="0817c18">涅槃。我等自由欲作不作。各任其性何須惱</a><a name="0817c19" id="0817c19">也。摩訶迦葉。聞此之言倍生悲慘。而復說言。</a><a name="0817c20" id="0817c20">如來者是論中師子。所說法輪無能壞者。復</a><a name="0817c21" id="0817c21">能降伏一切外道。於一切法悉得自在。法王</a><a name="0817c22" id="0817c22">法主如來應供正遍知。雖入涅槃其日未久。</a><a name="0817c23" id="0817c23">云何惡人於大眾中無慚愧心發如此言。摩</a><a name="0817c24" id="0817c24">訶迦葉作此惋歎已。與五百比丘向如來所。</a><a name="0817c25" id="0817c25">到已語阿難言。我今欲見如來之身。阿難答</a><a name="0817c26" id="0817c26">言。如來身者。諸力士等。用劫貝及與白疊。</a><a name="0817c27" id="0817c27">纏如來身安置棺中。種種香木積聚成[<a href='javascript:showpic("images/032436.gif")'>卄/積</a>]。云</a><a name="0817c28" id="0817c28">何可見。作是言已。如來神力故雙足出現。迦</a><a name="0817c29" id="0817c29">葉看如來足見有垢著。問阿難言。如來足上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240817b.htm'><img src='up.gif' border=0></a>
<a href='T240818a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>