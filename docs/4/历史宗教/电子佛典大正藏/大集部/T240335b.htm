<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0335b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷27)</font> 第六門第四子攝頌之餘明大藥事 <font face='Arial'>T24, p0335b</h2></font><hr>
<span class='old'>
</a><a name="0335a28" id="0335a28">不出。王無後嗣不知立誰。時諸群臣咸皆訪</a><a name="0335a29" id="0335a29">問。誰堪為主我今欲立。時大臣等於樹陰下。</span><a name="0335b01" id="0335b01">見彼丈夫瑰偉異常人間罕匹。日光雖度樹</a><a name="0335b02" id="0335b02">影不移。眾人共觀咸歎希有。此善男子妙</a><a name="0335b03" id="0335b03">相端嚴更無過者。樹影留覆固是非凡。可觸</a><a name="0335b04" id="0335b04">令寤。彼既覺已。問諸人曰。何故相驚。答曰仁</a><a name="0335b05" id="0335b05">合為王故相覺耳。報曰覺王之法豈合如然。</a><a name="0335b06" id="0335b06">諸人問曰。其法如何。答曰先奏美音漸令覺</a><a name="0335b07" id="0335b07">悟。群臣聞已作如是念。此非貧子定出高門。</a><a name="0335b08" id="0335b08">即共問曰。仁住何方誰家之子</a><a name="0335b09" id="0335b09"><p>時彼王子年雖弱冠。壯氣先成如師子王。高</a><a name="0335b10" id="0335b10">聲爽亮自述祖宗。告諸人曰。我昔先主名曰</a><a name="0335b11" id="0335b11">善生。子號足飲食。我是其兒。名多足食。時六</a><a name="0335b12" id="0335b12">大臣聞是語已。皆生踊躍咸云。我等今者還</a><a name="0335b13" id="0335b13">得本王。盛備威儀廣陳音樂。千軍萬眾從</a><a name="0335b14" id="0335b14">入城中。灌頂稱王化洽黎庶。舊多足食斯名</a><a name="0335b15" id="0335b15">遂隱。由宗重起號曰重興。年幼為王。諸臣見</a><a name="0335b16" id="0335b16">慢。所有敕令多不奉行。王於暇日出城遊觀。</a><a name="0335b17" id="0335b17">聚落居人並皆存問。此等是誰所管封邑。答</a><a name="0335b18" id="0335b18">曰咸是某甲大臣所有。便生念曰。城邑聚落</a><a name="0335b19" id="0335b19">咸屬大臣。我雖是王但有宮闈及食而已。自</a><a name="0335b20" id="0335b20">餘國產並皆無分。有乖國憲將如之何。時有</a><a name="0335b21" id="0335b21">天神知王所念。空中告曰。王不須憂。於此</a><a name="0335b22" id="0335b22">國中有一都處名曰滿財。城內有人名曰圓</a><a name="0335b23" id="0335b23">滿。當生一子號為大藥。成立之後與王共理。</a><a name="0335b24" id="0335b24">臨機制斷無遠不伏。王極快樂垂拱安神。時</a><a name="0335b25" id="0335b25">王令使往滿財城。訪問圓滿為有為無。若其</a><a name="0335b26" id="0335b26">有者應觀彼妻為有娠不。使者受命即往尋</a><a name="0335b27" id="0335b27">求。見其夫主問婦有娠。使還奏曰。是事非謬。</a><a name="0335b28" id="0335b28">彼婦懷娠。王既聞已即令使去。召圓滿來善</a><a name="0335b29" id="0335b29">言慰喻。即以此城賜為封邑。告曰汝婦有娠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240335a.htm'><img src='up.gif' border=0></a>
<a href='T240335c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>