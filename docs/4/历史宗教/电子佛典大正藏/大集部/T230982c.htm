<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0982c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷14)</font> 與無衣外道男女食學處第二十九 <font face='Arial'>T23, p0982c</h2></font><hr>
<span class='old'>
</a><a name="0982b28" id="0982b28">芻尼。自手授與無衣外道及餘外道男女食</a><a name="0982b29" id="0982b29">者。波逸底迦</span><a name="0982c01" id="0982c01"><p>尼謂此法中人。自手等者。謂以手授食。食義</a><a name="0982c02" id="0982c02">同前。無衣者。謂是露形之儔。及餘雜類外道。</a><a name="0982c03" id="0982c03">得波逸底迦。餘義如上。此中犯相。若苾芻尼</a><a name="0982c04" id="0982c04">自手與食。皆得墮罪。若是親族。或是病人。與</a><a name="0982c05" id="0982c05">者無犯。或欲以食因緣除彼惡見。與亦無犯</a><a name="0982c06" id="0982c06"><p><b>　　<A NAME="n761"></A>觀軍學處第三十</b></a><a name="0982c07" id="0982c07"><p>緣在室羅伐城。時勝光大王。令一大將領</a><a name="0982c08" id="0982c08">兵征伐。時六眾苾芻聞兵欲去。共相告曰。我</a><a name="0982c09" id="0982c09">等宜觀。便往路所見象軍來。問曰。何去。答</a><a name="0982c10" id="0982c10">云。聖者。今有邊隅不臣。王命我等往伐。六</a><a name="0982c11" id="0982c11">眾報曰。看汝形勢有去無歸。汝等暫還與宗</a><a name="0982c12" id="0982c12">親取別。以苣勝水共相祭祀方可從軍。廣說</a><a name="0982c13" id="0982c13">乃至世尊問實訶責。告諸苾芻。我為二部弟</a><a name="0982c14" id="0982c14">子制其學處。應如是說</a><a name="0982c15" id="0982c15"><p>若復苾芻尼。往觀整裝軍者。波逸底迦</a><a name="0982c16" id="0982c16"><p>尼謂此法中人。整裝軍者。謂將欲戰整帶甲</a><a name="0982c17" id="0982c17"><span class='corr'>冑</span>裝束軍儀。有一類軍。謂唯有象。有二類軍。</a><a name="0982c18" id="0982c18">謂兼以馬。有三類軍。謂兼以車。有四類軍。謂</a><a name="0982c19" id="0982c19">兼以步。往觀者。謂向其處。結罪如上。此中犯</a><a name="0982c20" id="0982c20">相</a><a name="0982c21" id="0982c21"><p>若苾芻尼。觀整裝軍者。得波逸底迦。若苾芻</a><a name="0982c22" id="0982c22">尼。為行乞食路見軍來。或時寺近大路。或軍</a><a name="0982c23" id="0982c23">入寺。或苾芻尼為王所喚。或夫人太子大臣</a><a name="0982c24" id="0982c24">及諸人等所請。設見軍時並皆無犯。若見軍</a><a name="0982c25" id="0982c25">時不應說其好惡。又八難緣隨一現前。見亦</a><a name="0982c26" id="0982c26">無犯</a><a name="0982c27" id="0982c27"><p class='lg'>　　第四攝頌曰　　　觀軍二打擬</a><br><a name="0982c28" id="0982c28">　　覆罪詣俗家　　　然火與欲過</a><br><a name="0982c29" id="0982c29">　　說欲非障法　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230982b.htm'><img src='up.gif' border=0></a>
<a href='T230983a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>