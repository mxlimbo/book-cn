<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0090a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷12)</font> 明九十波夜提法之一 <font face='Arial'>T23, p0090a</h2></font><hr>
<span class='old'>
</a><a name="0089c28" id="0089c28">念。我若住中過一宿不食。得突吉羅。我寧</a><a name="0089c29" id="0089c29">當去。去已道中病更增劇。漸漸遊行到舍衛</span><a name="0090a01" id="0090a01">國詣佛所。頭面禮足一面坐。諸佛常法。有客</a><a name="0090a02" id="0090a02">比丘來。以如是語問諸比丘。忍不足不。安</a><a name="0090a03" id="0090a03">樂住不。乞食不難。道路不疲耶。佛以是語</a><a name="0090a04" id="0090a04">問舍利弗。忍不足不。安樂住不。乞食不</a><a name="0090a05" id="0090a05">難。道路不疲耶。舍利弗言。世尊。乞食易得。</a><a name="0090a06" id="0090a06">但不可忍道路疲極。以是事向佛廣說。佛以</a><a name="0090a07" id="0090a07">是事集比丘僧。種種因緣讚戒讚持戒。讚戒</a><a name="0090a08" id="0090a08">讚持戒已。語諸比丘。從今是戒應如是說。若</a><a name="0090a09" id="0090a09">比丘不病。福德舍過一食。波逸提。病者。乃</a><a name="0090a10" id="0090a10">至從一聚落至一聚落。身傷破乃至竹葉所</a><a name="0090a11" id="0090a11">傷。皆名為病。是中犯者。若比丘無病。住福</a><a name="0090a12" id="0090a12">德舍過一食。波逸提。若過一宿不食者。突</a><a name="0090a13" id="0090a13">吉羅。若餘處宿是中食。波逸提。不犯者。一夜</a><a name="0090a14" id="0090a14">宿一食。若病。若福德舍是親里作。若先請。若</a><a name="0090a15" id="0090a15">住福德舍待伴欲入險道。若多有福德舍。若</a><a name="0090a16" id="0090a16">知福德舍人留住。皆不犯(三十二竟)</a><a name="0090a17" id="0090a17"><p class='juan'>
十誦律卷第十二</p>
</a><a name="0090a18" id="0090a18"></a><a name="0090a19" id="0090a19"></a><a name="0090a20" id="0090a20"><p class='juan'>
十誦律卷第十三(第二誦之七)</a><a name="0090a21" id="0090a21"></a><a name="0090a22" id="0090a22"><p><span class='byline'>　　　　後秦北印度三藏弗若多羅譯</span><br></a><a name="0090a23" id="0090a23"><p><b>　　<A NAME="n28"></A>九十波逸提之五</b></p>
</a><a name="0090a24" id="0090a24"><p>佛在舍衛國。爾時有一婆羅門。有女睞眼。即</a><a name="0090a25" id="0090a25">名睞眼。夫家遣使來迎。時女父母婆羅門</a><a name="0090a26" id="0090a26">言。小待。作煎餅竟送。時世飢儉。是婆羅</a><a name="0090a27" id="0090a27">門勤苦求煎餅具作餅。跋難陀釋子常出入</a><a name="0090a28" id="0090a28">其家。語其大眾言。隨我所入舍汝等皆隨</a><a name="0090a29" id="0090a29">我入。若我得食汝等亦次第得。時跋難陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230089c.htm'><img src='up.gif' border=0></a>
<a href='T230090b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>