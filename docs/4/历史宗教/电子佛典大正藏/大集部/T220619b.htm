<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0619b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷8)</font> 三十捨墮法之一 <font face='Arial'>T22, p0619b</h2></font><hr>
<span class='old'>
</a><a name="0619a28" id="0619a28">寶珠瓔。不著飾好。汝今當知。若應捉金銀</a><a name="0619a29" id="0619a29">若錢。不離珠瓔珍寶。亦應受五欲。若受</span><a name="0619b01" id="0619b01">五欲。非沙門釋子法。大臣。汝今當知。若見</a><a name="0619b02" id="0619b02">沙門釋子以我為師。而捉金銀若錢珍寶。</a><a name="0619b03" id="0619b03">則決定知非沙門釋子法。我有如是言。比</a><a name="0619b04" id="0619b04">丘若為作屋故求材木竹草樹皮得受。不</a><a name="0619b05" id="0619b05">應自為身受。大臣當知。日月有四患。不明</a><a name="0619b06" id="0619b06">不淨不能有所照亦無威神。云何為四。阿</a><a name="0619b07" id="0619b07">修羅煙雲塵霧是日月大患。若遇此患者不</a><a name="0619b08" id="0619b08">明不淨不能有所照亦無威神。沙門婆羅</a><a name="0619b09" id="0619b09">門亦有四患。不明不淨不能有所照亦無</a><a name="0619b10" id="0619b10">威神亦復如是。云何為四。若沙門婆羅門</a><a name="0619b11" id="0619b11">不捨飲酒不捨婬欲不捨手持金銀不</a><a name="0619b12" id="0619b12">捨邪命自活。是謂沙門婆羅門四大患。能</a><a name="0619b13" id="0619b13">令沙門婆羅門不明不淨不能有所照亦</a><a name="0619b14" id="0619b14">無威神。諸比丘聞。其中有少欲知足行頭</a><a name="0619b15" id="0619b15">陀樂學戒知慚愧者。嫌責跋難陀已。往</a><a name="0619b16" id="0619b16">世尊所頭面作禮在一面坐。以此因緣具</a><a name="0619b17" id="0619b17">白世尊。世尊爾時以此因緣集比丘僧。以</a><a name="0619b18" id="0619b18">無數方便呵責跋難陀。汝所為非。非威儀</a><a name="0619b19" id="0619b19">非沙門法非淨行非隨順行。所不應為。</a><a name="0619b20" id="0619b20">云何自手持錢。著肆上而去耶。呵責已告</a><a name="0619b21" id="0619b21">諸比丘。此癡人多種有漏處最初犯戒。自今</a><a name="0619b22" id="0619b22">已去與比丘結戒。集十句義乃至正法久</a><a name="0619b23" id="0619b23">住。欲說戒者當如是說。若比丘自手捉錢</a><a name="0619b24" id="0619b24">若金銀若教人捉若置地。受者尼薩耆波逸</a><a name="0619b25" id="0619b25">提。比丘義如上。錢者上有文像。若比丘自</a><a name="0619b26" id="0619b26">手捉金銀若錢。教人捉若置地。受尼薩耆</a><a name="0619b27" id="0619b27">波逸提。此應捨。是中捨者。若彼有信樂守</a><a name="0619b28" id="0619b28">園人若優婆塞。當語言。此是我所不應汝</a><a name="0619b29" id="0619b29">當知之。若彼人取還與比丘者。比丘當<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220619a.htm'><img src='up.gif' border=0></a>
<a href='T220619c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>