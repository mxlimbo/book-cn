<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0745a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷26)</font> 一百七十八單提法之一 <font face='Arial'>T22, p0745a</h2></font><hr>
<span class='old'>
</a><a name="0744c28" id="0744c28">一波逸提若同一褥別被突吉羅。若同一被</a><a name="0744c29" id="0744c29">別褥突吉羅。比丘突吉羅。式叉摩那沙彌沙</span><a name="0745a01" id="0745a01">彌尼突吉羅。是謂為犯。不犯者。若有一敷</a><a name="0745a02" id="0745a02">若草若葉敷各別敷臥氈。若寒時同一被內</a><a name="0745a03" id="0745a03">各著襯身衣。或病倒地。或為強力者所執。</a><a name="0745a04" id="0745a04">或被繫或命難或梵行難不犯。不犯者。最初</a><a name="0745a05" id="0745a05">未制戒。癡狂心亂痛惱所纏(九十一)</a><a name="0745a06" id="0745a06"><p>爾時婆伽婆。在舍衛國祇樹給孤獨園。時六</a><a name="0745a07" id="0745a07">群比丘尼。為惱故先住後至後至先住。故在</a><a name="0745a08" id="0745a08">前誦經問義教授。時諸比丘尼聞。其中有少</a><a name="0745a09" id="0745a09">欲知足行頭陀樂學戒知慚愧者。嫌責六</a><a name="0745a10" id="0745a10">群比丘尼。云何汝等。為惱故先住後至後至</a><a name="0745a11" id="0745a11">先住在前誦經問義教授。時諸比丘尼往白</a><a name="0745a12" id="0745a12">諸比丘。諸比丘往白世尊。世尊爾時以此因</a><a name="0745a13" id="0745a13">緣集比丘僧。呵責六群比丘尼。云何汝等。</a><a name="0745a14" id="0745a14">為惱故先住後至後至先住在前誦經問義</a><a name="0745a15" id="0745a15">教授耶。時世尊以無數方便呵責六群比丘</a><a name="0745a16" id="0745a16">尼已告諸比丘。此六群比丘尼多種有漏處</a><a name="0745a17" id="0745a17">最初犯戒。自今已去與比丘尼結戒。集十</a><a name="0745a18" id="0745a18">句義乃至正法久住。欲說戒者當如是說。</a><a name="0745a19" id="0745a19">若比丘尼為惱故先住後至後至先住在前</a><a name="0745a20" id="0745a20">誦經問義教授波逸提。如是世尊與比丘尼</a><a name="0745a21" id="0745a21">戒結。彼比丘尼。亦不知是先住非先住。不</a><a name="0745a22" id="0745a22">知後至非後至。後乃知。其中或有作波逸</a><a name="0745a23" id="0745a23">提懺者。或有疑者。不知者不犯。自今</a><a name="0745a24" id="0745a24">已去當如是結戒。若比丘尼知先住後至</a><a name="0745a25" id="0745a25">後至先住。為惱故在前誦經問義教授者波</a><a name="0745a26" id="0745a26">逸提。比丘尼義如上。彼比丘尼知先住後</a><a name="0745a27" id="0745a27">至後至先住。為惱故在前誦經問義教授。說</a><a name="0745a28" id="0745a28">而了了者波逸提。不了了者突吉羅。比丘突</a><a name="0745a29" id="0745a29">吉羅。式叉摩那沙彌沙彌尼突吉羅。是謂為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220744c.htm'><img src='up.gif' border=0></a>
<a href='T220745b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>