<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0014a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷3)</font> 明十三僧殘法之初 <font face='Arial'>T23, p0014a</h2></font><hr>
<span class='old'>
</a><a name="0013c28" id="0013c28">別房舍中有好床榻。被褥敷好獨坐床。掃灑</a><a name="0013c29" id="0013c29">內外皆悉淨潔。以淨水瓶盛滿冷水。常用水</span><a name="0014a01" id="0014a01">瓶盛滿冷水。是迦留陀夷。婬欲發時便自出</a><a name="0014a02" id="0014a02">精。離急熱故得安快住。後時迦留陀夷知識</a><a name="0014a03" id="0014a03">比丘來。共相問訊在一面坐。語迦留陀夷。汝</a><a name="0014a04" id="0014a04">忍不足不。安樂住不。不乏不。答言。忍足安</a><a name="0014a05" id="0014a05">樂住不乏。問曰。云何忍足安樂住不乏。答</a><a name="0014a06" id="0014a06">言。諸長老。我有別房好床被褥。淨水瓶常</a><a name="0014a07" id="0014a07">用水瓶。皆滿冷水。掃灑內外皆悉淨潔。敷好</a><a name="0014a08" id="0014a08">獨坐床。婬欲發時便自出精。離急熱故得安</a><a name="0014a09" id="0014a09">快住。諸長老。以是因緣故。忍足安樂住不</a><a name="0014a10" id="0014a10">乏。諸比丘言。汝非忍非足。實苦惱行以為</a><a name="0014a11" id="0014a11">安樂。汝所作事非沙門法。不隨順道不清</a><a name="0014a12" id="0014a12">淨行。出家之人所不應作。汝不知佛世尊</a><a name="0014a13" id="0014a13">以種種因緣呵欲欲想。種種因緣讚歎離欲</a><a name="0014a14" id="0014a14">除滅欲熱。佛常說法教人離欲。汝尚不應生</a><a name="0014a15" id="0014a15">心。何況乃作起欲恚癡結縛根本不淨惡業。</a><a name="0014a16" id="0014a16">諸比丘種種呵已向佛廣說。佛以是事集比</a><a name="0014a17" id="0014a17">丘僧。知而故問迦留陀夷。汝實作是事不。答</a><a name="0014a18" id="0014a18">言。實作世尊。佛以種種因緣呵責。汝所作事</a><a name="0014a19" id="0014a19">非沙門法。不隨順道不清淨行。出家之人所</a><a name="0014a20" id="0014a20">不應作。汝癡人。汝不知我以種種因緣呵欲</a><a name="0014a21" id="0014a21">欲想。種種因緣讚歎離欲除滅欲熱。我常說</a><a name="0014a22" id="0014a22">法教人離欲。汝尚不應生心。何況乃作起欲</a><a name="0014a23" id="0014a23">恚癡結縛根本不淨惡業。汝癡人。以此手受</a><a name="0014a24" id="0014a24">他信施供養。云何復以此手作不淨行。佛如</a><a name="0014a25" id="0014a25">是種種呵已語諸比丘。以十利故與諸比丘</a><a name="0014a26" id="0014a26">結戒。從今是戒應如是說。若比丘故出精僧</a><a name="0014a27" id="0014a27">伽婆尸沙。佛結是戒已。諸比丘夢中精出心</a><a name="0014a28" id="0014a28">生疑悔。往阿難所頭面禮足一面坐已語阿難</a><a name="0014a29" id="0014a29">言。世尊結戒出精者僧伽婆尸沙。今諸比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230013c.htm'><img src='up.gif' border=0></a>
<a href='T230014b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>