<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0606a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷6)</font> 三十捨墮法之一 <font face='Arial'>T22, p0606a</h2></font><hr>
<span class='old'>
</a><a name="0605c28" id="0605c28">其父言。此是汝女耶。答曰。是我女。復問</a><a name="0605c29" id="0605c29">能嫁與我不。報曰可爾。長者問索幾許物</span><a name="0606a01" id="0606a01">耶。其父報言。與我百千兩金即便與之。其</a><a name="0606a02" id="0606a02">父便莊嚴其女。從鬱禪國還至波羅奈。</a><a name="0606a03" id="0606a03">時蓮華色遙見。便作所生女想視之。此女</a><a name="0606a04" id="0606a04">見蓮華色亦作其母意視之。遂久狎習。蓮</a><a name="0606a05" id="0606a05">華色與女梳頭。問言。汝是何國人誰家女</a><a name="0606a06" id="0606a06">耶。答言。我是鬱禪國人。復問家在何處在</a><a name="0606a07" id="0606a07">何里巷門為那向父為是誰。其女報言。我</a><a name="0606a08" id="0606a08">家在某處里巷某處門向某處父名某甲。</a><a name="0606a09" id="0606a09">復問。汝母何姓。女報言。我不識母。但聞人</a><a name="0606a10" id="0606a10">言。母名蓮華色。少捨我去。時蓮華色心自</a><a name="0606a11" id="0606a11">念言。此即是我女。便自怨責。咄何用女人</a><a name="0606a12" id="0606a12">身為。云何今日母子復共一夫。即捨彼家</a><a name="0606a13" id="0606a13">而去。往至羅閱城迦蘭陀竹園。爾時世尊。</a><a name="0606a14" id="0606a14">與無數大眾圍遶說法。遙見世尊。顏貌端</a><a name="0606a15" id="0606a15">正諸根寂定得上調伏如調龍象如水澄</a><a name="0606a16" id="0606a16">清無有塵穢。見已發歡喜心。至世尊所頭</a><a name="0606a17" id="0606a17">面禮足在一面立。時世尊漸為說微妙法。</a><a name="0606a18" id="0606a18">說施說持戒生天之福。呵欲不淨讚歎出</a><a name="0606a19" id="0606a19">離。復說四諦苦集盡道具足分別。時蓮華色</a><a name="0606a20" id="0606a20">即於座上得法眼淨。譬如新淨。白疊無</a><a name="0606a21" id="0606a21">有塵垢易以為色。蓮華色得法清淨亦</a><a name="0606a22" id="0606a22">復如是。見法得法得成果證。前白佛言。願</a><a name="0606a23" id="0606a23">世尊。聽我出家。於佛法中修清淨行。佛告</a><a name="0606a24" id="0606a24">阿難言。汝將此蓮華色到摩訶波闍波提</a><a name="0606a25" id="0606a25">所令度之。阿難即受佛教。將詣摩訶波闍</a><a name="0606a26" id="0606a26">波提所語言。世尊有教令。汝度此婦人。</a><a name="0606a27" id="0606a27">即度令出家。彼於異時思惟。日進逮得阿</a><a name="0606a28" id="0606a28">羅漢有大神力。時有眾多比丘尼在空閑</a><a name="0606a29" id="0606a29">處住。時蓮華色比丘尼別在一林中坐思<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220605c.htm'><img src='up.gif' border=0></a>
<a href='T220606b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>