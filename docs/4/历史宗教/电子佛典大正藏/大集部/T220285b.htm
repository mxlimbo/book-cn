<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0285b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0285b</h2></font><hr>
<span class='old'>
</a><a name="0285a28" id="0285a28">種種因緣。呵責自用讚歎不自用。汝今云何</a><a name="0285a29" id="0285a29">自用反戾。此非法非律。非是佛教。不可以</span><a name="0285b01" id="0285b01">是長養善法。諸比丘白佛言。世尊。云何是闡</a><a name="0285b02" id="0285b02">陀比丘而自用意作是言。唯有佛語。我當受</a><a name="0285b03" id="0285b03">佛語。諸比丘。是闡陀比丘。不但今日不受餘</a><a name="0285b04" id="0285b04">人語。但信我語。過去世時。亦曾如是。諸比</a><a name="0285b05" id="0285b05">丘白佛言。已曾爾耶。唯願樂聞。佛言。如是。</a><a name="0285b06" id="0285b06">過去世時有城。名波羅奈。國名伽尸。爾時有</a><a name="0285b07" id="0285b07">一長者。有奴字阿磨由。為性兇惡。爾時長</a><a name="0285b08" id="0285b08">者與諸婆羅門子遊戲園林。諸從人輩皆在</a><a name="0285b09" id="0285b09">園門外住。時阿磨由在園門外。打諸從人</a><a name="0285b10" id="0285b10">時。諸從人被打者。各告其主。時諸婆羅門</a><a name="0285b11" id="0285b11">子盡出呵之。時阿磨由不受其語。答諸婆羅</a><a name="0285b12" id="0285b12">門子言。不隨汝語我大家來。呵我者。當受其</a><a name="0285b13" id="0285b13">語遂打不止即來。告阿摩由主。阿摩由主生</a><a name="0285b14" id="0285b14">得天眼。觀是鬥處下有金銀伏藏。其他凶故</a><a name="0285b15" id="0285b15">令其鬥耳。即往訶之。時奴即止。佛告諸比</a><a name="0285b16" id="0285b16">丘。爾時長者豈異人乎。即我身是。爾時阿</a><a name="0285b17" id="0285b17">摩由者。今闡陀比丘是。諸比丘白佛言。世</a><a name="0285b18" id="0285b18">尊。云何是闡陀恃怙世尊。陵於他人。佛言。比</a><a name="0285b19" id="0285b19">丘是闡陀比丘。不但今日恃我輕於他人。過</a><a name="0285b20" id="0285b20">去世時。已曾恃我輕於他人。諸比丘白佛言。</a><a name="0285b21" id="0285b21">已曾爾耶。佛言。如是。過去世時有城名波羅</a><a name="0285b22" id="0285b22">奈。國名伽尸。時有弗盧醯大學婆羅門。為</a><a name="0285b23" id="0285b23">國王師。常教學五百童子。時婆羅門家生一</a><a name="0285b24" id="0285b24">奴。名迦羅呵常使供給諸童子等。婆羅門法。</a><a name="0285b25" id="0285b25">餘姓不得妄聞。以奴親近供養故。得在其</a><a name="0285b26" id="0285b26">邊。為諸童子說婆羅門法。是奴利根聞說法</a><a name="0285b27" id="0285b27">言盡能憶持。此奴一時共諸童子。小有嫌恨。</a><a name="0285b28" id="0285b28">便走他國。詐自稱言我是弗盧醯婆羅門子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220285a.htm'><img src='up.gif' border=0></a>
<a href='T220285c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>