<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0353c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷16)</font> 明單提九十二事法之一 <font face='Arial'>T22, p0353c</h2></font><hr>
<span class='old'>
</a><a name="0353b28" id="0353b28">多人言。沙門瞿曇上座法。應咒願。爾時世</a><a name="0353b29" id="0353b29">尊在九十六種道中。不自高顯。不輕他人。隨</span><a name="0353c01" id="0353c01">順咒願。如生經中廣說。爾時世尊復廣為眾</a><a name="0353c02" id="0353c02">人隨順說法。示教利喜。歡喜而去。佛還祇洹。</a><a name="0353c03" id="0353c03">告諸比丘。依止舍衛城住者。皆悉令集。以</a><a name="0353c04" id="0353c04">十利故。與諸比丘制戒。乃至已聞者當重聞。</a><a name="0353c05" id="0353c05">若比丘處處食。除餘時波夜提。餘時者。病時</a><a name="0353c06" id="0353c06">衣時。是名餘時。比丘者。如上說。處處食者。</a><a name="0353c07" id="0353c07">數數食。除餘時者。病時。病者。熱病風冷。如</a><a name="0353c08" id="0353c08">是等病。若食已更食。身得安隱食者。無罪。衣</a><a name="0353c09" id="0353c09">時者。無迦絺那衣。一月有迦絺那衣。五月彼</a><a name="0353c10" id="0353c10">衣中間得捨五戒無罪。所謂別眾食處處食。</a><a name="0353c11" id="0353c11">不白離同食處。畜長衣離衣宿。餘時者。世</a><a name="0353c12" id="0353c12">尊說無罪。波夜提者。如上說。比丘要當知日</a><a name="0353c13" id="0353c13">數應施食。知臘數憶所受持衣。別眾食病不</a><a name="0353c14" id="0353c14">病。若人問今日幾。不得逆問昨日是幾日。當</a><a name="0353c15" id="0353c15">知月一日二日。乃至十四十五日。月大月小</a><a name="0353c16" id="0353c16">悉應知。比丘清旦當作施食念今日得食</a><a name="0353c17" id="0353c17">施某甲。某甲於我不計。我當食如是三說。</a><a name="0353c18" id="0353c18">日日自憶。若干臘數。當憶受持。三衣及不受</a><a name="0353c19" id="0353c19">作淨施者。念別眾食。若病若不病。齊幾名</a><a name="0353c20" id="0353c20">為比丘食。若麥飯三缽他邏。若糗二缽他邏。</a><a name="0353c21" id="0353c21">若一缽他邏米作飯魚肉。若一缽若半缽。是</a><a name="0353c22" id="0353c22">中若得一一。是名比丘食若僧伽藍中作食。</a><a name="0353c23" id="0353c23">食未熟。若比丘受糗作糗漿飲犯處處食。得</a><a name="0353c24" id="0353c24">波夜提。若作施食法。若病不犯。若衣時者。</a><a name="0353c25" id="0353c25">二俱不犯。若外有請家者。即名比丘食。比丘</a><a name="0353c26" id="0353c26">爾時倩人迎食。迎食未至。比丘若受糗作糗</a><a name="0353c27" id="0353c27">漿送食至送食。比丘若知戒相者。應小住。</a><a name="0353c28" id="0353c28">待彼比丘作施食法己。然後授食。若送食比</a><a name="0353c29" id="0353c29">丘不知。戒相。便疾授食。不容作施食法者。比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220353b.htm'><img src='up.gif' border=0></a>
<a href='T220354a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>