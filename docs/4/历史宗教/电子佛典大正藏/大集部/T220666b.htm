<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0666b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷15)</font> 九十單提法之一 <font face='Arial'>T22, p0666b</h2></font><hr>
<span class='old'>
</a><a name="0666a28" id="0666a28">迦留陀夷。本處俗時有同友白衣婦。顏貌</a><a name="0666a29" id="0666a29">端正名曰齋。迦留陀夷亦復顏色端正。</span><a name="0666b01" id="0666b01">時迦留陀夷繫意在彼齋憂婆私所。齋</a><a name="0666b02" id="0666b02">憂婆私亦繫意在迦留陀夷所。時迦留陀</a><a name="0666b03" id="0666b03">夷到時著衣持缽。往至齋憂婆私家就座</a><a name="0666b04" id="0666b04">而坐。時齋憂婆私洗浴莊嚴其身。夫主心</a><a name="0666b05" id="0666b05">極愛敬未曾相離。夫主問迦留陀夷言。欲</a><a name="0666b06" id="0666b06">須何等耶。報言。我須食。其夫即語婦言。</a><a name="0666b07" id="0666b07">出食與之。婦即如言與食。迦留陀夷食已</a><a name="0666b08" id="0666b08">坐住不去。其夫語迦留陀夷言。汝向者言</a><a name="0666b09" id="0666b09">須食。已與汝食竟。何以不去耶時齋憂婆</a><a name="0666b10" id="0666b10">私現相令其不去。時彼夫主瞋責迦留陀</a><a name="0666b11" id="0666b11">夷言。比丘妨我。向言須食。食已何故不</a><a name="0666b12" id="0666b12">去。更欲作何等。我今捨汝出去。隨汝在後</a><a name="0666b13" id="0666b13">欲何所作。時彼夫主瞋恚作是語已便出</a><a name="0666b14" id="0666b14">去時有乞食比丘來至其家。時乞食比丘復</a><a name="0666b15" id="0666b15">嫌責迦留陀夷言。汝云何在食家中安坐。</a><a name="0666b16" id="0666b16">爾時乞食比丘。還出舍衛城到僧伽藍中</a><a name="0666b17" id="0666b17">以此因緣向諸比丘說。其中有少欲知</a><a name="0666b18" id="0666b18">足行頭陀樂學戒知慚愧者。嫌責迦留陀</a><a name="0666b19" id="0666b19">夷言。汝云何在食家中安坐。爾時諸比</a><a name="0666b20" id="0666b20">丘往至世尊所。頭面禮足在一面坐。以</a><a name="0666b21" id="0666b21">此因緣具白世尊。世尊以此因緣集比丘</a><a name="0666b22" id="0666b22">僧。知而故問迦留陀夷言。汝實在食家中</a><a name="0666b23" id="0666b23">安坐耶。對曰實爾。世尊以無數方便呵責</a><a name="0666b24" id="0666b24">迦留陀夷。汝所為非。非威儀非沙門法。非</a><a name="0666b25" id="0666b25">淨行非隨順行。所不應為。云何在食家</a><a name="0666b26" id="0666b26">中有寶安坐。爾時世尊以無數方便呵責</a><a name="0666b27" id="0666b27">迦留陀夷已告諸比丘。此愚癡人多種有</a><a name="0666b28" id="0666b28">漏處最初犯戒。自今已去與比丘結戒。集</a><a name="0666b29" id="0666b29">十句義乃至正法久住。欲說戒者當如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220666a.htm'><img src='up.gif' border=0></a>
<a href='T220666c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>