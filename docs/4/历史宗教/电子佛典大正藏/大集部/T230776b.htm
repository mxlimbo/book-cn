<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0776b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷27)</font> 九十波逸底迦法 壞生種學處第十一 <font face='Arial'>T23, p0776b</h2></font><hr>
<span class='old'>
</a><a name="0776a28" id="0776a28">伐草木。然我俗流婆羅門等乃至傭人。亦自</a><a name="0776a29" id="0776a29">作使人斬伐諸樹及殺草等。釋子沙門亦作</span><a name="0776b01" id="0776b01">其事雖復出家與俗何別。誰當供養如是禿</a><a name="0776b02" id="0776b02">沙門耶。時諸苾芻即以此緣具白世尊。世尊</a><a name="0776b03" id="0776b03">以此因緣集苾芻眾。問答呵責廣說如前。為</a><a name="0776b04" id="0776b04">諸苾芻制其學處應如是說</a><a name="0776b05" id="0776b05"><p>若復苾芻自壞種子有情村。及令他壞者。波</a><a name="0776b06" id="0776b06">逸底迦</a><a name="0776b07" id="0776b07"><p>若復苾芻者謂六眾也。餘義如上。種子村者。</a><a name="0776b08" id="0776b08">有五種子。一根種。二莖種。三節種。四開種。</a><a name="0776b09" id="0776b09">五子種。云何根種。謂香附子菖蒲黃薑白薑</a><a name="0776b10" id="0776b10">烏頭附子等。此物皆由種根乃生。故名根種。</a><a name="0776b11" id="0776b11">云何莖種。謂石榴樹柳樹蒲萄樹菩提樹</a><a name="0776b12" id="0776b12">烏曇跋羅樹溺屈路陀樹等。此等皆由莖生。</a><a name="0776b13" id="0776b13">故名莖種。云何節種。謂甘蔗竹[<a href='javascript:showpic("images/026240.gif")'>竺-二+韋</a>]等。此等</a><a name="0776b14" id="0776b14">皆由節上而生。故名節種。云何開種。謂蘭香</a><a name="0776b15" id="0776b15">芸荽橘柚等子。此等諸子皆由開裂乃生。故</a><a name="0776b16" id="0776b16">名開種。云何子種。謂稻麥大麥諸豆芥等。此</a><a name="0776b17" id="0776b17">等諸子由子故生。故名子種。斯等總名種子</a><a name="0776b18" id="0776b18">村。云何有情村。有情者。謂蛗螽蛺蝶蚊虻蜣</a><a name="0776b19" id="0776b19">蜋蟻子蛇蠍及諸蜂等。此等有情皆依草樹</a><a name="0776b20" id="0776b20">木而為窟宅。若苾芻於草樹木若拔若破若</a><a name="0776b21" id="0776b21">斫截。皆波逸底迦。義如前說。此中犯相其事</a><a name="0776b22" id="0776b22">云何。攝頌曰</a><a name="0776b23" id="0776b23"><p class='lg'>　　根等生種想　　　斫樹草及花</a><br><a name="0776b24" id="0776b24">　　樹等經行處　　　青苔瓶架等　</p></a><a name="0776b25" id="0776b25"><p>若苾芻於根種作根種想。生作生想。自斫教</a><a name="0776b26" id="0776b26">人斫。得波逸底迦。若疑波逸底迦。若乾物</a><a name="0776b27" id="0776b27">作生想。疑俱得惡作罪。若苾芻於根種作莖</a><a name="0776b28" id="0776b28">種想。生想及疑。自斫教人斫。皆得波逸底迦。</a><a name="0776b29" id="0776b29">若乾物作生想。疑斷壞之時。皆得惡作罪。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230776a.htm'><img src='up.gif' border=0></a>
<a href='T230776c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>