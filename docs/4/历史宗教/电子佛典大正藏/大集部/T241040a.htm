<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1040a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷1)</font> 修三十二相業品第六 <font face='Arial'>T24, p1040a</h2></font><hr>
<span class='old'>
</a><a name="1039c28" id="1039c28">於無量世以十善法教化眾生。眾生受已心</a><a name="1039c29" id="1039c29">生歡喜。常樂稱揚他人功德。是故次得如</span><a name="1040a01" id="1040a01">是三相。得是相已次第獲得四牙白相。何以</a><a name="1040a02" id="1040a02">故。為菩薩時。於無量世修欲界慈樂思善法。</a><a name="1040a03" id="1040a03">是故次得四牙白相。得是相已次得味中最</a><a name="1040a04" id="1040a04">上味相。何以故。為菩薩時。於無量世不待</a><a name="1040a05" id="1040a05">求已然後方施。是故次得味中上味相。得</a><a name="1040a06" id="1040a06">是相已次得二相。一者肉髻。二廣長舌。何</a><a name="1040a07" id="1040a07">以故。為菩薩時。於無量世至心受持十善法</a><a name="1040a08" id="1040a08">教兼化眾生。是故次得如是二相。得是相已</a><a name="1040a09" id="1040a09">次得梵音相。何以故。為菩薩時。於無量世</a><a name="1040a10" id="1040a10">自不惡口教他不為。是故次得梵音聲相。得</a><a name="1040a11" id="1040a11">是相已次得牛王紺色目相。何以故。為菩薩</a><a name="1040a12" id="1040a12">時。於無量世等以慈善視怨親故。是故次得</a><a name="1040a13" id="1040a13">牛王目相。得是相已次得白毫相。何以故。</a><a name="1040a14" id="1040a14">為菩薩時。於無量世宣說正法實法不虛。是</a><a name="1040a15" id="1040a15">故次得白毫光相。得是相已次得無見頂</a><a name="1040a16" id="1040a16">相。何以故。為菩薩時。於無量世頭頂禮拜一</a><a name="1040a17" id="1040a17">切聖賢師長父母。尊重讚歎恭敬供養。是故</a><a name="1040a18" id="1040a18">獲得無見頂相。善男子。菩薩二種。一者在家。</a><a name="1040a19" id="1040a19">二者出家。出家菩薩修如是業。是不為難。在</a><a name="1040a20" id="1040a20">家之人。是乃為難。何以故。在家之人多惡</a><a name="1040a21" id="1040a21">因緣所纏遶故</a><a name="1040a22" id="1040a22"><p class='juan'>
優婆塞戒經卷第一</p>
</a><a name="1040a23" id="1040a23"></a><a name="1040a24" id="1040a24"></a><a name="1040a25" id="1040a25"><p class='juan'>
優婆塞戒經卷第二</p>
</a><a name="1040a26" id="1040a26"></a><a name="1040a27" id="1040a27"><p><span class='byline'>　　　　北涼中印度三藏曇無讖譯</span><br></a><a name="1040a28" id="1040a28"><p><b>　　<A NAME="n609"></A>發願品第七</b></a><a name="1040a29" id="1040a29"><p>善生言。世尊。是三十二相業誰能作耶。佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241039c.htm'><img src='up.gif' border=0></a>
<a href='T241040b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>