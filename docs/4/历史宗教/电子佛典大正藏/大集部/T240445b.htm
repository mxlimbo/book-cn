<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0445b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷8)</font> <font face='Arial'>T24, p0445b</h2></font><hr>
<span class='old'>
</a><a name="0445a28" id="0445a28">言。長者。豈非遣使已白時至作如是語。喬答</a><a name="0445a29" id="0445a29">摩來食已辦訖宜可知時。答曰。實有斯語。大</span><a name="0445b01" id="0445b01">德。我於世尊作無利事。佛言。我已悉斷諸無</a><a name="0445b02" id="0445b02">利事。汝復何能作無利益。白言世尊。我將</a><a name="0445b03" id="0445b03">毒藥已置食中。欲害如來及諸聖眾。佛告長</a><a name="0445b04" id="0445b04">者。貪欲瞋癡諸毒中火我已除棄。餘何在</a><a name="0445b05" id="0445b05">言。食若熟者應持供養</a><a name="0445b06" id="0445b06"><p>爾時世尊就座而坐。所有供食置上座前。佛</a><a name="0445b07" id="0445b07">告具壽阿難陀曰。汝可遍語諸苾芻等。若未</a><a name="0445b08" id="0445b08">唱三缽羅佉多已來。不應一人輒先受食。時</a><a name="0445b09" id="0445b09">具壽阿難陀如佛所敕。告諸苾芻。次遣一人</a><a name="0445b10" id="0445b10">於上座前。唱三缽羅佉多。由是力故。於飲</a><a name="0445b11" id="0445b11">食內諸毒皆除。是時長者便自行食。初從上</a><a name="0445b12" id="0445b12">座終至下行。周遍觀察作如是念。奈何今日</a><a name="0445b13" id="0445b13">從老至少。被毒所中悶絕于地。唯有世尊少</a><a name="0445b14" id="0445b14">動容色。然此眾中竟無一人為毒害者。既見</a><a name="0445b15" id="0445b15">此已深起信心。夫婦二人見食事了澡漱復</a><a name="0445b16" id="0445b16">訖。即取卑座在佛前坐為欲聽法。爾時世尊</a><a name="0445b17" id="0445b17">觀彼二人。隨其根性為說法要。既聞法已。以</a><a name="0445b18" id="0445b18">智金剛杵。破二十有身見山。證預流果。既獲</a><a name="0445b19" id="0445b19">果已。白言世尊。今此所證。非我父母等之所</a><a name="0445b20" id="0445b20">能作。乃至受三歸生淨信。廣說如上。白言世</a><a name="0445b21" id="0445b21">尊。我從今已往。於諸外道若男若女。永閉其</a><a name="0445b22" id="0445b22">門。於佛僧眾及鄔波索迦鄔波斯迦等。長</a><a name="0445b23" id="0445b23">開其戶。世尊令彼得見諦已即便起去。還本</a><a name="0445b24" id="0445b24">住處安庠而坐告諸苾芻。僧伽上座所有行</a><a name="0445b25" id="0445b25">法。我今制之。凡於眾首為上座者。所有供食</a><a name="0445b26" id="0445b26">置在眾前先令一人執持飲食。或先行鹽。在</a><a name="0445b27" id="0445b27">上座前曲身恭敬。唱三缽羅佉多。未唱已</a><a name="0445b28" id="0445b28">來不得受食。當知此言有大威力。輒違受食</a><a name="0445b29" id="0445b29">得惡作罪(三缽羅佉多譯為正至或為時至或是密語神咒能除毒故昔云僧跋者訛也佛教遣唱食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240445a.htm'><img src='up.gif' border=0></a>
<a href='T240445c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>