<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0796c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0796c</h2></font><hr>
<span class='old'>
</a><a name="0796b28" id="0796b28">尼連禪水中。有髮事火具淨衣澡瓶。為水所</a><a name="0796b29" id="0796b29">漂。不審上流大師。將無為惡人所害。時鬱</span><a name="0796c01" id="0796c01">鞞羅迦葉小弟。名伽耶迦葉。居象頭山中。</a><a name="0796c02" id="0796c02">有二百弟子。於中為師首。時那提迦葉語</a><a name="0796c03" id="0796c03">一弟子言。汝速往至象頭山中。到已語伽</a><a name="0796c04" id="0796c04">耶迦葉言。知不。今尼連禪水中。有事火具</a><a name="0796c05" id="0796c05">諸物盡為水所漂。汝速來可共往看兄。將</a><a name="0796c06" id="0796c06">無為惡人所害耶。時弟子受那提迦葉</a><a name="0796c07" id="0796c07">語已。往伽耶迦葉所。小師知不。師有此語。</a><a name="0796c08" id="0796c08">尼連禪水中。有澡瓶淨衣髮諸事火具。為尼</a><a name="0796c09" id="0796c09">連禪水所漂。速來共往看大兄。將無為惡</a><a name="0796c10" id="0796c10">人所害耶。時小弟聞其語已。即將二百</a><a name="0796c11" id="0796c11">弟子。詣那提迦葉所到已。那提迦葉伽耶迦</a><a name="0796c12" id="0796c12">葉。復語一弟子言。汝速往至大兄所看。將</a><a name="0796c13" id="0796c13">無為惡人所害耶。時彼弟子受二師語</a><a name="0796c14" id="0796c14">已。即往看大兄。到已問言。云何大師。從此</a><a name="0796c15" id="0796c15">大沙門學修梵行為勝耶。迦葉報言。汝等</a><a name="0796c16" id="0796c16">當知。我從世尊出家學道。極為勝妙。時彼</a><a name="0796c17" id="0796c17">弟子。還至二師所語言。諸師當知。我大師</a><a name="0796c18" id="0796c18">已將諸弟子。詣大沙門所出家修梵行。時</a><a name="0796c19" id="0796c19">二師念言。從家捨家從彼學梵行者必不</a><a name="0796c20" id="0796c20">虛。何以故。我兄聰明垢薄多有智慧。而將</a><a name="0796c21" id="0796c21">諸弟子從彼受學。必思量得所故爾耳。而</a><a name="0796c22" id="0796c22">況我等不從受學。時那提迦葉伽耶迦葉。各</a><a name="0796c23" id="0796c23">將諸弟子詣大兄所。到已白兄言。大兄。此</a><a name="0796c24" id="0796c24">處勝耶。兄報二弟言。此處極勝。從家捨</a><a name="0796c25" id="0796c25">家。從大沙門修梵行者。乃為勝妙。二弟</a><a name="0796c26" id="0796c26">白兄言。我等亦欲從大沙門學修梵行。</a><a name="0796c27" id="0796c27">爾時鬱鞞羅迦葉。將二弟并五百弟子。往詣</a><a name="0796c28" id="0796c28">世尊所。頭面禮足在一面坐。時鬱鞞羅迦</a><a name="0796c29" id="0796c29">葉。前白佛言。我有中弟。名那提迦葉。在尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220796b.htm'><img src='up.gif' border=0></a>
<a href='T220797a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>