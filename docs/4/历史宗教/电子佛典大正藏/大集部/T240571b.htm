<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0571b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷8)</font> <font face='Arial'>T24, p0571b</h2></font><hr>
<span class='old'>
</a><a name="0571a28" id="0571a28">入鼻可治諸疾。飲藥銅盞貯藥之合承足小</a><a name="0571a29" id="0571a29">枮斯等器物。咸不得以寶作。若須煖水應作</span><a name="0571b01" id="0571b01">鐵鎚。安鼻著鎖燒令極熱。投之於水。先置淨</a><a name="0571b02" id="0571b02">水。次安觸水。病人浸身聽畜鐵槽及木槽</a><a name="0571b03" id="0571b03">等。煎藥所須用銅鐵釜。若營作時所須釜鑿</a><a name="0571b04" id="0571b04">鎌刀器物。杵石并軸須塗足等油及油器。此</a><a name="0571b05" id="0571b05">並應畜。器有三種。大者一抄小者半抄。此內</a><a name="0571b06" id="0571b06">名中。諸雜類人既出家已。不應輒顯昔時</a><a name="0571b07" id="0571b07">技業。亦不得畜工巧器具。若先是醫人聽</a><a name="0571b08" id="0571b08">畜針筩及盛刀子袋。若先書人聽留墨瓶。又</a><a name="0571b09" id="0571b09">諸苾芻。為遮雨熱聽持傘蓋。其蓋應織竹縫</a><a name="0571b10" id="0571b10">葉及用布等。不應全白狀似人王。亦不雕飾</a><a name="0571b11" id="0571b11">及用孔雀毛等。若無雨熱即不應持。其柄不</a><a name="0571b12" id="0571b12">應寶作及塗赤色。亦不大長量與蓋等。若入</a><a name="0571b13" id="0571b13">聚落不應正擎。應偏持而去。若乞食時恐天</a><a name="0571b14" id="0571b14">雨者。亦應持行柄應護淨。初入村時。應寄俗</a><a name="0571b15" id="0571b15">舍乞食既了。應取而還為寒熱故。開皮革屣。</a><a name="0571b16" id="0571b16">若有棘刺沙礫之處。底應二重。足柔軟者不</a><a name="0571b17" id="0571b17">令生苦。乃至六重過便不合。富羅頂帽聽著</a><a name="0571b18" id="0571b18">無犯。又寒雪國著立播衣及厚大帔。隨意披</a><a name="0571b19" id="0571b19">服。為除極熱聽畜諸扇。此有二種。謂多羅</a><a name="0571b20" id="0571b20">葉及以衣角。或復竹等並不應寶作。亦不用</a><a name="0571b21" id="0571b21">寶釘校雕裝。為遮蚊蟲聽作拂扇。或用麻紵</a><a name="0571b22" id="0571b22">白[<a href='javascript:showpic("images/057087.gif")'>疊*毛</a>]破衣諸葉。其馬尾等不應為拂。若為僧</a><a name="0571b23" id="0571b23">伽受取無犯。為持瓶缽聽畜網絡。若患肩痛</a><a name="0571b24" id="0571b24">應挂杖頭荷之而行</a><a name="0571b25" id="0571b25"><p>有二種人。開許乘輿。一謂老弱。二謂病苦。諸</a><a name="0571b26" id="0571b26">有病人聽帶雜香及香塗身。不應入眾及為</a><a name="0571b27" id="0571b27">俗人說法。設有請喚亦不應往。若後病愈並</a><a name="0571b28" id="0571b28">應除棄香熏之衣。咸須淨洗并身沐浴。方可</a><a name="0571b29" id="0571b29">如常。無病為者得惡作罪。或有信心以馨香<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240571a.htm'><img src='up.gif' border=0></a>
<a href='T240571c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>