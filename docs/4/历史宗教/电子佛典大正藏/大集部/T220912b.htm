<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0912b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷46)</font> 破僧揵度第十五 <font face='Arial'>T22, p0912b</h2></font><hr>
<span class='old'>
</a><a name="0912a28" id="0912a28">中浮過七日中行蓮華上。七日中行毒蛇</a><a name="0912a29" id="0912a29">頭上。然後乃至海龍王宮。汝今可止。我有</span><a name="0912b01" id="0912b01">寶珠。能雨南方四千由旬七寶。今當與汝。</a><a name="0912b02" id="0912b02">答言不取。我要當至海龍王宮。即復問言。</a><a name="0912b03" id="0912b03">欲取何乘。答言。欲取大乘。復言。汝若成</a><a name="0912b04" id="0912b04">最正覺者。我當出家為汝作第一神足弟</a><a name="0912b05" id="0912b05">子。即捨銀城去。復見有琉璃城。有龍王</a><a name="0912b06" id="0912b06">坐如上。即與如意珠能雨西方六千由旬</a><a name="0912b07" id="0912b07">寶。答言不取。我要當至海龍王宮。復問</a><a name="0912b08" id="0912b08">言。欲取何乘。答言。欲取大乘。若汝成最</a><a name="0912b09" id="0912b09">正覺時我當出家為汝作第一多聞弟子。</a><a name="0912b10" id="0912b10">時善行即復前行。七日中水至於膝。乃至行</a><a name="0912b11" id="0912b11">蓮花上。乃至毒蛇處作如是念。以何行報</a><a name="0912b12" id="0912b12">生毒蛇中。豈非前世瞋毒報耶。當以何</a><a name="0912b13" id="0912b13">法而降伏之。唯有慈心。即思惟慈心三昧。</a><a name="0912b14" id="0912b14">時諸毒蛇皆悉垂頭。行上而過。至海龍王</a><a name="0912b15" id="0912b15">宮。時海龍王遙見慰問言。善來童子。何所須</a><a name="0912b16" id="0912b16">欲。答言。我今欲得汝髻中如意寶珠。答言。</a><a name="0912b17" id="0912b17">汝等短壽。此珠價大。非不相與。今當與</a><a name="0912b18" id="0912b18">汝。但汝命欲終時。還送珠來。即解珠與</a><a name="0912b19" id="0912b19">之。并遣二龍。後持珠還。時善行捉珠求願</a><a name="0912b20" id="0912b20">言。若是如意珠者。便當忽然還至修波羅</a><a name="0912b21" id="0912b21">城。如意念頃即還修波羅城。時惡行王子。</a><a name="0912b22" id="0912b22">聞善行從海安隱而還。即往善行所語言。</a><a name="0912b23" id="0912b23">汝知不。我今在貧窮聚落。家家乞食以自生</a><a name="0912b24" id="0912b24">活。汝從大海安隱而還。為何所得耶。即答</a><a name="0912b25" id="0912b25">言。得此如意寶珠來。時善行語言。我今疲</a><a name="0912b26" id="0912b26">極。欲小眠息。即枕惡行膝上而眠。時惡</a><a name="0912b27" id="0912b27">行。即以佉陀羅木刺。刺其兩眼。持珠而</a><a name="0912b28" id="0912b28">去。彼傷兩眼血流污身。東西慞惶行不見</a><a name="0912b29" id="0912b29">道。遂至月王園中。時守園老母有二小兒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220912a.htm'><img src='up.gif' border=0></a>
<a href='T220912c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>