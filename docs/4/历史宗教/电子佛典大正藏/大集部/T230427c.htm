<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0427c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0427c</h2></font><hr>
<span class='old'>
</a><a name="0427b28" id="0427b28">是事白佛。佛言。不得波羅夷。得偷蘭遮。諸</a><a name="0427b29" id="0427b29">比丘自相語言。共作賊去來。答言。隨意。</span><a name="0427c01" id="0427c01">發去時。中道一人心悔生慚愧。我云何於善</a><a name="0427c02" id="0427c02">佛法中以信出家。而作賊耶。復作是念。若</a><a name="0427c03" id="0427c03">我不去。餘人或當殺我。當共去。我不用物。</a><a name="0427c04" id="0427c04">不取分。作是思惟已逐去。逐去已是中不奪</a><a name="0427c05" id="0427c05">他物。亦不取分。是比丘生疑。我將無得波</a><a name="0427c06" id="0427c06">羅夷耶。是事白佛。佛言。不犯波羅夷。得偷</a><a name="0427c07" id="0427c07">蘭遮。又復諸比丘自相語言。共作賊去來。</a><a name="0427c08" id="0427c08">答言。隨汝等意發去。去到處都無所得。是</a><a name="0427c09" id="0427c09">諸比丘生疑。我將無得波羅夷耶。是事白佛。</a><a name="0427c10" id="0427c10">佛言。不得波羅夷。得偷蘭遮。諸比丘自相</a><a name="0427c11" id="0427c11">語言。共作賊去來。答言。隨汝意發去。是中</a><a name="0427c12" id="0427c12">半比丘邏道。半比丘取物。邏道者言。我等</a><a name="0427c13" id="0427c13">不取他物。無罪也。後生疑。我等作如是事。</a><a name="0427c14" id="0427c14">將無得波羅夷耶。是事白佛。佛言。不得波</a><a name="0427c15" id="0427c15">羅夷。得偷蘭遮。諸比丘自相語言。共作賊</a><a name="0427c16" id="0427c16">去來。答言。隨意。發去已半得物。半不得物。</a><a name="0427c17" id="0427c17">不得物者言。我不得他物不取分。無罪也。又</a><a name="0427c18" id="0427c18">復生疑。我等將無得波羅夷。是事白佛。佛</a><a name="0427c19" id="0427c19">言。不得波羅夷。得偷蘭遮。又復諸比丘自</a><a name="0427c20" id="0427c20">相語言。共作賊去來。答言。隨意。相語言。</a><a name="0427c21" id="0427c21">當少少取。莫令具足。取已合眾人物欲分。</a><a name="0427c22" id="0427c22">物滿五錢。諸比丘生疑。我等將無得波羅夷</a><a name="0427c23" id="0427c23">耶。以是事白佛。佛言。隨人取物離本處計</a><a name="0427c24" id="0427c24">直。守邏人與比丘衣。比丘不取。作是念。</a><a name="0427c25" id="0427c25">是中誰是檀越誰是主。是事白佛。佛言。但</a><a name="0427c26" id="0427c26">隨施者受。有賊捉弟子將去。和上還奪取。</a><a name="0427c27" id="0427c27">和上疑。我將無得波羅夷耶。以是事白佛。佛</a><a name="0427c28" id="0427c28">言。若決定屬賊。得波羅夷。若未決定無罪。</a><a name="0427c29" id="0427c29">阿闍梨近行弟子亦如是。有賊捉一比丘將<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230427b.htm'><img src='up.gif' border=0></a>
<a href='T230428a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>