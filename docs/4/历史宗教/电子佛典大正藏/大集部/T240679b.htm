<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0679b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷1)</font> 阿育王品第三集法藏 <font face='Arial'>T24, p0679b</h2></font><hr>
<span class='old'>
</a><a name="0679a28" id="0679a28">大德和伽婆語婆羅門子。汝何所知婆羅門</a><a name="0679a29" id="0679a29">子。咄沙門我無所知。誰應知也婆羅門子</span><a name="0679b01" id="0679b01">問和伽婆。沙門知圍陀法不。問已此沙門</a><a name="0679b02" id="0679b02">必知。大德和伽婆。於三圍陀中通達。及乾</a><a name="0679b03" id="0679b03">晝(漢言一切物名)揩晝．伊底呵寫．文字一切分別．</a><a name="0679b04" id="0679b04">婆羅門子。於狐疑法不能通達。所以爾</a><a name="0679b05" id="0679b05">者。由師不解。婆羅門子問和伽婆。於難解</a><a name="0679b06" id="0679b06">中問問盡答。和伽婆語婆羅門子。汝問已</a><a name="0679b07" id="0679b07">多。我今次問汝一事。汝應當答。婆羅門子</a><a name="0679b08" id="0679b08">言。善哉沙門。我當分別答耶。和伽婆於雙</a><a name="0679b09" id="0679b09">心中。問婆羅門子。若人心起而不滅。若人</a><a name="0679b10" id="0679b10">心滅而不起。若人心滅而滅。若人心起而起。</a><a name="0679b11" id="0679b11">於是婆羅門子。仰頭向虛空下頭視地。不</a><a name="0679b12" id="0679b12">知所以。反諮沙門。咄沙門。此是何義。和</a><a name="0679b13" id="0679b13">伽婆答。此是佛圍陀。婆羅門子語。大德</a><a name="0679b14" id="0679b14">得與我不。答曰得。復問。云何可得。答曰。汝</a><a name="0679b15" id="0679b15">若出家然後可得。於是婆羅門子心大歡喜。</a><a name="0679b16" id="0679b16">來到父母所而白言。此沙門知佛圍陀。我</a><a name="0679b17" id="0679b17">欲就學。用白衣服沙門不與。令我出家然</a><a name="0679b18" id="0679b18">後當得。父母作是念已善哉。若汝出家學</a><a name="0679b19" id="0679b19">圍陀竟。當速還家。婆羅門子心念言。我就</a><a name="0679b20" id="0679b20">此沙門。學佛圍陀竟者當還。臨欲去時父</a><a name="0679b21" id="0679b21">母教敕。汝能懃學當聽汝去。答曰。無暇</a><a name="0679b22" id="0679b22">教敕。於是婆羅門子往詣和伽婆所。到已和</a><a name="0679b23" id="0679b23">伽婆。即取婆羅門子度為沙彌。以三十二</a><a name="0679b24" id="0679b24">禪定法教其思惟。婆羅門子須臾之頃。得</a><a name="0679b25" id="0679b25">須陀洹道。和伽婆思念。此婆羅門子已得道</a><a name="0679b26" id="0679b26">跡。不樂還家。譬如燋穀不復更生。此沙彌</a><a name="0679b27" id="0679b27">亦復如是。和伽婆復言。若我與禪定深法。</a><a name="0679b28" id="0679b28">其得羅漢者恬靜而住。於佛法中不復更</a><a name="0679b29" id="0679b29">學。我今遣其往詣栴陀跋闍所。教學佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240679a.htm'><img src='up.gif' border=0></a>
<a href='T240679c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>