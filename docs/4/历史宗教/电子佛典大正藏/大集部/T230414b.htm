<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0414b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷56)</font> 比丘誦 <font face='Arial'>T23, p0414b</h2></font><hr>
<span class='old'>
</a><a name="0414a28" id="0414a28">佛何以故。說是四黑印。答欲說真實佛法</a><a name="0414a29" id="0414a29">相故。來世比丘當了了知是佛說是非佛說。</span><a name="0414b01" id="0414b01">是故說黑印。何以故。說四大印。為成就大</a><a name="0414b02" id="0414b02">事不令諸比丘錯謬故。說大印。合藥者。諸</a><a name="0414b03" id="0414b03">根藥莖藥葉藥華藥果藥。是藥草各各差別</a><a name="0414b04" id="0414b04">和合。是名合藥。和合藥者。即日受時藥。</a><a name="0414b05" id="0414b05">受時分藥。受七日藥。受盡形藥。共合一處。</a><a name="0414b06" id="0414b06">時應服。過時不得服。即日受時分藥。受七</a><a name="0414b07" id="0414b07">日藥盡形藥。共和合一處。時分應服。過時</a><a name="0414b08" id="0414b08">分不應服。即日受七日藥。受盡形藥共和合</a><a name="0414b09" id="0414b09">一處。七日應服。過七日不應服。若盡形藥。</a><a name="0414b10" id="0414b10">隨意應服。即日受時藥昨日受時分藥七日</a><a name="0414b11" id="0414b11">藥盡形藥。共和合一處不應服。即日受時分</a><a name="0414b12" id="0414b12">藥。昨日受七日藥盡形壽藥。共和合一處不</a><a name="0414b13" id="0414b13">應服。即日受七日藥。昨日受盡形藥。共和</a><a name="0414b14" id="0414b14">合一處不應服。是名和合法。問時分七日盡</a><a name="0414b15" id="0414b15">形壽得宿受不。答不得。惡捉不受得受不。</a><a name="0414b16" id="0414b16">答不得。手受口受無病得服不。答不得。手</a><a name="0414b17" id="0414b17">受口受病得服不。答得。僧坊淨法者。若五</a><a name="0414b18" id="0414b18">寶若似五寶。在僧坊內。比丘取時應作是念。</a><a name="0414b19" id="0414b19">此誰物當還。是名僧坊淨法。林淨法者。林</a><a name="0414b20" id="0414b20">名眾多樹一處。是中應隨上座取。是名林淨</a><a name="0414b21" id="0414b21">法。房舍淨法者。僧坊中多有別房舍。是中</a><a name="0414b22" id="0414b22">應隨上座取次第應住。是中隨檀越分處供</a><a name="0414b23" id="0414b23">養應受。是名房舍淨法。時淨法者。飢餓時。</a><a name="0414b24" id="0414b24">老病時。因緣時。佛有所聽。是名時淨法。</a><a name="0414b25" id="0414b25">方淨法者。如比丘閻浮提住至俱耶尼。用</a><a name="0414b26" id="0414b26">閻浮提時俱耶尼食。三方亦如是。是名方</a><a name="0414b27" id="0414b27">淨法。國土淨法者。得神通諸比丘。至惡賤</a><a name="0414b28" id="0414b28">國土乞食。是比丘先從惡賤人受食噉。此</a><a name="0414b29" id="0414b29">人心悔。我等墮不淨數。便不復乞。是人持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230414a.htm'><img src='up.gif' border=0></a>
<a href='T230414c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>