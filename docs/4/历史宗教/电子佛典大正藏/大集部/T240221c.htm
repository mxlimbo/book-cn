<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0221c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷4)</font> 第一門第四子攝頌之餘 <font face='Arial'>T24, p0221c</h2></font><hr>
<span class='old'>
</a><a name="0221b28" id="0221b28">(下是尊者善和因緣)</a><a name="0221b29" id="0221b29"><p>爾時憍閃毘有一長者。名曰大善。稟性柔和。</span><a name="0221c01" id="0221c01">其婦懷妊。尊者舍利子。知彼腹胎終將受化。</a><a name="0221c02" id="0221c02">獲勝上果。因至其宅。時彼長者素者信心。求</a><a name="0221c03" id="0221c03">受歸戒。從是已後數至其宅。曾於一時尊者</a><a name="0221c04" id="0221c04">獨行。更無侍從至長者處。問曰大德何因獨</a><a name="0221c05" id="0221c05">無侍從。答言賢首。豈當令我於草叢內得侍</a><a name="0221c06" id="0221c06">者乎。於仁等處方可獲得將為侍者。答言聖</a><a name="0221c07" id="0221c07">者若如是者。我婦妊娠若生男子。當與大德</a><a name="0221c08" id="0221c08">以為侍從。報言賢首願兒無病。便捨而去。其</a><a name="0221c09" id="0221c09">長者婦經八九月誕一男兒。形貌羸瘦其聲和</a><a name="0221c10" id="0221c10">雅。滿三七日已。召集宗親為設歡會。其父</a><a name="0221c11" id="0221c11">抱子從眾乞字。眾人議曰。此兒形貌羸瘦音</a><a name="0221c12" id="0221c12">聲和雅。復是長者大善之息。應與此子名曰</a><a name="0221c13" id="0221c13">善和。後漸長大以至童年。時尊者舍利子於</a><a name="0221c14" id="0221c14">小食時。著衣持缽入憍閃毘城。次第乞食至</a><a name="0221c15" id="0221c15">大善家。長者見已遂唱善來。合掌禮足便取</a><a name="0221c16" id="0221c16">其缽。盛滿勝上餅果飲食持以奉上。善和童</a><a name="0221c17" id="0221c17">子觀聖者面。尊者現相令長者憶。長者即便</a><a name="0221c18" id="0221c18">告其子曰。汝在母腹未誕之辰。我已將汝施</a><a name="0221c19" id="0221c19">與尊者而為弟子。汝今宜可隨尊者去。童子</a><a name="0221c20" id="0221c20">乃是最後生人易為捨俗。即隨尊者至其住</a><a name="0221c21" id="0221c21">處。尊者便與出家後受圓具。如法開解。遂即</a><a name="0221c22" id="0221c22">策勤苦行無倦。斷諸煩惱得阿羅漢果。是時</a><a name="0221c23" id="0221c23">善和苾芻。作吟諷聲讚誦經法。其音清亮上</a><a name="0221c24" id="0221c24">徹梵天。時有無數眾生聞其聲者。悉皆種植</a><a name="0221c25" id="0221c25">解脫分善根。乃至傍生稟識之類。聞彼聲者</a><a name="0221c26" id="0221c26">無不攝耳聽其妙音。爾時世尊因大眾集。普</a><a name="0221c27" id="0221c27">告之曰。汝等苾芻。於我法中。所有聲聞弟子</a><a name="0221c28" id="0221c28">音聲美妙。善和苾芻最為第一。由其演暢音</a><a name="0221c29" id="0221c29">韻和雅。能令聞者發歡喜心。未離欲苾芻咸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240221b.htm'><img src='up.gif' border=0></a>
<a href='T240222a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>