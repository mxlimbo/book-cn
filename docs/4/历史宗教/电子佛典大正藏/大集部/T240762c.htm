<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0762c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷12)</font> 舍利弗品 <font face='Arial'>T24, p0762c</h2></font><hr>
<span class='old'>
</a><a name="0762b28" id="0762b28">切病人施比丘作藥。若服塗瘡得取。若珊</a><a name="0762b29" id="0762b29">瑚珂貝未磨洗得捉。若金銀人合作藥得</span><a name="0762c01" id="0762c01">捉。若以金銀合和銅錫無金銀色得捉。</a><a name="0762c02" id="0762c02">若人以寶作堂。以琉璃為柱。以銀為角</a><a name="0762c03" id="0762c03">子。以金纏。如此悉是真寶作堂。比丘欲</a><a name="0762c04" id="0762c04">說法。得上坐住無罪。若一切器仗。比丘悉</a><a name="0762c05" id="0762c05">不得捉。朴未成者得捉。若人施器仗與</a><a name="0762c06" id="0762c06">眾僧不得捉賣。唯得打壞隨處用。若比丘</a><a name="0762c07" id="0762c07">往戰鬥處見。此是糞掃器仗。先打壞然後拾</a><a name="0762c08" id="0762c08">取。若得楯破作板雜用。一切樂器不得捉。</a><a name="0762c09" id="0762c09">若未成器者猶是朴得捉。若人布施者。得</a><a name="0762c10" id="0762c10">隨意賣。夜叉尼句者。乃至他化自在天夫人</a><a name="0762c11" id="0762c11">亦不得捉。若捉偷蘭遮。法師曰。次第文句</a><a name="0762c12" id="0762c12">易可解耳</a><a name="0762c13" id="0762c13"><p class='juan'>
善見律毘婆沙卷第十二</p>
</a><a name="0762c14" id="0762c14"></a><a name="0762c15" id="0762c15"></a><a name="0762c16" id="0762c16"><p class='juan'>
善見律毘婆沙卷第十三</p>
</a><a name="0762c17" id="0762c17"></a><a name="0762c18" id="0762c18"><p><span class='byline'>　　　　蕭齊外國三藏僧伽跋陀羅譯</span><br></a><a name="0762c19" id="0762c19"><p>畜生女句者。龍女迦留羅女。一切畜生女。悉</a><a name="0762c20" id="0762c20">不得捉。捉者突吉羅。度橋句者。或板或竹</a><a name="0762c21" id="0762c21">或木一切橋。比丘與女人共度橋。比丘以</a><a name="0762c22" id="0762c22">欲心動橋。橋動不動突吉羅。樹句者。若女</a><a name="0762c23" id="0762c23">人上樹或大小樹。比丘以欲心動樹突吉</a><a name="0762c24" id="0762c24">羅。船句亦如是。繩句者。若比丘捉繩頭。女</a><a name="0762c25" id="0762c25">人捉繩尾。比丘以欲心牽繩動偷蘭遮。不</a><a name="0762c26" id="0762c26">動突吉羅。或共捉杖竹木。一切犯不犯亦如</a><a name="0762c27" id="0762c27">是。觸缽句者。易可解耳。禮拜句者亦如</a><a name="0762c28" id="0762c28">是。第二僧伽婆尸沙廣說竟</a><a name="0762c29" id="0762c29"><p>爾時佛住舍衛國祇樹給孤獨園精舍。時優<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240762b.htm'><img src='up.gif' border=0></a>
<a href='T240763a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>