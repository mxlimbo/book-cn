<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0396a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷37)</font> 第八門第十子攝頌之餘 <font face='Arial'>T24, p0396a</h2></font><hr>
<span class='old'>
</a><a name="0395c28" id="0395c28">法僧寶為鄔波索迦。始從今日乃至盡形。不</a><a name="0395c29" id="0395c29">殺生乃至不飲酒。受三歸依并五學處。爾時</span><a name="0396a01" id="0396a01">世尊。復為說法示教利喜已。即便入定天宮</a><a name="0396a02" id="0396a02">處沒。還至雙林最後臥處</a><a name="0396a03" id="0396a03"><p class='juan'>
根本說一切有部毘奈耶雜事卷第三十七</p>
</a><a name="0396a04" id="0396a04"></a><a name="0396a05" id="0396a05"></a><a name="0396a06" id="0396a06"><p class='juan'>
根本說一切有部毘奈耶雜事</a><a name="0396a07" id="0396a07">卷第三十八</p>
</a><a name="0396a08" id="0396a08"></a><a name="0396a09" id="0396a09"><p><span class='byline'>　　　　三藏法師義淨奉　制譯</span><br></a><a name="0396a10" id="0396a10"><p><b>　　<A NAME="n105"></A>第八門第十子攝頌說涅槃之餘</b></a><a name="0396a11" id="0396a11"><p>爾時。拘尸那城有出家外道。名曰善賢(梵云蘇跋</a><a name="0396a12" id="0396a12">陀羅)年百二十形容衰朽。俱尸那城所有壯士。</a><a name="0396a13" id="0396a13">於善賢處悉生恭敬。尊重供養如阿羅漢。去</a><a name="0396a14" id="0396a14">斯不遠有大華池。名曰曼陀枳爾。於池岸上</a><a name="0396a15" id="0396a15">有烏曇跋樹。善賢梵志常遊於此。往昔菩薩</a><a name="0396a16" id="0396a16">在睹史天。作白象狀入母胎時。彼烏曇樹華</a><a name="0396a17" id="0396a17">始新出。降誕之始漸有光色。為童子時其</a><a name="0396a18" id="0396a18">華欲發。厭老病死遠託山林。其華稍大狀如</a><a name="0396a19" id="0396a19">鴉嘴。修苦行時現萎萃相。捨苦行已氣息疏</a><a name="0396a20" id="0396a20">通。噉諸飲食廣如前說。乃至成等正覺其華</a><a name="0396a21" id="0396a21">開敷。梵王來請於婆羅[<a href='javascript:showpic("images/022129.gif")'>病-丙+尼</a>]斯轉法輪時。其樹</a><a name="0396a22" id="0396a22">及華光色榮盛。妙香芬馥遍諸方界。然佛大</a><a name="0396a23" id="0396a23">悲普於有緣。所在世界廣濟度已。詣拘尸那</a><a name="0396a24" id="0396a24">為最後臥。而此華樹形色枯萃見者驚歎。是</a><a name="0396a25" id="0396a25">時善賢觀斯變異而作是念。拘尸那城必有</a><a name="0396a26" id="0396a26">凶禍。爾時護國天神發大音聲告諸人曰。今</a><a name="0396a27" id="0396a27">日如來於中夜時。必入無餘妙涅槃界。善賢</a><a name="0396a28" id="0396a28">梵志聞其說已。作如是念哀哉苦哉。彼大沙</a><a name="0396a29" id="0396a29">門喬答摩氏。必於今夜當般涅槃。然我每於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240395c.htm'><img src='up.gif' border=0></a>
<a href='T240396b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>