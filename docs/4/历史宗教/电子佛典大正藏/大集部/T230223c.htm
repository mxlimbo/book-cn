<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0223c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷31)</font> <font face='Arial'>T23, p0223c</h2></font><hr>
<span class='old'>
</a><a name="0223b28" id="0223b28">破如法作。和合僧作。令憶念作。有三種。作驅</a><a name="0223b29" id="0223b29">出羯磨可破與不犯罪作。為不可悔過作。與</span><a name="0223c01" id="0223c01">已悔過作。有三種。作驅出羯磨。不可破為犯</a><a name="0223c02" id="0223c02">罪作。為可悔過作。與未悔過作。有三種。可破</a><a name="0223c03" id="0223c03">非法作。別眾作。與不犯罪作。有三種。不可破</a><a name="0223c04" id="0223c04">如法作。和合僧作。為犯罪作。有三種。可破非</a><a name="0223c05" id="0223c05">法作。別眾作。為不可悔過作。有三種。不可破</a><a name="0223c06" id="0223c06">如法作。和合僧作。為可悔過作。有三種。可破</a><a name="0223c07" id="0223c07">非法作。別眾作。與已悔過作。有三種。不可破</a><a name="0223c08" id="0223c08">如法作。和合僧作。與未悔過作驅出羯磨。驅</a><a name="0223c09" id="0223c09">出羯磨法者。一心和合僧。一比丘應僧中唱</a><a name="0223c10" id="0223c10">言。大德僧聽。是馬宿滿宿比丘。污他家行惡</a><a name="0223c11" id="0223c11">行。污他家皆見皆聞皆知。行惡行亦見亦聞</a><a name="0223c12" id="0223c12">亦知。僧今與某甲作驅出羯磨。若僧時到</a><a name="0223c13" id="0223c13">僧忍聽。僧與馬宿滿宿比丘作驅出羯磨。隨</a><a name="0223c14" id="0223c14">汝馬宿滿宿幾時不捨是不清淨行。隨爾所</a><a name="0223c15" id="0223c15">時。與汝作驅出羯磨。是名白。如是白四羯磨。</a><a name="0223c16" id="0223c16">僧與馬宿滿宿比丘作驅出羯磨竟。僧忍</a><a name="0223c17" id="0223c17">默然故。是事如是持。得驅出羯磨比丘行法</a><a name="0223c18" id="0223c18">者。不應與他受大戒。不得受他依止。不得畜</a><a name="0223c19" id="0223c19">沙彌。不得受教誡比丘尼羯磨。若先受不應</a><a name="0223c20" id="0223c20">教誡。不應重犯得驅出羯磨罪。不應作相</a><a name="0223c21" id="0223c21">似罪。不得作過是罪。不應呵羯磨。不應呵作</a><a name="0223c22" id="0223c22">羯磨人。不應出清淨比丘過罪。不應從他乞</a><a name="0223c23" id="0223c23">聽。不應言我當出汝罪。不應遮布薩自恣。不</a><a name="0223c24" id="0223c24">應違逆清淨比丘。應折伏心如法恭敬。若不</a><a name="0223c25" id="0223c25">如是法行者。盡形壽不得離驅出羯磨。即時</a><a name="0223c26" id="0223c26">諸比丘。受佛教小卻一面。與馬宿滿宿作驅</a><a name="0223c27" id="0223c27">出羯磨。馬宿滿宿得驅出羯磨故。心悔折伏</a><a name="0223c28" id="0223c28">柔軟。從僧乞解驅出羯磨。諸比丘以是事白</a><a name="0223c29" id="0223c29">佛。佛語諸比丘。若馬宿滿宿比丘心折伏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230223b.htm'><img src='up.gif' border=0></a>
<a href='T230224a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>