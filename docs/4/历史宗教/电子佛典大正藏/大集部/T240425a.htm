<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0425a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷3)</font> <font face='Arial'>T24, p0425a</h2></font><hr>
<span class='old'>
</a><a name="0424c28" id="0424c28">界處。於垣牆上而行其法。諸苾芻問六眾言。</a><a name="0424c29" id="0424c29">仁何所為。六眾答曰。我行波利婆娑。諸苾芻</span><a name="0425a01" id="0425a01">曰。斯乃覆藏。何成行法。時諸苾芻以緣白</a><a name="0425a02" id="0425a02">佛。佛言。汝等不應於垣牆上而行其法。亦復</a><a name="0425a03" id="0425a03">不應於一苾芻及二三苾芻處而行其法。宜</a><a name="0425a04" id="0425a04">於四苾芻中。或時過此。行治罰法。時六眾苾</a><a name="0425a05" id="0425a05">芻。行其復本波利婆娑。於四授學人處取法</a><a name="0425a06" id="0425a06">而行。佛言。不應於彼授學人處行復本法。亦</a><a name="0425a07" id="0425a07">不應於四波利婆娑人處作其行法。不應於</a><a name="0425a08" id="0425a08">四波羅市迦人令其秉法受其行法。非三犯</a><a name="0425a09" id="0425a09">重人加一清淨人。亦非加二加三。如為一人</a><a name="0425a10" id="0425a10">作行覆藏法時。諸大眾並悉清淨。復須同見</a><a name="0425a11" id="0425a11">乃至六夜出罪。咸須清淨。鄔波離白佛言。授</a><a name="0425a12" id="0425a12">學之人得與其欲不。佛言。不得。得受此人欲</a><a name="0425a13" id="0425a13">不。佛言。得。由是苾芻故</a><a name="0425a14" id="0425a14"><p>尼陀那別門第三總攝頌曰</a><a name="0425a15" id="0425a15"><p class='lg'>　　圓壇求寂墮　　　一衣煙藥器</a><br><a name="0425a16" id="0425a16">　　鐵椎髮及門　　　不應隨鐵作　</p></a><a name="0425a17" id="0425a17"><p>第一子攝頌曰</a><a name="0425a18" id="0425a18"><p class='lg'>　　圓檀及天廟　　　兩驛半依止</a><br><a name="0425a19" id="0425a19">　　無缽不度人　　　缽等不書字　</p></a><a name="0425a20" id="0425a20"><p>爾時佛在室羅伐城。時諸苾芻。隨處洗缽及</a><a name="0425a21" id="0425a21">以濯足。遂令其地多諸蠅蟻。時婆羅門及諸</a><a name="0425a22" id="0425a22">居士問苾芻曰。此是聖者便利處耶。苾芻答</a><a name="0425a23" id="0425a23">言。非是便利。是我洗缽濯足之所。居士聞已</a><a name="0425a24" id="0425a24">遂生譏嫌。作如是語。但諸苾芻咸不淨潔。洗</a><a name="0425a25" id="0425a25">缽濯足不擇處所。時諸苾芻以緣白佛。佛言。</a><a name="0425a26" id="0425a26">不應隨處洗缽濯足。汝等當知。若洗缽處應</a><a name="0425a27" id="0425a27">可塗拭作小水壇。時諸苾芻作圓曼荼羅。居</a><a name="0425a28" id="0425a28">士見已咸作是言。諸釋迦子供養於日。世尊</a><a name="0425a29" id="0425a29">告曰。不應圓作。時諸苾芻作曼荼羅形如半<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240424c.htm'><img src='up.gif' border=0></a>
<a href='T240425b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>