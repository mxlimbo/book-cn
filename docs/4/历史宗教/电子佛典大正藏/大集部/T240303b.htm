<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0303b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷21)</font> 第三門第四子攝頌之餘 <font face='Arial'>T24, p0303b</h2></font><hr>
<span class='old'>
</a><a name="0303a28" id="0303a28">漸次行至婆羅[<a href='javascript:showpic("images/022129.gif")'>病-丙+尼</a>]斯國於其城內四衢道中唱</a><a name="0303a29" id="0303a29">如是語。現在城中諸人眾等。及以外來四遠</span><a name="0303b01" id="0303b01">商客當聽我語。即說其頌此之問頌是我將</a><a name="0303b02" id="0303b02">來。若能解者即與金篋而為供養。乃有無量</a><a name="0303b03" id="0303b03">百千人眾悉皆雲集。其中有聰明博識情起</a><a name="0303b04" id="0303b04">貢高。亦有聞已心生希慕。驚怪非常然無有</a><a name="0303b05" id="0303b05">能為解釋者。龍王唱言婆羅[<a href='javascript:showpic("images/022129.gif")'>病-丙+尼</a>]斯。既無智人</a><a name="0303b06" id="0303b06">此非城邑。時諸婆羅門居士等咸報摩納婆</a><a name="0303b07" id="0303b07">曰。勿為斯唱此非城邑。我此城中有上智人</a><a name="0303b08" id="0303b08">住阿蘭若。且待彼來當解斯義。問曰。彼名字</a><a name="0303b09" id="0303b09">何。答曰。名那剌陀。若如是者我今且待。時</a><a name="0303b10" id="0303b10">那剌陀於靜林中。得信來至。時彼化龍當前</a><a name="0303b11" id="0303b11">而住。白言大仙我今將此問頌詞句來至於</a><a name="0303b12" id="0303b12">此。若人解者我與金篋而為供養。時那剌陀</a><a name="0303b13" id="0303b13">聞已記憶。告摩納婆曰。當為汝釋。問曰何時。</a><a name="0303b14" id="0303b14">答曰十二年後。白言。大仙時太長久。復言六</a><a name="0303b15" id="0303b15">年。答言。太久三年一年六月三月。一月半月</a><a name="0303b16" id="0303b16">乃至七日。白言大仙我待七日。化龍報曰。大</a><a name="0303b17" id="0303b17">仙隨意我且虔誠</a><a name="0303b18" id="0303b18"><p>時那剌陀與五苾芻先為親友。往彼告曰。有</a><a name="0303b19" id="0303b19">一摩納婆。將此句頌及持金篋。來至我所作</a><a name="0303b20" id="0303b20">如是言。有人能解此句頌者。當與金篋而為</a><a name="0303b21" id="0303b21">供養。然彼句頌文少義多。甚深難解今欲如</a><a name="0303b22" id="0303b22">何。苾芻告曰。那剌陀應往佛所而為諮問。那</a><a name="0303b23" id="0303b23">剌陀曰。仁者佛出世耶。答曰已出。問曰住在</a><a name="0303b24" id="0303b24">何處。答曰。在仙人墮處施鹿林中。時彼聞已</a><a name="0303b25" id="0303b25">心大歡喜。馳即往詣薄伽梵所。見三十二</a><a name="0303b26" id="0303b26">相炳著其身。八十隨好莊嚴赫奕。圓光一尋</a><a name="0303b27" id="0303b27">以為映[<a href='javascript:showpic("images/050930.gif")'>佩-一</a>]明逾千日形若寶山。色相殊妙心</a><a name="0303b28" id="0303b28">神寂怕過十二年修禪定者。既得親睹生希</a><a name="0303b29" id="0303b29">有心。如無子人忽得於子。如貧窮人得大寶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240303a.htm'><img src='up.gif' border=0></a>
<a href='T240303c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>