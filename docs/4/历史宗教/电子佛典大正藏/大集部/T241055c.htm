<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1055c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷4)</font> 雜品第十九 <font face='Arial'>T24, p1055c</h2></font><hr>
<span class='old'>
</a><a name="1055b28" id="1055b28">既行惠施破慳貪嫉妒瞋恚愚癡。云何因施</a><a name="1055b29" id="1055b29">發種種願。因是施已能發種種善惡等願。因</span><a name="1055c01" id="1055c01">善惡願得善惡果。何以故。誓願力故。云何</a><a name="1055c02" id="1055c02">因施得受安樂。因是施故。受人天樂至無</a><a name="1055c03" id="1055c03">上樂。云何因施多饒財寶。因是施故。所求金</a><a name="1055c04" id="1055c04">銀乃至畜生。如意即得。善男子。若人樂施。</a><a name="1055c05" id="1055c05">是人即壞五弊惡法。一者邪見。二者無信。三</a><a name="1055c06" id="1055c06">者放逸。四者慳吝。五者瞋礙。離是惡已心</a><a name="1055c07" id="1055c07">生歡喜。因歡喜故乃至獲得真正解脫。是人</a><a name="1055c08" id="1055c08">現在得四果報。一者一切樂見乃至怨家。二</a><a name="1055c09" id="1055c09">者善名流布遍於四方。三者入大眾時心無</a><a name="1055c10" id="1055c10">怖畏。四者一切善人樂來親附。善男子。修</a><a name="1055c11" id="1055c11">行施已其心無悔。是人若以客塵煩惱故墮</a><a name="1055c12" id="1055c12">於地獄。雖處惡處不飢不渴。以是因緣離二</a><a name="1055c13" id="1055c13">種苦。一鐵丸苦。二鐵漿苦。若畜生身所須易</a><a name="1055c14" id="1055c14">得無所匱乏。若餓鬼身不受飢渴常得飽滿。</a><a name="1055c15" id="1055c15">若得人身壽命色力安樂辯才。及信戒施多</a><a name="1055c16" id="1055c16">聞智慧勝於一切。雖處惡世不為惡事。惡法</a><a name="1055c17" id="1055c17">生時終不隨受。於怖畏處不生恐怖。若受</a><a name="1055c18" id="1055c18">天身十事殊勝。善男子。有智之人為二事故</a><a name="1055c19" id="1055c19">能行布施。一者調伏自心。二者壞怨瞋心。如</a><a name="1055c20" id="1055c20">來因是名無上尊。善男子。智者施已不求受</a><a name="1055c21" id="1055c21">者愛念之心。不求名稱免於怖畏。不求善人</a><a name="1055c22" id="1055c22">來見親附。亦不求望天人果報。觀於二事。</a><a name="1055c23" id="1055c23">一者以不堅財易於堅財。二者終不隨順慳</a><a name="1055c24" id="1055c24">吝之心。何以故。如是財物。我若終沒不隨</a><a name="1055c25" id="1055c25">我去。是故應當自手施與。我今不應隨失生</a><a name="1055c26" id="1055c26">惱。應當隨施生於歡喜。善男子。施者先當</a><a name="1055c27" id="1055c27">自試其心以外物施。知心調已次施內物。</a><a name="1055c28" id="1055c28">因是二施獲得二法。一者永離諸有。二者得</a><a name="1055c29" id="1055c29">正解脫。善男子。如人遠行身荷重擔疲苦勞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241055b.htm'><img src='up.gif' border=0></a>
<a href='T241056a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>