<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0347a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷29)</font> 第六門第四子攝之餘明佛從天下等事 <font face='Arial'>T24, p0347a</h2></font><hr>
<span class='old'>
</a><a name="0346c28" id="0346c28">言。世尊。今欲詣贍部洲。答言。我去。白言。為</a><a name="0346c29" id="0346c29">作神通為以足步。答言。足步。帝釋即命巧</span><a name="0347a01" id="0347a01">匠天子曰。汝應化作三道寶階。黃金吠琉璃</a><a name="0347a02" id="0347a02">蘇頗胝迦。答言。大善。即便化作三種寶階。世</a><a name="0347a03" id="0347a03">尊處中躡琉璃道。索訶世界主大梵天王。於</a><a name="0347a04" id="0347a04">其右邊蹈黃金道。手執微妙白拂價直百千</a><a name="0347a05" id="0347a05">兩金。并色界諸天而為侍從。天帝釋於其左</a><a name="0347a06" id="0347a06">邊蹈頗胝迦道。手擎百支傘蓋價直百千兩金</a><a name="0347a07" id="0347a07">而覆世尊。并欲界諸天而為侍從。佛作是念。</a><a name="0347a08" id="0347a08">我但步去者。恐外道見議。沙門喬答摩以神</a><a name="0347a09" id="0347a09">通力往三十三天。見彼妙色心生愛著神通</a><a name="0347a10" id="0347a10">即失足步而還。若以神通徒煩天匠。我今宜</a><a name="0347a11" id="0347a11">可半以神通半為足步往贍部洲。爾時世尊</a><a name="0347a12" id="0347a12">循寶階下。去此十二踰善那。人氣上薰如死</a><a name="0347a13" id="0347a13">屍臭。令彼諸天不能鼻嗅。世尊知已化作牛</a><a name="0347a14" id="0347a14">頭旃檀香林。令氣芬馥聞者歡喜。佛作是</a><a name="0347a15" id="0347a15">念。若贍部洲男見天女女見天男。情生愛染。</a><a name="0347a16" id="0347a16">由婬欲心極熾盛故。便毆熱血悶絕命終。我</a><a name="0347a17" id="0347a17">今宜可以神通力令男見天男女觀天女。如</a><a name="0347a18" id="0347a18">是作已不令染愛擾嬈其心</a><a name="0347a19" id="0347a19"><p>爾時具壽須菩提。在一樹下晝日閑居。遙見</a><a name="0347a20" id="0347a20">世尊諸天大眾恭敬圍遶威德尊重從三十三</a><a name="0347a21" id="0347a21">天而來至此。便作是念。所有此等大德諸天。</a><a name="0347a22" id="0347a22">悉皆辭佛當往天處。此諸人眾百年之中。並</a><a name="0347a23" id="0347a23">皆身死。佛化緣盡亦復涅槃。斯等威嚴無不</a><a name="0347a24" id="0347a24">磨滅。善哉世尊。處處慇懃作如是語。諸行</a><a name="0347a25" id="0347a25">無常體硠靬騿C生滅之法是可惡事。我今於</a><a name="0347a26" id="0347a26">此深起厭心。於五取蘊觀察無常苦空無我。</a><a name="0347a27" id="0347a27">如是知已。以智金剛杵摧二十種有身見山。</a><a name="0347a28" id="0347a28">獲預流果得不壞信即便速疾捨加趺坐。右</a><a name="0347a29" id="0347a29">膝著地合掌恭敬。遙禮世尊瞻仰而住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240346c.htm'><img src='up.gif' border=0></a>
<a href='T240347b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>