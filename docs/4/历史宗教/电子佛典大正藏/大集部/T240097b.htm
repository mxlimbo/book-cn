<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1449 根本說一切有部毘奈耶羯恥那衣事 0097b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1449 根本說一切有部毘奈耶羯恥那衣事</font> <font face='Arial'>(卷1)</font> <font face='Arial'>T24, p0097b</h2></font><hr>
<span class='old'>
<p><p></span><a name="0097b01" id="0097b01"></a><a name="0097b02" id="0097b02"><p><b>　　<A NAME="n25"></A>No. 1449</b></a><a name="0097b03" id="0097b03"><p class='juan'>
根本說一切有部毘奈耶羯恥那</a><a name="0097b04" id="0097b04">衣事一卷</p>
</a><a name="0097b05" id="0097b05"></a><a name="0097b06" id="0097b06"><p><span class='byline'>　　　　大唐三藏義淨奉　制譯</span><br></a><a name="0097b07" id="0097b07"><p>爾時佛在室羅筏城。逝多林給孤獨園。時有</a><a name="0097b08" id="0097b08">眾多苾芻。在自來城。三月坐雨安居已。各持</a><a name="0097b09" id="0097b09">衣缽。詣世尊所。路逢泥雨。困於暑熱。野草割</a><a name="0097b10" id="0097b10">身。遍皆流汗。漸次遊行。至室羅筏城。時諸</a><a name="0097b11" id="0097b11">苾芻安置衣缽。洗足已。至世尊處。頂禮雙足。</a><a name="0097b12" id="0097b12">在一面坐。世尊常法。見客苾芻來。共相慰問。</a><a name="0097b13" id="0097b13">汝於何處安居而來至此。白言。世尊。我等於</a><a name="0097b14" id="0097b14">自來城。三月安居已。而來至此。問言。汝等在</a><a name="0097b15" id="0097b15">彼安居。於三月中。得安樂住不。乞求飲食。不</a><a name="0097b16" id="0097b16">難得不。答言。世尊。我等三月安樂而住。飲食</a><a name="0097b17" id="0097b17">不難。我等從彼擎持衣缽。所經道路。泥雨艱</a><a name="0097b18" id="0097b18">辛。身形疲頓。漸來至此。世尊聞已。作如是</a><a name="0097b19" id="0097b19">念。我諸弟子雨安居竟。人間慢行。擎持衣缽。</a><a name="0097b20" id="0097b20">路逢泥雨。極遭辛苦。形體疲頓。我今宜可令</a><a name="0097b21" id="0097b21">諸苾芻。得安樂住。并諸施主福增長故聽諸</a><a name="0097b22" id="0097b22">苾芻張羯恥那衣。張此衣時。有五勝利。一無</a><a name="0097b23" id="0097b23">過十日犯。二無過一月犯。三無過經宿離衣</a><a name="0097b24" id="0097b24">犯。四唯著上下二衣。得人間慢行。五得隨意</a><a name="0097b25" id="0097b25">多畜長衣。復有五種饒益。一得別眾食。二得</a><a name="0097b26" id="0097b26">數數食。三俗家不請。得往受食。四得隨意多</a><a name="0097b27" id="0097b27">求衣。五始從八月半。至正月半時。經五箇月</a><a name="0097b28" id="0097b28">所得財物。皆是羯恥那衣利養。如是開時。令</a><a name="0097b29" id="0097b29">諸弟子。得安樂住。即告諸苾芻。欲令汝等。得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240097a.htm'><img src='up.gif' border=0></a>
<a href='T240097c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>