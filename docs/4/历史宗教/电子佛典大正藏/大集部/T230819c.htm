<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0819c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷35)</font> 九十波逸底迦法 過三缽受食學處第三十三 <font face='Arial'>T23, p0819c</h2></font><hr>
<span class='old'>
</a><a name="0819b28" id="0819b28">語已即往彼村。遙見商人說伽他曰</a><a name="0819b29" id="0819b29"><p class='lg'>　　邊方險路不應往　　　設令去者勿居停</span><br><a name="0819c01" id="0819c01">　　非但處所不堪行　　　彼人勿共為親友</a><br><a name="0819c02" id="0819c02">　　山險居人初見好　　　如金揩石創鮮明</a><br><a name="0819c03" id="0819c03">　　中方居者則不然　　　始終不動如山岳　</p></a><a name="0819c04" id="0819c04"><p>時諸商人聞此語已。答聖者曰。何因致恨苦</a><a name="0819c05" id="0819c05">見譏誚六眾曰。賢首已與仁等略申情義。廢</a><a name="0819c06" id="0819c06">我善品頻為說法。何不言別遂即私來。答言。</a><a name="0819c07" id="0819c07">聖者非我長來。隨草故爾。如其歸日還至室</a><a name="0819c08" id="0819c08">羅伐城。相與告別。闡陀曰。賢首更可暫來聽</a><a name="0819c09" id="0819c09">我說法。時彼諸人即共敬禮。各取卑座坐而</a><a name="0819c10" id="0819c10">聽法。為說法已。商主曰。聖者可於此食。答曰</a><a name="0819c11" id="0819c11">不須。時彼商主告諸人曰。仁等數請受食皆</a><a name="0819c12" id="0819c12">言不須。豈非聖者乏少衣服。仁等宜應隨己</a><a name="0819c13" id="0819c13">所有以衣奉施諸人報曰。斯亦善哉遂便人</a><a name="0819c14" id="0819c14">人各以一張上好毛緂持用奉施。闡陀便與</a><a name="0819c15" id="0819c15">咒願。此之施物福利無邊。鄔陀夷既得物已</a><a name="0819c16" id="0819c16">告言。賢首汝比頻頻請我受食。今可將來。是</a><a name="0819c17" id="0819c17">何供養。時彼商人即持餅果羅列目前。鄔陀</a><a name="0819c18" id="0819c18">夷便舒大缽報言。賢首可著此中。商主意念。</a><a name="0819c19" id="0819c19">此缽絕大。若與滿者可足六人充一中食。即</a><a name="0819c20" id="0819c20">盛以滿缽奉鄔陀夷。時馬勝苾芻復更舒缽。</a><a name="0819c21" id="0819c21">還與滿缽。乃至六人悉皆舒缽。商人俛仰咸</a><a name="0819c22" id="0819c22">並與之。所有路糧無不罄盡。乃至釜中飲食</a><a name="0819c23" id="0819c23">亦用相供。時諸商人告苾芻曰。聖者我所現</a><a name="0819c24" id="0819c24">作多少路糧。並皆罄盡。時諸商人報苾芻曰。</a><a name="0819c25" id="0819c25">我欲令人相逐往至城中更覓路糧。仁當看</a><a name="0819c26" id="0819c26">買迴還之日幸給援人。勿使中途致遭賊盜。</a><a name="0819c27" id="0819c27">難陀報曰。當為汝看。時彼商人遣人隨去。既</a><a name="0819c28" id="0819c28">至寺已馬勝報曰。賢首可為我作如是事業。</a><a name="0819c29" id="0819c29">隨言為作。尋復告言。為作此事。如是展轉至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230819b.htm'><img src='up.gif' border=0></a>
<a href='T230820a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>