<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0104a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0104a</h2></font><hr>
<span class='old'>
</a><br><a name="0103c28" id="0103c28">　　願開甘露門　　　為演純淨義</a><br><a name="0103c29" id="0103c29">　　自我在梵宮　　　皆見古佛說</span><br><a name="0104a01" id="0104a01">　　惟願今普眼　　　亦敷法堂教</a><br><a name="0104a02" id="0104a02">　　眾生沒憂惱　　　不離生老死</a><br><a name="0104a03" id="0104a03">　　然多樂善者　　　願說戰勝法　</p></a><a name="0104a04" id="0104a04"><p>爾時世尊默然受之。即以佛眼普觀世間。見</a><a name="0104a05" id="0104a05">諸眾生根有利鈍。有畏後世三惡道者。有能</a><a name="0104a06" id="0104a06">受法如大海者。有若蓮華萌芽在泥出水未</a><a name="0104a07" id="0104a07">出水不污染者。而說偈言</a><a name="0104a08" id="0104a08"><p class='lg'>　　先恐徒疲勞　　　不說甚深義</a><br><a name="0104a09" id="0104a09">　　甘露今當開　　　一切皆應聞　</p></a><a name="0104a10" id="0104a10"><p>爾時梵天聞此偈已歡喜踊躍。前禮佛足右</a><a name="0104a11" id="0104a11">繞三匝。忽然不現還於天宮。佛作是念。甘露</a><a name="0104a12" id="0104a12">當開誰應先聞。鬱頭藍弗聰明易悟。此人應</a><a name="0104a13" id="0104a13">先。念已欲行。天於空中白言。鬱頭藍弗亡來</a><a name="0104a14" id="0104a14">七日。佛言。苦哉彼為長衰。甘露法鼓如何不</a><a name="0104a15" id="0104a15">聞。復更惟曰。甘露當開誰應次聞。阿蘭迦</a><a name="0104a16" id="0104a16">蘭聰明易悟。次應得聞。適起欲行。天復白言。</a><a name="0104a17" id="0104a17">阿蘭迦蘭昨夜命終。佛言。苦哉甘露法鼓而</a><a name="0104a18" id="0104a18">不得聞。生死往來何由得息。復更惟曰。甘露</a><a name="0104a19" id="0104a19">當開誰應次聞。父王昔遣五人隨侍勞苦此</a><a name="0104a20" id="0104a20">功應報。今此五人在波羅奈國仙人鹿苑</a><a name="0104a21" id="0104a21">中。念已便行。央慣逢梵志。名優婆</a><a name="0104a22" id="0104a22">耆婆。遙見世尊姿容挺特諸根寂定。圓光一</a><a name="0104a23" id="0104a23">尋猶若金山。便問曰。本事何師行何道法以</a><a name="0104a24" id="0104a24">致斯尊。爾時世尊以偈答曰</a><a name="0104a25" id="0104a25"><p class='lg'>　　一切智為最　　　無累無所染</a><br><a name="0104a26" id="0104a26">　　我行不由師　　　自然通聖道</a><br><a name="0104a27" id="0104a27">　　唯一無有等　　　能令世安隱</a><br><a name="0104a28" id="0104a28">　　當於波羅奈　　　擊甘露法鼓　</p></a><a name="0104a29" id="0104a29"><p>梵志復問。自說最勝。願聞其義。佛復以偈答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220103c.htm'><img src='up.gif' border=0></a>
<a href='T220104b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>