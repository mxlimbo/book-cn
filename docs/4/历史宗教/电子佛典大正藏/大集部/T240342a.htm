<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0342a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷28)</font> 第六門第四子攝頌大藥之餘 <font face='Arial'>T24, p0342a</h2></font><hr>
<span class='old'>
</a><br><a name="0341c28" id="0341c28">　　我夫形影沒　　　孤寡無依附</a><br><a name="0341c29" id="0341c29">　　恐有外人欺　　　失此王家物　</p></span><a name="0342a01" id="0342a01"><p>大藥曰。若爾王可開看何物珍寶。既開櫃已。</a><a name="0342a02" id="0342a02">時六大臣各從中出。王問其故。六臣答曰。</a><a name="0342a03" id="0342a03"><p class='lg'>　　我等由情欲　　　遂被女人欺</a><br><a name="0342a04" id="0342a04">　　願乞大王恩　　　不敢更如是　</p></a><a name="0342a05" id="0342a05"><p>王曰。世間輪轉皆由色欲。既遭此辱合受重</a><a name="0342a06" id="0342a06">愆。卿等且歸後別量度。王乃歎曰。嗚呼女人。</a><a name="0342a07" id="0342a07">能有如是貞素殊操。計策超倫。昔未曾有。大</a><a name="0342a08" id="0342a08">臣輔相被辱至斯。因此便能制耽欲者。王既</a><a name="0342a09" id="0342a09">慶悅。於毘舍佉倍加封祿。諸國普聞</a><a name="0342a10" id="0342a10"><p>是時大王作如是念。大藥有福感得如是智</a><a name="0342a11" id="0342a11">慧之妻。便告大藥曰。汝當為我求一夫人</a><a name="0342a12" id="0342a12">具才智者。能令內外國政安寧。我唯端拱安</a><a name="0342a13" id="0342a13">樂而住。大藥對曰。何處可求。王曰。我聞半遮</a><a name="0342a14" id="0342a14">羅國王有一女。名曰妙藥。儀容絕代雅思超</a><a name="0342a15" id="0342a15">群。宜往求婚理亦應得。大藥答曰。彼是鄰國。</a><a name="0342a16" id="0342a16">事若怨讎。先以方便。然後求及。王令輔相自</a><a name="0342a17" id="0342a17">往言婚。時彼王臣見使到已。便共議曰。鞞提</a><a name="0342a18" id="0342a18">醯王多有兵力。共交婚者情事相親。彼若自</a><a name="0342a19" id="0342a19">來吉凶之事隨意當作。如是議已。即便許諾。</a><a name="0342a20" id="0342a20">卜選良晨。可於某日。宜來就此共作婚姻。</a><a name="0342a21" id="0342a21">使還白王。求得彼女。當於某日期以禮成。彼</a><a name="0342a22" id="0342a22">王至日。廣設珍饌。所有飲食皆和毒藥。時半</a><a name="0342a23" id="0342a23">遮羅王令使報鞞提醯曰。我已備辦當可速</a><a name="0342a24" id="0342a24">來。其使至已。大藥白王。未可倉卒。當善量</a><a name="0342a25" id="0342a25">議。鄰國為怨自古常事。每有諍陣難共相親。</a><a name="0342a26" id="0342a26">王曰。與誰評論。答言。大王。願不為慮。我有</a><a name="0342a27" id="0342a27">鸚鵡。名曰具相。有大智慧善識人情。使往彼</a><a name="0342a28" id="0342a28">城觀已還報。王言。任意。是時鸚鵡既受言</a><a name="0342a29" id="0342a29">已。翔鳴騫翥到彼城中。依于樹杪四顧觀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240341c.htm'><img src='up.gif' border=0></a>
<a href='T240342b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>