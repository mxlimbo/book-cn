<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0257c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷36)</font> <font face='Arial'>T23, p0257c</h2></font><hr>
<span class='old'>
</a><a name="0257b28" id="0257b28">攝取。令多人隨順我。作是念。瓶沙王於國中</a><a name="0257b29" id="0257b29">最大是佛不退轉弟子。我正使神通力。牽終</span><a name="0257c01" id="0257c01">不可得。調達素知種種外書星宿。相人吉凶</a><a name="0257c02" id="0257c02">天地怪相。見瓶沙王太子阿闍世王相明了。</a><a name="0257c03" id="0257c03">我當以神通力攝取。決定是我檀越。以是因</a><a name="0257c04" id="0257c04">緣多人隨從。作是念已。變身作象寶。於阿闍</a><a name="0257c05" id="0257c05">世太子家。不從門入從門中出。或從門入不</a><a name="0257c06" id="0257c06">從門出。現如是相欲令知是調達。復變身作</a><a name="0257c07" id="0257c07">馬寶。或從非門入門中出。或從門入非門出。</a><a name="0257c08" id="0257c08">現如是相欲令知是調達。復現作寶鬘。從太</a><a name="0257c09" id="0257c09">子膝上出。時太子捉鬘以繫額上。現如是相</a><a name="0257c10" id="0257c10">欲令知是調達。復現作端正小兒。著金寶瓔</a><a name="0257c11" id="0257c11">珞。在太子膝上東西宛轉。太子嗚抱共戲唾</a><a name="0257c12" id="0257c12">其口中。現如是相欲令知是調達。以是神通</a><a name="0257c13" id="0257c13">力。牽阿闍世太子心。令生惡邪見。謂調達神</a><a name="0257c14" id="0257c14">通力勝佛。生愛敬心。供養衣服臥具湯藥。乃</a><a name="0257c15" id="0257c15">至日日送五百釜飲食。五百乘車圍遶。來至</a><a name="0257c16" id="0257c16">調達所。自手下食</a><a name="0257c17" id="0257c17"><p>爾時諸比丘。中前著衣持缽入王舍城乞食。</a><a name="0257c18" id="0257c18">聞阿闍世太子如是供養調達衣服臥具湯</a><a name="0257c19" id="0257c19">藥。日日送五百釜飲食。五百乘車圍遶自至</a><a name="0257c20" id="0257c20">調達所自手下食。調達與五百弟子受是供</a><a name="0257c21" id="0257c21">養。聞已食後往詣佛所。頭面禮足卻坐一面</a><a name="0257c22" id="0257c22">白佛言。世尊。我今日著衣持缽入城乞食。聞</a><a name="0257c23" id="0257c23">阿闍世太子如是供養調達衣服臥具湯藥。</a><a name="0257c24" id="0257c24">日日送五百釜飲食。五百乘車圍遶。自至調</a><a name="0257c25" id="0257c25">達所自手下食。調達與五百比丘受是供養。</a><a name="0257c26" id="0257c26">佛語諸比丘。汝等莫貪調達供養。何以故。是</a><a name="0257c27" id="0257c27">調達得供養。自損減故。如竹以實死。芭蕉實</a><a name="0257c28" id="0257c28">亦然。如騾懷妊死。調達得供養亦如是。為自</a><a name="0257c29" id="0257c29">損減故。譬如竹蘆以實死爾時世尊。欲明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230257b.htm'><img src='up.gif' border=0></a>
<a href='T230258a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>