<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0783b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷31)</font> 受戒揵度之一 <font face='Arial'>T22, p0783b</h2></font><hr>
<span class='old'>
</a><a name="0783a28" id="0783a28">即日出家即日成無上正真等正覺道。名聞</a><a name="0783a29" id="0783a29">遠布。皆共稱言。定光如來至真等正覺。乃至</span><a name="0783b01" id="0783b01">具足修梵行。勝怨王。即遣使往與提閻婆</a><a name="0783b02" id="0783b02">提王相聞知卿生太子。福德威神眾相具足。</a><a name="0783b03" id="0783b03">即日出家即日成道。乃至具足修梵行。有大</a><a name="0783b04" id="0783b04">名稱流布十方。今可遣來吾欲看之。若卿</a><a name="0783b05" id="0783b05">不遣來者。吾當身自往。彼時提閻婆提王。</a><a name="0783b06" id="0783b06">聞此使語已。即懷愁憂。集諸群臣語言。汝</a><a name="0783b07" id="0783b07">等思惟。當以何報作何等方宜稱可彼意。</a><a name="0783b08" id="0783b08">諸臣答言。當問定光如來。隨佛有所言教。</a><a name="0783b09" id="0783b09">我等當順從行之。時王提閻婆提與諸群</a><a name="0783b10" id="0783b10">臣。即往定光佛所。頭面禮足。以此因緣具</a><a name="0783b11" id="0783b11">白世尊。世尊告王言。今且止勿懷愁憂。</a><a name="0783b12" id="0783b12">我自當往彼。賈人當知。時王提閻婆提。自</a><a name="0783b13" id="0783b13">於其國。七日供養定光如來。衣服飲食床臥</a><a name="0783b14" id="0783b14">具病苦醫藥。及比丘僧不令有乏。賈人當</a><a name="0783b15" id="0783b15">知。定光如來過七日後。與諸比丘人間慢</a><a name="0783b16" id="0783b16">行。逕詣藥山龍王池邊。賈人當知。此龍王</a><a name="0783b17" id="0783b17">宮。縱廣五百由旬。爾時定光如來及比丘僧。</a><a name="0783b18" id="0783b18">在彼住止。時定光如來放大光明。普照三</a><a name="0783b19" id="0783b19">千大千剎土。晝夜不別。若憂缽缽頭摩鳩</a><a name="0783b20" id="0783b20">勿頭分陀利華等合。鳥獸不鳴。則知是夜。</a><a name="0783b21" id="0783b21">若憂缽諸花開。及諸眾鳥獸鳴者。則知是晝。</a><a name="0783b22" id="0783b22">如是經歷十二年中。晝夜不別。時勝怨王。</a><a name="0783b23" id="0783b23">即集諸大臣告言。自憶昔日。有晝有夜。如</a><a name="0783b24" id="0783b24">今何故無晝無夜。若憂缽眾華開。及眾鳥獸</a><a name="0783b25" id="0783b25">鳴。則知是晝。若花合鳥不鳴。則知是夜。為</a><a name="0783b26" id="0783b26">世有非法。為我行有闕。汝等有過耶。</a><a name="0783b27" id="0783b27">以誠言告我。諸臣白言。王亦無咎。國無</a><a name="0783b28" id="0783b28">非法。我等無過。今定光如來。在呵梨陀山</a><a name="0783b29" id="0783b29">龍王宮。放大光明。普照三千大千剎土。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220783a.htm'><img src='up.gif' border=0></a>
<a href='T220783c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>