<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0081b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷11)</font> 第二分之二尼律僧殘法 <font face='Arial'>T22, p0081b</h2></font><hr>
<span class='old'>
</a><a name="0081a28" id="0081a28">佛種種毀訾親近男子讚歎遠離。云何教我</a><a name="0081a29" id="0081a29">取染著心男子飲食。諸比丘尼聞。訶責彼師</span><a name="0081b01" id="0081b01">言。云何教弟子受染著心男子食。種種呵責</a><a name="0081b02" id="0081b02">已。以事白佛。佛以是事集二部漪。問旃荼修</a><a name="0081b03" id="0081b03">摩那。汝實爾不。答言。實爾世尊。佛種種訶責</a><a name="0081b04" id="0081b04">已告諸比丘。今為諸比丘尼結戒。從今是戒</a><a name="0081b05" id="0081b05">應如是說。若比丘尼教他比丘尼作是語。汝</a><a name="0081b06" id="0081b06">但莫生染著。受染著男子飲食何苦。是比丘</a><a name="0081b07" id="0081b07">尼初犯僧伽婆尸沙可悔過。若作此教。語語</a><a name="0081b08" id="0081b08">僧伽婆尸沙。式叉摩那沙彌尼突吉羅</a><a name="0081b09" id="0081b09"><p>優波離又問。世尊已為諸比丘結戒。若比丘</a><a name="0081b10" id="0081b10">為破和合僧懃方便乃至僧伽婆尸沙。我當</a><a name="0081b11" id="0081b11">云何持。佛言。當作二部漪持。從今是戒應如</a><a name="0081b12" id="0081b12">是說。若比丘尼為破和合僧懃方便。諸比丘</a><a name="0081b13" id="0081b13">尼語是比丘尼。汝莫為破和合僧懃方便。當</a><a name="0081b14" id="0081b14">與僧和合。僧和合故歡喜無諍。一心一學如</a><a name="0081b15" id="0081b15">水乳合。共弘師教安樂行。如是諫堅持不捨。</a><a name="0081b16" id="0081b16">應第二第三諫。第二第三諫。捨是事善。不捨</a><a name="0081b17" id="0081b17">者是比丘尼三諫。犯僧伽婆尸沙可悔過</a><a name="0081b18" id="0081b18"><p>優波離又問。世尊已為諸比丘結戒。若比丘</a><a name="0081b19" id="0081b19">助破和合僧乃至僧伽婆尸沙。我當云何持。</a><a name="0081b20" id="0081b20">佛言。應作二部漪持。從今是戒應如是說。若</a><a name="0081b21" id="0081b21">比丘尼助破和合僧。若一若二若眾多。語諸</a><a name="0081b22" id="0081b22">比丘尼言。是比丘尼所說。是知說非不知說。</a><a name="0081b23" id="0081b23">說法不說非法。說律不說非律。皆是我等心</a><a name="0081b24" id="0081b24">所忍樂。諸比丘尼語是比丘尼。汝莫作是語。</a><a name="0081b25" id="0081b25">是比丘尼所說。是知說非不知說。說法不說</a><a name="0081b26" id="0081b26">非法。說律不說非律。皆是我等心所忍樂。何</a><a name="0081b27" id="0081b27">以故。是比丘尼非知說非說法非說律。汝莫</a><a name="0081b28" id="0081b28">樂助破和合僧。當樂助和合僧。僧和合故歡</a><a name="0081b29" id="0081b29">喜無諍。一心一學如水乳合。共弘師教安樂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220081a.htm'><img src='up.gif' border=0></a>
<a href='T220081c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>