<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1472 沙彌威儀 0933b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1472 沙彌威儀</font> <font face='Arial'>(卷1)</font> <font face='Arial'>T24, p0933b</h2></font><hr>
<span class='old'>
</a><a name="0933a28" id="0933a28"><p>入城乞食時有四事。一者當持師缽。二者當</a><a name="0933a29" id="0933a29">隨不得以足蹈師影。三者於城外當取缽授</span><a name="0933b01" id="0933b01">師。四者入城欲別行當報師。是為行乞食法</a><a name="0933b02" id="0933b02">俱還至故處飯時有四事。一者當先徐徐開</a><a name="0933b03" id="0933b03">戶出布坐具。二者澡師手已乃卻自澡。三者</a><a name="0933b04" id="0933b04">授師缽卻自叉手住。四者當預具澡豆手巾。</a><a name="0933b05" id="0933b05">是為還歸飯時法</a><a name="0933b06" id="0933b06"><p>還水邊飯時有四事。一者當求淨處。二者當</a><a name="0933b07" id="0933b07">求草作座。三者當取水澡師手乃卻授缽。四</a><a name="0933b08" id="0933b08">者師教使飯當作禮卻坐。是為水邊飯時法</a><a name="0933b09" id="0933b09"><p>止於樹下飯時有四事。一者持缽著樹枝取</a><a name="0933b10" id="0933b10">葉作座。二者取水還當澡師手。設不得水求</a><a name="0933b11" id="0933b11">取淨草授師。三者還取師缽授師。四者當預</a><a name="0933b12" id="0933b12">具淨草。淨師缽已。卻熟拭缽乃去。是為樹下</a><a name="0933b13" id="0933b13">飯時法</a><a name="0933b14" id="0933b14"><p>住於道中相待有三事。一者持缽著淨地作</a><a name="0933b15" id="0933b15">禮如事說。二者當視日早晚。可自還歸若道</a><a name="0933b16" id="0933b16">上。三者當取師缽并持隨後去。是為道中相</a><a name="0933b17" id="0933b17">待法</a><a name="0933b18" id="0933b18"><p>合缽食時有三事。一者若師缽中無酪酥漿。</a><a name="0933b19" id="0933b19">當自取所得缽授師。不受且當卻住。二者徐</a><a name="0933b20" id="0933b20">取缽中半飯出著樹葉上。三者卻自取缽中</a><a name="0933b21" id="0933b21">半飯著師缽中卻住。是為合缽食時法</a><a name="0933b22" id="0933b22"><p>轉貿缽時有三事。一者師缽中得善自取不</a><a name="0933b23" id="0933b23">如者便當授師。二者師欲貿缽當讓不受。三</a><a name="0933b24" id="0933b24">者師堅呼貿缽當取一再食。便當拭缽還授</a><a name="0933b25" id="0933b25">師。是為貿缽時法。對飯時有三事。一者當授</a><a name="0933b26" id="0933b26">師缽乃卻自飯。二者數視師所欲得即當起</a><a name="0933b27" id="0933b27">取與。三者食不得大疾。亦不得後已起。當</a><a name="0933b28" id="0933b28">復問欲得何等。師言持去乃當持去。是為對</a><a name="0933b29" id="0933b29">飯時法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240933a.htm'><img src='up.gif' border=0></a>
<a href='T240933c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>