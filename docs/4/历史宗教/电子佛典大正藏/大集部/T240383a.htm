<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0383a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷35)</font> 第八門第九子攝頌之餘說 <font face='Arial'>T24, p0383a</h2></font><hr>
<span class='old'>
</a><a name="0382c28" id="0382c28">(一了)阿難陀汝頗聞知佛栗氏國。人多和合</a><a name="0382c29" id="0382c29">同起同坐評論國事。答言我聞廣說如上</span><a name="0383a01" id="0383a01"><p>佛告婆羅門亦具如上說。乃至善法無損(二了)阿</a><a name="0383a02" id="0383a02">難陀汝頗聞知彼國人眾。不應求事而不求</a><a name="0383a03" id="0383a03">之。所應得事不令斷絕。國之教令常樂奉</a><a name="0383a04" id="0383a04">行。答言我聞廣說如上。佛告婆羅門亦具如</a><a name="0383a05" id="0383a05">上說。乃至善法無損(三了)阿難陀汝頗聞知彼國</a><a name="0383a06" id="0383a06">女人及童女類。或是母護父護兄弟姊妹姑</a><a name="0383a07" id="0383a07">嫜親族。而相擁護有過訓罰。是他妻妾乃</a><a name="0383a08" id="0383a08">至授花許為其婦。不共倉卒行非法事。答言</a><a name="0383a09" id="0383a09">我聞廣說如上。佛告婆羅門亦具如上說。乃</a><a name="0383a10" id="0383a10">至善法無損(四了)阿難陀汝頗聞知彼國人眾。於</a><a name="0383a11" id="0383a11">其父母師長之處。恭敬供養隨順言教情無</a><a name="0383a12" id="0383a12">違惱。答言我聞廣說如上。佛告婆羅門亦</a><a name="0383a13" id="0383a13">具如上說。乃至善法無損(五了)阿難陀汝頗聞知</a><a name="0383a14" id="0383a14">彼國人眾。於制底處常修供養。所有古舊恭</a><a name="0383a15" id="0383a15">敬法式不令虧廢。廣說乃至善法無損(六了)阿</a><a name="0383a16" id="0383a16">難陀汝頗聞知彼國人眾。於阿羅漢敬心慇</a><a name="0383a17" id="0383a17">重常生正念。其未來者願皆來此。其已來者</a><a name="0383a18" id="0383a18">得安隱住。衣服飲食臥具醫藥。所須資具皆</a><a name="0383a19" id="0383a19">悉給與無有乏少。廣說乃至善法無損(七了)佛</a><a name="0383a20" id="0383a20">告婆羅門。但令彼國所有人眾。於斯七種不</a><a name="0383a21" id="0383a21">退轉法修行之時。當知彼國常得增長。無有</a><a name="0383a22" id="0383a22">損失善法隆盛。婆羅門言大德。彼國人眾於</a><a name="0383a23" id="0383a23">七法中隨行其一。未生怨王不應興罰。何</a><a name="0383a24" id="0383a24">況七法具足奉行。婆羅門曰大德喬答摩。我</a><a name="0383a25" id="0383a25">有多緣且欲辭去。佛言隨意。時婆羅門聞佛</a><a name="0383a26" id="0383a26">所說歡喜奉行</a><a name="0383a27" id="0383a27"><p>時婆羅門辭佛去後。佛告阿難陀。汝可遍告</a><a name="0383a28" id="0383a28">鷲峰山處所有苾芻。皆令集在供侍堂中。時</a><a name="0383a29" id="0383a29">阿難陀即便遍告諸苾芻眾盡集堂已。還至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240382c.htm'><img src='up.gif' border=0></a>
<a href='T240383b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>