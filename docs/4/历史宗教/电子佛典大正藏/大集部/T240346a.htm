<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0346a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷29)</font> 第六門第四子攝之餘明佛從天下等事 <font face='Arial'>T24, p0346a</h2></font><hr>
<span class='old'>
</a><a name="0345c28" id="0345c28">等捨俗而來出家。欲令我等若為存活。答曰。</a><a name="0345c29" id="0345c29">汝若愛者。可住於斯當受其法。彼曰。善哉。</span><a name="0346a01" id="0346a01">我當修學即皆出家。時婆羅門等見已譏嫌。</a><a name="0346a02" id="0346a02">此等工人出家捨俗。我有作務欲使何人。時</a><a name="0346a03" id="0346a03">諸苾芻以緣白佛。佛作是念。工巧之人來出</a><a name="0346a04" id="0346a04">家後。還畜昔時所有作具。由是因緣致生譏</a><a name="0346a05" id="0346a05">醜。告諸苾芻曰。既出家後不應更畜工巧之</a><a name="0346a06" id="0346a06">具。若仍畜者得惡作罪。佛制戒後。時有醫</a><a name="0346a07" id="0346a07">人既出家已。隨處遊行至室羅伐有舊苾芻</a><a name="0346a08" id="0346a08">身嬰苦病。見客苾芻來。報言具壽可為我</a><a name="0346a09" id="0346a09">治。答曰。佛不許我先是醫人更畜醫具。欲將</a><a name="0346a10" id="0346a10">何物而療病耶。以緣白佛。佛言。我今聽許諸</a><a name="0346a11" id="0346a11">苾芻輩。先是醫人得持針刺物。若是書吏得</a><a name="0346a12" id="0346a12">持筆墨。若剃髮人得畜剪刀子</a><a name="0346a13" id="0346a13"><p>緣處同前。現神變後人天歡悅。佛及苾芻多</a><a name="0346a14" id="0346a14">獲利養。爾時世尊為欲斷其利養過故。遂昇</a><a name="0346a15" id="0346a15">三十三天。於玉石殿上三月安居。近圓生樹</a><a name="0346a16" id="0346a16">為母說法。并餘天眾具壽大目連。在逝多林</a><a name="0346a17" id="0346a17">而作安居。是時四眾既無世尊。咸悉共詣大</a><a name="0346a18" id="0346a18">目連所。頭面禮足在一面坐。尊者見來即為</a><a name="0346a19" id="0346a19">說法。隨機演暢示教利喜默然而住。是時四</a><a name="0346a20" id="0346a20">眾各從座起。偏袒右肩合掌恭敬。白尊者曰。</a><a name="0346a21" id="0346a21">大德頗聞。如來大師今於何處而作安居。尊</a><a name="0346a22" id="0346a22">者答曰。我聞佛往三十三天。於玉石殿上而</a><a name="0346a23" id="0346a23">作安居。近圓生樹為母說法。是時四眾既得</a><a name="0346a24" id="0346a24">聞法。知世尊所在深生歡喜。禮足而去。至安</a><a name="0346a25" id="0346a25">居竟四眾還來。禮尊者足在一面坐。尊者為</a><a name="0346a26" id="0346a26">說法已。大眾各起禮足白言大德。諸人久不</a><a name="0346a27" id="0346a27">見佛咸生渴仰。我等願欲奉見世尊。善哉大</a><a name="0346a28" id="0346a28">德。不憚勞者。願為我等至世尊處。傳我等言</a><a name="0346a29" id="0346a29">頂禮佛足。伏惟大師自一夏來。起居輕利無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240345c.htm'><img src='up.gif' border=0></a>
<a href='T240346b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>