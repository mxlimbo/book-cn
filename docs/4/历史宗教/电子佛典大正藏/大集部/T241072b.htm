<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1072b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷7)</font> 業品第二十四之一 <font face='Arial'>T24, p1072b</h2></font><hr>
<span class='old'>
</a><a name="1072a28" id="1072a28">十二月為一歲。彼天壽命八萬大劫。無所有</a><a name="1072a29" id="1072a29">處六萬劫。識處四萬劫。空處二萬劫。若有</span><a name="1072b01" id="1072b01">發起輕微煩惱愛著空定。當知是人生四無</a><a name="1072b02" id="1072b02">色。從十年增至八萬歲。從八萬歲減還至</a><a name="1072b03" id="1072b03">十年。如是增減滿十八反。名為中劫。穀貴</a><a name="1072b04" id="1072b04">三災。疾病三災。刀兵一災。名一小劫。水火</a><a name="1072b05" id="1072b05">二災各五段過有一風災。五風災過名一大</a><a name="1072b06" id="1072b06">劫。閻浮提中刀兵起時。東西二方人暫生瞋。</a><a name="1072b07" id="1072b07">此病起時。彼小頭痛力少微弱。此穀貴時彼</a><a name="1072b08" id="1072b08">則念食。如是惡事鬱單曰無。因不殺故壽命</a><a name="1072b09" id="1072b09">增長。偷因緣故壽命減少。有二種劫。一者</a><a name="1072b10" id="1072b10">水劫。二者火劫。火劫起時地獄眾生。若報</a><a name="1072b11" id="1072b11">盡者悉得出離。若未盡者移至他方大地獄</a><a name="1072b12" id="1072b12">中。若此世間八大地獄空無眾生。是名眾生</a><a name="1072b13" id="1072b13">脫於地獄。四大海中所有眾生。業若盡者悉</a><a name="1072b14" id="1072b14">皆得脫。若未盡者悉轉生於他方海中。若是</a><a name="1072b15" id="1072b15">海中無一眾生。是名得脫。閻浮提地直下過</a><a name="1072b16" id="1072b16">於五百由延。有閻羅王城。周遍縱廣七萬</a><a name="1072b17" id="1072b17">五千由延。如是城中餓鬼眾生。業已盡者悉</a><a name="1072b18" id="1072b18">得出離。業未盡者轉生他方閻羅王所。若是</a><a name="1072b19" id="1072b19">城中乃至無有一眾生者。是名得脫。爾時有</a><a name="1072b20" id="1072b20">人內因緣故獲得初禪。得已即起大聲唱言。</a><a name="1072b21" id="1072b21">初禪寂靜初禪寂靜。諸人聞已即各思惟。一</a><a name="1072b22" id="1072b22">切皆共獲得初禪。即捨人身生初禪地。時初</a><a name="1072b23" id="1072b23">禪中復有一人。內因緣故修得二禪。得已即</a><a name="1072b24" id="1072b24">起大聲唱言。二禪寂靜二禪寂靜。眾生聞已</a><a name="1072b25" id="1072b25">各自思惟。復獲二禪。捨初禪身生二禪處。</a><a name="1072b26" id="1072b26">當爾之時從阿鼻獄上至初禪。乃至無有一</a><a name="1072b27" id="1072b27">眾生在。善男子。四天下外有由乾陀山中</a><a name="1072b28" id="1072b28">有七日。眾生福德因緣力故。唯一日現。賴</a><a name="1072b29" id="1072b29">之熟成百穀草木。火劫起時七日都現燒燃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241072a.htm'><img src='up.gif' border=0></a>
<a href='T241072c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>