<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0075c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷15)</font> 尾施縛多羅緣 <font face='Arial'>T24, p0075c</h2></font><hr>
<span class='old'>
</a><br><a name="0075b28" id="0075b28">　　皆發無上菩提願　　　為菩薩時供養佛</a><br><a name="0075b29" id="0075b29">　　一切示現而授記　　　對眾咸言當作佛</span><br><a name="0075c01" id="0075c01">　　我先求願皆滿足　　　如先所願今思忖</a><br><a name="0075c02" id="0075c02">　　此願皆令得滿足　　　彼佛世尊諸大德</a><br><a name="0075c03" id="0075c03">　　授我無上菩提記　　　我昔曾作尸毘王</a><br><a name="0075c04" id="0075c04">　　復為一切施主時　　　并及尾濫大王身</a><br><a name="0075c05" id="0075c05">　　捨身捨寶行檀度　　　昔為商主入大海</a><br><a name="0075c06" id="0075c06">　　持戒專求趣彼岸　　　能害自身令眾樂</a><br><a name="0075c07" id="0075c07">　　皆令得度於苦海　　　往昔曾作仙人時</a><br><a name="0075c08" id="0075c08">　　常行忍辱波羅蜜　　　身體手足被支解</a><br><a name="0075c09" id="0075c09">　　由行忍辱心無退　　　如緊那羅本生說</a><br><a name="0075c10" id="0075c10">　　我曾欲竭於大海　　　以滿精進波羅蜜</a><br><a name="0075c11" id="0075c11">　　皆由口業真實語　　　昔名藥物大臣時</a><br><a name="0075c12" id="0075c12">　　牛出梵志共論義　　　當滿般若波羅蜜</a><br><a name="0075c13" id="0075c13">　　諸天擊鼓而助喜　　　昔為梵志名生然</a><br><a name="0075c14" id="0075c14">　　勤修勝禪波羅蜜　　　頭上鳥生男女卵</a><br><a name="0075c15" id="0075c15">　　定中不起鳥能飛　　　修行滿六波羅蜜</a><br><a name="0075c16" id="0075c16">　　慈心常有思念處　　　我廣心求尊重願</a><br><a name="0075c17" id="0075c17">　　發願願求皆滿足　　　彼諸大德一切佛</a><br><a name="0075c18" id="0075c18">　　我皆供養天人師　　　三有苦海諸眾生</a><br><a name="0075c19" id="0075c19">　　一切皆歸涅槃路　　　我為菩薩修供養</a><br><a name="0075c20" id="0075c20">　　從彼光明王身後　　　乃至帝幢佛世尊</a><br><a name="0075c21" id="0075c21">　　度得一千俱胝眾　　　況復成佛度無邊</a><br><a name="0075c22" id="0075c22">　　世間之尊大導師　　　已度未度人天眾</a><br><a name="0075c23" id="0075c23">　　我已置立橋船筏　　　堅固度於諸有情</a><br><a name="0075c24" id="0075c24">　　我若入於圓寂後　　　由能濟度無邊人</a><br><a name="0075c25" id="0075c25">　　諸有能修福德者　　　當來皆入涅槃城</a><br><a name="0075c26" id="0075c26">　　我若入於圓寂後　　　而能修集於佛事</a><br><a name="0075c27" id="0075c27">　　少許供養於形像　　　即得生天無量樂</a><br><a name="0075c28" id="0075c28">　　我若入於圓寂後　　　遺留法寶甘露味</a><br><a name="0075c29" id="0075c29">　　如若有情聞此者　　　皆能修習出離去　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240075b.htm'><img src='up.gif' border=0></a>
<a href='T240076a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>