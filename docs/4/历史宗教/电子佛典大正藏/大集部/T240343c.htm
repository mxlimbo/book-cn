<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0343c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷28)</font> 第六門第四子攝頌大藥之餘 <font face='Arial'>T24, p0343c</h2></font><hr>
<span class='old'>
</a><a name="0343b28" id="0343b28">語。諸臣將狗各還其舍。倍加養飼然無方法</a><a name="0343b29" id="0343b29">能令人語。大藥得狗亦將至家去。常食床不</span><a name="0343c01" id="0343c01">遠而繫其狗。每見大藥食時芳香芬烈餅果</a><a name="0343c02" id="0343c02">盈前。雖有希望不與一片。但將麤食而養餧</a><a name="0343c03" id="0343c03">之。支濟性命。不令其死。形容消瘦僅得存軀。</a><a name="0343c04" id="0343c04">王總命臣所養之狗可將來集。試復觀察解</a><a name="0343c05" id="0343c05">人語未。諸狗既至悉皆肥悅並不解語。唯大</a><a name="0343c06" id="0343c06">藥狗羸瘠異常。王曰。卿狗何瘦。答言。大王。</a><a name="0343c07" id="0343c07">我所食者常與同味狗便語曰。此人妄語。我</a><a name="0343c08" id="0343c08">常受飢幾將至死。大藥曰。此解人言王所</a><a name="0343c09" id="0343c09">親見。王便大喜嗟異諸人</a><a name="0343c10" id="0343c10"><p>後於異時王試諸臣。誰有智慧便以諸羊人</a><a name="0343c11" id="0343c11">與一口。報言。養令肥盛不得使其肉有脂</a><a name="0343c12" id="0343c12">膏。諸人無智皆養令肥。大藥得羊常與飲食。</a><a name="0343c13" id="0343c13">令其飽足形貌肥壯。然刻木為豺時來恐怖。</a><a name="0343c14" id="0343c14">羊雖飽食脂膏不生。殺已共觀果如其事。王</a><a name="0343c15" id="0343c15">曰。何意餘羊有膏卿羊無耶。以事具答。王</a><a name="0343c16" id="0343c16">曰。深有奇智</a><a name="0343c17" id="0343c17"><p>後於異時諸大臣子數有五百。同集芳園共</a><a name="0343c18" id="0343c18">為歡會。言論之次各相問曰。於誰室中有奇</a><a name="0343c19" id="0343c19">異事。或餘處見宜各說之。是時諸人悉皆說</a><a name="0343c20" id="0343c20">已。次問大藥之子。汝之宅中有何奇異。答曰。</a><a name="0343c21" id="0343c21">我家有石以咒力持。置在水中浮而不沒。諸</a><a name="0343c22" id="0343c22">人報曰。未曾聞見石浮水上。即共立契賭五</a><a name="0343c23" id="0343c23">百金錢。子還報父。我言浮石賭五百金錢。父</a><a name="0343c24" id="0343c24">曰。不應現石。將錢五百酬彼諸人。大藥家</a><a name="0343c25" id="0343c25">中教一獼猴善閑音樂。告其子曰。汝因集會</a><a name="0343c26" id="0343c26">可問諸人。誰復見有奇異之事。他皆說已汝</a><a name="0343c27" id="0343c27">當報曰。我有獼猴善閑音樂。歌舞絲筑無不</a><a name="0343c28" id="0343c28">備解。諸人報曰。前無浮石已罰五百金錢。今</a><a name="0343c29" id="0343c29">若更虛倍輸千直。如其是實我出千錢。便將<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240343b.htm'><img src='up.gif' border=0></a>
<a href='T240344a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>