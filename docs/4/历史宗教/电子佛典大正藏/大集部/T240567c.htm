<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0567c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷7)</font> <font face='Arial'>T24, p0567c</h2></font><hr>
<span class='old'>
</a><a name="0567b28" id="0567b28">應如是作。敷座鳴椎大眾集已。秉單白羯磨</a><a name="0567b29" id="0567b29">應如是作。大德僧伽聽。苾芻某甲於此處命</span><a name="0567c01" id="0567c01">過。所有現及非現衣。貲雜物今作守持。若僧</a><a name="0567c02" id="0567c02">伽時至聽者。僧伽應許僧伽。今於亡苾芻某</a><a name="0567c03" id="0567c03">甲所有現及非現衣貲雜物共作守持。白如</a><a name="0567c04" id="0567c04">是</a><a name="0567c05" id="0567c05"><p>若眾不和集。或無秉法人。應為初後法。謂取</a><a name="0567c06" id="0567c06">亡人少物。或一兩貝齒。於眾首上座及最</a><a name="0567c07" id="0567c07">下座各行與之。用為定記。然後現前僧眾如</a><a name="0567c08" id="0567c08">常共分。更不須作法。若作初後法竟。有人來</a><a name="0567c09" id="0567c09">者不應與分。若前四時有後二時無。亦應與</a><a name="0567c10" id="0567c10">分。若作白已。現於界內應合得者。皆應受利。</a><a name="0567c11" id="0567c11">若不作白不作初後法者。但是世尊聲聞弟</a><a name="0567c12" id="0567c12">子。所有現住贍部洲中。或餘住處悉皆有分。</a><a name="0567c13" id="0567c13"><p>總攝頌曰</a><a name="0567c14" id="0567c14"><p class='lg'>　　楗椎誦三啟　　　制底畔睇時</a><br><a name="0567c15" id="0567c15">　　及以行籌時　　　或眾同為白</a><br><a name="0567c16" id="0567c16">　　若大眾難集　　　可為初後記</a><br><a name="0567c17" id="0567c17">　　應取亡人物　　　隨時行少許　</p></a><a name="0567c18" id="0567c18"><p>問所應分物輕重云何頌曰</a><a name="0567c19" id="0567c19"><p class='lg'>　　田宅店臥具　　　銅鐵及諸皮</a><br><a name="0567c20" id="0567c20">　　剃刀瓶衣等　　　桁竿并雜畜</a><br><a name="0567c21" id="0567c21">　　飲食及諸藥　　　床座并券契</a><br><a name="0567c22" id="0567c22">　　三寶金銀等　　　成未成不同</a><br><a name="0567c23" id="0567c23">　　如是等諸物　　　可分不可分</a><br><a name="0567c24" id="0567c24">　　隨應簡別知　　　是世尊所說　</p></a><a name="0567c25" id="0567c25"><p>言隨應者。所謂田宅邸店臥具氈褥。諸銅鐵</a><a name="0567c26" id="0567c26">器並不應分。若鐵缽小缽及小銅瓶銅碗。</a><a name="0567c27" id="0567c27">戶鑰針錐刀子鐵杓火爐。及斧并盛此諸袋。</a><a name="0567c28" id="0567c28">若瓦器謂缽小缽淨觸。君持所有貯油之器。</a><a name="0567c29" id="0567c29">此並應分餘不應分。其竹木器及皮臥物。剃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240567b.htm'><img src='up.gif' border=0></a>
<a href='T240568a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>