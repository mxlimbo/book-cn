<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0847b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷8)</font> <font face='Arial'>T24, p0847b</h2></font><hr>
<span class='old'>
</a><a name="0847a28" id="0847a28">言與欲。不言清淨。是名與欲清淨。取欲者。有</a><a name="0847a29" id="0847a29">難不得去。名清淨取欲。是名取欲人清淨相</span><a name="0847b01" id="0847b01">應法。上來所說種種制者。比丘經。比丘尼經。</a><a name="0847b02" id="0847b02">摩得勒伽經。增一經。諸乾度經。如此等經</a><a name="0847b03" id="0847b03">中推求之。若與五經義合者。應受持莫捨。若</a><a name="0847b04" id="0847b04">不與合者。置而莫行。復應推法。一緣二制三</a><a name="0847b05" id="0847b05">重制。總略犯不犯。要與五種經相應。五經中</a><a name="0847b06" id="0847b06">緣制重制。對而求之。云何名為總。比丘即名</a><a name="0847b07" id="0847b07">一切比丘。是名為總。云何名為略說。初中後</a><a name="0847b08" id="0847b08">說但令義顯。是名為略。廣說者。若有比丘</a><a name="0847b09" id="0847b09">向比丘說其所解。我從佛邊聞如是說。聞此</a><a name="0847b10" id="0847b10">者即不得非其所說。亦不得即取持。此所解</a><a name="0847b11" id="0847b11">與五部經對之。若與經相應者。應語言。長老</a><a name="0847b12" id="0847b12">所說甚善。好自受持莫令廢捨。常應為人如</a><a name="0847b13" id="0847b13">是廣說。若不與五經相應者應諫之。長老所</a><a name="0847b14" id="0847b14">說不應受持。亦莫廣為人說。更求勝解。是名</a><a name="0847b15" id="0847b15">第一廣。第二廣者。自云。從眾僧邊聞。亦向他</a><a name="0847b16" id="0847b16">人說其所解。聞者亦如上。不非不受取。五經</a><a name="0847b17" id="0847b17">驗之。是名第二廣。第三廣者。若有比丘自云。</a><a name="0847b18" id="0847b18">從三人邊聞。亦向餘比丘說其所解。此聞者</a><a name="0847b19" id="0847b19">受不受亦推五部經中驗之。是名第三廣。第</a><a name="0847b20" id="0847b20">四廣者。復有比丘自稱。我從二大德比丘邊</a><a name="0847b21" id="0847b21">聞如是說。亦向餘人說其所解。彼聞比丘受</a><a name="0847b22" id="0847b22">不受亦應如上驗之。是名第四廣。廣有二種。</a><a name="0847b23" id="0847b23">一者廣文。二者廣義。是名為四廣。復更略明</a><a name="0847b24" id="0847b24">應不應義。應者鐵缽瓦缽。優伽國缽。優伽</a><a name="0847b25" id="0847b25">奢國缽。毘舍離國黑缽。舍衛國赤缽。缽雖有</a><a name="0847b26" id="0847b26">六種。其實鐵瓦二也。是名缽相應缽。不相</a><a name="0847b27" id="0847b27">應缽者。栴檀缽尸舍婆木缽。石缽金缽銀缽。</a><a name="0847b28" id="0847b28">琉璃缽玉缽七寶缽。是名不相應。是故言相</a><a name="0847b29" id="0847b29">應不相應也。彼人應此人不應。應者。比丘畜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240847a.htm'><img src='up.gif' border=0></a>
<a href='T240847c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>