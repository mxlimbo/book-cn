<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0152b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷22)</font> 第三分之八食法 <font face='Arial'>T22, p0152b</h2></font><hr>
<span class='old'>
</a><a name="0152a28" id="0152a28">比丘唱言。大德僧聽。僧今差某甲比丘作差</a><a name="0152a29" id="0152a29">受請人。若僧時到僧忍聽。白如是。大德僧聽。</span><a name="0152b01" id="0152b01">僧今差某甲比丘作差受請人。誰諸長老忍</a><a name="0152b02" id="0152b02">默然若不忍者說。僧已差某甲比丘作差受</a><a name="0152b03" id="0152b03">請人竟。僧忍默然故。是事如是持。諸比丘</a><a name="0152b04" id="0152b04">便差無智比丘不知次第。以是白佛佛言。不</a><a name="0152b05" id="0152b05">應差無智比丘。若有五法不應差。隨欲恚癡</a><a name="0152b06" id="0152b06">畏不知已差未差。有諸白衣常作食餉諸比</a><a name="0152b07" id="0152b07">丘。諸比丘不知云何。以是白佛。佛言聽受。有</a><a name="0152b08" id="0152b08">諸白衣為僧新作房舍溫室浴室竟。作施房</a><a name="0152b09" id="0152b09">飲食使比丘往取。不知誰應往取。以是白佛。</a><a name="0152b10" id="0152b10">佛言。住其房中比丘應往取</a><a name="0152b11" id="0152b11"><p>佛在毘舍離城。時世飢饉乞食難得故。諸梵</a><a name="0152b12" id="0152b12">志比丘作是念。若世尊聽我等種果者可以</a><a name="0152b13" id="0152b13">充飢。以是白佛。佛言聽種。果成實已。諸比</a><a name="0152b14" id="0152b14">丘以自手種疑不敢噉。以是白佛。佛言。聽</a><a name="0152b15" id="0152b15">隨意噉。有諸比丘就樹上捉果試看生熟。以</a><a name="0152b16" id="0152b16">是白佛。佛言。不應就樹上觸果。有諸比丘見</a><a name="0152b17" id="0152b17">果落非淨地。使人拾聚一處經宿。不知云</a><a name="0152b18" id="0152b18">何。以是白佛。佛言。若不知地是淨非淨聽食。</a><a name="0152b19" id="0152b19">若知是非淨地不應食。時六群比丘先取好</a><a name="0152b20" id="0152b20">果噉。餘善比丘不得。以是白佛。佛言。應白二</a><a name="0152b21" id="0152b21">羯磨差一比丘作分果人。若果多隨意食。六</a><a name="0152b22" id="0152b22">群比丘以僧果餉白衣。白衣復從餘比丘索。</a><a name="0152b23" id="0152b23">以是白佛。佛言。不應以僧果餉白衣。犯者突</a><a name="0152b24" id="0152b24">吉羅。有諸白衣來入僧坊見果。從諸比丘乞</a><a name="0152b25" id="0152b25">諸比丘不敢與。即便譏呵。以是白佛。佛言</a><a name="0152b26" id="0152b26">應與。佛在毘舍離。時世飢饉乞食難得。故</a><a name="0152b27" id="0152b27">梵志比丘作是念。若世尊聽我等種菜者飢</a><a name="0152b28" id="0152b28">時可以足食。以是白佛。佛言聽。皆如上種果</a><a name="0152b29" id="0152b29">中說。若白衣僧地中種菜。僧若須得三過從<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220152a.htm'><img src='up.gif' border=0></a>
<a href='T220152c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>