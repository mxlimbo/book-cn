<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0153c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷21)</font> <font face='Arial'>T23, p0153c</h2></font><hr>
<span class='old'>
</a><a name="0153b28" id="0153b28">種因緣訶跋難陀。何以名比丘。與不能男出</a><a name="0153b29" id="0153b29">家。佛種種因緣訶竟。語諸比丘。從今不能男</span><a name="0153c01" id="0153c01">不應與出家受具足。若與出家受具足。得突</a><a name="0153c02" id="0153c02">吉羅罪。佛言。有五種不能男。何等五。一生不</a><a name="0153c03" id="0153c03">能男。二半月不能男。三妒不能男。四精不能</a><a name="0153c04" id="0153c04">男。五病不能男。何等生不能男。從生不能婬。</a><a name="0153c05" id="0153c05">是生不能男。何等半月不能男。半月能婬半</a><a name="0153c06" id="0153c06">月不能婬。是為半月不能男。何等妒不能男。</a><a name="0153c07" id="0153c07">見他行婬身分用。是妒不能男。何等精不能</a><a name="0153c08" id="0153c08">男。因他人婬身身分用。是精不能男。何等病</a><a name="0153c09" id="0153c09">不能男。若朽爛若墮若虫噉。是病不能男。是</a><a name="0153c10" id="0153c10">為五種不能男。生半月妒精不能男。是四種</a><a name="0153c11" id="0153c11">不能男。不應與出家受具足。若與出家受具</a><a name="0153c12" id="0153c12">足。應滅擯。何以故。不能男。不生我善法比尼</a><a name="0153c13" id="0153c13">故。是病不能男。先出家受具足已。若落若</a><a name="0153c14" id="0153c14">朽爛若虫噉若不動聽住。雖不動。若捨戒。還</a><a name="0153c15" id="0153c15">欲出家受具足。不應與出家受具足。若與出</a><a name="0153c16" id="0153c16">家受具足。應滅擯。何以故。病不能男。不生我</a><a name="0153c17" id="0153c17">善法比尼故</a><a name="0153c18" id="0153c18"><p>佛在王舍城。有比丘與異道出家。有小因緣</a><a name="0153c19" id="0153c19">與師鬥諍。不捨戒還本異道。諸比丘以是事</a><a name="0153c20" id="0153c20">具白佛。佛以是因緣集僧。集僧已。佛語諸比</a><a name="0153c21" id="0153c21">丘。譬如狗飢羸與美食。不肯食反食不淨。是</a><a name="0153c22" id="0153c22">愚癡人亦如是。棄善法還本異道。佛種種因</a><a name="0153c23" id="0153c23">緣訶竟。語諸比丘。是越濟人。不應與出家</a><a name="0153c24" id="0153c24">受具足。若與出家受具足。應滅擯。何以故。</a><a name="0153c25" id="0153c25">是越濟人。不生我善法比尼故</a><a name="0153c26" id="0153c26"><p>佛在舍衛國。有一婆羅門奪母命。便自思惟。</a><a name="0153c27" id="0153c27">我作大罪奪母命。何處能除是惡罪。我聞沙</a><a name="0153c28" id="0153c28">門釋子能除。即到諸比丘所言。大德。與我出</a><a name="0153c29" id="0153c29">家。諸比丘言。汝諸婆羅門。不信輕慢。長夜惡</a><a name="0153c30" id="0153c30">邪佛法怨家。何由得信欲出家。婆羅門言。大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230153b.htm'><img src='up.gif' border=0></a>
<a href='T230154a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>