<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0061c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷8)</font> 明三十尼薩耆法之三 <font face='Arial'>T23, p0061c</h2></font><hr>
<span class='old'>
</a><a name="0061b28" id="0061b28">酥因緣故。又比丘應捨酥已捨。罪已悔過。次</a><a name="0061b29" id="0061b29">續已斷更得酥。不犯。油蜜石蜜亦如是。若重</span><a name="0061c01" id="0061c01">病不犯(三十事竟)</a><a name="0061c02" id="0061c02"><p class='juan'>
十誦律卷第八</p>
</a><a name="0061c03" id="0061c03"><blockquote class='FuWen'>佛在舍衛國。爾時有一居士。發心欲與佛</a><a name="0061c04" id="0061c04">及僧飲食。復與僧衣。時世饑儉乞食難得。</a><a name="0061c05" id="0061c05">是居士財物不多。夏時已過。心中憂愁作</a><a name="0061c06" id="0061c06">是言。今何痛惱苦急乃爾。我本心欲與佛</a><a name="0061c07" id="0061c07">及僧飲食。復與僧衣。時世饑儉乞求難</a><a name="0061c08" id="0061c08">得。我財物少夏時已過。心中憂愁苦急不</a><a name="0061c09" id="0061c09">滿我願。我今當從僧中少多。請比丘與食</a><a name="0061c10" id="0061c10">與僧衣。令我福德不空。作是念已。便入祇</a><a name="0061c11" id="0061c11">洹打揵椎。有比丘問居士。何因緣故打椎。</a><a name="0061c12" id="0061c12">居士答言。我欲從僧中請爾所比丘到我</a><a name="0061c13" id="0061c13">舍。時知會人。即差爾所比丘去。次到六群</a><a name="0061c14" id="0061c14">比丘。六群比丘先時有次請。便持衣缽先</a><a name="0061c15" id="0061c15">到。請家辦飲食時。教如是如是作。是時六</a><a name="0061c16" id="0061c16">群比丘。晨朝持衣缽到是居士舍。共相問</a><a name="0061c17" id="0061c17">訊在一面坐。居士作禮已在前坐。自向六</a><a name="0061c18" id="0061c18">群比丘軟語。我本心欲與佛及僧飲食復</a><a name="0061c19" id="0061c19">與僧衣。今世饑儉乞求難得。我財物少夏</a><a name="0061c20" id="0061c20">時已過。心中憂愁苦急作是念。我今當從</a><a name="0061c21" id="0061c21">僧中請少多比丘與食。便與眾僧衣。令我</a><a name="0061c22" id="0061c22">不失福德。以是因緣故。食與汝等衣當與</a><a name="0061c23" id="0061c23">僧。時六群比丘聞衣名心動。語居士言。是</a><a name="0061c24" id="0061c24">衣何似。持來示我。居士言善。即出衣示</a><a name="0061c25" id="0061c25">之。六群比丘見衣倍生貪心。語居士言。汝</a><a name="0061c26" id="0061c26">意欲令是衣有用耶。欲令舉置耶。居士言。</a><a name="0061c27" id="0061c27">所以施者欲令用之。汝若欲令不用者當</a><a name="0061c28" id="0061c28">與僧。何以故。僧多有衣舉在一處。朽壞蟲</a><a name="0061c29" id="0061c29">噉。若令用者當與我等。我等少衣得布施<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230061b.htm'><img src='up.gif' border=0></a>
<a href='T230062a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>