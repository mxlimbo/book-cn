<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0398c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷38)</font> 第八門第十子攝頌說涅槃之餘 <font face='Arial'>T24, p0398c</h2></font><hr>
<span class='old'>
</a><a name="0398b28" id="0398b28">遠離惡友近善知識應如是學</a><a name="0398b29" id="0398b29"><p>時阿難陀白佛言。世尊。我於靜處作如是念。</span><a name="0398c01" id="0398c01">善知識者是半梵行。諸修行者由善友力方</a><a name="0398c02" id="0398c02">能成辦。得善友故遠離惡友。以是義故方</a><a name="0398c03" id="0398c03">知善友是半梵行。佛言。阿難陀勿作是語。善</a><a name="0398c04" id="0398c04">知識者是半梵行。何以故善知識者是全梵</a><a name="0398c05" id="0398c05">行。由此便能離惡知識。不造諸惡常修眾善。</a><a name="0398c06" id="0398c06">純一清白具足圓滿梵行之相。由是因緣若</a><a name="0398c07" id="0398c07">得善伴與其同住。乃至涅槃事無不辦。故名</a><a name="0398c08" id="0398c08">全梵行。何以故阿難陀我由善知識故。令</a><a name="0398c09" id="0398c09">諸有情於生老病死憂悲苦惱皆得解脫。若</a><a name="0398c10" id="0398c10">離善友無如是事。阿難陀於我所說應勤修</a><a name="0398c11" id="0398c11">學</a><a name="0398c12" id="0398c12"><p>爾時佛告諸苾芻曰。由是義故從今已去。不</a><a name="0398c13" id="0398c13">應輒度外道出家并受近圓。除釋迦種及事</a><a name="0398c14" id="0398c14">火留髻外道。若披外道服來求出家及受近</a><a name="0398c15" id="0398c15">圓者。問無障法此人應與。何以故此是我親</a><a name="0398c16" id="0398c16">有機緣故。其事火人說有業用。有因有緣有</a><a name="0398c17" id="0398c17">策勵果故。此等不勞共住。即與出家并受近</a><a name="0398c18" id="0398c18">圓。若是自餘外道之類。來求出家及近圓者。</a><a name="0398c19" id="0398c19">其親教師應與衣服。食僧常食四月共住。若</a><a name="0398c20" id="0398c20">觀其人性行調柔堪濟度者。應與出家并近</a><a name="0398c21" id="0398c21">圓事如是應知</a><a name="0398c22" id="0398c22"><p>復次汝等苾芻。若法能於現在及未來世生</a><a name="0398c23" id="0398c23">長利樂者。汝等應當受持讀誦。為他演說勿</a><a name="0398c24" id="0398c24">使廢忘。欲令梵行得久住世。安樂人天利樂</a><a name="0398c25" id="0398c25">饒益諸眾生故。此法是何。所謂契經應頌記</a><a name="0398c26" id="0398c26">別諷頌自說因緣本事本生方廣希有譬喻論</a><a name="0398c27" id="0398c27">議。此十二分教若能受持讀誦如說行者。能</a><a name="0398c28" id="0398c28">於現未生長利樂。乃至慈愍群生佛法久住。</a><a name="0398c29" id="0398c29">汝等苾芻我涅槃後。作如是念我於今日無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240398b.htm'><img src='up.gif' border=0></a>
<a href='T240399a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>