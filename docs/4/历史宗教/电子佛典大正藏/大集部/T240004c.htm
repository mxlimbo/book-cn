<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0004c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷1)</font> <font face='Arial'>T24, p0004c</h2></font><hr>
<span class='old'>
</a><a name="0004b28" id="0004b28">我之過。作斯念已。便入自房。手持利刀。即割</a><a name="0004b29" id="0004b29">髀肉。令婢作羹。送與病人。既食羹已。病尋除</span><a name="0004c01" id="0004c01">差。患者思惟。今既斷肉。無由可得。必應是此</a><a name="0004c02" id="0004c02">長者之妻自割其肉。而將施我。作是念已。深</a><a name="0004c03" id="0004c03">生慚愧。復自思惟。我所未證者令證。未得者</a><a name="0004c04" id="0004c04">令得。所未顯示。精進不懈。今應作之。由精勤</a><a name="0004c05" id="0004c05">故。便得五通。汝等苾芻。勿生異念。昔時大富</a><a name="0004c06" id="0004c06">長者之妻施肉者。豈異人乎。今此大軍長者</a><a name="0004c07" id="0004c07">夫人是。昔時病人者。今病苾芻是。於過去生。</a><a name="0004c08" id="0004c08">因此女人施肉緣故。而獲五通。今時具足得</a><a name="0004c09" id="0004c09">阿羅漢果。佛告諸苾芻。若純黑業。得純黑報。</a><a name="0004c10" id="0004c10">若純白業。得純白報。若雜業得雜報。是故諸</a><a name="0004c11" id="0004c11">苾芻。應捨黑業雜業。修純白業。緣在室羅</a><a name="0004c12" id="0004c12">筏城。時憍薩羅主勝光大王。有第一象。忽</a><a name="0004c13" id="0004c13">然疫死。年當飢饉。時婆羅門長者。及諸國人。</a><a name="0004c14" id="0004c14">皆食象肉。六眾苾芻食時著衣持缽。入室羅</a><a name="0004c15" id="0004c15">伐城。次第乞食。至長者家。然彼家中現煮象</a><a name="0004c16" id="0004c16">肉。釜中氣出。入舍從乞。長者妻曰。我今無</a><a name="0004c17" id="0004c17">食。苾芻問曰釜中氣出。是何物耶。妻曰。聖</a><a name="0004c18" id="0004c18">者。此是象肉。仁等豈可食象肉耶。答曰。我等</a><a name="0004c19" id="0004c19">唯憑施主而活。若汝等食象肉者。我等亦食。</a><a name="0004c20" id="0004c20">可將施我。妻即持肉。授與苾芻。得已盛滿缽</a><a name="0004c21" id="0004c21">袋。攜之而去。有餘苾芻。見而問曰。仁缽袋</a><a name="0004c22" id="0004c22">中。是何物耶。瓷摔度。答言。象肉。豈可仁</a><a name="0004c23" id="0004c23">等食象肉耶。答言。具壽。時屬飢饉。無食可</a><a name="0004c24" id="0004c24">求。豈得受飢。而自死耶。時諸苾芻以緣白佛。</a><a name="0004c25" id="0004c25">佛言。汝等苾芻。天龍藥叉。人非人等。國王大</a><a name="0004c26" id="0004c26">臣。於諸苾芻。咸生恭敬。云何食噉王家象肉。</a><a name="0004c27" id="0004c27">王若聞時。必作是語。由諸苾芻食象肉故。我</a><a name="0004c28" id="0004c28">第一象因此而亡。遂生譏醜。是故苾芻不應</a><a name="0004c29" id="0004c29">食象肉。若食者。得越法罪。象肉既爾。馬肉亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240004b.htm'><img src='up.gif' border=0></a>
<a href='T240005a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>