<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0795a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0795a</h2></font><hr>
<span class='old'>
</a><a name="0794c28" id="0794c28">甚特。乃能令梵天王來聽法。此大沙門。有</a><a name="0794c29" id="0794c29">大神足自在得阿羅漢。雖爾故不如我得</span><a name="0795a01" id="0795a01">阿羅漢。時世尊食彼迦葉食已。還彼林中。</a><a name="0795a02" id="0795a02">時迦葉欲大祠祀。於摩竭國界多人集會。</a><a name="0795a03" id="0795a03">迦葉念言。我祠祀多人集會。大沙門不來者</a><a name="0795a04" id="0795a04">不亦快耶。何以故。我今大祠祀。摩竭國人</a><a name="0795a05" id="0795a05">皆集。大沙門顏貌端正世所希有。若眾人見</a><a name="0795a06" id="0795a06">者。必當捨我事彼為師不承事我。時世尊</a><a name="0795a07" id="0795a07">知迦葉心所念。即詣鬱單越取自然粳米。</a><a name="0795a08" id="0795a08">於阿耨大泉坐晝日坐處。時迦葉復生此</a><a name="0795a09" id="0795a09">念。大沙門今何以不來就食。我今大祠祀。</a><a name="0795a10" id="0795a10">摩竭國人大集。寧可留分耶。即敕左右留</a><a name="0795a11" id="0795a11">分。明日清旦。迦葉詣佛所白言。日時已到。</a><a name="0795a12" id="0795a12">宜知是時。又復問言。大沙門。昨日何以故不</a><a name="0795a13" id="0795a13">來耶。我昨日大祀。多人集會。我作是念。云</a><a name="0795a14" id="0795a14">何今日沙門不來至耶。我即留食分。佛告</a><a name="0795a15" id="0795a15">迦葉。我亦先知汝意。汝自念言。今日大沙門</a><a name="0795a16" id="0795a16">不來者。則成我大祠。何以故。我今大祠祀。</a><a name="0795a17" id="0795a17">摩竭國多人集會。大沙門顏貌端正。諸人見</a><a name="0795a18" id="0795a18">者。皆當捨我事彼為師不復事我。我知汝</a><a name="0795a19" id="0795a19">心中所念已。便至鬱單越取自然粳米。詣</a><a name="0795a20" id="0795a20">阿耨大泉坐晝日坐處。時迦葉念言。此大沙</a><a name="0795a21" id="0795a21">門。甚奇甚特有大神德。知我心中所念已。</a><a name="0795a22" id="0795a22">乃至鬱單越取自然粳米。至阿耨大泉坐晝</a><a name="0795a23" id="0795a23">日坐處。此大沙門。雖有大神足自在得阿</a><a name="0795a24" id="0795a24">羅漢。故不如我得阿羅漢。爾時世尊。食迦</a><a name="0795a25" id="0795a25">葉食已還本林中。時世尊。得一貴價糞掃</a><a name="0795a26" id="0795a26">衣念言。當云何得水浣此衣耶。爾時釋</a><a name="0795a27" id="0795a27">提桓因。知佛心中所念。即於如來前指地</a><a name="0795a28" id="0795a28">成大池。極為清淨無有垢濁。前白佛言。</a><a name="0795a29" id="0795a29">願世尊。用此水浣衣。時世尊復作是念。當<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220794c.htm'><img src='up.gif' border=0></a>
<a href='T220795b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>