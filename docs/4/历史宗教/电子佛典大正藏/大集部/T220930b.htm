<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0930b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 比丘尼揵度第十七 <font face='Arial'>T22, p0930b</h2></font><hr>
<span class='old'>
</a><a name="0930a28" id="0930a28">阿難至王舍城。摩訶迦葉。遙見阿難來語</a><a name="0930a29" id="0930a29">言。此眾欲失。汝年少不知足。阿難言。大德。</span><a name="0930b01" id="0930b01">我頭白髮已現。云何於迦葉所猶不免年</a><a name="0930b02" id="0930b02">少耶。迦葉報言。汝與年少比丘俱。不善閉</a><a name="0930b03" id="0930b03">諸根。食不知足。初夜後夜不能勤修。遍至</a><a name="0930b04" id="0930b04">諸家但行破穀。汝眾當失。汝年少比丘不</a><a name="0930b05" id="0930b05">知足。偷蘭難陀比丘尼聞彼語。瞋恚不喜</a><a name="0930b06" id="0930b06">作如是言。摩訶迦葉是故外道。何故數罵阿</a><a name="0930b07" id="0930b07">難言是年少令彼不悅耶。時摩訶迦葉語</a><a name="0930b08" id="0930b08">阿難言。汝看是比丘尼瞋恚作如是罵我。</a><a name="0930b09" id="0930b09">阿難。唯除世尊我不憶佛法外更有餘</a><a name="0930b10" id="0930b10">事尊。阿難言。大德。懺悔女人無知。迦葉再</a><a name="0930b11" id="0930b11">三如是語。阿難亦再三如是言懺悔。夜過已</a><a name="0930b12" id="0930b12">迦葉清旦著衣持缽至王舍城乞食。時偷</a><a name="0930b13" id="0930b13">蘭難陀比丘尼見唾之。時諸比丘尼聞。中有</a><a name="0930b14" id="0930b14">少欲知足行頭陀樂學戒知慚愧者。嫌責</a><a name="0930b15" id="0930b15">偷蘭難陀言。云何乃唾大德迦葉。比丘尼</a><a name="0930b16" id="0930b16">白諸比丘。比丘白佛。佛爾時以此事集</a><a name="0930b17" id="0930b17">比丘僧。呵責偷蘭難陀比丘尼言。汝云何乃</a><a name="0930b18" id="0930b18">唾大德迦葉。世尊以無數方便呵責已告</a><a name="0930b19" id="0930b19">諸比丘。聽喚來謫罰。若一比丘。喚一比丘</a><a name="0930b20" id="0930b20">尼應往。若不往應如法治。若一比丘。喚二</a><a name="0930b21" id="0930b21">比丘尼三比丘尼若僧應往。若不往應如</a><a name="0930b22" id="0930b22">法治。二比丘。喚一比丘尼應往。若不往應</a><a name="0930b23" id="0930b23">如法治。二比丘。喚二比丘尼若三比丘尼若</a><a name="0930b24" id="0930b24">僧應往。若不往應如法治。三比丘。喚一比</a><a name="0930b25" id="0930b25">丘尼應往。若不往應如法治。三比丘。喚二</a><a name="0930b26" id="0930b26">比丘尼三比丘尼若僧應往。若不往應如</a><a name="0930b27" id="0930b27">法治。僧喚一比丘尼應往。若不往應如法</a><a name="0930b28" id="0930b28">治。僧喚二比丘尼三比丘尼。若僧應往。若</a><a name="0930b29" id="0930b29">不往應如法治。時六群比丘聞。作如是言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220930a.htm'><img src='up.gif' border=0></a>
<a href='T220930c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>