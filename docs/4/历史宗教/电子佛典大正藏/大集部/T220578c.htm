<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0578c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷2)</font> 四波羅夷法之一 <font face='Arial'>T22, p0578c</h2></font><hr>
<span class='old'>
</a><a name="0578b28" id="0578b28">有觀三昧。無覺有觀三昧。無覺無觀三昧。空</a><a name="0578b29" id="0578b29">無相無作三昧。狎習親附思惟此定餘如</span><a name="0578c01" id="0578c01">上說。自言得正受者。想正受。無想正受。隨法</a><a name="0578c02" id="0578c02">正受。心想正受。除色想正受。不除色想正受。</a><a name="0578c03" id="0578c03">除入正受。一切入正受。狎習親附思惟此</a><a name="0578c04" id="0578c04">正受餘如上說。自言有道者。從一支道乃</a><a name="0578c05" id="0578c05">至十一支道狎習親附思惟此道餘如上</a><a name="0578c06" id="0578c06">說。自言修者。修戒修定修智修解脫慧</a><a name="0578c07" id="0578c07">修見解脫慧。狎習親附餘如上說。自言有</a><a name="0578c08" id="0578c08">智者。法智比智等智他心智。狎習親附思</a><a name="0578c09" id="0578c09">惟此智餘如上說。自言見者。見苦見集見</a><a name="0578c10" id="0578c10">盡見道。若復作如是言。天眼清淨觀諸眾</a><a name="0578c11" id="0578c11">生。生者死者。善色惡色。善趣惡趣。知有好</a><a name="0578c12" id="0578c12">醜貴賤。隨眾生業報如實知之。狎習親附</a><a name="0578c13" id="0578c13">餘如上說。自言得者。得須陀洹斯陀含阿</a><a name="0578c14" id="0578c14">那舍阿羅漢。狎習親附餘如上說。自言果者。</a><a name="0578c15" id="0578c15">須陀洹果斯陀含果阿那含果阿羅漢果。狎</a><a name="0578c16" id="0578c16">習親附餘如上說。如是虛而不實不知不</a><a name="0578c17" id="0578c17">見向人說言。我得上人法口自向人說前</a><a name="0578c18" id="0578c18">人知者波羅夷。說而不知者偷蘭遮。若遣手</a><a name="0578c19" id="0578c19">印若遣使若書若作知相若知者波羅夷。若</a><a name="0578c20" id="0578c20">不知者偷蘭遮。自在靜處作不靜想口說言</a><a name="0578c21" id="0578c21">我得上人法偷蘭遮。不靜處作靜處想口</a><a name="0578c22" id="0578c22">說言我得上人法偷蘭遮。諸天阿須羅乾</a><a name="0578c23" id="0578c23">闥婆夜叉餓鬼畜生能變形有智向說得</a><a name="0578c24" id="0578c24">上人法知者偷蘭遮。說而不知者突吉羅。手</a><a name="0578c25" id="0578c25">印遣使若書若作知相使彼知偷蘭遮。彼</a><a name="0578c26" id="0578c26">不知突吉羅。畜生不能變形者向說得上</a><a name="0578c27" id="0578c27">人法突吉羅。若人實得道向不同意大比丘</a><a name="0578c28" id="0578c28">說得上人法突吉羅。若為人說根力覺意</a><a name="0578c29" id="0578c29">解脫三昧正受我等得是波羅夷。人作人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220578b.htm'><img src='up.gif' border=0></a>
<a href='T220579a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>