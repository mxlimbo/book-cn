<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0007c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷2)</font> 明四波羅夷法之一 <font face='Arial'>T23, p0007c</h2></font><hr>
<span class='old'>
</a><a name="0007b28" id="0007b28">食膿血蟲出以繫其頸厭惡。臭屍深懷慚愧。</a><a name="0007b29" id="0007b29">是諸比丘深修不淨觀故慚愧厭惡亦復如</span><a name="0007c01" id="0007c01">是。爾時或有比丘發心。欲死歎死求刀自殺。</a><a name="0007c02" id="0007c02">或服毒藥。或有自繫。或投高崖。或有比丘</a><a name="0007c03" id="0007c03">轉相害命。有一比丘勤修不淨觀。深得厭惡</a><a name="0007c04" id="0007c04">慚愧臭身。便往鹿杖梵志所讚言。善人。汝能</a><a name="0007c05" id="0007c05">殺我與汝衣缽。時彼梵志即以利刀而斷其</a><a name="0007c06" id="0007c06">命。有血污刀。持至跋求摩河上洗之。有魔</a><a name="0007c07" id="0007c07">天神。從水中出住水上讚梵志言。善人汝得</a><a name="0007c08" id="0007c08">大福德。是沙門釋子未度者度未脫者脫兼</a><a name="0007c09" id="0007c09">得衣缽。時彼梵志生惡邪見自謂審爾。便挾</a><a name="0007c10" id="0007c10">刀去從房至房從經行處至經行處唱言。誰</a><a name="0007c11" id="0007c11">未度者我當度之。誰未脫者我當脫之。時諸</a><a name="0007c12" id="0007c12">比丘勤修不淨觀故厭惡臭身。從住處出至</a><a name="0007c13" id="0007c13">梵志所讚言。善人可斷我命。時彼梵志尋斷</a><a name="0007c14" id="0007c14">其命如是二三乃至六十。以是因緣僧遂減</a><a name="0007c15" id="0007c15">少。月十五日說戒時至眾僧減少。佛知故問</a><a name="0007c16" id="0007c16">阿難言。今說戒日眾僧都集。何故減少。阿難</a><a name="0007c17" id="0007c17">白言。世尊一時教諸比丘。深修習不淨觀得</a><a name="0007c18" id="0007c18">大果大利。是諸比丘即勤修不淨觀。厭惡臭</a><a name="0007c19" id="0007c19">身。譬如年少自喜嚴飾。洗浴身體剪爪。治</a><a name="0007c20" id="0007c20">鬚髮著好衣服以香塗身。若以死蛇若以死</a><a name="0007c21" id="0007c21">狗。或以死人臭爛青瘀鳥獸所食膿血蟲</a><a name="0007c22" id="0007c22">出以繫其頸。是人厭惡深懷慚愧。是諸比丘</a><a name="0007c23" id="0007c23">修不淨觀厭惡慚愧亦復如是。爾時或有發</a><a name="0007c24" id="0007c24">心欲死歎死求刀自殺。或服毒藥或有自繫。</a><a name="0007c25" id="0007c25">或投高崖或有比丘轉相害命。有一比丘。勤</a><a name="0007c26" id="0007c26">修不淨觀故。深得厭惡慚愧臭身。便往鹿杖</a><a name="0007c27" id="0007c27">梵志所讚言。善人。汝能殺我。與汝衣缽。時彼</a><a name="0007c28" id="0007c28">梵志尋以利刀斷是比丘命。有血污刀。持至</a><a name="0007c29" id="0007c29">跋求摩河上洗之。有魔天神。從水中出住水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230007b.htm'><img src='up.gif' border=0></a>
<a href='T230008a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>