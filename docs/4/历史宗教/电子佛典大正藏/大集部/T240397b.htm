<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0397b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷38)</font> 第八門第十子攝頌說涅槃之餘 <font face='Arial'>T24, p0397b</h2></font><hr>
<span class='old'>
</a><a name="0397a28" id="0397a28">舉。答曰。可爾。諸苾芻即共舉去外道默然。</a><a name="0397a29" id="0397a29">又諸外道來至浴池。諸苾芻曰。今可為汝同</span><a name="0397b01" id="0397b01">梵行者洗浴其身。彼入水時不得其底。又</a><a name="0397b02" id="0397b02">被魚鱉之所擾惱。苾芻不爾。苾芻報曰。此若</a><a name="0397b03" id="0397b03">是汝同梵行者。宜自焚燒。而諸外道以火焚</a><a name="0397b04" id="0397b04">燒竟不能著。苾芻然火遂便炎熾。時諸人眾</a><a name="0397b05" id="0397b05">共嗤外道。彼各懷慚低頭而去。時拘尸那城</a><a name="0397b06" id="0397b06">諸壯士等。見此希奇於世尊處。倍生敬仰發</a><a name="0397b07" id="0397b07">淨信心。各懷戀慕作如是語。大悲世尊為最</a><a name="0397b08" id="0397b08">後臥。現身有疾支節不安。尚能為彼善賢</a><a name="0397b09" id="0397b09">說法。令速證得阿羅漢果。復令拘尸那城諸</a><a name="0397b10" id="0397b10">壯士等皆獲善利。時諸苾芻咸皆有疑。請世</a><a name="0397b11" id="0397b11">尊曰。如來今時。現身有疾支節不安。尚能</a><a name="0397b12" id="0397b12">令彼善賢梵志。出生死海證阿羅漢。究竟涅</a><a name="0397b13" id="0397b13">槃盡諸苦際。佛告苾芻。汝等當知。此未希</a><a name="0397b14" id="0397b14">有。我今已斷根本三毒。解脫生老病死愁憂</a><a name="0397b15" id="0397b15">苦惱。具一切智。於諸境界得大自在。令彼</a><a name="0397b16" id="0397b16">善賢出生死海。得最後邊住涅槃處不足為</a><a name="0397b17" id="0397b17">難。我於往昔在生死中。具貪瞋癡未斷生老</a><a name="0397b18" id="0397b18">病死憂悲苦惱。無有智慧能善思量。在傍生</a><a name="0397b19" id="0397b19">內尚能為彼善賢梵志。及拘尸那城諸壯士</a><a name="0397b20" id="0397b20">等自捨身命。我為汝說宜應諦聽</a><a name="0397b21" id="0397b21"><p>乃往昔時於大山澤。有一鹿王千鹿圍繞依</a><a name="0397b22" id="0397b22">林而住。有大智慧預識機宜。於所居處獵者</a><a name="0397b23" id="0397b23">來見。而往告王。時王以兵周遍圍繞。鹿王作</a><a name="0397b24" id="0397b24">念我若不能救濟眾鹿。必被獵人之所屠害。</a><a name="0397b25" id="0397b25">爾時鹿王。四顧瞻望。而作是念我今作何方</a><a name="0397b26" id="0397b26">便。能令群鹿免斯苦厄。遂見深山下有澗水</a><a name="0397b27" id="0397b27">駛流出谷。諸鹿羸弱不能浮趒。鹿王入澗</a><a name="0397b28" id="0397b28">橫流而住。作大音聲普告群鹿。汝等速來可</a><a name="0397b29" id="0397b29">從此岸。擲上我背趒於彼岸。必得存活。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240397a.htm'><img src='up.gif' border=0></a>
<a href='T240397c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>