<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1051b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷3)</font> 息惡品第十六 <font face='Arial'>T24, p1051b</h2></font><hr>
<span class='old'>
</a><a name="1051a28" id="1051a28">云何解脫勝。如來具足二種解脫勝。除智</a><a name="1051a29" id="1051a29">慧障及煩惱障。永斷一切煩惱習氣。智緣二</span><a name="1051b01" id="1051b01">事俱得自在。是名解脫勝。是故舍利弗於契</a><a name="1051b02" id="1051b02">經中。讚歎如來具七勝法。如來從觀不淨乃</a><a name="1051b03" id="1051b03">至得阿耨多羅三藐三菩提。從莊嚴地至解</a><a name="1051b04" id="1051b04">脫地。勝於聲聞辟支佛等。是故如來名無上</a><a name="1051b05" id="1051b05">尊。如來世尊修空三昧滅定三昧。四禪慈悲</a><a name="1051b06" id="1051b06">觀。十二因緣。皆悉為利諸眾生故。如來正</a><a name="1051b07" id="1051b07">覺發言無二。故名如來如往。先佛從莊嚴</a><a name="1051b08" id="1051b08">地出得阿耨多羅三藐三菩提。故名如來。具</a><a name="1051b09" id="1051b09">足獲得微妙正法。名阿羅呵。能受一切人天</a><a name="1051b10" id="1051b10">供養。名阿羅呵。覺了二諦世諦真諦。名三藐</a><a name="1051b11" id="1051b11">三佛陀。修持淨戒具足三明。名明行足。更不</a><a name="1051b12" id="1051b12">復生諸有之中。故名善逝。知二世界眾生世</a><a name="1051b13" id="1051b13">界國土世界。名世間解。善知方便調伏眾</a><a name="1051b14" id="1051b14">生。名調御丈夫。能令眾生不生怖畏。方便教</a><a name="1051b15" id="1051b15">化離苦受樂。是名天人師。知一切法及一切</a><a name="1051b16" id="1051b16">行。故名為佛。能破四魔名婆伽婆。復觀如</a><a name="1051b17" id="1051b17">來行戒定慧為益眾生。久於無量無數世中</a><a name="1051b18" id="1051b18">怨親等利無有差別。悉斷一切無量煩惱。一</a><a name="1051b19" id="1051b19">一皆知一一眾生為一煩惱。無量世中受大</a><a name="1051b20" id="1051b20">苦惱。如來世尊為眾生故。難施能施難忍能</a><a name="1051b21" id="1051b21">忍。佛有二淨。一莊嚴淨。二果報淨。如是二</a><a name="1051b22" id="1051b22">淨因緣力故。從初十十至後十十。無有人天</a><a name="1051b23" id="1051b23">能說其過。如來具足八萬音聲。眾生聞之不</a><a name="1051b24" id="1051b24">生厭離。以是因緣如來出勝一切聲聞辟支</a><a name="1051b25" id="1051b25">佛等。善男子。若人受持優婆塞戒欲淨戒者。</a><a name="1051b26" id="1051b26">當作如是修念佛心。若修念佛是人則離內</a><a name="1051b27" id="1051b27">外諸惡不淨因緣。增長悲慧。貪瞋癡斷具足</a><a name="1051b28" id="1051b28">成就一切善法。善男子。菩薩二種。一者在</a><a name="1051b29" id="1051b29">家。二者出家。出家菩薩修念佛心是不為難。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241051a.htm'><img src='up.gif' border=0></a>
<a href='T241051c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>