<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0560b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷6)</font> <font face='Arial'>T24, p0560b</h2></font><hr>
<span class='old'>
</a><a name="0560a28" id="0560a28"><p>浣者下至以水一漬。染者下至一入染汁。</a><a name="0560a29" id="0560a29">擘者下至擘一片。於非親尼令浣染等境想</span><a name="0560b01" id="0560b01">同上。若遣書令作。若為他為三寶。或兩人共</a><a name="0560b02" id="0560b02">作。若不淨毛。咸得惡作。餘皆同上浣故衣戒</a><a name="0560b03" id="0560b03">說</a><a name="0560b04" id="0560b04"><p><b>　　<A NAME="n295"></A>捉金銀等學處第十八</b></a><a name="0560b05" id="0560b05"><p>佛在王舍城竹林園中。時諸苾芻捉金寶等。</a><a name="0560b06" id="0560b06">眾人議曰。若釋迦子得捉金銀等者。世五欲</a><a name="0560b07" id="0560b07">樂何不受之。佛言。若苾芻須薪草等應求薪</a><a name="0560b08" id="0560b08">草。不應因此遂求金等。復於室羅伐城。時六</a><a name="0560b09" id="0560b09">眾苾芻自捉金等。或令他捉。俗人外道因起</a><a name="0560b10" id="0560b10">譏嫌。為受不淨財事煩惱同前。制斯學處。</a><a name="0560b11" id="0560b11">若復苾芻自手捉金銀錢等若教他捉。泥薩</a><a name="0560b12" id="0560b12">祇波逸底迦</a><a name="0560b13" id="0560b13"><p>言苾芻自手者。謂自執。捉教他者謂使人捉。</a><a name="0560b14" id="0560b14">言金銀等者。謂金銀。或貝齒或諸錢。</a><a name="0560b15" id="0560b15">此中犯者。若他人物。或受他寄金銀等物及</a><a name="0560b16" id="0560b16">諸錢貝。或復拾遺但得墮罪。而不應捨。若</a><a name="0560b17" id="0560b17">得己物不為淨法。自捉使人皆捨墮罪。他施</a><a name="0560b18" id="0560b18">金等已作心受。若自若他。未捉觸時。咸非本</a><a name="0560b19" id="0560b19">罪。若教他取時。有十八種。咸成其犯。謂告彼</a><a name="0560b20" id="0560b20">云</a><a name="0560b21" id="0560b21"><p class='lg'>　　汝取此物　　　汝於此取　　　汝取此爾許</a><br><a name="0560b22" id="0560b22">　　汝將此物　　　汝於此將　　　汝將此爾許</a><br><a name="0560b23" id="0560b23">　　汝安此物　　　汝於此安　　　汝安此爾許　</p></a><a name="0560b24" id="0560b24"><p>此之九句皆是對面教。於此三三。各初中後</a><a name="0560b25" id="0560b25">據物器數。如次應知。又有三三種。據不對面</a><a name="0560b26" id="0560b26">教。謂於前九改此為彼。即為九句。合成十八。</a><a name="0560b27" id="0560b27">於可得處使他取時。得惡作罪。捉便本罪。若</a><a name="0560b28" id="0560b28">不可得處二。皆惡作金銀等物。若成不成觸</a><a name="0560b29" id="0560b29">皆捨墮。若非通用錢。或缺或廢。或少分似捉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240560a.htm'><img src='up.gif' border=0></a>
<a href='T240560c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>