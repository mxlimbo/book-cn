<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0059c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷8)</font> 初分之五墮初 <font face='Arial'>T22, p0059c</h2></font><hr>
<span class='old'>
</a><a name="0059b28" id="0059b28">阿那律便入。結加趺坐繫念在前。寡婦於眾</a><a name="0059b29" id="0059b29">人眠後。語言。大德知我所以相要意不。答言</span><a name="0059c01" id="0059c01">姊妹。汝意正當在於福德。寡婦言。本不以此。</a><a name="0059c02" id="0059c02">便具以情告。阿那律言。姊妹。我等不應作此</a><a name="0059c03" id="0059c03">惡業。世尊制法亦所不聽。寡婦言。我是族姓</a><a name="0059c04" id="0059c04">年在盛時。禮儀備舉多饒財寶。欲為大德給</a><a name="0059c05" id="0059c05">事所當。願垂見納。阿那律答之如初。寡婦復</a><a name="0059c06" id="0059c06">作是念。男子所惑唯在於色。我當露形在其</a><a name="0059c07" id="0059c07">前立。即便脫衣立前笑語。阿那律便閉目正</a><a name="0059c08" id="0059c08">坐作赤骨觀。寡婦復作是念。我雖如此彼猶</a><a name="0059c09" id="0059c09">未降。便欲上床與之共坐。於是阿那律踊昇</a><a name="0059c10" id="0059c10">虛空。寡婦便大羞恥生慚愧心。疾還著衣合</a><a name="0059c11" id="0059c11">掌悔過。白言大德。我實愚癡。於今不敢復生</a><a name="0059c12" id="0059c12">此意。願見哀恕受我悔過。阿那律言。受汝懺</a><a name="0059c13" id="0059c13">悔。因為說種種妙法。初中後善善義善味。具</a><a name="0059c14" id="0059c14">足清白梵行之相。寡婦聞已遠塵離垢得法</a><a name="0059c15" id="0059c15">眼淨。阿那律即如其像往至佛所。兼以前比</a><a name="0059c16" id="0059c16">丘事具白世尊。佛以是事集比丘僧。問諸比</a><a name="0059c17" id="0059c17">丘。汝等實爾不。答言實爾世尊。佛種種呵責</a><a name="0059c18" id="0059c18">已告諸比丘。今為諸比丘結戒。從今是戒應</a><a name="0059c19" id="0059c19">如是說。若比丘與女人同室宿波逸提。女人</a><a name="0059c20" id="0059c20">乃至初生及二根女同室宿皆波逸提。室者</a><a name="0059c21" id="0059c21">如與未受具戒人宿中說。若與非人女畜生</a><a name="0059c22" id="0059c22">女黃門同室宿皆突吉羅。比丘尼亦如是。式</a><a name="0059c23" id="0059c23">叉摩那沙彌沙彌尼突吉羅。若同覆異隔。若</a><a name="0059c24" id="0059c24">大會說法。若母姊妹近親疾患。有有知男子</a><a name="0059c25" id="0059c25">自伴不臥。皆不犯(五十六竟)</a><a name="0059c26" id="0059c26"><p>佛在拘舍彌國。爾時世尊未制比丘飲酒。</a><a name="0059c27" id="0059c27">有諸比丘。於酒肆中或白衣家飲酒大醉。或</a><a name="0059c28" id="0059c28">墮坑塹或突壁物或破衣缽傷壞身體。諸白</a><a name="0059c29" id="0059c29">衣見譏呵言。我等白衣尚有不飲酒者。沙門<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220059b.htm'><img src='up.gif' border=0></a>
<a href='T220060a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>