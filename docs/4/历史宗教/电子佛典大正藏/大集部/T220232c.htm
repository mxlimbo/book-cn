<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0232c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0232c</h2></font><hr>
<span class='old'>
</a><a name="0232b28" id="0232b28">問言。師今欲於何道出家。答言大王。欲學仙</a><a name="0232b29" id="0232b29">人出家。王言可爾隨意出家。去城不遙有百</span><a name="0232c01" id="0232c01">巖山。有流泉浴池花果茂盛。即造彼山起立</a><a name="0232c02" id="0232c02">精舍。彼於山中修習外道。得世俗定起五神</a><a name="0232c03" id="0232c03">通。於春後月食諸果蓏四大不適。因其小行</a><a name="0232c04" id="0232c04">不淨流出。時鹿愛群共相馳逐。渴乏求水</a><a name="0232c05" id="0232c05">飲此小便。不淨著舌舐其產道。眾生行報不</a><a name="0232c06" id="0232c06">可思議因是受胎。常在廬側食草飲水。至</a><a name="0232c07" id="0232c07">期月滿產一小兒。爾時仙人出行採果。鹿產</a><a name="0232c08" id="0232c08">難故即大悲鳴。仙人聞鹿鳴急謂為惡虫所</a><a name="0232c09" id="0232c09">害。欲往救之。遂見生一小兒。仙人見已怪而</a><a name="0232c10" id="0232c10">念曰。云何畜生而生於人。尋入定思惟見本</a><a name="0232c11" id="0232c11">因緣。即是我子。於彼小兒便生愛心。裹以皮</a><a name="0232c12" id="0232c12">衣持歸養之。仙人抱舉鹿母乳之。漸漸長大</a><a name="0232c13" id="0232c13">名為鹿斑。依母生故體斑似母。是故作字名</a><a name="0232c14" id="0232c14">曰鹿斑。是童子漸漸長大至年七歲。遜弟尊</a><a name="0232c15" id="0232c15">長仁愛孝慈。採取水果供養仙人。是時仙人</a><a name="0232c16" id="0232c16">念言。天下可畏無過女人。即便教誡子言。</a><a name="0232c17" id="0232c17">可畏之甚無過女人。敗正毀德靡不由之。於</a><a name="0232c18" id="0232c18">是教以禪定化以五通。如所說</a><a name="0232c19" id="0232c19"><p class='lg'>　　一切眾生類　　　靡不歸於死</a><br><a name="0232c20" id="0232c20">　　隨其業所趣　　　自受其果報</a><br><a name="0232c21" id="0232c21">　　為善者生天　　　惡行入地獄</a><br><a name="0232c22" id="0232c22">　　行道修梵行　　　漏盡得泥洹　</p></a><a name="0232c23" id="0232c23"><p>爾時仙人便即命終。於是童子淨修梵行得</a><a name="0232c24" id="0232c24">外道四禪。起五神通有大神力。能移山住流</a><a name="0232c25" id="0232c25">捫摸日月。爾時釋提桓因乘白龍象案行世</a><a name="0232c26" id="0232c26">間。誰有孝順父母供養沙門婆羅門。有能布</a><a name="0232c27" id="0232c27">施持戒修梵行者。案行世界時見是仙人童</a><a name="0232c28" id="0232c28">子。天帝念言。若是童子欲求帝釋梵王。皆悉</a><a name="0232c29" id="0232c29">能得宜應早壞。如所說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220232b.htm'><img src='up.gif' border=0></a>
<a href='T220233a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>