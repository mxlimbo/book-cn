<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1066a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷6)</font> 尸波羅蜜品第二十三 <font face='Arial'>T24, p1066a</h2></font><hr>
<span class='old'>
</a><a name="1065c28" id="1065c28">遇琲e沙等諸佛。深觀是已生大憐愍至心</a><a name="1065c29" id="1065c29">受戒。受已堅持為阿耨多羅三藐三菩提。利</span><a name="1066a01" id="1066a01">益無量諸眾生故。善男子。若在家若出家。若</a><a name="1066a02" id="1066a02">三歸若八齋若五戒。若具足若不具足。若一</a><a name="1066a03" id="1066a03">日一夜若一時一念。若盡形壽至心受持。當</a><a name="1066a04" id="1066a04">知是人得大福德。善男子。若受戒已修三善</a><a name="1066a05" id="1066a05">業。多聞布施修定修善供養三寶。是則名為</a><a name="1066a06" id="1066a06">莊嚴菩提。若受戒已能讀如來十二部經。是</a><a name="1066a07" id="1066a07">名無上大法之藏。勤加精進欲得具足尸波</a><a name="1066a08" id="1066a08">羅蜜。如是戒者。今世受已後雖不受成無作</a><a name="1066a09" id="1066a09">戒。善男子。有戒非波羅蜜。有波羅蜜非戒。</a><a name="1066a10" id="1066a10">有戒有波羅蜜。有非禁戒非波羅蜜。是戒</a><a name="1066a11" id="1066a11">非波羅蜜者。所謂聲聞辟支佛戒。是波羅蜜</a><a name="1066a12" id="1066a12">非是戒者。所謂檀波羅蜜。是戒是波羅蜜者。</a><a name="1066a13" id="1066a13">如昔菩薩受瞿陀身時。為諸虫獸及諸蟻子</a><a name="1066a14" id="1066a14">之所唼食。身不傾動不生惡心。亦如仙人為</a><a name="1066a15" id="1066a15">眾生故。十二年中青雀處頂不起不動。非戒</a><a name="1066a16" id="1066a16">非波羅蜜者如世俗施。善男子菩薩摩訶薩</a><a name="1066a17" id="1066a17">住尸波羅蜜時。所受眾苦誰能說之。有人若</a><a name="1066a18" id="1066a18">受小小戒已。少欲知足不能憐愍諸苦眾生。</a><a name="1066a19" id="1066a19">當知是人不能具足尸波羅蜜若能修忍三昧</a><a name="1066a20" id="1066a20">智慧。勤行精進樂於多聞。當知是人則能增</a><a name="1066a21" id="1066a21">長尸波羅蜜。莊嚴菩提證菩提果。如是戒者</a><a name="1066a22" id="1066a22">無量眾生故。無量果報故。無量戒禁故。以</a><a name="1066a23" id="1066a23">是因緣莊嚴菩提。善男子。菩薩摩訶薩既受</a><a name="1066a24" id="1066a24">戒已。口不說惡耳不樂聞。不樂說世亦不樂</a><a name="1066a25" id="1066a25">聞。終不放心在惡覺觀不親惡友。是故得名</a><a name="1066a26" id="1066a26">寂靜淨戒。菩薩若見破戒惡人不生惡心。為</a><a name="1066a27" id="1066a27">設種種善巧方便而調伏之。若不調伏當生</a><a name="1066a28" id="1066a28">憐愍。不為身命破戒捨戒。食已先修慚愧之</a><a name="1066a29" id="1066a29">心不放逸心。為治身命如療惡瘡。若入村落<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241065c.htm'><img src='up.gif' border=0></a>
<a href='T241066b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>