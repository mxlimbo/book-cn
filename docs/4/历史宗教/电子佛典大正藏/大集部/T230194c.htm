<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0194c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷27)</font> <font face='Arial'>T23, p0194c</h2></font><hr>
<span class='old'>
</a><a name="0194b28" id="0194b28">輕利無復患苦。佛得瞻力。還復本色。耆婆</a><a name="0194b29" id="0194b29">持深摩根衣價直百千欲奉上佛。頭面禮足</span><a name="0194c01" id="0194c01">一面立白佛言。我治王大臣皆與我願。今日</a><a name="0194c02" id="0194c02">治佛。願世尊賜我一願。佛告耆婆。多陀阿伽</a><a name="0194c03" id="0194c03">度阿羅訶三藐三佛陀已過諸願。白佛言。可</a><a name="0194c04" id="0194c04">得願與我。佛告耆婆。汝索何等願。耆婆言。大</a><a name="0194c05" id="0194c05">德。是深摩根衣價直百千。願佛受著。憐愍故。</a><a name="0194c06" id="0194c06">佛默然受。知佛默然受。即以深摩根衣價直</a><a name="0194c07" id="0194c07">百千上佛。頭面禮佛足而去。佛以是事集僧。</a><a name="0194c08" id="0194c08">集僧已告諸比丘。今日耆婆與我價直百千</a><a name="0194c09" id="0194c09">深摩根衣。從今日聽若有施比丘如是衣者</a><a name="0194c10" id="0194c10">得隨意取著。從今日若比丘欲著槃藪衣聽</a><a name="0194c11" id="0194c11">著。若欲著居士施衣亦聽著</a><a name="0194c12" id="0194c12"><p>佛在王舍城。是時洴沙王。乘象輿清旦出王</a><a name="0194c13" id="0194c13">舍城欲見佛。王信佛恭敬。時有外道梵志。從</a><a name="0194c14" id="0194c14">道而來。王遙見謂是沙門。便敕御者住象欲</a><a name="0194c15" id="0194c15">下禮拜。大臣問王。欲作何等。王言欲禮來比</a><a name="0194c16" id="0194c16">丘。大臣言大王。是非佛弟子。外道梵志耳。王</a><a name="0194c17" id="0194c17">羞愧。王問御者。今往見佛。去此幾許可乘何</a><a name="0194c18" id="0194c18">處可下。御者具答。到已頭面禮佛足一面坐</a><a name="0194c19" id="0194c19">白佛言。世尊。願令僧衣與外道衣異。使可分</a><a name="0194c20" id="0194c20">別。佛告大王。何以故。欲令衣異。王以是事具</a><a name="0194c21" id="0194c21">白佛。佛為王說法示教利喜。禮佛而去。時阿</a><a name="0194c22" id="0194c22">難侍佛後執扇扇佛。佛顧語阿難。我欲南山</a><a name="0194c23" id="0194c23">國土遊行。阿難受敕尋從。既到南山國土。時</a><a name="0194c24" id="0194c24">至乞食。食訖到一樹下敷尼師檀結跏趺坐。</a><a name="0194c25" id="0194c25">是時近山有好稻田畦畔齊整。佛告阿難。汝</a><a name="0194c26" id="0194c26">見彼稻田畦畔齊整不。答言見。佛告阿難。此</a><a name="0194c27" id="0194c27">深摩根衣能法此田作衣不。阿難言能。即以</a><a name="0194c28" id="0194c28">衣與阿難。阿難受已小卻。即割截簪縫中</a><a name="0194c29" id="0194c29">脊衣葉兩向收襞展張還奉佛。佛讚善哉善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230194b.htm'><img src='up.gif' border=0></a>
<a href='T230195a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>