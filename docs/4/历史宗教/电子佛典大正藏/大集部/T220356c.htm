<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0356c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷16)</font> 明單提九十二事法之一 <font face='Arial'>T22, p0356c</h2></font><hr>
<span class='old'>
</a><a name="0356b28" id="0356b28">子辯才利根。目連弟子論議不如。行住坐臥</a><a name="0356b29" id="0356b29">常隨逐左右伺求其短。或時二人同受一請。</span><a name="0356c01" id="0356c01">時尊者目連弟子得餅。食半持半出外語阿</a><a name="0356c02" id="0356c02">難弟子。如是言。長老。汝欲食餅不。問言。汝</a><a name="0356c03" id="0356c03">何處得餅。答言。我於彼食處持來。即便取食。</a><a name="0356c04" id="0356c04">食已便作是言。長老。汝犯罪。問言。何等罪。</a><a name="0356c05" id="0356c05">答言。世尊制戒不聽比丘食足已離坐。不作</a><a name="0356c06" id="0356c06">殘食法更食。阿難弟子言。汝云何欲中我不</a><a name="0356c07" id="0356c07">作殘食法。而教我食。目連弟子言。汝前論議</a><a name="0356c08" id="0356c08">時。何故以辯才強折辱我。遂共諍競。往世尊</a><a name="0356c09" id="0356c09">所。頭面禮足。卻住一面。以上因緣。具白世尊。</a><a name="0356c10" id="0356c10">佛語諸比丘。於意云何我為諸聲聞。說九部</a><a name="0356c11" id="0356c11">法。所謂修多羅。祇夜。授記。伽陀。優陀那。如</a><a name="0356c12" id="0356c12">是語本生。方廣。未曾有。諸聲聞聞說此九部</a><a name="0356c13" id="0356c13">法已。為欲使諸弟子論議諍勝負耶。答言。不</a><a name="0356c14" id="0356c14">也世尊。佛語諸比丘。若不爾者。我為諸聲</a><a name="0356c15" id="0356c15">聞說此九部法。欲使諸聲聞如說修行不。答</a><a name="0356c16" id="0356c16">言。如是世尊。時二比丘即於世尊前。相向悔</a><a name="0356c17" id="0356c17">過。佛言。不得自恃知法輕他。亦不聽知比丘</a><a name="0356c18" id="0356c18">食已足。不作殘食法。強勸令食。佛告諸比丘。</a><a name="0356c19" id="0356c19">依止舍衛城住者皆悉令集。以十利故。為諸</a><a name="0356c20" id="0356c20">比丘制戒。乃至已聞者當重聞。若比丘知彼</a><a name="0356c21" id="0356c21">食已足。離坐不作殘食法。欲惱故勸食者。</a><a name="0356c22" id="0356c22">波夜提。比丘者如上說。知者若自知若從他</a><a name="0356c23" id="0356c23">聞。食者五正食。五雜正食。足者有八種。如上</a><a name="0356c24" id="0356c24">說。離本處者。八種如上說。惱者觸擾前人欲</a><a name="0356c25" id="0356c25">使不樂。不作殘食者。五非法成就不名作殘</a><a name="0356c26" id="0356c26">食。五法成就名如法作殘食。強勸食食者。波</a><a name="0356c27" id="0356c27">夜提。波夜提者。如上說。五非法成就。比丘</a><a name="0356c28" id="0356c28">盡命。不得作殘食食。五法成就盡命聽作殘</a><a name="0356c29" id="0356c29">食食。中間廣說如上。乃至足不足想勸食。越<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220356b.htm'><img src='up.gif' border=0></a>
<a href='T220357a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>