<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0713b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷17)</font> 三十泥薩祇波逸底迦法 離三衣學處第二 <font face='Arial'>T23, p0713b</h2></font><hr>
<span class='old'>
</a><a name="0713a28" id="0713a28">此齊幾何名為勢分。謂盡籬內外有一尋。又</a><a name="0713a29" id="0713a29">復齊其十二肘梯所及之處。又齊六牛竹車</span><a name="0713b01" id="0713b01">迴轉之處。是其勢分。云何塹圍村。謂村四面</a><a name="0713b02" id="0713b02">以塹圍繞。此齊幾何名為勢分。謂盡塹內外</a><a name="0713b03" id="0713b03">有一尋。又復齊其牛羊足塵所及之處。又齊</a><a name="0713b04" id="0713b04">棄糞掃時麤大塼石所及之處。是其勢分。云</a><a name="0713b05" id="0713b05">何一村有一勢分。謂於此村有一園林一神</a><a name="0713b06" id="0713b06">廟眾集之處。是謂一村有一勢分。此齊幾何</a><a name="0713b07" id="0713b07">名為勢分。謂盡園林外有一尋。又復齊其舂</a><a name="0713b08" id="0713b08">擣炒磨。餐噉飲食聚會之處。是其勢分。云何</a><a name="0713b09" id="0713b09">一村有多勢分。謂於此村有多園林多神廟</a><a name="0713b10" id="0713b10">眾集之處。是謂一村有多勢分。此齊幾何名</a><a name="0713b11" id="0713b11">為勢分。為異為同。答此無勢分。但齊室中說。</a><a name="0713b12" id="0713b12">云何多村有一勢分。謂此多村有一園林一神</a><a name="0713b13" id="0713b13">廟眾集之處。是謂多村有一勢分。此齊幾何</a><a name="0713b14" id="0713b14">名為勢分。村中並是外各一尋。又復齊其舂</a><a name="0713b15" id="0713b15">擣炒磨。餐噉飲食聚會之處。亦名勢分。云何</a><a name="0713b16" id="0713b16">多村有多勢分。謂此多村有多園林多神廟眾</a><a name="0713b17" id="0713b17">集之處。是謂多村有多勢分。此齊幾何名為</a><a name="0713b18" id="0713b18">勢分為異為同。答此無勢分。餘並如前。云何</a><a name="0713b19" id="0713b19">一家有一勢分。謂此家中唯一家長。兄弟不</a><a name="0713b20" id="0713b20">分。是謂一家有一勢分。事並同前一舍村說。</a><a name="0713b21" id="0713b21">云何一家有多勢分。謂此家中有多家長兄</a><a name="0713b22" id="0713b22">弟分別。是謂一家有多勢分。此齊幾何名為</a><a name="0713b23" id="0713b23">勢分。謂齊門來更無勢分。云何多家有一勢</a><a name="0713b24" id="0713b24">分。謂諸家中唯一家長兄弟不分。是謂多家</a><a name="0713b25" id="0713b25">有一勢分。云何多家有多勢分謂此諸家有多</a><a name="0713b26" id="0713b26">家長兄弟分別。此齊幾何名為勢分何共何</a><a name="0713b27" id="0713b27">別。答此無勢分。云何一伎樂家有一勢分。謂</a><a name="0713b28" id="0713b28">此家中有一家長兄弟不分。是謂一家有一勢</a><a name="0713b29" id="0713b29">分。此齊幾何名為勢分。宅中總是外有一尋。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230713a.htm'><img src='up.gif' border=0></a>
<a href='T230713c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>