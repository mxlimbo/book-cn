<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0793b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷32)</font> 受戒揵度之一 <font face='Arial'>T22, p0793b</h2></font><hr>
<span class='old'>
</a><a name="0793a28" id="0793a28">於如來所。即前白世尊言。大沙門。頗見一</a><a name="0793a29" id="0793a29">婦人來此不。佛問言。汝等是何童子。求何</span><a name="0793b01" id="0793b01">等婦女耶。答言。大沙門當知。鬱鞞羅跋陀</a><a name="0793b02" id="0793b02">羅跋提同友五十人。於此園中與諸婦女</a><a name="0793b03" id="0793b03">共相娛樂。一同友無婦。以錢雇一婬女。將</a><a name="0793b04" id="0793b04">來在此共相娛樂。即便偷其財物逃走。不</a><a name="0793b05" id="0793b05">知所在。我今同友等。故來於此求覓此女。</a><a name="0793b06" id="0793b06">佛問言。云何童子。寧自求耶。求婦女耶。諸</a><a name="0793b07" id="0793b07">童子言。寧自求不求婦女。佛言。諸童子且</a><a name="0793b08" id="0793b08">坐。與汝說法。時童子等禮世尊足在一面</a><a name="0793b09" id="0793b09">坐。爾時世尊。與童子等說勝法。勸令發歡</a><a name="0793b10" id="0793b10">喜心。所謂法者。布施持戒生天之法。呵欲</a><a name="0793b11" id="0793b11">不淨讚歎出離為樂。即於座上諸塵垢盡</a><a name="0793b12" id="0793b12">得法眼淨。見法得法成就諸法得果證。前</a><a name="0793b13" id="0793b13">白佛言。我等諸童子。欲於如來所出家修</a><a name="0793b14" id="0793b14">梵行。佛言來比丘。於我法中快修梵行盡</a><a name="0793b15" id="0793b15">苦源。即名為受具足戒。</a><a name="0793b16" id="0793b16"><p>爾時世尊。遊鬱鞞羅。時鬱鞞羅婆界有梵</a><a name="0793b17" id="0793b17">志。名鬱鞞羅迦葉。於彼住止。將五百螺髻</a><a name="0793b18" id="0793b18">梵志。為最尊長師首。鴦伽摩竭國中。皆稱</a><a name="0793b19" id="0793b19">為阿羅漢。爾時世尊。詣鬱鞞羅迦葉所。到</a><a name="0793b20" id="0793b20">已語言。吾欲借室寄止一宿。可爾以不。報</a><a name="0793b21" id="0793b21">言不惜。但此室有毒龍極惡。恐相害耳。佛</a><a name="0793b22" id="0793b22">言無苦。但見借。龍不害我。迦葉報言。此室</a><a name="0793b23" id="0793b23">寬廣欲宿隨意。時世尊即入石室。自敷坐</a><a name="0793b24" id="0793b24">具結加趺時。直身正意。爾時毒龍。見如來</a><a name="0793b25" id="0793b25">默然坐已即放煙。如來亦放煙。龍見如來</a><a name="0793b26" id="0793b26">放煙已復放火。如來亦復放火。時石室中</a><a name="0793b27" id="0793b27">煙火俱起。時迦葉遙見石室煙火俱起。便作</a><a name="0793b28" id="0793b28">是念。瞿曇沙門極端正。可惜必為毒龍所</a><a name="0793b29" id="0793b29">害無疑。時世尊作是念。我今宜可取此毒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220793a.htm'><img src='up.gif' border=0></a>
<a href='T220793c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>