<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0276b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷6)</font> 明僧殘戒之一 <font face='Arial'>T22, p0276b</h2></font><hr>
<span class='old'>
</a><a name="0276a28" id="0276a28">得越比尼罪。和合緊那羅女及獼猴女。得偷</a><a name="0276a29" id="0276a29">蘭罪。是故說(五戒竟)</span><a name="0276b01" id="0276b01"><p>佛住曠野精舍。廣說如上。爾時諸比丘於曠</a><a name="0276b02" id="0276b02">野中作五百私房。皆人人自乞索而作。有比</a><a name="0276b03" id="0276b03">丘晨朝著入聚落衣。持缽入曠野聚落。為乞</a><a name="0276b04" id="0276b04">作房。故有一估客。手執戶鉤來。向市肆開</a><a name="0276b05" id="0276b05">自店舍。遙見比丘疾行而來。估客念言。是</a><a name="0276b06" id="0276b06">比丘來必為乞作。房故我晨朝至此市賣</a><a name="0276b07" id="0276b07">未售誰能乞是物者。便閉肆戶還家去。比丘</a><a name="0276b08" id="0276b08">念言。是估客見我便閉戶還家去。知我來乞</a><a name="0276b09" id="0276b09">不欲與故。便於餘道。往截其前。問言。長壽。</a><a name="0276b10" id="0276b10">汝欲何處去。不得相置。我依阿誰而起房</a><a name="0276b11" id="0276b11">舍。正依汝等。信佛法者。知有罪福業行果報。</a><a name="0276b12" id="0276b12">而不欲與誰當與者。長壽當知。如世尊說。</a><a name="0276b13" id="0276b13">當起慈心不樂聞者方便使聞諸不信者教令</a><a name="0276b14" id="0276b14">立信。乃至手捉其頭。強勸令施。所以然者。</a><a name="0276b15" id="0276b15">彼於此終當生天上。色力壽命眷屬自然。來</a><a name="0276b16" id="0276b16">生人中。亦受快樂。色力壽命眷屬成就。修</a><a name="0276b17" id="0276b17">習佛法增益功德。建其道果。是故長壽。如</a><a name="0276b18" id="0276b18">世尊說偈</a><a name="0276b19" id="0276b19"><p class='lg'>　　為福受樂報　　　所欲皆自然</a><br><a name="0276b20" id="0276b20">　　超踰生死流　　　上寂之涅槃</a><br><a name="0276b21" id="0276b21">　　若人為福者　　　天神自然護</a><br><a name="0276b22" id="0276b22">　　所願皆自成　　　眾魔莫能壞</a><br><a name="0276b23" id="0276b23">　　薄德多諸惱　　　福能消眾患</a><br><a name="0276b24" id="0276b24">　　福德既牢強　　　速成堅固定</a><br><a name="0276b25" id="0276b25">　　生天受快樂　　　人中亦自在</a><br><a name="0276b26" id="0276b26">　　斯由功德故　　　所往皆自然</a><br><a name="0276b27" id="0276b27">　　因斯福方便　　　永離生死苦</a><br><a name="0276b28" id="0276b28">　　得道至涅槃　　　不沒不復生　</p></a><a name="0276b29" id="0276b29"><p>爾時比丘說此偈已。復言。長壽。助我起房<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220276a.htm'><img src='up.gif' border=0></a>
<a href='T220276c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>