<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0856a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷40)</font> 衣揵度 <font face='Arial'>T22, p0856a</h2></font><hr>
<span class='old'>
</a><a name="0855c28" id="0855c28">是。如是有五百梨奢。詣世尊所。時菴婆羅</a><a name="0855c29" id="0855c29">婆提迎佛還道。遇諸梨奢。亦不避道。車蓋</span><a name="0856a01" id="0856a01">相突。時梨奢中有耆老者。語菴婆羅婆提</a><a name="0856a02" id="0856a02">言。汝何故不避道。共相逼斥車蓋相突耶。</a><a name="0856a03" id="0856a03">婆提答言。所以爾者。我請佛及僧在我</a><a name="0856a04" id="0856a04">園宿。心在於佛無有餘意也。梨奢語言。</a><a name="0856a05" id="0856a05">我與汝百千兩金。聽佛受我請供養。答言。</a><a name="0856a06" id="0856a06">我已請佛及僧止宿我園。云何當捨。梨奢</a><a name="0856a07" id="0856a07">復言。我與汝二百千兩金。乃至十六百千。</a><a name="0856a08" id="0856a08">聽世尊受我請供養飲食。答言不能。梨奢</a><a name="0856a09" id="0856a09">復言。以半國財物與汝。聽佛受我請供養</a><a name="0856a10" id="0856a10">飲食。答言。設與我全毘舍離國者我亦不</a><a name="0856a11" id="0856a11">捨。何以故。我已請佛及僧在園供養。爾</a><a name="0856a12" id="0856a12">時五百梨奢。振手瞋恨菴婆羅婆提言。捐</a><a name="0856a13" id="0856a13">棄我等。即乘車詣菴婆羅園。爾時世尊。在</a><a name="0856a14" id="0856a14">彼園中與無數眾圍遶說法。遙見五百諸</a><a name="0856a15" id="0856a15">梨奢來。告諸比丘。其有比丘。不見忉利諸</a><a name="0856a16" id="0856a16">天出遊時。當觀此諸梨奢。忉利諸天。欲出</a><a name="0856a17" id="0856a17">遊時。與此無異。佛告諸比丘。慎汝心念。</a><a name="0856a18" id="0856a18">攝持威儀。此是我教。云何比丘慎汝心念。</a><a name="0856a19" id="0856a19">若比丘觀內身身意止。精勤攝持念不散亂。</a><a name="0856a20" id="0856a20">調伏貪嫉世間憂惱。觀外身身意止。精勤攝</a><a name="0856a21" id="0856a21">持念不散亂。調伏貪嫉世間憂惱。觀內外</a><a name="0856a22" id="0856a22">身觀受心法亦如是。如是比丘得正心</a><a name="0856a23" id="0856a23">念。云何攝持威儀。比丘若出若入屈伸俯仰。</a><a name="0856a24" id="0856a24">執持衣缽若飲若食若服藥。大小便利。若眠</a><a name="0856a25" id="0856a25">若覺。若來若去。若坐若住。若睡若覺。若語若</a><a name="0856a26" id="0856a26">默。常爾一心。是謂比丘攝持威儀。爾時毘</a><a name="0856a27" id="0856a27">舍離五百梨奢。至車所住處便下車。詣世</a><a name="0856a28" id="0856a28">尊所。頭面禮足卻坐一面。五百梨奢。在佛</a><a name="0856a29" id="0856a29">邊無復威神。唯佛世尊。在大眾中光明威<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220855c.htm'><img src='up.gif' border=0></a>
<a href='T220856b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>