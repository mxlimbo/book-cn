<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0054b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷8)</font> 明三十尼薩耆法之三 <font face='Arial'>T23, p0054b</h2></font><hr>
<span class='old'>
</a><a name="0054a28" id="0054a28">跋難陀向諸比丘廣說是事。諸比丘問。汝先</a><a name="0054a29" id="0054a29">有所用缽不。答言先有。又言。用此缽為。答</span><a name="0054b01" id="0054b01">言。先有今有有何患。是中有比丘。少欲知足</a><a name="0054b02" id="0054b02">行頭陀。聞是事心不喜。種種因緣呵責。云何</a><a name="0054b03" id="0054b03">名比丘。先有所用缽。更乞新缽。種種呵已向</a><a name="0054b04" id="0054b04">佛廣說。佛以是事集比丘僧。知而故問跋難</a><a name="0054b05" id="0054b05">陀釋子。汝實作是事不。答言。實作世尊。佛</a><a name="0054b06" id="0054b06">以種種因緣呵責。云何名比丘。先有所用缽</a><a name="0054b07" id="0054b07">更乞新缽。種種呵已語諸比丘。以十利故與</a><a name="0054b08" id="0054b08">比丘結戒。從今是戒應如是說。若比丘所用</a><a name="0054b09" id="0054b09">缽破。減五綴。更乞新缽。為好故。尼薩耆波</a><a name="0054b10" id="0054b10">夜提。是缽應比丘僧中捨。此眾中最下缽。</a><a name="0054b11" id="0054b11">應與是比丘。如是教言。汝比丘畜是缽乃至</a><a name="0054b12" id="0054b12">破。是事應爾。所用缽者。先所受用食缽。缽</a><a name="0054b13" id="0054b13">者。有三種。上中下。上者。受三缽他飯。一缽</a><a name="0054b14" id="0054b14">他羹。餘可食物半羹。是名上缽。下缽者。受</a><a name="0054b15" id="0054b15">一缽他飯。半缽他羹。餘可食物半羹。是名下</a><a name="0054b16" id="0054b16">缽。餘者。名中缽。大於大小於小。不名為缽。</a><a name="0054b17" id="0054b17">減五綴者。四綴三綴二綴一綴。為好者。是比</a><a name="0054b18" id="0054b18">丘難滿難養不知足不少欲故。是缽應比丘</a><a name="0054b19" id="0054b19">眾中捨者。是缽應盛滿中水僧中行之。應作</a><a name="0054b20" id="0054b20">是唱言。諸長老集。今欲作滿水缽。諸比丘應</a><a name="0054b21" id="0054b21">即時各自持先所受用缽來集一處。是時諸</a><a name="0054b22" id="0054b22">比丘不得更受餘缽。若諸比丘於是時。更受</a><a name="0054b23" id="0054b23">餘缽者。得突吉羅罪。僧和合已。先應作行滿</a><a name="0054b24" id="0054b24">水缽人羯磨。一比丘應僧中唱言。諸長老。誰</a><a name="0054b25" id="0054b25">能行是滿水缽者。若比丘言。我能。是比丘若</a><a name="0054b26" id="0054b26">成就五惡法。不應令作行缽人。何等五惡。隨</a><a name="0054b27" id="0054b27">欲行。隨瞋行。隨怖行。隨癡行。不知行不</a><a name="0054b28" id="0054b28">行。若成就五善法者。應令作行缽入。不隨</a><a name="0054b29" id="0054b29">欲瞋怖癡知行不行。是比丘應令作行缽人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230054a.htm'><img src='up.gif' border=0></a>
<a href='T230054c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>