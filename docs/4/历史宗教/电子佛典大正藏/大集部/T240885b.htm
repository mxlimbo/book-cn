<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0885b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷8)</font> 波逸提法之一 <font face='Arial'>T24, p0885b</h2></font><hr>
<span class='old'>
</a><a name="0885a28" id="0885a28"><p>佛世尊遊舍衛國祇樹給孤獨園。有一長者。</a><a name="0885a29" id="0885a29">請佛及比丘僧。時六群比丘先前至飯食廚</span><a name="0885b01" id="0885b01">間止。諸長者見自相謂言。此沙門釋子先來</a><a name="0885b02" id="0885b02">是間妨作飯食。十二法比丘聞往白世尊。世</a><a name="0885b03" id="0885b03">尊告曰。若比丘先至請飯食家坐若臥。弄小</a><a name="0885b04" id="0885b04">兒墮</a><a name="0885b05" id="0885b05"><p>佛世尊遊舍衛國祇樹給孤獨園。有一長者。</a><a name="0885b06" id="0885b06">請比丘僧。長者出行不在。長者婦獨在後作</a><a name="0885b07" id="0885b07">食。時尊者迦留陀夷先至長者家坐。諸長者</a><a name="0885b08" id="0885b08">見自相謂言。云何比丘釋子獨與婦人一處</a><a name="0885b09" id="0885b09">坐。十二法比丘往白世尊。世尊告曰。若比丘</a><a name="0885b10" id="0885b10">先至請食家與婦人獨處坐者墮</a><a name="0885b11" id="0885b11"><p>佛世尊遊舍衛國祇樹給孤獨園。與大比丘</a><a name="0885b12" id="0885b12">僧五百人俱。爾時鞞羅然村有婆羅門。名阿</a><a name="0885b13" id="0885b13">耆達兜。大富饒錢財田業成就。時來至舍衛</a><a name="0885b14" id="0885b14">住一長者家。語長者言。卿此間頗有沙門婆</a><a name="0885b15" id="0885b15">羅門聰明智慧。將諸徒眾眾中人師者不。有</a><a name="0885b16" id="0885b16">此人者我欲時往禮拜問訊。使我心開意解。</a><a name="0885b17" id="0885b17">長者答。此間有沙門瞿曇。是釋種子。出家學</a><a name="0885b18" id="0885b18">道剃除鬚髮。服三法衣。今成阿耨多羅阿</a><a name="0885b19" id="0885b19">惟三佛。欲往見者今正是時。可往問訊。婆</a><a name="0885b20" id="0885b20">羅門問。瞿曇今為所在。欲往問訊。時長者答。</a><a name="0885b21" id="0885b21">今世尊在舍衛國祇樹給孤獨園。欲往便往。</a><a name="0885b22" id="0885b22">時阿耆達兜婆羅門明日出舍衛詣祇桓。爾</a><a name="0885b23" id="0885b23">時世尊與無數億百千人說法。時阿耆達兜</a><a name="0885b24" id="0885b24">婆羅門遙見世尊端正無比諸根具足身黃金</a><a name="0885b25" id="0885b25">色。即前至佛所擎拳稱善在一面坐。世尊為</a><a name="0885b26" id="0885b26">說種種微妙法。說法已默然住。時婆羅門白</a><a name="0885b27" id="0885b27">世尊言。願沙門瞿曇及比丘僧。受我夏坐九</a><a name="0885b28" id="0885b28">十日。爾時世尊億往昔對而不可避。即默然</a><a name="0885b29" id="0885b29">受婆羅門請。時婆羅門從坐起。擎拳辭退。從<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240885a.htm'><img src='up.gif' border=0></a>
<a href='T240885c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>