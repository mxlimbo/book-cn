<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0025b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0025b</h2></font><hr>
<span class='old'>
</a><a name="0025a28" id="0025a28">處多遂經年歲。去家日久思室轉深。作是思</a><a name="0025a29" id="0025a29">惟。我當云何。不違先誓而遂今情。復作是</span><a name="0025b01" id="0025b01">念。我若邪婬乃負本誓。更取別室不為違</a><a name="0025b02" id="0025b02">要。於是推訪。遇見一女。顏容雅妙視瞻不</a><a name="0025b03" id="0025b03">邪。甚相敬愛。便往求婚。父以長者才明大富。</a><a name="0025b04" id="0025b04">歡喜與之。債索既畢。將還本國安處別宅。然</a><a name="0025b05" id="0025b05">後乃歸。晨出暮反異于在昔。蓮華色怪之。</a><a name="0025b06" id="0025b06">密問從人。從人答言。外有少婦是故如此。其</a><a name="0025b07" id="0025b07">夫暮還。蓮華色問。君有新室何故藏隱。不令</a><a name="0025b08" id="0025b08">我見。答言。恐卿見恨。是故留外。婦言。我無</a><a name="0025b09" id="0025b09">嫌妒。神明鑒識。便可呼歸。助君料理。即便將</a><a name="0025b10" id="0025b10">還。乃是其女。母子相見不復相識。後因沐頭</a><a name="0025b11" id="0025b11">諦觀形相。乃疑是女。便問。鄉邦父母姓族。女</a><a name="0025b12" id="0025b12">具以答。爾乃知之。母驚惋曰。昔與母共夫。</a><a name="0025b13" id="0025b13">今與女同婿。生死迷亂乃至於此。不斷愛欲</a><a name="0025b14" id="0025b14">出家學道。如此倒惑何由得息。便委而去到</a><a name="0025b15" id="0025b15">祇洹門。飢渴疲極坐一樹下。爾時世尊。與</a><a name="0025b16" id="0025b16">無央數眾圍遶說法。蓮華色見眾多人往反</a><a name="0025b17" id="0025b17">出入。謂是節會當有飲食。便入精舍。見佛世</a><a name="0025b18" id="0025b18">尊為眾說法。聞法開解飢渴消除。於是世尊。</a><a name="0025b19" id="0025b19">遍觀眾會誰應得度。唯蓮華色應得道果。即</a><a name="0025b20" id="0025b20">為說四真諦法苦集盡道。便於坐上遠塵離</a><a name="0025b21" id="0025b21">垢得法眼淨。既得果已。一心合掌向佛而住。</a><a name="0025b22" id="0025b22">佛說法已眾會各還。蓮華色前禮佛足長跪</a><a name="0025b23" id="0025b23">合掌白佛言。於佛法中願得出家。佛即許之。</a><a name="0025b24" id="0025b24">告波闍波提比丘尼。汝今可度此女為道。受</a><a name="0025b25" id="0025b25">教。即度與出家受戒。勤行精進遂成羅漢。</a><a name="0025b26" id="0025b26">成羅漢已遊戲諸禪解脫。顏容光發倍勝於</a><a name="0025b27" id="0025b27">昔。到時持缽入城乞食。一婆羅門見生樂著。</a><a name="0025b28" id="0025b28">心作是念。此比丘尼今不可得。唯當尋其住</a><a name="0025b29" id="0025b29">處方便圖之。蓮華色乞食畢。還安陀園入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220025a.htm'><img src='up.gif' border=0></a>
<a href='T220025c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>