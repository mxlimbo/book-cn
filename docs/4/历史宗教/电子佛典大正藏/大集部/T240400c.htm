<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0400c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷38)</font> 第八門第十子攝頌說涅槃之餘 <font face='Arial'>T24, p0400c</h2></font><hr>
<span class='old'>
</a><a name="0400b28" id="0400b28">金蓋積栴檀木及海岸諸香。以火焚燎。後將</a><a name="0400b29" id="0400b29">牛乳澆火令滅。有餘舍利盛以金瓶。於四衢</span><a name="0400c01" id="0400c01">大道建窣睹波。周匝圍繞懸繒幡蓋。塗末</a><a name="0400c02" id="0400c02">燒香奏眾伎樂。恭敬供養設大施會。此是輪</a><a name="0400c03" id="0400c03">王焚葬之法。如來大師倍勝於此</a><a name="0400c04" id="0400c04"><p>時諸壯士聞是語已。白尊者曰。我領其言。然</a><a name="0400c05" id="0400c05">非一二三日能辦此事。若至七日住者。如前</a><a name="0400c06" id="0400c06">所為方可成就。答言。可爾。是時諸人即便如</a><a name="0400c07" id="0400c07">前。依輪王葬法一一備具無有闕少。從拘尸</a><a name="0400c08" id="0400c08">那城周圍十二踰繕那。乃至繫冠制底。所有</a><a name="0400c09" id="0400c09">無量歸仰眾生咸來雲集。各持香華種種伎</a><a name="0400c10" id="0400c10">樂供養之具。壯士眷屬皆悉出城。詣雙樹</a><a name="0400c11" id="0400c11">間於師子床前。陳設所有盡心供養。時壯士</a><a name="0400c12" id="0400c12">中有一耆宿。告諸人曰。現在大眾。女持幢幡</a><a name="0400c13" id="0400c13">男可擎輿。我等齎持種種華綵塗香末香燒</a><a name="0400c14" id="0400c14">香及諸音樂。從拘尸那城西門而入。於東門</a><a name="0400c15" id="0400c15">出。度金沙河。至壯士繫冠制底勝處安置以</a><a name="0400c16" id="0400c16">火焚燒。是時諸人聞是語已。各各爭前欲舉</a><a name="0400c17" id="0400c17">金棺。雖共盡力竟不能動</a><a name="0400c18" id="0400c18"><p>爾時具壽阿難陀。白尊者阿尼盧陀曰。拘尸</a><a name="0400c19" id="0400c19">那城諸壯士等。雖竭筋力竟不能動如來金</a><a name="0400c20" id="0400c20">棺。我今不知有何所以。尊者告曰。此是諸天</a><a name="0400c21" id="0400c21">作如斯意。欲令壯士及諸人民。女持幢幡男</a><a name="0400c22" id="0400c22">捧尊輿。威儀整肅翊從如來。我等諸天共持</a><a name="0400c23" id="0400c23">華綵。燒眾妙香奏天伎樂廣陳供養。於西門</a><a name="0400c24" id="0400c24">入東門而出。度金沙河至繫冠制底。以是因</a><a name="0400c25" id="0400c25">緣威儀未備不能移動。是時具壽阿難陀報</a><a name="0400c26" id="0400c26">尊者曰。若如是者可隨天意時諸壯士即隨</a><a name="0400c27" id="0400c27">天願。備設如前方來持輿。即便輕舉捧戴而</a><a name="0400c28" id="0400c28">行。于時空中天雨嗢缽羅華拘物頭華缽頭</a><a name="0400c29" id="0400c29">摩華分陀利華。沈水末香栴檀末香。多揭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240400b.htm'><img src='up.gif' border=0></a>
<a href='T240401a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>