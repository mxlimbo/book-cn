<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0234b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷7)</font> 第二門第二子攝頌之餘 <font face='Arial'>T24, p0234b</h2></font><hr>
<span class='old'>
</a><a name="0234a28" id="0234a28">得病。雖加藥餌竟不瘳損。於此邑中所收年</a><a name="0234a29" id="0234a29">稅。咸充藥直無有殘餘。更向外村轉貸而用。</span><a name="0234b01" id="0234b01">其病日篤遂致命終。時村邑人詣大名所。白</a><a name="0234b02" id="0234b02">言大家。彼知事官今已身死。大名告曰。於</a><a name="0234b03" id="0234b03">彼村邑有年稅不。答曰。於此年中多獲封稅。</a><a name="0234b04" id="0234b04">由彼遭病咸充藥直。仍不能足更貸餘村。大</a><a name="0234b05" id="0234b05">名告曰。所有殘餘可為還債。諸人答曰。更無</a><a name="0234b06" id="0234b06">餘物。唯有一婦及男女二人。女名明月智識</a><a name="0234b07" id="0234b07">聰明儀容超絕。於諸村邑無不歎美。大名告</a><a name="0234b08" id="0234b08">曰。母及於兒任其自活。其女明月可喚將來。</a><a name="0234b09" id="0234b09">時彼邑人放其母子。遂將明月至大名所。時</a><a name="0234b10" id="0234b10">彼宅中有一老母。常為二事。一煮餅食。二採</a><a name="0234b11" id="0234b11">眾花。于時老母白大名曰。我今年邁不堪二</a><a name="0234b12" id="0234b12">業。此之小女與我為伴。彼言隨意。老母即報</a><a name="0234b13" id="0234b13">明月。汝今可往林內採花。我在家中營事餅</a><a name="0234b14" id="0234b14">食。彼採花已線結好鬘奉上大名。大名見喜</a><a name="0234b15" id="0234b15">告曰。勝妙花鬘可置而去。喚老母來問言何</a><a name="0234b16" id="0234b16">意。先時花少今者倍多。白言。先時大家。有</a><a name="0234b17" id="0234b17">近親人。來從我乞。我即分布今時不與。又我</a><a name="0234b18" id="0234b18">目暗觀察不審。今小女眼明採花審諦是故</a><a name="0234b19" id="0234b19">花多。大名曰。若爾此女留住園中。每於日</a><a name="0234b20" id="0234b20">日常採多花。結作勝鬘持來與我。因號此女</a><a name="0234b21" id="0234b21">名曰勝鬘。女於後時。取己食分詣彼園所。遇</a><a name="0234b22" id="0234b22">佛世尊入城乞食。勝鬘於路見佛色相。深起</a><a name="0234b23" id="0234b23">敬心瞻視尊顏。渴仰而住便作是念。由我昔</a><a name="0234b24" id="0234b24">來於真福田未曾供養。是故我今獲斯貧賤。</a><a name="0234b25" id="0234b25">若佛世尊受我食者。我此飯食持將奉施。爾</a><a name="0234b26" id="0234b26">時世尊知彼女心。即便舒缽告言善女。如汝</a><a name="0234b27" id="0234b27">所念欲施食者可置缽中。于時勝鬘將己飯</a><a name="0234b28" id="0234b28">食。以恭敬心置佛缽內。頂禮佛足作如是言。</a><a name="0234b29" id="0234b29">願我此福得捨婢身。永離貧苦獲大富貴。作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240234a.htm'><img src='up.gif' border=0></a>
<a href='T240234c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>