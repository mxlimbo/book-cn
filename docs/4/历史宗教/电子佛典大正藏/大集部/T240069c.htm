<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0069c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷15)</font> 尾施縛多羅緣 <font face='Arial'>T24, p0069c</h2></font><hr>
<span class='old'>
</a><a name="0069b28" id="0069b28"><p>復次大王。又為求無上菩提故。攝受有情。菩</a><a name="0069b29" id="0069b29">薩爾時在不定聚。捨自身命。饒益一切有情。</span><a name="0069c01" id="0069c01">大王。乃往古昔。於一方處大叢林中。有師子</a><a name="0069c02" id="0069c02">王。於中居止。復有五百商人。經過險路。由</a><a name="0069c03" id="0069c03">語聲故。有大蟒蛇。驚動睡覺。五百商人。悉被</a><a name="0069c04" id="0069c04">蟒蛇圍遶。爾時商人甚大驚怕。發聲號叫。求</a><a name="0069c05" id="0069c05">諸天神其師子王。聞此叫聲來至。乃見蟒蛇</a><a name="0069c06" id="0069c06">圍彼商人。去此不遠。有少年象。爾時師子即</a><a name="0069c07" id="0069c07">往象邊告言。此諸商人。今被蟒蛇圍遶欲食。</a><a name="0069c08" id="0069c08">汝能捨命。救彼商人耶。其象答曰。欲遣如何。</a><a name="0069c09" id="0069c09">師子答曰。我須上汝頭上。後腳捉頭。以我雙</a><a name="0069c10" id="0069c10">爪。打彼蛇腦。後之兩足。入汝頭中。汝當必</a><a name="0069c11" id="0069c11">死。我打蛇腦。蛇當定死。其蛇口吐毒氣。我亦</a><a name="0069c12" id="0069c12">應死。象曰。且為利益拔濟多人。寧顧身命。時</a><a name="0069c13" id="0069c13">師子王昇象頭上。擲身打彼蟒蛇。師子按足。</a><a name="0069c14" id="0069c14">象便命過。打彼蟒蛇。蛇亦即死。由蛇毒氣。師</a><a name="0069c15" id="0069c15">子身亡。三箇一時並皆捨報。諸商人等遂全</a><a name="0069c16" id="0069c16">身命。商人欲發。空中諸天告商人曰。此師子</a><a name="0069c17" id="0069c17">王。是賢劫菩薩。今為汝等。捨自身命。拔救諸</a><a name="0069c18" id="0069c18">人。汝等宜應供養菩薩。然後進發。時諸商</a><a name="0069c19" id="0069c19">人。即以種種供具。供養師子王身。遶已而去。</a><a name="0069c20" id="0069c20">佛告大王。爾時師子王者。勿作異觀。即我身</a><a name="0069c21" id="0069c21">是。我於爾時。在傍生趣。能救五百商人。捨</a><a name="0069c22" id="0069c22">自身命。害彼毒蛇。由我慈心攝受有情。功</a><a name="0069c23" id="0069c23">德因緣。積集善根。正信力故。而證無上菩</a><a name="0069c24" id="0069c24">提</a><a name="0069c25" id="0069c25"><p>復次大王。乃往古昔。於一方處。有好叢林。然</a><a name="0069c26" id="0069c26">有菩薩。在不定聚。傍生之中。作共命鳥。一身</a><a name="0069c27" id="0069c27">兩頭。一名達摩。二名阿達摩。是時達摩食好</a><a name="0069c28" id="0069c28">甘果。後時阿達摩便食毒果。兩俱悶亂。共</a><a name="0069c29" id="0069c29">相平論。一作邪願。願我所生之處。常共汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240069b.htm'><img src='up.gif' border=0></a>
<a href='T240070a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>