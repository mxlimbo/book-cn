<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0789c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷32)</font> 受戒揵度之一 <font face='Arial'>T22, p0789c</h2></font><hr>
<span class='old'>
</a><a name="0789b28" id="0789b28">來此處無為。此處無厄。此處安隱。欲求永寂</a><a name="0789b29" id="0789b29">無為者。欲盡無愛處。滅盡涅槃也。爾時耶</span><a name="0789c01" id="0789c01">輸伽童子。禮世尊已在一面坐。世尊漸與</a><a name="0789c02" id="0789c02">說法。勸令發歡喜心。所謂法者。布施持戒</a><a name="0789c03" id="0789c03">生天之法。呵欲不淨。讚歎出離為樂。即於</a><a name="0789c04" id="0789c04">座上諸塵垢盡得法眼淨。見法得法成就</a><a name="0789c05" id="0789c05">諸法。自身得果證。前白佛言。我欲於如來</a><a name="0789c06" id="0789c06">所淨修梵行。佛言。比丘來。於我法中快自</a><a name="0789c07" id="0789c07">娛樂。修梵行盡苦源。時耶輸伽。即受具</a><a name="0789c08" id="0789c08">足戒。第一殿舍宮人妓女。盡皆睡覺。覺</a><a name="0789c09" id="0789c09">已求覓耶輸伽不見。往至中殿求之亦不</a><a name="0789c10" id="0789c10">見。復至第三殿舍求索亦復不見。時諸宮</a><a name="0789c11" id="0789c11">人妓女。往至其母所。白言大家。今者耶輸</a><a name="0789c12" id="0789c12">伽不知所在。時母即速疾至其父所。告言</a><a name="0789c13" id="0789c13">知不。今不知兒為何所在。時父在彼中殿</a><a name="0789c14" id="0789c14">前。沐浴梳頭速疾斂髮。即敕左右人言。</a><a name="0789c15" id="0789c15">於波羅奈國斷諸巷道。自出尸佉城門。至</a><a name="0789c16" id="0789c16">婆羅河所。見子金屐在河側。便作是念。我</a><a name="0789c17" id="0789c17">子必當渡河。即尋跡渡河。往仙人鹿苑中。</a><a name="0789c18" id="0789c18">爾時如來。遙見耶輸伽父來。即以神力使</a><a name="0789c19" id="0789c19">耶輸伽父見佛不見其子。至佛所白言。大</a><a name="0789c20" id="0789c20">沙門。頗見我子耶輸伽不。佛言。汝今且坐。</a><a name="0789c21" id="0789c21">或當見汝子。耶輸伽父念言。此大沙門甚奇</a><a name="0789c22" id="0789c22">甚特。乃見慰勞如是也。時耶輸伽父。禮佛</a><a name="0789c23" id="0789c23">足已在一面坐。世尊漸與說法。令發歡喜</a><a name="0789c24" id="0789c24">心呵欲不淨。讚歎出離為樂。即於座上</a><a name="0789c25" id="0789c25">諸塵垢盡得法眼淨。見法得法成辦諸法。</a><a name="0789c26" id="0789c26">自審得果證已。前白佛言。我今歸依佛歸</a><a name="0789c27" id="0789c27">依法歸依僧。唯願世尊。聽為優婆塞。自今</a><a name="0789c28" id="0789c28">已去盡形壽。不殺生乃至不飲酒。是為最</a><a name="0789c29" id="0789c29">初優婆塞三自歸耶輸伽父為首。爾時世尊。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220789b.htm'><img src='up.gif' border=0></a>
<a href='T220790a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>