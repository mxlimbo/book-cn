<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0176c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0176c</h2></font><hr>
<span class='old'>
</a><a name="0176b28" id="0176b28">入。佛言。應取遠棄。諸比丘手捉螫手。佛</a><a name="0176b29" id="0176b29">言。聽以物挾著瓶中持去。有住處不閉戶</span><a name="0176c01" id="0176c01">失衣缽。佛言。應作關鑰令人不知開。舍利弗</a><a name="0176c02" id="0176c02">患風波斯匿王語言。應以乾蝦蟆薰鼻。不敢</a><a name="0176c03" id="0176c03">用。佛言。聽用。有比丘欲染衣。佛言。聽用根</a><a name="0176c04" id="0176c04">莖華葉皮染。有比丘欲染欽婆羅。佛言。聽</a><a name="0176c05" id="0176c05">用尸尸婆樹佉他羅樹胡桃樹染。諸比丘便</a><a name="0176c06" id="0176c06">染作純黑色。佛言。不應作純黑色衣。難陀</a><a name="0176c07" id="0176c07">有三十二相。雖不及佛。諸比丘遙見謂是世</a><a name="0176c08" id="0176c08">尊。甯陘妍_。難陀慚愧不知云何。以是白佛。</a><a name="0176c09" id="0176c09">佛言。聽難陀作衣與佛衣異相。有諸比丘受</a><a name="0176c10" id="0176c10">阿練若十二頭陀法不捨。在人間住受請乃</a><a name="0176c11" id="0176c11">至受屋舍等。以是白佛。佛言。一一皆突吉羅。</a><a name="0176c12" id="0176c12">聽近聚落乃至一拘蘆賒。若不能皆應捨。有</a><a name="0176c13" id="0176c13">諸比丘祀祠鬼神。佛言。不應爾。犯者突吉羅。</a><a name="0176c14" id="0176c14">不得為鬼神及外道師作塔亦如是。有諸比</a><a name="0176c15" id="0176c15">丘既作鬼神塔。鬼神依之。後壞鬼神瞋。佛言。</a><a name="0176c16" id="0176c16">已作不聽壞。犯者突吉羅。有諸比丘大小便</a><a name="0176c17" id="0176c17">鬼神塔中。或左繞而去。鬼神瞋。佛言。不應</a><a name="0176c18" id="0176c18">爾。犯者突吉羅。若路從左邊去聽隨路行。有</a><a name="0176c19" id="0176c19">諸比丘剋木作男女像鳥獸形。又作種種戲</a><a name="0176c20" id="0176c20">具。與白衣小兒。佛言。不應作與。犯者突吉</a><a name="0176c21" id="0176c21">羅。有比丘自歌舞教人歌舞。自作樂教人作</a><a name="0176c22" id="0176c22">樂。佛言。不應爾。犯者突吉羅</a><a name="0176c23" id="0176c23"><p class='juan'>
五分律卷第二十六</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220176b.htm'><img src='up.gif' border=0></a>
<a href='T220177a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>