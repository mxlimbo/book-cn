<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0299c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷41)</font> <font face='Arial'>T23, p0299c</h2></font><hr>
<span class='old'>
</a><a name="0299b28" id="0299b28"><p>佛在王舍城。爾時六群比丘。洗腳處嚼楊枝。</a><a name="0299b29" id="0299b29">後比丘來見不淨吐逆。諸比丘不知云何。是</span><a name="0299c01" id="0299c01">事白佛。佛以是事集僧。知而故問六群比丘。</a><a name="0299c02" id="0299c02">汝實作是事不。答言。實作世尊。佛以種種因</a><a name="0299c03" id="0299c03">緣呵責六群比丘。云何名比丘。僧洗腳處嚼</a><a name="0299c04" id="0299c04">楊枝。呵已語諸比丘。從今佛前不得嚼楊枝。</a><a name="0299c05" id="0299c05">和上阿闍梨前。一切上座前。佛塔前聲聞塔</a><a name="0299c06" id="0299c06">前。溫室講堂廚下大門前。廁邊安水處小便</a><a name="0299c07" id="0299c07">處。浴室中多人行處。不得嚼楊枝。嚼者突</a><a name="0299c08" id="0299c08">吉羅。不犯者。同歲比丘前不犯</a><a name="0299c09" id="0299c09"><p>佛在王舍城。有裸形外道病疥瘙。往語耆</a><a name="0299c10" id="0299c10">婆。治我此病。答言。浴室中洗乃可得差。外道</a><a name="0299c11" id="0299c11">作是言。我是外道。裸形無所著。何由得浴</a><a name="0299c12" id="0299c12">室洗耶。耆婆言。頗有親里相識比丘不。答言</a><a name="0299c13" id="0299c13">無。耆婆言。唯得浴室洗可差。是外道即往到</a><a name="0299c14" id="0299c14">竹園。問新學比丘及沙彌言。汝等何時浴室</a><a name="0299c15" id="0299c15">洗耶。答言。某日。時外道屈指數日。或擲石數</a><a name="0299c16" id="0299c16">日。或作籌數日。若干日已過。若干日在。到浴</a><a name="0299c17" id="0299c17">日來至入竹園。在一面立。看諸比丘云何入</a><a name="0299c18" id="0299c18">浴室洗。或有比丘著衣入。或有以泥塗身</a><a name="0299c19" id="0299c19">入。是外道即以泥塗身入。如似老上座。諸</a><a name="0299c20" id="0299c20">比丘作是念。是上座比丘從何處來。共相謂</a><a name="0299c21" id="0299c21">言。上座來與上座床。即便與床。盛滿器水著</a><a name="0299c22" id="0299c22">前。汗出已。諸比丘亦與揩腳髀膊胸背。舉</a><a name="0299c23" id="0299c23">身揩已。疥瘙即除。身得清淨。清淨已。喚擔</a><a name="0299c24" id="0299c24">衣來與上座。是外道言。汝等不好用著衣為。</a><a name="0299c25" id="0299c25">諸比丘言。不善。將不與外道洗耶。諸比丘不</a><a name="0299c26" id="0299c26">知云何。是事白佛。佛言。從今日露身不得</a><a name="0299c27" id="0299c27">揩。他亦不得。揩露身者兩露身亦不得相揩。</a><a name="0299c28" id="0299c28">比丘闇中不得作禮。不得禮覆面者。不得禮</a><a name="0299c29" id="0299c29">睡者。不得禮入三昧者。不得禮嚼楊枝者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230299b.htm'><img src='up.gif' border=0></a>
<a href='T230300a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>