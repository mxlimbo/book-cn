<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0409b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷55)</font> <font face='Arial'>T23, p0409b</h2></font><hr>
<span class='old'>
</a><a name="0409a28" id="0409a28">人不現前不先說其事。與作羯磨。是名非法</a><a name="0409a29" id="0409a29">羯磨亦非和合。問如佛所說。所有罪人。眾</span><a name="0409b01" id="0409b01">僧乃至三教敕。頗比丘無罪。眾僧乃至三教</a><a name="0409b02" id="0409b02">敕耶。答若除諸罪。餘教敕是也。問宿白僧</a><a name="0409b03" id="0409b03">中得作羯磨不。答除屬和上尼羯磨若僧未</a><a name="0409b04" id="0409b04">起。得作一切羯磨。問諸比丘唱說。後向擯比</a><a name="0409b05" id="0409b05">丘說。得名擯不。答得名擯。作羯磨人得突吉</a><a name="0409b06" id="0409b06">羅。問諸比丘因宿與欲作諸羯磨。得名作耶。</a><a name="0409b07" id="0409b07">答除屬和上尼羯磨若僧未起。得作一切羯</a><a name="0409b08" id="0409b08">磨。問比丘自為作羯磨。得作不。答不得。若作</a><a name="0409b09" id="0409b09">者。眾僧應語是人言。汝自順自受持。優波</a><a name="0409b10" id="0409b10">離問佛。是諸本破戒人。賊住比丘。先來白衣</a><a name="0409b11" id="0409b11">等。是人云何如法自言。答是人僧中乃至三</a><a name="0409b12" id="0409b12">自說是。問可得一時唱說四人令得戒耶。答</a><a name="0409b13" id="0409b13">不得。問可得一時唱說令四人受具戒耶。答</a><a name="0409b14" id="0409b14">不得。問三比丘第四籌擯比丘。得擯不。答</a><a name="0409b15" id="0409b15">不得。問第四別住比丘擯比丘。得擯不。答</a><a name="0409b16" id="0409b16">不得。問諸比丘擯折伏。得擯不。答得擯。先</a><a name="0409b17" id="0409b17">折伏羯磨得滅。問諸比丘得擯可依止比</a><a name="0409b18" id="0409b18">丘。可出懺悔比丘不耶。答得擯。先可依止</a><a name="0409b19" id="0409b19">可出懺悔羯磨得滅。問諸比丘。與已擯比丘</a><a name="0409b20" id="0409b20">作折伏羯磨。名作不。答不得。以不中同事</a><a name="0409b21" id="0409b21">故。問諸比丘。與擯比丘作依止遣出懺悔羯</a><a name="0409b22" id="0409b22">磨。得名作不。答不得。以不中同事故。問除</a><a name="0409b23" id="0409b23">比丘。讒餘人得何罪。答得突吉羅</a><a name="0409b24" id="0409b24"><p>優波離問佛。折伏羯磨有何義耶。佛言。此</a><a name="0409b25" id="0409b25">是羯磨名字。是籌磨從鬥諍相言邊出。應語</a><a name="0409b26" id="0409b26">是人眾僧後當籌量汝事。又問。世尊。依止</a><a name="0409b27" id="0409b27">羯磨有何義。答此是羯磨名字。是但數作</a><a name="0409b28" id="0409b28">眾罪。眾僧應語是人。汝當依止某甲比丘</a><a name="0409b29" id="0409b29">住。問世尊。驅出羯磨有何義。答此是羯磨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230409a.htm'><img src='up.gif' border=0></a>
<a href='T230409c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>