<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0338a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷14)</font> 明單提九十二事法之一 <font face='Arial'>T22, p0338a</h2></font><hr>
<span class='old'>
</a><a name="0337c28" id="0337c28">善哉善哉。善男子。乃能不為命故違佛教戒。</a><a name="0337c29" id="0337c29">佛告諸比丘。是迦盧比丘在家出家人皆知</span><a name="0338a01" id="0338a01">非梵行。僧應與作非梵行羯磨。作法者應作</a><a name="0338a02" id="0338a02">是說。大德僧聽。是迦盧比丘在家出家人悉</a><a name="0338a03" id="0338a03">知非是梵行。若僧時到僧忍聽。說迦盧比丘</a><a name="0338a04" id="0338a04">非梵行。白如是如是。白三羯磨。佛問諸比丘。</a><a name="0338a05" id="0338a05">已與迦盧比丘作說非梵行羯磨未。答言已</a><a name="0338a06" id="0338a06">作</a><a name="0338a07" id="0338a07"><p>佛告諸比丘。依止舍衛城者皆悉令集。以十</a><a name="0338a08" id="0338a08">利故與諸比丘制戒。乃至已聞者當重聞。若</a><a name="0338a09" id="0338a09">比丘知他比丘麤罪。向未受具戒人說。除僧</a><a name="0338a10" id="0338a10">羯磨。波夜提。比丘者如上說。知者若自知若</a><a name="0338a11" id="0338a11">從他聞。麤罪者。四事十三事。未受具足者。除</a><a name="0338a12" id="0338a12">比丘比丘尼。雖比丘尼受具足亦不得向說。</a><a name="0338a13" id="0338a13">說者語前人令知。除僧羯磨。羯磨者若白不</a><a name="0338a14" id="0338a14">成就。眾不成就。羯磨不成就。是不名羯磨。</a><a name="0338a15" id="0338a15">若白成就眾成就羯磨成就。是名羯磨。世尊</a><a name="0338a16" id="0338a16">說無罪。波夜提者。如上說。若比丘知他麤</a><a name="0338a17" id="0338a17">罪。僧未作羯磨者。不得說彼麤罪。若有人</a><a name="0338a18" id="0338a18">問。某甲比丘犯婬飲酒者。應答言。彼自當</a><a name="0338a19" id="0338a19">知。若僧已作羯磨者。不得循巷唱說。若有</a><a name="0338a20" id="0338a20">問言。彼比丘犯婬飲酒者。比丘應問彼言。汝</a><a name="0338a21" id="0338a21">何處聞。答言。我某處聞。比丘應答言。我</a><a name="0338a22" id="0338a22">亦如是處聞。若比丘向未受具戒人。說比丘</a><a name="0338a23" id="0338a23">四事十三事。得波夜提。說三十尼薩耆九十</a><a name="0338a24" id="0338a24">二波夜提。越毘尼罪。說四波羅提提舍尼法</a><a name="0338a25" id="0338a25">眾學威儀。越毘尼心悔。說比丘尼八波羅夷</a><a name="0338a26" id="0338a26">十九僧殘。得偷蘭罪。三十尼薩耆百四十一</a><a name="0338a27" id="0338a27">波夜提八波羅提提舍尼眾學威儀。得越毘</a><a name="0338a28" id="0338a28">尼心悔。說沙彌沙彌尼十戒。得越毘尼罪。下</a><a name="0338a29" id="0338a29">至俗人五戒。得越毘尼心悔。是故說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220337c.htm'><img src='up.gif' border=0></a>
<a href='T220338b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>