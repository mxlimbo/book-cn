<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0239c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷33)</font> <font face='Arial'>T23, p0239c</h2></font><hr>
<span class='old'>
</a><a name="0239b28" id="0239b28">末後共住世尊。初夜已過中夜亦過。後夜多</a><a name="0239b29" id="0239b29">過東方欲動。佛及僧坐久。願世尊說波羅提</span><a name="0239c01" id="0239c01">木叉。佛語目連。是癡人得大重罪。惱佛及僧</a><a name="0239c02" id="0239c02">故。目連。若佛於不淨眾中說波羅提木叉</a><a name="0239c03" id="0239c03">者。是不清淨人頭破七分。目連。從今汝等當</a><a name="0239c04" id="0239c04">自說波羅提木叉。佛不復為汝等說。目連。譬</a><a name="0239c05" id="0239c05">如大海漸漸深廣。佛法亦如是。次第結戒次</a><a name="0239c06" id="0239c06">第立制次第教學。目連。若我法中次第結戒</a><a name="0239c07" id="0239c07">次第立制次第教學。是我法中希有。目連。譬</a><a name="0239c08" id="0239c08">如大海不越常限。我法亦如是。若比丘比丘</a><a name="0239c09" id="0239c09">尼優婆塞優婆夷。乃至失命因緣護戒不缺。</a><a name="0239c10" id="0239c10">目連。若我法中所可制戒。若比丘比丘尼優</a><a name="0239c11" id="0239c11">婆塞優婆夷。乃至失命因緣不越戒。是我法</a><a name="0239c12" id="0239c12">中希有。目連。譬如大海深廣深廣無量。佛法</a><a name="0239c13" id="0239c13">亦如是。深義無量。目連。若佛法義深廣深廣</a><a name="0239c14" id="0239c14">無量。是我法中希有。目連。譬如大海淳一鹹</a><a name="0239c15" id="0239c15">味。佛法亦如是。淳一解脫味。目連。若佛法淳</a><a name="0239c16" id="0239c16">一解脫味者。是我法中希有。目連。譬如大海</a><a name="0239c17" id="0239c17">大眾生住處。摩竭魚黿鼉婆留耆魚提麑魚</a><a name="0239c18" id="0239c18">提麑耆羅魚。此等在海中未足為奇。有百由</a><a name="0239c19" id="0239c19">旬身者二百三百乃至七百由延身。此等眾</a><a name="0239c20" id="0239c20">生處海中亦未為奇。目連。佛法海中大人住</a><a name="0239c21" id="0239c21">處亦如是。大人者。若阿羅漢向阿羅漢。若阿</a><a name="0239c22" id="0239c22">那含向阿那含。若斯陀舍向斯陀舍。若須</a><a name="0239c23" id="0239c23">陀洹向須陀洹。目連。佛法大海中大人所</a><a name="0239c24" id="0239c24">住。若阿羅漢乃至向須陀洹。是我法中希有。</a><a name="0239c25" id="0239c25">目連。譬如大海多寶無量寶種種積滿。諸寶</a><a name="0239c26" id="0239c26">者。金銀真珠硨渠瑪瑙琉璃摩尼珠貝珊瑚</a><a name="0239c27" id="0239c27">樓枝等。目連。佛法海亦如是。多寶無量寶種</a><a name="0239c28" id="0239c28">種積滿。所謂四念處四正勤四如意足五根</a><a name="0239c29" id="0239c29">五力七覺八正道。目連。若佛法中多寶無量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230239b.htm'><img src='up.gif' border=0></a>
<a href='T230240a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>