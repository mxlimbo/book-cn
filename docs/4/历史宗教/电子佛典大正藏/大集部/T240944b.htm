<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1477 佛說戒消災經 0944b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1477 佛說戒消災經</font> <font face='Arial'>(卷1)</font> <font face='Arial'>T24, p0944b</h2></font><hr>
<span class='old'>
<p><p></span><a name="0944b01" id="0944b01"></a><a name="0944b02" id="0944b02"><p><b>　　<A NAME="n523"></A>No. 1477</b></a><a name="0944b03" id="0944b03"><p class='juan'>
佛說戒消災經一卷</p>
</a><a name="0944b04" id="0944b04"></a><a name="0944b05" id="0944b05"><p><span class='byline'>　　　　吳月支優婆塞支謙譯</span><br></a><a name="0944b06" id="0944b06"><p>聞如是。一時佛在舍衛國。爾時有一縣。皆奉</a><a name="0944b07" id="0944b07">行佛五戒十善。一縣界無釀酒者。中有大姓</a><a name="0944b08" id="0944b08">家子。欲遠賈販。臨行父母語其子言。汝勤持</a><a name="0944b09" id="0944b09">五戒奉行十善。慎莫飲酒犯佛重戒。受教而</a><a name="0944b10" id="0944b10">行往到他國。見故同學親友。相得歡喜。將</a><a name="0944b11" id="0944b11">歸出蒲萄酒欲共飲之。辭曰。吾國土奉佛五</a><a name="0944b12" id="0944b12">戒。無敢犯者。飲酒後生為人愚癡。不值見佛。</a><a name="0944b13" id="0944b13">且辭親行。父母相誡以酒蒸。仍違教犯戒</a><a name="0944b14" id="0944b14">罪莫大也。知識區區別久會同。心雖悅喜。不</a><a name="0944b15" id="0944b15">宜使吾犯戒違親教也。主人言。吾與卿同師</a><a name="0944b16" id="0944b16">恩。則兄弟。吾親則是子親。父母相欽豈可</a><a name="0944b17" id="0944b17">違之。若吾在卿家。必順子親。事不獲已。乃聽</a><a name="0944b18" id="0944b18">飲之。醉臥三日。醒悟心悔怖懼。事訖還家</a><a name="0944b19" id="0944b19">具首於親。父母報言。汝違吾教加復犯戒。亂</a><a name="0944b20" id="0944b20">法之漸非孝子也。無得說之為國作先。便以</a><a name="0944b21" id="0944b21">所得物。逐令出國。無宜留此。子以犯戒為親</a><a name="0944b22" id="0944b22">所逐。乃到他國住客舍家。主人所事三鬼神。</a><a name="0944b23" id="0944b23">能作人現對面飲食。與人語言。主人事之積</a><a name="0944b24" id="0944b24">年疲勞。居財空盡而家疾病。死喪不絕。患厭</a><a name="0944b25" id="0944b25">此鬼。私共論之。鬼知人意而患苦之。鬼自相</a><a name="0944b26" id="0944b26">共議。此人財產空訖。正為吾耳。未曾有益。</a><a name="0944b27" id="0944b27">令相厭患。宜求珍寶以施與之。令其心悅。便</a><a name="0944b28" id="0944b28">行盜他方國王庫藏好寶。積置園中。報言。</a><a name="0944b29" id="0944b29">汝事吾歷年勤苦甚久。今欲福汝使得饒富。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240944a.htm'><img src='up.gif' border=0></a>
<a href='T240944c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>