<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0407a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷55)</font> <font face='Arial'>T23, p0407a</h2></font><hr>
<span class='old'>
</a><a name="0406c28" id="0406c28">吉羅。優波離問佛。是衣有何義故名迦絺</a><a name="0406c29" id="0406c29">那。佛告優波離。是衣名字為迦絺那。優波</span><a name="0407a01" id="0407a01">離問佛。何者是迦絺那衣。答以是衣受迦</a><a name="0407a02" id="0407a02">絺那。問何者是迦絺那義。答衣名迦絺那義。</a><a name="0407a03" id="0407a03">生九心故名受迦絺那。八因緣故名捨迦絺</a><a name="0407a04" id="0407a04">那。問如佛所說。是迦絺那衣住處。名蔭覆。</a><a name="0407a05" id="0407a05">蔭覆義云何。答迦絺那衣住處蔭覆僧。得受</a><a name="0407a06" id="0407a06">衣物等施。問如佛所說。得用急施衣。令僧</a><a name="0407a07" id="0407a07">受作迦絺那衣。云何名急施衣。答十日未至</a><a name="0407a08" id="0407a08">自恣得衣物。是名急施衣。問如佛所說。得</a><a name="0407a09" id="0407a09">時衣令僧受作迦絺那衣。云何名時衣。答若</a><a name="0407a10" id="0407a10">夏末月得衣物。是名時衣。佛告優波離。五</a><a name="0407a11" id="0407a11">比丘不得作迦絺那衣人。何等五。一無歲。</a><a name="0407a12" id="0407a12">二破安居。三後安居。四擯。五別住。是名為</a><a name="0407a13" id="0407a13">五。佛言。若減五人受迦絺那衣。不得名受</a><a name="0407a14" id="0407a14">迦絺那衣。若四比丘第五白衣。亦不名得</a><a name="0407a15" id="0407a15">受。若沙彌。非比丘。外道。不見擯人。不作</a><a name="0407a16" id="0407a16">擯人。不捨惡邪見擯人。不共住人。種種不</a><a name="0407a17" id="0407a17">共住人。自言我犯重罪人。若先來白衣。若</a><a name="0407a18" id="0407a18">污比丘尼人。不能男人。越濟人。若殺父母</a><a name="0407a19" id="0407a19">阿羅漢。破僧惡心出佛身血人。如是等作</a><a name="0407a20" id="0407a20">第五人。不名受迦絺那衣。問頗有隨日受迦</a><a name="0407a21" id="0407a21">絺那衣。彼日捨不作羯磨。不得罪耶。答有。</a><a name="0407a22" id="0407a22">受迦絺那衣諸比丘。作十四日。客比丘來作</a><a name="0407a23" id="0407a23">十五日。若舊比丘隨客比丘。即日作布薩捨</a><a name="0407a24" id="0407a24">迦絺那衣無罪。問云何得破僧罪。答若人</a><a name="0407a25" id="0407a25">非法知是非法。邪見故壞僧。如是得破僧罪。</a><a name="0407a26" id="0407a26">又非法謂是法。邪見故壞僧。得破僧罪。又</a><a name="0407a27" id="0407a27">非法中疑。邪見故壞僧。得破僧罪。問所有</a><a name="0407a28" id="0407a28">破僧。皆是僧諍聲耶。所有僧諍聲。皆是破</a><a name="0407a29" id="0407a29">僧耶。答或有破僧。無僧諍聲。或有僧諍聲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230406c.htm'><img src='up.gif' border=0></a>
<a href='T230407b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>