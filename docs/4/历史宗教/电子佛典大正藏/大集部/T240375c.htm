<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0375c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷34)</font> 第六門第四子攝之餘明佛從天下等事 <font face='Arial'>T24, p0375c</h2></font><hr>
<span class='old'>
</a><a name="0375b28" id="0375b28">已。時有信心俗旅。將諸乾餅蘿蔔甘蔗來施</a><a name="0375b29" id="0375b29">苾芻。皆不敢受。問言。聖者佛未出時。我等皆</span><a name="0375c01" id="0375c01">以外道而為福田。世尊出世即以仁等福田</a><a name="0375c02" id="0375c02">中上。我等所有微薄施物。持來供養仁皆不</a><a name="0375c03" id="0375c03">受。豈令我等往後世時無路糧耶。又如佛說</a><a name="0375c04" id="0375c04">及時而施。但是新穀及以諸果創熟之時。先</a><a name="0375c05" id="0375c05">持奉施具戒具德。後自食者得福無量。唯願</a><a name="0375c06" id="0375c06">慈悲為我納受。苾芻白佛。佛言。此諸施物宜</a><a name="0375c07" id="0375c07">當為受。所有乾餅與羹餅和食。蘿蔔甘蔗截</a><a name="0375c08" id="0375c08">作小片食勿作聲</a><a name="0375c09" id="0375c09"><p>緣處同前。時有長者請佛及僧就舍受食。時</a><a name="0375c10" id="0375c10">諸苾芻不一時去各作伴行。既到彼家更待</a><a name="0375c11" id="0375c11">餘者。人未盡集報長者曰。宜可行食我等前</a><a name="0375c12" id="0375c12">餐食飽便去。更有人來復令行食。如是展轉</a><a name="0375c13" id="0375c13">施主疲勞。報言。聖者待一時坐。我併行食</a><a name="0375c14" id="0375c14">既生擾惱。苾芻白佛。佛言。受他請時不應亂</a><a name="0375c15" id="0375c15">去。在前去者至門相待一時方入。若亂去者</a><a name="0375c16" id="0375c16">得越法罪</a><a name="0375c17" id="0375c17"><p>如世尊言不亂去者。有病苾芻侍者食訖。方</a><a name="0375c18" id="0375c18">持食去待食虛羸。苾芻白佛。佛言。有五因緣。</a><a name="0375c19" id="0375c19">早請食來在房中食。云何為五。一者是客新</a><a name="0375c20" id="0375c20">來。二者將欲行去。三者身嬰病苦。四者是看</a><a name="0375c21" id="0375c21">病人。五者身充知事</a><a name="0375c22" id="0375c22"><p>緣處同前。時有長者大富多財情懷信敬。請</a><a name="0375c23" id="0375c23">佛僧眾就舍而食。世尊不去。有五因緣令人</a><a name="0375c24" id="0375c24">取食。廣說如上今為制戒。苾芻食訖即便歸</a><a name="0375c25" id="0375c25">寺。施主本心欲求聞法。無一苾芻為其說法</a><a name="0375c26" id="0375c26">遂生嫌恥。苾芻白佛。佛言。理合譏嫌。故諸苾</a><a name="0375c27" id="0375c27">芻不應食了即皆歸寺。若即去者得越法罪。</a><a name="0375c28" id="0375c28">當為說法。佛令說法者。苾芻不知誰當說法。</a><a name="0375c29" id="0375c29">佛言。應令上座為其說法。若彼不能令第二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240375b.htm'><img src='up.gif' border=0></a>
<a href='T240376a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>