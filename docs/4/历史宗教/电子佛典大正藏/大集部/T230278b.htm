<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0278b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷38)</font> <font face='Arial'>T23, p0278b</h2></font><hr>
<span class='old'>
</a><a name="0278a28" id="0278a28">比丘住。是比丘以頗梨珠出火。時賊住彼</a><a name="0278a29" id="0278a29">處。見比丘珠中出火。作是念。必是毘琉琉珠。</span><a name="0278b01" id="0278b01">賊即語比丘。與我此琉璃珠。比丘答言。善人。</a><a name="0278b02" id="0278b02">我無琉璃珠。時賊心念。是比丘不肯正爾與</a><a name="0278b03" id="0278b03">我。我當殺此比丘。即殺比丘已覓珠。於鍼</a><a name="0278b04" id="0278b04">線囊中乃得頗梨珠。是賊相語言。乃以此頗</a><a name="0278b05" id="0278b05">梨珠故。殺此比丘。時賊仰臥死比丘。還以頗</a><a name="0278b06" id="0278b06">梨珠。著其臍中便去。時諸比丘食後經行。見</a><a name="0278b07" id="0278b07">是死比丘。各相謂言。以此珠故。為人所害。</a><a name="0278b08" id="0278b08">諸比丘不知云何。是事白佛。佛以是事集比</a><a name="0278b09" id="0278b09">丘僧已。語諸比丘。從今不得畜月珠日珠。</a><a name="0278b10" id="0278b10">若畜者突吉羅</a><a name="0278b11" id="0278b11"><p>佛在王舍城。時諸比丘。以大價火浣衣石上</a><a name="0278b12" id="0278b12">浣。浣已破壞。佛言。應著板上手揉浣</a><a name="0278b13" id="0278b13"><p>佛在舍衛國。時末利夫人作一講堂種種莊</a><a name="0278b14" id="0278b14">嚴施僧。諸比丘言。佛未聽我等受種種莊嚴</a><a name="0278b15" id="0278b15">講堂在中出入。諸比丘不知云何。是事白佛。</a><a name="0278b16" id="0278b16">佛言。此堂清淨。可受在中出入。時有鵝鴛鴦</a><a name="0278b17" id="0278b17">孔雀俱舍羅鳥烏耆羅命命飛鷰諸鳥入出</a><a name="0278b18" id="0278b18">作聲。妨諸比丘坐禪誦經。是事白佛。佛言。應</a><a name="0278b19" id="0278b19">施欄楯。施已故來入。佛言。應施網。時優波離</a><a name="0278b20" id="0278b20">問佛。以何物作網。佛言。以毳以芻摩劫貝</a><a name="0278b21" id="0278b21">文闍草麻龍鬚皮等作。作已喜爛壞。佛言。應</a><a name="0278b22" id="0278b22">施雀目。諸鳥故得來。佛言。應懸簾。懸簾時</a><a name="0278b23" id="0278b23">闇。佛言。應施繩牽上。佛在阿羅毘國。新作僧</a><a name="0278b24" id="0278b24">伽藍無掃地物。諸比丘不知云何。是事白佛。</a><a name="0278b25" id="0278b25">佛言。應作掃篲</a><a name="0278b26" id="0278b26"><p>佛在舍衛國。時長老畢陵伽婆蹉眼痛心念。</a><a name="0278b27" id="0278b27">若聽我高處坐者善。是事白佛。佛言。聽高處</a><a name="0278b28" id="0278b28">坐。在高處時畏墮地。作是念若佛聽我高處</a><a name="0278b29" id="0278b29">作欄楯者善。是事白佛。佛言。聽高處作欄楯。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230278a.htm'><img src='up.gif' border=0></a>
<a href='T230278c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>