<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0869c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷42)</font> 藥揵度之一 <font face='Arial'>T22, p0869c</h2></font><hr>
<span class='old'>
</a><a name="0869b28" id="0869b28">食之。當食常藥不令麤現。如飯糗法作</a><a name="0869b29" id="0869b29">是念已。晡時從靜處起。以此事集比丘</span><a name="0869c01" id="0869c01">僧。以向者在靜處所思念事具告諸比丘。</a><a name="0869c02" id="0869c02">自今已去聽諸比丘有病因緣聽服五種</a><a name="0869c03" id="0869c03">藥酥油生酥蜜石蜜。諸病比丘。得種種肥</a><a name="0869c04" id="0869c04">美食。至中不能食。況復五種藥至中能食。</a><a name="0869c05" id="0869c05">爾時藥雖多。病人不能及時服諸比丘患</a><a name="0869c06" id="0869c06">遂增形體枯燥顏色憔悴。爾時世尊。知而故</a><a name="0869c07" id="0869c07">問阿難。諸比丘何故形體顏色如是。時阿難</a><a name="0869c08" id="0869c08">具以上因緣白世尊。佛言。自今已去若比</a><a name="0869c09" id="0869c09">丘有病因緣。若時若非時。聽服五種藥。時</a><a name="0869c10" id="0869c10">諸病比丘得肥美食不能食。盡與看病</a><a name="0869c11" id="0869c11">人。看病人受請。不食即棄之。諸烏鳥諍食</a><a name="0869c12" id="0869c12">大喚呼。佛知而故問阿難。烏鳥何故爾。阿難</a><a name="0869c13" id="0869c13">具以因緣事白佛。佛言。聽看病比丘。若受</a><a name="0869c14" id="0869c14">請若不受請。得食病人殘食無犯。爾時舍</a><a name="0869c15" id="0869c15">利弗患風。醫教服五種脂。羆脂魚脂驢脂</a><a name="0869c16" id="0869c16">豬脂失守摩羅脂。白佛。佛言聽服。時受時</a><a name="0869c17" id="0869c17">漉時煮如油法服。非時受非時漉非時煮不</a><a name="0869c18" id="0869c18">應服。若服如法治</a><a name="0869c19" id="0869c19"><p>爾時世尊。在舍衛國人間慢行。與千二百</a><a name="0869c20" id="0869c20">五十比丘俱。時世穀貴人民飢餓乞食難得。</a><a name="0869c21" id="0869c21">有五百乞人常隨佛後。爾時世尊。行未</a><a name="0869c22" id="0869c22">遠。往至道邊樹下。敷尼師壇坐。時有居</a><a name="0869c23" id="0869c23">士。名私呵毘羅。調象師。乘五百乘車。載</a><a name="0869c24" id="0869c24">石蜜從道而過。於道中見佛足跡千輻輪</a><a name="0869c25" id="0869c25">相光明了了。即尋跡而去。遙見世尊在樹</a><a name="0869c26" id="0869c26">下坐顏貌端正諸根寂靜得上調伏猶如</a><a name="0869c27" id="0869c27">龍象王最勝無比譬如澄淵無有濁穢。見</a><a name="0869c28" id="0869c28">世尊已。信敬心生。即前頭面禮足卻坐一</a><a name="0869c29" id="0869c29">面。時世尊為私呵居士種種方便說法開化。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220869b.htm'><img src='up.gif' border=0></a>
<a href='T220870a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>