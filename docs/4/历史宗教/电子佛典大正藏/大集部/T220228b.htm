<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0228b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0228b</h2></font><hr>
<span class='old'>
</a><br><a name="0228a28" id="0228a28">　　橫生人過患　　　此事甚不可</a><br><a name="0228a29" id="0228a29">　　大人多慈愍　　　知人實有過</span><br><a name="0228b01" id="0228b01">　　猶尚復觀察　　　哀愍加其罰</a><br><a name="0228b02" id="0228b02">　　惡人喜惱他　　　不審其過罪</a><br><a name="0228b03" id="0228b03">　　而加其刑罰　　　自損惡名增</a><br><a name="0228b04" id="0228b04">　　如王好威怒　　　枉害加良善</a><br><a name="0228b05" id="0228b05">　　惡名流四遠　　　死則墮惡道</a><br><a name="0228b06" id="0228b06">　　正法化黎庶　　　身口意清淨</a><br><a name="0228b07" id="0228b07">　　忍辱行四等　　　是謂人中王</a><br><a name="0228b08" id="0228b08">　　王為人中上　　　宜制忿怒心</a><br><a name="0228b09" id="0228b09">　　仁愛恕有罪　　　哀愍加刑罰　</p></a><a name="0228b10" id="0228b10"><p>爾時大臣聞王所說。心大歡喜而說偈言</a><a name="0228b11" id="0228b11"><p class='lg'>　　最勝人中王　　　願永蔭黎庶</a><br><a name="0228b12" id="0228b12">　　忍辱自調伏　　　道化怨自降</a><br><a name="0228b13" id="0228b13">　　王德被無外　　　祚隆永無窮</a><br><a name="0228b14" id="0228b14">　　以道治天下　　　常為天人王　</p></a><a name="0228b15" id="0228b15"><p>佛告諸比丘。爾時國王大名稱者。豈異人乎</a><a name="0228b16" id="0228b16">則我身是。時大臣陶利者。舍利弗是。爾時城</a><a name="0228b17" id="0228b17">邑聚落長者居士未有過患。而彼請我令制刑</a><a name="0228b18" id="0228b18">罰。今諸比丘過患未起。而復請我為諸弟子。</a><a name="0228b19" id="0228b19">制戒立說波羅提木叉法。爾時世尊。從舍衛</a><a name="0228b20" id="0228b20">城隨所樂住已。於憍薩羅國人間慢行。與大</a><a name="0228b21" id="0228b21">比丘眾五百人前後圍遶。詣憍薩羅國耕田</a><a name="0228b22" id="0228b22">婆羅門聚落。到已於耕田林中住。於是世尊</a><a name="0228b23" id="0228b23">晡時從三昧起。周遍觀察上下諸方。又復視</a><a name="0228b24" id="0228b24">前平地而發微笑往來經行。時舍利弗。見世</a><a name="0228b25" id="0228b25">尊從三昧起周遍觀察上下諸方。又復視前</a><a name="0228b26" id="0228b26">平地而發微笑往來經行。見已往詣眾多比</a><a name="0228b27" id="0228b27">丘所。語比丘言。諸長老我向見世尊從三昧</a><a name="0228b28" id="0228b28">起。觀察諸方乃至往來經行。諸長老如來應</a><a name="0228b29" id="0228b29">供正遍知。不以無因緣而起微笑。若往請問。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220228a.htm'><img src='up.gif' border=0></a>
<a href='T220228c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>