<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0107b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷2)</font> <font face='Arial'>T24, p0107b</h2></font><hr>
<span class='old'>
</a><a name="0107a28" id="0107a28">無常螺。令諸外道假常之計皆悉摧滅。吹大</a><a name="0107a29" id="0107a29">空螺。令諸外道執有之見亦皆摧滅。爾時菩</span><a name="0107b01" id="0107b01">薩說伽他曰</a><a name="0107b02" id="0107b02"><p class='lg'>　　師子能伏諸猛獸　　　金剛善摧一切堅</a><br><a name="0107b03" id="0107b03">　　帝釋能伏阿蘇羅　　　一切光中日光勝　</p></a><a name="0107b04" id="0107b04"><p>爾時菩薩。說此頌已告諸天曰。汝等若欲清</a><a name="0107b05" id="0107b05">淨飽滿甘露之法。可生中天竺國六大城內。</a><a name="0107b06" id="0107b06">爾時釋提桓因。在於座中作是思念。知釋迦</a><a name="0107b07" id="0107b07">菩薩必託摩耶夫人胎藏之內。我當以神通</a><a name="0107b08" id="0107b08">力清淨其體。令無垢穢身力強健。以待菩薩。</a><a name="0107b09" id="0107b09">作是念已。即以通力淨彼摩耶夫人胎藏之</a><a name="0107b10" id="0107b10">內。菩薩爾時於睹史多天宮五種觀察。慇懃</a><a name="0107b11" id="0107b11">三唱告諸天已。即於夜中。如六牙白象形。下</a><a name="0107b12" id="0107b12">於天竺。降摩耶夫人清淨胎內。爾時摩耶夫</a><a name="0107b13" id="0107b13">人。即於其夜見四種夢。一者見六牙白象來</a><a name="0107b14" id="0107b14">處胎中。二者見其自身飛騰虛空。三者見上</a><a name="0107b15" id="0107b15">高山。四者見多人眾頂禮圍繞。作是夢已。向</a><a name="0107b16" id="0107b16">淨飯王說如上事。時淨飯王。即召相師說其</a><a name="0107b17" id="0107b17">夢事。相師答曰。如我相法。王大夫人必當生</a><a name="0107b18" id="0107b18">男。具足三十二丈夫之相。莊嚴其身。若紹王</a><a name="0107b19" id="0107b19">位。當乘金輪伏四天下。若出家修道。證法王</a><a name="0107b20" id="0107b20">位。名聞十方作眾生父</a><a name="0107b21" id="0107b21"><p>內攝頌曰</a><a name="0107b22" id="0107b22"><p class='lg'>　　我降生時　　　四天守護　　　如明月珠</a><br><a name="0107b23" id="0107b23">　　諸物纏裹　　　亦如寶線　　　智者明了</a><br><a name="0107b24" id="0107b24">　　自持五戒　　　無諸欲念　</p></a><a name="0107b25" id="0107b25"><p>諸菩薩有常法。從睹史天下生母胎。當爾之</a><a name="0107b26" id="0107b26">時。十方大地悉皆震動。有大光明並皆周遍。</a><a name="0107b27" id="0107b27">六趣眾生隨業之境。日月威光所不到處。普</a><a name="0107b28" id="0107b28">皆明徹。其中眾生各相告曰。今此光明得未</a><a name="0107b29" id="0107b29">曾有。將非我等別受生耶。復次菩薩降母胎<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240107a.htm'><img src='up.gif' border=0></a>
<a href='T240107c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>