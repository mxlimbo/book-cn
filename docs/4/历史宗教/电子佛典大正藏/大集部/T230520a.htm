<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0520a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷3)</font> 第二摩捉戒 <font face='Arial'>T23, p0520a</h2></font><hr>
<span class='old'>
</a><a name="0519c28" id="0519c28">無有定義。若食前來。復當言。何以不食後來。</a><a name="0519c29" id="0519c29">進退有疑耳。又云。俗人食前多事多緣。或</span><a name="0520a01" id="0520a01">作飲食分處奴婢。夫婿兒子各隨緣已。然後</a><a name="0520a02" id="0520a02">共相依。隨登山遊澤或詣僧坊。又云。所以</a><a name="0520a03" id="0520a03">至僧坊者。為欲親近善人樂聞法故。若食前</a><a name="0520a04" id="0520a04">來。諸比丘各乞食。隨緣不在僧坊。是故食</a><a name="0520a05" id="0520a05">後來。諸女人何以隨比丘入房舍中。答曰。</a><a name="0520a06" id="0520a06">謂出家之人斷欲清淨。信敬故隨入無疑。有</a><a name="0520a07" id="0520a07">善者默然。問曰。何故有默有不默者。有云。</a><a name="0520a08" id="0520a08">欲心多者默然。欲心少者不默然。有云。若</a><a name="0520a09" id="0520a09">知識者默然。非知識者不默然。不相錯故。有</a><a name="0520a10" id="0520a10">云。人性不同。有樂覆罪過者默然。有不</a><a name="0520a11" id="0520a11">樂藏過者不默。有云。無有父母兄弟夫婿兒</a><a name="0520a12" id="0520a12">女。無所畏難故默然。有父母兄弟夫婿兒女</a><a name="0520a13" id="0520a13">者。有畏難故不默然。諸比丘為諸女人說法</a><a name="0520a14" id="0520a14">者。為說佛法眾僧是良祐福田可信可敬。莫</a><a name="0520a15" id="0520a15">以小緣故自破善根。又云。讚歎迦留陀夷種</a><a name="0520a16" id="0520a16">種功德智慧。當得漏盡度千家作大利益。莫</a><a name="0520a17" id="0520a17">見小因緣故自失敬信也。佛所以結此摩捉</a><a name="0520a18" id="0520a18">女人戒。一以出家之人飄然無所依止。今結</a><a name="0520a19" id="0520a19">此戒與之作伴。令有所依怙。二欲止鬥諍</a><a name="0520a20" id="0520a20">故。此是諍競根本。若捉女人則生諍亂。三</a><a name="0520a21" id="0520a21">息嫌疑故。若比丘設捉女人。人見不謂直捉</a><a name="0520a22" id="0520a22">而已。謂作大惡。是故止之。四為斷大惡之</a><a name="0520a23" id="0520a23">源。欲是眾禍之先。若摩捉女人。則開眾惡</a><a name="0520a24" id="0520a24">門。禁微防著。五為護正念故。若親近女人</a><a name="0520a25" id="0520a25">則失正念。六為增上法故。比丘出家跡絕欲</a><a name="0520a26" id="0520a26">穢。栖心事外為世揩軌。若摩捉女人。與惡</a><a name="0520a27" id="0520a27">人無別。則喪世人宗敬之心。此是不共戒。</a><a name="0520a28" id="0520a28">比丘犯僧殘。比丘尼犯摩捉波羅夷。若比丘</a><a name="0520a29" id="0520a29">欲摩捉女人。根變作尼。變竟後捉無罪。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230519c.htm'><img src='up.gif' border=0></a>
<a href='T230520b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>