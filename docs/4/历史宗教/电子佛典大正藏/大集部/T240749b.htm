<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0749b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷11)</font> 舍利弗品 <font face='Arial'>T24, p0749b</h2></font><hr>
<span class='old'>
</a><a name="0749a28" id="0749a28">是名為七。以此七法以用護之。若護如是</a><a name="0749a29" id="0749a29">禪相。堅固而住。次第增長現之已。具諸根</span><a name="0749b01" id="0749b01">極清淨調伏柔弱。若欲捉心即得。若欲放</a><a name="0749b02" id="0749b02">之即去。若欲起之即起。若欲調之即調。若</a><a name="0749b03" id="0749b03">欲歡喜即歡喜。若欲捨之即成捨。離非禪</a><a name="0749b04" id="0749b04">人親近禪人。至心於禪知禪相。此是十法。</a><a name="0749b05" id="0749b05">善安置心中。莫作懈怠。精勤修習當作</a><a name="0749b06" id="0749b06">是念。今著三昧捨婆傍伽心。而起諦心。</a><a name="0749b07" id="0749b07">住剎那而滅。復起四五闍婆那(漢言分別心)此</a><a name="0749b08" id="0749b08">五心。初心作心。第二學心。第三隨心。第四</a><a name="0749b09" id="0749b09">中間心。第五著心。若合五為四。初作學心。</a><a name="0749b10" id="0749b10">第二隨心。第三中間心。第四著心。此第四亦</a><a name="0749b11" id="0749b11">名為四。亦名為五。無六無七。初者。欲界</a><a name="0749b12" id="0749b12">心。著心色界心。以此心故。滅五支起五</a><a name="0749b13" id="0749b13">支。具足十相及三善。得第一禪已。即於觀</a><a name="0749b14" id="0749b14">中思念滅已。得第二禪。如是相滅。得第三</a><a name="0749b15" id="0749b15">四。如是教心乃至上。法師曰。此略說也。若</a><a name="0749b16" id="0749b16">廣說於淨道經。汝自當知。如是比丘得第</a><a name="0749b17" id="0749b17">四禪定。善記識之。令其增長。若欲進至真</a><a name="0749b18" id="0749b18">處。此第四禪五事善。一者安置心。二者入。三</a><a name="0749b19" id="0749b19">者敕。四者起。五者反觀。以此五事而至真</a><a name="0749b20" id="0749b20">處。此比丘已作流利。或觀色為初。或觀無</a><a name="0749b21" id="0749b21">色為初色無色觀已。更增毘婆舍那。云何</a><a name="0749b22" id="0749b22">增。此比丘從第四禪定起已。而取禪支。取</a><a name="0749b23" id="0749b23">已此禪支依止心中。心依倚四大觀四大</a><a name="0749b24" id="0749b24">身。從此禪支。言非色處為初。是色非色等</a><a name="0749b25" id="0749b25">法而見識。從此四大為初。色共諸色等。法</a><a name="0749b26" id="0749b26">識非色也。若從三昧起。出息入息。身心即</a><a name="0749b27" id="0749b27">是其因。見如是已。譬如鍛師有皮囊筒</a><a name="0749b28" id="0749b28">因人鼓動風得出入。出息入息亦復如是。</a><a name="0749b29" id="0749b29">因身心故。息得出入。此比丘見出息入息<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240749a.htm'><img src='up.gif' border=0></a>
<a href='T240749c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>