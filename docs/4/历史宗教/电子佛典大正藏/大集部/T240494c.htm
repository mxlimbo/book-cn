<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0494c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷9)</font> 違惱眾教白四 <font face='Arial'>T24, p0494c</h2></font><hr>
<span class='old'>
</a><a name="0494b28" id="0494b28">平正人望得除殄。然猶不息。僧伽。今於此中</a><a name="0494b29" id="0494b29">更復重簡殄諍之人。別向餘處。為其銷殄。</span><a name="0494c01" id="0494c01">若僧伽時至聽者。僧伽應許。僧伽。今於眾中</a><a name="0494c02" id="0494c02">更復重簡殄諍人。別向餘處。為其銷殄。白如</a><a name="0494c03" id="0494c03">是。羯磨准白成</a><a name="0494c04" id="0494c04"><p>傳付諍人白二</a><a name="0494c05" id="0494c05"><p>若於此眾中諍猶不息者。應將此諍人向餘</a><a name="0494c06" id="0494c06">眾內。如法除殄。如是應作</a><a name="0494c07" id="0494c07"><p>大德僧伽聽。今此眾中有諍事起。多時不能</a><a name="0494c08" id="0494c08">殄息。為殄息故。今僧伽欲將此苾芻某甲鬥</a><a name="0494c09" id="0494c09">諍人付彼某甲眾內。令其除殄。若僧伽時至</a><a name="0494c10" id="0494c10">聽者。僧伽應許。僧伽。今欲將此苾芻某甲鬥</a><a name="0494c11" id="0494c11">諍人付彼某甲眾內。令其除殄。白如是。羯磨</a><a name="0494c12" id="0494c12">准白成。若諍事既久不能除滅共相朋黨者。</a><a name="0494c13" id="0494c13">應作法籌大眾中行。如是應白</a><a name="0494c14" id="0494c14"><p>大德僧伽聽。今此眾中有諍事起。久不殄息。</a><a name="0494c15" id="0494c15">僧伽。今為殄息故。欲行法籌。若僧伽時至聽</a><a name="0494c16" id="0494c16">者。僧伽應許。僧伽。今行法籌。白如是。羯磨</a><a name="0494c17" id="0494c17">准白成。雖作羯磨行法籌已。其諍猶不止息。</a><a name="0494c18" id="0494c18">共相朋黨者。滅諍之法。如大律明</a><a name="0494c19" id="0494c19"><p>結淨廚白二</a><a name="0494c20" id="0494c20"><p>佛言。汝等苾芻應結淨廚。時諸苾芻不知云</a><a name="0494c21" id="0494c21">何結淨廚。復有幾種。佛言。總有五種淨廚。云</a><a name="0494c22" id="0494c22">何為五。一生心作。二共印持。三如牛臥。四</a><a name="0494c23" id="0494c23">故廢處。五秉法作(此皆遍藍通結或可別結一邊)言生心作者。</a><a name="0494c24" id="0494c24">如一營作苾芻。或是俗人初造房宇。定基石</a><a name="0494c25" id="0494c25">時。生如是心。今於此住處當為僧伽作淨廚。</a><a name="0494c26" id="0494c26">言共印持者。如撿校營作。苾芻創起基石。將</a><a name="0494c27" id="0494c27">欲興功。告共住諸苾芻曰。諸具壽。仁可共知。</a><a name="0494c28" id="0494c28">於此住處當為僧伽作淨廚</a><a name="0494c29" id="0494c29"><p>言如牛臥者。謂是房門無其定准。撩亂而住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240494b.htm'><img src='up.gif' border=0></a>
<a href='T240495a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>