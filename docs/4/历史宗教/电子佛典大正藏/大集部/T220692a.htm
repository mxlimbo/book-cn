<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0692a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷18)</font> 九十單提法之一 <font face='Arial'>T22, p0692a</h2></font><hr>
<span class='old'>
</a><a name="0691c28" id="0691c28">爾時世尊。即與方便說法開化歡喜。時毘舍</a><a name="0691c29" id="0691c29">佉母。聞如來說法甚大歡喜。前禮佛足遶</span><a name="0692a01" id="0692a01">已而去。心存於法。直出祇桓門。忘取</a><a name="0692a02" id="0692a02">瓔珞寶衣嚴身具。還家乃憶。作是念言。若</a><a name="0692a03" id="0692a03">我遣信往取衣脫不得。便能辱諸比丘。</a><a name="0692a04" id="0692a04">即止不遣使往取。有一比丘。見毘舍佉母</a><a name="0692a05" id="0692a05">入祇桓詣樹下時。又見出時竟不詣此</a><a name="0692a06" id="0692a06">樹下。彼比丘便往樹所。見諸寶衣瓔珞積</a><a name="0692a07" id="0692a07">在一處。見已心疑不敢取。念言。世尊制戒。</a><a name="0692a08" id="0692a08">若比丘。捉寶若寶莊飾。自捉若教人捉波</a><a name="0692a09" id="0692a09">逸提。彼比丘往白世尊。世尊告言。自今已</a><a name="0692a10" id="0692a10">去聽在僧伽藍內見有遺物為不失堅牢</a><a name="0692a11" id="0692a11">故當取舉之。自今已去當如是說戒。若比</a><a name="0692a12" id="0692a12">丘。捉金寶若寶莊嚴。自捉若教人捉。除僧</a><a name="0692a13" id="0692a13">伽藍中波逸提。如是世尊與比丘結戒。爾</a><a name="0692a14" id="0692a14">時有眾多比丘。從拘薩羅國在道行。下道</a><a name="0692a15" id="0692a15">至一無住處村。問彼人言。此中何處有空</a><a name="0692a16" id="0692a16">房舍可止宿處。諸人語言。此有某甲巧師</a><a name="0692a17" id="0692a17">家。有空房舍可往止宿。諸比丘往巧師</a><a name="0692a18" id="0692a18">舍語言。我欲寄宿可爾不。報言可爾。諸比</a><a name="0692a19" id="0692a19">丘即入其舍內敷草蓐而坐。正身正意繫</a><a name="0692a20" id="0692a20">念在前。爾時巧師。有已成金未成金。已成</a><a name="0692a21" id="0692a21">未成金。已成銀未成銀。已成未成銀。置舍</a><a name="0692a22" id="0692a22">內而捨去。時諸比丘。為守護故竟夜不眠。</a><a name="0692a23" id="0692a23">恐人盜此金銀去。夜過已巧師來入屋。問</a><a name="0692a24" id="0692a24">訊諸比丘言。諸尊夜得安眠不。比丘報言。</a><a name="0692a25" id="0692a25">不得眠。即問言。何故不得眠。比丘報言。汝</a><a name="0692a26" id="0692a26">留此雜物置屋中。我等竟夜為守護故不</a><a name="0692a27" id="0692a27">得眠。時諸比丘以此因緣具白世尊。世尊</a><a name="0692a28" id="0692a28">告曰。自今已去聽諸比丘在他家止宿時。</a><a name="0692a29" id="0692a29">若屋中有物為不失堅牢故應收舉。自今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220691c.htm'><img src='up.gif' border=0></a>
<a href='T220692b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>