<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0880a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷46)</font> 九十波逸底迦法 入王宮門學處第八十二之一 <font face='Arial'>T23, p0880a</h2></font><hr>
<span class='old'>
</a><a name="0879c28" id="0879c28">從斯漸漸勸頂髻王正法治國。時二佞臣既</a><a name="0879c29" id="0879c29">失寵已別為方便欲改王心於舊二阿羅漢</span><a name="0880a01" id="0880a01">一名底灑。二名布灑。二窣堵波各於一邊造</a><a name="0880a02" id="0880a02">一小穴。取二小貓兒各安穴內。於日日中以</a><a name="0880a03" id="0880a03">肉餧飼。教令識語每常持肉到穴邊。時大</a><a name="0880a04" id="0880a04">聲喚言。底灑布灑汝各出來。貓子便出。又復</a><a name="0880a05" id="0880a05">告言。汝等若實以邪諂事誑惑世間。受信心</a><a name="0880a06" id="0880a06">衣食以自活命。由斯惡業墮貓子中。事不虛</a><a name="0880a07" id="0880a07">者各取肉臠。遶自窣堵波還歸本穴。作是語</a><a name="0880a08" id="0880a08">已方始投肉。貓子得肉各遶其塔。還趣穴中。</a><a name="0880a09" id="0880a09">如是日日於窣堵波處教二貓子。乃至淳熟</a><a name="0880a10" id="0880a10">體解人言。時二佞臣作此事已。至頂髻母所</a><a name="0880a11" id="0880a11">白言。太妃王今羸瘦性命無幾。豈得今時捨</a><a name="0880a12" id="0880a12">而不問。王母報曰。我欲如何。由君二人教作</a><a name="0880a13" id="0880a13">如是極重惡業。二臣白言。豈可罐落井中綆</a><a name="0880a14" id="0880a14">亦同棄。母曰知有此事我欲何為。佞臣曰殺</a><a name="0880a15" id="0880a15">父之憂妃自開解。殺阿羅漢心生悔惱。我等</a><a name="0880a16" id="0880a16">為除。母曰欲若為除。臣曰底灑布灑自云得</a><a name="0880a17" id="0880a17">阿羅漢。眾所共知。斯乃誑惑於他說無後世</a><a name="0880a18" id="0880a18">寧知死已生貓子中。以此證知無阿羅漢。母</a><a name="0880a19" id="0880a19">曰此若實者可令自驗。足得除憂。其母即便</a><a name="0880a20" id="0880a20">至頂髻所問言。愛子何故汝今身極羸損痿黃</a><a name="0880a21" id="0880a21">困篤。便白母白。我今寧得身心不苦。由二佞</a><a name="0880a22" id="0880a22">臣教我造作二無間業。先王無辜枉加殺害。</a><a name="0880a23" id="0880a23">是阿羅漢諸漏已盡。必當直趣無間獄中。母</a><a name="0880a24" id="0880a24">曰汝不須憂。我當為說。王曰幸願為說除我</a><a name="0880a25" id="0880a25">深憂。母曰此國先王非是汝父。我因洗浴與</a><a name="0880a26" id="0880a26">外人交通。因即生汝。雖斷彼命非成逆罪。王</a><a name="0880a27" id="0880a27">曰且知非父無重逆業。殺阿羅漢其罪可無。</a><a name="0880a28" id="0880a28">母曰此事汝可問有智人以詳虛實。是時太</a><a name="0880a29" id="0880a29">妃辭子而去。命二佞臣告言。我子所有殺父<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230879c.htm'><img src='up.gif' border=0></a>
<a href='T230880b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>