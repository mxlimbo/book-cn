<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0955c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷9)</font> 第三部三十三捨墮事 從非親居士乞衣學處第六 <font face='Arial'>T23, p0955c</h2></font><hr>
<span class='old'>
</a><a name="0955b28" id="0955b28"><p>爾時世尊為諸聲聞弟子初制學處。時有眾</a><a name="0955b29" id="0955b29">多苾芻。遊行人間被賊劫剝無有衣服。時諸</span><a name="0955c01" id="0955c01">苾芻共作是議。如世尊制。不許從非親居士</a><a name="0955c02" id="0955c02">居士婦乞衣。我於此處無有親族。宜可還向</a><a name="0955c03" id="0955c03">室羅伐城。於同梵行者邊從覓衣服。我等如</a><a name="0955c04" id="0955c04">何露形而去。乃至以緣白佛。佛告諸苾芻。由</a><a name="0955c05" id="0955c05">此緣故應除餘時。若苾芻被奪衣失衣燒衣</a><a name="0955c06" id="0955c06">吹衣漂衣。此是時。前是創制今更隨開。應如</a><a name="0955c07" id="0955c07">是說</a><a name="0955c08" id="0955c08"><p>若復苾芻尼。從非親居士居士婦乞衣。除餘</a><a name="0955c09" id="0955c09">時。泥薩祇波逸底迦。餘時者。若苾芻尼奪</a><a name="0955c10" id="0955c10">衣失衣燒衣吹衣漂衣。此是時</a><a name="0955c11" id="0955c11"><p>尼者。謂此法中人。乃至衣義並如上說。乞者。</a><a name="0955c12" id="0955c12">謂從彼乞求。言奪衣者被賊奪。失衣者自失</a><a name="0955c13" id="0955c13">衣。燒衣者被火燒。吹衣者被風吹去。漂衣者</a><a name="0955c14" id="0955c14">被水漂。有此難緣乞便無犯。若異此得者犯</a><a name="0955c15" id="0955c15">捨墮。此中犯相其事云何。事有三種。謂價色</a><a name="0955c16" id="0955c16">量。價者。若苾芻尼。不為難緣。從非親乞一</a><a name="0955c17" id="0955c17">迦利沙波拏直衣。(迦利沙波拏義已如上不與取戒中具說)若還得一</a><a name="0955c18" id="0955c18">迦利沙波拏直衣者。乞時惡作。得便捨墮。如</a><a name="0955c19" id="0955c19">是增數。乃至五十迦利沙波拏等。隨乞隨得。</a><a name="0955c20" id="0955c20">罪之輕重准上應知。若苾芻尼。從非親乞一</a><a name="0955c21" id="0955c21">迦利沙波拏直衣。得二迦利沙波拏直衣。乞</a><a name="0955c22" id="0955c22">時惡作。得時無犯。如是乃至五十迦利沙波</a><a name="0955c23" id="0955c23">拏等。乞少得多。有犯無犯亦准應知。色者。若</a><a name="0955c24" id="0955c24">苾芻尼。從他乞青色衣。還得青色衣。乞時惡</a><a name="0955c25" id="0955c25">作。得時犯捨墮。如青既爾。黃赤白色及以厚</a><a name="0955c26" id="0955c26">薄。應知亦然。若苾芻尼。乞青色衣得黃色者。</a><a name="0955c27" id="0955c27">乞時惡作。得時無犯。如是餘色厚薄。更互相</a><a name="0955c28" id="0955c28">望應知亦爾。量者。若苾芻尼。從他乞五肘衣</a><a name="0955c29" id="0955c29">還得五肘。乞時惡作。得時捨墮。或乞五得十。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230955b.htm'><img src='up.gif' border=0></a>
<a href='T230956a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>