<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0751a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷11)</font> 舍利弗品 <font face='Arial'>T24, p0751a</h2></font><hr>
<span class='old'>
</a><a name="0750c24" id="0750c24"><p class='lg'>　　過去世生非今生　　　當來世生非今生</a><br><a name="0750c25" id="0750c25">　　現在世生是生生　　　離過未來取現在</span><br><a name="0751a01" id="0751a01">　　斷現在生成斷生　</p></a><a name="0751a02" id="0751a02"><p>問曰。何謂為現在。答曰。一剎那相續不滅。</a><a name="0751a03" id="0751a03">是名現在生。問曰。云何為剎那。答曰。起生</a><a name="0751a04" id="0751a04">老滅。法師曰。若如是者則不成殺。何以故。</a><a name="0751a05" id="0751a05">為自生自滅。不假斷之。云何知之。答曰。</a><a name="0751a06" id="0751a06">現在相續過去未滅。譬如人從外值熱而</a><a name="0751a07" id="0751a07">來。入室安坐已。熱氣已滅。冷氣而來相續不</a><a name="0751a08" id="0751a08">斷。心亦如是。過去生相續現在不絕。若斷</a><a name="0751a09" id="0751a09">之即成殺生。此是當來生因。法師曰。應知</a><a name="0751a10" id="0751a10">眾生。應知斷眾生命。應知方便。問曰。何謂</a><a name="0751a11" id="0751a11">應知眾生。答曰。世人喚假名為眾生。論其</a><a name="0751a12" id="0751a12">實者生氣也。云何應知斷眾生命。答曰。斷</a><a name="0751a13" id="0751a13">生氣勿令生也。云何應知方便。答曰。有</a><a name="0751a14" id="0751a14">六方便。一者自。二者教。三者擲。四者安。五</a><a name="0751a15" id="0751a15">者咒。六者神力。問曰。云何為自。答曰。自殺。</a><a name="0751a16" id="0751a16">云何教。教餘人殺。如是汝殺。擲者。弓箭為</a><a name="0751a17" id="0751a17">初。隨種種方便令斷命。安者。箛蔟[<a href='javascript:showpic("images/005384.gif")'>土*舀</a>]及</a><a name="0751a18" id="0751a18">毒藥等。安置一處。觸之即死。咒者。有二種。</a><a name="0751a19" id="0751a19">一者阿塔婆尼耶。二者數。問曰。何謂為阿</a><a name="0751a20" id="0751a20">塔婆尼耶。答曰。或敵國或賊咒之。令頭腹</a><a name="0751a21" id="0751a21">痛種種疾病。令其死。數者。依文句咒。或十</a><a name="0751a22" id="0751a22">二十如是至百數。是名數也。神力者。以</a><a name="0751a23" id="0751a23">神通如龍王迦留羅夜叉天人人王龍王</a><a name="0751a24" id="0751a24">殺眾生。以眼視或嚙或吐毒即死。迦留羅</a><a name="0751a25" id="0751a25">者。能啄殺三十尋圍。龍夜叉天人人王者。隨</a><a name="0751a26" id="0751a26">其種種方便。令眾生得死。與器杖者。種種</a><a name="0751a27" id="0751a27">器仗乃至刀子。如此之物與令其自斷命。而</a><a name="0751a28" id="0751a28">唱言。汝用此生何為不如死。而取鐵鎚石</a><a name="0751a29" id="0751a29">木繩毒藥種種死具。而近其身讚言。汝在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240750c.htm'><img src='up.gif' border=0></a>
<a href='T240751b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>