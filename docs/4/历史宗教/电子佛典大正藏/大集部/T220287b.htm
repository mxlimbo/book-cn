<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0287b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0287b</h2></font><hr>
<span class='old'>
</a><a name="0287a28" id="0287a28">廣說如上。唯願世尊。當約敕之。令不在彼住</a><a name="0287a29" id="0287a29">者善</span><a name="0287b01" id="0287b01"><p>爾時世尊為優婆塞。隨順說法示教利喜已。</a><a name="0287b02" id="0287b02">禮足而去。爾時世尊告阿難言。汝往黑山聚</a><a name="0287b03" id="0287b03">落。為六群比丘作驅出羯磨。爾時阿難白佛</a><a name="0287b04" id="0287b04">言。我不敢去。佛言。何故。阿難答言世尊六群</a><a name="0287b05" id="0287b05">比丘躁性強暴。我若往者譬如甘蔗田人乘</a><a name="0287b06" id="0287b06">車載甘蔗歸。諸童子輩逆出村外。捉甘蔗亂</a><a name="0287b07" id="0287b07">取就外噉食。彼六群比丘亦復如是。聞我往</a><a name="0287b08" id="0287b08">者逆來道邊作非法事。或能為我作驅出羯</a><a name="0287b09" id="0287b09">磨是故難去。佛告阿難。汝與三十人眾俱去。</a><a name="0287b10" id="0287b10">足能伏彼。是時阿難與三十人。前後圍遶。往</a><a name="0287b11" id="0287b11">到黑山聚落。復有三十比丘。聞尊者阿難往</a><a name="0287b12" id="0287b12">到黑山聚落。自相謂言。我未曾聞作驅出羯</a><a name="0287b13" id="0287b13">磨當隨阿難到彼聚落。聽作驅出羯磨。并前</a><a name="0287b14" id="0287b14">三十人合六十比丘。大眾而去。時六群比丘</a><a name="0287b15" id="0287b15">聞尊者阿難與六十人俱眷屬而來。為我作</a><a name="0287b16" id="0287b16">驅出羯磨。即生恐怖。時三文陀達多摩醯沙</a><a name="0287b17" id="0287b17">達多走到王道聚落長老闡陀迦留陀夷。便</a><a name="0287b18" id="0287b18">一由旬迎尊者阿難。即懺悔言。長老我所作</a><a name="0287b19" id="0287b19">非善。犯諸過惡。從今已去不敢復作。爾時眾</a><a name="0287b20" id="0287b20">僧受其懺悔。尊者阿難前到聚落。彼二人已</a><a name="0287b21" id="0287b21">懺悔。二人已走去。餘有殘住者。為作驅出</a><a name="0287b22" id="0287b22">羯磨。世尊不聽眾羯磨。羯磨眾故。二人三</a><a name="0287b23" id="0287b23">人為作羯磨。羯磨者。應作是說。大德僧聽。是</a><a name="0287b24" id="0287b24">某甲比丘等。於此聚落身非威儀數作不止。</a><a name="0287b25" id="0287b25">道俗悉知。若僧時到。僧當為某甲比丘等身</a><a name="0287b26" id="0287b26">非威儀故作驅出羯磨如是白大德僧聽是長</a><a name="0287b27" id="0287b27">老某甲。比丘等身非威儀。數數不止。道俗</a><a name="0287b28" id="0287b28">悉知僧今為某甲比丘等。作驅出羯磨。諸大</a><a name="0287b29" id="0287b29">德忍某甲比丘等身非威儀作驅出羯磨。忍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220287a.htm'><img src='up.gif' border=0></a>
<a href='T220287c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>