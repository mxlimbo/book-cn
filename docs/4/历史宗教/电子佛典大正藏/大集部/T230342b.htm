<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0342b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷47)</font> <font face='Arial'>T23, p0342b</h2></font><hr>
<span class='old'>
</a><a name="0342a28" id="0342a28">(一百六十一事竟)</a><a name="0342a29" id="0342a29"><p>佛在舍衛國。爾時偷蘭難陀比丘尼。兩道中</span><a name="0342b01" id="0342b01">間生癰。即喚白衣解看還繫。是中有比丘尼。</a><a name="0342b02" id="0342b02">少欲知足行頭陀。聞是事心不喜。種種因緣</a><a name="0342b03" id="0342b03">呵責言。云何名比丘尼。屏處有瘡。令白衣解</a><a name="0342b04" id="0342b04">看還繫。種種因緣呵已向佛廣說。佛以是事</a><a name="0342b05" id="0342b05">集二部漪。知而故問偷蘭難陀比丘尼。汝實</a><a name="0342b06" id="0342b06">作是事不。答言。實作世尊。佛以種種因緣呵</a><a name="0342b07" id="0342b07">責言。云何名比丘尼。屏處有瘡。使白衣解</a><a name="0342b08" id="0342b08">看還繫。種種因緣呵已語諸比丘。以十利故。</a><a name="0342b09" id="0342b09">與比丘尼結戒。從今是戒應如是說。若比丘</a><a name="0342b10" id="0342b10">尼有瘡。使白衣解繫者波夜提。瘡者有三</a><a name="0342b11" id="0342b11">種。一者癰瘡等自生。二者物傷。三者中風堅</a><a name="0342b12" id="0342b12">癖。癖有三種冷癖熱癖風癖。若比丘尼。自能</a><a name="0342b13" id="0342b13">繫不能解。應自繫令他解。若自能解不能</a><a name="0342b14" id="0342b14">繫應自解令他繫。是中犯者。若比丘尼。令白</a><a name="0342b15" id="0342b15">衣繫而不解。波夜提。若令解不繫波夜提。隨</a><a name="0342b16" id="0342b16">令繫解。隨得爾所波夜提(一百六十二事竟)</a><a name="0342b17" id="0342b17"><p>佛在舍衛國。爾時修闍陀比丘尼。年少端正。</a><a name="0342b18" id="0342b18">與鬱多羅長者兒共相識共事。是比丘尼共</a><a name="0342b19" id="0342b19">行坐起言語說俗事。是中有比丘尼。少欲知</a><a name="0342b20" id="0342b20">足行頭陀。聞是事心不喜。種種因緣呵責言。</a><a name="0342b21" id="0342b21">云何名比丘尼。共男子行說俗事。種種因緣</a><a name="0342b22" id="0342b22">呵已。向佛廣說佛以是事集二部漪。知而故</a><a name="0342b23" id="0342b23">問。修闍陀比丘尼。汝實作是事不。答言。實作</a><a name="0342b24" id="0342b24">世尊。佛以種種因緣呵責。云何名比丘尼。與</a><a name="0342b25" id="0342b25">男子共行說俗事。種種因緣呵已語諸比丘。</a><a name="0342b26" id="0342b26">以十利故。與比丘尼結戒。從今是戒應如是</a><a name="0342b27" id="0342b27">說。若比丘尼與男子共行說俗事。波夜提。波</a><a name="0342b28" id="0342b28">夜提者。燒煮覆障。若不悔過能障礙道。是中</a><a name="0342b29" id="0342b29">犯者。若比丘尼與男子共行說俗事。波夜提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230342a.htm'><img src='up.gif' border=0></a>
<a href='T230342c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>