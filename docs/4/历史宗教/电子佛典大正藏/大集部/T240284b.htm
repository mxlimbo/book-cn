<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0284b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷17)</font> 第三門第四子攝頌之餘 <font face='Arial'>T24, p0284b</h2></font><hr>
<span class='old'>
</a><a name="0284a28" id="0284a28">有苾芻。不知是賊而不與出家。遂作難緣乖</a><a name="0284a29" id="0284a29">出離道。佛言。若知是賊不與出家。若不知者</span><a name="0284b01" id="0284b01">隨意當與。若有人來求出家者。應先問言。汝</a><a name="0284b02" id="0284b02">非大賊不。不問出家得越法罪</a><a name="0284b03" id="0284b03"><p>緣處同前。時有住處。有一苾芻。多有門人而</a><a name="0284b04" id="0284b04">來依止。此師命過無依止人。共相謂曰。我</a><a name="0284b05" id="0284b05">既無依欲何所作。苾芻白佛。佛言。彼諸門人</a><a name="0284b06" id="0284b06">應更求覓有德之人。供給好房放免知事。侍</a><a name="0284b07" id="0284b07">人臥具咸令無闕。若得者善。必其無者。時</a><a name="0284b08" id="0284b08">諸苾芻不應於此處經第二褒灑陀。違者得</a><a name="0284b09" id="0284b09">越法罪。復有苾芻。於一住處欲為依止。其依</a><a name="0284b10" id="0284b10">止師忽然命過。諸人議曰。我欲如何。白佛。佛</a><a name="0284b11" id="0284b11">言。此等亦可求依止師同前供給。若得者善。</a><a name="0284b12" id="0284b12">若其無者。苾芻於此不應為夏。違者得越法</a><a name="0284b13" id="0284b13">罪。復有苾芻。於一住處作前安居。有一依止</a><a name="0284b14" id="0284b14">師遇患身死。諸人議曰。我欲如何。白佛。佛</a><a name="0284b15" id="0284b15">言。應可求覓依止師同前供給。若得者善。若</a><a name="0284b16" id="0284b16">其無者。時諸苾芻應向餘處求依止師而為</a><a name="0284b17" id="0284b17">後夏。違者得越法罪</a><a name="0284b18" id="0284b18"><p>復有苾芻。依止一師作後安居。師遂身亡。佛</a><a name="0284b19" id="0284b19">言。可於兩月共相撿察謹慎而住。過兩月已</a><a name="0284b20" id="0284b20">有依止人同前供給。若其無者。不得更過第</a><a name="0284b21" id="0284b21">二長淨。可向餘處求依止師。違者得越法罪。</a><a name="0284b22" id="0284b22">復有苾芻。於一住處出家圓具。本師身死。不</a><a name="0284b23" id="0284b23">知如何。佛言。所有事業皆悉同前依止師作。</a><a name="0284b24" id="0284b24">如有違者得越法罪</a><a name="0284b25" id="0284b25"><p>緣處同前。於一聚落有大長者。造一住處眾</a><a name="0284b26" id="0284b26">事具足。捨與四方僧伽。後於異時被官拘</a><a name="0284b27" id="0284b27">執。苾芻聞已棄寺他行。有三寶物被賊偷去。</a><a name="0284b28" id="0284b28">長者得脫。苾芻知已還來相問。長者。先知棄</a><a name="0284b29" id="0284b29">寺而去失受用物。長者白言。何因聖者棄寺<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240284a.htm'><img src='up.gif' border=0></a>
<a href='T240284c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>