<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0315a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷23)</font> 第三門第四子攝頌之餘 <font face='Arial'>T24, p0315a</h2></font><hr>
<span class='old'>
</a><a name="0314c28" id="0314c28">妙。王然其計即語女曰。有一丈夫具十八種</a><a name="0314c29" id="0314c29">惡相。彼人善解調象文書。以幔隔障汝可就</span><a name="0315a01" id="0315a01">學。我當於汝後漸學習。汝亦無宜見惡人面。</a><a name="0315a02" id="0315a02">若其見者定死不疑。即便隔幔就學其文時</a><a name="0315a03" id="0315a03">瑜健那在憍閃毘國作如是念我今宜應覓王</a><a name="0315a04" id="0315a04">消息如其命在作解縛緣。必也不存別求紹</a><a name="0315a05" id="0315a05">繼。瑜健那妹名曰金鬘。機巧多情倍勝兄智。</a><a name="0315a06" id="0315a06">報言。小妹。汝今宜往嗢逝尼城問王消息。如</a><a name="0315a07" id="0315a07">其命在作解縛緣。必若身亡別興繼嗣聞已</a><a name="0315a08" id="0315a08">默然內思其事。即便變服為外道女形乞丐</a><a name="0315a09" id="0315a09">自資著故衣服。漸漸行去至嗢逝尼城。問</a><a name="0315a10" id="0315a10">守門人曰。出光大王今命存不。門人答曰。彼</a><a name="0315a11" id="0315a11">王於汝有何怨惡。答曰。殺夫并子財物收將。</a><a name="0315a12" id="0315a12">門人曰。王在未死。現教王女調象經書。如是</a><a name="0315a13" id="0315a13">展轉於王四門悉皆具問。彼並同答。遂作種</a><a name="0315a14" id="0315a14">種方便求及於人。匿影藏形與出光王相見。</a><a name="0315a15" id="0315a15">周旋四顧出細音聲。問言。大王。今得存在</a><a name="0315a16" id="0315a16">彼亦驚惶周迴顧眄。答言。小妹。今且未亡。復</a><a name="0315a17" id="0315a17">作餘緣親觀天授。問言。少女。汝今就誰學調</a><a name="0315a18" id="0315a18">象法。答言。阿母有一丈夫具十八種惡相。我</a><a name="0315a19" id="0315a19">於彼邊隔幔而學。答曰寧有丈夫具十八種</a><a name="0315a20" id="0315a20">惡相。此是出光大王儀貌端正。眾相具足世</a><a name="0315a21" id="0315a21">間希有誰復誑汝作此惡言。若謂是虛褰帷</a><a name="0315a22" id="0315a22">目擊。彼聞其說情喜內充。遂即褰帷睹王</a><a name="0315a23" id="0315a23">顏狀。心生愛染如猛風吹。報言。阿母。實如所</a><a name="0315a24" id="0315a24">說頗有方便能令國主與我通不母曰。我今</a><a name="0315a25" id="0315a25">告汝雖復遠求難逢此類。況汝自愛正是其</a><a name="0315a26" id="0315a26">宜。此是剎帝利王灌頂受位。我為方便令契</a><a name="0315a27" id="0315a27">汝心。既遣言交即便歡合。天授與王極相愛</a><a name="0315a28" id="0315a28">念。于時金鬘速便遣信。報其兄曰。幸當安</a><a name="0315a29" id="0315a29">心勿為遠慮。王女天授從出光王學調象法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240314c.htm'><img src='up.gif' border=0></a>
<a href='T240315b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>