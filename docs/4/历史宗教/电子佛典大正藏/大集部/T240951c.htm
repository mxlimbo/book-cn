<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0951c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷2)</font> <font face='Arial'>T24, p0951c</h2></font><hr>
<span class='old'>
</a><a name="0951b28" id="0951b28">約己自守。四者當建立戒法。使眾人樂從無</a><a name="0951b29" id="0951b29">猗著佛法放縱其心。迷亂色欲。或於清淨</span><a name="0951c01" id="0951c01">道士。妖冶自媚求豫聲名。令人墮墜遭值凶</a><a name="0951c02" id="0951c02">患。當自慎護眾獲大安。有犯斯者。非賢者</a><a name="0951c03" id="0951c03">比丘尼也</a><a name="0951c04" id="0951c04"><p>比丘尼入室。有四事法。何等為四。一者當</a><a name="0951c05" id="0951c05">直低頭而前。不得左右顧視有所比像。二者</a><a name="0951c06" id="0951c06">不得欬唾室中淨地及四壁。三者不得卻踞</a><a name="0951c07" id="0951c07">所止床。不得傍臥床上。不得伏床上。不得偃</a><a name="0951c08" id="0951c08">臥床上。四者不得背所止床立。不得背經像</a><a name="0951c09" id="0951c09">立。不得背火立。是為。比丘尼入室四事。諦自</a><a name="0951c10" id="0951c10">挍計可得自然。若犯斯者。非賢者比丘尼也</a><a name="0951c11" id="0951c11"><p>比丘尼入室。有四事法。何等為四。一者當禮</a><a name="0951c12" id="0951c12">經像及自所止床。二者當安坐自思念恣態。</a><a name="0951c13" id="0951c13">多當自慚愧。三者當讀經行道無懈倦。時斷</a><a name="0951c14" id="0951c14">諸邪念。四者淡然自守身口心意亦爾。常念</a><a name="0951c15" id="0951c15">欲除此惡露之患。是為四。有犯斯者。非賢者</a><a name="0951c16" id="0951c16">比丘尼也</a><a name="0951c17" id="0951c17"><p>比丘尼入室。復有四事法。何等為四。一者常</a><a name="0951c18" id="0951c18">端坐不得猗臥熟視戶中。二者當默然靜</a><a name="0951c19" id="0951c19">息思念經道。三者當閉目閉耳閉鼻閉口閉</a><a name="0951c20" id="0951c20">身閉意安心著空中。四者當堅自持。不得放</a><a name="0951c21" id="0951c21">心恣意。身伏坐上發衣爬搔。現露形體及諸</a><a name="0951c22" id="0951c22">垢惡不淨。令鬼神見。設鬼神見為無禮敬。是</a><a name="0951c23" id="0951c23">為四。若犯斯者。非賢者比丘尼也。比丘尼入</a><a name="0951c24" id="0951c24">室。復有四事法。何等為四。一者當直視其</a><a name="0951c25" id="0951c25">前。端正心意無有邪想。二者當端正而坐。不</a><a name="0951c26" id="0951c26">得自搖身體。不得搖頭搖手。不得搖足。若自</a><a name="0951c27" id="0951c27">搖者。其心悉搖情態起矣。三者當自守志守</a><a name="0951c28" id="0951c28">眼守耳守鼻守口守身守意守心。守是八者。</a><a name="0951c29" id="0951c29">能自致得道。四者不得與伴輩相呼談笑論<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240951b.htm'><img src='up.gif' border=0></a>
<a href='T240952a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>