<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0678a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷10)</font> 妄說自得上人法學處第四 <font face='Arial'>T23, p0678a</h2></font><hr>
<span class='old'>
</a><a name="0677c28" id="0677c28">具壽大目連執持衣缽。於日初分入廣嚴城</a><a name="0677c29" id="0677c29">欲行乞食。時此城中栗姑毘眾。遙見大目連</span><a name="0678a01" id="0678a01">共相謂曰君等知不。尊者大目連我比曾聞。</a><a name="0678a02" id="0678a02">是第三聖無有少事而不見知。我等宜應問</a><a name="0678a03" id="0678a03">彼聖者兩國交戰誰得勝耶。即便往問白言。</a><a name="0678a04" id="0678a04">聖者摩揭陀國未生怨王來破我國。今出相</a><a name="0678a05" id="0678a05">禦兩陣交戰誰當勝耶。尊者報曰。汝等得勝。</a><a name="0678a06" id="0678a06">彼既聞已共相謂曰。聖者目連與我等記。戰</a><a name="0678a07" id="0678a07">當得勝。諸人聞已歡喜踊躍。情欺彼敵掩其</a><a name="0678a08" id="0678a08">不備。即與共戰遂便大破。軍兵瓦解逐北追</a><a name="0678a09" id="0678a09">奔。欲至殑伽河岸。廣嚴城人既得勝已倍生</a><a name="0678a10" id="0678a10">勇銳。時未生怨王便生是念。此城中人心懷</a><a name="0678a11" id="0678a11">兇猛。今若渡河彼來取我。如網取魚盡當殺</a><a name="0678a12" id="0678a12">害。作是念已遍告軍眾。咸可併心迴兵共戰。</a><a name="0678a13" id="0678a13">眾聞王教各作是念。我等辭國來罰廣嚴。</a><a name="0678a14" id="0678a14">今者不應被破而活。咸即同心迴兵共戰。時</a><a name="0678a15" id="0678a15">此城人遂便退敗。走入城中閉門自固。其摩</a><a name="0678a16" id="0678a16">揭陀王既得勝已。收軍率旅還王舍城。於後</a><a name="0678a17" id="0678a17">城中諸栗姑毘。於街衢巷陌共起譏嫌。彼大</a><a name="0678a18" id="0678a18">目連記我戰勝。今我此城總被敗喪。何戰勝</a><a name="0678a19" id="0678a19">耶。是時六眾苾芻入城乞食。聞彼譏嫌而問</a><a name="0678a20" id="0678a20">之曰。汝等今者譏嫌何人。諸人答曰。譏嫌汝</a><a name="0678a21" id="0678a21">等。六眾報曰。我等作何罪過令汝譏嫌。諸人</a><a name="0678a22" id="0678a22">報曰。聖者大目連記我戰勝。今我此城總被</a><a name="0678a23" id="0678a23">他破。豈戰勝耶。六眾答曰。汝初鬥戰何國得</a><a name="0678a24" id="0678a24">勝。諸人報曰。我等鬥戰初時得勝。六眾答曰。</a><a name="0678a25" id="0678a25">汝戰得勝即合卻迴。誰更遣汝逐他軍眾。汝</a><a name="0678a26" id="0678a26">豈不聞。野干被迫力同猛虎。彼諸人眾聞此</a><a name="0678a27" id="0678a27">語已。自知無理默然不答。于時六眾苾芻共</a><a name="0678a28" id="0678a28">相謂曰。我等且應時機答戰勝事。令彼人眾</a><a name="0678a29" id="0678a29">不作大嫌。然大目連有所犯罪。我今應詰令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230677c.htm'><img src='up.gif' border=0></a>
<a href='T230678b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>