<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0552c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷8)</font> 第三誦九十事第四十一 <font face='Arial'>T23, p0552c</h2></font><hr>
<span class='old'>
</a><a name="0552b28" id="0552b28">水置一器中足一日用。明日更看。若有蟲者。</a><a name="0552b29" id="0552b29">應更好漉以淨器盛水向日諦視。若故有蟲。</span><a name="0552c01" id="0552c01">應作二重漉水囊。若二重故有蟲者。應三重</a><a name="0552c02" id="0552c02">作。若故有蟲。不應此處住。應急移去。是中犯</a><a name="0552c03" id="0552c03">者。若比丘知水有蟲用者。隨所有蟲死。一一</a><a name="0552c04" id="0552c04">波逸提。若比丘用有蟲水煮飯羹湯浣染洗</a><a name="0552c05" id="0552c05">口身手足一切用者。隨爾所蟲死。一一波逸</a><a name="0552c06" id="0552c06">提。若有蟲水無蟲想用波逸提。若有蟲水</a><a name="0552c07" id="0552c07">有蟲想有蟲水疑用波逸提。若無蟲水有蟲</a><a name="0552c08" id="0552c08">想無蟲水疑用突吉羅。若無蟲水無蟲想用</a><a name="0552c09" id="0552c09">無罪</a><a name="0552c10" id="0552c10"><p><b>　　<A NAME="n327"></A>九十事第四十二</b></a><a name="0552c11" id="0552c11"><p>此是共戒。比丘尼俱波逸提。三眾突吉羅。此</a><a name="0552c12" id="0552c12">戒於五道中。人道中得波逸提。餘道突吉羅。</a><a name="0552c13" id="0552c13">以趣異故。食家女人名男子食。家者。白衣房</a><a name="0552c14" id="0552c14">舍也。此戒體。若白衣舍是行婬欲處。更無</a><a name="0552c15" id="0552c15">異人。此處強坐。令他夫婦所欲不得隨意。</a><a name="0552c16" id="0552c16">得波逸提。是中犯者。若比丘食家中強坐波</a><a name="0552c17" id="0552c17">逸提。若起還坐。隨起還坐。得爾所波逸提。</a><a name="0552c18" id="0552c18">不犯者。斷婬欲家。若受齋家。若有所尊重</a><a name="0552c19" id="0552c19">人在座。和上阿闍梨父母。如是此名尊重人</a><a name="0552c20" id="0552c20">也若此舍多人出入處不犯。此戒與夫婦一</a><a name="0552c21" id="0552c21">處。後戒獨一女人為異</a><a name="0552c22" id="0552c22"><p><b>　　<A NAME="n328"></A>九十事第四十三</b></a><a name="0552c23" id="0552c23"><p>此是共戒。比丘尼俱波逸提。三眾突吉羅。於</a><a name="0552c24" id="0552c24">五道中。人道得波逸提。餘道突吉羅。以趣異</a><a name="0552c25" id="0552c25">故。食家中者。義如前說。此戒體。比丘獨與一</a><a name="0552c26" id="0552c26">女人。深屏處坐波逸提。獨者獨與一女人。更</a><a name="0552c27" id="0552c27">無第三人。是中犯者。若比丘有食家。獨與一</a><a name="0552c28" id="0552c28">女人共坐。三事起一波逸提。一者有食家。</a><a name="0552c29" id="0552c29">二者獨與一女人。三者深邃處坐。若從坐起<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230552b.htm'><img src='up.gif' border=0></a>
<a href='T230553a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>