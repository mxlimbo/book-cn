<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0749b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷23)</font> 三十泥薩祇波逸底迦法 勸織師學處第二十四 <font face='Arial'>T23, p0749b</h2></font><hr>
<span class='old'>
</a><a name="0749a28" id="0749a28">言聖者。還我織價。報言汝宜可向長者處求。</a><a name="0749a29" id="0749a29">即便還來至長者處從索織價。長者瞋怒同</span><a name="0749b01" id="0749b01">前發遣。復至鄔波難陀所從索衣直。報言更</a><a name="0749b02" id="0749b02">去彼當還汝。即便復去報長者曰。還我衣價。</a><a name="0749b03" id="0749b03">彼便大怒而報之曰。汝若休去我亦不言。若</a><a name="0749b04" id="0749b04">更來者。當以破瓦碗繫汝頸下。繞室羅伐城</a><a name="0749b05" id="0749b05">告令人眾。聞是語已還至鄔波難陀所。告言</a><a name="0749b06" id="0749b06">聖者。彼長者婦期剋於我。汝若停息我亦不</a><a name="0749b07" id="0749b07">言。若更來者。當以破瓦碗繫汝頸下。繞室</a><a name="0749b08" id="0749b08">羅伐城告令人眾。唯願聖者愍我貧人當還</a><a name="0749b09" id="0749b09">織價。鄔波難陀告曰。男子。若他為我織衣服</a><a name="0749b10" id="0749b10">時。令我還價者。我今豈有三衣缽耶。汝苦索</a><a name="0749b11" id="0749b11">者可來共算汝所得。我美團之類計直幾多。</a><a name="0749b12" id="0749b12">且論麵價乃至酥油糖蜜香物之屬。及至算</a><a name="0749b13" id="0749b13">了過其織價。報言男子。汝處卻負我錢。因何</a><a name="0749b14" id="0749b14">從索織價。久立日中困而放去。時彼織師既</a><a name="0749b15" id="0749b15">得脫已。極生嫌賤作罵詈言。沙門釋子不知</a><a name="0749b16" id="0749b16">厭足。恩義與我更徵其價。非真沙門有何正</a><a name="0749b17" id="0749b17">法。諸苾芻聞以事白佛。佛以此緣集苾芻眾。</a><a name="0749b18" id="0749b18">問鄔波難陀。汝實作如是不端嚴事耶。答言</a><a name="0749b19" id="0749b19">實爾。世尊種種呵責。乃至制其學處應如是</a><a name="0749b20" id="0749b20">說</a><a name="0749b21" id="0749b21"><p>若復苾芻有非親居士居士婦。為苾芻使非</a><a name="0749b22" id="0749b22">親織師織作衣。此苾芻先不受請。便生異念。</a><a name="0749b23" id="0749b23">詣彼織師所作如是言。汝今知不。此衣為我</a><a name="0749b24" id="0749b24">織。善哉織師應好織淨梳治善簡擇極堅打。</a><a name="0749b25" id="0749b25">我當以少多缽食或缽食之類。或復食直</a><a name="0749b26" id="0749b26">而相濟給。若苾芻以如是物與織師求得衣</a><a name="0749b27" id="0749b27">者。泥薩祇波逸底迦</a><a name="0749b28" id="0749b28"><p>若復苾芻者。謂鄔波難陀及餘諸類。親非親</a><a name="0749b29" id="0749b29">義及七種衣廣如上說。先不受請者謂未曾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230749a.htm'><img src='up.gif' border=0></a>
<a href='T230749c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>