<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0356b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷30)</font> 第六門第四子攝之餘明佛從天下等事 <font face='Arial'>T24, p0356b</h2></font><hr>
<span class='old'>
</a><a name="0356a28" id="0356a28">先語汝。家有兩婦定相惱亂。汝今無事早發</a><a name="0356a29" id="0356a29">斯言。婦便默爾。月滿生兒。母便念曰。此子幸</span><a name="0356b01" id="0356b01">蒙天緣得生。必被後妻之所損害。我今付彼</a><a name="0356b02" id="0356b02">令養為兒。作是念已語後妻曰。小妹。此兒與</a><a name="0356b03" id="0356b03">汝共作養育。俱為己子情勿間然。彼言善事</a><a name="0356b04" id="0356b04">遂共恩養。未經多時遂生惡意。作如是念。此</a><a name="0356b05" id="0356b05">非我子豈繼我家。若長成日。母作夫人子為</a><a name="0356b06" id="0356b06">曹主。我充婢使。此必無疑。何用養怨宜當</a><a name="0356b07" id="0356b07">早殺。既生惡念如火益薪其焰轉熾。懷毒惡</a><a name="0356b08" id="0356b08">心亦復如是。遂以竹籤刺兒喉內。子患楚痛</a><a name="0356b09" id="0356b09">極苦號啼。問後母曰。何意孩子悲啼。答言不</a><a name="0356b10" id="0356b10">知。母即抱持哀憐撫拍。子懷苦楚啼泣更增。</a><a name="0356b11" id="0356b11">即便以嬭置彼口中。方見竹籤驚忙拔出。其</a><a name="0356b12" id="0356b12">兒因此便即命終母懷痛切悲啼號哭槌胸</a><a name="0356b13" id="0356b13">叫喚。親鄰來集問其所以。答言我兒後母嫉</a><a name="0356b14" id="0356b14">妒。竹籤其口苦楚命終。親鄰聞已悉皆驚集。</a><a name="0356b15" id="0356b15">問言何意啼淚交流。具以事答。遠近鄰伍諸</a><a name="0356b16" id="0356b16">人咸萃。共瞋後母。告言小兒無過。何因苦</a><a name="0356b17" id="0356b17">殺。彼既聞已槌胸作誓。我若嫉心殺此兒</a><a name="0356b18" id="0356b18">者。當令夫主毒蛇蜇死。一子野干所害。一子</a><a name="0356b19" id="0356b19">溺水而亡。父母親知咸遭霹靂。我食子肉心</a><a name="0356b20" id="0356b20">亂癲狂。赤體遊行無所知覺。汝等苾芻於意</a><a name="0356b21" id="0356b21">云何。其長者後妻豈異人乎。此瘦瞿答彌尼</a><a name="0356b22" id="0356b22">是。由彼往昔極毒害心。殺他兒子重為言</a><a name="0356b23" id="0356b23">誓。由此業故夫被蛇蜇。一子野干所害。一子</a><a name="0356b24" id="0356b24">溺水而亡父母親知咸遭霹靂。自食子肉心</a><a name="0356b25" id="0356b25">亂癲狂。露形而去無所覺知。又諸苾芻乃往</a><a name="0356b26" id="0356b26">迦葉波佛時。此瘦瞿答彌於彼佛法出家為</a><a name="0356b27" id="0356b27">尼。乃至命終修治梵行無所證獲。依止一</a><a name="0356b28" id="0356b28">尼為鄔波馱耶。彼佛法中持律第一。彼佛世</a><a name="0356b29" id="0356b29">尊亦與授記。瘦瞿答彌臨終發願。我於迦葉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240356a.htm'><img src='up.gif' border=0></a>
<a href='T240356c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>