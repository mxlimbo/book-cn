<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0298b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷41)</font> <font face='Arial'>T23, p0298b</h2></font><hr>
<span class='old'>
</a><a name="0298a28" id="0298a28">舍衛城乞食。到乞食家入外門。不記識中門。</a><a name="0298a29" id="0298a29">內門亦不記識。還時錯入餘門。謂是出門。入</span><a name="0298b01" id="0298b01">已見一女人仰臥。此女人夢中失不淨。比丘</a><a name="0298b02" id="0298b02">見已慚愧還出。出已此女人夫來。見婦露身</a><a name="0298b03" id="0298b03">臥不淨出。即作此念。是比丘必共我婦作非</a><a name="0298b04" id="0298b04">梵行。便往捉比丘言。比丘汝好耶。共我婦作</a><a name="0298b05" id="0298b05">不淨行。比丘答言。不作。夫言。何以入我舍</a><a name="0298b06" id="0298b06">耶。答言。我謂是可出門。即罵比丘。云何入</a><a name="0298b07" id="0298b07">我房戶。謂是可出門。是人即以手腳極打是</a><a name="0298b08" id="0298b08">比丘。便放打比丘聲故。女人即覺。語夫言。作</a><a name="0298b09" id="0298b09">何物。答言。打比丘。何以故打。以汝故打。婦</a><a name="0298b10" id="0298b10">語夫言。此比丘於我無過。我自夢中失不淨。</a><a name="0298b11" id="0298b11">夫即罵婦。汝共作不淨事。云何不伏耶。以</a><a name="0298b12" id="0298b12">手腳打是比丘。勞熟已捨去。是比丘大受苦</a><a name="0298b13" id="0298b13">痛已還去。以是事向諸比丘說。諸比丘以是</a><a name="0298b14" id="0298b14">事向佛廣說。佛以是事集比丘僧已語諸比</a><a name="0298b15" id="0298b15">丘。乞食有二種。一者受請。二者不受請。若受</a><a name="0298b16" id="0298b16">請已。欲受僧物分者。應捨乞食法已受僧物</a><a name="0298b17" id="0298b17">分。若不捨乞食法。受僧物分者。得突吉羅。若</a><a name="0298b18" id="0298b18">受僧物僧物分已。故言我乞食者。犯妄語</a><a name="0298b19" id="0298b19">波夜提。不受請人。若欲受請。若欲受僧物</a><a name="0298b20" id="0298b20">分者。應捨乞食法已受請受僧物分。若不捨</a><a name="0298b21" id="0298b21">乞食法。受請受僧物分者。得突吉羅。若受請</a><a name="0298b22" id="0298b22">受僧物分已。故言我乞食者。犯妄語波夜</a><a name="0298b23" id="0298b23">提。佛言。從今教汝等乞食法。若比丘乞食時。</a><a name="0298b24" id="0298b24">應學行是法。若欲下床時。應徐下一腳。次下</a><a name="0298b25" id="0298b25">第二腳。安徐起。徐就架上取安陀衛。莫牽。</a><a name="0298b26" id="0298b26">安徐著。著已應左右看。齊正不。若不齊正</a><a name="0298b27" id="0298b27">者。更應著。若齊正者止。徐就架上取泥洹</a><a name="0298b28" id="0298b28">僧。莫牽安徐著。著已左右看。齊正不。若不</a><a name="0298b29" id="0298b29">齊正者。更應著。若齊正者止。徐就架上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230298a.htm'><img src='up.gif' border=0></a>
<a href='T230298c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>