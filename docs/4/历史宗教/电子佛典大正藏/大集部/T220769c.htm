<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0769c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷29)</font> 一百七十八單提法之一 <font face='Arial'>T22, p0769c</h2></font><hr>
<span class='old'>
</a><a name="0769b28" id="0769b28">比丘尼使式叉摩那塗摩身者波逸提。比丘</a><a name="0769b29" id="0769b29">尼義如上。彼比丘尼使式叉摩那塗摩身</span><a name="0769c01" id="0769c01">者波逸提。比丘突吉羅。式叉摩那沙彌沙彌</a><a name="0769c02" id="0769c02">尼突吉羅。是謂為犯。不犯者。或時有如是</a><a name="0769c03" id="0769c03">病。或為強力者所執無犯。無犯者。最初</a><a name="0769c04" id="0769c04">未制戒。癡狂心亂痛惱所纏(五十三)</a><a name="0769c05" id="0769c05"><p>爾時婆伽婆。在舍衛國祇樹給孤獨園。時六</a><a name="0769c06" id="0769c06">群比丘尼。使沙彌尼塗摩身。諸居士見皆共</a><a name="0769c07" id="0769c07">譏嫌言。此六群比丘尼。不知慚愧犯梵行。</a><a name="0769c08" id="0769c08">使沙彌尼塗摩身。如似婬女賊女無異。時</a><a name="0769c09" id="0769c09">諸比丘尼聞。其中有少欲知足行頭陀樂</a><a name="0769c10" id="0769c10">學戒知慚愧者。呵責六群比丘尼言。汝</a><a name="0769c11" id="0769c11">等云何乃使沙彌尼塗摩其身。即白諸比</a><a name="0769c12" id="0769c12">丘。諸比丘往白世尊。世尊以此因緣集比</a><a name="0769c13" id="0769c13">丘僧。呵責六群比丘尼言。汝所為非。非威</a><a name="0769c14" id="0769c14">儀非沙門法非淨行非隨順行。所不應</a><a name="0769c15" id="0769c15">為。云何比丘尼。使沙彌尼塗摩身。以無數</a><a name="0769c16" id="0769c16">方便呵責已告諸比丘。此比丘尼多種有漏</a><a name="0769c17" id="0769c17">處最初犯戒。自今已去與比丘尼結戒。集</a><a name="0769c18" id="0769c18">十句義乃至正法久住欲說戒者當如是</a><a name="0769c19" id="0769c19">說。若比丘尼。使沙彌尼塗摩身者波逸提。</a><a name="0769c20" id="0769c20">比丘尼義如上。彼比丘尼使沙彌尼塗摩</a><a name="0769c21" id="0769c21">身者波逸提。比丘突吉羅。式叉摩那沙彌沙</a><a name="0769c22" id="0769c22">彌尼突吉羅。是謂為犯。不犯者。或時有如</a><a name="0769c23" id="0769c23">是病。或為強力者所執無犯。無犯者。最初</a><a name="0769c24" id="0769c24">未制戒。癡狂心亂痛惱所纏(五十四)</a><a name="0769c25" id="0769c25"><p>爾時婆伽婆。在舍衛國祇樹給孤獨園。時六</a><a name="0769c26" id="0769c26">群比丘尼。使白衣婦女塗摩身。時諸居士見</a><a name="0769c27" id="0769c27">皆共譏嫌。此比丘尼。不知慚愧犯梵行。乃</a><a name="0769c28" id="0769c28">使白衣婦女塗摩其身。如似婬女賊女無</a><a name="0769c29" id="0769c29">異。時諸比丘尼聞。其中有少欲知足行頭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220769b.htm'><img src='up.gif' border=0></a>
<a href='T220770a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>