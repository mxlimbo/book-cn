<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0464b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷61)</font> 因緣品第四 <font face='Arial'>T23, p0464b</h2></font><hr>
<span class='old'>
</a><a name="0464a28" id="0464a28">此人過去世。若受必受。若棄必棄。今亦如是。</a><a name="0464a29" id="0464a29">是時佛種種因緣呵舍利弗竟。告諸比丘。從</span><a name="0464b01" id="0464b01">今日應行上座法。云何應行。若聞揵搥聲若</a><a name="0464b02" id="0464b02">時到聲。應疾往坐處坐。觀中座比丘下座比</a><a name="0464b03" id="0464b03">丘。或有坐不應法者。若坐不應法者。應示。</a><a name="0464b04" id="0464b04">是比丘若不覺。應彈指。彈指不覺。應語比</a><a name="0464b05" id="0464b05">座。安祥語。若上座施主與僧食時。不應先</a><a name="0464b06" id="0464b06">食。待得遍。聞等供聲乃食。一切僧應隨上座</a><a name="0464b07" id="0464b07">法行</a><a name="0464b08" id="0464b08"><p>佛在王舍城。王舍城中有居士。名尸利仇</a><a name="0464b09" id="0464b09">多。大富多錢財。有大德力。是外道婆羅門弟</a><a name="0464b10" id="0464b10">子。此人疑沙門瞿曇有一切智不。行到佛所。</a><a name="0464b11" id="0464b11">問訊佛竟一面坐。佛為尸利仇多說法示教</a><a name="0464b12" id="0464b12">利喜。是應行是不應行。種種因緣說法已默</a><a name="0464b13" id="0464b13">然。居士尸利仇多聞法已。叉手向佛白佛言。</a><a name="0464b14" id="0464b14">沙門瞿曇。明日我舍食。憐愍故。以彼應度故。</a><a name="0464b15" id="0464b15">佛默然受請。時尸利仇多見佛默然受。從座</a><a name="0464b16" id="0464b16">起為佛作禮。遶佛三匝而還到舍。於外門間</a><a name="0464b17" id="0464b17">作大火坑。令火無煙無焰。以沙覆上。如是心</a><a name="0464b18" id="0464b18">生口言。若沙門瞿曇是一切智人。當知是事。</a><a name="0464b19" id="0464b19">若非一切智人。沙門瞿曇并諸弟子。當墮此</a><a name="0464b20" id="0464b20">坑中。即入舍敷不織坐床上敷白[<a href='javascript:showpic("images/057087.gif")'>疊*毛</a>]。如是心</a><a name="0464b21" id="0464b21">生口言。若是一切智人。當知是事。非一切智</a><a name="0464b22" id="0464b22">人。并弟子當墮。尸利仇多以毒和飲食。心</a><a name="0464b23" id="0464b23">生口言。若是一切智人。當知是事。非一切</a><a name="0464b24" id="0464b24">智人。當中毒死。早起遣使白佛。飲食已辦佛</a><a name="0464b25" id="0464b25">自知時。爾時佛語阿難。令僧諸比丘皆不得</a><a name="0464b26" id="0464b26">先佛前行。一切應在佛後。阿難受教。令諸</a><a name="0464b27" id="0464b27">比丘皆不得先佛前行。一切應在佛後。令</a><a name="0464b28" id="0464b28">僧竟。是時佛著衣持缽在前行。諸比丘從佛</a><a name="0464b29" id="0464b29">後。佛入尸利仇多舍。佛變火坑作蓮華池。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230464a.htm'><img src='up.gif' border=0></a>
<a href='T230464c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>