<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0862b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷41)</font> 衣揵度 <font face='Arial'>T22, p0862b</h2></font><hr>
<span class='old'>
</a><a name="0862a28" id="0862a28">器者默然。誰不忍者說。僧已忍。與某甲看</a><a name="0862a29" id="0862a29">病比丘衣缽坐具針筒盛衣貯器竟。僧忍默</span><a name="0862b01" id="0862b01">然故。是事如是持(若僧中羯磨。差一人令分亡者衣物羯磨。與此無異。唯益一句言。僧與某甲比丘衣。</a><a name="0862b02" id="0862b02">某甲比丘當還。與僧白如是)</a><a name="0862b03" id="0862b03"><p>爾時舍衛國。有多知識比丘死。彼有多三</a><a name="0862b04" id="0862b04">衣。諸比丘不知。以何者與瞻病人。諸比</a><a name="0862b05" id="0862b05">丘白佛。佛言。聽彼亡者常所<span class='corr'>侍</span>者與。佛聽</a><a name="0862b06" id="0862b06">與瞻病者衣。時有比丘小小瞻病。或一扶</a><a name="0862b07" id="0862b07">起。或一扶臥。或一與楊枝水。便取彼衣缽。</a><a name="0862b08" id="0862b08">佛言。不應如是小小瞻病便取彼衣缽。有</a><a name="0862b09" id="0862b09">五法看病人不應取病人衣物。何等五。一</a><a name="0862b10" id="0862b10">不知病者可食不可食。可食而不與。不可</a><a name="0862b11" id="0862b11">食而與。二惡賤病人大小便唾吐。三無</a><a name="0862b12" id="0862b12">有慈愍心為衣食故。四不能為病人</a><a name="0862b13" id="0862b13">經理湯藥乃至差若死。五不能為病人</a><a name="0862b14" id="0862b14">說法令病者歡喜。己身於善法損減。有如</a><a name="0862b15" id="0862b15">是五法。不應取病人衣物。有五法應</a><a name="0862b16" id="0862b16">與看病人衣物。何等五。一知病人可食不</a><a name="0862b17" id="0862b17">可食。可食能與。二者不惡賤病人大小便唾</a><a name="0862b18" id="0862b18">吐。三者有慈愍心不為衣食。四者能經理</a><a name="0862b19" id="0862b19">湯藥乃至差若死。五者能為病人說法。令</a><a name="0862b20" id="0862b20">病者歡喜。己身於善法增益。有如是五法。</a><a name="0862b21" id="0862b21">應取病人衣物。若病人臨欲終時。有如是</a><a name="0862b22" id="0862b22">言。我此眾物。與佛與法。若與僧。若與塔。</a><a name="0862b23" id="0862b23">若與人。若我終後與。若不死還我。佛言。不</a><a name="0862b24" id="0862b24">應如是與。應現前僧分。彼病比丘作如是</a><a name="0862b25" id="0862b25">念。我當受不好三衣。恐瞻病者取去。佛言</a><a name="0862b26" id="0862b26">不應作如是念。我受不好三衣。恐瞻病</a><a name="0862b27" id="0862b27">者取去。應受好者。時病人捉衣缽送著餘</a><a name="0862b28" id="0862b28">處。恐瞻病人取。後病差無所著。諸比丘白</a><a name="0862b29" id="0862b29">佛。佛言。不應作如是意。送衣餘處。恐瞻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220862a.htm'><img src='up.gif' border=0></a>
<a href='T220862c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>