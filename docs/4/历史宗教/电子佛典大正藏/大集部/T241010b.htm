<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩薩瓔珞本業經 1010b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩薩瓔珞本業經</font> <font face='Arial'>(卷1)</font> <font face='Arial'>T24, p1010b</h2></font><hr>
<span class='old'>
<p><p></span><a name="1010b01" id="1010b01"></a><a name="1010b02" id="1010b02"><p><b>　　<A NAME="n583"></A>No. 1485</b></a><a name="1010b03" id="1010b03"><p class='juan'>
菩薩瓔珞本業經卷上</p>
</a><a name="1010b04" id="1010b04"></a><a name="1010b05" id="1010b05"><p><span class='byline'>　　　　姚秦涼州沙門竺佛念譯</span><br></a><a name="1010b06" id="1010b06"><p><b>　　<A NAME="n585"></A>集眾品第一</b></a><a name="1010b07" id="1010b07"><p>如是我聞。一時佛重遊於洴沙王國道場樹</a><a name="1010b08" id="1010b08">下成正覺處。復坐如故。昔始得佛光影甚明。</a><a name="1010b09" id="1010b09">今復放四十二光。光光皆有百萬阿僧祇功</a><a name="1010b10" id="1010b10">德光為瓔珞。嚴好佛身彌滿法界。湛若虛空</a><a name="1010b11" id="1010b11">凝神照寂。樂常住性窮化體神。大用無方</a><a name="1010b12" id="1010b12">法王法主。於一切眾生而作父母。自然百千</a><a name="1010b13" id="1010b13">寶蓮華師子之座。古昔諸佛所坐皆爾。道德</a><a name="1010b14" id="1010b14">威儀相好如一。身意清淨福行普具。光明</a><a name="1010b15" id="1010b15">所徹金剛寶藏。出化無極照人剎土。去來現</a><a name="1010b16" id="1010b16">在無復障礙。化及一切度法與人三世悉等。</a><a name="1010b17" id="1010b17">圓明獨達一切佛等</a><a name="1010b18" id="1010b18"><p>爾時大會菩薩盡一生補處。神通妙達周遍</a><a name="1010b19" id="1010b19">十方。法身無極導利眾生。開佛法藏示現佛</a><a name="1010b20" id="1010b20">性妙果。寂滅無為要教都入人根。以宿命智</a><a name="1010b21" id="1010b21">訓化。以漸心入無際。解內外要始終無極。</a><a name="1010b22" id="1010b22">等諸佛土無所分別。以大悲口讚揚佛名不</a><a name="1010b23" id="1010b23">可勝極。六道之事靡不貫達。所化之處至皆</a><a name="1010b24" id="1010b24">歎言。佛念吾等建立大志。乃悉現我諸佛世</a><a name="1010b25" id="1010b25">界所有好惡殊勝之土。佛所遊居闡隆導化。</a><a name="1010b26" id="1010b26">光明神足教誨我等開示我意。佛本業瓔珞</a><a name="1010b27" id="1010b27">十住十行十向十地無垢地妙覺地。為我說</a><a name="1010b28" id="1010b28">要斷我瑕疵及諸疑妄。悉為我現佛土佛身</a><a name="1010b29" id="1010b29">佛神佛力佛定。無量變化四等無畏無罪三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241010a.htm'><img src='up.gif' border=0></a>
<a href='T241010c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>