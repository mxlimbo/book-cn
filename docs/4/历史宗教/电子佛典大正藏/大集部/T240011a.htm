<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0011a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷3)</font> <font face='Arial'>T24, p0011a</h2></font><hr>
<span class='old'>
</a><a name="0010c28" id="0010c28">立制之日。報我知不。并喚兄不。商主答言。</a><a name="0010c29" id="0010c29">不報。王告諸人圓滿善說。遂放而去。乃至</span><a name="0011a01" id="0011a01">爾時輸波勒迦王須諸貨物。喚商主等。而語</a><a name="0011a02" id="0011a02">之言。我今當須如是如是等物。汝今與我。</a><a name="0011a03" id="0011a03">彼商主曰。大王所須。圓滿處有。王言。圓滿我</a><a name="0011a04" id="0011a04">先有敕。施其安樂。為此今者不從彼索。汝等</a><a name="0011a05" id="0011a05">今者可於圓滿處。求買將來。時彼商主。遣人</a><a name="0011a06" id="0011a06">喚圓滿來。圓滿報曰。我不能去。使還報已。是</a><a name="0011a07" id="0011a07">諸商主集圓滿處。至其門外。時守門者報圓</a><a name="0011a08" id="0011a08">滿曰。諸商主等並集門外。暫欲相見。圓滿</a><a name="0011a09" id="0011a09">高慢。數日方出。商主見已。而告之曰。大商</a><a name="0011a10" id="0011a10">主。我今欲求如是如是等物。幸依本價。可</a><a name="0011a11" id="0011a11">以與我。圓滿報曰。我是商主。本為求利。若依</a><a name="0011a12" id="0011a12">本價。豈是商主。彼人答曰。大商主。我今當與</a><a name="0011a13" id="0011a13">一倍之利。可以與我。圓滿念言。此諸商客並</a><a name="0011a14" id="0011a14">來至此。應當敬重已得倍價。應可與之。作此</a><a name="0011a15" id="0011a15">念已。尋即與之。於貨物中。但賣十五億兩金</a><a name="0011a16" id="0011a16">之物。以還餘債。自外之物。留在庫中。作是思</a><a name="0011a17" id="0011a17">念。猶如晨露。豈能盈瓮。當入大海。已求珍</a><a name="0011a18" id="0011a18">寶。爾時商主圓滿即便遣人。詣輸波勒迦城。</a><a name="0011a19" id="0011a19">擊鼓集眾。而唱是言。汝等城中諸商人等。</a><a name="0011a20" id="0011a20">今者當知。圓滿商主欲往大海。以求珍寶。</a><a name="0011a21" id="0011a21">誰欲去者。共圓滿去。所往之處。不須買道。津</a><a name="0011a22" id="0011a22">濟之處。不酬價直得渡大海。諸樂去者。入海</a><a name="0011a23" id="0011a23">之物。可將來此。如是唱已。五百商人。應入海</a><a name="0011a24" id="0011a24">物。並將來至。時彼圓滿商主共諸商人。發吉</a><a name="0011a25" id="0011a25">祥願已。五百商人圍遶圓滿。而入大海。多</a><a name="0011a26" id="0011a26">獲財寶。安隱而還。如是六度入海。皆悉安隱。</a><a name="0011a27" id="0011a27">名稱遠聞。乃至室羅伐有諸商人將多貨物。</a><a name="0011a28" id="0011a28">來入輸波勒迦城。既止息已。往圓滿處。而</a><a name="0011a29" id="0011a29">白之言。商主。我等亦欲入於大海答曰。汝等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240010c.htm'><img src='up.gif' border=0></a>
<a href='T240011b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>