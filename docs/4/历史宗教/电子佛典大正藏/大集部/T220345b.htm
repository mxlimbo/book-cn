<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0345b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷15)</font> 明單提九十二事法之一 <font face='Arial'>T22, p0345b</h2></font><hr>
<span class='old'>
</a><a name="0345a28" id="0345a28">澆草[<a href='javascript:showpic("images/005204.gif")'>泥/土</a>]。得波夜提是故說</a><a name="0345a29" id="0345a29"><p>佛住拘睒彌廣說如上。爾時尊者闡陀勸化</span><a name="0345b01" id="0345b01">作房。時闡陀集覆屋具。草木竹等辦已。往</a><a name="0345b02" id="0345b02">語覆屋師言。我眾事已辦。與我覆屋覆屋</a><a name="0345b03" id="0345b03">人言阿闍梨與我食直作價。爾時闡陀隨其</a><a name="0345b04" id="0345b04">價直而斷與之。時作人即往詣屋所。闡陀語</a><a name="0345b05" id="0345b05">作人此是覆屋具覆屋人言。覆屋有三種厚</a><a name="0345b06" id="0345b06">薄不同。欲作何等覆闡陀言。汝用問三種厚</a><a name="0345b07" id="0345b07">薄為現所有草盡當用覆覆屋人言。當有齊</a><a name="0345b08" id="0345b08">限。那得盡用。如是至三屋師復言一切世間</a><a name="0345b09" id="0345b09">皆有法限。如法限者世所稱讚。闡陀言。但盡</a><a name="0345b10" id="0345b10">用覆。何須多言。師如其言盡用覆之。草多</a><a name="0345b11" id="0345b11">厚故繫縛不禁。始得時雨悉皆斷解。如華</a><a name="0345b12" id="0345b12">開敷竟夜被雨衣缽盡濕。闡陀清旦往到屋</a><a name="0345b13" id="0345b13">師所作如是言。汝云何為我覆屋。乃至如是。</a><a name="0345b14" id="0345b14">覆屋人言。何以故。闡陀言。竟夜被雨衣缽盡</a><a name="0345b15" id="0345b15">濕。覆屋人言。我先不語阿闍梨。覆屋有三種</a><a name="0345b16" id="0345b16">厚薄不同。乃至隨語一切盡與闡陀言。汝當</a><a name="0345b17" id="0345b17">更為我覆覆屋人言。更與我食直作價。闡陀</a><a name="0345b18" id="0345b18">言。價直汝先已得。屋師言。先已得者先已</a><a name="0345b19" id="0345b19">作訖。若欲更作者價三倍於先。乃至闡陀自</a><a name="0345b20" id="0345b20">恃王力。強使更覆而不與直。闡陀復自遶其</a><a name="0345b21" id="0345b21">房苦言呵責。時有行人。屋師語言。諸人看</a><a name="0345b22" id="0345b22">是沙門釋子恃王力勢。強使我作而不與直</a><a name="0345b23" id="0345b23">行人即嫌。云何釋子恃王勢力。強使人作而</a><a name="0345b24" id="0345b24">不與價。甚為不可。自遶其屋猶如盤馬傷</a><a name="0345b25" id="0345b25">殺生草。此敗壞人何道之有。諸比丘以是因</a><a name="0345b26" id="0345b26">緣具白世尊。佛言。呼闡陀來。即呼來已佛</a><a name="0345b27" id="0345b27">問闡陀。汝實爾不。答言實爾。佛告闡陀。此</a><a name="0345b28" id="0345b28">是惡事。非法非律不如佛教。不可以是長養</a><a name="0345b29" id="0345b29">善法。佛告諸比丘。依止拘睒彌住者盡悉令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220345a.htm'><img src='up.gif' border=0></a>
<a href='T220345c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>