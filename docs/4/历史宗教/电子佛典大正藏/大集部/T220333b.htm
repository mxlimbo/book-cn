<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0333b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷13)</font> 明單提九十二事法之一 <font face='Arial'>T22, p0333b</h2></font><hr>
<span class='old'>
</a><a name="0333a28" id="0333a28">佛言。世尊。所謂自言毘尼滅。云何名自言毘</a><a name="0333a29" id="0333a29">尼滅。佛告阿難。若比丘比丘相說罪過。若波</span><a name="0333b01" id="0333b01">羅夷乃至越毘尼罪。阿難爾時應疾集僧。</a><a name="0333b02" id="0333b02">疾集僧已。如修多羅。如毘尼。如世尊教。隨</a><a name="0333b03" id="0333b03">此比丘事實。與自言毘尼滅。如是阿難如法</a><a name="0333b04" id="0333b04">如律。如世尊教。用自言毘尼滅諍事已。若客</a><a name="0333b05" id="0333b05">比丘乃至更發起者。得波夜提罪。是名自言</a><a name="0333b06" id="0333b06">毘尼滅。罪諍覓罪相毘尼者</a><a name="0333b07" id="0333b07"><p>佛住舍衛城時。長老尸利耶婆數數犯僧伽</a><a name="0333b08" id="0333b08">婆尸沙罪。眾僧集欲作羯磨事時尸利耶婆</a><a name="0333b09" id="0333b09">不來。即遣使往喚。長老尸利耶婆眾僧集欲</a><a name="0333b10" id="0333b10">作法事。尸利耶婆念言。正當為我故作羯磨</a><a name="0333b11" id="0333b11">耳。即心生恐怖。不得已而來。諸比丘問言。長</a><a name="0333b12" id="0333b12">老。犯僧伽婆尸沙罪耶。答言犯。彼生歡喜心。</a><a name="0333b13" id="0333b13">作是念。梵行人於我邊舉可懺悔事。非不可</a><a name="0333b14" id="0333b14">治事。白眾僧言。聽我小出。諸比丘於後作</a><a name="0333b15" id="0333b15">是言。此比丘輕躁。是不定人出去已。須臾當</a><a name="0333b16" id="0333b16">作妄語。應當三過。定實問已。然後作羯磨。</a><a name="0333b17" id="0333b17">尸利耶婆出已。作是念。我何以故。受此</a><a name="0333b18" id="0333b18">罪。諸比丘數數治我罪。我今不應受是罪。諸</a><a name="0333b19" id="0333b19">比丘即呼尸利耶婆入。入已問言。汝實犯僧</a><a name="0333b20" id="0333b20">伽婆尸沙罪耶。答言。不犯。諸比丘問。言向</a><a name="0333b21" id="0333b21">汝何故僧中說有是罪。復言不犯。尸利耶婆</a><a name="0333b22" id="0333b22">言。我不憶是事。諸比丘以是事白佛。佛言。呼</a><a name="0333b23" id="0333b23">尸利耶婆來。來已佛以是事。廣問尸利耶</a><a name="0333b24" id="0333b24">婆。汝實爾不。答言實爾。佛告諸比丘。尸利</a><a name="0333b25" id="0333b25">耶婆眾僧中見罪言不見。不見復言見。作是</a><a name="0333b26" id="0333b26">語。我不憶僧。當與覓罪相比尼滅羯磨者。</a><a name="0333b27" id="0333b27">應作是說。大德僧聽。尸利耶婆比丘僧中見</a><a name="0333b28" id="0333b28">罪言不見。不見復言見。自言不憶。若僧時到。</a><a name="0333b29" id="0333b29">僧與尸利耶婆比丘覓罪相毘尼滅。白如是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220333a.htm'><img src='up.gif' border=0></a>
<a href='T220333c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>