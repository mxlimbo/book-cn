<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0671a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷9)</font> 妄說自得上人法學處第四 <font face='Arial'>T23, p0671a</h2></font><hr>
<span class='old'>
</a><a name="0670c28" id="0670c28">中有婆羅門童子。言從本國遠詣南方。彼有</a><a name="0670c29" id="0670c29">婆羅門。博通眾藝善解四明。遠近諸方皆來</span><a name="0671a01" id="0671a01">歸湊。是時童子便詣其所。到已致敬於一面</a><a name="0671a02" id="0671a02">坐。彼婆羅門曰。善來童子。汝從何來何所求</a><a name="0671a03" id="0671a03">覓。答言我從中國來。欲於大師足下親承道</a><a name="0671a04" id="0671a04">業。師問之曰。欲學何書。答曰學四明論。報言</a><a name="0671a05" id="0671a05">善哉應如是學。此是婆羅門所應作事。是時</a><a name="0671a06" id="0671a06">童子即便受學。凡諸學者至休假日。或往河</a><a name="0671a07" id="0671a07">池沐浴。或往城市觀望。或採香薪以充祭祀。</a><a name="0671a08" id="0671a08">是時童子至休假日。與諸學徒共採薪木。便</a><a name="0671a09" id="0671a09">於路中共相問曰。君等皆是婆羅門姓從何</a><a name="0671a10" id="0671a10">處來。一人報曰。我從東方來。一人曰。我從西</a><a name="0671a11" id="0671a11">國來。一人曰。我從北方來。時彼童子曰。我從</a><a name="0671a12" id="0671a12">中國來。諸人問曰。諸餘方國我並略聞。中國</a><a name="0671a13" id="0671a13">軌儀未曾見說。即說漏曰</a><a name="0671a14" id="0671a14"><p class='lg'>　　智慧出東方　　　兩舌在西國</a><br><a name="0671a15" id="0671a15">　　敬順生南國　　　惡口居北方　</p></a><a name="0671a16" id="0671a16"><p>時諸學徒問童子曰。汝之中國其事云何。童</a><a name="0671a17" id="0671a17">子答曰。我之中國特勝諸方。甘蔗香稻果實</a><a name="0671a18" id="0671a18">充足。畜產豐饒快樂安隱。人物繁多咸重慈</a><a name="0671a19" id="0671a19">濟。聰明福德技藝過人。有弶伽河吉祥清潔。</a><a name="0671a20" id="0671a20">於河兩岸其水平流。有十八處仙人住止。各</a><a name="0671a21" id="0671a21">大精苦現得昇天。復問之曰。中國之地頗有</a><a name="0671a22" id="0671a22">聰叡辯才。善能談論如我師不。答曰。現今中</a><a name="0671a23" id="0671a23">國有一論師。如師子王自在無礙。我師見之</a><a name="0671a24" id="0671a24">自懷慚恥。時彼童子讚美中方。諸人既聞悉</a><a name="0671a25" id="0671a25">皆樂往。時諸童子各持薪木至本師舍。安置</a><a name="0671a26" id="0671a26">薪已詣其師處。各白師曰。此之童子讚美中</a><a name="0671a27" id="0671a27">方。令我諸人悉皆樂去。其師報曰。方國美</a><a name="0671a28" id="0671a28">妙人皆甚言。但可耳聞無宜即去。諸徒曰。彼</a><a name="0671a29" id="0671a29">童子說現今中國有一論師。如師子王自在無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230670c.htm'><img src='up.gif' border=0></a>
<a href='T230671b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>