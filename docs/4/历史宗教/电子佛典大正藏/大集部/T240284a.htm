<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0284a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷17)</font> 第三門第四子攝頌之餘 <font face='Arial'>T24, p0284a</h2></font><hr>
<span class='old'>
</a><a name="0283c28" id="0283c28">後當還。即便欲取上座阿若憍陳如缽。餘人</a><a name="0283c29" id="0283c29">報言。具壽。此是尊者缽。汝不應將復更取餘</span><a name="0284a01" id="0284a01">尊者馬勝賢善等缽。苾芻問曰。汝無缽耶。答</a><a name="0284a02" id="0284a02">言。我無。誰先無缽度汝出家。答曰。鄔波馱耶</a><a name="0284a03" id="0284a03">鄔波難陀與我出家。苾芻譏恥除彼惡行。誰</a><a name="0284a04" id="0284a04">不與缽令他出家。苾芻白佛。佛言。不應無缽</a><a name="0284a05" id="0284a05">與他出家。作者得越法罪。凡欲與他為出家</a><a name="0284a06" id="0284a06">者。先當與辦所須六物三衣敷具缽及水羅。</a><a name="0284a07" id="0284a07">具壽鄔波離請世尊曰。知其無缽與受近圓</a><a name="0284a08" id="0284a08">成近圓不。佛言成。受眾得越法罪。時有苾芻。</a><a name="0284a09" id="0284a09">以其小缽或絕大缽。或以白缽與受近圓成</a><a name="0284a10" id="0284a10">近圓不。佛言成。受眾得越法罪</a><a name="0284a11" id="0284a11"><p>緣處同前。時有大賊偷他物時。主既覺已棄</a><a name="0284a12" id="0284a12">物逃走。往逝多林道行既困。止一樹下掌頰</a><a name="0284a13" id="0284a13">而住。時鄔波難陀於日初分。執持衣缽入城</a><a name="0284a14" id="0284a14">乞食。於路見賊。問汝何人。答曰。我是貧人。</a><a name="0284a15" id="0284a15">問言。若爾何不出家。答曰。說我情事方論出</a><a name="0284a16" id="0284a16">家。我是大賊誰當攝受。答曰世尊教法慈念</a><a name="0284a17" id="0284a17">為先。誰不悲憐共相引接汝須發意我與出</a><a name="0284a18" id="0284a18">家。善哉聖者。我今出俗。鄔波難陀即與出家</a><a name="0284a19" id="0284a19">并受圓具。報言。賢首。豈見於鹿能養鹿耶。室</a><a name="0284a20" id="0284a20">羅伐城處所寬廣。即是祖父所行之處。宜當</a><a name="0284a21" id="0284a21">乞食以自供身。聞是語已。於日初分。執持衣</a><a name="0284a22" id="0284a22">缽入城乞食。巡歷之時。彼諸俗人。咸皆憶</a><a name="0284a23" id="0284a23">識。遂相告曰。此是大賊。今得出家。復共譏</a><a name="0284a24" id="0284a24">曰。善哉。沙門釋子。知是大賊亦與出家。白日</a><a name="0284a25" id="0284a25">巡家諳知處所。夜便作賊竊取他財。苾芻</a><a name="0284a26" id="0284a26">白佛。佛作是念。度賊出家有如是過。告諸苾</a><a name="0284a27" id="0284a27">芻曰。若是大賊勿與出家。度者得越法罪。時</a><a name="0284a28" id="0284a28">有苾芻。不知是賊而不與出家。遂作難緣乖</a><a name="0284a29" id="0284a29">出離道。佛言。若知是賊不與出家。若不知者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240283c.htm'><img src='up.gif' border=0></a>
<a href='T240284b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>