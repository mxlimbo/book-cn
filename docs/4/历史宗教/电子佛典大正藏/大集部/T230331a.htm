<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0331a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷46)</font> <font face='Arial'>T23, p0331a</h2></font><hr>
<span class='old'>
</a><a name="0330c28" id="0330c28"><p>佛在舍衛國。爾時偷蘭難陀比丘尼。歲歲度</a><a name="0330c29" id="0330c29">弟子。語諸弟子言。我所入處。汝等皆隨我入。</span><a name="0331a01" id="0331a01">若我有所得者。汝亦當得。偷蘭難陀比丘尼。</a><a name="0331a02" id="0331a02">一時著衣持缽行乞食。入一家得滿缽去。次</a><a name="0331a03" id="0331a03">弟子入。又得滿缽去。第二第三亦復次入。</a><a name="0331a04" id="0331a04">居士不能復與。即閉門作是言。誰能與是諸</a><a name="0331a05" id="0331a05">不吉比丘尼食。是中有比丘尼。少欲知足行</a><a name="0331a06" id="0331a06">頭陀聞是事心不喜向佛廣說。佛以是事集</a><a name="0331a07" id="0331a07">二部漪。知而故問。汝實作是事不。答言實</a><a name="0331a08" id="0331a08">作世尊。佛以種種因緣呵責偷蘭難陀比丘</a><a name="0331a09" id="0331a09">尼。云何名比丘尼。歲歲度弟子。種種因緣呵</a><a name="0331a10" id="0331a10">已語諸比丘。以十利故。與比丘尼結戒。從今</a><a name="0331a11" id="0331a11">是戒應如是說。若比丘尼歲歲度弟子者。波</a><a name="0331a12" id="0331a12">夜提。波夜提者。燒煮覆障。若不悔過能障礙</a><a name="0331a13" id="0331a13">道。是中犯者。若比丘尼歲歲度弟子者波夜</a><a name="0331a14" id="0331a14">提。隨歲歲度隨得波夜提。不犯者。若隔歲度</a><a name="0331a15" id="0331a15">一若度二者不犯(一百二十六事竟)</a><a name="0331a16" id="0331a16"><p>比丘尼壇文</a><a name="0331a17" id="0331a17"><p>佛在舍衛國。爾時有迦毘羅女作比丘尼。名</a><a name="0331a18" id="0331a18">跋陀。有式叉摩尼。可受大戒。爾時阿難。常為</a><a name="0331a19" id="0331a19">比丘尼差十比丘眾。與受大戒。時阿難中前</a><a name="0331a20" id="0331a20">著衣持缽入舍衛城乞食。跋陀比丘尼。遙見</a><a name="0331a21" id="0331a21">阿難舍衛城乞食。往到其所。頭面禮足一面</a><a name="0331a22" id="0331a22">住。白言。大德阿難。我有式叉摩尼可受大戒。</a><a name="0331a23" id="0331a23">願差十比丘眾。阿難問言比丘尼僧。作乞屬</a><a name="0331a24" id="0331a24">和上尼羯磨未答言已作何時作耶。答言昨</a><a name="0331a25" id="0331a25">日作。阿難即默然受。跋陀比丘尼。知阿難受</a><a name="0331a26" id="0331a26">已。頭面禮足而去。阿難乞食食已到祇洹。</a><a name="0331a27" id="0331a27">持戶鉤遊行。從一房至一房。佛遙見阿難持</a><a name="0331a28" id="0331a28">戶鉤從房至房遊行。佛知故問阿難。汝何故</a><a name="0331a29" id="0331a29">持戶鉤遊行從房至房。阿難白言世尊。跋陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230330c.htm'><img src='up.gif' border=0></a>
<a href='T230331b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>