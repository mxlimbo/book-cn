<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1430 四分僧戒本 1030c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1430 四分僧戒本</font> <font face='Arial'>(卷1)</font> <font face='Arial'>T22, p1030c</h2></font><hr>
<span class='old'>
</a><br><a name="1030b28" id="1030b28">　　我今說戒經　　　亦善說毘尼</a><br><a name="1030b29" id="1030b29">　　我雖般涅槃　　　當視如世尊</span><br><a name="1030c01" id="1030c01">　　此經久住世　　　佛法得熾盛</a><br><a name="1030c02" id="1030c02">　　以是熾盛故　　　得入於涅槃</a><br><a name="1030c03" id="1030c03">　　若不持此戒　　　如所應布薩</a><br><a name="1030c04" id="1030c04">　　喻如日沒時　　　世界皆闇冥</a><br><a name="1030c05" id="1030c05">　　當護持是戒　　　如[<a href='javascript:showpic("images/072352.gif")'>犛-未+牙</a>]牛愛尾</a><br><a name="1030c06" id="1030c06">　　和合一處坐　　　如佛之所說</a><br><a name="1030c07" id="1030c07">　　我已說戒經　　　眾僧布薩竟</a><br><a name="1030c08" id="1030c08">　　我今說戒經　　　所說諸功德</a><br><a name="1030c09" id="1030c09">　　施一切眾生　　　皆共成佛道　</p></a><a name="1030c10" id="1030c10"><p class='juan'>
四分僧戒本</p>

<p><p><p><a name="1030c11" id="1030c11"></a><a name="1030c12" id="1030c12"></a><a name="1030c13" id="1030c13"><p><b>　　<A NAME="n327"></A>No. 1431 [cf. No. 1428]</b></a><a name="1030c14" id="1030c14"><p><b>　　<A NAME="n328"></A>四分尼戒本(并序)</b></a><a name="1030c15" id="1030c15"></a><a name="1030c16" id="1030c16"><p><span class='byline'>　　　　西太原寺沙門懷素集</span><br></a><a name="1030c17" id="1030c17"><p>夫戒者。迺是定慧之宏基。聖賢之妙趾。窮</a><a name="1030c18" id="1030c18">八正之道。盡七覺之源。然既樹五制之良規。</a><a name="1030c19" id="1030c19">傳須獲實。揚六和之清訓。學者知詮。竊尋流</a><a name="1030c20" id="1030c20">行。總有四本。據其理雖復同。會其文則有異。</a><a name="1030c21" id="1030c21">致使弘揚失於宗敘。修奉乖於行儀。虧鹿野</a><a name="1030c22" id="1030c22">之微言。紊龍城之要旨。故今詳撿律本。參驗</a><a name="1030c23" id="1030c23">戒心。依於正文錄之如左。庶使順菩提之沙</a><a name="1030c24" id="1030c24">業成實相之嘉謀。作六趣之舟航。為三乘之</a><a name="1030c25" id="1030c25">軌躅者也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221030b.htm'><img src='up.gif' border=0></a>
<a href='T221031a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>