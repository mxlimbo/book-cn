<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0026b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0026b</h2></font><hr>
<span class='old'>
</a><a name="0026a28" id="0026a28">我犯何波逸提。諸比丘具說上事。答言。我不</a><a name="0026a29" id="0026a29">隨僧制悔過。何以故。我親從佛聞。佛若不制</span><a name="0026b01" id="0026b01">僧不得制。若佛制已僧不得違。於是佛自出。</a><a name="0026b02" id="0026b02">語諸比丘。從今若有阿練若比丘如優波斯</a><a name="0026b03" id="0026b03">那。聽至我所。諸比丘聞已作是念。我亦當行</a><a name="0026b04" id="0026b04">此頭陀可得輒至佛所。便各修行。時諸居士</a><a name="0026b05" id="0026b05">所設房舍供養。無復人受。以是白佛。佛語諸</a><a name="0026b06" id="0026b06">比丘。今聽四眾自在見我。時波闍波提比丘</a><a name="0026b07" id="0026b07">尼。聞佛此教。便與五百比丘尼來向佛所。中</a><a name="0026b08" id="0026b08">路逢優波斯那。優波斯那眾中一比丘衣麤</a><a name="0026b09" id="0026b09">弊壞。問言。長老何故著此。答言無有餘衣。比</a><a name="0026b10" id="0026b10">丘尼便指己衣語言。能著此不。答言能。又問。</a><a name="0026b11" id="0026b11">長老所著能與我不。答言能。即便易之。前至</a><a name="0026b12" id="0026b12">佛所頭面禮足卻坐一面。佛問瞿曇彌。汝何</a><a name="0026b13" id="0026b13">故著此弊壞衣。答以上事。佛為說法遣還所</a><a name="0026b14" id="0026b14">住。佛以是事集比丘僧。問彼比丘。汝實以麤</a><a name="0026b15" id="0026b15">弊衣與比丘尼易好衣不。答言。實爾世尊。佛</a><a name="0026b16" id="0026b16">種種呵責。汝愚癡人不應多欲。諸比丘因此。</a><a name="0026b17" id="0026b17">以跋難陀事白佛。佛問跋難陀。汝實爾不。答</a><a name="0026b18" id="0026b18">言。實爾世尊。佛種種訶責已。告諸比丘。以十</a><a name="0026b19" id="0026b19">利故為諸比丘結戒。從今是戒應如是說。若</a><a name="0026b20" id="0026b20">比丘從比丘尼取衣。尼薩耆波逸提。有諸比</a><a name="0026b21" id="0026b21">丘。有親里比丘尼。多諸知識能得衣物。而諸</a><a name="0026b22" id="0026b22">比丘著麤弊衣。諸比丘尼問言。何故著此惡</a><a name="0026b23" id="0026b23">衣。答言。無有得處。語言何不就我取。答言。</a><a name="0026b24" id="0026b24">佛制不聽就比丘尼取衣。諸比丘尼言。唯親</a><a name="0026b25" id="0026b25">知可取知可與。願以白佛。諸比丘即以白佛。</a><a name="0026b26" id="0026b26">佛以是事集比丘僧。種種讚少欲知足讚戒</a><a name="0026b27" id="0026b27">讚持戒已告諸比丘。從今是戒應如是說。若</a><a name="0026b28" id="0026b28">比丘從非親里比丘尼取衣。尼薩耆波逸提。</a><a name="0026b29" id="0026b29">爾時舍衛城比丘比丘尼。共得衣施便共分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220026a.htm'><img src='up.gif' border=0></a>
<a href='T220026c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>