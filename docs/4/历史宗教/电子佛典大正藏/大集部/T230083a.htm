<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0083a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷11)</font> 明九十波夜提法之一 <font face='Arial'>T23, p0083a</h2></font><hr>
<span class='old'>
</a><a name="0082c28" id="0082c28">責。云何名比丘。與比丘尼共期同道行從一</a><a name="0082c29" id="0082c29">聚落至一聚落。佛種種因緣訶已。語諸比</span><a name="0083a01" id="0083a01">丘。以十利故。與諸比丘結戒。從今是戒應如</a><a name="0083a02" id="0083a02">是說。若比丘與比丘尼共期同道行。從一聚</a><a name="0083a03" id="0083a03">落至一聚落。波逸提。期者。若比丘作期。若</a><a name="0083a04" id="0083a04">比丘尼作期。道者。有二種。陸道水道。波逸</a><a name="0083a05" id="0083a05">提者。煮燒覆障。若不悔過。能障礙道。是中</a><a name="0083a06" id="0083a06">犯者。若比丘與比丘尼。共期陸道行。從一</a><a name="0083a07" id="0083a07">聚落至一聚落波逸提。若中道還突吉羅。</a><a name="0083a08" id="0083a08">若向空地無聚落處乃至一拘盧舍(五百弓量)波</a><a name="0083a09" id="0083a09">逸提。若中道還突吉羅。水道亦如是。佛在</a><a name="0083a10" id="0083a10">舍衛國。爾時諸比丘尼。從憍薩羅國遊行</a><a name="0083a11" id="0083a11">向舍衛國。到險道中待多伴。時有諸比丘。亦</a><a name="0083a12" id="0083a12">從憍薩羅遊行向舍衛國。諸比丘尼遙見諸</a><a name="0083a13" id="0083a13">比丘。作是念。我等共諸比丘去者。安隱得</a><a name="0083a14" id="0083a14">過。諸比丘來漸近。比丘尼問言。諸大德。欲</a><a name="0083a15" id="0083a15">何所去。諸比丘答言。向舍衛國。比丘尼言。</a><a name="0083a16" id="0083a16">我等當共諸大德去。諸比丘答言。佛結戒。</a><a name="0083a17" id="0083a17">諸比丘不得與比丘尼共期同道行。云何共</a><a name="0083a18" id="0083a18">去。諸比丘尼言。若然者大德前去。時諸比丘</a><a name="0083a19" id="0083a19">眾多。安隱得過險道。賊不敢發。諸比丘尼隨</a><a name="0083a20" id="0083a20">後緩來。賊見女人眾少。尋出奪衣悉皆裸形</a><a name="0083a21" id="0083a21">放去。諸比丘遊行。漸到舍衛國詣佛所。頭</a><a name="0083a22" id="0083a22">面禮足一面坐。諸佛常法。有客比丘來。以如</a><a name="0083a23" id="0083a23">是語勞問言諸比丘。忍不足不。安樂住。不</a><a name="0083a24" id="0083a24">乞食易。不道路不極耶。諸比丘答言。世尊。</a><a name="0083a25" id="0083a25">忍足安樂住。乞食易得道路不極。即以是事</a><a name="0083a26" id="0083a26">向佛廣說。佛以是事集比丘僧。種種因緣讚</a><a name="0083a27" id="0083a27">戒讚持戒。讚戒讚持戒已。語諸比丘。從今是</a><a name="0083a28" id="0083a28">戒應如是說。若比丘與比丘尼共期同道行。</a><a name="0083a29" id="0083a29">從一聚落至一聚落。除因緣。波逸提。因緣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230082c.htm'><img src='up.gif' border=0></a>
<a href='T230083b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>