<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0028b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷6)</font> <font face='Arial'>T24, p0028b</h2></font><hr>
<span class='old'>
</a><br><a name="0028a27" id="0028a27">　　常以慈悲心　　　晝夜為善事　</p></a><a name="0028a28" id="0028a28"><p class='juan'>
根本說一切有部毘奈耶藥事卷第六</p>
</span><a name="0028b01" id="0028b01"></a><a name="0028b02" id="0028b02"><p class='juan'>
根本說一切有部毘奈耶藥事</a><a name="0028b03" id="0028b03">卷第七</p>
</a><a name="0028b04" id="0028b04"></a><a name="0028b05" id="0028b05"><p><span class='byline'>　　　　大唐三藏義淨奉　制譯</span><br></a><a name="0028b06" id="0028b06"><p><b>　　<A NAME="n9"></A>菴羅夫人緣餘</b></a><a name="0028b07" id="0028b07"><p>爾時具壽阿難陀。從佛受咒及伽他已。即往</a><a name="0028b08" id="0028b08">廣嚴城。以腳踏門閫。咸依上法。時菴羅夫人</a><a name="0028b09" id="0028b09">聞佛遊行廣嚴城。至我菴羅林。嚴飾侍從。前</a><a name="0028b10" id="0028b10">後圍遶。乘諸珍轝。從城中出。往世尊所。禮拜</a><a name="0028b11" id="0028b11">供養。至菴羅園林。從轝而下。遙睹尊顏。頭面</a><a name="0028b12" id="0028b12">禮敬。爾時世尊與無量百千諸苾芻眾。侍衛</a><a name="0028b13" id="0028b13">而坐。為說正法。遙見菴羅夫人。告諸苾芻。汝</a><a name="0028b14" id="0028b14">等各依所修。正念而住。菴羅夫人今當至此。</a><a name="0028b15" id="0028b15">云何正念而住。先所惡業應當捨離。未生惡</a><a name="0028b16" id="0028b16">業抑令不生。先所善業。勿令忘失。勤加修</a><a name="0028b17" id="0028b17">習增長圓滿。證見智慧。作如是者名為精進。</a><a name="0028b18" id="0028b18">云何正意。行住坐臥善自觀察。支伐羅衣瓶</a><a name="0028b19" id="0028b19">缽等。如法安置。如是觀察名為正意。云何正</a><a name="0028b20" id="0028b20">定。當自觀察內身。勤修正念正意。捨離諸不</a><a name="0028b21" id="0028b21">善心。於一切眾生。復於外身。內外身。內受。</a><a name="0028b22" id="0028b22">外受。內外受。內心。外心。內外心。內法。外法。</a><a name="0028b23" id="0028b23">內外法。見法隨順。勤修精進。於一切有情。捨</a><a name="0028b24" id="0028b24">離諸惡。正念而住。今菴羅夫人欲至。教示汝</a><a name="0028b25" id="0028b25">等。應善修習。當依我教。時菴羅夫人便至佛</a><a name="0028b26" id="0028b26">所。頂禮佛足。在一面坐。爾時世尊以無量方</a><a name="0028b27" id="0028b27">便。為說妙法。示教利喜已。世尊默然而住。菴</a><a name="0028b28" id="0028b28">羅夫人從坐而起。整衣服。合掌向佛。作如是</a><a name="0028b29" id="0028b29">言。願佛世尊。明旦與諸苾芻。垂至我家。受我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240028a.htm'><img src='up.gif' border=0></a>
<a href='T240028c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>