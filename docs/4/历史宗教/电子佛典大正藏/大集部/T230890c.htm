<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0890c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷48)</font> 九十波逸底迦法 入王宮門學處第八十二之一 <font face='Arial'>T23, p0890c</h2></font><hr>
<span class='old'>
</a><a name="0890b28" id="0890b28">心。告言。勿憂宜可寬意。即遣使者喚商主來。</a><a name="0890b29" id="0890b29">師子胤至致敬王已在一面立。王告師子胤</span><a name="0890c01" id="0890c01">曰。此是王女娉汝為妻既生子息。相隨至此。</a><a name="0890c02" id="0890c02">因何非理輒為擯斥。設令有過亦可相容。時</a><a name="0890c03" id="0890c03">師子胤進啟。大王此非赤銅洲大王之女。是</a><a name="0890c04" id="0890c04">惡羅剎殘害生靈。具以海洲所經之事委悉</a><a name="0890c05" id="0890c05">陳述。我之同侶總皆食盡。唯我得存。此羅</a><a name="0890c06" id="0890c06">剎女尚不相放。飛騰大海變作美容。王熟察</a><a name="0890c07" id="0890c07">之宜須驅逐。勿令縱暴。王曰。一切女人皆</a><a name="0890c08" id="0890c08">是羅剎。何但此女獨見相嫌。必汝不愛宜當</a><a name="0890c09" id="0890c09">與我。白言大王。我聞孝竭於家忠盡於國。恐</a><a name="0890c10" id="0890c10">延大禍事在非輕。大王有心生愛念者。我不</a><a name="0890c11" id="0890c11">敢進亦不敢止。必有禍生非臣之過</a><a name="0890c12" id="0890c12"><p>爾時世尊。告諸苾芻曰。當知女人於諸男子。</a><a name="0890c13" id="0890c13">是繫縛處是沈溺處。貪染容色不信忠言不</a><a name="0890c14" id="0890c14">思其禍。汝等應知。時師子頂王心生愛著。</a><a name="0890c15" id="0890c15">即令此女進入後宮。時師子胤知王意止進</a><a name="0890c16" id="0890c16">諫無路。遂在殿前告諸輔相曰。諸君當知。王</a><a name="0890c17" id="0890c17">愛羅剎將入後宮。必延大禍知非我過。說是</a><a name="0890c18" id="0890c18">語已掩泣而出</a><a name="0890c19" id="0890c19"><p>其王後時於羅剎女深生愛念。倍異常流耽</a><a name="0890c20" id="0890c20">染荒迷不思國政。時羅剎女縱諸妖媚。總攝</a><a name="0890c21" id="0890c21">王宮令無自在。便於夜半凌虛而還。往赤銅</a><a name="0890c22" id="0890c22">洲羅剎女所。諸女見來俱生慶喜。問言商主</a><a name="0890c23" id="0890c23">今在何處。告諸女曰。姊妹汝何念彼一商主</a><a name="0890c24" id="0890c24">乎。我別汝等至贍部洲。到師子劫城師子頂</a><a name="0890c25" id="0890c25">王所。彼遂納我令入後宮。冊我為后。我縱妖</a><a name="0890c26" id="0890c26">媚使城中人皆無自在。王不理政心醉荒迷。</a><a name="0890c27" id="0890c27">汝等可共俱行詣彼城所。隨情噉食任意持</a><a name="0890c28" id="0890c28">歸。諸羅剎女聞是告已。歡喜踊躍飛騰虛空。</a><a name="0890c29" id="0890c29">即於其夜至師子劫。食噉城內所有人物。至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230890b.htm'><img src='up.gif' border=0></a>
<a href='T230891a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>