<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0461b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷61)</font> 毘尼中雜品第三 <font face='Arial'>T23, p0461b</h2></font><hr>
<span class='old'>
</a><a name="0461a28" id="0461a28">來煮炙。有諸比丘問。是何等肉。答烏肉。諸</a><a name="0461a29" id="0461a29">比丘以種種因緣。呵云。何名比丘。噉烏肉。佛</span><a name="0461b01" id="0461b01">所未聽。諸比丘種種因緣呵竟。是事白佛。佛</a><a name="0461b02" id="0461b02">言。烏肉不得噉。若噉得突吉羅罪。諸比丘問。</a><a name="0461b03" id="0461b03">是復何等肉。答小烏肉鷲肉鴻肉婆娑禿</a><a name="0461b04" id="0461b04">梟角鴟阿羅肉等。諸比丘種種因緣呵。云</a><a name="0461b05" id="0461b05">何名比丘。噉大烏肉鷲肉鴻肉婆娑禿梟角</a><a name="0461b06" id="0461b06">鴟阿羅等肉。佛所不聽。呵竟白佛。佛言。不得</a><a name="0461b07" id="0461b07">噉如是等肉。一切噉死尸鳥肉。皆不得噉。若</a><a name="0461b08" id="0461b08">噉得突吉羅罪。諸比丘食後。至阿耆羅河上</a><a name="0461b09" id="0461b09">經行。見水中漂豺來。諸比丘語一比丘。取</a><a name="0461b10" id="0461b10">此豺來。明日當食。是比丘即取。明日有煮豺</a><a name="0461b11" id="0461b11">肉者。有乞食者。諸比丘問。長者是何等肉。</a><a name="0461b12" id="0461b12">答豺肉。諸比丘種種因緣呵。云何名比丘。佛</a><a name="0461b13" id="0461b13">未聽噉。豺肉而噉。呵竟白佛。佛言。云何名比</a><a name="0461b14" id="0461b14">丘。噉豺肉。豺肉狗肉無異。從今日不得噉豺</a><a name="0461b15" id="0461b15">肉。若噉得突吉羅罪。諸人騾死棄著塹中。</a><a name="0461b16" id="0461b16">諸比丘食時著衣持缽。入舍婆提城乞食。見</a><a name="0461b17" id="0461b17">塹中有死騾。語餘比丘。持去煮。我等乞食</a><a name="0461b18" id="0461b18">還。當共噉。諸比丘問。是何等肉。答騾肉。諸</a><a name="0461b19" id="0461b19">比丘種種因緣呵。云何名比丘。佛未聽噉騾</a><a name="0461b20" id="0461b20">肉而噉。是事白佛。佛言。騾馬何異。從今日不</a><a name="0461b21" id="0461b21">得噉騾肉。若噉得突吉羅罪。諸比丘食後。入</a><a name="0461b22" id="0461b22">安陀林經行。見死獼猴。語餘比丘。持去明日</a><a name="0461b23" id="0461b23">當食。是比丘即取。明日有煮者。有行乞食者。</a><a name="0461b24" id="0461b24">諸比丘問。長老是何等肉。答獼猴肉。諸比丘</a><a name="0461b25" id="0461b25">種種因緣呵。云何名比丘。佛未聽噉獼猴肉</a><a name="0461b26" id="0461b26">而噉。是事白佛。佛言。獼猴似人肉。與人肉</a><a name="0461b27" id="0461b27">何異。若噉得突吉羅罪</a><a name="0461b28" id="0461b28"><p>毘尼雜品竟</a><a name="0461b29" id="0461b29"><p>毘尼序卷下<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230461a.htm'><img src='up.gif' border=0></a>
<a href='T230461c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>