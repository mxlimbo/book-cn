<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0078b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷11)</font> 第二分初尼律波羅夷法 <font face='Arial'>T22, p0078b</h2></font><hr>
<span class='old'>
</a><a name="0078a28" id="0078a28">尼得波羅夷不共住。比丘尼者。白四羯磨受</a><a name="0078a29" id="0078a29">具足戒。釋欲盛變心已下。如比丘觸女人身</span><a name="0078b01" id="0078b01">戒中說。爾時諸比丘尼。受男子捉手捉衣</a><a name="0078b02" id="0078b02">共期獨共行獨共住獨共語獨共一座坐身親</a><a name="0078b03" id="0078b03">近男子。以此欲染心不復樂道。或有反俗及</a><a name="0078b04" id="0078b04">作外道者。時偷羅難陀比丘尼。著新染衣摩</a><a name="0078b05" id="0078b05">拭身體畫治眉目往多人處。有諸男子捉其</a><a name="0078b06" id="0078b06">手捉其衣言。汝手柔軟好汝衣細滑好。諸長</a><a name="0078b07" id="0078b07">老比丘尼見種種呵責。以事白佛。佛以是</a><a name="0078b08" id="0078b08">事集二部漪。問諸比丘尼。汝等實作上八法</a><a name="0078b09" id="0078b09">不。答言實爾世尊。佛種種呵責已告諸比丘。</a><a name="0078b10" id="0078b10">今為諸比丘尼結戒。從今是戒應如是說。若</a><a name="0078b11" id="0078b11">比丘尼欲盛變心。受男子捉手捉衣共期獨</a><a name="0078b12" id="0078b12">共行獨共住獨共語獨共一座坐身親近男</a><a name="0078b13" id="0078b13">子。八法具者。是比丘尼得波羅夷不共住。</a><a name="0078b14" id="0078b14">捉手者。從肘已前。捉衣者。身所著衣。共期</a><a name="0078b15" id="0078b15">者。期至某處行婬法或摩觸身往到彼。獨共</a><a name="0078b16" id="0078b16">行者。獨共男子一道行。獨共住者。獨共男子</a><a name="0078b17" id="0078b17">一處住。獨共語者。獨共男子一處語。獨共一</a><a name="0078b18" id="0078b18">座坐者。獨共男子一床上坐。身親近男子者。</a><a name="0078b19" id="0078b19">共一座坐時身轉就男子。若犯捉手乃至身</a><a name="0078b20" id="0078b20">轉就男子。一一皆偷羅遮。若犯七事雖已隨</a><a name="0078b21" id="0078b21">悔。後犯一事滿八亦成波羅夷。式叉摩那沙</a><a name="0078b22" id="0078b22">彌尼突吉羅</a><a name="0078b23" id="0078b23"><p>爾時闡陀比丘數數犯罪。上床下床皆不如</a><a name="0078b24" id="0078b24">法。數數食別眾食非時入聚落不白善比丘。</a><a name="0078b25" id="0078b25">比丘僧與作不見罪羯磨。其姊比丘尼名優</a><a name="0078b26" id="0078b26">蹉。來往共語及與衣食。諸比丘尼見語言。姊</a><a name="0078b27" id="0078b27">妹。此比丘。比丘僧已和合。與作不見罪羯磨。</a><a name="0078b28" id="0078b28">諸比丘已不共住不共事不共語。汝今云何</a><a name="0078b29" id="0078b29">來往共語與其衣食。優蹉言。此是我弟。我若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220078a.htm'><img src='up.gif' border=0></a>
<a href='T220078c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>