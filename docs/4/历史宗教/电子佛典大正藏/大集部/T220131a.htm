<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0131a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷19)</font> 第三分之四自恣法 <font face='Arial'>T22, p0131a</h2></font><hr>
<span class='old'>
</a><a name="0130c28" id="0130c28">到佛所頭面禮足卻坐一面。佛慰問言。汝等</a><a name="0130c29" id="0130c29">安居和合乞食不乏道路不疲耶。答言。安居</span><a name="0131a01" id="0131a01">和合乞食不乏道路不疲。又問汝等安居云</a><a name="0131a02" id="0131a02">何和合。諸比丘即具以答。佛種種訶責。汝</a><a name="0131a03" id="0131a03">等愚癡。如怨家共住。云何而得和合安樂。我</a><a name="0131a04" id="0131a04">無數方便教汝等共住。當相誨誘轉相覺悟</a><a name="0131a05" id="0131a05">以盡道業。於今云何而行啞法。從今若復</a><a name="0131a06" id="0131a06">立不共語法得突吉羅罪</a><a name="0131a07" id="0131a07"><p>爾時六群比丘數數犯罪。諸比丘以佛教應</a><a name="0131a08" id="0131a08">相誨語。便語言。汝等數數犯罪。應自見過</a><a name="0131a09" id="0131a09">而修改悔。勿得污染梵行自貽大苦。負人信</a><a name="0131a10" id="0131a10">施空無所獲。六群比丘不自改過。反更誣謗</a><a name="0131a11" id="0131a11">長老比丘犯種種罪。彼聞已慚愧便往佛所。</a><a name="0131a12" id="0131a12">以是白佛。佛以是事集比丘僧。問六群比丘。</a><a name="0131a13" id="0131a13">汝實爾不。答言。實爾世尊。佛種種訶責已告</a><a name="0131a14" id="0131a14">諸比丘。若有比丘犯罪。應先問言。我欲誨汝。</a><a name="0131a15" id="0131a15">汝聽我不。言聽則誨。不聽則已。若不聽犯</a><a name="0131a16" id="0131a16">突吉羅罪。六群比丘後時犯罪。便逆問長老</a><a name="0131a17" id="0131a17">比丘。我欲誨汝。汝聽我不。彼作是念。佛制</a><a name="0131a18" id="0131a18">不得不聽。便答言。隨意說之。六群比丘復言。</a><a name="0131a19" id="0131a19">若隨我意當隨我說。何罪何時說何處說。彼</a><a name="0131a20" id="0131a20">聞此語便逐其後不敢遠離。以是白佛。佛復</a><a name="0131a21" id="0131a21">問六群比丘。汝實爾不。答言。實爾世尊。佛種</a><a name="0131a22" id="0131a22">種訶責已告諸比丘。若成就五法。不應問聽</a><a name="0131a23" id="0131a23">語罪。無慚愧愚癡少聞自不如法苟彰人惡。</a><a name="0131a24" id="0131a24">若有慚愧多聞智慧自如法實欲使人離惡。</a><a name="0131a25" id="0131a25">乃應問聽說罪。復有五法。不應問聽說罪。隨</a><a name="0131a26" id="0131a26">愛隨恚隨癡隨畏。不知時非時。反上應問聽</a><a name="0131a27" id="0131a27">說罪。若成就五惡法而問。不應敬聽說罪。若</a><a name="0131a28" id="0131a28">成就五善法而問。應敬聽說罪</a><a name="0131a29" id="0131a29"><p>時諸比丘作是議。如世尊所說。應問聽不應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220130c.htm'><img src='up.gif' border=0></a>
<a href='T220131b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>