<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0854a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷41)</font> 九十波逸底迦法 與減年者受近圓學處第七十二 <font face='Arial'>T23, p0854a</h2></font><hr>
<span class='old'>
</a><a name="0853c28" id="0853c28">十而有疑心。此應為作憶念計其年月實滿</a><a name="0853c29" id="0853c29">不滿。除去疑情。若未滿者。應以胎閏而為計</span><a name="0854a01" id="0854a01">之。若滿者善。若不滿者廣說如前。若人年滿</a><a name="0854a02" id="0854a02">二十作不滿想。希求具戒與受近圓。名為善</a><a name="0854a03" id="0854a03">受。若人年滿二十作年滿想。希求具戒受近</a><a name="0854a04" id="0854a04">圓。名為善受。又無犯者謂初犯人。或癡狂心</a><a name="0854a05" id="0854a05">亂痛惱所纏</a><a name="0854a06" id="0854a06"><p><b>　　<A NAME="n611"></A>壞生地學處第七十三</b></a><a name="0854a07" id="0854a07"><p>佛在室羅伐城逝多林給孤獨園。時六眾苾</a><a name="0854a08" id="0854a08">芻自手掘地或教人掘。或造堤防或損蟻封</a><a name="0854a09" id="0854a09">等。諸外道見皆共譏嫌。云何出家苾芻作諸</a><a name="0854a10" id="0854a10">俗務。掘地害命情無悲愍。少欲苾芻聞已白</a><a name="0854a11" id="0854a11">佛。佛集苾芻以種種方便讚歎持戒少欲知</a><a name="0854a12" id="0854a12">足。呵責多欲作無益事。廣說乃至我觀十利。</a><a name="0854a13" id="0854a13">為諸苾芻制其學處。應如是說</a><a name="0854a14" id="0854a14"><p>若復苾芻自手掘地若教人掘者。波逸底迦。</a><a name="0854a15" id="0854a15">若復苾芻者謂是六眾。餘義如上。自他同前。</a><a name="0854a16" id="0854a16">地者有其二種。謂生地非生地。云何生地。謂</a><a name="0854a17" id="0854a17">性是生地。或因發掘於三月中經天大雨。是</a><a name="0854a18" id="0854a18">名生地。若無雨者。經六月後方名為生。釋罪</a><a name="0854a19" id="0854a19">如上。此中犯相其事云何</a><a name="0854a20" id="0854a20"><p>攝頌曰</a><a name="0854a21" id="0854a21"><p class='lg'>　　生想舉地皮　　　釘橛并畫地</a><br><a name="0854a22" id="0854a22">　　牛糞崩河岸　　　泥牆濕性連</a><br><a name="0854a23" id="0854a23">　　畫壁青衣損　　　砂石土相和</a><br><a name="0854a24" id="0854a24">　　吉辰無淨人　　　釘杙深四指　</p></a><a name="0854a25" id="0854a25"><p>若苾芻掘損生地。得波逸底迦。若非生地者</a><a name="0854a26" id="0854a26">得惡作罪。若苾芻舉地皮時。若與地性相連</a><a name="0854a27" id="0854a27">者。波逸底迦。若不相連者得惡作罪。若苾芻</a><a name="0854a28" id="0854a28">釘橛者波逸底迦。若拔橛者得惡作罪。若苾</a><a name="0854a29" id="0854a29">芻輒畫地者得惡作罪。若輕為記數者無犯。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230853c.htm'><img src='up.gif' border=0></a>
<a href='T230854b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>