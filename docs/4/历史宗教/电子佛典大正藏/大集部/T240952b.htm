<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0952b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷2)</font> <font face='Arial'>T24, p0952b</h2></font><hr>
<span class='old'>
</a><a name="0952a28" id="0952a28"><p>比丘尼出室戶。有三事法。何等為三。一者出</a><a name="0952a29" id="0952a29">戶當低頭直出。不得舉頭四向顧望。二者當</span><a name="0952b01" id="0952b01">默聲而行。不得自縱大咳唾。三者當徐出戶。</a><a name="0952b02" id="0952b02">當自慚愧受女人身惡露不淨。欲態怨讎為</a><a name="0952b03" id="0952b03">之患厭苦。如是女人甚難。若犯斯者。非賢</a><a name="0952b04" id="0952b04">者比丘尼也</a><a name="0952b05" id="0952b05"><p>已說出入房室三十九事。如初從月至月。受</a><a name="0952b06" id="0952b06">持戒法無令有失。默然而持之。次說奉之。令</a><a name="0952b07" id="0952b07">人疾得道</a><a name="0952b08" id="0952b08"><p>賢者阿難叉手長跪。前白佛言。佛所說比丘</a><a name="0952b09" id="0952b09">尼法律亦自備足。莫不得度者。恐佛般泥洹</a><a name="0952b10" id="0952b10">後。當復有女人沙門者。便可比丘尼作師不</a><a name="0952b11" id="0952b11">也。佛語阿難。若長老比丘尼戒法具足可爾。</a><a name="0952b12" id="0952b12">雖爾當由比丘僧。若眾可得耳。一比丘不肯。</a><a name="0952b13" id="0952b13">不得作沙門也</a><a name="0952b14" id="0952b14"><p>阿難復問佛言。爾為故為故。當得比丘僧以</a><a name="0952b15" id="0952b15">成女沙門乎。佛言爾。阿難。所以者何。女人多</a><a name="0952b16" id="0952b16">欲態。但欲惑色。益畜弟子。亦不欲學問。但知</a><a name="0952b17" id="0952b17">須臾之事。是故當須比丘僧耳。阿難復問佛</a><a name="0952b18" id="0952b18">言。便當令比丘作師耶。佛言不也。當令大比</a><a name="0952b19" id="0952b19">丘尼作師。若無比丘尼者。比丘僧可。阿難復</a><a name="0952b20" id="0952b20">問佛言。願佛說女沙門幾歲應受大戒。幾歲</a><a name="0952b21" id="0952b21">應作沙彌尼師。幾歲應作沙彌尼和上。幾歲</a><a name="0952b22" id="0952b22">作小阿祇梨。幾歲應作大阿祇梨。幾歲應作</a><a name="0952b23" id="0952b23">和上也。幾歲應就檀越請食。所止處所為。</a><a name="0952b24" id="0952b24">可在塔寺中不也</a><a name="0952b25" id="0952b25"><p>佛告阿難。汝所問大深多所過度。諦聽諦聽。</a><a name="0952b26" id="0952b26">我當具為若說之。阿難言。當諦受思。是時</a><a name="0952b27" id="0952b27">阿難及諸長老比丘尼。大愛道裘曇彌。志性</a><a name="0952b28" id="0952b28">比丘尼。皆一心叉手而聽。佛告阿難已受女</a><a name="0952b29" id="0952b29">人作沙門。緣是後世。亦當有女人作沙門。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240952a.htm'><img src='up.gif' border=0></a>
<a href='T240952c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>