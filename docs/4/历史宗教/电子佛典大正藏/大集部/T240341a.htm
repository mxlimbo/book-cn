<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0341a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷28)</font> 第六門第四子攝頌大藥之餘 <font face='Arial'>T24, p0341a</h2></font><hr>
<span class='old'>
</a><a name="0340c28" id="0340c28">大臣而為婚對。興隆家族冀在其人。從是已</a><a name="0340c29" id="0340c29">後與毘舍佉。澡浴衣服飲食床座。悉皆精妙</span><a name="0341a01" id="0341a01">既豐資養。儀容倍常端嚴可愛。是時大藥行</a><a name="0341a02" id="0341a02">到本城。王及諸臣聞大藥至咸皆慶喜。既見</a><a name="0341a03" id="0341a03">王已。王問大藥。求得妻不。答言已得。王曰何</a><a name="0341a04" id="0341a04">如。答云。少女容華顏貌超絕。總明多智辯</a><a name="0341a05" id="0341a05">慧殊倫。與我為妻是當其匹。我今啟王為將</a><a name="0341a06" id="0341a06">來不。王曰。卿是大臣更無過者。所須儀禮事</a><a name="0341a07" id="0341a07">在精奇。任意莊嚴令眾歡悅。大藥承命。即</a><a name="0341a08" id="0341a08">與餘臣婆羅門居士。及諸人眾象馬車步。率</a><a name="0341a09" id="0341a09">領四兵往妙花城。至毘舍佉處共為婚媾。禮</a><a name="0341a10" id="0341a10">事既畢將還鞞提醯歡樂而住。時有北方五</a><a name="0341a11" id="0341a11">百商人。皆為販馬來至鞞提醯。於此城中有</a><a name="0341a12" id="0341a12">五百婬女。儀貌端正庠序可觀。歌舞言詞並</a><a name="0341a13" id="0341a13">皆超絕。所有商客來至此者。凡是財貨皆令</a><a name="0341a14" id="0341a14">罄盡。五百倡女就五百人各為歡戲。唯商主</a><a name="0341a15" id="0341a15">一人未被惑亂。彼倡女中最第一者。往商主</a><a name="0341a16" id="0341a16">處求為親密。彼不見許更與諸人日日來至。</a><a name="0341a17" id="0341a17">而彼商主貞確不移。更復頻來共為言笑。商</a><a name="0341a18" id="0341a18">主曰。我無邪念徒勞往返。倡女曰。若君虧志</a><a name="0341a19" id="0341a19">與我何物。答曰。與上馬五匹。若無私過。汝當</a><a name="0341a20" id="0341a20">與我五百金錢。作此契已。倍興方便來相媚</a><a name="0341a21" id="0341a21">諂。然不能使商主傾心。諸商人曰。城中第</a><a name="0341a22" id="0341a22">一不可逆情。商主報曰。我於昨夜夢與交通。</a><a name="0341a23" id="0341a23">何勞親見。諸人聞已。共報倡女。彼女即便</a><a name="0341a24" id="0341a24">將諸手力。來徵商主當副前言與馬五匹。汝</a><a name="0341a25" id="0341a25">已虧志共我行非。商主曰。汝無羞恥誣枉好</a><a name="0341a26" id="0341a26">人。便詣王家斷事官所。平章至暮勝負未分。</a><a name="0341a27" id="0341a27">明日可來更為詳審。大藥還家遲於常日。毘</a><a name="0341a28" id="0341a28">舍佉曰。來何晚耶。彼即具言。猶未平斷。婦</a><a name="0341a29" id="0341a29">曰。君等諸人明閑道理。此尚不了。豈成智乎。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240340c.htm'><img src='up.gif' border=0></a>
<a href='T240341b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>