<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0892b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷9)</font> 波逸提法之一 <font face='Arial'>T24, p0892b</h2></font><hr>
<span class='old'>
</a><a name="0892a28" id="0892a28">死。婆羅門婦大驚怖言。此沙門釋子廣有知</a><a name="0892a29" id="0892a29">識。是波斯匿王善知識。末利夫人阿闍梨。備</span><a name="0892b01" id="0892b01">當聞於此婆羅門家死。則誅我門族。今當活</a><a name="0892b02" id="0892b02">者。從意所索不逆其意。時迦留陀夷小頻申</a><a name="0892b03" id="0892b03">起。婆羅門婦見起復作是念。著釜燋飯當與</a><a name="0892b04" id="0892b04">其食。即以杓酌終不得燋飯。但得好飯。時釜</a><a name="0892b05" id="0892b05">飯流來向缽。婆羅門婦見此變化。心開意解。</a><a name="0892b06" id="0892b06">此大神人來此間者正欲度我。不來求食。即</a><a name="0892b07" id="0892b07">擎缽飯授優陀耶。優陀耶答。妹不用此飯。可</a><a name="0892b08" id="0892b08">持往施比丘僧。此婆羅門婦。於前先佛種善</a><a name="0892b09" id="0892b09">根。語迦留陀夷。共往欲持此釜飯。盡飯比丘</a><a name="0892b10" id="0892b10">僧。優陀耶言。隨意。時婆羅門婦負此釜飯詣</a><a name="0892b11" id="0892b11">祇桓。鳴揵搥集比丘僧。以飯施比丘僧。頭</a><a name="0892b12" id="0892b12">面禮迦留陀夷。在一面坐。優陀耶即為說種</a><a name="0892b13" id="0892b13">種法。破二十拘利惡。得須陀洹果。時此婦人</a><a name="0892b14" id="0892b14">已得見諦。頭面禮優陀耶。從今日始歸佛歸</a><a name="0892b15" id="0892b15">法歸比丘僧。聽為優婆夷。盡命不殺生。時此</a><a name="0892b16" id="0892b16">婦人頭面禮迦留陀夷足。便去還詣家。語婆</a><a name="0892b17" id="0892b17">羅門言。尊者迦留陀夷至此分衛。作若干變</a><a name="0892b18" id="0892b18">化。我即釜飯布施。比丘僧與我說法。得須陀</a><a name="0892b19" id="0892b19">洹道。君今及時可速往聽法。時婆羅門在先</a><a name="0892b20" id="0892b20">佛種善根。即往詣迦留陀夷所。頭面禮足在</a><a name="0892b21" id="0892b21">一面坐。迦留陀夷與說法。破二十拘利惡。得</a><a name="0892b22" id="0892b22">須陀洹果。時婆羅門得見諦。從坐起頭面禮</a><a name="0892b23" id="0892b23">足。從今日始歸佛歸法歸比丘僧。聽為優婆</a><a name="0892b24" id="0892b24">塞盡命不殺生。時優婆塞聞說法已。從坐起</a><a name="0892b25" id="0892b25">頭面禮足而去。到舍語其婦言。迦留陀夷最</a><a name="0892b26" id="0892b26">是我等善知識。斷我等生死根。閉地獄門。得</a><a name="0892b27" id="0892b27">度彼岸。所須衣被飯食病瘦醫藥。使此間</a><a name="0892b28" id="0892b28">取。時婦語婆羅門。若往請。即往頭面禮迦留</a><a name="0892b29" id="0892b29">陀夷足。在前白言。所須衣被飯食病瘦醫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240892a.htm'><img src='up.gif' border=0></a>
<a href='T240892c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>