<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0173a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0173a</h2></font><hr>
<span class='old'>
</a><a name="0172c28" id="0172c28">而說偈言</a><a name="0172c29" id="0172c29"><p class='lg'>　　雖得閻浮檀　　　百千金寶利</span><br><a name="0173a01" id="0173a01">　　不如一團泥　　　為佛起塔廟　</p></a><a name="0173a02" id="0173a02"><p>示已還復故處。佛便以四摶泥泥塔沒處。千</a><a name="0173a03" id="0173a03">二百五十比丘亦各上泥四摶。於是諸比丘</a><a name="0173a04" id="0173a04">欲於所泥處為迦葉佛起塔。佛言聽起。即便</a><a name="0173a05" id="0173a05">共起。是時於閻浮提地上最初起塔。其後諸</a><a name="0173a06" id="0173a06">比丘欲為阿羅漢諸聲聞辟支佛起塔。佛言。</a><a name="0173a07" id="0173a07">聽有四種人應起塔。如來聖弟子辟支佛轉</a><a name="0173a08" id="0173a08">輪聖王。諸比丘欲作露塔屋塔無壁塔。欲於</a><a name="0173a09" id="0173a09">內作龕像於外作欄楯。欲作承露盤。欲於</a><a name="0173a10" id="0173a10">塔前作銅鐵石木柱上作象師子種種獸形。</a><a name="0173a11" id="0173a11">欲於塔左右種樹。佛皆聽之。時諸外道亦自</a><a name="0173a12" id="0173a12">作塔種種供養。眾人見起信樂心。諸比丘作</a><a name="0173a13" id="0173a13">是念。佛若聽我等種種供養塔者。眾人亦當</a><a name="0173a14" id="0173a14">起信樂心。佛亦聽之。諸比丘便自歌舞以供</a><a name="0173a15" id="0173a15">養塔。諸白衣譏呵言。白衣歌舞。沙門釋子亦</a><a name="0173a16" id="0173a16">復如是。與我何異。諸比丘以是白佛。佛言。比</a><a name="0173a17" id="0173a17">丘不應自歌舞供養塔。聽使人為之。聽比丘</a><a name="0173a18" id="0173a18">自讚歎佛華香幡蓋供養於塔。諸比丘乞食</a><a name="0173a19" id="0173a19">時得華不敢受。諸白衣譏呵言。沙門釋子不</a><a name="0173a20" id="0173a20">堪受供養。又不欲供養塔。諸比丘以是白佛。</a><a name="0173a21" id="0173a21">佛言。聽受。不知著何處。佛言。聽作三種囊。</a><a name="0173a22" id="0173a22">花囊食囊漉水囊。有諸比丘自行採華。從一</a><a name="0173a23" id="0173a23">聚落至一聚落。出聚落外為賊所剝。諸白衣</a><a name="0173a24" id="0173a24">譏呵言。此諸沙門正似結華鬘師若華鬘弟</a><a name="0173a25" id="0173a25">子。佛言。不聽出聚落外採華。諸比丘以縵</a><a name="0173a26" id="0173a26">連花供養。白衣所呵亦如上說。佛言。不應</a><a name="0173a27" id="0173a27">以縵連但散用供養。若有萎葉其外青者。</a><a name="0173a28" id="0173a28">皆聽擿去手三捼莖華自開好。佛在舍衛城。</a><a name="0173a29" id="0173a29">爾時諸比丘養爪令長。生染著心不樂修梵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220172c.htm'><img src='up.gif' border=0></a>
<a href='T220173b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>