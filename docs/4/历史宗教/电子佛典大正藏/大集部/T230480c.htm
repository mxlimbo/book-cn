<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1437 十誦比丘尼波羅提木叉戒本 0480c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1437 十誦比丘尼波羅提木叉戒本</font> <font face='Arial'>(卷1)</font> 第六淨眾章 <font face='Arial'>T23, p0480c</h2></font><hr>
<span class='old'>
</a><a name="0480b28" id="0480b28">諍。一心一學如水乳合。得安樂住。汝當捨是</a><a name="0480b29" id="0480b29">求破僧事。諸比丘尼如是諫時。堅持是事不</span><a name="0480c01" id="0480c01">捨者。當再三諫令捨是事。再三諫時捨者善。</a><a name="0480c02" id="0480c02">不捨者是法至三。犯僧伽婆尸沙可悔過</a><a name="0480c03" id="0480c03"><p>若比丘尼。求破和合僧。有餘同意相助比丘</a><a name="0480c04" id="0480c04">尼。若一若二若多。語諸比丘尼言。汝是事</a><a name="0480c05" id="0480c05">中莫說是比丘尼。何以故。是比丘尼說法說</a><a name="0480c06" id="0480c06">律。不說非法。不說非律。是比丘尼所說。皆是</a><a name="0480c07" id="0480c07">我等所欲。是知說非不知說。是比丘尼所說。</a><a name="0480c08" id="0480c08">皆是我等所欲樂忍。諸比丘尼應如是諫是</a><a name="0480c09" id="0480c09">相助比丘尼。汝莫作是語。是比丘尼說法說</a><a name="0480c10" id="0480c10">律。不說非法不說非律。是比丘尼所說。皆是</a><a name="0480c11" id="0480c11">我等所欲。是知說非不知說。是比丘尼所說。</a><a name="0480c12" id="0480c12">皆是我等所欲樂忍。汝莫相助求破僧事。當</a><a name="0480c13" id="0480c13">助和合僧。僧和合者歡喜無諍。一心一學如</a><a name="0480c14" id="0480c14">水乳合。得安樂住。諸比丘尼如是諫時。堅持</a><a name="0480c15" id="0480c15">是事不捨者。諸比丘尼當再三諫。令捨是事</a><a name="0480c16" id="0480c16">故。再三諫時捨者善。不捨者是法至三。犯僧</a><a name="0480c17" id="0480c17">伽婆尸沙可悔過</a><a name="0480c18" id="0480c18"><p>若比丘尼。隨所依止聚落。作惡行污他家。皆</a><a name="0480c19" id="0480c19">見皆聞皆知。諸比丘尼應如是言。汝等作惡</a><a name="0480c20" id="0480c20">行污他家。皆見皆聞皆知。汝等出去。不應</a><a name="0480c21" id="0480c21">住此。是比丘尼語諸比丘尼言。諸比丘尼。隨</a><a name="0480c22" id="0480c22">愛隨瞋隨怖隨癡行。何以故。有如是同罪比</a><a name="0480c23" id="0480c23">丘尼。有驅者有不驅者。諸比丘尼語是比丘</a><a name="0480c24" id="0480c24">尼。汝莫作是語。諸比丘尼隨愛隨瞋隨怖隨</a><a name="0480c25" id="0480c25">癡行。何以故。諸比丘尼不隨愛瞋怖癡行。汝</a><a name="0480c26" id="0480c26">等作惡行污他家。皆見聞知。汝當捨是隨愛</a><a name="0480c27" id="0480c27">瞋怖癡語。汝等出去。不應住此。如是諫時</a><a name="0480c28" id="0480c28">不捨是事者。當再三諫。令捨是事故。再三</a><a name="0480c29" id="0480c29">諫時捨者善。不捨者。僧伽婆尸沙可悔過<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230480b.htm'><img src='up.gif' border=0></a>
<a href='T230481a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>