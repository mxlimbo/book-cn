<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0682b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷2)</font> 阿育王品第三集法藏 <font face='Arial'>T24, p0682b</h2></font><hr>
<span class='old'>
</a><a name="0682a28" id="0682a28">衰殄失供養利。周遍乞食都無所得。為飢</a><a name="0682a29" id="0682a29">渴所逼。託入佛法而作沙門。猶自執本法</span><a name="0682b01" id="0682b01">教化人民。此是律此是法。既不用佛法律</a><a name="0682b02" id="0682b02">威儀進止。悉不得法來入寺住。至布薩</a><a name="0682b03" id="0682b03">日來入僧中。諸善比丘不與其同。爾時目</a><a name="0682b04" id="0682b04">揵連子帝須。自念言。諍法起已不久當盛。</a><a name="0682b05" id="0682b05">我若住僧眾。諍法不滅。即以弟子付摩哂</a><a name="0682b06" id="0682b06">陀已。目揵連子帝須。入阿烋河山中隱</a><a name="0682b07" id="0682b07">靜獨住。諸外道比丘。欲以己典雜亂佛法。</a><a name="0682b08" id="0682b08">遂成垢濁。外道猶行己法。或事火者。或五</a><a name="0682b09" id="0682b09">熱炙身。或大寒入水。或破壞佛法者。是故</a><a name="0682b10" id="0682b10">諸善比丘。不與同布薩自恣及諸僧事。如</a><a name="0682b11" id="0682b11">是展轉乃至七年不得說戒。阿育王知已。</a><a name="0682b12" id="0682b12">遣一大臣。來入阿育僧伽藍。白眾僧。教</a><a name="0682b13" id="0682b13">滅鬥諍和合說戒。大臣受王敕已入寺。以</a><a name="0682b14" id="0682b14">王命白眾僧。都無應對者。臣便還更諮傍</a><a name="0682b15" id="0682b15">臣。王有敕令。眾僧滅諍而不順從。卿意云</a><a name="0682b16" id="0682b16">何。傍臣答言。我見大王往伏諸國。有不順</a><a name="0682b17" id="0682b17">從王即斬殺。此法亦應如此。傍臣語已。使</a><a name="0682b18" id="0682b18">臣往至寺中。白上座言。王有敕令。眾僧和</a><a name="0682b19" id="0682b19">合說戒。而不順從。上座答言。諸善比丘。不</a><a name="0682b20" id="0682b20">與外道比丘共布薩。非不順從。於是臣。從</a><a name="0682b21" id="0682b21">上座次第斬殺。次及王弟帝須而止。帝須見</a><a name="0682b22" id="0682b22">殺諸比丘。即自念言。此臣受取王敕。辟故</a><a name="0682b23" id="0682b23">殺諸眾僧也。問曰。帝須是誰。答曰。是王弟</a><a name="0682b24" id="0682b24">同生。爾時阿育王登位。立弟為太子。太子一</a><a name="0682b25" id="0682b25">日入林遊戲。見諸群鹿陰陽和合。太子作</a><a name="0682b26" id="0682b26">是念。此諸群鹿噉草飲水。尚復如此。豈況</a><a name="0682b27" id="0682b27">比丘在寺房舍。床褥細軟飲食適口。當無</a><a name="0682b28" id="0682b28">是事。太子遊還到王所。白王言。我向出遊。</a><a name="0682b29" id="0682b29">見諸群鹿陰陽和合。畜生噉草飲水。尚有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240682a.htm'><img src='up.gif' border=0></a>
<a href='T240682c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>