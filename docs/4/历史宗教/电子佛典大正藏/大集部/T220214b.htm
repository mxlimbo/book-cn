<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1424 彌沙塞羯磨本 0214b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1424 彌沙塞羯磨本</font> <font face='Arial'>(卷1)</font> <font face='Arial'>T22, p0214b</h2></font><hr>
<span class='old'>
</a><a name="0214a28" id="0214a28"><p>第一作法緣起(要具七緣。方成羯磨。有不具者。開制故然)</a><a name="0214a29" id="0214a29"><p>一量事如非(羯磨既稱辦事。所辦必須如法。違教虧戒聖所未聽。事類雖多大分三種。一情如受</span><a name="0214b01" id="0214b01">戒。第二非情如結界。第三二合如示處等。或言三者謂人法事也。人即受戒等。法謂自恣等。事謂結淨等。此二三</a><a name="0214b02" id="0214b02">種稱事。並如或具或單離合無准。必須約教。不違於戒無犯。如虧此限。法定不成。法等落非。亦准於此)</a><a name="0214b03" id="0214b03"><p>二法起假處(僧祇律云。非羯磨地。不得受欲行於僧事。四分律云。若作羯磨必先結界。然界有二</a><a name="0214b04" id="0214b04">種。若自然界。唯秉結界羯磨一法。自餘僧法並作法界中。若對首心念二法。則通二界)</a><a name="0214b05" id="0214b05"><p>三集僧分限(法起託處。依界集僧。界有二種。自然作法。二別謂大界戒場。據四分中有三小界。此</a><a name="0214b06" id="0214b06">律辯界或有或無。小界一種無外可集。大界戒場盡限集之。若自然界。則四分聚落蘭若道行水界。聚落有二種。可</a><a name="0214b07" id="0214b07">分不可分。若不可分別。僧祇七樹之量。計有六十三步。可分別者。十誦盡界集之。蘭若亦二。有難無難。若無難</a><a name="0214b08" id="0214b08">者。此律云。練若比丘不知己界齊幾許。佛言。自然界面去身二拘盧舍。諸部多云。一拘盧舍者。大小不定。且依雜寶</a><a name="0214b09" id="0214b09">藏經云。五里為准。若有難者如善見論。七盤陀羅。盤陀羅者。二十八肘。通計而論。五十八步四尺八寸。道行界者。</a><a name="0214b10" id="0214b10">十誦律縱廣有六百步。言水界者。此律所明船上作法。以有力人若水若沙擲所及處。此之六種並是自然。皆取</a><a name="0214b11" id="0214b11">身面所向方隅。分限之內僧須盡集。集僧方軌諸教共明。此律集僧自分四別。一三唱。時至應使沙彌守園人於高處</a><a name="0214b12" id="0214b12">唱。二打揵搥。除漆樹毒樹。以鳴木作三打鼓。除金銀。以銅鐵瓦木作。四吹螺。應吹海螺。然揵搥一種。若也無人。</a><a name="0214b13" id="0214b13">比丘打之。亦不得過三通。付法藏傳令有長打。三千威儀中具明杵下之數)</a><a name="0214b14" id="0214b14"><p>四簡眾是非(體是比丘如法清淨是作法人。餘非此限。故須簡擇。此律有一十三人。不足僧數。</a><a name="0214b15" id="0214b15">一非人。二白衣。三滅擯。四被舉。五自言。六不同見。七狂。八散亂心人。九病壞心人。十比丘尼。十一式叉摩那。十二</a><a name="0214b16" id="0214b16">沙彌。十三沙彌尼。然四分中具彰四例。一者得滿數不得呵。謂呵責等四羯磨人是。二者不得滿數應呵。謂若欲受</a><a name="0214b17" id="0214b17">大戒人。三不得滿數不得呵謂尼等四眾十三難人三舉二滅若別住若戒場若在空。若隱沒若離見聞。若所為人。此</a><a name="0214b18" id="0214b18">二十八人是人覆藏等四及覆藏竟本日治竟六夜竟。此上七人不相足數。十誦律又云。睡眠人亂語人憒鬧人入</a><a name="0214b19" id="0214b19">定人啞人聾人狂人亂心人病壞心人樹上人白衣人。十二人不成受戒足數。磨德勒伽論云。重病人邊地人癡鈍</a><a name="0214b20" id="0214b20">人。此三人不成滿眾。僧祇云若與欲人若隔障若半覆申手不相及若眾僧行作羯磨住坐臥等皆不足數。此律病人</a><a name="0214b21" id="0214b21">皆羯磨說戒。佛言。別眾如捨戒中中邊不相解等皆非足數。此上諸人並是不得滿數不得呵。四者得滿數呵。若善</a><a name="0214b22" id="0214b22">比丘同一界住。不離見聞處。乃至語謗人等是。即上諸不足數人。若以相足並不羯磨)</a><a name="0214b23" id="0214b23"><p>五和合無別(故律云。應來不來。應囑授不囑授。羯磨時得訶人不同。而強羯磨。是名別眾。即此文</a><a name="0214b24" id="0214b24">中。有三別眾及別名目和。和唯是一囑授之法。具如下列)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220214a.htm'><img src='up.gif' border=0></a>
<a href='T220214c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>