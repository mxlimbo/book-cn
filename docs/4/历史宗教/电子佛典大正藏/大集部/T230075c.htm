<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0075c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷10)</font> 明九十波夜提法之一 <font face='Arial'>T23, p0075c</h2></font><hr>
<span class='old'>
</a><a name="0075b28" id="0075b28">破教破。自燒教燒。波夜提。又比丘實種子</a><a name="0075b29" id="0075b29">中。根種子想。莖種子想。枝種子想。自落種</span><a name="0075c01" id="0075c01">子想。生中生想。自斷教斷。自破教破。自燒</a><a name="0075c02" id="0075c02">教燒。波夜提。若比丘一時燒五種子。一時</a><a name="0075c03" id="0075c03">犯五波夜提。一一燒一一波夜提。隨所燒得</a><a name="0075c04" id="0075c04">爾所波夜提。若比丘自斷樹若教斷。波夜</a><a name="0075c05" id="0075c05">提。隨所斷樹。得爾所波夜提。若比丘自斷</a><a name="0075c06" id="0075c06">草教斷。波夜提。隨所斷草。得爾所波夜提。</a><a name="0075c07" id="0075c07">生中生想。自斷教斷。波夜提。生中乾想。自</a><a name="0075c08" id="0075c08">斷教斷波夜提。生中疑為乾為生。自斷教斷</a><a name="0075c09" id="0075c09">波夜提。若乾中生想。自斷教斷突吉羅。乾中</a><a name="0075c10" id="0075c10">疑為乾為生。自斷教斷突吉羅。乾中乾想。自</a><a name="0075c11" id="0075c11">斷教斷不犯(十一事竟)</a><a name="0075c12" id="0075c12"><p>佛在王舍城。爾時陀驃比丘力士子。成就五</a><a name="0075c13" id="0075c13">法。僧羯磨作差會人。差諸比丘會時。不隨</a><a name="0075c14" id="0075c14">欲不隨瞋不隨怖不隨癡知次第。隨上下坐</a><a name="0075c15" id="0075c15">不越次。爾時彌多羅浮摩比丘。得麤惡不美</a><a name="0075c16" id="0075c16">飲食處。噉不美食時。作是念言。是陀驃比</a><a name="0075c17" id="0075c17">丘。隨欲差會。隨瞋怖癡不知次第。越次不</a><a name="0075c18" id="0075c18">隨上下坐。我等當共滅擯是人。更立差會人。</a><a name="0075c19" id="0075c19">是中有比丘。少欲知足行頭陀。聞是事心不</a><a name="0075c20" id="0075c20">喜。種種因緣呵責。云何名比丘。僧如法羯磨</a><a name="0075c21" id="0075c21">差會人。便瞋譏言。是隨欲瞋怖癡不知次</a><a name="0075c22" id="0075c22">第。越次不隨上下坐。種種因緣呵已。向佛廣</a><a name="0075c23" id="0075c23">說。佛以是事集比丘僧。知而故問彌多羅浮</a><a name="0075c24" id="0075c24">摩比丘。汝實作是事不。答言。實作世尊。佛</a><a name="0075c25" id="0075c25">以是事種種因緣呵責。云何名比丘。僧如法</a><a name="0075c26" id="0075c26">羯磨差會人。便譏瞋。佛以種種因緣呵已。語</a><a name="0075c27" id="0075c27">諸比丘。以十利故與比丘結戒。從今是戒應</a><a name="0075c28" id="0075c28">如是說。若比丘瞋譏差會人者。波夜提。波夜</a><a name="0075c29" id="0075c29">提者。煮燒覆障。若不悔過。能障礙道。是中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230075b.htm'><img src='up.gif' border=0></a>
<a href='T230076a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>