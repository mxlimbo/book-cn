<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0348b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷15)</font> 明單提九十二事法之一 <font face='Arial'>T22, p0348b</h2></font><hr>
<span class='old'>
</a><a name="0348a28" id="0348a28">非是露處。亦是夜亦是晝。是一人非眾多。是</a><a name="0348a29" id="0348a29">近非是遠。是故說</span><a name="0348b01" id="0348b01"><p>佛住舍衛城。廣說如上。爾時六群比丘。與六</a><a name="0348b02" id="0348b02">群比丘尼共道行。日冥欲到聚落在池水邊</a><a name="0348b03" id="0348b03">止息。欲求宿處。時比丘尼白六群比丘言。尊</a><a name="0348b04" id="0348b04">者住此我當入聚落覓宿處即入聚落求宿處。</a><a name="0348b05" id="0348b05">得主人唱從所安。得宿處已便出迎六群比</a><a name="0348b06" id="0348b06">丘。白言尊者。我已得住處。可共入安隱。比</a><a name="0348b07" id="0348b07">丘住已。白言。尊者我欲入村勸化明日飲食。</a><a name="0348b08" id="0348b08">到諸女人所作如是言。比丘比丘尼二眾梵</a><a name="0348b09" id="0348b09">行僧俱到。汝當辦明日食非時漿塗足油。諸</a><a name="0348b10" id="0348b10">女人聞已或有辦一人供二人供者。如是人</a><a name="0348b11" id="0348b11">人悉辦供具。飲食飽滿餘者持去。在道行時</a><a name="0348b12" id="0348b12">並共語笑調戲。為世人所嫌。汝看沙門釋子。</a><a name="0348b13" id="0348b13">皆是年少同共剃髮。似如婬女迭相調戲。是</a><a name="0348b14" id="0348b14">輩敗人何道之有。諸比丘聞已往白世尊佛</a><a name="0348b15" id="0348b15">言。呼六群比丘來。即呼來已。佛問六群比丘。</a><a name="0348b16" id="0348b16">汝實爾不。答言實爾。佛言。此是惡事。非法</a><a name="0348b17" id="0348b17">非律不如佛教。不可以是長養善法。從今已</a><a name="0348b18" id="0348b18">去。不聽與比丘尼期共道行</a><a name="0348b19" id="0348b19"><p>復次佛住舍衛城毘舍離。諸比丘夏安居訖。</a><a name="0348b20" id="0348b20">欲來禮覲世尊。諸比丘尼聞已即問比丘言。</a><a name="0348b21" id="0348b21">諸大德欲往禮覲世尊。何日當發。諸比丘即</a><a name="0348b22" id="0348b22">語去日。女人長情計日即先往道次住。待諸</a><a name="0348b23" id="0348b23">比丘。諸比丘見已問言。姊妹欲何所至。答言。</a><a name="0348b24" id="0348b24">欲往祇洹禮覲世尊。諸比丘聞已恐畏犯戒</a><a name="0348b25" id="0348b25">故。即疾疾捨去。諸比丘尼中有年少者。即</a><a name="0348b26" id="0348b26">褰衣隨後疾行而逐。諸尼中有羸老者。行不</a><a name="0348b27" id="0348b27">及伴為賊所剝。諸比丘尼以上因緣白大愛</a><a name="0348b28" id="0348b28">道。大愛道即往世尊所頭面禮足卻住一面。</a><a name="0348b29" id="0348b29">以上因緣具白世尊。乃至諸比丘不將接諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220348a.htm'><img src='up.gif' border=0></a>
<a href='T220348c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>