<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0315c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷23)</font> 第三門第四子攝頌之餘 <font face='Arial'>T24, p0315c</h2></font><hr>
<span class='old'>
</a><a name="0315b28" id="0315b28">臣唱歌曰</a><a name="0315b29" id="0315b29"><p class='lg'>　　共乘賢善象　　　和彈妙音曲</span><br><a name="0315c01" id="0315c01">　　天授與春花　　　手舞同歸去</a><br><a name="0315c02" id="0315c02">　　王自為商主　　　得還憍閃毘</a><br><a name="0315c03" id="0315c03">　　畢我忠臣願　　　長歌且為樂　</p></a><a name="0315c04" id="0315c04"><p>出光去後失其時節不入宮中。猛光王報增</a><a name="0315c05" id="0315c05">養曰。何故移時天授不入。增養遂覓知其已</a><a name="0315c06" id="0315c06">走。白王曰。其出光王乘賢善象。并將天授逃</a><a name="0315c07" id="0315c07">走出城。王聞驚怒告曰。汝可急乘葦山大</a><a name="0315c08" id="0315c08">象趁彼惡人將來見我即乘大象隨路而去。</a><a name="0315c09" id="0315c09">大象奔馳相望欲及。瑜健那即於樹枝取其</a><a name="0315c10" id="0315c10">象糞棄地而去。大象遂嗅不肯前行逡巡之</a><a name="0315c11" id="0315c11">間母象遂遠。經多踰繕那復還趁及。瑜健那</a><a name="0315c12" id="0315c12">取象尿瓨擲之于地。大象復嗅更得前行。至</a><a name="0315c13" id="0315c13">自邊疆情離憂怖。其時增養作如是念。此是</a><a name="0315c14" id="0315c14">他界宜可迴還。或此大象亦被將去。既不遂</a><a name="0315c15" id="0315c15">意失望而歸。至本城已。王問之曰。有何消</a><a name="0315c16" id="0315c16">息。答曰。已走至國無可追尋。王便掌頰憂愁</a><a name="0315c17" id="0315c17">而住</a><a name="0315c18" id="0315c18"><p>爾時出光王既還本國死而復存。遂即請命</a><a name="0315c19" id="0315c19">沙門婆羅門商人貴勝親族知識貧窶無依。</a><a name="0315c20" id="0315c20">遠近星奔皆至王所。廣行檀捨為大設會。與</a><a name="0315c21" id="0315c21">天授夫人隨意歡樂。後於樓上共天授戲曰。</a><a name="0315c22" id="0315c22">我行誑術將得汝來。夫人曰。我父亦行誑術</a><a name="0315c23" id="0315c23">囚禁王身。僅得存命。王曰。我若不將汝父來</a><a name="0315c24" id="0315c24">至憍閃毘國為織師者。我即不名為出光王</a><a name="0315c25" id="0315c25">也。彼懷瞋忿默爾而住</a><a name="0315c26" id="0315c26"><p>時出光王語瑜健那曰。卿頗能得解我憂耶。</a><a name="0315c27" id="0315c27">答曰。欲何所作。王曰。當以長繩繫猛光頸。牽</a><a name="0315c28" id="0315c28">來至此令學織工。答曰。將賢善象天授隨來</a><a name="0315c29" id="0315c29">安隱歸還。豈非憂解如王所說。我更思量未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240315b.htm'><img src='up.gif' border=0></a>
<a href='T240316a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>