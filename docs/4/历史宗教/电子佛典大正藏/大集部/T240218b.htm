<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0218b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷3)</font> 火生長者之餘 <font face='Arial'>T24, p0218b</h2></font><hr>
<span class='old'>
</a><a name="0218a28" id="0218a28">語。聖者頭上無髮腋下毛長。何處得有容儀</a><a name="0218a29" id="0218a29">端正。彼便默然苾芻白佛。佛言苾芻不應照</span><a name="0218b01" id="0218b01">鏡。若照面者得越法罪。如佛所說不應照鏡。</a><a name="0218b02" id="0218b02">即便照水同前譏笑。佛言亦復不應臨水照</a><a name="0218b03" id="0218b03">面。苾芻觀蟲水時。自見其面便生悔心。佛</a><a name="0218b04" id="0218b04">言觀水見面此非是犯。勿起疑心。若為觀瘡。</a><a name="0218b05" id="0218b05">或窺昔時老少形狀者。覽鏡無咎</a><a name="0218b06" id="0218b06"><p>緣處同前。六眾乞食。見他俗家有莊飾具。便</a><a name="0218b07" id="0218b07">用彼梳整理頭髮。相語好不。俗人見時同前</a><a name="0218b08" id="0218b08">譏笑。彼便默然以緣白佛。佛言苾芻不應梳</a><a name="0218b09" id="0218b09">頭。若作得越法罪。苾芻復更用刷。還同前</a><a name="0218b10" id="0218b10">過。佛言用得越法罪。苾芻梳刷一時俱用。佛</a><a name="0218b11" id="0218b11">言得罪同前</a><a name="0218b12" id="0218b12"><p>緣處同前。時給孤獨長者。側布黃金。買逝</a><a name="0218b13" id="0218b13">多林。奉佛僧已。令剃髮人往入寺中為眾剃</a><a name="0218b14" id="0218b14">髮。其人既至。六眾問曰。汝能剪剃留頂髮</a><a name="0218b15" id="0218b15">不。答曰是我工巧。即令剪剃語言大作。又</a><a name="0218b16" id="0218b16">云更除一分。如是更除二三四五乃至八分。</a><a name="0218b17" id="0218b17">報云癡人汝元不解可總淨剃放汝歸家。日</a><a name="0218b18" id="0218b18">暮言歸長者見問。汝剃幾人髮來。報言無</a><a name="0218b19" id="0218b19">暇多剃。鄔波難陀令作頂髻。廣說乃至日暮</a><a name="0218b20" id="0218b20">言歸。長者聞已情起譏嫌。苾芻白佛。佛言苾</a><a name="0218b21" id="0218b21">芻不應頂上持髻。若有持者得越法罪</a><a name="0218b22" id="0218b22"><p>緣處同前。時具壽牛臥在憍閃毘國。住水林</a><a name="0218b23" id="0218b23">山出光王園內豬坎窟中。後於異時其出光</a><a name="0218b24" id="0218b24">王。於春陽月林木皆茂。鵝雁鴛鴦鸚鵡舍</a><a name="0218b25" id="0218b25">利孔雀諸鳥。在處哀鳴遍諸林苑。時出光王</a><a name="0218b26" id="0218b26">命掌園人曰。汝今可於水林山處。周遍芳園</a><a name="0218b27" id="0218b27">皆可修治。除眾瓦礫多安淨水置守衛人。我</a><a name="0218b28" id="0218b28">欲暫往園中遊戲。彼人敬諾一依王教。既修</a><a name="0218b29" id="0218b29">營已還白王知。如所教敕我皆營訖。唯願知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240218a.htm'><img src='up.gif' border=0></a>
<a href='T240218c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>