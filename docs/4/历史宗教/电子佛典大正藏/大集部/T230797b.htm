<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0797b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0797b</h2></font><hr>
<span class='old'>
</a><a name="0797a28" id="0797a28">路默然無對。時彼愚路苾芻得勝果已。諸外</a><a name="0797a29" id="0797a29">道輩共起譏嫌。沙門喬答摩自云。我證甚深</span><a name="0797b01" id="0797b01">妙法。難知難悟非思量者之所能測。大聰智</a><a name="0797b02" id="0797b02">人方能解了者。斯誠妄說。何以故。今此愚路</a><a name="0797b03" id="0797b03">至愚極愚至鈍極鈍。尚能證入。何甚深耶。世</a><a name="0797b04" id="0797b04">尊知已作如是念。我此弟子德若妙高。云何</a><a name="0797b05" id="0797b05">諸人皆起嫌謗。今者宜應顯揚其德。爾時世</a><a name="0797b06" id="0797b06">尊告阿難陀曰。汝今往敕愚路令教授苾芻尼。</a><a name="0797b07" id="0797b07">時阿難陀奉佛教已。詣愚路所。告言具壽。大</a><a name="0797b08" id="0797b08">師有命。令具壽教授苾芻尼。愚路聞已便作</a><a name="0797b09" id="0797b09">是念。何意世尊捨諸耆宿大德苾芻。令我教</a><a name="0797b10" id="0797b10">授苾芻尼眾。意欲令我自彰勝德。今我宜應</a><a name="0797b11" id="0797b11">滿大師意。時有苾芻尼來入寺中請教授師。</a><a name="0797b12" id="0797b12">問授事苾芻曰。聖者。誰為我等作教授師。報</a><a name="0797b13" id="0797b13">言具壽愚路。彼尼聞已自相告曰。仁可觀諸</a><a name="0797b14" id="0797b14">大德輕蔑女人。此之苾芻於三月中不持一頌。</a><a name="0797b15" id="0797b15">云何欲遣教授諸尼。然彼諸尼有閑三藏辯</a><a name="0797b16" id="0797b16">才無礙。是大法師。如何令彼來相教授。我等</a><a name="0797b17" id="0797b17">試當就禮其足。至已致敬。白云何遮利耶存</a><a name="0797b18" id="0797b18">念。王園寺苾芻尼眾畔睇逝多林苾芻僧足。</a><a name="0797b19" id="0797b19">奉問大德少病少惱。起居輕利安樂行不。今</a><a name="0797b20" id="0797b20">令我等請教授師。愚路答曰。奧箄迦(譯為方便此語意道</a><a name="0797b21" id="0797b21">汝所陳者皆是趣涅槃之方便若譯為好或云爾者雖不異舊便乖方便之理為此時存本字耳)彼尼聞</a><a name="0797b22" id="0797b22">已自相告曰。此亦解道奧箄迦。即辭而去至</a><a name="0797b23" id="0797b23">尼寺中。諸尼問曰。姊妹誰當欲來教授我等。</a><a name="0797b24" id="0797b24">報言是聖者愚路。時十二眾苾芻尼。聞斯說</a><a name="0797b25" id="0797b25">已共相告曰。仁等觀諸大德輕蔑女人。彼苾</a><a name="0797b26" id="0797b26">芻於三月中不持一頌。云何欲遣教授諸尼。</a><a name="0797b27" id="0797b27">廣說如上。遂相告曰。姊妹。我等六人當敷師</a><a name="0797b28" id="0797b28">子座高十二肘。六人當往室羅伐城。於諸聚</a><a name="0797b29" id="0797b29">落衢路之所。遍相告令諸人當知。明日王園<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230797a.htm'><img src='up.gif' border=0></a>
<a href='T230797c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>