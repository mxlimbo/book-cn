<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0790a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷16)</font> 舍利弗品 <font face='Arial'>T24, p0790a</h2></font><hr>
<span class='old'>
</a><a name="0789c28" id="0789c28">若和上應斫頭。羯磨師應截舌。餘臨壇人</a><a name="0789c29" id="0789c29">應打肋折。時王得須陀洹道。聞諸臣語已。</span><a name="0790a01" id="0790a01">往至佛所白佛言。自今以後願莫度王</a><a name="0790a02" id="0790a02">人。未來世王。若不信三寶者。諸比丘若度</a><a name="0790a03" id="0790a03">王人。便依法治罪。若王人大臣人。下至食</a><a name="0790a04" id="0790a04">王俸祿者。皆是王人。若父食王祿兒不食</a><a name="0790a05" id="0790a05">王祿。父不得出家。兒得出家。若食祿有期</a><a name="0790a06" id="0790a06">限未盡。不得出家。食祿盡然後得出家。若</a><a name="0790a07" id="0790a07">必欲出家。轉祿與兄弟兒子。後得出家。若</a><a name="0790a08" id="0790a08">食祿白王。王聽亦得出家。賊者。抄劫竊盜</a><a name="0790a09" id="0790a09">斷道殺人知姓字。不得度出家。若圖國賊。</a><a name="0790a10" id="0790a10">若捨惡心欲出家。得度出家。為國除患。</a><a name="0790a11" id="0790a11">王聞出家亦大歡喜。若捨惡業降出投王。</a><a name="0790a12" id="0790a12">王許得度出家。不得度患鞭杖瘡人。若瘡</a><a name="0790a13" id="0790a13">差得度。若犯罪人以鐵烙為字。不得度出</a><a name="0790a14" id="0790a14">家。若治護得差得出家。負債者。若自負債。</a><a name="0790a15" id="0790a15">若祖負債。若父負債。若兒負債。若債由己。</a><a name="0790a16" id="0790a16">不得出家。有人為償債。得出家。奴者。</a><a name="0790a17" id="0790a17">有四種奴。一者家生。二者買得。三者破得。</a><a name="0790a18" id="0790a18">四者自成奴。自成奴者。為衣食故自求</a><a name="0790a19" id="0790a19">為奴。是名自成奴。若奴主放奴出家。語諸</a><a name="0790a20" id="0790a20">比丘言。奴有道心者放。若無道心還復</a><a name="0790a21" id="0790a21">為奴。若如是語者。不得度出家。時有一居</a><a name="0790a22" id="0790a22">士家。有疫病起。初殺蠅蜈蚣百足。次殺雞</a><a name="0790a23" id="0790a23">豬。次殺牛羊。次及婢奴。後及好人。此疫</a><a name="0790a24" id="0790a24">病起時。不得從戶中出。應破壁出直去。</a><a name="0790a25" id="0790a25">不得反顧。若反顧即死。若不即死。至他方</a><a name="0790a26" id="0790a26">亦死。時父子三人破壁得出。直去不反顧。</a><a name="0790a27" id="0790a27">是故得活。既至他方。貧窮不能自立。往</a><a name="0790a28" id="0790a28">至比丘所求欲出家。比丘即度為出家。得</a><a name="0790a29" id="0790a29">出家已。將二兒乞食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240789c.htm'><img src='up.gif' border=0></a>
<a href='T240790b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>