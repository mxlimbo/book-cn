<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1484 梵網經 1001b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1484 梵網經</font> <font face='Arial'>(卷1)</font> <font face='Arial'>T24, p1001b</h2></font><hr>
<span class='old'>
</a><a name="1001a28" id="1001a28">非凡非佛故。佛界凡界一一。是名為世諦。</a><a name="1001a29" id="1001a29">其智道觀。無一無二。玄道定品。所謂說佛</span><a name="1001b01" id="1001b01">心行初覺定因。信覺思覺靜覺上覺念覺慧</a><a name="1001b02" id="1001b02">覺觀覺猗覺樂覺捨覺。是品品方便道。心心</a><a name="1001b03" id="1001b03">入定果。是人住定中。焰焰見法行空。若起</a><a name="1001b04" id="1001b04">念定。入生心定生愛。順道道法化生。名</a><a name="1001b05" id="1001b05">法樂忍住忍證忍寂滅忍。故諸佛於入光光</a><a name="1001b06" id="1001b06">華三昧中。現無量佛以手摩頂一音說法。</a><a name="1001b07" id="1001b07">百千起發而不出定。住定味樂定。著定</a><a name="1001b08" id="1001b08">貪定。一劫千劫中住定。見佛蓮花座說</a><a name="1001b09" id="1001b09">百法門。是人供養聽法。一劫住定。時諸佛</a><a name="1001b10" id="1001b10">光中摩頂。發起定品出相進相去向相故。</a><a name="1001b11" id="1001b11">不沒不退不墮不住。頂三昧法上樂忍。永</a><a name="1001b12" id="1001b12">盡無餘。即入一切佛土修行無量功德品。</a><a name="1001b13" id="1001b13">行行皆光明。入善權方便。化教一切眾生</a><a name="1001b14" id="1001b14">能使得見佛體性常樂我淨。是人生住是</a><a name="1001b15" id="1001b15">地中行化法門漸漸深妙華觀智入體性中</a><a name="1001b16" id="1001b16">道。一切法門品滿足。猶如金剛。上日月道品</a><a name="1001b17" id="1001b17">已明斯義</a><a name="1001b18" id="1001b18"><p>若佛子。菩提薩埵慧照體性地。法有十種力</a><a name="1001b19" id="1001b19">生品。起一切功德行。以一慧方便知善惡</a><a name="1001b20" id="1001b20">二業別行。處力品。善作惡作業智力品。一切</a><a name="1001b21" id="1001b21">欲求願六道生生果欲力品。六道性分別不</a><a name="1001b22" id="1001b22">同性力品。一切善惡根一一不同根力品。邪</a><a name="1001b23" id="1001b23">定正定不定是名定力品。一切因果乘是因</a><a name="1001b24" id="1001b24">乘是果至果處乘因道是道力品。五眼</a><a name="1001b25" id="1001b25">知一切法見一切受生故天眼力品。百劫</a><a name="1001b26" id="1001b26">事一一知宿世力品。於一切生煩惱滅一切</a><a name="1001b27" id="1001b27">受無明滅解脫力品。是十力品智。知自修因</a><a name="1001b28" id="1001b28">果。亦知一切眾生因果分別。而身心口別用。</a><a name="1001b29" id="1001b29">以淨國土為惡國土。以惡國土為妙樂土。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241001a.htm'><img src='up.gif' border=0></a>
<a href='T241001c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>