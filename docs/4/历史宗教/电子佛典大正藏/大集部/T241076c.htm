<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清淨毘尼方廣經 1076c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清淨毘尼方廣經</font> <font face='Arial'>(卷1)</font> <font face='Arial'>T24, p1076c</h2></font><hr>
<span class='old'>
</a><a name="1076b28" id="1076b28">虛妄。故名無二。天子言。文殊師利。云何如來</a><a name="1076b29" id="1076b29">說第一義諦。文殊師利言。天子。無有能說第</span><a name="1076c01" id="1076c01">一義諦者。何以故。是無言說無能說者。說</a><a name="1076c02" id="1076c02">是法時。五百比丘不受諸法漏盡心得解脫。</a><a name="1076c03" id="1076c03">二百天子逮得法忍。爾時寂調伏音天子問</a><a name="1076c04" id="1076c04">文殊師利。第一義諦甚為難解。文殊師利言。</a><a name="1076c05" id="1076c05">如是如是。天子。第一義諦實為難解。不正修</a><a name="1076c06" id="1076c06">行者實為難解。天子問言。文殊師利。云何</a><a name="1076c07" id="1076c07">菩薩名正修行。文殊師利言。若不說言。知</a><a name="1076c08" id="1076c08">是斷是修是證是。何以故。若有相者。是貪</a><a name="1076c09" id="1076c09">是著是戲論。若有說言。是應知應斷應修應</a><a name="1076c10" id="1076c10">證。是不名為正修行也。天子問言。文殊師利。</a><a name="1076c11" id="1076c11">云何菩薩正修行也。天子。如如等法界等五</a><a name="1076c12" id="1076c12">逆等。如法界等諸見亦等。如凡夫法等。學法</a><a name="1076c13" id="1076c13">亦等。無學法等。如聲聞法等。緣覺法等。菩</a><a name="1076c14" id="1076c14">薩法等。佛法亦等。如生死法等。涅槃法等。煩</a><a name="1076c15" id="1076c15">惱亦等。諍訟亦等。天子問言。文殊師利。云何</a><a name="1076c16" id="1076c16">諍訟等煩惱亦等。文殊師利言。空故等。無</a><a name="1076c17" id="1076c17">相故等。無願故等。何以故。空無分異故。天</a><a name="1076c18" id="1076c18">子。如寶器空泥器空。其中空界等無有異。無</a><a name="1076c19" id="1076c19">有種種以無二故。如是天子。如煩惱空及諍</a><a name="1076c20" id="1076c20">訟空。無有別異等無有二。天子言。文殊師利。</a><a name="1076c21" id="1076c21">菩薩頗修於聖諦不。文殊師利言。天子。若其</a><a name="1076c22" id="1076c22">菩薩不修聖諦。云何能為聲聞說法。又復天</a><a name="1076c23" id="1076c23">子。菩薩修聖諦有觀。聲聞修聖諦無觀。菩</a><a name="1076c24" id="1076c24">薩修聖諦有閑。聲聞修聖諦無閑。菩薩修聖</a><a name="1076c25" id="1076c25">諦有緣。聲聞修聖諦無緣。菩薩修聖諦。而</a><a name="1076c26" id="1076c26">正觀之不證實際。菩薩修聖諦有善方便。不</a><a name="1076c27" id="1076c27">背生死向於涅槃。菩薩修聖諦觀一切佛法。</a><a name="1076c28" id="1076c28">天子。譬如有人捨大伴主。獨一無侶欲過曠</a><a name="1076c29" id="1076c29">路。心甚驚怖不敢復還。如是天子聲聞亦爾。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241076b.htm'><img src='up.gif' border=0></a>
<a href='T241077a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>