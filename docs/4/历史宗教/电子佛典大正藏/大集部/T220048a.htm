<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0048a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷7)</font> 初分之五墮初 <font face='Arial'>T22, p0048a</h2></font><hr>
<span class='old'>
</a><a name="0047c28" id="0047c28">披。路人見之。無不撫掌大笑。共相語言。此比</a><a name="0047c29" id="0047c29">丘尼乃能如是巧繡作所欲像自著衣上。彼</span><a name="0048a01" id="0048a01">比丘尼甚大羞恥。即還所住。波闍波提比丘</a><a name="0048a02" id="0048a02">尼卷疊此衣。持到佛所舒以白佛。唯願世尊</a><a name="0048a03" id="0048a03">視此所作。佛為瞿曇彌說種種法已遣還所</a><a name="0048a04" id="0048a04">住。以此事集比丘僧。問優陀夷。汝實爾不。答</a><a name="0048a05" id="0048a05">言。實爾世尊。佛種種呵責。汝愚癡人。云何作</a><a name="0048a06" id="0048a06">此污辱人衣。呵已告諸比丘。今為諸比丘結</a><a name="0048a07" id="0048a07">戒。從今是戒應如是說。若比丘為比丘尼作</a><a name="0048a08" id="0048a08">衣波逸提。有諸比丘。有親里比丘尼。衣服</a><a name="0048a09" id="0048a09">敗壞乞得衣段。而不知作。諸比丘作是念。若</a><a name="0048a10" id="0048a10">世尊聽我與親里比丘尼作衣者。當無此苦。</a><a name="0048a11" id="0048a11">以是白佛。佛以是事集比丘僧。告諸比丘。今</a><a name="0048a12" id="0048a12">聽諸比丘為親里比丘尼作衣。從今是戒應</a><a name="0048a13" id="0048a13">如是說。若比丘與非親里比丘尼作衣波逸</a><a name="0048a14" id="0048a14">提。比丘為非親里比丘尼取衣時突吉羅。割</a><a name="0048a15" id="0048a15">截時染時皆波逸提。縫時鍼鍼波逸提。餘如</a><a name="0048a16" id="0048a16">與衣中說(二十七竟)</a><a name="0048a17" id="0048a17"><p>佛在舍衛城。爾時諸比丘於摩竭提國。與諸</a><a name="0048a18" id="0048a18">比丘尼人間慢行。或一比丘與一比丘尼俱。</a><a name="0048a19" id="0048a19">乃至眾多。或渡深水或上高阪。更相見形生</a><a name="0048a20" id="0048a20">染著心。不復樂修梵行。遂至反俗或作外道。</a><a name="0048a21" id="0048a21">諸白衣見便譏呵言。此輩沙門如人將婦及</a><a name="0048a22" id="0048a22">婬女行。種種譏呵如上獨屏處坐中說。諸長</a><a name="0048a23" id="0048a23">老比丘聞。種種呵責。以是白佛。佛以是事集</a><a name="0048a24" id="0048a24">比丘僧。問諸比丘。汝實爾不。答言。實爾世</a><a name="0048a25" id="0048a25">尊。佛種種呵責已告諸比丘。今為諸比丘結</a><a name="0048a26" id="0048a26">戒。從今是戒應如是說。若比丘與比丘尼共</a><a name="0048a27" id="0048a27">道行波逸提。有諸比丘與眾多伴共道行。見</a><a name="0048a28" id="0048a28">諸比丘尼亦行此路。便作是念。我等將無犯</a><a name="0048a29" id="0048a29">波逸提。以是白佛。佛以是事集比丘僧。告諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220047c.htm'><img src='up.gif' border=0></a>
<a href='T220048b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>