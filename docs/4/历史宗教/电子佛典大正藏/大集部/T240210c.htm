<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0210c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷1)</font> <font face='Arial'>T24, p0210c</h2></font><hr>
<span class='old'>
</a><a name="0210b27" id="0210b27">致疑惑</a><a name="0210b28" id="0210b28"><p class='juan'>
根本說一切有部毘奈耶雜事卷第一</p>
</span><a name="0210c01" id="0210c01"></a><a name="0210c02" id="0210c02"></a><a name="0210c03" id="0210c03"><p class='juan'>
根本說一切有部毘奈耶雜事</a><a name="0210c04" id="0210c04">卷第二</p>
</a><a name="0210c05" id="0210c05"></a><a name="0210c06" id="0210c06"><p><span class='byline'>　　　　三藏法師義淨奉　制譯</span><br></a><a name="0210c07" id="0210c07"><p><b>　　<A NAME="n51"></A>第一門第二子攝頌之餘論火生長者因緣</b></a><a name="0210c08" id="0210c08"><p>佛在王舍城竹林園。時此城中有一長者。名</a><a name="0210c09" id="0210c09">曰善賢。多有貲財受用豐足。於露形外道深</a><a name="0210c10" id="0210c10">生信敬。娶妻未久即便有娠。爾時世尊於日</a><a name="0210c11" id="0210c11">初分。執持衣缽入王舍城。次第乞食至善賢</a><a name="0210c12" id="0210c12">長者宅。時彼長者遙見世尊。遂將其婦詣世</a><a name="0210c13" id="0210c13">尊處。請世尊曰。薄伽梵。我婦有娠。為男為</a><a name="0210c14" id="0210c14">女。佛言長者必當是男。光隆家族。諸天妙相</a><a name="0210c15" id="0210c15">皆具足有。於我法中出家修行。斷盡諸惑得</a><a name="0210c16" id="0210c16">阿羅漢果。長者聞記。即以清淨上妙餅食。</a><a name="0210c17" id="0210c17">盛滿佛缽持奉世尊。佛言願爾無病。從舍而</a><a name="0210c18" id="0210c18">出。去此不遠有露形外道。遙見世尊便作是</a><a name="0210c19" id="0210c19">念。我唯有此常施食家。亦被沙門喬答摩之</a><a name="0210c20" id="0210c20">所誘攝。我今試往問彼因緣。何所授記。既至</a><a name="0210c21" id="0210c21">門所問言長者。沙門喬答摩曾來此不。答言</a><a name="0210c22" id="0210c22">已來。我所說耶。聖者我婦懷妊。問其所誕。彼</a><a name="0210c23" id="0210c23">記生男。光隆家族。人天妙相皆具足有。於我</a><a name="0210c24" id="0210c24">法中出家修行。斷盡諸惑得阿羅漢果。時彼</a><a name="0210c25" id="0210c25">外道善明曆數。即便觀察計算陰陽。如佛所</a><a name="0210c26" id="0210c26">言更無有異。便作是念。我若隨順讚實事者。</a><a name="0210c27" id="0210c27">長者於彼倍生尊敬。我今宜可掩實說虛。作</a><a name="0210c28" id="0210c28">是念已。即便反掌。翻鳴其面。長者見已。問</a><a name="0210c29" id="0210c29">言聖者。反掌鳴面何所為耶。報言長者。沙門<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240210b.htm'><img src='up.gif' border=0></a>
<a href='T240211a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>