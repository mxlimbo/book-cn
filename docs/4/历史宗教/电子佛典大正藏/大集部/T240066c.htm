<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0066c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷14)</font> 尾施縛多羅緣 <font face='Arial'>T24, p0066c</h2></font><hr>
<span class='old'>
</a><a name="0066b28" id="0066b28"><p>爾時菩薩施此兒女。作是言已。于時大地。六</a><a name="0066b29" id="0066b29">種震動。為地動故。於山林中。所有修寂之人。</span><a name="0066c01" id="0066c01">皆生驚愕。互相謂言。今此地動。有何因緣。時</a><a name="0066c02" id="0066c02">有仙人。是婆悉吒種族。善能占相。告諸仙</a><a name="0066c03" id="0066c03">曰</a><a name="0066c04" id="0066c04"><p class='lg'>　　林中小兒食果水　　　見令眾人心喜悅</a><br><a name="0066c05" id="0066c05">　　在苦海中求出離　　　菩薩捨子大地動　</p></a><a name="0066c06" id="0066c06"><p>爾時二子。知父施與婆羅門已。悲咽泣淚。禮</a><a name="0066c07" id="0066c07">父雙足。合掌白言</a><a name="0066c08" id="0066c08"><p class='lg'>　　我等不見母　　　今將施與彼</a><br><a name="0066c09" id="0066c09">　　願暫別慈母　　　隨父施他將　</p></a><a name="0066c10" id="0066c10"><p>爾時菩薩為愛念故。流淚滿目。抱兒女頸。以</a><a name="0066c11" id="0066c11">頌告言</a><a name="0066c12" id="0066c12"><p class='lg'>　　我心於汝甚憐愛　　　不是無慈堅固心</a><br><a name="0066c13" id="0066c13">　　當為利益於人天　　　捨施汝等善喜見</a><br><a name="0066c14" id="0066c14">　　我為無上菩提故　　　求證涅槃安樂處</a><br><a name="0066c15" id="0066c15">　　為拔苦海諸有情　　　願救當離輪迴苦　</p></a><a name="0066c16" id="0066c16"><p>是時二子。知父決定施已。作悲噎聲。合掌白</a><a name="0066c17" id="0066c17">言。父今決定捨施與他。阿孃來至。唯願白言。</a><a name="0066c18" id="0066c18">於父母處。並乞懺摩我等幼小。愚癡無識。多</a><a name="0066c19" id="0066c19">有愆犯。或時出語。不順恭敬。斯多過失。願見</a><a name="0066c20" id="0066c20">容恕。語已禮足。右遶三匝。逐彼漸行。思父所</a><a name="0066c21" id="0066c21">言。頻見迴顧</a><a name="0066c22" id="0066c22"><p>爾時菩薩思戀兒子。出言慈愛。迴入草室。即</a><a name="0066c23" id="0066c23">發無上菩提大願。又子出時。三千大千世界。</a><a name="0066c24" id="0066c24">六種震動。空中諸天。皆發大聲。說伽他曰</a><a name="0066c25" id="0066c25"><p class='lg'>　　大士要心施　　　決成無上事</a><br><a name="0066c26" id="0066c26">　　施男并捨女　　　堅心無退屈　</p></a><a name="0066c27" id="0066c27"><p>爾時諸天說是語已。其母持根果欲歸。又見</a><a name="0066c28" id="0066c28">地動。更加匆速。時有一天。變作母師子。守捉</a><a name="0066c29" id="0066c29">要路。不令得過。恐障菩薩利益之事。為一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240066b.htm'><img src='up.gif' border=0></a>
<a href='T240067a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>