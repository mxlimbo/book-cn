<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0248b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷34)</font> <font face='Arial'>T23, p0248b</h2></font><hr>
<span class='old'>
</a><a name="0248a27" id="0248a27">者應是中宿。問客比丘。汝何處宿。有洗腳處</a><a name="0248a28" id="0248a28">宿者。答言洗腳處宿。講堂中者。答言講堂中</span><a name="0248b01" id="0248b01">宿。乃至門屋下者。答言門屋中宿。諸比丘以</a><a name="0248b02" id="0248b02">是事白佛。佛言。應立知敷臥具人。知敷臥具</a><a name="0248b03" id="0248b03">人。應隨上座次第與。應作是言。此是上座房</a><a name="0248b04" id="0248b04">舍臥具次第住</a><a name="0248b05" id="0248b05"><p>佛在迦尸國。與大比丘眾一處安居。諸居士</a><a name="0248b06" id="0248b06">見佛及僧眾。故共相約令。今日汝辦種種飲</a><a name="0248b07" id="0248b07">食。明日次某。如是展轉種種飲食。相食故</a><a name="0248b08" id="0248b08">作食。十五日食。三十日食。立如是制已。有早</a><a name="0248b09" id="0248b09">辦者。有晚辦者。有近者有遠者。有美者有不</a><a name="0248b10" id="0248b10">美者。是中無知食比丘約敕令至某家。有早</a><a name="0248b11" id="0248b11">辦者。有晚辦者。有近者。是食美好。爾時六</a><a name="0248b12" id="0248b12">群比丘數數從是處取。居士問言。汝等何以</a><a name="0248b13" id="0248b13">數來。諸大長老何故不來。答言。無知食人約</a><a name="0248b14" id="0248b14">敕我等。汝舍近早辦飲食美好。是故我等數</a><a name="0248b15" id="0248b15">來。居士言。我等施食為諸長老。不但為汝等。</a><a name="0248b16" id="0248b16">何故數來。諸比丘不知云何。是事白佛。佛言。</a><a name="0248b17" id="0248b17">應立知食人。立知食人法者。一心和合僧應</a><a name="0248b18" id="0248b18">問言。誰能為僧作知食人。是中若有一比丘</a><a name="0248b19" id="0248b19">言我能。若有五法。不應立作知食人。何等為</a><a name="0248b20" id="0248b20">五。隨愛隨瞋隨怖隨癡不知得不得。若成</a><a name="0248b21" id="0248b21">就五法。應立作知食人。何等五。不隨愛不</a><a name="0248b22" id="0248b22">隨瞋不隨怖不隨癡知得不得。即時一比丘</a><a name="0248b23" id="0248b23">應僧中唱言。大德僧聽。比丘某甲。能為眾僧</a><a name="0248b24" id="0248b24">作差食人。若僧時到僧忍聽。某甲比丘作差</a><a name="0248b25" id="0248b25">食人。是名白。如是白二羯磨。僧立某甲比丘</a><a name="0248b26" id="0248b26">作差食人竟。僧忍默然故。是事如是持。差食</a><a name="0248b27" id="0248b27">人法者。應次第差。若汝某甲至某家。所差</a><a name="0248b28" id="0248b28">比丘。有早得者。有晚得者。近得者遠得者。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230248a.htm'><img src='up.gif' border=0></a>
<a href='T230248c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>