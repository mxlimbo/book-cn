<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0228a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷5)</font> 第一門第六子攝頌之餘 <font face='Arial'>T24, p0228a</h2></font><hr>
<span class='old'>
</a><a name="0227c28" id="0227c28">苾芻牛主。身形羸瘦憔瘁異常。時阿難陀以</a><a name="0227c29" id="0227c29">緣具白。佛言。若宿業報生二喉者。食出之</span><a name="0228a01" id="0228a01">時應可再三棄之於外。次淨嗽口隨意咽之。</a><a name="0228a02" id="0228a02">此成無犯。有諸苾芻既飽食已。喉中卻出便</a><a name="0228a03" id="0228a03">生疑念。我將不犯非時食耶。佛言。若有斯</a><a name="0228a04" id="0228a04">類應淨嗽口。此成無犯。時牛主苾芻既出家</a><a name="0228a05" id="0228a05">已。多諸俗旅共生嫌賤。作如是語。沙門釋子</a><a name="0228a06" id="0228a06">共行非法。令牛主等可惡形相而為出家。時</a><a name="0228a07" id="0228a07">諸苾芻以緣白佛。佛作是念。我之聖弟子德</a><a name="0228a08" id="0228a08">若妙高山。遂令眾人共生嫌賤。由是緣故牛</a><a name="0228a09" id="0228a09">主苾芻。不於中國而為安處</a><a name="0228a10" id="0228a10"><p>爾時世尊告牛主曰。汝從今已往勿住中國。</a><a name="0228a11" id="0228a11">應在邊方。聞佛敕已白佛言。如是世尊即出</a><a name="0228a12" id="0228a12">逝多林。便往世利沙宮安隱而住。佛告諸</a><a name="0228a13" id="0228a13">苾芻我弟子中。住邊方者牛主為最</a><a name="0228a14" id="0228a14"><p>時諸苾芻咸皆有疑。請世尊曰。具壽牛主曾</a><a name="0228a15" id="0228a15">作何業由彼業力。雖處人中作牛形狀。於佛</a><a name="0228a16" id="0228a16">法中出家修行得阿羅漢果。佛告諸苾芻。牛</a><a name="0228a17" id="0228a17">主苾芻。先所作業增長成熟。還須自受廣如</a><a name="0228a18" id="0228a18">上說。汝等應聽乃往古昔。此賢劫中人壽二</a><a name="0228a19" id="0228a19">萬歲時。有迦攝波佛出現於世。十號具足。</a><a name="0228a20" id="0228a20">牛主曾於彼佛法中出家修道。其親教師是</a><a name="0228a21" id="0228a21">阿羅漢為眾上首。年既朽老其形羸瘠不能</a><a name="0228a22" id="0228a22">自食。于時牛主常與其師。收歛缽器既淨</a><a name="0228a23" id="0228a23">洗已。共餘苾芻一處習誦。後於異時。由師</a><a name="0228a24" id="0228a24">食緩洗缽稍遲。彼同誦人問言。何故今來</a><a name="0228a25" id="0228a25">傷晚。答言。具壽。我鄔波馱耶久方食了。更</a><a name="0228a26" id="0228a26">於他日弟子食了。自洗器訖至本師處。見食</a><a name="0228a27" id="0228a27">未了便起瞋心。告其師曰。何故遲食猶如老</a><a name="0228a28" id="0228a28">牛。師作是念。此既盛瞋。我若言者更令忿</a><a name="0228a29" id="0228a29">發。候其瞋定方可告知。彼瞋息已告言。具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240227c.htm'><img src='up.gif' border=0></a>
<a href='T240228b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>