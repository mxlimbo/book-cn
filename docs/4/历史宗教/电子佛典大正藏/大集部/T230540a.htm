<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0540a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷6)</font> 九十事初戒 <font face='Arial'>T23, p0540a</h2></font><hr>
<span class='old'>
</a><a name="0539c28" id="0539c28">語他言見。若不見謂見。語他言不見。若見</a><a name="0539c29" id="0539c29">已疑。為見不見。語他言不見。若不見疑。為</span><a name="0540a01" id="0540a01">見不見。語他言見。以是心想故。皆波逸提。</a><a name="0540a02" id="0540a02">聞覺知亦如是。一切隨心想說無犯。見聞覺</a><a name="0540a03" id="0540a03">知。以眼為見。以耳為聞。鼻舌身為覺。意根為</a><a name="0540a04" id="0540a04">知。以三根性利力用偏多。各分為名。三根性</a><a name="0540a05" id="0540a05">鈍。力用處少。總名為覺。復次三根能遠取境</a><a name="0540a06" id="0540a06">界各分為名。三根近取境界。故合為名。若</a><a name="0540a07" id="0540a07">使妄語。若書信妄語。盡突吉羅。若先無心</a><a name="0540a08" id="0540a08">妄語。誤亂失口妄語。盡突吉羅。若說法義論。</a><a name="0540a09" id="0540a09">若傳人語。若凡說一切是非。莫自攝為是。常</a><a name="0540a10" id="0540a10">令推寄有本。則無過也。若狂心亂心病壞心</a><a name="0540a11" id="0540a11">無犯。或有妄語不兩舌者。如旋風土鬼來至</a><a name="0540a12" id="0540a12">我所。自言持戒清淨婬欲不起。如自稱過人</a><a name="0540a13" id="0540a13">法。前人不聞不受。重偷蘭。若欲以無根法</a><a name="0540a14" id="0540a14">謗他。先向同意說。某甲比丘犯如是罪。與</a><a name="0540a15" id="0540a15">我相助。重偷蘭。如破僧相助僧殘。未滿者偷</a><a name="0540a16" id="0540a16">蘭</a><a name="0540a17" id="0540a17"><p><b>　　<A NAME="n286"></A>九十事第二</b></a><a name="0540a18" id="0540a18"><p>此是共戒。比丘尼俱波逸提。三眾突吉羅。</a><a name="0540a19" id="0540a19">說本生因緣者。一以證輕毀過罪故。二息誹</a><a name="0540a20" id="0540a20">謗故。若不說本生。外道當言。瞿曇沙門無宿</a><a name="0540a21" id="0540a21">命通。三以成十二部經故。此是本生也。佛用</a><a name="0540a22" id="0540a22">願智以知過去。問曰。願智宿命智有何差別。</a><a name="0540a23" id="0540a23">答曰。宿命智知過去。願智知三世。宿命智</a><a name="0540a24" id="0540a24">知有漏。願智二俱兼知。宿命智知自身過</a><a name="0540a25" id="0540a25">去。願智自他兼知。宿命智一身二身次第</a><a name="0540a26" id="0540a26">得知。願智一念超知百劫。古時畜生所以</a><a name="0540a27" id="0540a27">能語。今時畜生所以不語。謂劫初時先有</a><a name="0540a28" id="0540a28">人天未有三惡。初有三惡。盡從人天中來。以</a><a name="0540a29" id="0540a29">宿習近故。是以能語。今時畜生。多從三惡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230539c.htm'><img src='up.gif' border=0></a>
<a href='T230540b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>