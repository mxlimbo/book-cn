<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0253b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷3)</font> 盜戒之一 <font face='Arial'>T22, p0253b</h2></font><hr>
<span class='old'>
</a><a name="0253a28" id="0253a28">道出家人物。是名不應稅。若賣買者應輸</a><a name="0253a29" id="0253a29">稅。是名稅分齊。若比丘盜心觸此稅分齊物。</span><a name="0253b01" id="0253b01">得越比尼罪。乃至滿者波羅夷。若一比丘盜</a><a name="0253b02" id="0253b02">心觸時藥。得越比尼罪。動彼物得偷蘭罪。離</a><a name="0253b03" id="0253b03">本處滿者波羅夷。若二若三乃至眾多比丘。</a><a name="0253b04" id="0253b04">盜心觸時藥。得越比尼罪。乃至滿者波羅夷。</a><a name="0253b05" id="0253b05">若比丘遣一比丘盜心觸時藥。得越比尼罪。</a><a name="0253b06" id="0253b06">乃至滿者波羅夷。若遣二遣三乃至遣眾多</a><a name="0253b07" id="0253b07">比丘。盜心觸時藥。得越比尼罪。乃至滿者波</a><a name="0253b08" id="0253b08">羅夷。若受遣比丘復遣一比丘。如是第二第</a><a name="0253b09" id="0253b09">三乃至眾多比丘。盜心觸時藥。得越比尼罪。</a><a name="0253b10" id="0253b10">動時得偷蘭罪。離本處滿者波羅夷。如是夜</a><a name="0253b11" id="0253b11">分七日終身。乃至淨不淨亦如是。比丘有五</a><a name="0253b12" id="0253b12">法具足不與取。滿者波羅夷。何等為五。所</a><a name="0253b13" id="0253b13">謂滿足。有主。知有主生盜心。離本處。復有五</a><a name="0253b14" id="0253b14">法具足不與取。滿者波羅夷。何等五。於彼物</a><a name="0253b15" id="0253b15">不與想。非己想。有主想。不同意想。不暫用</a><a name="0253b16" id="0253b16">想。有五法具足不犯波羅夷何等五。與想。</a><a name="0253b17" id="0253b17">自己想。無主想。同意想。暫用想。是名五比丘</a><a name="0253b18" id="0253b18">不與取非波羅夷。若比丘不與取。至東方南</a><a name="0253b19" id="0253b19">西北方虛空所住處。皆波羅夷。若比丘不與</a><a name="0253b20" id="0253b20">取。若遣奴若作人。若知識若試作。若未曾作</a><a name="0253b21" id="0253b21">而作若無知無羞淨想皆犯。不犯者。若狂心</a><a name="0253b22" id="0253b22">亂無罪。是故說。若比丘於聚落空地不與取。</a><a name="0253b23" id="0253b23">隨盜物王或捉或殺或縛或驅出。言咄男子。</a><a name="0253b24" id="0253b24">汝賊耶汝癡耶。比丘如是不與取者波羅夷。</a><a name="0253b25" id="0253b25">不應共住</a><a name="0253b26" id="0253b26"><p>世尊於王舍城。成佛六年冬分第二半月十</a><a name="0253b27" id="0253b27">日。東向坐食後兩人半影為瓦。師子長老</a><a name="0253b28" id="0253b28">達膩伽。因瓶沙王及糞掃衣。比丘制此戒。</a><a name="0253b29" id="0253b29">已制當隨順行。是名隨順法(盜戒竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220253a.htm'><img src='up.gif' border=0></a>
<a href='T220253c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>