<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0263b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷5)</font> 明僧殘戒之一 <font face='Arial'>T22, p0263b</h2></font><hr>
<span class='old'>
</a><a name="0263a28" id="0263a28">解脫。以一切夢皆不真實。是故舍利弗。諸修</a><a name="0263a29" id="0263a29">梵行者於我法中得盡苦際。佛告諸比丘。依</span><a name="0263b01" id="0263b01">止舍衛城比丘皆悉令集。以十利故。為諸比</a><a name="0263b02" id="0263b02">丘制戒。乃至已聞者當重聞。若比丘故出</a><a name="0263b03" id="0263b03">精。除夢中僧伽婆尸沙罪。故者。心調方</a><a name="0263b04" id="0263b04">便也。出精者。出不淨也。除夢中者。世尊說</a><a name="0263b05" id="0263b05">夢中失精無罪。僧伽婆尸沙者。僧伽謂四波</a><a name="0263b06" id="0263b06">羅夷。婆尸沙者。是罪。有餘應羯磨治故。說</a><a name="0263b07" id="0263b07">僧伽婆尸沙。復次是罪僧中發露悔過。亦</a><a name="0263b08" id="0263b08">名僧伽婆尸沙。夢者有五種。何等五。一者實</a><a name="0263b09" id="0263b09">夢。二者不實夢。三者不明了夢。四者夢中夢。</a><a name="0263b10" id="0263b10">五者先想而後夢。是為五。何者實夢。所謂如</a><a name="0263b11" id="0263b11">來為菩薩時。見五種夢如實不異。是名實夢。</a><a name="0263b12" id="0263b12">不實夢者。若人見夢覺不實。是名不實夢。</a><a name="0263b13" id="0263b13">不明了夢者。如其夢不記前後中間。是謂不</a><a name="0263b14" id="0263b14">明了夢。夢中夢者如見夢即於夢中為人說</a><a name="0263b15" id="0263b15">夢。是名夢中夢。先想而後夢者。如晝所作</a><a name="0263b16" id="0263b16">想夜便輒夢。是名先想後夢。有五事因緣起</a><a name="0263b17" id="0263b17">於婬欲。眼見色染著愛樂。生婬欲想。如眼</a><a name="0263b18" id="0263b18">見色染著者。耳鼻舌身亦如是先與女人情</a><a name="0263b19" id="0263b19">相娛樂。後續憶念即生婬欲心。是名五種因</a><a name="0263b20" id="0263b20">緣起婬欲。身生起有五事因緣。欲心起。大行</a><a name="0263b21" id="0263b21">起。小行起。風患起。若非人觸起。是為五事因</a><a name="0263b22" id="0263b22">緣起。弄出精有三事。有欲心故弄出。弄出</a><a name="0263b23" id="0263b23">者。為取精故為樂故。若自念言。久來不通脫</a><a name="0263b24" id="0263b24">生諸患。欲令通故。若戲故。若自試故。若未曾</a><a name="0263b25" id="0263b25">故。或自弄出。若使人弄出。是為弄出精者。</a><a name="0263b26" id="0263b26">若酥色油色乳色酪色。若青黃赤白。如是</a><a name="0263b27" id="0263b27">種種色。若一一色出者。僧伽婆尸沙。欲心</a><a name="0263b28" id="0263b28">起身生有出想。而不弄不出。是為心悔過。</a><a name="0263b29" id="0263b29">若欲心起身生有出想故。弄而不出得偷蘭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220263a.htm'><img src='up.gif' border=0></a>
<a href='T220263c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>