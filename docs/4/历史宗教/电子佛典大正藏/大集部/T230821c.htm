<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0821c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷36)</font> 九十波逸底迦法 足食學處第三十四 <font face='Arial'>T23, p0821c</h2></font><hr>
<span class='old'>
</a><a name="0821b28" id="0821b28">更食者得越法罪。如世尊說五種嚼食不名</a><a name="0821b29" id="0821b29">足食。五種噉食名足食者。時諸苾芻所受得</span><a name="0821c01" id="0821c01">食纔食少許。有緣起已。即謂成足更不敢食。</a><a name="0821c02" id="0821c02">身皆瘦損。世尊見已知而故問阿難陀曰。我</a><a name="0821c03" id="0821c03">說五種嚼食不成足食。五種噉食方是足食。</a><a name="0821c04" id="0821c04">皆令飽食。何意苾芻身形瘦損。阿難陀白佛</a><a name="0821c05" id="0821c05">言。如佛所說五種嚼食不名足食。五種噉食</a><a name="0821c06" id="0821c06">是足食者。時諸苾芻所受得食纔食少許。有</a><a name="0821c07" id="0821c07">緣起已。即謂成足更不敢食。由是因緣身形</a><a name="0821c08" id="0821c08">損瘦。佛告阿難陀。有五因緣方成足食。復有</a><a name="0821c09" id="0821c09">五緣不成足食。云何五緣成足食一知是食。</a><a name="0821c10" id="0821c10">二知有授食人。三知受得而食。四知遮食。五</a><a name="0821c11" id="0821c11">知捨威儀。云何知食。謂知是五嚼食五噉食。</a><a name="0821c12" id="0821c12">云何知有授食人。謂知女男半擇迦等。云何</a><a name="0821c13" id="0821c13">知受得而食。謂二五食從他受得而食。云何</a><a name="0821c14" id="0821c14">知遮食。謂遮二五食云何知捨威儀。謂於此</a><a name="0821c15" id="0821c15">坐捨之而起。具此五緣名為足食。云何五種</a><a name="0821c16" id="0821c16">不名足食。謂知非是食。知無授人。知受得未</a><a name="0821c17" id="0821c17">食。知不遮食。知未離座。是名五種不足食。復</a><a name="0821c18" id="0821c18">有五種足食。云何為五。一是清淨食。二少有</a><a name="0821c19" id="0821c19">不淨食相雜。三非惡觸食。四少有惡觸食相</a><a name="0821c20" id="0821c20">雜。五捨其本座。是名五種足食。復有五種不</a><a name="0821c21" id="0821c21">名足食。云何為五。一是不清淨食。二多有不</a><a name="0821c22" id="0821c22">淨食相雜。三惡觸食。四多有惡觸食相雜。五</a><a name="0821c23" id="0821c23">未離本座。是謂五種不名足食。復有五種足</a><a name="0821c24" id="0821c24">食。云何為五。謂見行食者與食之時。苾芻</a><a name="0821c25" id="0821c25">報云。我不須。或云去。或云休。或云已足食。</a><a name="0821c26" id="0821c26">或云已了。斯五皆是決斷不取無餘之言。作</a><a name="0821c27" id="0821c27">此語時即名足食。復有五種不足食。云何為</a><a name="0821c28" id="0821c28">五。謂見行食者與食之時。苾芻報云。我且未</a><a name="0821c29" id="0821c29">須。或云且去。或云且休或云且待食。或云且<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230821b.htm'><img src='up.gif' border=0></a>
<a href='T230822a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>