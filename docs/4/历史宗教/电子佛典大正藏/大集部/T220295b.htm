<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0295b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷8)</font> 明三十尼薩耆波夜提法之初 <font face='Arial'>T22, p0295b</h2></font><hr>
<span class='old'>
</a><a name="0295a28" id="0295a28">毘尼阿毘曇。陰界入觀十二因緣。彼應語言。</a><a name="0295a29" id="0295a29">汝後僧作羯磨法事時。不作障礙者。當共</span><a name="0295b01" id="0295b01">汝同應。語一切比丘盡來。若不來者。一切盡</a><a name="0295b02" id="0295b02">出界去。若來若出界去。已當作羯磨。羯磨</a><a name="0295b03" id="0295b03">者。應作是說。大德僧聽。從今叢林精舍仙人</a><a name="0295b04" id="0295b04">聚落精舍。是中內界外界內外界中間界。若</a><a name="0295b05" id="0295b05">僧時到。僧是叢林精舍仙人聚落精舍。是中</a><a name="0295b06" id="0295b06">共作一布薩界。如是白大德僧聽。是叢林精</a><a name="0295b07" id="0295b07">舍仙人聚落精舍。是內界外界內外界中間</a><a name="0295b08" id="0295b08">界。僧今共作一布薩界。諸大德忍。從叢林精</a><a name="0295b09" id="0295b09">舍仙人聚落精舍。是二界共作一布薩界者</a><a name="0295b10" id="0295b10">默然。若不忍便說。僧已忍。磨頭羅叢林精</a><a name="0295b11" id="0295b11">舍。仙人聚落精舍。是二界共作一布薩界竟</a><a name="0295b12" id="0295b12">僧忍默然故。是事如是持。若中間無河水</a><a name="0295b13" id="0295b13">者。應一處作羯磨。中有河水者。應三處作羯</a><a name="0295b14" id="0295b14">磨。一摩頭羅精舍。二水中。三仙人聚落精</a><a name="0295b15" id="0295b15">舍。若河水中有洲者。應五處作羯磨。一摩頭</a><a name="0295b16" id="0295b16">羅精舍。二水中。三洲上。四水中。五仙人聚</a><a name="0295b17" id="0295b17">落。如陸地道兩邊。各二十五肘。水中亦爾。一</a><a name="0295b18" id="0295b18">時夏水漲。比丘受欲來應羯磨。為水所漂出</a><a name="0295b19" id="0295b19">界去。殆死得出。白諸比丘。我向持欲來為水</a><a name="0295b20" id="0295b20">所漂。殆死得出。今可廣結界不。諸比丘言</a><a name="0295b21" id="0295b21">得。汝去上下水三由旬作識。若樹若石若</a><a name="0295b22" id="0295b22">堆。如是等作識來。說羯磨者。應作是言。大</a><a name="0295b23" id="0295b23">德僧聽。從磨頭羅精舍至仙人聚落精舍。從</a><a name="0295b24" id="0295b24">分齊以來內界外界內外界中間界。上下水</a><a name="0295b25" id="0295b25">中。若僧時到。僧從摩頭羅精舍至仙人聚落</a><a name="0295b26" id="0295b26">精舍。河水上下從分齊已來。作一羯磨布薩</a><a name="0295b27" id="0295b27">界。如是白。白一羯磨。乃至僧忍默然故。是事</a><a name="0295b28" id="0295b28">如是持。復有一時持欲來赴羯磨。就船欲</a><a name="0295b29" id="0295b29">渡。船師挽船上流。然後當渡。語比丘言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220295a.htm'><img src='up.gif' border=0></a>
<a href='T220295c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>