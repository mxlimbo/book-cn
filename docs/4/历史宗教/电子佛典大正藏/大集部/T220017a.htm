<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0017a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷3)</font> 第一分之二僧殘法 <font face='Arial'>T22, p0017a</h2></font><hr>
<span class='old'>
</a><a name="0016c28" id="0016c28">之法。便種種語之。晝應爾夜應爾。田商貨殖</a><a name="0016c29" id="0016c29">驅役之法。悉以語之。阿那律言。若營家如</span><a name="0017a01" id="0017a01">此乃得成立。我乃不能一日為之。願兄住家</a><a name="0017a02" id="0017a02">我當修道。釋摩男言。諸佛世尊。父母不聽不</a><a name="0017a03" id="0017a03">得為道。汝今自可啟白於母。阿那律即便往</a><a name="0017a04" id="0017a04">啟。我欲於佛法出家學道。母言。我唯有汝兄</a><a name="0017a05" id="0017a05">弟二人。愛念情重如何生離。汝家大富快修</a><a name="0017a06" id="0017a06">功德。何須出家奪吾此意。苦請至三。母乃答</a><a name="0017a07" id="0017a07">言。若跋提王出家者我亦聽汝。時跋提王。</a><a name="0017a08" id="0017a08">與阿那律阿難難提調達婆婆金鞞盧</a><a name="0017a09" id="0017a09">等甚相愛重。若有所為誓不相違。於是阿那</a><a name="0017a10" id="0017a10">律。往白跋提王言。今有微願。願必見從王</a><a name="0017a11" id="0017a11">言。吾等本要誓不相違。若相違者頭破七分。</a><a name="0017a12" id="0017a12">但令卿願必可從耳。阿那律即以母言白王。</a><a name="0017a13" id="0017a13">王言。如卿此願我未能從。所以者何。我願作</a><a name="0017a14" id="0017a14">王今日始果。親族富貴無有外憂。何能捨此</a><a name="0017a15" id="0017a15">出家學道。阿那律言。若王出家吾願乃果。貪</a><a name="0017a16" id="0017a16">著寵榮吾則永淪。願王三思不違先誓。王言。</a><a name="0017a17" id="0017a17">當從汝願。寬我七年。然後共汝出家學道。阿</a><a name="0017a18" id="0017a18">那律言。卻後七年佛不必在。又我危脆性命</a><a name="0017a19" id="0017a19">難保。王今云何以此為期。王復言。七年若遠</a><a name="0017a20" id="0017a20">六年可乎。答亦如上五四三二至于一年。</a><a name="0017a21" id="0017a21">七月至于一月。七日至于一日。皆亦如是。王</a><a name="0017a22" id="0017a22">言。我等長者如何便得率爾而去。當設方便</a><a name="0017a23" id="0017a23">嚴駕出遊因此微行乃可得耳。汝今便可語</a><a name="0017a24" id="0017a24">阿難陀等令知此意。阿那律即宣語五人。五</a><a name="0017a25" id="0017a25">人欣然莫逆於心。即便竟夜嚴四種兵。極世</a><a name="0017a26" id="0017a26">儀飾晨朝出遊。盡遊觀已。密將剃頭人優波</a><a name="0017a27" id="0017a27">離。捨諸儐從至隱僻處。寶衣與之。令其剃</a><a name="0017a28" id="0017a28">髮變服而去。去未久優波離作是念。諸釋豪</a><a name="0017a29" id="0017a29">強。若知剃諸人髮。必當殺我。如此貴族尚能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220016c.htm'><img src='up.gif' border=0></a>
<a href='T220017b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>