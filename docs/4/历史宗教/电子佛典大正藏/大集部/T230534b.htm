<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0534b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷5)</font> 第十五結新作尼師檀因緣 <font face='Arial'>T23, p0534b</h2></font><hr>
<span class='old'>
</a><a name="0534a28" id="0534a28">佛自知時不須外緣。佛自房住者。佛以行無</a><a name="0534a29" id="0534a29">益故不行。又云。佛所以住者有五因緣。一</span><a name="0534b01" id="0534b01">以入靜室。二為諸天說法。三為病比丘。四為</a><a name="0534b02" id="0534b02">結戒故。五為看諸房舍臥具故。從房至房者。</a><a name="0534b03" id="0534b03">為欲令諸比丘生畏敬故。比丘行後佛自觀</a><a name="0534b04" id="0534b04">諸房舍。後諸比丘必自肅慎。不敢令諸房舍</a><a name="0534b05" id="0534b05">中有諸非法。又欲斷諸比丘非法談論。佛自</a><a name="0534b06" id="0534b06">入房舍。終不敢有非法言者。又欲斷諸賊盜</a><a name="0534b07" id="0534b07">人故。佛自行房。設有惡人不起賊心。上座</a><a name="0534b08" id="0534b08">說法者。所以食竟與檀越說法者。一為消信</a><a name="0534b09" id="0534b09">施故。二為報恩故。三為說法令歡喜清淨善</a><a name="0534b10" id="0534b10">根成就故。四在家人應行財施出家人應行</a><a name="0534b11" id="0534b11">法施故。爾時有居士。請佛及僧明日舍食。佛</a><a name="0534b12" id="0534b12">在世時。飲食衣服及餘供養。常受一人分。</a><a name="0534b13" id="0534b13">佛滅度後。三寶分中但取一分。問曰。佛在世</a><a name="0534b14" id="0534b14">時何以但取一人分。滅度後取三寶一分。答</a><a name="0534b15" id="0534b15">曰。佛在世時供養色身。是故但取一人分。</a><a name="0534b16" id="0534b16">佛滅度後供養法身。以佛法身功德勝於僧</a><a name="0534b17" id="0534b17">寶。是以於三分中取一分也。佛若在世時。</a><a name="0534b18" id="0534b18">若施主言供養佛。則色身受用。若言供養佛</a><a name="0534b19" id="0534b19">寶。則色身不得受用。應著抓塔髮塔中。施</a><a name="0534b20" id="0534b20">心供養法身。法身長在故。凡為施法。應令</a><a name="0534b21" id="0534b21">心定口定。施福既深又易分別。若施佛者定</a><a name="0534b22" id="0534b22">言與佛。若施法者應好分別。若施法寶口必</a><a name="0534b23" id="0534b23">令定。若施經書口亦令定。若施說法誦讀經</a><a name="0534b24" id="0534b24">人。口亦使定。若施眾僧亦有三種。若僧祈</a><a name="0534b25" id="0534b25">臘若自恣臘若面門臘。於此三種應好分別。</a><a name="0534b26" id="0534b26">又施眾僧復有二種。一施僧寶。二但施僧。</a><a name="0534b27" id="0534b27">若施僧寶。凡夫僧聖人僧不得取分。以施僧</a><a name="0534b28" id="0534b28">寶故。若施眾僧者。聖僧凡夫僧俱得取分。以</a><a name="0534b29" id="0534b29">言無當故。若言施三寶。應分作三分。一分與<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230534a.htm'><img src='up.gif' border=0></a>
<a href='T230534c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>