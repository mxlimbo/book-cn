<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0669c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷9)</font> 妄說自得上人法學處第四 <font face='Arial'>T23, p0669c</h2></font><hr>
<span class='old'>
</a><a name="0669b28" id="0669b28">法器見真諦理。其上昇者至色究竟天。光中</a><a name="0669b29" id="0669b29">演說苦空無常無我等法。并說二伽他曰</span><a name="0669c01" id="0669c01"><p class='lg'>　　汝當於佛教　　　勤求出離道</a><br><a name="0669c02" id="0669c02">　　能破生死軍　　　如象摧草舍</a><br><a name="0669c03" id="0669c03">　　於佛法律中　　　勇進常修學</a><br><a name="0669c04" id="0669c04">　　能捨於生死　　　得盡苦邊際　</p></a><a name="0669c05" id="0669c05"><p>時彼光明遍照三千大千世界還至佛所。若</a><a name="0669c06" id="0669c06">佛世尊說摔去事光從背入。若說未來事光</a><a name="0669c07" id="0669c07">從胸入。若說地獄事光從足下入。若說傍生</a><a name="0669c08" id="0669c08">事光從足跟入。若說餓鬼事光從足指入。若</a><a name="0669c09" id="0669c09">說人事光從膝入。若說力輪王事光從左手</a><a name="0669c10" id="0669c10">掌入。若說轉輪王事光從右手掌入。若說天</a><a name="0669c11" id="0669c11">事光從臍入。若說聲聞事光從口入。若說獨</a><a name="0669c12" id="0669c12">覺事光從眉間入。若說阿耨多羅三藐三</a><a name="0669c13" id="0669c13">菩提事光從頂入。是時光明遶佛三匝從臍</a><a name="0669c14" id="0669c14">而入。時具壽阿難陀合掌恭敬而白佛言。世</a><a name="0669c15" id="0669c15">尊如來應正等覺。熙怡微笑非無因緣。即說</a><a name="0669c16" id="0669c16">伽他而請佛曰</a><a name="0669c17" id="0669c17"><p class='lg'>　　口出種種妙光明　　　流滿大千非一相</a><br><a name="0669c18" id="0669c18">　　周遍十方諸剎土　　　如日光照盡虛空</a><br><a name="0669c19" id="0669c19">　　佛是眾生最勝因　　　能除憍慢及憂慼</a><br><a name="0669c20" id="0669c20">　　無緣不啟於金口　　　微笑當必演希奇</a><br><a name="0669c21" id="0669c21">　　安詳審諦牟尼尊　　　樂欲聞者能為說</a><br><a name="0669c22" id="0669c22">　　如師子王發妙吼　　　願為我等決疑心</a><br><a name="0669c23" id="0669c23">　　如大海內妙山王　　　若無因緣不搖動</a><br><a name="0669c24" id="0669c24">　　自在慈悲現微笑　　　為渴仰者說因緣　</p></a><a name="0669c25" id="0669c25"><p>爾時世尊告阿難陀曰。如是如是阿難陀非</a><a name="0669c26" id="0669c26">無因緣。如來應正等覺輒現微笑。汝今應可</a><a name="0669c27" id="0669c27">告諸苾芻。如來欲往河岸遊行。若諸具壽。樂</a><a name="0669c28" id="0669c28">欲隨從如來去者當可持衣時。具壽阿難陀</a><a name="0669c29" id="0669c29">承佛教已。告諸苾芻曰。諸具壽。佛今欲往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230669b.htm'><img src='up.gif' border=0></a>
<a href='T230670a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>