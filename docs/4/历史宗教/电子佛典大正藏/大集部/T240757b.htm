<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0757b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷12)</font> 舍利弗品 <font face='Arial'>T24, p0757b</h2></font><hr>
<span class='old'>
</a><a name="0757a28" id="0757a28">來結戒。心心相續如一無異。是故犯重。問</a><a name="0757a29" id="0757a29">曰。三相何者為正。答曰。初發為正。法師曰。</span><a name="0757b01" id="0757b01">我今斷說。何者得罪。言我今正得者即得</a><a name="0757b02" id="0757b02">罪。若言曾得欲得不犯重。此三轉品竟。欲</a><a name="0757b03" id="0757b03">說者。我欲說第一禪定。後發語我入第二</a><a name="0757b04" id="0757b04">禪定。此是語誤。第三第四禪定亦如是誤。悉</a><a name="0757b05" id="0757b05">犯重罪。何以故。為其地故。如言我欲捨</a><a name="0757b06" id="0757b06">僧。而誤捨法。我欲捨法。誤言捨佛。戒亦</a><a name="0757b07" id="0757b07">即失。今空誑妄語小小有異。問曰。何謂為</a><a name="0757b08" id="0757b08">異。答曰。捨戒雖現身相。戒亦不去。要須</a><a name="0757b09" id="0757b09">發語而失。若向人說我得道人。未即解語。</a><a name="0757b10" id="0757b10">良久方解。不即知故不犯。不犯重得偷蘭</a><a name="0757b11" id="0757b11">遮罪。又有比丘向人說。此人亦不知禪</a><a name="0757b12" id="0757b12">想。亦未曾得禪。不解禪義。隨世間語禪</a><a name="0757b13" id="0757b13">定而已。若比丘說。此人聞已言。此比丘已得</a><a name="0757b14" id="0757b14">禪定已入禪定。若如是知者。即犯重罪。欲</a><a name="0757b15" id="0757b15">說品竟。次方便轉者。隨律文句解說。而向</a><a name="0757b16" id="0757b16">白衣說者。言若人受檀越飲食衣服房舍湯</a><a name="0757b17" id="0757b17">藥者得阿羅漢。以方便不自說名字故。</a><a name="0757b18" id="0757b18">犯偷蘭遮罪。若檀越不解語犯突吉羅罪。</a><a name="0757b19" id="0757b19">法師曰。如是種種方便。欲令人解。罪相輕</a><a name="0757b20" id="0757b20">重。汝自當知。我今說無罪者。除增上慢</a><a name="0757b21" id="0757b21">者無罪。不欲向人說誤說無罪。實得向同</a><a name="0757b22" id="0757b22">意說不犯。最初未制戒婆裘河比丘不犯。</a><a name="0757b23" id="0757b23">顛狂心亂不犯。此因緣本起從身心口。此是</a><a name="0757b24" id="0757b24">性罪。受者。樂受。法師曰。此是律本所說。今</a><a name="0757b25" id="0757b25">次隨結。法師曰。次第至隨結。若有難解者。</a><a name="0757b26" id="0757b26">我今當解說。增上慢句者。前已說。次第二人</a><a name="0757b27" id="0757b27">令人疑句。我今阿練若處住。人當疑我得</a><a name="0757b28" id="0757b28">阿羅漢。或疑我得斯陀含乃至須陀洹。以此</a><a name="0757b29" id="0757b29">疑故。當大得利養。若初作如是心時。得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240757a.htm'><img src='up.gif' border=0></a>
<a href='T240757c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>