<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0337c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷27)</font> 第六門第四子攝頌之餘明大藥事 <font face='Arial'>T24, p0337c</h2></font><hr>
<span class='old'>
</a><a name="0337b28" id="0337b28">為榮不知其辱。臣有眾多善巧智慧。今以此</a><a name="0337b29" id="0337b29">事供養於父。王曰。汝智與父孰為優劣。答曰。</span><a name="0337c01" id="0337c01">我勝。王曰。我不曾聞子勝於父。子從父生養</a><a name="0337c02" id="0337c02">育勞倦。以此而言父勝於子。大藥曰。惟王</a><a name="0337c03" id="0337c03">審察父子誰賢。王與大臣俱言父勝。大藥前</a><a name="0337c04" id="0337c04">進稽首白言。大王前令養騾遂便逃失。此</a><a name="0337c05" id="0337c05">驢乃是騾父理勝於兒。願王招領勿為重責。</a><a name="0337c06" id="0337c06">王及大臣聞是語已。嗟奇計智絕代希有。王</a><a name="0337c07" id="0337c07">極歡喜遂即廣施盛禮拜為大臣。所有國事</a><a name="0337c08" id="0337c08">皆委裁決聲譽日聞庶事明察遠近委信莫不</a><a name="0337c09" id="0337c09">歌戴</a><a name="0337c10" id="0337c10"><p>時有婆羅門早閑書論。為娶妻故多用財賄。</a><a name="0337c11" id="0337c11">未久之間作如是念。我為娶妻多有所費令</a><a name="0337c12" id="0337c12">我宅內財物空虛獨守貧居豈能存濟。遂向</a><a name="0337c13" id="0337c13">他處自衒己技。求覓珍財得五百金錢持以</a><a name="0337c14" id="0337c14">還舍。既至村側作如是念。我婦少年顏容美</a><a name="0337c15" id="0337c15">麗。與之離別已歷多時。室無男子任情所作。</a><a name="0337c16" id="0337c16">寧知彼意可委信不。我此金錢不宜持入。於</a><a name="0337c17" id="0337c17"><span class='corr'>曛</span>黃後遂往空林。多根樹下穿地埋舉便之</a><a name="0337c18" id="0337c18">故宅。其妻先與外人私通名曰善聽。於此夜</a><a name="0337c19" id="0337c19">中盛設芳饌食已同居。時婆羅門既至宅所</a><a name="0337c20" id="0337c20">扣門而喚。妻遙問曰。汝是何人。答曰。我是某</a><a name="0337c21" id="0337c21">甲婦聞其名遂藏善聽於臥床下。即去開門</a><a name="0337c22" id="0337c22">詐現喜相。引之令入共至房中。為設餘饌令</a><a name="0337c23" id="0337c23">其飽滿食已便念豈非此婦與外私通。因何</a><a name="0337c24" id="0337c24">夜中有斯美食。其夫性直問言。賢首今非好</a><a name="0337c25" id="0337c25">日復無節會。因何得有此上食耶。答曰。近於</a><a name="0337c26" id="0337c26">夢中有天告我汝夫欲至。為此我知作食相</a><a name="0337c27" id="0337c27">待。夫曰。我誠有福方欲至舍天遂告知。食已</a><a name="0337c28" id="0337c28">同寢各問安不。婦曰。君離我去年月已深。求</a><a name="0337c29" id="0337c29">覓財錢有所得不。答曰。薄有所得。婦遂陰言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240337b.htm'><img src='up.gif' border=0></a>
<a href='T240338a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>