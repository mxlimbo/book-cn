<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0818c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷35)</font> 九十波逸底迦法 施一食處過受學處第三十二 <font face='Arial'>T23, p0818c</h2></font><hr>
<span class='old'>
</a><a name="0818b28" id="0818b28">利子曰。汝可往某聚落度彼長者及其眷屬</a><a name="0818b29" id="0818b29">并諸人眾。時舍利子從佛聞已。即奉佛教將</span><a name="0818c01" id="0818c01">五百苾芻。以為圍繞詣彼聚落。既至彼已。便</a><a name="0818c02" id="0818c02">於長者施食之處而為停息。長者聞有尊者</a><a name="0818c03" id="0818c03">舍利子。將五百徒眾來至住處。即便往詣舍</a><a name="0818c04" id="0818c04">利子所。頂禮雙足在一面坐。時舍利子為彼</a><a name="0818c05" id="0818c05">長者宣說妙法。示教利喜默然而住</a><a name="0818c06" id="0818c06"><p>時彼長者即從座起。整衣左肩合掌稽首。白</a><a name="0818c07" id="0818c07">言。大德并諸大眾。明就我家哀受微供。時舍</a><a name="0818c08" id="0818c08">利子默然受之。長者見舍利子默然受已。禮</a><a name="0818c09" id="0818c09">足而去。即於其夜具辦種種上妙飲食。至天</a><a name="0818c10" id="0818c10">明已。敷設座席安大水瓶。即命使者往白舍</a><a name="0818c11" id="0818c11">利子及諸大眾。飲食已辦。幸願知時。時舍利</a><a name="0818c12" id="0818c12">子於日初分著衣持缽。并諸大眾詣長者家</a><a name="0818c13" id="0818c13">就座而坐。時彼長者見眾坐定。自手行食悉</a><a name="0818c14" id="0818c14">令飽滿。時舍利子知眾食已澡漱復訖。便收</a><a name="0818c15" id="0818c15">缽器。是時長者自持小席。於上座前合掌而</a><a name="0818c16" id="0818c16">坐。白舍利子曰。大德當為說法。時舍利子報</a><a name="0818c17" id="0818c17">長者曰。若樂聞法者。可於廣博顯敞之處多</a><a name="0818c18" id="0818c18">敷座席。擊鼓唱令普告諸人。仁等若樂聞妙</a><a name="0818c19" id="0818c19">法者。明當總集聽。大德舍利子宣揚法義。作</a><a name="0818c20" id="0818c20">如是語教長者已。為彼長者隨時咒願說伽</a><a name="0818c21" id="0818c21">他曰</a><a name="0818c22" id="0818c22"><p class='lg'>　　所為布施者　　　必獲其義利</a><br><a name="0818c23" id="0818c23">　　若為樂故施　　　後必得安樂　</p></a><a name="0818c24" id="0818c24"><p>如是等頌。教以福利資及存亡。普為有情離</a><a name="0818c25" id="0818c25">障解脫。為咒願已從座而去。然此長者於大</a><a name="0818c26" id="0818c26">聚落中最為稱首。如尊者教。遂於空地多敷</a><a name="0818c27" id="0818c27">座席。擊鼓宣令咸皆告知。明日尊者法將舍</a><a name="0818c28" id="0818c28">利子為說妙法。若仁等樂聞咸皆普集。當希</a><a name="0818c29" id="0818c29">見諦不於生死久沒輪迴。時尊者舍利子至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230818b.htm'><img src='up.gif' border=0></a>
<a href='T230819a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>