<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0060a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷13)</font> 尾施縛多羅緣 <font face='Arial'>T24, p0060a</h2></font><hr>
<span class='old'>
</a><a name="0059c28" id="0059c28">龍子作念。頗囉迦獵師。今見命存。我須投</a><a name="0059c29" id="0059c29">彼</span><a name="0060a01" id="0060a01"><p>爾時龍子變為人形。詣獵師所。告曰。汝知此</a><a name="0060a02" id="0060a02">城。由誰而得如是人民熾盛。豐樂安穩。無諸</a><a name="0060a03" id="0060a03">詐偽。盜賊疾疫牛羊稻蔗。在處充滿。獵師答</a><a name="0060a04" id="0060a04">曰。我知此事。皆由大王心行慈愍。饒益一切。</a><a name="0060a05" id="0060a05">養活百姓。龍子告曰。如汝所言。要然由王。更</a><a name="0060a06" id="0060a06">緣別事。答曰。更有。為此池中。有一龍子。依</a><a name="0060a07" id="0060a07">時降雨。緣此人民熾盛。歡樂豐熟。多饒飲食。</a><a name="0060a08" id="0060a08">龍子告曰。若彼龍子。被人將去。離父母眷屬。</a><a name="0060a09" id="0060a09">汝見彼人。能作何事。答曰。我能害之。龍子告</a><a name="0060a10" id="0060a10">曰。汝識妙生龍子不。答曰。我比不識。報言。</a><a name="0060a11" id="0060a11">我是妙生龍子。今為南方般遮羅國師。名</a><a name="0060a12" id="0060a12">曰咒蛇欲來取我將去。今作祭祀結界之法。</a><a name="0060a13" id="0060a13">卻後七日。來此之時。釘竭地羅木橛。種種色</a><a name="0060a14" id="0060a14">線。繞池四邊。作法必將我去。汝可且於一處</a><a name="0060a15" id="0060a15">藏隱。遙見作此攪水之時。即須射箭咒師要</a><a name="0060a16" id="0060a16">處。速來彼令攝咒。不然斫令頭落。必須先</a><a name="0060a17" id="0060a17">遣解咒。然後殺之。不爾我常被咒縛。至死不</a><a name="0060a18" id="0060a18">脫。時獵師告龍子曰。若獨令汝利益。猶故作</a><a name="0060a19" id="0060a19">之。況令王城人眾皆得利益。我何不作願無</a><a name="0060a20" id="0060a20">憂慮。是時龍子即將獵師。視其藏隱僻處。</a><a name="0060a21" id="0060a21">獵師至第七日。彼彼藏處。其咒蛇師。即來</a><a name="0060a22" id="0060a22">作壇。祭祀結界。一依咒印法。四面釘橛。種種</a><a name="0060a23" id="0060a23">色線繞之。即以箭射。速來前進攪池水。爾時</a><a name="0060a24" id="0060a24">獵師拔刀告曰。我國之內。妙生龍子。汝欲將</a><a name="0060a25" id="0060a25">去。若不速解咒法。刀斫汝頭。令墮於地。時咒</a><a name="0060a26" id="0060a26">蛇師於此苦痛。恐懼畏死。即解攝咒。解已。獵</a><a name="0060a27" id="0060a27">師斷彼命根。龍子得脫。出池抱彼獵師。白言。</a><a name="0060a28" id="0060a28">仁者。是我父母。為來相救。我今免離父母</a><a name="0060a29" id="0060a29">眷屬之苦。仁可相隨。向我宮中。即共相逐。入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240059c.htm'><img src='up.gif' border=0></a>
<a href='T240060b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>