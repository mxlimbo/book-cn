<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0992a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷16)</font> 壞生地學處第五十六 <font face='Arial'>T23, p0992a</h2></font><hr>
<span class='old'>
</a><a name="0991c28" id="0991c28">俗旅見譏。乃至以緣白佛。佛集苾芻。以種種</a><a name="0991c29" id="0991c29">方便。讚歎持戒少欲知足。訶責多欲。告言。我</span><a name="0992a01" id="0992a01">觀十利為二部弟子制其學處。應如是說</a><a name="0992a02" id="0992a02"><p>若復苾芻尼。自手掘地。若教人掘者。波逸底</a><a name="0992a03" id="0992a03">迦</a><a name="0992a04" id="0992a04"><p>餘義如上。自他同前。地者有其二種。謂生地</a><a name="0992a05" id="0992a05">非生地。云何生地。謂性是生地。或因發掘於</a><a name="0992a06" id="0992a06">三月中經天大雨是名生地。若無雨者經六</a><a name="0992a07" id="0992a07">月後方名為生。釋罪如上。此中犯相其事云</a><a name="0992a08" id="0992a08">何。若尼掘損生地得墮罪。若非生地得惡作</a><a name="0992a09" id="0992a09">罪。若舉地皮時。若與地性相連者。波逸底</a><a name="0992a10" id="0992a10">迦。若不相連者。得惡作罪。若尼釘橛者。波逸</a><a name="0992a11" id="0992a11">底迦。若拔橛者得惡作罪。若尼輒畫地者得</a><a name="0992a12" id="0992a12">惡作罪。若輕為記數者無犯。若牛糞著地而</a><a name="0992a13" id="0992a13">發起者得惡作罪。若但取牛糞者無犯。若尼</a><a name="0992a14" id="0992a14">崩河岸時損生地者波逸底迦。若有璺裂而</a><a name="0992a15" id="0992a15">崩墮者得惡作罪。若尼搖動河池中泥者得</a><a name="0992a16" id="0992a16">惡作罪。若瓨在泥處而擎起者得惡作罪。若</a><a name="0992a17" id="0992a17">牆上釘杙者波逸底迦。若牛糞著牆發舉者</a><a name="0992a18" id="0992a18">得惡作罪。若推牆壁與濕性相連者得波逸</a><a name="0992a19" id="0992a19">底迦。若有璺裂者得惡作罪。若畫壁得惡作</a><a name="0992a20" id="0992a20">罪。若作記數想者無犯。若牆上生青衣損動</a><a name="0992a21" id="0992a21">者得惡作罪。若掘石地石少土多者得波逸</a><a name="0992a22" id="0992a22">底迦罪。若土少者得惡作罪。若純石者無犯。</a><a name="0992a23" id="0992a23">若掘砂地砂少土多者得波逸底迦。若砂多</a><a name="0992a24" id="0992a24">者得惡作罪。若純砂者無犯。若營作苾芻尼</a><a name="0992a25" id="0992a25">欲定基時。得好星候吉辰。無有淨人。應自以</a><a name="0992a26" id="0992a26">橛釘地。欲記疆界深四指者。無犯</a><a name="0992a27" id="0992a27"><p><b>　　<A NAME="n790"></A>過四月索食學處第五十七</b></a><a name="0992a28" id="0992a28"><p>緣在劫比羅城。時釋迦大名。請佛及僧三月</a><a name="0992a29" id="0992a29">飲食供養。并及一切所須之物不令有闕。時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230991c.htm'><img src='up.gif' border=0></a>
<a href='T230992b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>