<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0076b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷10)</font> 明九十波夜提法之一 <font face='Arial'>T23, p0076b</h2></font><hr>
<span class='old'>
</a><a name="0076a28" id="0076a28">吉羅。不聞者亦突吉羅。二人者。教誡尼</a><a name="0076a29" id="0076a29">人及四悔中第四差羯磨使迎食人(十二事竟)</span><a name="0076b01" id="0076b01"><p>佛在拘睒彌。爾時闡那比丘犯可悔過罪。諸</a><a name="0076b02" id="0076b02">比丘慈心憐愍欲利益故。語闡那言。汝犯可</a><a name="0076b03" id="0076b03">悔過罪。當發露莫覆藏。闡那語諸比丘言。汝</a><a name="0076b04" id="0076b04">等能謂我作是事耶。我不謂汝等能說我犯</a><a name="0076b05" id="0076b05">是事。諸比丘言闡那。汝若有罪便言有。無便</a><a name="0076b06" id="0076b06">言無。何以用異事。依止異事。闡那言。我何</a><a name="0076b07" id="0076b07">豫汝等事。我畏汝等耶。更用異事依止異</a><a name="0076b08" id="0076b08">事。是中有比丘。少欲知足行頭陀。聞是事心</a><a name="0076b09" id="0076b09">不喜。種種因緣呵責。云何名比丘。犯罪已用</a><a name="0076b10" id="0076b10">異事依止異事。種種因緣呵已。向佛廣說。佛</a><a name="0076b11" id="0076b11">以是事集比丘僧。知而故問闡那。汝實作是</a><a name="0076b12" id="0076b12">事不。答言。實作世尊。佛以種種因緣呵責闡</a><a name="0076b13" id="0076b13">那。云何名比丘。犯罪已用異事依止異事。種</a><a name="0076b14" id="0076b14">種因緣呵已。語諸比丘。汝等當憶識闡那比</a><a name="0076b15" id="0076b15">丘用異事。若更有如闡那比丘者。亦應當憶</a><a name="0076b16" id="0076b16">識彼用異事。憶識法者。一心和合僧。一比</a><a name="0076b17" id="0076b17">丘僧中唱言。大德僧聽。是闡那比丘犯罪用</a><a name="0076b18" id="0076b18">異事。若僧時到僧忍聽。憶識闡那比丘用異</a><a name="0076b19" id="0076b19">事。汝闡那。隨所用異事眾僧隨憶識。如是</a><a name="0076b20" id="0076b20">白如是白二羯磨僧憶識竟。僧忍默然故是</a><a name="0076b21" id="0076b21">事如是持。佛語諸比丘。以十利故與比丘結</a><a name="0076b22" id="0076b22">戒。從今是戒應如是說。若比丘用異事惱他。</a><a name="0076b23" id="0076b23">波夜提。波夜提者。煮燒覆障。若不悔過。能</a><a name="0076b24" id="0076b24">障閡道。是中犯者。若比丘僧未憶識用異事</a><a name="0076b25" id="0076b25">依止異事。爾時用異事。突吉羅。若僧憶識</a><a name="0076b26" id="0076b26">已爾時用異事依止異事。波夜提。佛在拘</a><a name="0076b27" id="0076b27">睒彌。即闡那比丘作可悔過罪。諸比丘慈心</a><a name="0076b28" id="0076b28">憐愍欲利益故。語闡那言。汝犯可悔過罪。當</a><a name="0076b29" id="0076b29">發露莫覆藏。闡那作是念。若我用異事者。眾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230076a.htm'><img src='up.gif' border=0></a>
<a href='T230076c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>