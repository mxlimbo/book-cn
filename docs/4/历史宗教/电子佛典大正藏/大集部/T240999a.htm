<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1484 梵網經 0999a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1484 梵網經</font> <font face='Arial'>(卷1)</font> <font face='Arial'>T24, p0999a</h2></font><hr>
<span class='old'>
</a><a name="0998c28" id="0998c28">若佛子。慈心者。常行慈心生樂因已。於</a><a name="0998c29" id="0998c29">無我智中樂相應觀入法。受想行識色等大</span><a name="0999a01" id="0999a01">法中。無生無住無滅如幻化。如如無二。</a><a name="0999a02" id="0999a02">故一切修行成法輪。化被一切。能生正信</a><a name="0999a03" id="0999a03">不由魔教。亦能使一切眾生得慈樂果。非</a><a name="0999a04" id="0999a04">實非善惡果。解空體性三昧</a><a name="0999a05" id="0999a05"><p>若佛子。悲心者。以悲空空無相。悲緣行道</a><a name="0999a06" id="0999a06">自滅一切苦。於一切眾生無量苦中生智。</a><a name="0999a07" id="0999a07">不殺生緣不殺法緣不著我緣。故常行不殺</a><a name="0999a08" id="0999a08">不盜不婬。而一眾生不惱。發菩提心者。</a><a name="0999a09" id="0999a09">於空見一切法如實相。種性行中生道智</a><a name="0999a10" id="0999a10">心。於六親六惡親惡三品中。與上樂智。</a><a name="0999a11" id="0999a11">上惡緣中九品得樂。果空現時自身他一切</a><a name="0999a12" id="0999a12">眾生平等。一樂起大悲</a><a name="0999a13" id="0999a13"><p>若佛子。喜心者。悅喜無生心時。種性體相</a><a name="0999a14" id="0999a14">道智空空。喜心不著我所。出沒三世因果</a><a name="0999a15" id="0999a15">無集。一切有入空觀行成等喜一切眾生。</a><a name="0999a16" id="0999a16">起空入道捨惡知識。求善知識示我好道</a><a name="0999a17" id="0999a17">使諸眾生入佛法家。法中常起歡喜入法</a><a name="0999a18" id="0999a18">位中。復令是諸眾生入正信。捨邪見背六</a><a name="0999a19" id="0999a19">道苦故喜</a><a name="0999a20" id="0999a20"><p>若佛子。捨心者。常生捨心。無造無相空法</a><a name="0999a21" id="0999a21">中如虛空。於善惡有見無見罪福二中。平等</a><a name="0999a22" id="0999a22">一照。非人非我所心。而自他體性不可得</a><a name="0999a23" id="0999a23">為大捨。及自身肉手足男女國城。如幻化</a><a name="0999a24" id="0999a24">水流燈焰一切捨。而無生心常修其捨</a><a name="0999a25" id="0999a25"><p>若佛子。施心者。能以施心被一切眾生。身</a><a name="0999a26" id="0999a26">施口施意施財施法施。教導一切眾生內身</a><a name="0999a27" id="0999a27">外身國城男女田宅。皆如如相。乃至無念</a><a name="0999a28" id="0999a28">財物。受者施者亦內亦外無合無散。無心行</a><a name="0999a29" id="0999a29">化達理達施。一切相現在前行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240998c.htm'><img src='up.gif' border=0></a>
<a href='T240999b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>