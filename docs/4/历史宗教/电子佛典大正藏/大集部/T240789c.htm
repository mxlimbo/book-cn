<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0789c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷16)</font> 舍利弗品 <font face='Arial'>T24, p0789c</h2></font><hr>
<span class='old'>
</a><a name="0789b28" id="0789b28">依止。若聞聲作非和上想。不失依止。若外</a><a name="0789b29" id="0789b29">道初入佛法中。應與波利婆沙。得波利婆</span><a name="0789c01" id="0789c01">沙已。若好往五不應行處。懈怠不肯學佛</a><a name="0789c02" id="0789c02">法。若聞毀佛法生歡喜心。若聞毀僧生</a><a name="0789c03" id="0789c03">歡喜心。不得與具戒行。波利婆沙外道。修</a><a name="0789c04" id="0789c04">得四禪乃至能飛騰虛空。亦不得與具</a><a name="0789c05" id="0789c05">戒。要滿四月。若佛法中修得須陀洹道。即</a><a name="0789c06" id="0789c06">日為受具戒。不須與波利婆沙。若在外</a><a name="0789c07" id="0789c07">道。或聞說法得須陀洹道。來至僧中求欲</a><a name="0789c08" id="0789c08">出家。即與出家與具戒。不須與波利婆</a><a name="0789c09" id="0789c09">沙。若波利婆沙垂滿四月。聞毀佛法生歡</a><a name="0789c10" id="0789c10">喜心。聞毀外道瞋恚。好往五不應行處。應</a><a name="0789c11" id="0789c11">更與四月。若結髮外道事火外道。不須波</a><a name="0789c12" id="0789c12">利婆沙。何以故。此二外道有業信因果。過去</a><a name="0789c13" id="0789c13">諸佛為菩薩時。出家波羅蜜皆於此道學。</a><a name="0789c14" id="0789c14">外道波利婆沙竟。癩者。有數癩有白癩。</a><a name="0789c15" id="0789c15">有黑癩疥癬。皆入癩。亦不得出家。癩癬</a><a name="0789c16" id="0789c16">下至如指甲大。亦不得出家。如指甲大若</a><a name="0789c17" id="0789c17">在露處。增長不增長。悉不得出家。若屏處</a><a name="0789c18" id="0789c18">不現增長。不得出家。若不增長得出家。若</a><a name="0789c19" id="0789c19">瘤病在露處。增長不增長。不得出家。若屏</a><a name="0789c20" id="0789c20">處不增長得出家。若小時有疣病大便失。</a><a name="0789c21" id="0789c21">得度出家。此非瘤病。是故得出家。若身體</a><a name="0789c22" id="0789c22">細起。猶如棘刺。皆入癩數。不得出家度</a><a name="0789c23" id="0789c23">王人者。時諸比丘度鬥將出家。後有賊起。</a><a name="0789c24" id="0789c24">王覓諸鬥將。欲使破賊。遣人求覓至僧</a><a name="0789c25" id="0789c25">坊中。見諸比丘已度出家。使人來白王</a><a name="0789c26" id="0789c26">言。諸比丘已度出家。王聞已集諸臣共論。</a><a name="0789c27" id="0789c27">王問臣言。度官人者其罪云何。臣答王言。</a><a name="0789c28" id="0789c28">若和上應斫頭。羯磨師應截舌。餘臨壇人</a><a name="0789c29" id="0789c29">應打肋折。時王得須陀洹道。聞諸臣語已。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240789b.htm'><img src='up.gif' border=0></a>
<a href='T240790a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>