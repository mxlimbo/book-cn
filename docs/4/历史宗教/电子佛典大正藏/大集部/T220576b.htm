<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0576b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷2)</font> 四波羅夷法之一 <font face='Arial'>T22, p0576b</h2></font><hr>
<span class='old'>
</a><a name="0576a28" id="0576a28">廣為諸比丘說不淨行歎不淨行歎思惟</a><a name="0576a29" id="0576a29">不淨行。時諸比丘聞已厭患身命求人斷</span><a name="0576b01" id="0576b01">命是以少耳。唯願世尊。與諸比丘更作方</a><a name="0576b02" id="0576b02">便說法。使心開解永無疑惑</a><a name="0576b03" id="0576b03"><p>佛告阿難。今可集諸比丘會講堂。時阿難</a><a name="0576b04" id="0576b04">受佛教。即集諸比丘會講堂集比丘僧已</a><a name="0576b05" id="0576b05">往世尊所。頭面禮足在一面住。白世尊</a><a name="0576b06" id="0576b06">言。今眾僧已集。願聖知時。爾時世尊即詣</a><a name="0576b07" id="0576b07">講堂在眾中坐。告諸比丘。有阿那般那三</a><a name="0576b08" id="0576b08">昧。寂然快樂。諸不善法生即能滅之永使</a><a name="0576b09" id="0576b09">不生。譬如秋天降雨之後無復塵穢。又如</a><a name="0576b10" id="0576b10">大雨能止猛風阿那般那三昧亦復如是。寂</a><a name="0576b11" id="0576b11">靜快樂。諸不善法生即能滅之。爾時世尊以</a><a name="0576b12" id="0576b12">無數方便為諸比丘說阿那般那三昧。歎</a><a name="0576b13" id="0576b13">阿那般那三昧。歎修阿那般那三昧。彼諸比</a><a name="0576b14" id="0576b14">丘便作是念。世尊今日無數方便為我等</a><a name="0576b15" id="0576b15">說阿那般那三昧。歎阿那般那三昧。歎修</a><a name="0576b16" id="0576b16">阿那般那三昧。當勤修習之。時諸比丘即</a><a name="0576b17" id="0576b17">以種種方便思惟入阿那般那三昧。從阿</a><a name="0576b18" id="0576b18">那般那三昧覺已。自知得增上勝法住於</a><a name="0576b19" id="0576b19">果證。爾時世尊以此因緣集比丘僧。無數</a><a name="0576b20" id="0576b20">方便呵責婆裘園中比丘。汝所為非非威</a><a name="0576b21" id="0576b21">儀非沙門法非淨行非隨順行。所不應</a><a name="0576b22" id="0576b22">為。云何婆裘園中比丘癡人。而自共斷命。</a><a name="0576b23" id="0576b23">世尊無數方便呵責已。告諸比丘。婆裘園</a><a name="0576b24" id="0576b24">中比丘癡人。多種有漏處最初犯戒。自今已</a><a name="0576b25" id="0576b25">去與諸比丘結戒。集十句義乃至正法久</a><a name="0576b26" id="0576b26">住。欲說戒者當如是說。若比丘故自手斷</a><a name="0576b27" id="0576b27">人命。持刀與人歎譽死快勸死。咄男子用</a><a name="0576b28" id="0576b28">此惡活為寧死不生。作如是心思惟。種種</a><a name="0576b29" id="0576b29">方便歎譽死快勸死。是比丘波羅夷不共<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220576a.htm'><img src='up.gif' border=0></a>
<a href='T220576c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>