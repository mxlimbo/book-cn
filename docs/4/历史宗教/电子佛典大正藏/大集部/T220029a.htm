<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0029a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0029a</h2></font><hr>
<span class='old'>
</a><a name="0028c28" id="0028c28">金錢五百。跋難陀言。汝常信樂勤於法緣。今</a><a name="0028c29" id="0028c29">日何故忽重俗事彼聞此語便作是念。正使</span><a name="0029a01" id="0029a01">彼罰要當付衣。然後乃去。即便料理與之。</a><a name="0029a02" id="0029a02">事畢星馳已遂稽後。眾人問言。汝來何晚。</a><a name="0029a03" id="0029a03">答言。跋難陀索衣。料理還之。所以致此。眾人</a><a name="0029a04" id="0029a04">咸言。為一比丘而輕眾制。理不可恕。即便罰</a><a name="0029a05" id="0029a05">之彼既得罰。便瞋恨言。沙門釋子。自言有道</a><a name="0029a06" id="0029a06">利益於物。而今乃反令我得罰。不信樂佛法</a><a name="0029a07" id="0029a07">者。咸皆語言。汝信敬沙門致此重罰。若復親</a><a name="0029a08" id="0029a08">近方當劇是。惡名流布遍舍衛城。諸長老比</a><a name="0029a09" id="0029a09">丘聞。種種呵責。將至佛所以事白佛。佛以是</a><a name="0029a10" id="0029a10">事集比丘僧。問跋難陀。汝實爾不。答言。實爾</a><a name="0029a11" id="0029a11">世尊。佛種種呵責已。告諸比丘。以十利故為</a><a name="0029a12" id="0029a12">諸比丘結戒。從今是戒應如是說。若王若大</a><a name="0029a13" id="0029a13">臣婆羅門居士。為比丘故遣使送衣直。使到</a><a name="0029a14" id="0029a14">比丘所言。大德彼王大臣婆羅門居士。送此</a><a name="0029a15" id="0029a15">衣直。大德受之。是比丘言。我不應受衣直。若</a><a name="0029a16" id="0029a16">得淨衣當手受持。便言。大德有執事人不。</a><a name="0029a17" id="0029a17">比丘即指示處。使便到執事所語言。某王大</a><a name="0029a18" id="0029a18">臣。送此衣直與某甲比丘。汝為受作。取便與</a><a name="0029a19" id="0029a19">之。使既與已。還比丘所白言。大德所示執事</a><a name="0029a20" id="0029a20">人。我已與竟。大德須衣便可往取。是比丘二</a><a name="0029a21" id="0029a21">返三返。到執事所語言。我須衣我須衣。若得</a><a name="0029a22" id="0029a22">者善。若不得。四返五返六返到執事前默然</a><a name="0029a23" id="0029a23">立。若得者善。若過求得者。尼薩耆波逸提。</a><a name="0029a24" id="0029a24">若不得衣。隨使來處。若自往若遣信。語言。</a><a name="0029a25" id="0029a25">汝為某甲比丘送衣直。是比丘竟不得。汝還</a><a name="0029a26" id="0029a26">自索莫使失。是事應爾。比丘尼亦如是。式叉</a><a name="0029a27" id="0029a27">摩那沙彌沙彌尼突吉羅(十竟)</a><a name="0029a28" id="0029a28"><p>佛在舍衛城。爾時眾僧多得縷施。即共分之。</a><a name="0029a29" id="0029a29">諸比丘用縫僧伽梨優多羅僧安陀會一切餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220028c.htm'><img src='up.gif' border=0></a>
<a href='T220029b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>