<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0401a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷38)</font> 第八門第十子攝頌說涅槃之餘 <font face='Arial'>T24, p0401a</h2></font><hr>
<span class='old'>
</a><a name="0400c28" id="0400c28">行。于時空中天雨嗢缽羅華拘物頭華缽頭</a><a name="0400c29" id="0400c29">摩華分陀利華。沈水末香栴檀末香。多揭</span><a name="0401a01" id="0401a01">羅多摩羅末香。及曼陀羅華等。諸天伎樂百</a><a name="0401a02" id="0401a02">千萬種。於虛空中一時俱奏。諸天華蓋其從</a><a name="0401a03" id="0401a03">如雲。并散天衣有盈億數。時拘尸那城諸壯</a><a name="0401a04" id="0401a04">士等各相謂曰。天供養已我等應為。時諸壯</a><a name="0401a05" id="0401a05">士及餘一切貴賤男女。營辦香華威儀嚴肅。</a><a name="0401a06" id="0401a06">百千萬種不可勝紀。恭敬供養隨從金棺。城</a><a name="0401a07" id="0401a07">中而過度金沙河至繫冠制底。所散之華積</a><a name="0401a08" id="0401a08">至于膝。于時有一外道梵志。聞佛滅度詣娑</a><a name="0401a09" id="0401a09">羅林。持華數莖還波波聚落。於其中路逢</a><a name="0401a10" id="0401a10">大迦攝波。與五百弟子威儀整肅。將詣雙</a><a name="0401a11" id="0401a11">林禮大師足。遇見外道問言。汝從何來欲向</a><a name="0401a12" id="0401a12">何處。外道答曰。我從拘尸那來。將詣波波聚</a><a name="0401a13" id="0401a13">落。迦攝波知而故問。汝從彼來。知我大師釋</a><a name="0401a14" id="0401a14">迦牟尼如來四大安不。外道答言。我從彼來。</a><a name="0401a15" id="0401a15">親見大德喬答摩已入涅槃。經今七日自滅</a><a name="0401a16" id="0401a16">度來。所有人天皆以香華種種威儀。具申供</a><a name="0401a17" id="0401a17">養遺身舍利。我從彼會得此華來。大迦攝波</a><a name="0401a18" id="0401a18">所將五百人中。有一莫訶羅苾芻。稟性愚癡</a><a name="0401a19" id="0401a19">不辯好惡。聞外道語遂出麤言。快哉樂哉</a><a name="0401a20" id="0401a20">我等從今。免被拘制於諸戒律。云此應作此</a><a name="0401a21" id="0401a21">不應作。此事皆息自今已後。能持不持皆由</a><a name="0401a22" id="0401a22">於我可行者行不須者棄。時彼老叟出此語</a><a name="0401a23" id="0401a23">時。空中諸天聞其非法。即以神力掩蔽聲響</a><a name="0401a24" id="0401a24">不令人聞。唯迦攝波領知斯語。是時尊者為</a><a name="0401a25" id="0401a25">教誨彼故。即於道傍暫時停歇。與眾俱坐告</a><a name="0401a26" id="0401a26">言。諸具壽。世間諸行皆悉無常。體不堅牢</a><a name="0401a27" id="0401a27">是難委信。不得久存並歸散滅。宜起厭離勿</a><a name="0401a28" id="0401a28">生愛著。且止斯事我等速往。見佛全身各並</a><a name="0401a29" id="0401a29">前進。時諸壯士并四眾等。先用疊絮裹如來<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240400c.htm'><img src='up.gif' border=0></a>
<a href='T240401b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>