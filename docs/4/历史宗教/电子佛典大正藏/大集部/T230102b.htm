<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0102b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷14)</font> 九十波逸提之六 <font face='Arial'>T23, p0102b</h2></font><hr>
<span class='old'>
</a><a name="0102a28" id="0102a28">能障礙道。是中犯者若以手打波逸提。若</a><a name="0102a29" id="0102a29">以腳打波逸提。若以餘身分打突吉羅。若</span><a name="0102b01" id="0102b01">為咒故。若食噎故。打拍不犯(四十八竟)</a><a name="0102b02" id="0102b02"><p>佛在王舍城。爾時六群比丘。與十七群比丘</a><a name="0102b03" id="0102b03">共鬥諍。瞋恚發不喜心。六群比丘舉掌向十</a><a name="0102b04" id="0102b04">七群比丘。十七群比丘作是念。六群比丘壯</a><a name="0102b05" id="0102b05">健多力。若掌著我我等便死。即便啼喚。諸</a><a name="0102b06" id="0102b06">比丘問。何故啼喚。答言。六群比丘壯健多力。</a><a name="0102b07" id="0102b07">舉掌向我。怖故啼喚。是中有比丘。少欲知</a><a name="0102b08" id="0102b08">足行頭陀。聞是事心不喜。種種因緣訶責</a><a name="0102b09" id="0102b09">言。云何名比丘。共比丘鬥諍。瞋恚發不</a><a name="0102b10" id="0102b10">喜心。舉掌向他種種因緣訶已向佛廣</a><a name="0102b11" id="0102b11">說。佛以是事集比丘僧。知而故問六群比丘。</a><a name="0102b12" id="0102b12">汝實作是事不。答言。實作世尊。佛以種種因</a><a name="0102b13" id="0102b13">緣訶責。云何名比丘。共餘比丘鬥諍。瞋恚發</a><a name="0102b14" id="0102b14">不喜心。舉掌向他。種種因緣訶已語諸比丘。</a><a name="0102b15" id="0102b15">以十利故與比丘結戒從今是戒應如是說。</a><a name="0102b16" id="0102b16">若比丘瞋恚發不喜心。舉掌向他波逸提。舉</a><a name="0102b17" id="0102b17">掌者。有二種。手掌腳掌。波逸提者煮燒覆</a><a name="0102b18" id="0102b18">障。若不悔過能障礙道。是中犯者。若比丘舉</a><a name="0102b19" id="0102b19">手掌波逸提。若舉腳掌波逸提。除手腳。舉</a><a name="0102b20" id="0102b20">餘身分向他。突吉羅。不犯者。若比丘舉掌遮</a><a name="0102b21" id="0102b21">惡獸。若遮惡人不犯(四十九竟)</a><a name="0102b22" id="0102b22"><p>佛在舍衛國。爾時跋難陀釋子。有兄比丘。名</a><a name="0102b23" id="0102b23">曰難徒。跋難陀有弟子。名達摩亦善持戒。是</a><a name="0102b24" id="0102b24">弟子不隨師行。難徒作是念。此是我弟弟子。</a><a name="0102b25" id="0102b25">不隨我行。又不隨我弟行。應當治之令隨我</a><a name="0102b26" id="0102b26">等。爾時難徒以女人著一房中。往語達摩言。</a><a name="0102b27" id="0102b27">汝到某處來。達摩言。往何所作。答言但來。</a><a name="0102b28" id="0102b28">達摩作是念。此是我師兄。云何不隨語即便</a><a name="0102b29" id="0102b29">隨往。難徒知立此處得見女人。即教此中立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230102a.htm'><img src='up.gif' border=0></a>
<a href='T230102c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>