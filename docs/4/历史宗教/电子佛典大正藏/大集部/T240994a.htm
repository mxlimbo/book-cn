<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1483b 佛說目連問戒律中五百輕重事經 0994a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1483b 佛說目連問戒律中五百輕重事經</font> <font face='Arial'>(卷2)</font> 三自歸事品第十四 <font face='Arial'>T24, p0994a</h2></font><hr>
<span class='old'>
</a><a name="0993c28" id="0993c28">今日已後。不復能歸佛法歸比丘僧。如是</a><a name="0993c29" id="0993c29">三說。若不滿三。故成就三歸</span><a name="0994a01" id="0994a01"><p>問或人受三自歸。乃悔宿命惡逆。為是理</a><a name="0994a02" id="0994a02">非。答無此理</a><a name="0994a03" id="0994a03"><p>問三歸正得從一人受。復得從三人。各得</a><a name="0994a04" id="0994a04">受一歸不。答不得</a><a name="0994a05" id="0994a05"><p>問受三歸法。要終身。復可得一年半年十</a><a name="0994a06" id="0994a06">日五日不。答隨意多少。問若從師受一年</a><a name="0994a07" id="0994a07">半年自歸。日滿後。故是師非。答一從受法。</a><a name="0994a08" id="0994a08">終身是師</a><a name="0994a09" id="0994a09"><p>問三自歸。得但受一二歸不。答不得</a><a name="0994a10" id="0994a10"><p>問受三歸現前無師。得逢從文受不。答不</a><a name="0994a11" id="0994a11">得</a><a name="0994a12" id="0994a12"><p>問先受三歸犯不悔。得更受不。答不得。要</a><a name="0994a13" id="0994a13">當悔。若欲當受。捨先所受。若不捨。更受</a><a name="0994a14" id="0994a14">者。不得</a><a name="0994a15" id="0994a15"><p><b>　　<A NAME="n573"></A>五戒事品第十五</b></a><a name="0994a16" id="0994a16"><p>問不受三歸。得受五戒不。答不得</a><a name="0994a17" id="0994a17"><p>問若受三歸。犯而不悔者。得受五戒不。答</a><a name="0994a18" id="0994a18">不得</a><a name="0994a19" id="0994a19"><p>問受五戒法。可得但受五日十日一年二</a><a name="0994a20" id="0994a20">年不。答隨意多少</a><a name="0994a21" id="0994a21"><p>問受五戒不悔。得更受不。答不捨不得更</a><a name="0994a22" id="0994a22">受。不悔亦不得捨</a><a name="0994a23" id="0994a23"><p>問五戒盡得悔不。答若殺人。婬其所尊及</a><a name="0994a24" id="0994a24">比丘尼。盜三尊財者不得悔。餘得悔</a><a name="0994a25" id="0994a25"><p>問五戒若不能持。得中還不。答得還。若欲</a><a name="0994a26" id="0994a26">都還五戒者。合三自歸還言。從今日佛非</a><a name="0994a27" id="0994a27">我尊。我非佛弟子。如是至三法。亦爾。若還</a><a name="0994a28" id="0994a28">一二三四者。但言。我從今日不能復持某</a><a name="0994a29" id="0994a29">戒。如是至三。若不滿三。戒猶成就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240993c.htm'><img src='up.gif' border=0></a>
<a href='T240994b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>