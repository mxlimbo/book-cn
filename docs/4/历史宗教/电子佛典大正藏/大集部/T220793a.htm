<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0793a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷32)</font> 受戒揵度之一 <font face='Arial'>T22, p0793a</h2></font><hr>
<span class='old'>
</a><a name="0792c28" id="0792c28"><p>爾時世尊。復以偈報波旬言</a><a name="0792c29" id="0792c29"><p class='lg'>　　世間有五欲　　　意識為第六</span><br><a name="0793a01" id="0793a01">　　我於中無欲　　　我今得勝汝　</p></a><a name="0793a02" id="0793a02"><p>時魔波旬作是念。如來鑒察我意皆悉知</a><a name="0793a03" id="0793a03">之。即懷愁憂不樂自隱形還歸本處。爾時</a><a name="0793a04" id="0793a04">世尊。告諸比丘。說此偈言。</a><a name="0793a05" id="0793a05"><p class='lg'>　　我今一切解　　　天及於世間</a><br><a name="0793a06" id="0793a06">　　汝等一切解　　　天及於世間　</p></a><a name="0793a07" id="0793a07"><p>佛告諸比丘。汝等人間慢行。勿二人共行。</a><a name="0793a08" id="0793a08">我今欲詣優留頻螺大將村說法。對曰。如</a><a name="0793a09" id="0793a09">是世尊。諸比丘受教已。人間慢行說法時。</a><a name="0793a10" id="0793a10">有聞法得信欲受具足戒。時諸比丘。將欲</a><a name="0793a11" id="0793a11">受具足戒者。詣如來所。未至中道。失本</a><a name="0793a12" id="0793a12">信意不得受具足戒。諸比丘以此事白佛。</a><a name="0793a13" id="0793a13">佛言。自今已去聽汝等即與出家受具足</a><a name="0793a14" id="0793a14">戒欲受具足戒者。應作如是教令。剃鬚</a><a name="0793a15" id="0793a15">髮著袈裟脫革屣右膝著地合掌。教作</a><a name="0793a16" id="0793a16">如是語。我某甲歸依佛歸依法歸依僧。今</a><a name="0793a17" id="0793a17">於如來所出家。如來至真等正覺是我所尊。</a><a name="0793a18" id="0793a18">如是第二第三竟。我某甲已歸依佛歸依</a><a name="0793a19" id="0793a19">法歸依僧。於如來所出家。如來至真等正</a><a name="0793a20" id="0793a20">覺是我所尊。如是第二第三。佛言。自今已去</a><a name="0793a21" id="0793a21">聽三語。即名受具足戒。爾時世尊。遊鬱鞞</a><a name="0793a22" id="0793a22">羅劫波園中。時有鬱鞞羅跋陀羅跋提同友</a><a name="0793a23" id="0793a23">五十人。將諸婦女於此園中共相娛樂。其</a><a name="0793a24" id="0793a24">同友中一人無婦。以錢雇一婬女將來共</a><a name="0793a25" id="0793a25">相娛樂。婬女即偷其人財物逃走。時諸同友</a><a name="0793a26" id="0793a26">見其失物。即於園中求覓此婬女。遙見</a><a name="0793a27" id="0793a27">如來顏貌端正諸根寂定。見已便發歡喜心。</a><a name="0793a28" id="0793a28">於如來所。即前白世尊言。大沙門。頗見一</a><a name="0793a29" id="0793a29">婦人來此不。佛問言。汝等是何童子。求何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220792c.htm'><img src='up.gif' border=0></a>
<a href='T220793b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>