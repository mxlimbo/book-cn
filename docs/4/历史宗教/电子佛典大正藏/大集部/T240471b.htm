<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0471b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷4)</font> 褒灑陀一切僧伽有罪單白 <font face='Arial'>T24, p0471b</h2></font><hr>
<span class='old'>
</a><a name="0471a28" id="0471a28"><p>既被差已。看撿房舍苾芻應半月半月巡行</a><a name="0471a29" id="0471a29">房舍。觀其臥具。若有苾芻將疏薄垢膩破碎</span><a name="0471b01" id="0471b01">之物用替僧祇臥具氈席者。若是老宿白大</a><a name="0471b02" id="0471b02">眾知。奪其臥具。若是少年應白二師。方收</a><a name="0471b03" id="0471b03">臥具。其授事人。如我所說不依行者得越法</a><a name="0471b04" id="0471b04">罪。此應番次差作</a><a name="0471b05" id="0471b05"><p>具壽鄔波離。請世尊曰。大德。如世尊說。應</a><a name="0471b06" id="0471b06">作安居諸苾芻眾。不知誰合安居。佛言。謂出</a><a name="0471b07" id="0471b07">家五眾何者為五。一者苾芻。二者苾芻尼。三</a><a name="0471b08" id="0471b08">者正學女。四者求寂男。五者求寂女。此之五</a><a name="0471b09" id="0471b09">眾合作安居。如有違者。皆得惡作罪</a><a name="0471b10" id="0471b10"><p>受日出界外白二</a><a name="0471b11" id="0471b11"><p>爾時具壽鄔波離。請世尊曰。大德。如世尊</a><a name="0471b12" id="0471b12">說。夏安居苾芻不應界外輒為止宿者。諸苾</a><a name="0471b13" id="0471b13">芻眾於其界外有三寶事。及別人事。須出界</a><a name="0471b14" id="0471b14">外。即便不敢出界白佛。佛言。必有因緣。我</a><a name="0471b15" id="0471b15">今聽諸苾芻守持七日法。出界外時。諸苾芻</a><a name="0471b16" id="0471b16">不知是何等事。佛言。謂三寶事。鄔波索迦</a><a name="0471b17" id="0471b17">事。鄔波斯迦事。苾芻苾芻尼事。式叉摩拏</a><a name="0471b18" id="0471b18">求寂男求寂女事。或是親眷請喚因緣。或為</a><a name="0471b19" id="0471b19">外道除去惡見。或於三藏請他除疑。或於自</a><a name="0471b20" id="0471b20">行未得令得。未證令證。未解令解。斯等皆</a><a name="0471b21" id="0471b21">應守持七日出界外。具壽鄔波離。請世尊</a><a name="0471b22" id="0471b22">曰。大德。如向所說。應守持七日法出界行者。</a><a name="0471b23" id="0471b23">於誰邊守持。佛言。隨時對一苾芻蹲踞合</a><a name="0471b24" id="0471b24">掌。作如是說</a><a name="0471b25" id="0471b25"><p>具壽存念。我苾芻某甲於此住處。或前或後</a><a name="0471b26" id="0471b26">三月夏安居。我苾芻某甲為某事因緣故。守</a><a name="0471b27" id="0471b27">持七日出界外。若無難緣還來此處。我於</a><a name="0471b28" id="0471b28">今夏在此安居。第二第三亦如是說。所對之</a><a name="0471b29" id="0471b29">人應云。奧箄迦。守持日者答言。娑度。爾時憍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240471a.htm'><img src='up.gif' border=0></a>
<a href='T240471c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>