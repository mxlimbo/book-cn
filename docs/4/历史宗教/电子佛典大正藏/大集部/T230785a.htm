<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0785a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷29)</font> 九十波逸底迦法 不舉草敷具學處第十五 <font face='Arial'>T23, p0785a</h2></font><hr>
<span class='old'>
</a><a name="0784c28" id="0784c28">意止宿。彼既宿已欲棄草敷。主人報曰。我為</a><a name="0784c29" id="0784c29">客故遠求此草。實是難得。無宜輒棄。客苾芻</span><a name="0785a01" id="0785a01">曰。仁等無知自身犯罪。欲令我等亦犯罪耶。</a><a name="0785a02" id="0785a02">作此責已。即便取草棄外而去。致令爛損。後</a><a name="0785a03" id="0785a03">有眾多苾芻。遊歷人間撇至此寺欲求寄宿。</a><a name="0785a04" id="0785a04">問有臥具不。主人答曰。此無臥具。我為客故</a><a name="0785a05" id="0785a05">遠求軟草。前有苾芻來此投宿。所有草蓐並</a><a name="0785a06" id="0785a06">欲收棄。我等不聽。不肯隨語反相責數。並棄</a><a name="0785a07" id="0785a07">而行。故於今時更無可得。彼便地臥。天曉便</a><a name="0785a08" id="0785a08">行至逝多林。諸苾芻見共相問答。廣說如</a><a name="0785a09" id="0785a09">前。乃至我於彼宿強棄其草。答言。由此緣故</a><a name="0785a10" id="0785a10">來寄宿者備受艱辛。時諸苾芻以事白佛。佛</a><a name="0785a11" id="0785a11">言。此不應棄。若有苾芻囑授而去。遣棄方棄。</a><a name="0785a12" id="0785a12">廣說如前。若異此者得越法罪</a><a name="0785a13" id="0785a13"><p>復有眾多苾芻。共諸商旅人間慢行。遇至井</a><a name="0785a14" id="0785a14">邊即便止宿。時諸苾芻多以乾草而為敷具。</a><a name="0785a15" id="0785a15">去此不遠有婆羅門宿。時諸商旅曉便發去。</a><a name="0785a16" id="0785a16">苾芻婆羅門咸留草敷俱隨商旅。道逢商旅</a><a name="0785a17" id="0785a17">從遠而來。時婆羅門逢彼商人。所求之事皆</a><a name="0785a18" id="0785a18">得稱心。即共商人返跡而去。至前井處。便為</a><a name="0785a19" id="0785a19">宿止。于時有諸露形外道。於苾芻宿處便為</a><a name="0785a20" id="0785a20">安止。時露形者共相告曰。不知何物齧我身</a><a name="0785a21" id="0785a21">體。餘者報曰。汝於昨日多噉酒糟。惡欲尋思</a><a name="0785a22" id="0785a22">共相咬齧。持火來看見有眾蟻便作是語。誰</a><a name="0785a23" id="0785a23">無智人曾於此宿。去時不解舉此草敷。時婆</a><a name="0785a24" id="0785a24">羅門聞而報曰。前有釋子於此宿去。露形罵</a><a name="0785a25" id="0785a25">曰。沙門釋子於諸人中自云有智。停宿之處</a><a name="0785a26" id="0785a26">不舉草敷。婆羅門曰。沙門釋子不斷殺生。隨</a><a name="0785a27" id="0785a27">處即眠不作觀察。去斯不遠有鄔波索迦。聞</a><a name="0785a28" id="0785a28">此說時默然而記。後至苾芻住處具以事告。</a><a name="0785a29" id="0785a29">諸苾芻白佛。佛言。雖居曠野亦舉草敷。時諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230784c.htm'><img src='up.gif' border=0></a>
<a href='T230785b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>