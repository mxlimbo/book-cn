<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0440b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷59)</font> <font face='Arial'>T23, p0440b</h2></font><hr>
<span class='old'>
</a><a name="0440a28" id="0440a28">乃至正智已得解脫。諸比丘言。汝何有此事。</a><a name="0440a29" id="0440a29">得阿羅漢漏盡。乃至正智已得解脫。何以故。</span><a name="0440b01" id="0440b01">目連多事多欲。目連。汝空無過人法故妄語。</a><a name="0440b02" id="0440b02">滅擯驅出。是事問佛。佛語諸比丘。汝等莫</a><a name="0440b03" id="0440b03">說目連是事過罪。何以故。若人求實阿羅漢</a><a name="0440b04" id="0440b04">漏盡。梵行已立所作已辦。捨於重擔逮得己</a><a name="0440b05" id="0440b05">利。盡諸有結。正智已得解脫者。目連是也。</a><a name="0440b06" id="0440b06">何以故。目連實是阿羅漢漏盡。乃至正智已</a><a name="0440b07" id="0440b07">得解脫目連語實無罪。又一時目連語諸比</a><a name="0440b08" id="0440b08">丘。我見有一眾生五百由旬大火焰燒身虛</a><a name="0440b09" id="0440b09">空中來大喚啼哭極受苦切。諸比丘言。何處</a><a name="0440b10" id="0440b10">有是眾生。有如是大火焰。汝空無過人法故</a><a name="0440b11" id="0440b11">妄語。汝目連滅擯驅出。是事問佛。佛語諸</a><a name="0440b12" id="0440b12">比丘。汝等莫說目連是事過罪。何以故。我</a><a name="0440b13" id="0440b13">亦見是眾生五百由旬火焰燒身虛空中來大</a><a name="0440b14" id="0440b14">喚啼哭極受苦切。但不欲向餘人說。何以故。</a><a name="0440b15" id="0440b15">畏人不信。若人不信如來語。長夜受大衰惱。</a><a name="0440b16" id="0440b16">目連語實無罪。又一時目連語諸比丘。我見</a><a name="0440b17" id="0440b17">有一眾生。五百夜叉鬼持五百斧。經五百</a><a name="0440b18" id="0440b18">日夜斫一肋。是肋墮海水中。海即擾濁。</a><a name="0440b19" id="0440b19">諸比丘言。目連。何處有如是眾生。有如是</a><a name="0440b20" id="0440b20">肋。汝目連。空無過人法故妄語。汝目連滅</a><a name="0440b21" id="0440b21">擯驅出。是事問佛。佛語諸比丘。汝等莫說</a><a name="0440b22" id="0440b22">目連是事過罪。何以故。我亦見是眾生。五</a><a name="0440b23" id="0440b23">百夜叉鬼持五百斧。經五百日夜斫斷一肋。</a><a name="0440b24" id="0440b24">墮海水中海即擾濁。而不欲向人說。何以故。</a><a name="0440b25" id="0440b25">畏人不信。若人不信如來語。長夜受大衰惱。</a><a name="0440b26" id="0440b26">目連語實無罪。又一時目連語諸比丘。我見</a><a name="0440b27" id="0440b27">一眾生。身如一大木船。頭如酒甕。喘息如雷</a><a name="0440b28" id="0440b28">聲。眼睛如憍薩羅大銅釪。口中出舌如黑</a><a name="0440b29" id="0440b29">雲中掣電。諸比丘語目連言。何處有此眾生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230440a.htm'><img src='up.gif' border=0></a>
<a href='T230440c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>