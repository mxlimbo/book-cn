<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0313c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷23)</font> 第三門第四子攝頌之餘 <font face='Arial'>T24, p0313c</h2></font><hr>
<span class='old'>
</a><a name="0313b28" id="0313b28">少婦。儀容可愛起染著心。欲惱既纏共行</a><a name="0313b29" id="0313b29">非法。是時獵者獲得新肉持以歸來。見婦共</span><a name="0313c01" id="0313c01">王作不軌事。因生忿怒作如是念。此王違法</a><a name="0313c02" id="0313c02">今可殺除。復念寧容為小婦女而害大王。時</a><a name="0313c03" id="0313c03">有師子忽然而至殺其獵師。欲命終時便於</a><a name="0313c04" id="0313c04">王處起慈愍心。遂得託生四大王天。王見</a><a name="0313c05" id="0313c05">夫死作如是念。此之少女我與交通。無宜輕</a><a name="0313c06" id="0313c06">棄即便安慰置在傍邊。時王大臣周旋顧覓。</a><a name="0313c07" id="0313c07">共至王所。問言。此是誰女。王曰。是我境中此</a><a name="0313c08" id="0313c08">何足問。宜可將去置於後宮。王罷旋遊還至</a><a name="0313c09" id="0313c09">城闕。然王宮內多有宮人。王作是念此捕獵</a><a name="0313c10" id="0313c10">人將一少婦。獨住林野尚不護得。況我而能</a><a name="0313c11" id="0313c11">守多宮女。即便搖鈴吹角鳴鼓。普告城邑。諸</a><a name="0313c12" id="0313c12">人當知。若有舊住或復新來咸應聽語。我今</a><a name="0313c13" id="0313c13">中宮所有內人。悉皆放捨隨其所樂。任意縱</a><a name="0313c14" id="0313c14">橫與外人交通不以為過。又告內人曰。我今</a><a name="0313c15" id="0313c15">放汝。夜出宮外隨意歡遊鼓聲纔動即須還</a><a name="0313c16" id="0313c16">入。若有違者當斷汝命。但是女人皆樂男子。</a><a name="0313c17" id="0313c17">況復王宮鎮被幽縶。時諸宮女皆夜出外。以</a><a name="0313c18" id="0313c18">求男子隨其所樂在處遊行。唯有安樂夫人</a><a name="0313c19" id="0313c19">牛護之母及星光妃。為護王情不出於外。王</a><a name="0313c20" id="0313c20">告安樂曰。汝可出外覓別丈夫。答曰。我實</a><a name="0313c21" id="0313c21">不能捨王出外別覓餘人。時王復告星光妃</a><a name="0313c22" id="0313c22">曰。汝何不去求外丈夫。然被年少容華情</a><a name="0313c23" id="0313c23">色難忍。於他男子常有愛心。雖在宮中情希</a><a name="0313c24" id="0313c24">出外。聞王數告默受其言。即便夜向市中見</a><a name="0313c25" id="0313c25">賣香男子顏容端正。告曰。汝可共我為相愛</a><a name="0313c26" id="0313c26">事。報言。暫為持燈。待我計算費用之數方可</a><a name="0313c27" id="0313c27">隨情。時彼男子取受既多卒難周悉。通宵計</a><a name="0313c28" id="0313c28">算乃至天明。既動鼓聲無遑更住。星光棄燈</a><a name="0313c29" id="0313c29">在地便欲出門。男子曰。且可須臾共為歡愛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240313b.htm'><img src='up.gif' border=0></a>
<a href='T240314a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>