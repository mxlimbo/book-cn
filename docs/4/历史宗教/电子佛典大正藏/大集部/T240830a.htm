<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0830a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷5)</font> <font face='Arial'>T24, p0830a</h2></font><hr>
<span class='old'>
</a><a name="0829c28" id="0829c28">信心。去餘處食已。有餘長肉。以疊裹之懸</a><a name="0829c29" id="0829c29">著樹上。作是願言。若有阿羅漢得道者。中前</span><a name="0830a01" id="0830a01">或來至此。可得中食。花色尼六通具足。遙聞</a><a name="0830a02" id="0830a02">此言。明日遣沙彌尼往取。爾時世尊隨路而</a><a name="0830a03" id="0830a03">行。到一樹下敷座而坐。值遇毘賴吒子散祇</a><a name="0830a04" id="0830a04">耶。六十乘車載黑石蜜供佛及僧。樹因緣如</a><a name="0830a05" id="0830a05">是廣知</a><a name="0830a06" id="0830a06"><p>有比丘共一女人獨樹下坐。俗人見之嫌言。</a><a name="0830a07" id="0830a07">云何沙門與女人獨樹下坐。諸比丘聞已往</a><a name="0830a08" id="0830a08">白世尊。佛言。從今已後。不聽比丘獨共女人</a><a name="0830a09" id="0830a09">樹下坐</a><a name="0830a10" id="0830a10"><p>若眾僧地中有樹木枯者。不得獨取燃火。何</a><a name="0830a11" id="0830a11">以故。此是屬四方僧故。若僧地中有好樹。眾</a><a name="0830a12" id="0830a12">和合得用作佛塔僧房。不和不得。若大眾中</a><a name="0830a13" id="0830a13">三四人別作大房共住。作房地中先有樹。眾</a><a name="0830a14" id="0830a14">僧分處與得用。若僧不分處與不得用也。若</a><a name="0830a15" id="0830a15">作房者。此地中自種樹得用。若本作房者無</a><a name="0830a16" id="0830a16">後僧住。此樹不須白僧得用。若所住房處有</a><a name="0830a17" id="0830a17">空地處。房主為此房故種樹。得用治房。若種</a><a name="0830a18" id="0830a18">樹者不在。有餘僧住。此樹不須白僧亦得用</a><a name="0830a19" id="0830a19">也。花樹果樹。除眾僧和合用治塔作房。私不</a><a name="0830a20" id="0830a20">得斫</a><a name="0830a21" id="0830a21"><p>有五種樹不得斫。一菩提樹。二神樹。三路中</a><a name="0830a22" id="0830a22">大樹。四尸陀林中樹。五尼拘陀樹。除因緣。因</a><a name="0830a23" id="0830a23">緣者。若佛塔壞。若僧伽藍壞為水火燒。得斫</a><a name="0830a24" id="0830a24">四種。除菩提樹。有五種樹應得受用。一者火</a><a name="0830a25" id="0830a25">燒。二者龍火燒。三者自乾。四者風吹來。五者</a><a name="0830a26" id="0830a26">水漂。如是等樹得受用。云何名為鬥諍。言</a><a name="0830a27" id="0830a27">訟鬥者。二人共競名之為鬥。徒黨相助是名</a><a name="0830a28" id="0830a28">為諍。往徹僧者名之為言。各說其理是名為</a><a name="0830a29" id="0830a29">訟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240829c.htm'><img src='up.gif' border=0></a>
<a href='T240830b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>