<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0268c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷37)</font> <font face='Arial'>T23, p0268c</h2></font><hr>
<span class='old'>
</a><a name="0268b28" id="0268b28">吉羅</a><a name="0268b29" id="0268b29"><p>佛在舍衛國。爾時諸比丘入舍衛國乞食。得</span><a name="0268c01" id="0268c01">菴羅羹。諸比丘疑不受。作是念。我等將不墮</a><a name="0268c02" id="0268c02">乞美食耶。是事白佛。佛言。若不索他自與得</a><a name="0268c03" id="0268c03">取。憍薩羅國一住處僧得施果。諸比丘不知</a><a name="0268c04" id="0268c04">云何。是事白佛。佛言。應以五種作淨噉。何謂</a><a name="0268c05" id="0268c05">為五。火淨刀淨爪淨鸚鵡淨子不生淨</a><a name="0268c06" id="0268c06"><p>佛在芻摩國。爾時阿那律共行弟子口乾病。</a><a name="0268c07" id="0268c07">醫師教含阿摩勒。口可得差。弟子答言。佛</a><a name="0268c08" id="0268c08">未聽我含阿摩勒是事白佛。佛言。聽比丘口</a><a name="0268c09" id="0268c09">病含阿摩勒。何以故。口乾病相宜故。有憍薩</a><a name="0268c10" id="0268c10">羅國一住處。僧得施果。從淨人受未作淨。諸</a><a name="0268c11" id="0268c11">比丘不知云何。是事白佛。佛言。應食外膚。莫</a><a name="0268c12" id="0268c12">食子。佛在王舍城。爾時樹提居士舉物。客從</a><a name="0268c13" id="0268c13">海中還持一栴檀段。餉樹提居士。居士大富。</a><a name="0268c14" id="0268c14">多金銀珍寶。車磲馬瑙珊瑚等無量。得是</a><a name="0268c15" id="0268c15">栴檀不以在意。即使作栴檀缽著絡囊中。懸</a><a name="0268c16" id="0268c16">高象牙杙上。作是言。若沙門婆羅門不以梯</a><a name="0268c17" id="0268c17">杖能得者便取。爾時富樓那迦葉。聞樹提居</a><a name="0268c18" id="0268c18">士為我故作栴檀缽。即往問言。汝為我作栴</a><a name="0268c19" id="0268c19">檀缽耶。居士答言。我作栴檀缽懸高象牙杙</a><a name="0268c20" id="0268c20">上。沙門婆羅門不以梯杖能得者與。富樓那</a><a name="0268c21" id="0268c21">作是念。居士欲見神通力。即挑頭而去。摩</a><a name="0268c22" id="0268c22">伽梨俱賒子。珊闍耶毘羅荼子。尼揵陀若</a><a name="0268c23" id="0268c23">提子。迦求陀迦旃延。阿耆陀翅舍欽婆羅。</a><a name="0268c24" id="0268c24">聞樹提居士為我作栴檀缽。往詣其所問言。</a><a name="0268c25" id="0268c25">汝為我作栴檀缽耶。居士言。我作栴檀缽懸</a><a name="0268c26" id="0268c26">高象牙杙上。沙門婆羅門不以梯杖能得者</a><a name="0268c27" id="0268c27">與。非不與。皆作是念。是居士欲見神通力故</a><a name="0268c28" id="0268c28">挑頭而去。爾時長老賓頭盧頗羅墮。聞樹</a><a name="0268c29" id="0268c29">提居士作栴檀缽絡囊盛懸高象牙杙上沙門<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230268b.htm'><img src='up.gif' border=0></a>
<a href='T230269a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>