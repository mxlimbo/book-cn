<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0857a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷40)</font> 衣揵度 <font face='Arial'>T22, p0857a</h2></font><hr>
<span class='old'>
</a><a name="0856c28" id="0856c28">丘制衣多少。過不得畜。時世尊。初夜在</a><a name="0856c29" id="0856c29">露地坐著一衣。至中夜覺身寒。即著第</span><a name="0857a01" id="0857a01">二衣。至後夜覺身寒。著第三衣。時世尊作</a><a name="0857a02" id="0857a02">如是念。當來世善男子不忍寒者。聽畜三</a><a name="0857a03" id="0857a03">衣足。我聽諸比丘畜三衣不得過。夜過</a><a name="0857a04" id="0857a04">已。世尊以此事集比丘僧告言。我在靜處</a><a name="0857a05" id="0857a05">思惟。諸比丘在道行大擔衣。或頭上戴肩上</a><a name="0857a06" id="0857a06">擔帶著腰中。見已作如是念。我今寧可</a><a name="0857a07" id="0857a07">為諸比丘制衣多少過者不得畜。我初</a><a name="0857a08" id="0857a08">於夜在露地坐著一衣。至中夜覺寒著</a><a name="0857a09" id="0857a09">第二衣。至後夜覺寒著第三衣。我作如是</a><a name="0857a10" id="0857a10">念。當來善男子不忍寒者。畜三衣足。我今</a><a name="0857a11" id="0857a11">寧可制諸比丘畜三衣。若過不得畜。自今</a><a name="0857a12" id="0857a12">已去。聽諸比丘畜三衣。不得過畜。爾時異</a><a name="0857a13" id="0857a13">住處四方僧。得貴價僧伽梨作臥具。諸比</a><a name="0857a14" id="0857a14">丘不知云何白佛。佛言。應持貿易餘物</a><a name="0857a15" id="0857a15">隨處用。不知使誰貿易。白佛。佛言。聽比</a><a name="0857a16" id="0857a16">丘貿易。若使守僧伽藍人若沙彌優婆塞易。</a><a name="0857a17" id="0857a17">若施主自易隨處用。時世尊在跋提國。有</a><a name="0857a18" id="0857a18">比丘得芻摩衣。白佛。佛言聽畜。有比丘</a><a name="0857a19" id="0857a19">得羅[<a href='javascript:showpic("images/023523.gif")'>目*侯</a>]多衣白佛。佛言聽畜。有比丘得</a><a name="0857a20" id="0857a20">阿哆[<a href='javascript:showpic("images/023523.gif")'>目*侯</a>]多衣白佛。佛言聽畜。時六群比丘</a><a name="0857a21" id="0857a21">畜上色染衣。佛言不應畜。時六群比丘畜</a><a name="0857a22" id="0857a22">上色錦衣。佛言。不應畜錦衣白衣。法不</a><a name="0857a23" id="0857a23">應畜。應染作袈裟色畜。時六群比丘著</a><a name="0857a24" id="0857a24">不截鬚衣。佛言不應畜。有六群比丘錦作</a><a name="0857a25" id="0857a25">衣鬚。佛言不應畜。六群比丘畜頗那陀施</a><a name="0857a26" id="0857a26">衣。佛言不應畜。如是癡人。隨我所制更</a><a name="0857a27" id="0857a27">作餘衣。時世尊在波羅捺國。有檀越送</a><a name="0857a28" id="0857a28">食。諸佛常法。若不往食。在後案行房舍。案</a><a name="0857a29" id="0857a29">行房舍時。見有比丘舒僧伽梨在地欲安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220856c.htm'><img src='up.gif' border=0></a>
<a href='T220857b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>