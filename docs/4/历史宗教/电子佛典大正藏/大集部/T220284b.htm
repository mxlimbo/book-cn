<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0284b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0284b</h2></font><hr>
<span class='old'>
</a><a name="0284a28" id="0284a28">丘制戒乃至已聞者當重聞。若比丘同意相</a><a name="0284a29" id="0284a29">助。若一若二若眾多同語同見。欲破和合僧。</span><a name="0284b01" id="0284b01">是比丘諸比丘諫時。是同意比丘言。長老莫</a><a name="0284b02" id="0284b02">說是比丘好惡事。何以故。是法語比丘。律語</a><a name="0284b03" id="0284b03">比丘。是比丘所說。皆是我等欲忍可事是比</a><a name="0284b04" id="0284b04">丘所見。欲忍可事。我等亦欲忍可。是比丘</a><a name="0284b05" id="0284b05">知說非不知說。諸比丘諫。是同意比丘。長</a><a name="0284b06" id="0284b06">老莫作是語。是法語比丘。律語比丘。何以故。</a><a name="0284b07" id="0284b07">是非法語比丘。非律語比丘。諸長老莫助破</a><a name="0284b08" id="0284b08">僧事。當樂助和合僧。何以故。僧和合歡喜不</a><a name="0284b09" id="0284b09">諍。共一學如水乳合。如法說法照明安樂住。</a><a name="0284b10" id="0284b10">諸長老。當捨此破僧事。是同意比丘。諸比</a><a name="0284b11" id="0284b11">丘如是諫時。堅持不捨者。諸比丘應第二</a><a name="0284b12" id="0284b12">第三諫。捨此事故。第二第三諫時。捨是事</a><a name="0284b13" id="0284b13">好。若不捨者。僧伽婆尸沙。比丘者。提婆達多</a><a name="0284b14" id="0284b14">是。同語同見比丘者。六群比丘也。若一若</a><a name="0284b15" id="0284b15">二若眾多同語同見者。或有同語不同見。或</a><a name="0284b16" id="0284b16">有同見不同語。或有同語亦同見。或非同語</a><a name="0284b17" id="0284b17">非同見。同語非同見者。言語相助不同彼見。</a><a name="0284b18" id="0284b18">是名同語非同見。同見不同語者。同彼所見</a><a name="0284b19" id="0284b19">而不助說。是名同見不同語。同語同見者。助</a><a name="0284b20" id="0284b20">彼言語同其所見。是名同語同見。非同語非</a><a name="0284b21" id="0284b21">同見者。不助彼語亦不同見。是名非同語</a><a name="0284b22" id="0284b22">非同見。是中同語非同見。及同語同見者。當</a><a name="0284b23" id="0284b23">呵諫。云何名為同語同見法。於十二法不制</a><a name="0284b24" id="0284b24">者制。制者便開。是名同語同見法。復次五</a><a name="0284b25" id="0284b25">眾罪不制者制。制者便開四眾三眾二眾一</a><a name="0284b26" id="0284b26">眾罪。亦如是。不制者制。制者便開。復次六</a><a name="0284b27" id="0284b27">作捨法不制者制。制者便開。是名同語同見</a><a name="0284b28" id="0284b28">法。諸比丘當諫是比丘言。長老莫與破和合</a><a name="0284b29" id="0284b29">僧。勤方便同語同見。諸比丘諫是比丘時。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220284a.htm'><img src='up.gif' border=0></a>
<a href='T220284c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>