<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1039a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷4)</font> <font face='Arial'>T23, p1039a</h2></font><hr>
<span class='old'>
</a><a name="1038c28" id="1038c28">息。資以乳餔。爾時長者告其妻曰。賢首。生此</a><a name="1038c29" id="1038c29">子者。雖用我財。亦能代我償諸債負。作是語</span><a name="1039a01" id="1039a01">已。便將貨物。詣往外國。興易取利。便沒不</a><a name="1039a02" id="1039a02">還。其妻以自身力。及託諸親。種種養育。年</a><a name="1039a03" id="1039a03">漸長大。爾時此兒。與諸童子。相隨而往。至餘</a><a name="1039a04" id="1039a04">長者家。時彼長者有一少女。見此童子。便以</a><a name="1039a05" id="1039a05">花鬘擲彼童子。時諸童子問曰。汝於此女。有</a><a name="1039a06" id="1039a06">期會耶。答言有。諸童報曰。此之長者。為性嚴</a><a name="1039a07" id="1039a07">惡。汝莫為斯事。損害於汝。諸餘童子乃至日</a><a name="1039a08" id="1039a08">暮。守此童子。不令非法。便共相隨。至於母</a><a name="1039a09" id="1039a09">處。私報母曰。此小童兒。與某長者少女。欲為</a><a name="1039a10" id="1039a10">非法。我等勸諭。制不聽為。我今歸去。於此夜</a><a name="1039a11" id="1039a11">中。宜應遮止。母曰汝等既能共相勸諭。甚為</a><a name="1039a12" id="1039a12">善事。其母即令童子入房安置。又於房中。安</a><a name="1039a13" id="1039a13">觸瓶水及以觸盆。母自當門。安床而臥至夜</a><a name="1039a14" id="1039a14">半後。子告母曰。與我開門。出外便易。母即告</a><a name="1039a15" id="1039a15">曰。房中已安觸盆。可應便易。須臾之頃。其子</a><a name="1039a16" id="1039a16">復告。與我開門。母亦不開。子遂瞋怒。母曰。</a><a name="1039a17" id="1039a17">汝所去處。我先已知。我今寧可於此受死。終</a><a name="1039a18" id="1039a18">不為汝開門。凡欲火染心。無惡不作。不避惡</a><a name="1039a19" id="1039a19">業。遂於此時。拔劍殺母橫屍於地。即詣長者</a><a name="1039a20" id="1039a20">家。既至彼已。見其少女。身形戰掉。女曰。汝</a><a name="1039a21" id="1039a21">勿生怖。惟我獨住。更無餘人。童子念曰。我今</a><a name="1039a22" id="1039a22">應報令知已殺於母。告言。少女我已為汝殺</a><a name="1039a23" id="1039a23">母命根。女曰。汝所生母。為是嬭母。報言。是</a><a name="1039a24" id="1039a24">我所生母。其女念曰。此人瞋怒。尚殺親母。況</a><a name="1039a25" id="1039a25">我餘人。作是念已。報言。汝應且待。我暫昇</a><a name="1039a26" id="1039a26">樓。女上樓訖。高聲唱言。此中有賊。彼人聞</a><a name="1039a27" id="1039a27">已。於水竇中。潛身而出。到己宅內。擲刀於</a><a name="1039a28" id="1039a28">地。高聲唱言。賊殺我母。賊殺我母。作是唱</a><a name="1039a29" id="1039a29">已。便依世法。燒葬其母。內自思忖。深是惡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231038c.htm'><img src='up.gif' border=0></a>
<a href='T231039b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>