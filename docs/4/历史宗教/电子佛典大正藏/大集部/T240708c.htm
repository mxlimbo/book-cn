<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0708c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷5)</font> 舍利弗品 <font face='Arial'>T24, p0708c</h2></font><hr>
<span class='old'>
</a><a name="0708b28" id="0708b28">拘那衛佛壽命四萬歲。拘那含牟尼佛壽</a><a name="0708b29" id="0708b29">命三萬歲。迦葉佛壽命二萬歲。釋迦牟尼佛</span><a name="0708c01" id="0708c01">壽命百歲。諸聲聞弟子壽命亦如是。是故佛</a><a name="0708c02" id="0708c02">法久住。我今世尊。應取迦葉半壽一萬歲。</a><a name="0708c03" id="0708c03">是時應出世。觀看眾生根無熟者。五千歲</a><a name="0708c04" id="0708c04">應出。次第五百歲應出。又復無根熟眾生。</a><a name="0708c05" id="0708c05">乃至百歲。然後有眾生可度。是故佛出世短</a><a name="0708c06" id="0708c06">壽。聲聞弟子亦如是。佛法久住如前。三佛</a><a name="0708c07" id="0708c07">法與壽命俱滅。是故名不久住。後三佛</a><a name="0708c08" id="0708c08">者。佛雖滅度。佛法猶在世。是名久住。</a><a name="0708c09" id="0708c09">於是舍利弗聞佛說已。欲令佛法久住。而</a><a name="0708c10" id="0708c10">白佛言。唯願世尊。為諸聲聞弟子結戒。如</a><a name="0708c11" id="0708c11">律本所說。舍利弗從三昧起。餘者後句次第</a><a name="0708c12" id="0708c12">自當知。佛告舍利弗。止止時未至矣。舍利</a><a name="0708c13" id="0708c13">弗重白佛言。世尊。唯願為諸弟子結戒。佛</a><a name="0708c14" id="0708c14">告舍利弗。止止。此法非聲聞緣覺所知。唯</a><a name="0708c15" id="0708c15">佛與佛乃能知耳。未垢起故。問曰。何謂</a><a name="0708c16" id="0708c16">為垢。答曰。垢處者。於今世後世過如來</a><a name="0708c17" id="0708c17">法。是名為垢。未為聲聞結戒者。問曰。何</a><a name="0708c18" id="0708c18">以不為聲聞結戒。答曰。未有漏者如來結</a><a name="0708c19" id="0708c19">戒。眾生生誹謗想。云何瞿曇沙門。如諸聲</a><a name="0708c20" id="0708c20">聞弟子。悉是貴姓。或是王位。捨其財物宮</a><a name="0708c21" id="0708c21">殿妻子眷屬。不惜身命。皆是知足。於世間</a><a name="0708c22" id="0708c22">無所希求。云何瞿曇。反以波羅提木叉而</a><a name="0708c23" id="0708c23">繫之。是瞿曇未善別世人。故言如此。若我</a><a name="0708c24" id="0708c24">結戒者。世人而亦不生敬重之心。譬如醫</a><a name="0708c25" id="0708c25">師未善治病。見人始欲生癰。雖有癰</a><a name="0708c26" id="0708c26">性未大成就。輒為破之。破已血出狼藉。</a><a name="0708c27" id="0708c27">受大苦痛。以藥塗之瘡即還復。醫師謂曰。</a><a name="0708c28" id="0708c28">我為汝治病。當與我直。病人答曰。此癡</a><a name="0708c29" id="0708c29">醫師。若是我病可為我治。我本無病。強為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240708b.htm'><img src='up.gif' border=0></a>
<a href='T240709a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>