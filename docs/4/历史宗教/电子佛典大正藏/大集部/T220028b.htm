<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0028b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0028b</h2></font><hr>
<span class='old'>
</a><a name="0028a28" id="0028a28">如是。跋難陀言。汝自知我不著惡衣。若作好</a><a name="0028a29" id="0028a29">衣我當自著。常憶念汝疾病官事。當相料理。</span><a name="0028b01" id="0028b01">若不好者當與弟子。或藏器中。徒去此物無</a><a name="0028b02" id="0028b02">施用福。時彼居士語左右言。此人無厭難養</a><a name="0028b03" id="0028b03">難滿。我發心所與。五倍六倍猶不愜意。先雖</a><a name="0028b04" id="0028b04">厚善於今薄矣。遂不與之。時諸長老比丘聞。</a><a name="0028b05" id="0028b05">種種呵責。將至佛所以事白佛。佛以是事集</a><a name="0028b06" id="0028b06">比丘僧。問跋難陀。汝實爾不。答言。實爾世尊。</a><a name="0028b07" id="0028b07">佛種種呵責已。告諸比丘。以十利故為諸比</a><a name="0028b08" id="0028b08">丘結戒。從今是戒應如是說。若比丘非親里</a><a name="0028b09" id="0028b09">居士居士婦共議。當以如是衣直作衣與某</a><a name="0028b10" id="0028b10">甲比丘。是比丘先不自恣請。便往問居士居</a><a name="0028b11" id="0028b11">士婦言。汝為我以如是衣直作衣不。答言如</a><a name="0028b12" id="0028b12">是。便言。善哉居士居士婦。可作如是衣與我。</a><a name="0028b13" id="0028b13">為好故。尼薩耆波逸提</a><a name="0028b14" id="0028b14"><p>先不自恣請者。先不問比丘為須何衣。為好</a><a name="0028b15" id="0028b15">者。求令極好勝先所許。若從親里索好衣突</a><a name="0028b16" id="0028b16">吉羅。比丘尼亦如是。式叉摩那沙彌沙彌尼</a><a name="0028b17" id="0028b17">突吉羅(八竟)</a><a name="0028b18" id="0028b18"><p>佛在舍衛城。跋難陀。復有常出入家。其夫婦</a><a name="0028b19" id="0028b19">共議。我當各為跋難陀以如是衣直作衣與</a><a name="0028b20" id="0028b20">之。乞食比丘聞復語之。跋難陀即往。問居士</a><a name="0028b21" id="0028b21">居士婦言。我聞汝等為我各以如是衣直作</a><a name="0028b22" id="0028b22">衣。為實爾不。答言如是。跋難陀言。可合作一</a><a name="0028b23" id="0028b23">衣令極好。若極好我當自著。常憶念汝。若不</a><a name="0028b24" id="0028b24">好者當置器中。徒去此物無施用福。時居士</a><a name="0028b25" id="0028b25">居士婦便大瞋言。此人無厭難養難滿。雖求</a><a name="0028b26" id="0028b26">合作一衣。而於我發心所許。五倍六倍猶不</a><a name="0028b27" id="0028b27">愜意。如此惡人不足存在。於是不聽復得來</a><a name="0028b28" id="0028b28">往。時諸長老比丘聞。種種呵責。將至佛所以</a><a name="0028b29" id="0028b29">事白佛。佛以是事集比丘僧。問跋難陀。汝實<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220028a.htm'><img src='up.gif' border=0></a>
<a href='T220028c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>