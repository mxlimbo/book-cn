<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0853a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷40)</font> 衣揵度 <font face='Arial'>T22, p0853a</h2></font><hr>
<span class='old'>
</a><a name="0852c28" id="0852c28">車取利刀破腹披腸結處。示其父母諸親</a><a name="0852c29" id="0852c29">語言。此是輪上嬉戲使腸結。如是食飲不</span><a name="0853a01" id="0853a01">消。非是死也。即為解腸。還復本處。縫皮</a><a name="0853a02" id="0853a02">肉合。以好藥塗之。瘡即愈毛還生。與無</a><a name="0853a03" id="0853a03">瘡處不異。時長者子。即報耆婆四十萬兩</a><a name="0853a04" id="0853a04">金。婦亦與四十萬兩金。長者父母亦爾。各</a><a name="0853a05" id="0853a05">與四十萬兩金。是耆婆童子。第四治病。爾時</a><a name="0853a06" id="0853a06">尉禪國王。波羅殊提。十二年中常患頭痛。</a><a name="0853a07" id="0853a07">無有醫能治者。彼聞瓶沙王有好醫善能</a><a name="0853a08" id="0853a08">治病。即遣使白王。我今有病。耆婆能治。願</a><a name="0853a09" id="0853a09">遣來為我治之。時王即喚耆婆問言。汝能</a><a name="0853a10" id="0853a10">治波羅殊提病不。答言能。汝可往治之。王</a><a name="0853a11" id="0853a11">語言。彼王從蠍中來。汝好自護。莫自斷</a><a name="0853a12" id="0853a12">命。答言爾。時耆婆童子。往尉禪國。至波羅</a><a name="0853a13" id="0853a13">殊提所。禮足已在一面住。即問王言。何所</a><a name="0853a14" id="0853a14">患苦。答言。如是如是病。問言。病從何起。答</a><a name="0853a15" id="0853a15">言。從如是如是起。問言。病來久近。答言。病</a><a name="0853a16" id="0853a16">來爾許時。次第問已語言。我能治。王言。若</a><a name="0853a17" id="0853a17">以酥若雜酥為藥。我不能服。若與我雜酥</a><a name="0853a18" id="0853a18">藥。我當殺汝。是病餘藥不治。唯酥則除。耆</a><a name="0853a19" id="0853a19">婆童子。即設方便語王言。我等醫法治病。</a><a name="0853a20" id="0853a20">朝晡晨夜隨意出入。王語耆婆。聽隨意出</a><a name="0853a21" id="0853a21">入。復白王言。若須貴藥。當得急乘騎。願</a><a name="0853a22" id="0853a22">王聽給疾者。是時王即給日行五十由旬駝。</a><a name="0853a23" id="0853a23">即與王鹹食令食。於屏處煎酥為藥。作</a><a name="0853a24" id="0853a24">水色水味已。持與王母語言。王若眠覺。渴</a><a name="0853a25" id="0853a25">須水時。可持此與飲之。持水與王母已。</a><a name="0853a26" id="0853a26">即乘五十由旬駝而去。時王眠覺渴須水。</a><a name="0853a27" id="0853a27">母即持此水藥與之。藥欲消時覺有酥氣。</a><a name="0853a28" id="0853a28">王言。耆婆與我酥飲。是我怨家。何能治我。</a><a name="0853a29" id="0853a29">急往覓來。即往耆婆住處覓之不得。問守<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220852c.htm'><img src='up.gif' border=0></a>
<a href='T220853b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>