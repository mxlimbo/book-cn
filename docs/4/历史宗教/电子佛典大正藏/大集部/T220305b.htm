<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0305b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷9)</font> 明三十尼薩耆波夜提法之初 <font face='Arial'>T22, p0305b</h2></font><hr>
<span class='old'>
</a><a name="0305a28" id="0305a28">缽入城。次行乞食。有居士婦語比丘言如上。</a><a name="0305a29" id="0305a29">一居士中說。此中但二居士為異耳。乃至已</span><a name="0305b01" id="0305b01">聞者當重聞為比丘故若二居士居士婦。各各</a><a name="0305b02" id="0305b02">辦衣價作如是言。我等辦如是如是衣。價</a><a name="0305b03" id="0305b03">買如是如是衣。與某甲比丘。是比丘先不自</a><a name="0305b04" id="0305b04">恣請為好衣故。便到居士所言。為我各各辦</a><a name="0305b05" id="0305b05">如是如是。衣價共作一衣與我為好故。若得</a><a name="0305b06" id="0305b06">是衣。尼薩耆波夜提。此中如上。一居士中</a><a name="0305b07" id="0305b07">廣說。但二居士為異耳。佛住舍衛城。瓶沙</a><a name="0305b08" id="0305b08">王有二大臣。一名尼提。二名婆利沙。秋時</a><a name="0305b09" id="0305b09">人民收穫訖運致入城。天時寒雪。時二大臣</a><a name="0305b10" id="0305b10">作是念。我常年年請師。難陀優波難陀。施食</a><a name="0305b11" id="0305b11">并施衣。今日當在何處。有人語言。在舍衛</a><a name="0305b12" id="0305b12">城。爾時大臣遣使。齎書持舊錢八百。餉難</a><a name="0305b13" id="0305b13">陀優波難陀。敕使言。汝當還得報書。使向祇</a><a name="0305b14" id="0305b14">桓精舍到已問言。難陀優波難陀房在何處。</a><a name="0305b15" id="0305b15">時諸比丘示言此房是。使即入房中禮已問</a><a name="0305b16" id="0305b16">言。是優波難陀不。答言是。汝何以問。答言。</a><a name="0305b17" id="0305b17">瓶沙王大臣尼提婆利沙。遣我齎書持舊錢</a><a name="0305b18" id="0305b18">八百餉師。并索答書。時有優婆塞名法豫。優</a><a name="0305b19" id="0305b19">波難陀即語優婆塞言。汝知料理數此衣直</a><a name="0305b20" id="0305b20">與書相應不。即料計取與。書相應。即與答</a><a name="0305b21" id="0305b21">書遣使令去。時法豫優婆塞欲去。白言尊者</a><a name="0305b22" id="0305b22">此衣直當置何處。答言當置汝邊。即便持去</a><a name="0305b23" id="0305b23">到家已。待一日二日三日不來取。優波難陀</a><a name="0305b24" id="0305b24">多緣多事忘不往取。是優婆塞家中小儉。即</a><a name="0305b25" id="0305b25">便貸用後當還償。用已即日。難陀語優波難</a><a name="0305b26" id="0305b26">陀往取衣直即往索。優婆塞言。我持來已。停</a><a name="0305b27" id="0305b27">待。尊者一日二日三日不來取我家中小儉。</a><a name="0305b28" id="0305b28">即便貸用須得當還。優波難陀即瞋恚言。汝</a><a name="0305b29" id="0305b29">不可寄付。此是我物云何取輒用。難陀謂優<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220305a.htm'><img src='up.gif' border=0></a>
<a href='T220305c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>