<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0419c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷57)</font> 比丘誦 <font face='Arial'>T23, p0419c</h2></font><hr>
<span class='old'>
</a><a name="0419b28" id="0419b28">無慚愧沙彌不應令舉。是名鍼筒法。淨水瓶</a><a name="0419b29" id="0419b29">法常用水瓶法。亦如上說。粥法者。有五利</span><a name="0419c01" id="0419c01">益故。聽啜粥。除飢除渴下氣除臍下冷消</a><a name="0419c02" id="0419c02">熟藏中生者。是名粥法。食法者。比丘食五</a><a name="0419c03" id="0419c03">食時應觀。是食難求得難成辦。當觀入口在</a><a name="0419c04" id="0419c04">生藏熟藏。若出時由是。食因緣故。起種</a><a name="0419c05" id="0419c05">種煩惱罪業受苦果報。是名食法。食處法者。</a><a name="0419c06" id="0419c06">比丘若到食處。應默然一心淨持威儀。能起</a><a name="0419c07" id="0419c07">他淨心。當徐入徐坐。是名食處法。與食法</a><a name="0419c08" id="0419c08">者。比丘未受食。不應與他。先受已後當與</a><a name="0419c09" id="0419c09">他。阿誰應與。若父若母。若與閉繫人。若與</a><a name="0419c10" id="0419c10">急須食人。若妊娠女人來。應正觀當少多</a><a name="0419c11" id="0419c11">與。畜生應與一口。是名與食法。乞食法者。</a><a name="0419c12" id="0419c12">比丘應一心從檀越受食。莫散亂心。勿觀好</a><a name="0419c13" id="0419c13">惡。應生不淨想。是名乞食法。乞食人法者。</a><a name="0419c14" id="0419c14">如雜部中廣說。乞食持來法者。當一心持食。</a><a name="0419c15" id="0419c15">莫令散失。勿觀好惡。應觀時節早晚持食來。</a><a name="0419c16" id="0419c16">是名乞食持來法。阿蘭若法者。阿蘭若比丘。</a><a name="0419c17" id="0419c17">應常一心先問訊人。喜心和視共語。捨離顰</a><a name="0419c18" id="0419c18">蹙。讚言善來。應畜火及火爐。少多辦食及</a><a name="0419c19" id="0419c19">食器。常畜水及水器。洗足水器常令有水。</a><a name="0419c20" id="0419c20">淨澡罐廁澡罐中。亦應令有水。應善知道</a><a name="0419c21" id="0419c21">徑。善知日數。善知夜善知夜分。善知星宿。</a><a name="0419c22" id="0419c22">讀誦星宿經。善知修妒路比尼阿毘曇。若</a><a name="0419c23" id="0419c23">善知初禪二三四禪。應善知須陀洹斯陀含</a><a name="0419c24" id="0419c24">阿那含阿羅漢果。若不能得修學。當問知</a><a name="0419c25" id="0419c25">當讀誦。不應畜日愛珠月愛珠。應畜法杖。</a><a name="0419c26" id="0419c26">所畜物皆隨順道。如俱尼舍經廣說。是名阿</a><a name="0419c27" id="0419c27">蘭若法。阿蘭若上座法者。若諸比丘出界。</a><a name="0419c28" id="0419c28">阿蘭若上座。應善教化下座比丘。應為說阿</a><a name="0419c29" id="0419c29">蘭若法示教利喜。諸下座比丘應隨上座教<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230419b.htm'><img src='up.gif' border=0></a>
<a href='T230420a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>