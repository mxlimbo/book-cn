<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0715a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷22)</font> 八波羅夷法 <font face='Arial'>T22, p0715a</h2></font><hr>
<span class='old'>
</a><a name="0714c28" id="0714c28">已去與比丘尼結戒。集十句義乃至正法</a><a name="0714c29" id="0714c29">久住。欲說戒者當如是說。若比丘尼。實無</span><a name="0715a01" id="0715a01">所知自歎譽言。我得過人法入聖智勝法。</a><a name="0715a02" id="0715a02">我知是我見是。後於異時。若問若不問。</a><a name="0715a03" id="0715a03">欲求清淨故作如是言。諸大姊。我實不知</a><a name="0715a04" id="0715a04">不見。而言我知我見。虛誑妄語。除增上慢。</a><a name="0715a05" id="0715a05">是比丘尼波羅夷不共住(四竟)</a><a name="0715a06" id="0715a06"><p>爾時世尊在舍衛國祇樹給孤獨園。時有大</a><a name="0715a07" id="0715a07">豪貴長者。名大善鹿樂。顏貌端政。偷羅難陀</a><a name="0715a08" id="0715a08">比丘尼亦顏貌端政。長者鹿樂繫心於偷羅</a><a name="0715a09" id="0715a09">難陀所。偷羅難陀亦繫心於長者所。後於異</a><a name="0715a10" id="0715a10">時。為偷羅難陀故。請諸比丘尼及偷羅難</a><a name="0715a11" id="0715a11">陀設食。即於其夜辦具種種飲食。清旦往</a><a name="0715a12" id="0715a12">白時到。偷羅難陀知長者為己故請僧。彼</a><a name="0715a13" id="0715a13">即自住寺不往。諸比丘尼。到時著衣持缽</a><a name="0715a14" id="0715a14">詣長者家就坐已。時長者。遍觀尼眾</a><a name="0715a15" id="0715a15">不見偷羅難陀。即問。偷羅難陀何處而不</a><a name="0715a16" id="0715a16">來耶。答言。在寺不來。於是長者疾疾行食</a><a name="0715a17" id="0715a17">已。即往寺中至偷羅難陀所。偷羅難陀。遙</a><a name="0715a18" id="0715a18">見長者來即臥床上。長者前問。阿姨何所</a><a name="0715a19" id="0715a19">患苦。答言。無所患苦。我所欲者而彼不欲。</a><a name="0715a20" id="0715a20">彼言我欲非不欲。時長者即前抱臥以手摩</a><a name="0715a21" id="0715a21">捉嗚。長者還坐問言。阿姨所須何物。答言。</a><a name="0715a22" id="0715a22">我欲得酸棗。長者言。欲得者明日當送。時</a><a name="0715a23" id="0715a23">有守房小沙彌尼。見作如此事。諸尼食還</a><a name="0715a24" id="0715a24">已具向說之。比丘尼眾聞。中有少欲知足行</a><a name="0715a25" id="0715a25">頭陀樂學戒知慚愧者。嫌責偷羅難陀比</a><a name="0715a26" id="0715a26">丘尼言。云何汝與長者作如此事耶。諸比</a><a name="0715a27" id="0715a27">丘尼白諸比丘。諸比丘往白世尊。世尊即</a><a name="0715a28" id="0715a28">以此因緣集比丘僧。以無數方便呵責偷</a><a name="0715a29" id="0715a29">羅難陀比丘尼。汝所為非。非威儀非沙門<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220714c.htm'><img src='up.gif' border=0></a>
<a href='T220715b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>