<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0709c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷21)</font> 式叉迦羅尼法 <font face='Arial'>T22, p0709c</h2></font><hr>
<span class='old'>
</a><a name="0709b28" id="0709b28">尊。世尊爾時以此因緣集比丘僧。如上呵</a><a name="0709b29" id="0709b29">責六群。乃至最初犯戒。已告諸比丘。自今</span><a name="0709c01" id="0709c01">已去與比丘結戒。集十句義乃至正法久</a><a name="0709c02" id="0709c02">住。欲說戒者當如是說。不得水中大小便</a><a name="0709c03" id="0709c03">涕唾。尸叉罽賴尼。如是世尊與比丘結戒。</a><a name="0709c04" id="0709c04">時病比丘避有水處疲極。佛言。病者無犯。</a><a name="0709c05" id="0709c05">自今已去當如是說戒。不得淨水中大小</a><a name="0709c06" id="0709c06">便涕唾除病。尸叉罽賴尼。若比丘故於水</a><a name="0709c07" id="0709c07">中大小便涕唾。犯應懺突吉羅。以故作故</a><a name="0709c08" id="0709c08">犯非威儀突吉羅。若不故作犯突吉羅。比</a><a name="0709c09" id="0709c09">丘尼乃至沙彌沙彌尼突吉羅。是謂為犯。</a><a name="0709c10" id="0709c10">不犯者。或時有如是病。或時於岸上大小</a><a name="0709c11" id="0709c11">便流墮水中。或時為風吹烏銜墮水中無</a><a name="0709c12" id="0709c12">犯。無犯者。最初未制戒。癡狂心亂痛惱所</a><a name="0709c13" id="0709c13">纏(五十竟)</a><a name="0709c14" id="0709c14"><p>爾時佛在舍衛國祇樹給孤獨園。時六群比</a><a name="0709c15" id="0709c15">丘立大小便。居士見已嫌言。此沙門釋子無</a><a name="0709c16" id="0709c16">有慚愧。外自稱言我知正法。如是何有正</a><a name="0709c17" id="0709c17">法。立大小便。如似牛馬豬羊駱駝。時諸比丘</a><a name="0709c18" id="0709c18">聞。其中有少欲知足行頭陀樂學戒知</a><a name="0709c19" id="0709c19">慚愧者。嫌責六群比丘已往世尊所。頭面</a><a name="0709c20" id="0709c20">禮足在一面坐。以此因緣具白世尊。世尊</a><a name="0709c21" id="0709c21">爾時以此因緣集比丘僧。如上訶責六群</a><a name="0709c22" id="0709c22">比丘。乃至最初犯戒。已告諸比丘。自今已</a><a name="0709c23" id="0709c23">去與比丘結戒。集十句義乃至正法久住。</a><a name="0709c24" id="0709c24">欲說戒者當如是說。不得立大小便。尸叉</a><a name="0709c25" id="0709c25">罽賴尼。如是世尊與比丘結戒。時諸病比</a><a name="0709c26" id="0709c26">丘疲極不堪蹲。佛言。病者無犯。自今已去</a><a name="0709c27" id="0709c27">當如是說戒。不得立大小便除病。尸叉罽</a><a name="0709c28" id="0709c28">賴尼。若比丘故作立大小便者。犯應懺突</a><a name="0709c29" id="0709c29">吉羅。以故作故犯非威儀突吉羅。若不故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220709b.htm'><img src='up.gif' border=0></a>
<a href='T220710a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>