<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0035b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷8)</font> 菴羅夫人緣餘 <font face='Arial'>T24, p0035b</h2></font><hr>
<span class='old'>
</a><a name="0035a28" id="0035a28">輅。馬驚碾婆羅門童子。因遂頭斷。爾時世尊</a><a name="0035a29" id="0035a29">由此事故。說伽他曰</span><a name="0035b01" id="0035b01"><p class='lg'>　　意常為首　　　起業為最　　　心有所恨</a><br><a name="0035b02" id="0035b02">　　速受其報　　　苦來逼身　　　輪斷其頭　</p></a><a name="0035b03" id="0035b03"><p>爾時具壽阿難陀白佛言。世尊。所說此頌。其</a><a name="0035b04" id="0035b04">義云何。佛告阿難陀曰。汝今見不。彼婆羅門</a><a name="0035b05" id="0035b05">童子。於佛苾芻。起不善心。出麤惡語。由此因</a><a name="0035b06" id="0035b06">故。輪碾頭斷。阿難陀答曰。我今已見。世尊告</a><a name="0035b07" id="0035b07">曰。我見此事。故說伽他。時室羅伐城有一長</a><a name="0035b08" id="0035b08">者。無子命終。城中婆羅門居士共相議曰。今</a><a name="0035b09" id="0035b09">此長者。身已亡歿。又無子息。欲令何人繼嗣</a><a name="0035b10" id="0035b10">於後。見前剎利童子在樹下臥。于時日光西</a><a name="0035b11" id="0035b11">傾。樹枝影覆童子上。而不移謝。眾人見已。</a><a name="0035b12" id="0035b12">便將歸舍。繼嗣長者。既嗣已。童子念云。此由</a><a name="0035b13" id="0035b13">佛法僧力。我今請世尊及苾芻眾。設諸供養。</a><a name="0035b14" id="0035b14">作是念已。往世尊所。頭面禮足。取一小座。一</a><a name="0035b15" id="0035b15">邊而坐。爾時世尊為彼童子。說諸法要。童</a><a name="0035b16" id="0035b16">子聞法。從坐而起。合掌白佛言。唯願世尊。至</a><a name="0035b17" id="0035b17">明食時。與苾芻眾。至我家中。受我微供。世尊</a><a name="0035b18" id="0035b18">默然受請。爾時世尊至明食時。與諸苾芻。至</a><a name="0035b19" id="0035b19">童子家。飯食已。為彼童子。稱機說法。爾時童</a><a name="0035b20" id="0035b20">子證預流果。獲四諦理。無始已來薩迦邪見。</a><a name="0035b21" id="0035b21">以金剛杵。而摧壞之。自云。今我信心。歸依佛</a><a name="0035b22" id="0035b22">法僧。乃至命存。永不退轉。世尊。為長者子。</a><a name="0035b23" id="0035b23">已說法要。示教利喜。其長者子即從坐起。頂</a><a name="0035b24" id="0035b24">禮而去。爾時世尊還至本處。於苾芻眾前說</a><a name="0035b25" id="0035b25">此頌曰</a><a name="0035b26" id="0035b26"><p class='lg'>　　意常為首　　　起業為最　　　心意清淨</a><br><a name="0035b27" id="0035b27">　　即受善報　</p></a><a name="0035b28" id="0035b28"><p>爾時具壽阿難陀白佛言。世尊。所說此頌。其</a><a name="0035b29" id="0035b29">義云何。佛告阿難陀曰。汝見彼剎利童子。於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240035a.htm'><img src='up.gif' border=0></a>
<a href='T240035c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>