<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0408b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷40)</font> 第八門第十子攝頌之六五百之餘及七百結集事 <font face='Arial'>T24, p0408b</h2></font><hr>
<span class='old'>
</a><a name="0408a28" id="0408a28">如是不應度。如是作褒灑陀如是作安居。如</a><a name="0408a29" id="0408a29">是作隨意及以諸事乃至雜事。此是尼陀那</span><a name="0408b01" id="0408b01">目得迦等。既結集毘奈耶已。具壽鄔波離從</a><a name="0408b02" id="0408b02">高座下。時迦攝波作如是念。後世之人少智</a><a name="0408b03" id="0408b03">鈍根。依文而解不達深義。我今宜可自說摩</a><a name="0408b04" id="0408b04">窒里迦。欲使經律義不失故。作是念已。便作</a><a name="0408b05" id="0408b05">白二羯磨。白眾令知。眾既許已。即昇高座告</a><a name="0408b06" id="0408b06">諸苾芻曰。摩窒里迦我今自說。於所了義皆</a><a name="0408b07" id="0408b07">令明顯。所謂四念處四正勤四神足五根五</a><a name="0408b08" id="0408b08">力七菩提分八聖道分。四無畏四無礙解四</a><a name="0408b09" id="0408b09">沙門果四法句無諍願智。及邊際定空無相</a><a name="0408b10" id="0408b10">無願雜修諸定正入現觀。及世俗智苫摩他</a><a name="0408b11" id="0408b11">毘缽舍那法集法蘊。如是總名摩窒里迦。說</a><a name="0408b12" id="0408b12">是語已。諸阿羅漢俱入邊際定。次第觀已還</a><a name="0408b13" id="0408b13">從定起。如前廣說。是故當知。此是蘇怛羅。</a><a name="0408b14" id="0408b14">此是毘奈耶。此是阿毘達磨。是佛真教如是</a><a name="0408b15" id="0408b15">集已</a><a name="0408b16" id="0408b16"><p>時地上藥叉咸發大聲作如是說。仁等應知。</a><a name="0408b17" id="0408b17">聖者大迦攝波為上首。與五百阿羅漢。共集</a><a name="0408b18" id="0408b18">如來三藏聖教。由是因緣天眾增盛阿蘇羅</a><a name="0408b19" id="0408b19">減少。居空藥叉聞是說已。亦發大聲徹四大</a><a name="0408b20" id="0408b20">王眾三十三天。夜摩睹史多樂變化他化自</a><a name="0408b21" id="0408b21">在。梵眾梵輔大梵少光無量光極光。淨少淨</a><a name="0408b22" id="0408b22">無量淨遍淨。無雲福生廣果。無煩無熱善現</a><a name="0408b23" id="0408b23">善見天等。須臾之間其聲上徹色究竟天。此</a><a name="0408b24" id="0408b24">諸天等咸發聲言。諸天增盛阿蘇羅減少。時</a><a name="0408b25" id="0408b25">五百阿羅漢既結集已。此即名為五百結集。</a><a name="0408b26" id="0408b26">爾時大迦攝波式漏曰</a><a name="0408b27" id="0408b27"><p class='lg'>　　仁等結集法王教　　　皆為愍念諸群生</a><br><a name="0408b28" id="0408b28">　　所有言說量無邊　　　今並纂集無遺闕</a><br><a name="0408b29" id="0408b29">　　世間愚癡不能了　　　為作明燈除眼曀　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240408a.htm'><img src='up.gif' border=0></a>
<a href='T240408c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>