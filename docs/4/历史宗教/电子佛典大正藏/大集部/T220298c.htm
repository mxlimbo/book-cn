<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0298c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷8)</font> 明三十尼薩耆波夜提法之初 <font face='Arial'>T22, p0298c</h2></font><hr>
<span class='old'>
</a><a name="0298b28" id="0298b28">自住處沒。當阿耆羅河邊現。知而故問阿那</a><a name="0298b29" id="0298b29">律。汝作何等。答言。世尊。得一小段衣。尺量</span><a name="0298c01" id="0298c01">不足。欲引令長廣。佛語阿那律。汝頗有更得</a><a name="0298c02" id="0298c02">衣望處不。答言有。世尊問何時可得。答言。一</a><a name="0298c03" id="0298c03">月佛言從今日聽不足衣有衣望處者。停至</a><a name="0298c04" id="0298c04">一月為滿足故。佛告諸比丘。依止舍衛城比</a><a name="0298c05" id="0298c05">丘盡集。乃至已聞者當重聞。若比丘衣已竟。</a><a name="0298c06" id="0298c06">迦絺那衣已捨。若得非時衣。比丘須衣應取。</a><a name="0298c07" id="0298c07">疾作衣受。若不足者有望處為滿故。聽一月</a><a name="0298c08" id="0298c08">畜。若過畜者。足不足尼薩耆波夜提。衣竟者。</a><a name="0298c09" id="0298c09">三衣已成。亦名衣竟。不受迦絺那衣。亦名衣</a><a name="0298c10" id="0298c10">竟。已捨迦絺那衣。亦名衣竟。浣染竟亦名</a><a name="0298c11" id="0298c11">衣竟。已捨迦絺那衣者。有十事捨如上說。得</a><a name="0298c12" id="0298c12">者。若男若女在家出家人邊得衣也。非時者。</a><a name="0298c13" id="0298c13">若受迦絺那衣。有七月名非時。若不受迦絺</a><a name="0298c14" id="0298c14">那衣者。有十一月是名非時於此非時中得</a><a name="0298c15" id="0298c15">衣。是名非時衣。衣者。如上說。須者。是比丘</a><a name="0298c16" id="0298c16">實須衣也。即取疾成受持作而少不足者。停</a><a name="0298c17" id="0298c17">至一月一月者三十日。齊是應畜。為求滿足</a><a name="0298c18" id="0298c18">故。有望者是比丘實聞有得衣處。待令滿</a><a name="0298c19" id="0298c19">足。得至一月畜。過是一月畜者。尼薩耆波</a><a name="0298c20" id="0298c20">夜提。尼薩耆波夜提者。是衣應僧中捨。波夜</a><a name="0298c21" id="0298c21">提懺悔不捨而悔。犯越比尼罪。波夜提者。如</a><a name="0298c22" id="0298c22">上說。若比丘前十日得有望衣無望。衣微</a><a name="0298c23" id="0298c23">小望。衣無力望。羸望。因生望。斷望。更起餘</a><a name="0298c24" id="0298c24">望。此皆無事停。若得此衣滿足已半作淨。</a><a name="0298c25" id="0298c25">半不作淨。是中作淨者。名善作淨。不作淨</a><a name="0298c26" id="0298c26">者。過十日尼薩耆。若比丘於前十日中。若得</a><a name="0298c27" id="0298c27">居士衣。若糞掃衣。不自作不教作。不受持不</a><a name="0298c28" id="0298c28">作淨。彼衣若作。若不作。衣及衣餘前十日過。</a><a name="0298c29" id="0298c29">尼薩耆。若比丘前十日中得衣。若故衣若納<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220298b.htm'><img src='up.gif' border=0></a>
<a href='T220299a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>