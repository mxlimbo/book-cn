<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0831b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷37)</font> 九十波逸底迦法 觀軍學處第四十五 <font face='Arial'>T23, p0831b</h2></font><hr>
<span class='old'>
</a><a name="0831a28" id="0831a28">與宗親取別。以苣勝水共相祭祀方可從</a><a name="0831a29" id="0831a29">軍。時彼諸人聞此語已。情懷不樂在一邊住。</span><a name="0831b01" id="0831b01">次見馬軍來。鄔波難陀問曰。君向何處。答言。</a><a name="0831b02" id="0831b02">聖者。今有邊方不奉王命。我等欲去征彼不</a><a name="0831b03" id="0831b03">臣。報曰。癡人。如此馬軍豈能降彼。我觀汝馬</a><a name="0831b04" id="0831b04">狀如鈍牛。邊隅之馬其形若象。看汝形勢有</a><a name="0831b05" id="0831b05">去無歸。汝可還家。廣如上說。次見車軍來。六</a><a name="0831b06" id="0831b06">眾見已問答同前。報曰。癡人。如此車軍豈能</a><a name="0831b07" id="0831b07">降彼。我觀汝車形狀朽壞。彼車牢固形若峰</a><a name="0831b08" id="0831b08">樓。汝可還家。廣如上說。次見步軍來。六眾見</a><a name="0831b09" id="0831b09">已問答同前。報曰。癡人。我觀汝等兵士如縛</a><a name="0831b10" id="0831b10">草為人。彼之兵眾如勇健藥叉。汝可還家。廣</a><a name="0831b11" id="0831b11">如上說。時勝光王整軍後至。見兵不進問</a><a name="0831b12" id="0831b12">曰。汝等軍士何故不行。白言。大王。我等奉命</a><a name="0831b13" id="0831b13">出征恐成不利。今禿沙門披割壞服出無義</a><a name="0831b14" id="0831b14">言。令我憂惱。王問是誰。答曰。聖者六眾。王</a><a name="0831b15" id="0831b15">曰。彼是豪貴沙門隨情出語。君等宜去不應</a><a name="0831b16" id="0831b16">採錄。時勝光王便作是念。勿使沙門數相惱</a><a name="0831b17" id="0831b17">亂。命使者曰。汝今可往詣世尊所。頂禮足已</a><a name="0831b18" id="0831b18">當傳我言。敬問世尊。少病少惱起居輕利氣</a><a name="0831b19" id="0831b19">力調適女樂行不。復傳我語。唯願大德為諸</a><a name="0831b20" id="0831b20">聖眾。少有憶念為制學處。勿令苾芻往觀軍</a><a name="0831b21" id="0831b21">陣。時彼使人既奉王教往詣佛所。禮佛足已</a><a name="0831b22" id="0831b22">在一面立。白言。世尊。勝光大王故遣我來。禮</a><a name="0831b23" id="0831b23">世尊足敬問世尊。少病少惱起居輕利氣力</a><a name="0831b24" id="0831b24">調適安樂行不。爾時世尊告使者曰。勝光大</a><a name="0831b25" id="0831b25">王得安樂不。汝身健不。使者曰。王有啟白。今</a><a name="0831b26" id="0831b26">諸聖眾來觀軍陣。極相擾惱。唯願世尊少有</a><a name="0831b27" id="0831b27">憶念為制學處。勿令苾芻往觀軍陣。爾時世</a><a name="0831b28" id="0831b28">尊聞使語已默然而許。時彼使者知佛許已</a><a name="0831b29" id="0831b29">禮足而去。世尊以此因緣集苾芻眾。問六眾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230831a.htm'><img src='up.gif' border=0></a>
<a href='T230831c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>