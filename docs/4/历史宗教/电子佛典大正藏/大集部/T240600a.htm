<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0600a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷13)</font> <font face='Arial'>T24, p0600a</h2></font><hr>
<span class='old'>
</a><a name="0599c28" id="0599c28">及依止師處。於一切事不問不作。唯除五</a><a name="0599c29" id="0599c29">事。何謂為五。謂飲水嚼齒木大小便利。於同</span><a name="0600a01" id="0600a01">界中齊四十九尋內。制底畔睇。如前所說。行</a><a name="0600a02" id="0600a02">法軌式一一不依者。咸得突色訖里多罪。此</a><a name="0600a03" id="0600a03">等諸罪皆有不敬。教波逸底迦。及方便罪。其</a><a name="0600a04" id="0600a04">請教白事晨旦問安。各各別陳不得合作。若</a><a name="0600a05" id="0600a05">事促者併諮無犯。諮問之法晨朝早起。自嚼</a><a name="0600a06" id="0600a06">齒木次往房中。為師按摩身體。師既起已供</a><a name="0600a07" id="0600a07">水。齒木安置坐處授拭巾等。應自禮尊像。次</a><a name="0600a08" id="0600a08">來禮師一拜。低頭虔誠合掌作如是白。鄔波</a><a name="0600a09" id="0600a09">馱耶。若阿遮利耶存念。我今請問。不審鄔波</a><a name="0600a10" id="0600a10">馱耶。尊體起居宿夜安不。依止師准此。</a><a name="0600a11" id="0600a11">師可隨時而答其事。如有病患。問知所須隨</a><a name="0600a12" id="0600a12">時供侍。次應隨心自修善品。欲食之時還須</a><a name="0600a13" id="0600a13">致禮。而請白言。鄔波馱耶。或阿遮利耶存念。</a><a name="0600a14" id="0600a14">我今請白。我洗手足及缽欲食粥。或云。我洗</a><a name="0600a15" id="0600a15">手足及缽欲中食。但是所有吞咽之物飯餅</a><a name="0600a16" id="0600a16">果等。乃至乾薑半片胡椒一粒。飲非時漿。<span class='corr'>曛</span></a><a name="0600a17" id="0600a17">黃洗足敷設臥具眠息等事。咸須白知。設無</a><a name="0600a18" id="0600a18">白事。若至午時。若在午後。皆須禮拜。若至晡</a><a name="0600a19" id="0600a19">時行禮制底。日欲暮時皆應禮師。每日三時</a><a name="0600a20" id="0600a20">常行是事。若欲出寺皆須就禮。白云。我今有</a><a name="0600a21" id="0600a21">如是緣。欲往某處。師應量宜隨意遮遣。此乃</a><a name="0600a22" id="0600a22">略陳常行儀式。凡是弟子應勤檢察。不應恣</a><a name="0600a23" id="0600a23">其慢情。不為白事不修善品。如無韁馬非法</a><a name="0600a24" id="0600a24">自居。如世尊言。汝諸苾芻寧作屠兒。為殺害</a><a name="0600a25" id="0600a25">業。不與出家受近圓已。捨而不問。令我正法</a><a name="0600a26" id="0600a26">速時滅壞。是故苾芻於弟子處。極須撿問</a><a name="0600a27" id="0600a27">如不順教隨事呵責。若不可教驅令出去。已</a><a name="0600a28" id="0600a28">辯餘義當釋本文。言諸苾芻得罪者。謂得越</a><a name="0600a29" id="0600a29">法罪。此中犯相有其多種。若有人年未滿二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240599c.htm'><img src='up.gif' border=0></a>
<a href='T240600b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>