<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0194b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷30)</font> 第五分之十七百集法 <font face='Arial'>T22, p0194b</h2></font><hr>
<span class='old'>
</a><a name="0194a28" id="0194a28">所習淨不。上座問。云何名習先所習。離婆多</a><a name="0194a29" id="0194a29">言。習白衣時所作。上座言。或有可習或不可</span><a name="0194b01" id="0194b01">習。離婆多言。此是法乃至非佛教。今下第八</a><a name="0194b02" id="0194b02">籌。離婆多復問。求聽淨不。上座問。云何為求</a><a name="0194b03" id="0194b03">聽。離婆多言。別作羯磨然後來求餘人聽。</a><a name="0194b04" id="0194b04">答言不淨。又問何處制。答言在瞻婆國。又</a><a name="0194b05" id="0194b05">問因誰制。答言因六群比丘。又問犯何事。答</a><a name="0194b06" id="0194b06">言隨羯磨事。離婆多言。此是法乃至非佛</a><a name="0194b07" id="0194b07">教。今下第九籌。離婆多復問。受畜金銀及錢</a><a name="0194b08" id="0194b08">淨不。答言不淨。又問在何處制。答言在王舍</a><a name="0194b09" id="0194b09">城。又問因誰制。答言因難陀跋難陀。又問犯</a><a name="0194b10" id="0194b10">何事。答言犯受畜金銀及錢尼薩耆波逸提。</a><a name="0194b11" id="0194b11">離婆多言。此是法乃至非佛教。今下第十籌。</a><a name="0194b12" id="0194b12">問竟共還更都集僧。離婆多於大眾中。更一</a><a name="0194b13" id="0194b13">一如上問一切去。下一籌乃至第十籌。於是</a><a name="0194b14" id="0194b14">離婆多唱言。我等已論比尼法竟。若佛所</a><a name="0194b15" id="0194b15">不制不應妄制。若已制不得有違。如佛所教</a><a name="0194b16" id="0194b16">應謹學之。爾時論比尼法眾。第一上座名</a><a name="0194b17" id="0194b17">一切去。百三十六臘。第二上座名離婆多。百</a><a name="0194b18" id="0194b18">二十臘。第三上座名三浮陀。第四上座名耶</a><a name="0194b19" id="0194b19">舍。皆百一十臘。合有七百阿羅漢。不多不</a><a name="0194b20" id="0194b20">少。是故名為七百集法</a><a name="0194b21" id="0194b21"><p class='juan'>
五分律卷第三十</p>
</a><a name="0194b22" id="0194b22"><blockquote class='FuWen'>罽賓律師佛陀什。彌沙間漪也</blockquote></a><a name="0194b23" id="0194b23"><blockquote class='FuWen'>以大宋景平元年秋七月達于揚州。冬十</a><a name="0194b24" id="0194b24">一月。晉侍中瑯琊王練比丘釋慧嚴竺道</a><a name="0194b25" id="0194b25">生。請令出焉。佛陀什謹執梵文。于填沙</a><a name="0194b26" id="0194b26">門智勝為譯。至明年十二月都訖。考正理</a><a name="0194b27" id="0194b27">歸文存簡備。雖不窮原庶無大過。願以塵</a><a name="0194b28" id="0194b28">露崇廣山海。貽于萬代同舟云爾</blockquote>
<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220194a.htm'><img src='up.gif' border=0></a>
<a href='T220194c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>