<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0255a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷4)</font> 盜戒之一 <font face='Arial'>T22, p0255a</h2></font><hr>
<span class='old'>
</a><a name="0254c28" id="0254c28">心定。入息心解脫時知入息心解脫。出息心</a><a name="0254c29" id="0254c29">解脫時知出息心解脫。入息無常時知入息</span><a name="0255a01" id="0255a01">無常。出息無常時知出息無常。入息斷時知</a><a name="0255a02" id="0255a02">入息斷。出息斷時知出息斷。入息無欲時知</a><a name="0255a03" id="0255a03">入息無欲。出息無欲時知出息無欲。入息滅</a><a name="0255a04" id="0255a04">時知入息滅。出息滅時知出息滅如是阿難</a><a name="0255a05" id="0255a05">作是念者。名為快樂善學不極厭身。令諸</a><a name="0255a06" id="0255a06">賢聖久住於世利益天人。佛告諸比丘。依止</a><a name="0255a07" id="0255a07">毘舍離比丘皆悉令集。以十利故為諸比丘</a><a name="0255a08" id="0255a08">制戒。乃至已聞者當重聞。若比丘自手奪</a><a name="0255a09" id="0255a09">人命。求持刀與殺者。教死歎死。咄男子用</a><a name="0255a10" id="0255a10">惡活為死勝生。如是意如是想。方便歎譽死</a><a name="0255a11" id="0255a11">快令彼死。非餘者是比丘波羅夷。不應共住。</a><a name="0255a12" id="0255a12">比丘者。乃至年滿二十受具足。是名比丘。自</a><a name="0255a13" id="0255a13">手者。自身身分身勢力。自身者。全身堆</a><a name="0255a14" id="0255a14">壓殺人波羅夷。是名自身也。身分者。若手</a><a name="0255a15" id="0255a15">若肘若腳若膝。及餘身分殺人者波羅夷。是</a><a name="0255a16" id="0255a16">名身分。身勢力者。若杖若石若塼。遙擲殺</a><a name="0255a17" id="0255a17">人波羅夷。是名身勢力。人者。有命人趣所</a><a name="0255a18" id="0255a18">攝。奪命者。令彼命根不相續四大分散。是名</a><a name="0255a19" id="0255a19">奪命。求者。求持刀人。若男女大小在家出家。</a><a name="0255a20" id="0255a20">刀者。若劍戟長刀短刀鉾槊鐵輪。一切利器</a><a name="0255a21" id="0255a21">乃至鍼等。歎死者。言用惡活為死則勝生。如</a><a name="0255a22" id="0255a22">是意者殺意也。如是想者殺想也。歎譽死快</a><a name="0255a23" id="0255a23">者。令彼人死。非餘者。因是死是比丘波羅夷。</a><a name="0255a24" id="0255a24">不應共住。波羅夷者。為於法智退沒墮落無</a><a name="0255a25" id="0255a25">道果分。如是乃至盡智無生智。於此諸智退</a><a name="0255a26" id="0255a26">沒墮落無道果分。是名波羅夷。又復波羅夷</a><a name="0255a27" id="0255a27">者。於泥洹退沒墮落無證果分。是名波羅夷。</a><a name="0255a28" id="0255a28">又復波羅夷者。離於不殺退沒墮落。是名波</a><a name="0255a29" id="0255a29">羅夷。又復波羅夷者。所可犯罪不可發露悔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220254c.htm'><img src='up.gif' border=0></a>
<a href='T220255b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>