<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0722b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷18)</font> 三十泥薩祇波逸底迦法 使非親尼浣故衣學處第四 <font face='Arial'>T23, p0722b</h2></font><hr>
<span class='old'>
</a><a name="0722a28" id="0722a28">七種衣中隨是一數。云何為七。一者毛。二者</a><a name="0722a29" id="0722a29">芻摩迦。(此方無)三者奢搦迦。(此方無)四者羯播死</span><a name="0722b01" id="0722b01">(白迦疊)五者獨孤洛迦。(紵布)六者高詁薄迦。(是上</a><a name="0722b02" id="0722b02">毛緂此方無也)七者阿般闌得迦。(是北方地名其處有此衣也亦有釋云即是絁</a><a name="0722b03" id="0722b03">絹之衣耳)言浣者下至水浸。染者下至一入色。打</a><a name="0722b04" id="0722b04">者下至手一打。泥薩祇波逸底迦者。廣說如</a><a name="0722b05" id="0722b05">前</a><a name="0722b06" id="0722b06"><p>此中犯相其事云何。若苾芻知非親族尼。作</a><a name="0722b07" id="0722b07">非親族想。令浣故衣犯捨墮。染打亦如是。於</a><a name="0722b08" id="0722b08">三事中或令三事俱作。或令作二。或令作一。</a><a name="0722b09" id="0722b09">又於三中隨一為初。使非親尼皆得本罪。若</a><a name="0722b10" id="0722b10">非親尼疑亦捨墮罪。若是親尼作非親想。得</a><a name="0722b11" id="0722b11">惡作罪。若是親尼而起疑心。得惡作罪。又無</a><a name="0722b12" id="0722b12">犯者。謂最初犯人。或癡狂心亂痛惱所纏</a><a name="0722b13" id="0722b13"><p><b>　　<A NAME="n484"></A>從非親尼取衣學處第五</b></a><a name="0722b14" id="0722b14"><p>爾時世尊在室羅伐城逝多林中。如佛所說。</a><a name="0722b15" id="0722b15">若捨貴族而出家者多獲利養。然諸釋種既出</a><a name="0722b16" id="0722b16">家已利養豐多。彼於衣服常事料理。長衣長</a><a name="0722b17" id="0722b17">缽絡囊腰絛並多貯畜。世尊知已作如是念。</a><a name="0722b18" id="0722b18">此諸釋子本求解脫而為出家。於出離因悉</a><a name="0722b19" id="0722b19">皆棄捨。不修善品耽著財利。我今應為說法</a><a name="0722b20" id="0722b20">令捨財利。世尊時時為其說法。彼諸釋子不</a><a name="0722b21" id="0722b21">能見諦。世尊復念。何因緣故釋子出家不能</a><a name="0722b22" id="0722b22">見諦。皆由耽著財利資生雜物。我今若作呵</a><a name="0722b23" id="0722b23">責治罰者。釋子苾芻無由開解。應示諸佛正</a><a name="0722b24" id="0722b24">覺調伏善巧化度之儀。爾時世尊告諸苾芻曰。</a><a name="0722b25" id="0722b25">汝等當知。我欲於此夏安居。三月之內宴默</a><a name="0722b26" id="0722b26">而住。勿令苾芻輒來見我。除一苾芻為我請</a><a name="0722b27" id="0722b27">食者。除長淨日。時諸苾芻謹受佛教眾共立</a><a name="0722b28" id="0722b28">制。於此夏安居內苾芻不得輒見世尊。除</a><a name="0722b29" id="0722b29">一苾芻為佛請食者及長淨日。若違制者。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230722a.htm'><img src='up.gif' border=0></a>
<a href='T230722c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>