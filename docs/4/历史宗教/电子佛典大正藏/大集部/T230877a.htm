<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0877a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷45)</font> 九十波逸底迦法 入王宮門學處第八十二之一 <font face='Arial'>T23, p0877a</h2></font><hr>
<span class='old'>
</a><a name="0876c28" id="0876c28">竭誠共觀希有。時彼苾芻既得食已還至本</a><a name="0876c29" id="0876c29">處。飯食訖收衣缽洗足而坐。時影勝王諸臣</span><a name="0877a01" id="0877a01">翼從至仙道苾芻所。躬申敬禮說伽他曰</a><a name="0877a02" id="0877a02"><p class='lg'>　　勝音國大王　　　捨百千城邑</a><br><a name="0877a03" id="0877a03">　　今乞餘殘食　　　豈不生勞苦</a><br><a name="0877a04" id="0877a04">　　先用妙金槃　　　眾寶以莊嚴</a><br><a name="0877a05" id="0877a05">　　今但持瓦缽　　　豈不生勞苦</a><br><a name="0877a06" id="0877a06">　　先食香粳飯　　　美饌隨所欲</a><br><a name="0877a07" id="0877a07">　　今者食麤疏　　　豈不生勞苦</a><br><a name="0877a08" id="0877a08">　　先著迦尸服　　　妙疊及諸繒</a><br><a name="0877a09" id="0877a09">　　今披糞掃衣　　　豈不生勞苦</a><br><a name="0877a10" id="0877a10">　　先處勝宮殿　　　侍衛以多人</a><br><a name="0877a11" id="0877a11">　　今獨樹下居　　　豈不生勞苦</a><br><a name="0877a12" id="0877a12">　　先在妙床褥　　　細軟隨情樂</a><br><a name="0877a13" id="0877a13">　　今時臥草敷　　　豈不生勞苦</a><br><a name="0877a14" id="0877a14">　　先與上宮后　　　娛樂鎮隨心</a><br><a name="0877a15" id="0877a15">　　今時獨寢息　　　豈不生勞苦</a><br><a name="0877a16" id="0877a16">　　先乘無價象　　　寶馬及珍輿</a><br><a name="0877a17" id="0877a17">　　今時徒步行　　　豈不生勞苦</a><br><a name="0877a18" id="0877a18">　　庫藏皆盈溢　　　受用常隨意</a><br><a name="0877a19" id="0877a19">　　今時無所有　　　豈不生勞苦　</p></a><a name="0877a20" id="0877a20"><p>時仙道苾芻既聞是語。亦以伽他而答之曰</a><a name="0877a21" id="0877a21"><p class='lg'>　　諸有難調事　　　我今皆伏除</a><br><a name="0877a22" id="0877a22">　　乞食用資身　　　如牛負轅軛　</p></a><a name="0877a23" id="0877a23"><p>影勝王曰</a><a name="0877a24" id="0877a24"><p class='lg'>　　仁今有何意　　　作此憂愁語</a><br><a name="0877a25" id="0877a25">　　心中所念者　　　我悉相供給　</p></a><a name="0877a26" id="0877a26"><p>仙道苾芻曰</a><a name="0877a27" id="0877a27"><p class='lg'>　　諸有樂法人　　　心無有憂戀</a><br><a name="0877a28" id="0877a28">　　若不知法者　　　從冥入於冥</a><br><a name="0877a29" id="0877a29">　　大王應善聽　　　我今說正法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230876c.htm'><img src='up.gif' border=0></a>
<a href='T230877b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>