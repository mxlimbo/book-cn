<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1051c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷1)</font> <font face='Arial'>T23, p1051c</h2></font><hr>
<span class='old'>
</a><a name="1051b28" id="1051b28">耶。白言聖者。我今已見。又即白言。願與出家</a><a name="1051b29" id="1051b29">供侍聖者。斷婬怒癡修於梵行。時具壽迦多</span><a name="1051c01" id="1051c01">演那言。汝可先傳彼語。然後可來出家。白言</a><a name="1051c02" id="1051c02">可爾。既聞聖者告已。即往彼村殺羊之處。到</a><a name="1051c03" id="1051c03">其人所。告曰。汝今知不。於惡趣中。曾見汝</a><a name="1051c04" id="1051c04">父。遣傳此語。汝可迴斯殺羊惡業非法之事。</a><a name="1051c05" id="1051c05">彼乃答言。我父死來經十二年。豈有傳信別</a><a name="1051c06" id="1051c06">生中事。汝從他聞為自見耶。答曰我從惡趣</a><a name="1051c07" id="1051c07">中來。若不信者。汝父報言。汝屠羊處地下。有</a><a name="1051c08" id="1051c08">一金瓶。穿取其金將為受用。并復時時供養</a><a name="1051c09" id="1051c09">聖者迦多演那食。稱讚我名願罪業消滅。然</a><a name="1051c10" id="1051c10">此屠兒即穿地下。遂得金瓶。乃知證驗。時長</a><a name="1051c11" id="1051c11">者子又即往訪婬逸之子。到已告曰。我見汝</a><a name="1051c12" id="1051c12">父。令報汝斯事。我所造業果報成熟現受眾</a><a name="1051c13" id="1051c13">苦。斯人答曰。我父死來。經今十二年。豈從他</a><a name="1051c14" id="1051c14">生中來為復聞他說耶為自見耶。長者子曰。</a><a name="1051c15" id="1051c15">我從餓鬼中來。具見斯事若不信者。汝父信</a><a name="1051c16" id="1051c16">曰。向汝事火爐下。有二金瓶。汝應穿取受用</a><a name="1051c17" id="1051c17">及將一分。時時供養聖者迦多演那一團之</a><a name="1051c18" id="1051c18">食。稱讚我名願我罪業除滅。子即穿地乃見</a><a name="1051c19" id="1051c19">金瓶。始知現驗。時長者子又往彼婬女之處</a><a name="1051c20" id="1051c20">告言。汝復當知。我於惡趣。見汝父母兄嫂及</a><a name="1051c21" id="1051c21">奴。令報汝知。急悔已過惡業之事。答商主曰。</a><a name="1051c22" id="1051c22">彼並死來。經今十二年。誰復見聞。爾從何處</a><a name="1051c23" id="1051c23">來耶。答曰。我從地獄中來若不信者。汝父母</a><a name="1051c24" id="1051c24">言。我眠臥處床四足下。各有一金瓶。其中并</a><a name="1051c25" id="1051c25">有金杖澡瓶。汝可穿取歡樂受用。及以時時</a><a name="1051c26" id="1051c26">供養聖者人天所奉迦多演那。當稱讚我名願</a><a name="1051c27" id="1051c27">我罪滅。當即穿地一如來信。時長者子笑曰。</a><a name="1051c28" id="1051c28">人皆信金。不信我語。因笑露齒。女見金齒。乃</a><a name="1051c29" id="1051c29">知斯人是彼長者之子。問曰。聖者。仁豈不是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231051b.htm'><img src='up.gif' border=0></a>
<a href='T231052a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>