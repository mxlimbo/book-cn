<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0321c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷24)</font> 第三門第四子攝頌之餘 <font face='Arial'>T24, p0321c</h2></font><hr>
<span class='old'>
</a><a name="0321b28" id="0321b28"><p>王曰。我出一語汝便殺夫人。誠哉大苦。答</a><a name="0321b29" id="0321b29">曰。王豈不聞。世間更有一語為定。乃有三種。</span><a name="0321c01" id="0321c01">云何為三</a><a name="0321c02" id="0321c02"><p class='lg'>　　王但出一語　　　女人一出嫁</a><br><a name="0321c03" id="0321c03">　　聖者一現身　　　此三唯有一　</p></a><a name="0321c04" id="0321c04"><p>王曰。汝今自造患害。得我一語遂殺夫人。</a><a name="0321c05" id="0321c05">答曰。王豈不聞。世間有三自造患害。云何為</a><a name="0321c06" id="0321c06">三</a><a name="0321c07" id="0321c07"><p class='lg'>　　力弱者著甲　　　無伴有多財</a><br><a name="0321c08" id="0321c08">　　年衰畜少婦　　　此三當自害　</p></a><a name="0321c09" id="0321c09"><p>王曰。我今疑汝別有異心。如何一道遂殺夫</a><a name="0321c10" id="0321c10">人。答曰。王豈不聞。世有三人見時令他起疑。</a><a name="0321c11" id="0321c11">云何為三</a><a name="0321c12" id="0321c12"><p class='lg'>　　見淺智人修上行　　　見勇健者無瘡痕</a><br><a name="0321c13" id="0321c13">　　見衰老女說廉貞　　　此三能使他疑惑　</p></a><a name="0321c14" id="0321c14"><p>王曰。汝極輕賤我。如何造次殺卻夫人。答曰。</a><a name="0321c15" id="0321c15">王豈不聞。世有三事被他輕賤。云何為三</a><a name="0321c16" id="0321c16"><p class='lg'>　　無事多言語　　　身著垢弊衣</a><br><a name="0321c17" id="0321c17">　　不請赴他家　　　此三被人賤　</p></a><a name="0321c18" id="0321c18"><p>王曰。汝欲漸漸長我怨家。殺愛夫人更有何</a><a name="0321c19" id="0321c19">物。答曰。王豈不聞。更有三種事須漸漸。云何</a><a name="0321c20" id="0321c20">為三</a><a name="0321c21" id="0321c21"><p class='lg'>　　食魚須漸漸　　　登山亦復然</a><br><a name="0321c22" id="0321c22">　　大事不卒成　　　此三須漸進　</p></a><a name="0321c23" id="0321c23"><p>第三內子攝頌曰</a><a name="0321c24" id="0321c24"><p class='lg'>　　三種愚癡人　　　離間有三別</a><br><a name="0321c25" id="0321c25">　　下品應車裂　　　姦詐事應知　</p></a><a name="0321c26" id="0321c26"><p>王曰。汝是愚人。如何殺我所愛夫人。答曰。</a><a name="0321c27" id="0321c27">王豈不聞。世間亦有三愚癡相。云何為三</a><a name="0321c28" id="0321c28"><p class='lg'>　　委付不相知　　　供承急性者</a><br><a name="0321c29" id="0321c29">　　造次便相捨　　　此謂三愚相　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240321b.htm'><img src='up.gif' border=0></a>
<a href='T240322a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>