<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0108a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷2)</font> <font face='Arial'>T24, p0108a</h2></font><hr>
<span class='old'>
</a><a name="0107c28" id="0107c28">曰。王聞是語。即令使者往善悟王處報云。</a><a name="0107c29" id="0107c29">今摩耶夫人。意欲就彼父王藍毘尼園中居</span><a name="0108a01" id="0108a01">止。王聞是語。便即差人。敷設掃洒。令摩耶</a><a name="0108a02" id="0108a02">夫人及諸侍從婇女詣藍毘尼園而為遊觀。</a><a name="0108a03" id="0108a03">乃見一無憂樹花葉滋茂。夫人欲生太子。便</a><a name="0108a04" id="0108a04">手攀其樹枝。時天帝釋。知菩薩母心懷慚恥。</a><a name="0108a05" id="0108a05">多人眾中不能即誕其子。便作方便。發大風</a><a name="0108a06" id="0108a06">雨。令諸人眾各自分散。是時帝釋。化作老嬭</a><a name="0108a07" id="0108a07">立夫人前。夫人即生。時天帝釋以仙衣擎取。</a><a name="0108a08" id="0108a08">先在腹內心多煩悶。告帝釋曰。汝放於地。時</a><a name="0108a09" id="0108a09">天帝釋暫少遠住。菩薩生時大地振動。天地</a><a name="0108a10" id="0108a10">光明乃至日月所不及處。皆令明徹。其中眾</a><a name="0108a11" id="0108a11">生皆得相見。各相謂言。非唯我身獨在此處</a><a name="0108a12" id="0108a12">生。亦有餘人共在此處。一切菩薩有常法式。</a><a name="0108a13" id="0108a13">從胎出時。無諸濃血及餘穢惡。其菩薩母欲</a><a name="0108a14" id="0108a14">產之時。不坐不臥攀樹而立。無諸苦惱後有。</a><a name="0108a15" id="0108a15">菩薩常法。生已在地。無人扶侍而行七步。觀</a><a name="0108a16" id="0108a16">察四方便作是言。此是東方。我是一切眾生</a><a name="0108a17" id="0108a17">最上。此是南方。我堪眾生之所供養。此是西</a><a name="0108a18" id="0108a18">方。我今決定不受後生。此是北方。我今已出</a><a name="0108a19" id="0108a19">生死大海。爾時諸天。手持白蓋及與白拂。萃</a><a name="0108a20" id="0108a20">寶嚴飾覆菩薩上。諸龍王等。各持二種清淨</a><a name="0108a21" id="0108a21">香水。所謂冷暖調和。洗浴菩薩。諸菩薩常法。</a><a name="0108a22" id="0108a22">誕生之處。於其母前現大池水。其母所欲澡</a><a name="0108a23" id="0108a23">洗。皆悉充足。諸菩薩常法。誕生之時。諸天仙</a><a name="0108a24" id="0108a24">眾在虛空中。以種種天妙和香。末香塗香旃</a><a name="0108a25" id="0108a25">檀沈水。而散菩薩。種種諸天音樂。在虛空中</a><a name="0108a26" id="0108a26">自然發響。爾時阿私陀仙。在吉悉枳迷山石</a><a name="0108a27" id="0108a27">窟之中。彼仙琲黎@切世間興衰之相。其仙</a><a name="0108a28" id="0108a28">有一外甥。名那羅陀。彼那羅陀。時時而來恭</a><a name="0108a29" id="0108a29">敬供養。爾時仙人隨緣教示。報那羅陀曰。彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240107c.htm'><img src='up.gif' border=0></a>
<a href='T240108b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>