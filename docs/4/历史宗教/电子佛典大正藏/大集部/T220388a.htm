<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0388a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷20)</font> 明單提九十二事法之一 <font face='Arial'>T22, p0388a</h2></font><hr>
<span class='old'>
</a><a name="0387c28" id="0387c28">劣言輕人不敬用。設語羯磨不成就。僧不和</a><a name="0387c29" id="0387c29">合。白僧聽者不語無罪。若語莫語輕他語者。</span><a name="0388a01" id="0388a01">波夜提。若作是念。設不語者羯磨不成就僧</a><a name="0388a02" id="0388a02">不和合。事須我語。白僧聽者語無罪。若語</a><a name="0388a03" id="0388a03">令去輕他不去者波夜提。若作是念。若我去</a><a name="0388a04" id="0388a04">者。此中羯磨不成就。事不斷。當白僧聽者不</a><a name="0388a05" id="0388a05">去無罪。若語莫去輕他去者波夜提。若作是</a><a name="0388a06" id="0388a06">念。若我不去者羯磨不成就。事不斷。當白僧</a><a name="0388a07" id="0388a07">聽者去無罪。若僧中語來不來莫來而來坐</a><a name="0388a08" id="0388a08">而不坐莫坐而坐。語而不語莫語而語去而</a><a name="0388a09" id="0388a09">不去。莫去而去。一一得波夜提罪。若眾多人</a><a name="0388a10" id="0388a10">中師徒中語來而不來。乃至去而不去。一一</a><a name="0388a11" id="0388a11">得越毘尼罪。若和上阿闍梨語來而不來。乃</a><a name="0388a12" id="0388a12">至去而不去。一一得越毘尼罪。是故說</a><a name="0388a13" id="0388a13"><p>佛住舍衛城。廣說如上。爾時諸比丘諍訟同</a><a name="0388a14" id="0388a14">住不和。時六群比丘屏處盜聽聞此語已向</a><a name="0388a15" id="0388a15">彼人說聞彼語已向此人說。於是此彼更生</a><a name="0388a16" id="0388a16">諍訟。同止不和。云是法非法是律非律。乃</a><a name="0388a17" id="0388a17">至是應羯磨。是不應羯磨諸比丘以是因緣</a><a name="0388a18" id="0388a18">往白世尊。佛言。喚是六群比丘來。來已佛</a><a name="0388a19" id="0388a19">具問上事。汝實爾不。答言。實爾。佛語六群比</a><a name="0388a20" id="0388a20">丘。此是惡事。非法非律非如佛教。不可以</a><a name="0388a21" id="0388a21">此長養善法。佛告諸比丘。依止舍衛城住者</a><a name="0388a22" id="0388a22">皆悉令集。以十利故。為諸比丘制戒。乃至已</a><a name="0388a23" id="0388a23">聞者當重聞。若比丘諸比丘諍訟時。默然立</a><a name="0388a24" id="0388a24">聽彼有說者我當憶持。作是因緣不異者波</a><a name="0388a25" id="0388a25">夜提比丘者如上說諍訟者是法非法。是毘</a><a name="0388a26" id="0388a26">尼非毘尼。乃至是應羯磨。是不應羯磨立聽</a><a name="0388a27" id="0388a27">者。若隔壁。若隔籬若戶邊。若隔幔。若隔</a><a name="0388a28" id="0388a28">石若隔草立聽。彼有說者我當憶持。作是因</a><a name="0388a29" id="0388a29">緣不異者。波夜提。波夜提者。如上說。若二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220387c.htm'><img src='up.gif' border=0></a>
<a href='T220388b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>