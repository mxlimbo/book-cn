<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0397c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷38)</font> 第八門第十子攝頌說涅槃之餘 <font face='Arial'>T24, p0397c</h2></font><hr>
<span class='old'>
</a><a name="0397b28" id="0397b28">橫流而住。作大音聲普告群鹿。汝等速來可</a><a name="0397b29" id="0397b29">從此岸。擲上我背趒於彼岸。必得存活。若</span><a name="0397c01" id="0397c01">不爾者當遭屠害。於是群鹿次第悉踏大鹿</a><a name="0397c02" id="0397c02">王脊。皆越駛河得離危難。由諸群鹿蹄甲踐</a><a name="0397c03" id="0397c03">蹋。鹿王皮穿血肉皆盡唯餘脊骨。雖極苦痛</a><a name="0397c04" id="0397c04">心無退轉。悉令群鹿安隱得渡。仍懷顧戀誰</a><a name="0397c05" id="0397c05">未渡者。於群鹿中有一鹿兒不能趒渡。爾時</a><a name="0397c06" id="0397c06">鹿王雖受極苦。尚懷哀念不顧自身。從水而</a><a name="0397c07" id="0397c07">出遂取鹿兒。置於脊上渡至彼岸。鹿王遍觀</a><a name="0397c08" id="0397c08">知渡盡已。氣力將竭臨命終時而發誓願。我</a><a name="0397c09" id="0397c09">救群鹿及此鹿兒。救濟死厄不惜身命。願我</a><a name="0397c10" id="0397c10">當來得成無上正等覺時。令彼得渡生死羅</a><a name="0397c11" id="0397c11">網。置最後邊妙涅槃處。佛告諸苾芻。汝意云</a><a name="0397c12" id="0397c12">何勿生異念。往時鹿王者即我身是。其群鹿</a><a name="0397c13" id="0397c13">者拘尸那城諸壯士是。其鹿兒者即善賢是</a><a name="0397c14" id="0397c14"><p>又諸苾芻如我無智在傍生內。喘息不安受</a><a name="0397c15" id="0397c15">諸苦毒。皮肉支節分解之時。救濟善賢令至</a><a name="0397c16" id="0397c16">無畏。汝等善聽乃往古昔。婆羅[<a href='javascript:showpic("images/022129.gif")'>病-丙+尼</a>]斯時有國</a><a name="0397c17" id="0397c17">王名口梵授。以法化世廣如經說。王有智馬</a><a name="0397c18" id="0397c18">預知前事。鄰國敬畏悉來朝貢。馬既命終。</a><a name="0397c19" id="0397c19">時諸小王令使報曰。汝梵授王今可輸稅分</a><a name="0397c20" id="0397c20">與我等。若不爾者不得出城。如見違者我</a><a name="0397c21" id="0397c21">等同來破滅其國。王告使曰。我不送稅亦不</a><a name="0397c22" id="0397c22">出城。遂於國內訪求智馬。後於異處遂便</a><a name="0397c23" id="0397c23">獲得。時屬春序卉木敷榮。群鳥和鳴甚可愛</a><a name="0397c24" id="0397c24">樂。王乘智馬將諸婇女。遊適芳園歡娛受樂。</a><a name="0397c25" id="0397c25">時諸小王聞梵授王與諸臣佐及宮婇女。在</a><a name="0397c26" id="0397c26">外遊戲情無所懼。未即入城相與謀計。各嚴</a><a name="0397c27" id="0397c27">四兵至城門首。大臣白王。諸小國王不恭朝</a><a name="0397c28" id="0397c28">命。敢興逆亂來扣城門。願見警備。王既聞</a><a name="0397c29" id="0397c29">已敕索智馬。速嚴四兵我自討擊。時王乘馬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240397b.htm'><img src='up.gif' border=0></a>
<a href='T240398a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>