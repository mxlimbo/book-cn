<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0029a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷4)</font> 明二不定法 <font face='Arial'>T23, p0029a</h2></font><hr>
<span class='old'>
</a><a name="0028c28" id="0028c28">有是罪。隨可信優婆夷語故。應與是比丘作</a><a name="0028c29" id="0028c29">實覓法。實覓法者。眾僧一心和合。一比丘</span><a name="0029a01" id="0029a01">僧中唱言。大德僧聽。是某甲比丘。以可信</a><a name="0029a02" id="0029a02">優婆夷語。善急問已。不自說到彼處。不自說</a><a name="0029a03" id="0029a03">有是罪。若僧時到僧忍聽。僧與某甲比丘隨</a><a name="0029a04" id="0029a04">可信優婆夷語作實覓。白如是。如是白四羯</a><a name="0029a05" id="0029a05">磨。僧與某甲比丘隨可信優婆夷語作實覓</a><a name="0029a06" id="0029a06">竟。僧忍默然故。是事如是持。得實覓比丘行</a><a name="0029a07" id="0029a07">法者。是人不應與他受大戒。不應受他依止。</a><a name="0029a08" id="0029a08">不應畜沙彌。不應教化比丘尼。若僧差作</a><a name="0029a09" id="0029a09">不應受。不應重作實覓罪。不應作相似罪。亦</a><a name="0029a10" id="0029a10">不應作重於先罪。不應呵羯磨。不應呵作羯</a><a name="0029a11" id="0029a11">磨人。不應出清淨比丘罪。不得求聽欲出他</a><a name="0029a12" id="0029a12">罪。不應遮說戒。不應遮自恣。不應遮僧羯</a><a name="0029a13" id="0029a13">磨教誡比丘尼人。不應舉清淨比丘罪。不應</a><a name="0029a14" id="0029a14">教令憶念。不應相言。琣衖儘鶚擖韙葽N。隨</a><a name="0029a15" id="0029a15">順清淨比丘心。行常恭敬禮拜。若不如是法</a><a name="0029a16" id="0029a16">行者。盡形壽不得出是羯磨(初不定竟)</a><a name="0029a17" id="0029a17"><p>佛在舍衛國。爾時尸利比丘。與修闍多居士</a><a name="0029a18" id="0029a18">婦舊相知識。共事共語。時尸利比丘。晨朝時</a><a name="0029a19" id="0029a19">到著衣持缽至修闍多舍。獨二人露處坐說</a><a name="0029a20" id="0029a20">法。時有布薩陀居士婦。小因緣故。到修闍多</a><a name="0029a21" id="0029a21">比舍。聞尸利比丘說法語聲。作是念。必是尸</a><a name="0029a22" id="0029a22">利比丘為修闍多說法。我當往聽。即往到舍。</a><a name="0029a23" id="0029a23">見尸利比丘獨與修闍多婦露處共坐。見已</a><a name="0029a24" id="0029a24">作是念。是坐處惡。比丘不應是中坐。若其</a><a name="0029a25" id="0029a25">夫若其子若奴若子弟若典計人。見是處坐。</a><a name="0029a26" id="0029a26">必當知。是比丘作惡事竟若欲作惡。我今當</a><a name="0029a27" id="0029a27">往白佛。時布薩陀往到佛所。頭面禮足一面</a><a name="0029a28" id="0029a28">坐已。以是因緣向佛廣說。佛與布作陀說</a><a name="0029a29" id="0029a29">種種法。示教利喜已默然。布薩陀見佛默然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230028c.htm'><img src='up.gif' border=0></a>
<a href='T230029b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>