<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0201a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷28)</font> <font face='Arial'>T23, p0201a</h2></font><hr>
<span class='old'>
</a><a name="0200c28" id="0200c28">丘僧五百人遊行諸國。以長老意師故。僧大</a><a name="0200c29" id="0200c29">得供養。時食怛缽那種種粥多諸衣布施。是</span><a name="0201a01" id="0201a01">時諸比丘如是思惟。以是長老意師故。僧大</a><a name="0201a02" id="0201a02">得供養。時食怛缽那多諸衣布施。諸比丘往</a><a name="0201a03" id="0201a03">詣意師所問言。為大德大得供養。時食怛缽</a><a name="0201a04" id="0201a04">那多諸衣物布施。長老。是衣物誰應受。長老</a><a name="0201a05" id="0201a05">意師言。諸長老。如佛毘尼中語。有一住處</a><a name="0201a06" id="0201a06">一比丘夏安居。諸人雖為客比丘故布施。僧</a><a name="0201a07" id="0201a07">諸衣應分物。是一比丘獨在此夏安居。是衣</a><a name="0201a08" id="0201a08">應獨受。二比丘三比丘四比丘亦如是。有住</a><a name="0201a09" id="0201a09">處無住處無聚落阿練兒處亦爾。諸長老。汝</a><a name="0201a10" id="0201a10">等如是比衣應受。如長老意師多亦如是。如</a><a name="0201a11" id="0201a11">長老耶舍。長老耶首陀亦如是</a><a name="0201a12" id="0201a12"><p>又一時眾多大上座比丘大迦葉為首。波羅</a><a name="0201a13" id="0201a13">利弗城雍園中住。是時摩竭國一住處。獨一</a><a name="0201a14" id="0201a14">比丘住。是中諸人為夏安居僧故。布施諸衣</a><a name="0201a15" id="0201a15">應分物。是比丘如是思惟。是住處諸人為僧</a><a name="0201a16" id="0201a16">故。布施諸衣應分物。我一人非僧。我當往問</a><a name="0201a17" id="0201a17">長老迦葉等諸上座比丘。是衣物誰應受。即</a><a name="0201a18" id="0201a18">具以是事問諸長老。諸長老言。如佛毘尼中</a><a name="0201a19" id="0201a19">說。有一比丘。一住處夏安居。是諸人為夏安</a><a name="0201a20" id="0201a20">居僧故。布施諸衣應分物。是一比丘獨夏安</a><a name="0201a21" id="0201a21">居。是衣應受。二比丘三比丘四比丘亦如是。</a><a name="0201a22" id="0201a22">有住處無住處無聚落阿練兒處亦爾。如是</a><a name="0201a23" id="0201a23">比衣應受</a><a name="0201a24" id="0201a24"><p>佛在舍衛國。是時給孤獨兒。字僧迦羅叉。</a><a name="0201a25" id="0201a25">頂結髮故。詣祇林中多設食供養僧。諸比丘</a><a name="0201a26" id="0201a26">大會千二百五十人。諸居士見大眾集。是中</a><a name="0201a27" id="0201a27">為僧故。布施諸衣現前僧應分物。舊比丘</a><a name="0201a28" id="0201a28">言。是夏末月是中受一日成衣。是時布施夏</a><a name="0201a29" id="0201a29">安居僧應分物。諸比丘不知當云何。以是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230200c.htm'><img src='up.gif' border=0></a>
<a href='T230201b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>