<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1056b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷4)</font> 雜品第十九 <font face='Arial'>T24, p1056b</h2></font><hr>
<span class='old'>
</a><a name="1056a28" id="1056a28">財寶自在無礙有良福田。內無信心不能奉</a><a name="1056a29" id="1056a29">施。亦名貧窮。是故智者隨有多少任力施與。</span><a name="1056b01" id="1056b01">除布施已。無有能得人天之樂至無上樂是</a><a name="1056b02" id="1056b02">故我於契經中說。智者自觀餘一揣食。自</a><a name="1056b03" id="1056b03">食則生施他則死。猶應施與。況復多耶。善</a><a name="1056b04" id="1056b04">男子。智者當觀財是無常。是無常故於無量</a><a name="1056b05" id="1056b05">世失壞秏減。不得利益雖是無常。而能施作</a><a name="1056b06" id="1056b06">無量利益。云何慳惜不布施也。智者復觀</a><a name="1056b07" id="1056b07">世間若有持戒多聞。持戒多聞因緣力故。乃</a><a name="1056b08" id="1056b08">至獲得阿羅漢果。雖得是果不能遮斷飢渴</a><a name="1056b09" id="1056b09">等苦。若阿羅漢難得房舍衣服飲食臥具病</a><a name="1056b10" id="1056b10">藥。皆由先世不施因緣。破戒之人若樂行施。</a><a name="1056b11" id="1056b11">是人雖墮餓鬼畜生。常得飽滿無所乏少。善</a><a name="1056b12" id="1056b12">男子。除布施已不得二果。一者自在。二者</a><a name="1056b13" id="1056b13">解脫。若持戒人雖得生天。不修施故不得上</a><a name="1056b14" id="1056b14">食微妙瓔珞。若人欲求世間之樂及無上樂。</a><a name="1056b15" id="1056b15">應當樂施。智者當觀生死無邊受樂亦爾。是</a><a name="1056b16" id="1056b16">故應為斷生死施不求受樂。復作是觀。雖復</a><a name="1056b17" id="1056b17">富有四天下地受無量樂猶不知足。是故我</a><a name="1056b18" id="1056b18">應為無上樂而行布施。不為人天。何以故。</a><a name="1056b19" id="1056b19">無常故有邊故。善男子。若有說言。施主受</a><a name="1056b20" id="1056b20">者及受樂者皆是五陰。如是五陰即是無常。</a><a name="1056b21" id="1056b21">捨施五陰誰於彼受雖無受者。善果不滅。是</a><a name="1056b22" id="1056b22">故無有施者受者。應反問言有施受不。若言</a><a name="1056b23" id="1056b23">施即是施受即我者。復應語言。我亦如是施</a><a name="1056b24" id="1056b24">即是施我即五陰。若言施陰此處無常誰於</a><a name="1056b25" id="1056b25">彼受。諦聽諦聽當為汝說。種子常耶是無常</a><a name="1056b26" id="1056b26">乎。若言常者。云何子滅而生於芽。若見是</a><a name="1056b27" id="1056b27">過。復言無常。復當語言。若無常者。子時與</a><a name="1056b28" id="1056b28">糞水土等功。云何而令芽得增長。若言子雖</a><a name="1056b29" id="1056b29">無常以功業故而得芽果。應言五陰亦復如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241056a.htm'><img src='up.gif' border=0></a>
<a href='T241056c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>