<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0594a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷4)</font> 二十三僧殘法之一 <font face='Arial'>T22, p0594a</h2></font><hr>
<span class='old'>
</a><a name="0593c28" id="0593c28">子阿闍世。尋即放去。時諸大臣皆共高聲言。</a><a name="0593c29" id="0593c29">阿闍世所為事大應死。云何小爾呵責便放</span><a name="0594a01" id="0594a01">去耶。爾時提婆達既教人害佛復教阿闍</a><a name="0594a02" id="0594a02">世害父。惡名流布利養斷絕。時提婆達通</a><a name="0594a03" id="0594a03">己五人家家乞食。一名三聞達多。二名騫荼</a><a name="0594a04" id="0594a04">達婆。三名拘婆離。四名迦留羅提舍。及其</a><a name="0594a05" id="0594a05">身為五。時諸比丘聞提婆達教人害佛。復</a><a name="0594a06" id="0594a06">教阿闍世害父。惡名流布利養斷絕。通己</a><a name="0594a07" id="0594a07">五人家家乞食。往世尊所頭面禮足在一</a><a name="0594a08" id="0594a08">面坐。以此因緣具白世尊。世尊即集大眾。</a><a name="0594a09" id="0594a09">知而故問提婆達言。汝實將四人家家乞</a><a name="0594a10" id="0594a10">食耶。答言。如是世尊。世尊爾時以無數方</a><a name="0594a11" id="0594a11">便呵責提婆達。汝所為非。非威儀非沙</a><a name="0594a12" id="0594a12">門法。非淨行非隨順行。所不應為。汝云</a><a name="0594a13" id="0594a13">何別將四人家家乞食耶。我無數方便說應</a><a name="0594a14" id="0594a14">慈愍白衣家。汝今云何別將四人家家乞</a><a name="0594a15" id="0594a15">食。時世尊以無數方便呵責提婆達已。即</a><a name="0594a16" id="0594a16">告諸比丘。自今已去不得別眾食。聽齊三</a><a name="0594a17" id="0594a17">人食。所以然者。有二事利故。為攝難調</a><a name="0594a18" id="0594a18">故。為慈愍白衣家故。何以故。恐彼難調人</a><a name="0594a19" id="0594a19">故。自結別眾以惱眾僧。提婆達即生此念。</a><a name="0594a20" id="0594a20">未曾有瞿曇沙門乃斷人口食。我寧可破彼</a><a name="0594a21" id="0594a21">僧輪。我身滅後可得名稱言。沙門瞿曇有</a><a name="0594a22" id="0594a22">大神力智慧無礙。而提婆達能破彼僧輪。時</a><a name="0594a23" id="0594a23">提婆達即往伴比丘所。語言。我等今可共</a><a name="0594a24" id="0594a24">破彼僧輪。我等死後可得名稱言。沙門瞿</a><a name="0594a25" id="0594a25">曇有大神力智慧無礙。而提婆達能破彼僧</a><a name="0594a26" id="0594a26">輪。時提婆達伴。名三聞達多。智慧高才。即</a><a name="0594a27" id="0594a27">報言。沙門瞿曇有大神力。及其弟子徒眾亦</a><a name="0594a28" id="0594a28">復如是。我等何能得破彼僧輪。提婆達言。</a><a name="0594a29" id="0594a29">如來常稱說頭陀少欲知足樂出離者。我今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220593c.htm'><img src='up.gif' border=0></a>
<a href='T220594b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>