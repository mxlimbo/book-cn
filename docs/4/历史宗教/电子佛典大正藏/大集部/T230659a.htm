<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0659a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷7)</font> 斷人命學處第三 <font face='Arial'>T23, p0659a</h2></font><hr>
<span class='old'>
</a><a name="0658c28" id="0658c28">歡慰。我子出家遠遊他國遍閑三藏。今得旋</a><a name="0658c29" id="0658c29">歸住逝多林。我今宜往共申喜慶。即便往詣</span><a name="0659a01" id="0659a01">逝多林中。遂見其子告曰。善來苾芻自汝離</a><a name="0659a02" id="0659a02">我遍閑佛教。今還故居我深喜悅。作是語已</a><a name="0659a03" id="0659a03">在一面坐。時彼苾芻為說種種微妙句義。其</a><a name="0659a04" id="0659a04">父聞法起深信心。為受三歸并五學處。時彼</a><a name="0659a05" id="0659a05">長者即請苾芻明當就食。彼默然受。父禮而</a><a name="0659a06" id="0659a06">去中路生念。我向倉卒不善思量。請子歸家</a><a name="0659a07" id="0659a07">明當設食。我婦為人稟性疏慢。勿於我子無</a><a name="0659a08" id="0659a08">敬重心今欲如何。復更思念已為言請不可重</a><a name="0659a09" id="0659a09">收。我今宜可善言誘喻勿令瞋忿。至家告曰。</a><a name="0659a10" id="0659a10">賢首有子逃亡身死出家。此之三事為一為</a><a name="0659a11" id="0659a11">異。報言三事無異。告曰賢首。汝之前子離</a><a name="0659a12" id="0659a12">我出俗為善苾芻。遊適他方妙閑三藏今者</a><a name="0659a13" id="0659a13">來至逝多林中。其妻報曰。若如是者何不請</a><a name="0659a14" id="0659a14">來就舍而食。答言我已請訖。宜應具辦美膳。</a><a name="0659a15" id="0659a15">時彼婦人心生喜悅冷熱隨時悉皆具辦。旦</a><a name="0659a16" id="0659a16">令使者往逝多林。白言大德。飲食已備宜可</a><a name="0659a17" id="0659a17">知時。時彼苾芻於日初分。執持衣缽行詣父</a><a name="0659a18" id="0659a18">舍。到已洗足於所設座就之而坐。洗手滌缽。</a><a name="0659a19" id="0659a19">長者及妻自手授與上妙飲食。食既飽滿澡</a><a name="0659a20" id="0659a20">漱已盛缽器。時彼父母禮足而坐聽說法要。</a><a name="0659a21" id="0659a21">時彼繼母聞說法已深生敬信。請受三歸并</a><a name="0659a22" id="0659a22">五學處。爾時彼家既受化已。諸苾芻苾芻尼</a><a name="0659a23" id="0659a23">皆來集會。猶如渴者奔驟泉池。但有捨施修</a><a name="0659a24" id="0659a24">營咸於二部漪處。長者異時身嬰重病。子聞</a><a name="0659a25" id="0659a25">父患便作是念。我當為父說法冀得痊除。如</a><a name="0659a26" id="0659a26">是時時到其父所。白言父於今時勿復憂慮。</a><a name="0659a27" id="0659a27">所以者何。父今因我為善知識。歸佛法僧受</a><a name="0659a28" id="0659a28">五學處。布施持戒廣修諸福。捨此苦身當生</a><a name="0659a29" id="0659a29">善道。天堂解脫如隔輕幔。答言實爾。我因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230658c.htm'><img src='up.gif' border=0></a>
<a href='T230659b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>