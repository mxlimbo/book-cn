<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清淨毘尼方廣經 1080b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清淨毘尼方廣經</font> <font face='Arial'>(卷1)</font> <font face='Arial'>T24, p1080b</h2></font><hr>
<span class='old'>
</a><a name="1080a28" id="1080a28">如毛百分以一分毛取一點酥。聲聞所有無</a><a name="1080a29" id="1080a29">為智慧。亦復如是。佛智所知。迦葉。如滿四大</span><a name="1080b01" id="1080b01">海中之酥。菩薩有為善根功德。亦復如是。</a><a name="1080b02" id="1080b02">用以迴向無為智故。迦葉。譬如蟻子含持一</a><a name="1080b03" id="1080b03">粒。猶如秋月成熟穀滿大地。迦葉。於意云何。</a><a name="1080b04" id="1080b04">何者為勝。世尊。秋月成熟穀滿大地。有無量</a><a name="1080b05" id="1080b05">穀。救濟養育無量眾生以為資糧。世尊。蟻持</a><a name="1080b06" id="1080b06">一粒無所利安。迦葉。蟻持一粒。如諸聲聞解</a><a name="1080b07" id="1080b07">脫之果亦復如是。如秋穀成熟滿於大地。當</a><a name="1080b08" id="1080b08">知菩薩六波羅蜜四攝之法。善根功德亦復</a><a name="1080b09" id="1080b09">如是。成熟養活無量眾生。安置世樂出世間</a><a name="1080b10" id="1080b10">樂及涅槃樂。迦葉。如有百千水精珠擔而來</a><a name="1080b11" id="1080b11">入城。若一無價琉璃寶珠置之船上。若其安</a><a name="1080b12" id="1080b12">隱達閻浮提。救護一切貧窮困苦。迦葉。於</a><a name="1080b13" id="1080b13">意云何。是百千擔水精入城。是無價寶一琉</a><a name="1080b14" id="1080b14">璃珠可為比不。不也世尊。迦葉。是百千擔諸</a><a name="1080b15" id="1080b15">水精珠來入城者。喻於聲聞無為功德。亦復</a><a name="1080b16" id="1080b16">如是。如一無價寶琉璃珠船上安隱。至閻浮</a><a name="1080b17" id="1080b17">提多所安樂。菩薩如是不斷三寶種。發於一</a><a name="1080b18" id="1080b18">切智寶之心多所安樂。時大迦葉白世尊言。</a><a name="1080b19" id="1080b19">未曾有也。如來善說。諸菩薩等發於一切智</a><a name="1080b20" id="1080b20">寶之心。出過一切聲聞緣覺。爾時寶主世界</a><a name="1080b21" id="1080b21">菩薩諸與文殊師利來者。聞說是已白世尊</a><a name="1080b22" id="1080b22">言。一切言說皆是戲論。是差別說呵責結使</a><a name="1080b23" id="1080b23">說。世尊。寶相佛土無有是說。純明菩薩不退</a><a name="1080b24" id="1080b24">轉說。無差別說。世尊難有。釋迦牟尼如來應</a><a name="1080b25" id="1080b25">正遍覺能忍是苦。得一切法無有差別無上</a><a name="1080b26" id="1080b26">中下。一味法性安置三乘。是諸菩薩即以天</a><a name="1080b27" id="1080b27">花散供佛上。語文殊師利。我等可還寶主世</a><a name="1080b28" id="1080b28">界。文殊師利言。汝等可去宜知是時。諸菩</a><a name="1080b29" id="1080b29">薩言。汝不去耶。文殊師利言。善男子。一切世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241080a.htm'><img src='up.gif' border=0></a>
<a href='T241080c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>