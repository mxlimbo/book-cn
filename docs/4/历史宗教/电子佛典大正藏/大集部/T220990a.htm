<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0990a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷57)</font> 調部之一 <font face='Arial'>T22, p0990a</h2></font><hr>
<span class='old'>
</a><a name="0989c28" id="0989c28">士語汝。在某處待。比丘疑。佛言。先以和</a><a name="0989c29" id="0989c29">合無犯。為白衣使突吉羅。時有居士。占護</span><a name="0990a01" id="0990a01">彼童女。既不迎婦。又不聽餘嫁。時女語常</a><a name="0990a02" id="0990a02">供養比丘言。大德。為我語某甲居士。我父</a><a name="0990a03" id="0990a03">母欲奪汝持我與餘人。汝若當迎我。若當</a><a name="0990a04" id="0990a04">放我。比丘言可爾。彼比丘即往居士所語</a><a name="0990a05" id="0990a05">言。某甲童女言。我父母欲奪汝更與餘人。</a><a name="0990a06" id="0990a06">汝今當迎。若當放之。彼疑。佛言。彼先已</a><a name="0990a07" id="0990a07">言誓無犯。為白衣使突吉羅。時有居士。占</a><a name="0990a08" id="0990a08">護彼童女。既不迎婦。又不聽餘嫁。彼父母</a><a name="0990a09" id="0990a09">言。不知令誰語某甲居士迎此童女去。若</a><a name="0990a10" id="0990a10">當聽令餘嫁。彼家常所供養比丘狂病。便</a><a name="0990a11" id="0990a11">言。我當為語。比丘即往彼居士所。捉頭語</a><a name="0990a12" id="0990a12">言。汝迎某甲童女。若當放去。後還得心疑。</a><a name="0990a13" id="0990a13">佛言。癲狂心亂痛惱所纏。一切無犯</a><a name="0990a14" id="0990a14"><p>爾時世尊在王舍城。優波離。從坐起偏露</a><a name="0990a15" id="0990a15">右肩右膝著地合掌白佛言。大德。沓婆摩</a><a name="0990a16" id="0990a16">羅子清淨。慈地比丘以無根謗之。是犯不。</a><a name="0990a17" id="0990a17">佛言。初未制戒無犯。大德。若以無根法</a><a name="0990a18" id="0990a18">謗清淨比丘是犯不。佛言。僧伽婆尸沙。時</a><a name="0990a19" id="0990a19">有比丘。與女人在樹下坐。餘比丘語言。汝</a><a name="0990a20" id="0990a20">婬犯女人。彼答言。我不犯共樹下坐耳。彼</a><a name="0990a21" id="0990a21">謗者疑。佛言。為真實語故不欲毀謗無</a><a name="0990a22" id="0990a22">犯。時有比丘。在家與故二共通。有異比</a><a name="0990a23" id="0990a23">丘相似餘比丘。語此相似比丘言。汝犯故</a><a name="0990a24" id="0990a24">二。彼言。我不犯。彼犯故二比丘。與我相似</a><a name="0990a25" id="0990a25">耳。彼疑。佛言。為實故不以毀謗無犯。時</a><a name="0990a26" id="0990a26">有比丘。婬女為檀越。餘比丘語言。汝犯婬</a><a name="0990a27" id="0990a27">女。彼言。是我檀越不犯。彼疑。佛言。為實</a><a name="0990a28" id="0990a28">故不以毀謗無犯。婦女若童女若黃門若</a><a name="0990a29" id="0990a29">比丘尼若式叉摩那沙彌尼亦如是。時有比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220989c.htm'><img src='up.gif' border=0></a>
<a href='T220990b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>