<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0963a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷53)</font> 雜揵度之一 <font face='Arial'>T22, p0963a</h2></font><hr>
<span class='old'>
</a><a name="0962c28" id="0962c28">起諍訟。棄捨他人斷除如是諸不善事行。</a><a name="0962c29" id="0962c29">則知時非時不行。量腹而食度身而衣。取</span><a name="0963a01" id="0963a01">足而已衣缽自隨。猶若飛鳥羽翮身俱。比</a><a name="0963a02" id="0963a02">丘如是所去之處。衣缽隨身。如餘沙門婆</a><a name="0963a03" id="0963a03">羅門受他信施。求種種餘積飲食衣服香味</a><a name="0963a04" id="0963a04">觸法。離如是無厭足事。如餘沙門婆羅門</a><a name="0963a05" id="0963a05">食他信施。聚集種子種殖樹木鬼神村。離</a><a name="0963a06" id="0963a06">如是事。如餘沙門婆羅門食他信施。但作</a><a name="0963a07" id="0963a07">方便求諸利養。象牙雜寶高廣大床。種種文</a><a name="0963a08" id="0963a08">繡被褥。及與雜色諸皮。離如是利養法。如</a><a name="0963a09" id="0963a09">餘沙門婆羅門食他信施。但作方便求自</a><a name="0963a10" id="0963a10">嚴身。酥油摩身香水洗浴。以香塗身香澤</a><a name="0963a11" id="0963a11">梳頭。著好華鬘染眼紺色。種種莊嚴面</a><a name="0963a12" id="0963a12">首。色綖繫臂捉通中杖。執持刀劍并孔</a><a name="0963a13" id="0963a13">雀蓋。以珠為扇以鏡自照。著雜色革屣。</a><a name="0963a14" id="0963a14">著純白衣。能離如是莊嚴之事。如餘沙門</a><a name="0963a15" id="0963a15">婆羅門食他信施專為嬉戲。棋局博掩樗</a><a name="0963a16" id="0963a16">蒱八道十道或復拍石。斷除如是種種</a><a name="0963a17" id="0963a17">嬉戲。如餘沙門婆羅門食他信施。但說妨</a><a name="0963a18" id="0963a18">道法。說王事賊事鬥戰軍馬事大臣事騎乘</a><a name="0963a19" id="0963a19">事園觀出入事臥起事女人事衣服飲食事親</a><a name="0963a20" id="0963a20">里事國土事思憶世間入大海事。斷除如</a><a name="0963a21" id="0963a21">是一切妨道之業。如餘沙門婆羅門食他信</a><a name="0963a22" id="0963a22">施。無數方便但作諛諂美辭。現相毀訾以利</a><a name="0963a23" id="0963a23">求利。捨如是邪命諛諂。如餘沙門婆羅門</a><a name="0963a24" id="0963a24">食他信施。常共講論諍言。或在園觀。若在</a><a name="0963a25" id="0963a25">浴池。或在講堂。我知如是法律。汝無所知。</a><a name="0963a26" id="0963a26">汝趣邪道。我向正道。以前言著後。後言著</a><a name="0963a27" id="0963a27">前。我能忍汝不能忍。我勝汝汝但狂言。</a><a name="0963a28" id="0963a28">共汝論議我今得勝。能問便問。除斷如是</a><a name="0963a29" id="0963a29">一切諍事。如餘沙門婆羅門食他信施。但<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220962c.htm'><img src='up.gif' border=0></a>
<a href='T220963b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>