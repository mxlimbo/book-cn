<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0268c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷14)</font> 第三門第四子攝頌之餘 <font face='Arial'>T24, p0268c</h2></font><hr>
<span class='old'>
</a><a name="0268b28" id="0268b28">無應供。今見神通邪見便息而生正見。佛</a><a name="0268b29" id="0268b29">於中夜起世俗心。如何令彼釋梵諸天咸來</span><a name="0268c01" id="0268c01">至此廣說如上。時諸天眾觀知佛心咸來佛</a><a name="0268c02" id="0268c02">所。由彼威力有大光明。二童見已問阿難陀</a><a name="0268c03" id="0268c03">此是何光。答曰此是梵釋及餘天眾。來詣佛</a><a name="0268c04" id="0268c04">所現此光明。問言。聖者有他世耶。答曰汝</a><a name="0268c05" id="0268c05">既親見何所致疑。彼二童子先時邪見謂無</a><a name="0268c06" id="0268c06">後世。今見天眾即於此時生正見心。深自慶</a><a name="0268c07" id="0268c07">幸俱詣佛所。頂禮雙足退坐一面。爾時世尊。</a><a name="0268c08" id="0268c08">稱其根性說四諦法。示教利喜令得開悟。以</a><a name="0268c09" id="0268c09">金剛智杵斷二十種有身邪見山。證預流果。</a><a name="0268c10" id="0268c10">既得果已重禮佛足。白言世尊。我今願於如</a><a name="0268c11" id="0268c11">來善說法律。出家近圓成苾芻性勤修梵行。</a><a name="0268c12" id="0268c12">世尊即便命言。善來馱索迦波洛迦汝修梵</a><a name="0268c13" id="0268c13">行。時彼二人於佛言下。鬚髮自落瓶缽在手。</a><a name="0268c14" id="0268c14">如初剃髮經七日來。進止威儀同百歲者頌</a><a name="0268c15" id="0268c15">曰</a><a name="0268c16" id="0268c16"><p class='lg'>　　世尊命善來　　　髮除衣著體</a><br><a name="0268c17" id="0268c17">　　威儀如百歲　　　隨佛意皆成　</p></a><a name="0268c18" id="0268c18"><p>爾時世尊親教授彼二苾芻。精勤無倦。未久</a><a name="0268c19" id="0268c19">時間得羅漢果廣說如餘。乃至梵釋諸天所</a><a name="0268c20" id="0268c20">共敬重</a><a name="0268c21" id="0268c21"><p>爾時世尊度馱索迦及波洛迦令出家已。勝</a><a name="0268c22" id="0268c22">光大王既聞是事情生嫌恥。如何世尊度此</a><a name="0268c23" id="0268c23">邪見令其出家斯非善事。由彼邪見人所共</a><a name="0268c24" id="0268c24">知。世尊聞已作如是念。於我眾中聲聞弟子</a><a name="0268c25" id="0268c25">諸惑斷盡。功德尊重同妙高山。如何國王。生</a><a name="0268c26" id="0268c26">輕慢想斯成大失。我今宜可彰彼二人有殊</a><a name="0268c27" id="0268c27">勝德。時給孤獨長者來禮佛足在一面坐。聽</a><a name="0268c28" id="0268c28">佛說法示教利喜。于時世尊默然而住。長者</a><a name="0268c29" id="0268c29">即便從座而起。合掌恭敬白言世尊。唯願大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240268b.htm'><img src='up.gif' border=0></a>
<a href='T240269a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>