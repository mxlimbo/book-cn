<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0410a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷22)</font> 明眾學法之初 四提舍尼初 <font face='Arial'>T22, p0410a</h2></font><hr>
<span class='old'>
</a><br><a name="0409c28" id="0409c28">　　著屐并覆頭　　　纏頭抱膝蹲</a><br><a name="0409c29" id="0409c29">　　不為翹腳說　　　第五跋渠竟　</p></span><a name="0410a01" id="0410a01"><p>佛住毘舍離。廣說如上。爾時難陀優波難陀</a><a name="0410a02" id="0410a02">為持刀梨車童子說法。為世人所譏。云何沙</a><a name="0410a03" id="0410a03">門釋子如伎人為捉刀人說法。此壞敗人有</a><a name="0410a04" id="0410a04">何道法。然此童子無恭敬心。聞是妙法。應</a><a name="0410a05" id="0410a05">當一心合掌。云何如屠兒捉刀聽法。諸比丘</a><a name="0410a06" id="0410a06">以是因緣。往白世尊。佛言。呼難陀優波難陀</a><a name="0410a07" id="0410a07">來。來已佛問。汝實爾不。答言。實爾。佛言。汝</a><a name="0410a08" id="0410a08">云何為捉刀人說法。從今日後不得為持刀</a><a name="0410a09" id="0410a09">人說法。佛告諸比丘。依止毘舍離城住者。皆</a><a name="0410a10" id="0410a10">悉令集。以十利故。與諸比丘制戒。乃至已</a><a name="0410a11" id="0410a11">聞者當重聞。不得為持刀人說法。應當學。</a><a name="0410a12" id="0410a12">持者手捉刀者。大刀小刀劍。說法者。如</a><a name="0410a13" id="0410a13">上說。不得為持刀人說法。若比丘為塔為僧</a><a name="0410a14" id="0410a14">事。詣王若地主。彼言。比丘為我說法不得語</a><a name="0410a15" id="0410a15">令放刀恐生疑心故。若邊有淨人當作意為</a><a name="0410a16" id="0410a16">淨人說。王雖聽無罪。若比丘在嶮道恐怖</a><a name="0410a17" id="0410a17">處行時。防衛人言。尊者為我說法。彼雖捉刀</a><a name="0410a18" id="0410a18">為說無罪。若放恣諸根為捉刀人說法者。越</a><a name="0410a19" id="0410a19">學法。狂癡心亂無罪。是故說不得為持刀人</a><a name="0410a20" id="0410a20">說法。應當學</a><a name="0410a21" id="0410a21"><p>佛住毘舍離。廣說如上。爾時難陀優波難陀</a><a name="0410a22" id="0410a22">為持弓箭梨車童子說法。為世人所譏。云何</a><a name="0410a23" id="0410a23">沙門釋子如伎人為持弓箭人說法。此壞敗</a><a name="0410a24" id="0410a24">人有何道法。然此童子無恭敬心。聞是妙法</a><a name="0410a25" id="0410a25">應放弓箭。云何如獵師捉弓箭聽法。諸比丘</a><a name="0410a26" id="0410a26">以是因緣。往白世尊。佛言。呼難陀優波難陀</a><a name="0410a27" id="0410a27">來。來已佛問。汝實爾不。答言。實爾佛言。汝</a><a name="0410a28" id="0410a28">云何為持弓箭人說法。佛言。從今日後不得</a><a name="0410a29" id="0410a29">為持弓箭人說法。佛告諸比丘。皆悉令集。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220409c.htm'><img src='up.gif' border=0></a>
<a href='T220410b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>