<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0678c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷17)</font> 九十單提法之一 <font face='Arial'>T22, p0678c</h2></font><hr>
<span class='old'>
</a><a name="0678b28" id="0678b28">他利養受大比丘禮敬。語彼令知。還本處</a><a name="0678b29" id="0678b29">更受戒。故便語言。汝白不成羯磨不成就</span><a name="0678c01" id="0678c01">非法別眾。其事實爾。犯波羅夷僧伽婆尸沙</a><a name="0678c02" id="0678c02">波逸提波羅提提舍尼偷蘭遮突吉羅惡說。</a><a name="0678c03" id="0678c03">恐後疑悔。無故受人利養受持戒比丘禮</a><a name="0678c04" id="0678c04">敬欲令彼知如法懺悔故便語言。汝犯</a><a name="0678c05" id="0678c05">波羅夷乃至惡說有。復若彼為性麤疏不</a><a name="0678c06" id="0678c06">知言語。便言。如汝所說自稱上人法。犯</a><a name="0678c07" id="0678c07">波羅夷非比丘行。或戲笑語或疾疾語或獨</a><a name="0678c08" id="0678c08">語或夢中語。或欲說此錯說彼無犯。無犯</a><a name="0678c09" id="0678c09">者。最初未制戒。癡狂心亂痛惱所纏(六十三竟)</a><a name="0678c10" id="0678c10"><p>爾時佛在舍衛國祇樹給孤獨園。時跋難陀</a><a name="0678c11" id="0678c11">釋子與一比丘親厚。然跋難陀釋子數數犯</a><a name="0678c12" id="0678c12">罪。向彼比丘說。長老。我實犯如是如是</a><a name="0678c13" id="0678c13">罪。汝勿語人。彼比丘報言可爾。復於餘時</a><a name="0678c14" id="0678c14">跋難陀釋子。與彼比丘共鬥。時彼比丘向</a><a name="0678c15" id="0678c15">餘比丘說。跋難陀釋子犯如是如是罪。諸</a><a name="0678c16" id="0678c16">比丘問彼比丘言。汝云何知耶。比丘報言。</a><a name="0678c17" id="0678c17">跋難陀釋子向我說。諸比丘問言。汝何不</a><a name="0678c18" id="0678c18">向餘比丘說耶。彼比丘報言。我先忍便不</a><a name="0678c19" id="0678c19">說。今不忍故說。時諸比丘聞。其中有少欲</a><a name="0678c20" id="0678c20">知足行頭陀樂學戒知慚愧者。呵責彼</a><a name="0678c21" id="0678c21">比丘言。云何汝等。覆藏跋難陀釋子罪。爾</a><a name="0678c22" id="0678c22">時諸比丘往世尊所。頭面禮足在一面坐。</a><a name="0678c23" id="0678c23">以此因緣具白世尊。世尊爾時以此因緣</a><a name="0678c24" id="0678c24">集比丘僧。呵責彼比丘言。汝所為非。非威</a><a name="0678c25" id="0678c25">儀非沙門法非淨行非隨順行。所不應</a><a name="0678c26" id="0678c26">為。云何比丘覆跋難陀釋子罪耶。爾時世</a><a name="0678c27" id="0678c27">尊。以無數方便呵責彼比丘已告諸比丘。</a><a name="0678c28" id="0678c28">此癡人多種有漏處最初犯戒。自今已去與</a><a name="0678c29" id="0678c29">比丘結戒。集十句義乃至正法久住。欲說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220678b.htm'><img src='up.gif' border=0></a>
<a href='T220679a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>