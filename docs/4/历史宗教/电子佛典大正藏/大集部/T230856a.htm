<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0856a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷41)</font> 九十波逸底迦法 默聽鬥諍學處第七十六 <font face='Arial'>T23, p0856a</h2></font><hr>
<span class='old'>
</a><a name="0855c28" id="0855c28">剋責。作如是語。我必當為汝等作大治罰。汝</a><a name="0855c29" id="0855c29">等豈可不聞古仙頌曰</span><a name="0856a01" id="0856a01"><p class='lg'>　　譬如絆象皮繩朽　　　風吹日曝已多時</a><br><a name="0856a02" id="0856a02">　　雖復無力可如初　　　五百群羊尚可縛　</p></a><a name="0856a03" id="0856a03"><p>時十七眾知鄔波難陀覺其事已。便出共詣</a><a name="0856a04" id="0856a04">溫堂之所評論其事。欲為捨置。時鄔波難陀</a><a name="0856a05" id="0856a05">復於屏處聽其言說。便入堂中更為害語。時</a><a name="0856a06" id="0856a06">彼十七便往上閣。鄔波難陀住在中閣。彼在</a><a name="0856a07" id="0856a07">中閣。鄔波難陀住在閣下。彼在房內。鄔波難</a><a name="0856a08" id="0856a08">陀遂居簷下。或復翻此。彼在門屋下。鄔波難</a><a name="0856a09" id="0856a09">陀即在門隅。或時翻此。時十七眾共作是議。</a><a name="0856a10" id="0856a10">我等不能為彼老人作捨置羯磨。唐捐辛苦</a><a name="0856a11" id="0856a11">宜就其所共作懺摩。便至其所請見容恕。</a><a name="0856a12" id="0856a12">既愧謝已。問言大德。因何得知我等欲為大</a><a name="0856a13" id="0856a13">德作其捨置。彼便一一具答其事。汝所至處</a><a name="0856a14" id="0856a14">我隨後聽。少欲苾芻聞是語已共生嫌恥。云</a><a name="0856a15" id="0856a15">何苾芻知他苾芻有鬥諍事共作評論。而便。</a><a name="0856a16" id="0856a16">竊往側聽其語。作如是念。隨彼籌議我當發</a><a name="0856a17" id="0856a17">舉。時諸苾芻以緣白佛。佛言乃至我觀十利</a><a name="0856a18" id="0856a18">為諸苾芻制其學處。應如是說</a><a name="0856a19" id="0856a19"><p>若復苾芻知餘苾芻評論事生。求過紛擾諍</a><a name="0856a20" id="0856a20">競而住。默然往彼聽其所說。作如是念。我欲</a><a name="0856a21" id="0856a21">聽已當令鬥亂。以此為緣者。波逸底迦</a><a name="0856a22" id="0856a22"><p>若復苾芻。謂鄔波難陀。餘義如上。餘苾芻者。</a><a name="0856a23" id="0856a23">謂此法中人。言評論事者。謂初見不可意事</a><a name="0856a24" id="0856a24">始作評論。言求過者。謂求覓過愆更相道說。</a><a name="0856a25" id="0856a25">紛擾者。謂情不含忍發舉其事。諍競者。以</a><a name="0856a26" id="0856a26">此諍事入鬥諍門。自結朋黨共相扶扇。鬥諍</a><a name="0856a27" id="0856a27">而住默而聽者。謂竊聽其言隨彼所說。鬥亂</a><a name="0856a28" id="0856a28">者。欲令紛競不止息也。釋罪如上。此中犯相</a><a name="0856a29" id="0856a29">其事云何。若苾芻在於上閣共為議論。有餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230855c.htm'><img src='up.gif' border=0></a>
<a href='T230856b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>