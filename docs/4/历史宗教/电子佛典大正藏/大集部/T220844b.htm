<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0844b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷38)</font> 皮革揵度 <font face='Arial'>T22, p0844b</h2></font><hr>
<span class='old'>
</a><a name="0844a28" id="0844a28">今正是時。時守籠那。即往王舍城耆闍崛</a><a name="0844a29" id="0844a29">山。到世尊所頭面作禮在一面住。白</span><a name="0844b01" id="0844b01">言。父母已聽。我出家為道。願佛度我得受</a><a name="0844b02" id="0844b02">大戒。佛即聽出家受大戒。爾時守籠那父</a><a name="0844b03" id="0844b03">母。於兩城中間七處安驛。為守籠那送熱</a><a name="0844b04" id="0844b04">食及時令到。時守籠那。以此食與上座</a><a name="0844b05" id="0844b05">已。自入城乞食。其父母聞守籠那以所送</a><a name="0844b06" id="0844b06">食與諸比丘自乞食。從今已去。止不復</a><a name="0844b07" id="0844b07">與送食。爾時守籠那。往溫水河邊尸陀林</a><a name="0844b08" id="0844b08">中住。勤行精進。經行之處血流污地。如屠</a><a name="0844b09" id="0844b09">殺處。時守籠那。在靜處思惟。心自念言。我</a><a name="0844b10" id="0844b10">今勤行精進。如佛弟子中無有勝我者。</a><a name="0844b11" id="0844b11">我今何故不得無漏解脫。我家中大有財</a><a name="0844b12" id="0844b12">寶。可自娛樂自恣作福。今寧可捨戒還</a><a name="0844b13" id="0844b13">家。不復為道。爾時世尊知其心念。譬如力</a><a name="0844b14" id="0844b14">士屈申臂頃。從耆闍崛山至尸陀林中往</a><a name="0844b15" id="0844b15">經行處。見血污地如屠殺處。世尊知而故</a><a name="0844b16" id="0844b16">問餘比丘。此誰經行處。血污地如屠殺處。</a><a name="0844b17" id="0844b17">諸比丘白佛言。是守籠那比丘勤行精進。</a><a name="0844b18" id="0844b18">是其血污地。佛言。喚來。比丘受教。往守籠</a><a name="0844b19" id="0844b19">那所語言。世尊喚汝。守籠那聞佛喚。即</a><a name="0844b20" id="0844b20">往佛所禮佛足卻坐一面。佛知而故問。</a><a name="0844b21" id="0844b21">汝於屏處作如是念。我勤行精進。如佛弟</a><a name="0844b22" id="0844b22">子中無勝我者。我今何故不得無漏解脫。</a><a name="0844b23" id="0844b23">我家中大有財寶。可自娛樂自恣作福。今</a><a name="0844b24" id="0844b24">寧可捨戒還家。不復為道耶。實爾世尊。</a><a name="0844b25" id="0844b25">世尊言。我今問汝。隨意答我。汝在家時。能</a><a name="0844b26" id="0844b26">彈琴不。如是世尊。在家實能彈琴。守籠那</a><a name="0844b27" id="0844b27">云何琴。絃若急音聲好不。不也世尊。守籠</a><a name="0844b28" id="0844b28">那云何琴絃若緩音聲好不。不也世尊。云何</a><a name="0844b29" id="0844b29">守籠那。琴絃不緩不急。音聲好不。如是世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220844a.htm'><img src='up.gif' border=0></a>
<a href='T220844c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>