<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0915a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷2)</font> 八波羅市迦法 不淨行學處第一 <font face='Arial'>T23, p0915a</h2></font><hr>
<span class='old'>
</a><a name="0914c28" id="0914c28">圍繞不。報言曾聞。答言我是。問曰仁緣何事</a><a name="0914c29" id="0914c29">而作出家。答言。我在高樹乃見鴟鳥持肉而</span><a name="0915a01" id="0915a01">飛。群類隨從遞相爭擊。鴟棄其肉而向一邊。</a><a name="0915a02" id="0915a02">其餘眾鳥共相牽掣。我見斯事情生厭捨。作</a><a name="0915a03" id="0915a03">如是念。何用如此無益之事。悉皆棄捨而為</a><a name="0915a04" id="0915a04">出家。復說漏曰</a><a name="0915a05" id="0915a05"><p class='lg'>　　見彼鴟銜肉　　　眾鳥共交爭</a><br><a name="0915a06" id="0915a06">　　棄之得安寧　　　是故捨榮位</a><br><a name="0915a07" id="0915a07">　　欲念無真實　　　猶如夢想倒</a><br><a name="0915a08" id="0915a08">　　獨步如犀牛　　　而在一邊住　</p></a><a name="0915a09" id="0915a09"><p>次問第二獨覺曰。仁今是誰。彼即答言。仁</a><a name="0915a10" id="0915a10">等頗聞有王名曰醜面其王復有無量億千馬</a><a name="0915a11" id="0915a11">兵圍繞不。答曰曾聞報言我是。復問彼曰。仁</a><a name="0915a12" id="0915a12">以何緣而作出家。答言。我在宮中無量億千</a><a name="0915a13" id="0915a13">兵馬圍繞。見二特牛逐一牸牛。共相抵觸軀</a><a name="0915a14" id="0915a14">體傷損。一牛角折退走而去。我既見已情甚</a><a name="0915a15" id="0915a15">嗟歎。而作是念。諸有過患貪欲為本心為惱</a><a name="0915a16" id="0915a16">害。深生厭患便即出家。復說漏曰</a><a name="0915a17" id="0915a17"><p class='lg'>　　我見二牛爭一牸　　　互相抵觸體損傷</a><br><a name="0915a18" id="0915a18">　　一牛捨離得安寧　　　有情為欲常懷怖</a><br><a name="0915a19" id="0915a19">　　我若犀牛睊W步　　　閑曠安然住一邊</a><br><a name="0915a20" id="0915a20">　　不為諸欲之所牽　　　得至自在無為處　</p></a><a name="0915a21" id="0915a21"><p>次問第三獨覺曰。仁今是誰。彼即答言。仁等</a><a name="0915a22" id="0915a22">頗聞婆羅[<a href='javascript:showpic("images/022129.gif")'>病-丙+尼</a>]斯城有王名曰梵授。其王復有</a><a name="0915a23" id="0915a23">無量億千人眾圍繞不。答言曾聞。報曰我是。</a><a name="0915a24" id="0915a24">問曰。仁以何緣而作出家。答言。我因三春屆</a><a name="0915a25" id="0915a25">節百卉敷榮。茂林清池花鳥交映。孔雀鸚鵡</a><a name="0915a26" id="0915a26">鵝鴈鴛鴦。雜類哀鳴群飛合響。我於一時與宮</a><a name="0915a27" id="0915a27">人婇女。嚴四兵眾出遊芳園隨所周旋。與諸</a><a name="0915a28" id="0915a28">美女歡娛嬉戲餐美飲食。疲乏而臥。宮人縱</a><a name="0915a29" id="0915a29">逸貪愛花果。見我睡眠詣諸樹邊採花取果。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230914c.htm'><img src='up.gif' border=0></a>
<a href='T230915b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>