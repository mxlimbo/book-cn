<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0276b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷38)</font> <font face='Arial'>T23, p0276b</h2></font><hr>
<span class='old'>
</a><a name="0276a28" id="0276a28">著器。或畜生牛馬獐鹿獼猴狗來蹈壞。佛</a><a name="0276a29" id="0276a29">言。應鑿地安器。又不覆上。有毒蛇蛆[<a href='javascript:showpic("images/033826.gif")'>虫*賴</a>]蜈</span><a name="0276b01" id="0276b01">蚣百足。入中齧比丘。佛言。應覆上。又洗手</a><a name="0276b02" id="0276b02">時。地大作泥污腳。佛言。應作安腳處。長老</a><a name="0276b03" id="0276b03">優波離問佛。用何物作安腳處。佛言。用木石</a><a name="0276b04" id="0276b04">塼作。諸比丘洗時露現。佛言。應施障。或二</a><a name="0276b05" id="0276b05">三人俱洗相見。佛言。應施鬲。又出入時相</a><a name="0276b06" id="0276b06">見。佛言。應別施戶</a><a name="0276b07" id="0276b07"><p>佛在舍衛國祇桓中。諸比丘處處小便。金剛</a><a name="0276b08" id="0276b08">神諸非人皆瞋呵責。此中應作不淨耶。是事</a><a name="0276b09" id="0276b09">白佛。佛言。不得處處小便。應在一處作。一</a><a name="0276b10" id="0276b10">處已如渠流。佛言。應安瓮。瓮滿。佛言。應</a><a name="0276b11" id="0276b11">棄。棄時比丘吐悶。佛言。瓮下作孔令出。瓮久</a><a name="0276b12" id="0276b12">便臭。佛言。應蓋上。比丘卻蓋時小便臭劇。</a><a name="0276b13" id="0276b13">佛言。蓋上開小孔令臭氣出。時瓮四邊小便</a><a name="0276b14" id="0276b14">流污腳。佛言。應作安腳處。優波離問佛。用何</a><a name="0276b15" id="0276b15">物作。佛言。應用木石塼作。諸比丘小便時</a><a name="0276b16" id="0276b16">露現。佛言。應施障。小便時兩相見。佛言。應</a><a name="0276b17" id="0276b17">施鬲。施鬲已出入時故相見。佛言。應施戶。</a><a name="0276b18" id="0276b18">佛在舍衛國。爾時有人施僧瓦瓨。諸比丘不</a><a name="0276b19" id="0276b19">受。不知何所用。是事白佛。佛言。應受用。盛</a><a name="0276b20" id="0276b20">水取水浴室中用</a><a name="0276b21" id="0276b21"><p>佛在芻摩國與大比丘僧說五陰法。所謂色</a><a name="0276b22" id="0276b22">受想行識。爾時佛啑遍。五百比丘一時同聲</a><a name="0276b23" id="0276b23">言老壽。佛語諸比丘。以汝等言老壽故。便得</a><a name="0276b24" id="0276b24">老壽耶。不也世尊。佛言。從今不得稱老壽。稱</a><a name="0276b25" id="0276b25">老壽者得突吉羅</a><a name="0276b26" id="0276b26"><p>佛在舍衛國諸比丘入舍衛城乞食。時檀越</a><a name="0276b27" id="0276b27">施種種好食。乳酪生酥熟酥油蜜魚肉脯。</a><a name="0276b28" id="0276b28">諸比丘不取。將無是乞美食耶。是事白佛。佛</a><a name="0276b29" id="0276b29">言。不乞而得應受。初二十法竟。中二十法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230276a.htm'><img src='up.gif' border=0></a>
<a href='T230276c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>