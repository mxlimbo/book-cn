<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0804a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0804a</h2></font><hr>
<span class='old'>
</a><a name="0803c28" id="0803c28">大小食上高聲大喚。如婆羅門聚會法。時</a><a name="0803c29" id="0803c29">諸比丘聞。其中有少欲知足行頭陀樂學</span><a name="0804a01" id="0804a01">戒知慚愧者。呵責彼比丘。云何世尊制戒。</a><a name="0804a02" id="0804a02">聽十歲有智慧。比丘應與人依止。而汝輒</a><a name="0804a03" id="0804a03">自言。我有智慧。便與人依止。既與已而不</a><a name="0804a04" id="0804a04">教授。以不教授故。不按威儀。著衣不</a><a name="0804a05" id="0804a05">齊整。乞食不如法。處處受不淨食。受不淨</a><a name="0804a06" id="0804a06">缽食。在大小食上高聲大喚。如婆羅門聚</a><a name="0804a07" id="0804a07">會法。時諸比丘。往世尊所。頭面禮足在一</a><a name="0804a08" id="0804a08">面坐。以此因緣具白世尊。世尊。以此因</a><a name="0804a09" id="0804a09">緣。集比丘僧。呵責彼比丘。汝所為非。非</a><a name="0804a10" id="0804a10">威儀非沙門法非淨行非隨順行。所不應</a><a name="0804a11" id="0804a11">為。云何我制戒。聽十歲有智慧。比丘與人</a><a name="0804a12" id="0804a12">依止。而汝自言有智慧。與人依止。既與依</a><a name="0804a13" id="0804a13">止。而不教授。以不教授故。不按威儀。</a><a name="0804a14" id="0804a14">著衣不齊整。乞食不如法。處處受不淨食。</a><a name="0804a15" id="0804a15">受不淨缽食。在大小食上高聲大喚。如</a><a name="0804a16" id="0804a16">婆羅門聚會法。爾時世尊。以無數方便呵</a><a name="0804a17" id="0804a17">責已告諸比丘。自今已去。當制阿闍梨法。</a><a name="0804a18" id="0804a18">使行阿闍梨法。阿闍梨。於弟子所。當作</a><a name="0804a19" id="0804a19">如是法。應如是行。(阿闍梨。於弟子所。行阿闍梨法。一一如上和尚於弟</a><a name="0804a20" id="0804a20">子所行和尚法。弟子。於阿闍梨所。行弟子法。一一亦如上弟子。於和尚所一一行弟子法文同不異。</a><a name="0804a21" id="0804a21">故不出耳)</a><a name="0804a22" id="0804a22"><p>爾時諸弟子。不承事恭敬和尚。亦不順弟</a><a name="0804a23" id="0804a23">子法。時諸比丘往白世尊。世尊言。自今已去</a><a name="0804a24" id="0804a24">當與作呵責。彼不知云何呵責。佛言。聽以</a><a name="0804a25" id="0804a25">五事呵責。和尚當作如是語。我今呵責汝。</a><a name="0804a26" id="0804a26">汝去。汝莫入我房。汝莫為我作使。汝亦莫</a><a name="0804a27" id="0804a27">至我所。不與汝語。是謂和尚呵責弟子</a><a name="0804a28" id="0804a28">五事。阿闍梨呵責弟子。亦有五事。語言。我</a><a name="0804a29" id="0804a29">今呵責汝。汝去。汝莫入我房。莫為我作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220803c.htm'><img src='up.gif' border=0></a>
<a href='T220804b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>