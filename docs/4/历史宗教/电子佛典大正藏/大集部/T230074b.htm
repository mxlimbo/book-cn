<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0074b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷10)</font> 明九十波夜提法之一 <font face='Arial'>T23, p0074b</h2></font><hr>
<span class='old'>
</a><a name="0074a28" id="0074a28">僧中作羯磨與陀驃比丘。是彌多羅浮摩比</a><a name="0074a29" id="0074a29">丘先自勸與已。後作是言。諸比丘隨所親厚。</span><a name="0074b01" id="0074b01">迴僧物與。是中有比丘。少欲知足行頭陀。聞</a><a name="0074b02" id="0074b02">是事心不喜。種種因緣呵責。云何名比丘。先</a><a name="0074b03" id="0074b03">自勸與。後作是言。諸比丘隨所親厚。迴僧物</a><a name="0074b04" id="0074b04">與。種種因緣呵已。向佛廣說。佛以是事集</a><a name="0074b05" id="0074b05">比丘僧。知而故問彌多羅浮摩比丘。汝實作</a><a name="0074b06" id="0074b06">是事不。答言。實作世尊。佛以種種因緣呵</a><a name="0074b07" id="0074b07">責。云何名比丘。先自勸與。後作是言。諸比</a><a name="0074b08" id="0074b08">丘隨所親厚。迴僧物與。佛種種因緣呵已。語</a><a name="0074b09" id="0074b09">諸比丘。以十利故與比丘結戒。從今是戒</a><a name="0074b10" id="0074b10">應如是說。若比丘先自勸與。後作是言。諸比</a><a name="0074b11" id="0074b11">丘隨所親厚。迴僧物與。波夜提。先勸與者。先</a><a name="0074b12" id="0074b12">與僧欲。後作是言。隨親厚者。隨和上阿闍</a><a name="0074b13" id="0074b13">梨。隨同和上同阿闍梨。隨善知識。隨所愛</a><a name="0074b14" id="0074b14">念。隨同事。隨國土。隨聚落。隨家隨伴。僧物</a><a name="0074b15" id="0074b15">者。若得布施物衣缽戶鉤時藥夜分藥七日</a><a name="0074b16" id="0074b16">藥終身藥。波夜提者。煮燒覆障。若不悔過。能</a><a name="0074b17" id="0074b17">障閡道。是中犯者。若比丘先勸與欲竟。後</a><a name="0074b18" id="0074b18">作是言。諸比丘隨所親厚。迴僧物與。得波</a><a name="0074b19" id="0074b19">夜提。若作是言。隨和上隨阿闍梨。隨同和</a><a name="0074b20" id="0074b20">上同阿闍梨。隨善知識。隨所愛念。隨所同</a><a name="0074b21" id="0074b21">事。隨國土隨聚落。隨家隨伴。皆波夜提(九事竟)</a><a name="0074b22" id="0074b22"><p>佛在拘睒彌國。爾時長老闡那犯可悔過罪。</a><a name="0074b23" id="0074b23">時諸比丘慈心憐愍欲利益故。教令悔過言。</a><a name="0074b24" id="0074b24">闡那。汝犯某可悔過罪。汝應發露莫覆藏。闡</a><a name="0074b25" id="0074b25">那言。用是雜碎戒為。半月說戒時。令諸比</a><a name="0074b26" id="0074b26">丘疑悔惱熱。憂愁不樂生捨戒心。是中有比</a><a name="0074b27" id="0074b27">丘。少欲知足行頭陀。聞是事心不喜。種種因</a><a name="0074b28" id="0074b28">緣呵責。云何名比丘。作是言。用是雜碎戒</a><a name="0074b29" id="0074b29">為。半月說時。令諸比丘疑悔惱熱。憂愁不樂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230074a.htm'><img src='up.gif' border=0></a>
<a href='T230074c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>