<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0781b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷31)</font> 受戒揵度之一 <font face='Arial'>T22, p0781b</h2></font><hr>
<span class='old'>
</a><a name="0781a28" id="0781a28">謂菩薩得此二勝善法。何以故。由繫意專</a><a name="0781a29" id="0781a29">念不放逸故。時菩薩除去喜身受快樂。得</span><a name="0781b01" id="0781b01">聖智所見護念樂。遊戲三禪。是謂菩薩</a><a name="0781b02" id="0781b02">得三勝法。何以故。由繫意專念不放逸故。</a><a name="0781b03" id="0781b03">時菩薩已捨苦樂。先已去憂喜。無苦無樂</a><a name="0781b04" id="0781b04">護念清淨。遊戲四禪。是謂菩薩得此四勝</a><a name="0781b05" id="0781b05">法。何以故。由繫意專念不放逸故。時菩薩</a><a name="0781b06" id="0781b06">得此定意。諸結使除盡。清淨無瑕穢。所行</a><a name="0781b07" id="0781b07">柔軟住堅固處。證宿命智。自識宿命一生</a><a name="0781b08" id="0781b08">二生三生四生五生。十生二十生三十生四</a><a name="0781b09" id="0781b09">十生五十生。百生千生百千生。無數百生無</a><a name="0781b10" id="0781b10">數千生。無數百千生劫成劫敗。無數劫成</a><a name="0781b11" id="0781b11">無數劫敗。無數劫成敗。我曾生某處。字某姓</a><a name="0781b12" id="0781b12">某如是生。食如是食。壽命如是。壽命限齊</a><a name="0781b13" id="0781b13">如是。住世長短如是。受如是苦樂。從彼</a><a name="0781b14" id="0781b14">終生彼。從彼終復生彼。從彼終生此。如是</a><a name="0781b15" id="0781b15">相貌。識無數宿命事。時菩薩。於初夜得此</a><a name="0781b16" id="0781b16">初明。無明盡明生。闇盡光生。所謂宿命通證。</a><a name="0781b17" id="0781b17">何以故。由精進不放逸故。時菩薩。復以三</a><a name="0781b18" id="0781b18">昧定意清淨。無瑕無結使。眾垢已盡。所行</a><a name="0781b19" id="0781b19">柔軟。住堅固處。知眾生生者死者。以清淨</a><a name="0781b20" id="0781b20">天眼觀見眾生。生者死者。善色惡色。善趣</a><a name="0781b21" id="0781b21">惡趣。若貴若賤。隨眾生所造行。皆悉知之。</a><a name="0781b22" id="0781b22">即自察知。此眾生身行惡口行惡意行惡。</a><a name="0781b23" id="0781b23">邪見誹謗賢聖。造邪見業報。身壞命終。墮</a><a name="0781b24" id="0781b24">地獄畜生餓鬼中。復觀眾生身行善口行</a><a name="0781b25" id="0781b25">善意行善。正見不誹謗賢聖。造正見業報。</a><a name="0781b26" id="0781b26">身壞命終。生天上人中。如是天眼清淨。觀</a><a name="0781b27" id="0781b27">見眾生生者死者隨所造行。是謂菩薩中夜</a><a name="0781b28" id="0781b28">得此第二明。無明盡明生。闇盡光生。是謂</a><a name="0781b29" id="0781b29">見眾生天眼智。何以故。由精進不放逸故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220781a.htm'><img src='up.gif' border=0></a>
<a href='T220781c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>