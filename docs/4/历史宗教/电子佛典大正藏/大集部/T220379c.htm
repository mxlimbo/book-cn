<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0379c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷19)</font> 明單提九十二事法之一 <font face='Arial'>T22, p0379c</h2></font><hr>
<span class='old'>
</a><a name="0379b28" id="0379b28">者。七種衣也。缽者。瓦缽鐵缽。缽有三種上中</a><a name="0379b29" id="0379b29">下。尼師檀者。如世尊所聽。鍼筒者。筒中有</span><a name="0379c01" id="0379c01">鍼。藏者。若自藏。若使人藏。乃至戲笑。波夜</a><a name="0379c02" id="0379c02">提。波夜提者。如上說。三衣中若藏一一衣者。</a><a name="0379c03" id="0379c03">波夜提。若僧祇支及餘衣等。越毘尼罪。三</a><a name="0379c04" id="0379c04">種缽中若一一藏。波夜提。若鍵鎡及餘器。</a><a name="0379c05" id="0379c05">越毘尼罪。藏尼師檀者。波夜提。藏餘敷具</a><a name="0379c06" id="0379c06">越毘尼罪。鍼筒者。有鍼合藏波夜提。無鍼</a><a name="0379c07" id="0379c07">越毘尼罪。藏有縷鍼。波夜提。無縷鍼。越毘尼</a><a name="0379c08" id="0379c08">罪。有縷鍼但脫取縷藏。越毘尼罪。戲笑藏比</a><a name="0379c09" id="0379c09">丘衣。波夜提。比丘尼偷蘭遮。式叉摩尼沙彌</a><a name="0379c10" id="0379c10">沙彌尼越毘尼罪。下至俗人。越毘尼心悔。是</a><a name="0379c11" id="0379c11">故說</a><a name="0379c12" id="0379c12"><p>佛住舍衛城。廣說如上。爾時六群比丘從禪</a><a name="0379c13" id="0379c13">坊中起在屏處闇地立。悚耳皺面反眼吐舌。</a><a name="0379c14" id="0379c14">作喡喡聲恐怖十六群比丘。十六群比丘聞</a><a name="0379c15" id="0379c15">已。即心恐怖舉聲啼喚。佛知而故問。是何</a><a name="0379c16" id="0379c16">等小兒啼聲。諸比丘以是因緣具白世尊。佛</a><a name="0379c17" id="0379c17">言。呼六群比丘來。來已佛問六群比丘。汝實</a><a name="0379c18" id="0379c18">爾不。答言。實爾。佛言。何以故爾。答言。戲樂</a><a name="0379c19" id="0379c19">故。佛言。癡人此是惡事。惱梵行人而言戲樂。</a><a name="0379c20" id="0379c20">佛言。汝莫輕彼。彼若入定。能以神力擲汝著</a><a name="0379c21" id="0379c21">他方世界。此非法非律。非如佛教。不可以是</a><a name="0379c22" id="0379c22">長養善法。佛告諸比丘。依止舍衛城住者。皆</a><a name="0379c23" id="0379c23">悉令集。以十利故。與諸比丘制戒。乃至已聞</a><a name="0379c24" id="0379c24">者當重聞。若比丘恐怖比丘者。波夜提。比丘</a><a name="0379c25" id="0379c25">者。如上說。恐怖者。色聲香味觸。波夜提。波</a><a name="0379c26" id="0379c26">夜提者。如上說。色者。在闇地悚耳皺面反眼</a><a name="0379c27" id="0379c27">吐舌。乃至曲一指喡喡作恐怖相。彼若畏若</a><a name="0379c28" id="0379c28">不畏。波夜提。是名色聲者作象聲馬聲驢聲。</a><a name="0379c29" id="0379c29">如是等種種聲。或長聲卒止卒聲長引。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220379b.htm'><img src='up.gif' border=0></a>
<a href='T220380a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>