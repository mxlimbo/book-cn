<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0031a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷7)</font> 菴羅夫人緣餘 <font face='Arial'>T24, p0031a</h2></font><hr>
<span class='old'>
</a><a name="0030c28" id="0030c28">石。擲在虛空中。其石高遠。望者不見。彼力士</a><a name="0030c29" id="0030c29">等。既見擲石聲勢極大。咸皆驚怖。佛言。</span><a name="0031a01" id="0031a01">汝等勿懼。便以神力。遂令彼石。碎為微塵。</a><a name="0031a02" id="0031a02">從空而下。諸力士見已。白佛言。今此微塵從</a><a name="0031a03" id="0031a03">何而落。佛言。我以彼石。作此微塵。力士等白</a><a name="0031a04" id="0031a04">言。此為不善。佛言。汝願此微塵合成本石耶。</a><a name="0031a05" id="0031a05">彼言。如是。爾時世尊以解脫力。還令石合。置</a><a name="0031a06" id="0031a06">於本處。世尊便於石上而坐。及五百力士亦</a><a name="0031a07" id="0031a07">皆同坐。彼等白言。世尊用何力故。能擎此石。</a><a name="0031a08" id="0031a08">佛言。以父母所生之力。力士復言。用何力故。</a><a name="0031a09" id="0031a09">能碎斯石。佛言。以禪定力。復問言。用何力</a><a name="0031a10" id="0031a10">故。能合其石。以解脫力。白言。父母所生之</a><a name="0031a11" id="0031a11">力。凡有幾量。佛言。始從十人力。如一凡牛</a><a name="0031a12" id="0031a12">力。十凡牛力。如一青牛力。十青牛力。如一小</a><a name="0031a13" id="0031a13">象力。十小象力。如一大象力。十大象力。如一</a><a name="0031a14" id="0031a14">青象力。十青象力。如一赤象力。十赤象力。如</a><a name="0031a15" id="0031a15">一白牙象力。十白牙象力。如一賓陀山象力。</a><a name="0031a16" id="0031a16">十賓陀山象力。如一香象力。十香象力。如一</a><a name="0031a17" id="0031a17">力士力。十力士力。如一大力士力。十大力士</a><a name="0031a18" id="0031a18">力。如一猛象力。十猛象力。如一章住羅夜</a><a name="0031a19" id="0031a19">叉力。十章住羅夜叉力。如一半那羅延力。</a><a name="0031a20" id="0031a20">二半那羅延力。如一那羅延力。如來節節之</a><a name="0031a21" id="0031a21">中。皆有那羅延力。自然而生。攝頌曰</a><a name="0031a22" id="0031a22"><p class='lg'>　　人牛與青牛　　　黃赤小大象</a><br><a name="0031a23" id="0031a23">　　力士藥叉等　　　不及那延力　</p></a><a name="0031a24" id="0031a24"><p>此那羅延力。是如來父母所生之力。諸力士</a><a name="0031a25" id="0031a25">白言。除此那羅延。及解脫力等。更有餘力不。</a><a name="0031a26" id="0031a26">佛言。有福德力。福德力圓滿故。如來於菩提</a><a name="0031a27" id="0031a27">樹下。降伏三十六俱胝諸魔鬼等。證無上覺。</a><a name="0031a28" id="0031a28">復白佛言。除福德力。更有餘力不。佛言。有智</a><a name="0031a29" id="0031a29">慧力。智慧圓滿故。從無始來積習煩惱。並皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240030c.htm'><img src='up.gif' border=0></a>
<a href='T240031b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>