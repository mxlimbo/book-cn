<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0170c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0170c</h2></font><hr>
<span class='old'>
</a><a name="0170b28" id="0170b28">恐怖。心驚毛豎叉手白言。願施我命。以石</a><a name="0170b29" id="0170b29">著本處我當與食。賓頭盧便持石還著先</span><a name="0170c01" id="0170c01">處至其前住。長者姊作是念。我不能以大</a><a name="0170c02" id="0170c02">餅施。當更作小者與之更作小丸轉反成</a><a name="0170c03" id="0170c03">大。如是三反轉大於前。乃作念言。我欲作</a><a name="0170c04" id="0170c04">小皆反成大。我今便可趣與一餅。即以一</a><a name="0170c05" id="0170c05">餅授與。諸餅相連至於餅器亦相連著。以手</a><a name="0170c06" id="0170c06">捉器手亦著之。便語賓頭盧言。汝若須餅盡</a><a name="0170c07" id="0170c07">以相與。器亦不惜何須我為。而令我手著器</a><a name="0170c08" id="0170c08">不離。答言。我不須餅及器亦不須汝。我等</a><a name="0170c09" id="0170c09">四人共議。度汝及汝弟三人。已化汝弟。我</a><a name="0170c10" id="0170c10">應度汝。所以爾耳。問言。今欲令我何所施作。</a><a name="0170c11" id="0170c11">答言。姊妹可戴此[<a href='javascript:showpic("images/047769.gif")'>麩-夫+并</a>]隨我施佛及僧。即便戴</a><a name="0170c12" id="0170c12">[<a href='javascript:showpic("images/047769.gif")'>麩-夫+并</a>]隨賓頭盧。賓頭盧即化導皆經他門使</a><a name="0170c13" id="0170c13">人見之。既至佛所。手自供佛及千二百五十</a><a name="0170c14" id="0170c14">比丘。皆悉飽滿猶故不盡。持往白佛。我此</a><a name="0170c15" id="0170c15">少餅供佛及千二百五十比丘。皆悉飽滿猶</a><a name="0170c16" id="0170c16">故不盡。今當持此著於何處。佛言。可著無</a><a name="0170c17" id="0170c17">生草地若無虫水中。彼女人便持著無虫水</a><a name="0170c18" id="0170c18">中。水沸作聲如以熱鐵投于小水。便生恐怖</a><a name="0170c19" id="0170c19">衣毛皆豎。還至佛所頭面禮足卻坐一面。佛</a><a name="0170c20" id="0170c20">為說種種妙法。乃至得法眼淨。受三歸五戒。</a><a name="0170c21" id="0170c21">供給四眾求道如弟無異。諸長老比丘以是</a><a name="0170c22" id="0170c22">白佛。佛以是事集比丘僧。問賓頭盧。汝實爾</a><a name="0170c23" id="0170c23">不。答言。實爾世尊。佛種種呵責已告諸比丘。</a><a name="0170c24" id="0170c24">從今不聽現神足。若現突吉羅。時瓶沙王有</a><a name="0170c25" id="0170c25">菴羅果園。三時茂好。長以華果施諸比丘</a><a name="0170c26" id="0170c26">隨所須用。諸比丘便食其果。前食後食無時</a><a name="0170c27" id="0170c27">不噉。或滿缽持去。或噉半擲地。後時鄰國</a><a name="0170c28" id="0170c28">遣使。使白王言。我聞王有菴羅果園三時茂</a><a name="0170c29" id="0170c29">盛。願見其果。王便敕取。時諸比丘噉之都盡。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220170b.htm'><img src='up.gif' border=0></a>
<a href='T220171a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>