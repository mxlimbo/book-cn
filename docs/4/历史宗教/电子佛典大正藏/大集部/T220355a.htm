<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0355a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷16)</font> 明單提九十二事法之一 <font face='Arial'>T22, p0355a</h2></font><hr>
<span class='old'>
</a><a name="0354c28" id="0354c28">五種。糗飯麥飯魚肉。復有五雜正食。是名</a><a name="0354c29" id="0354c29">食。足有八種。一者自恣足。二者少欲足。三者</span><a name="0355a01" id="0355a01">穢污足。四者雜足。五者不便足。六者諂足。七</a><a name="0355a02" id="0355a02">者停住足。八者自己足。自恣足者。檀越自恣</a><a name="0355a03" id="0355a03">與糗飯麥飯魚肉。及雜正食。自恣勸食。比丘</a><a name="0355a04" id="0355a04">言。我已滿足。如是起離坐不作殘食。食者</a><a name="0355a05" id="0355a05">波夜提。是名自恣足。少欲足者。檀越自恣與</a><a name="0355a06" id="0355a06">五正食。及五雜正食。比丘動手現少取相。</a><a name="0355a07" id="0355a07">如是離坐已。不作殘食。食者波夜提。是名</a><a name="0355a08" id="0355a08">少欲足。穢污足者。行食時淨人手疥瘡及</a><a name="0355a09" id="0355a09">諸不淨。比丘見污之言不用過去。起離坐處。</a><a name="0355a10" id="0355a10">不作殘食。食者波夜提。是名穢污足。雜足</a><a name="0355a11" id="0355a11">者。淨人持乳酪器盛糗飯行。比丘見已。惡之</a><a name="0355a12" id="0355a12">言不用過去。起離坐。不作殘食。食者波夜提。</a><a name="0355a13" id="0355a13">是名雜足。不便足者。淨人行食。比丘問言。是</a><a name="0355a14" id="0355a14">何等。答言糗。比丘言。此動我風病。我不便過</a><a name="0355a15" id="0355a15">去。如是起離坐。不作殘食。食者波夜提。若行</a><a name="0355a16" id="0355a16">飯時。比丘問言。為堅軟。答言堅。比丘言。此</a><a name="0355a17" id="0355a17">硬米難消。我不便過去。若言軟。比丘言此</a><a name="0355a18" id="0355a18">爛難食。我不便過去。若行肉時。比丘問言。是</a><a name="0355a19" id="0355a19">何等肉。答言牛肉。比丘言。牛肉性熱。我不</a><a name="0355a20" id="0355a20">便下過若言水牛肉。比丘言。冷性難消下</a><a name="0355a21" id="0355a21">過。若言鹿肉。比丘言。此肉風性下過。是名</a><a name="0355a22" id="0355a22">不便足。如是起離坐已。不作殘食。食者波</a><a name="0355a23" id="0355a23">夜提。是名不便足。諂足者。淨人行五正食五</a><a name="0355a24" id="0355a24">雜正食。比丘畏多口不言足。現手作相。若</a><a name="0355a25" id="0355a25">搖頭。若縮缽作相。起離座不作殘食。食者</a><a name="0355a26" id="0355a26">波夜提。是名諂足。停住足者。淨人行五正食</a><a name="0355a27" id="0355a27">五雜正食。比丘言。長壽。莫先行飯摶恐觸足</a><a name="0355a28" id="0355a28">當先下菜鹽冷水。如是起離坐已。不作殘食。</a><a name="0355a29" id="0355a29">食者波夜提。若作直月維那等指示現相。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220354c.htm'><img src='up.gif' border=0></a>
<a href='T220355b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>