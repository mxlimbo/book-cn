<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0862b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷43)</font> 九十波逸底迦法 非時入聚落不囑授苾芻學處第八十 <font face='Arial'>T23, p0862b</h2></font><hr>
<span class='old'>
</a><a name="0862a28" id="0862a28"><p class='lg'>　　汝今受用昔時業　　　現在無心行捨施</a><br><a name="0862a29" id="0862a29">　　曾見美女淚霑襟　　　不久還當自啼泣　</p></span><a name="0862b01" id="0862b01"><p>活漏已出門而去。于時彼婦不閑句義。便</a><a name="0862b02" id="0862b02">作是念。此之沙門罵詈於我。心懷瞋惱。婆羅</a><a name="0862b03" id="0862b03">門還見問曰。有何苦耶。婦曰向有沙門來罵</a><a name="0862b04" id="0862b04">辱我。彼若活者我命不全。其夫聞已怒目叱</a><a name="0862b05" id="0862b05">吒手援利劍逐彼苾芻欲斷其命。時鄔陀夷遙</a><a name="0862b06" id="0862b06">見彼來。化為小室閉戶而坐。其婆羅門喚令</a><a name="0862b07" id="0862b07">開戶。尊者告曰。汝可棄劍我當為開。婆羅門</a><a name="0862b08" id="0862b08">即作是念。但得相及拳打令死。便放其劍。以</a><a name="0862b09" id="0862b09">極瞋心急喚開戶。尊者報曰。捨此瞋怒暴惡</a><a name="0862b10" id="0862b10">之意當為汝開。聞已竊念。此是聖人知我惡</a><a name="0862b11" id="0862b11">意。便自悔責捨除害心。即為開戶。其人入已</a><a name="0862b12" id="0862b12">為說妙法。便獲初果受三歸五戒。告言我於</a><a name="0862b13" id="0862b13">汝婦無惡罵詈。為說伽他令思往事。彼愚不</a><a name="0862b14" id="0862b14">解更起瞋心。今可諦聽當為汝說。乃往昔時</a><a name="0862b15" id="0862b15">有一貧女。見他美女綺飾莊嚴。僕從自隨眾</a><a name="0862b16" id="0862b16">人愛敬。貧女懊惱啼泣作如是念。我今以何</a><a name="0862b17" id="0862b17">方便可得如是隨意事耶。時有鄔波斯迦。是</a><a name="0862b18" id="0862b18">其知友。告曰。汝何憂苦。女以事白。答曰憂惱</a><a name="0862b19" id="0862b19">無益。他之果報從因所生貧女問曰。其因者</a><a name="0862b20" id="0862b20">何。答曰於勝福田施以飲食。至誠發願必獲</a><a name="0862b21" id="0862b21">其果。時有獨覺聖人來從乞食。女持食施。心</a><a name="0862b22" id="0862b22">有所希。時彼獨覺為現神變。貧女生信即發</a><a name="0862b23" id="0862b23">願言。願我以此供養善根。所生之處莫遭貧</a><a name="0862b24" id="0862b24">苦。若得人身端正姝妙見者歡喜。受用無闕。</a><a name="0862b25" id="0862b25">汝歸由先施業發願力故。獲端正報受用豐</a><a name="0862b26" id="0862b26">足。生勝族中人所愛重。今乃不信當何得耶。</a><a name="0862b27" id="0862b27">時婆羅門既獲勝果。復聞宿世因緣之事。便</a><a name="0862b28" id="0862b28">請尊者還其本居。為設種種上妙飲食。食已</a><a name="0862b29" id="0862b29">為說法要。婦聞法已亦證初果。求受三歸五<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230862a.htm'><img src='up.gif' border=0></a>
<a href='T230862c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>