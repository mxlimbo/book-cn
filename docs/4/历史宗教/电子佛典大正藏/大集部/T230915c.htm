<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0915c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷2)</font> 八波羅市迦法 不淨行學處第一 <font face='Arial'>T23, p0915c</h2></font><hr>
<span class='old'>
</a><a name="0915b28" id="0915b28">子淡食。自喫熟果授兒生者。子白父言。我豈</a><a name="0915b29" id="0915b29">不欲餐鹽及以熟果。乃與淡生云何可食。陶</span><a name="0915c01" id="0915c01">師作念。二子已知鹹淡生熟。我今時至可遂</a><a name="0915c02" id="0915c02">先心。即便出家逢見故二婦。曰汝能棄卻食</a><a name="0915c03" id="0915c03">嬭小兒耶。夫曰。我已試與鹹淡生熟。好惡並</a><a name="0915c04" id="0915c04">知。方捨來此。汝既出家我亦出家。勿生憂念</a><a name="0915c05" id="0915c05">汝等苾芻於意云何。往時陶師者豈異人乎。</a><a name="0915c06" id="0915c06">今大迦攝波是。妻即妙賢是。往時二俱捨俗</a><a name="0915c07" id="0915c07">出家。今亦如是。時諸苾芻復請佛言。大德世</a><a name="0915c08" id="0915c08">尊。妙賢先作何業身為金色。佛告諸苾芻</a><a name="0915c09" id="0915c09">彼自作業今還自受。廣如前說。乃至頌曰</a><a name="0915c10" id="0915c10"><p class='lg'>　　假令經百劫　　　所作業不亡</a><br><a name="0915c11" id="0915c11">　　因緣會遇時　　　果報還自受　</p></a><a name="0915c12" id="0915c12"><p>汝等苾芻。乃往古昔九十一劫時。有佛出世。</a><a name="0915c13" id="0915c13">號毘缽尸如來等正覺。十號具足。時有王都。</a><a name="0915c14" id="0915c14">王名親慧。以法化世。人民熾盛豐樂安隱。無</a><a name="0915c15" id="0915c15">諸詐偽賊盜疾疫。牛羊稻蔗在處充滿。王愍</a><a name="0915c16" id="0915c16">黎元猶如赤子。其毘缽尸佛等正覺。與六十</a><a name="0915c17" id="0915c17">二萬苾芻圍繞。去親慧王都不遠河邊而住。</a><a name="0915c18" id="0915c18">佛在座時。苾芻大眾威嚴尊重光彩超絕。後</a><a name="0915c19" id="0915c19">於異時毘缽尸如來遊行人間。其佛坐處遂</a><a name="0915c20" id="0915c20">無光彩。其時佛妹啟父王言。大王。世尊今何</a><a name="0915c21" id="0915c21">處去我願欲見。王曰。世尊遊行人間。為欲化</a><a name="0915c22" id="0915c22">度諸有情故。女言。唯願父王。以贍部金隨佛</a><a name="0915c23" id="0915c23">形量作等身像。王即以金作像置佛坐處。佛</a><a name="0915c24" id="0915c24">化緣了迴至王都。佛威德故贍部金像遂失光</a><a name="0915c25" id="0915c25">色。妹見斯事極生奇特心懷淨信。於佛足下</a><a name="0915c26" id="0915c26">長跪合掌遂發願言。如佛世尊威光神德。映</a><a name="0915c27" id="0915c27">此金像使無光色。從今已後。願我生生之處。</a><a name="0915c28" id="0915c28">身相光明與佛相似。汝等苾芻。昔時女者今</a><a name="0915c29" id="0915c29">即妙賢是。由彼往昔以清淨心發正願故。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230915b.htm'><img src='up.gif' border=0></a>
<a href='T230916a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>