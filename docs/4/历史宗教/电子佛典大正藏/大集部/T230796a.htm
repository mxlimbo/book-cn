<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0796a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0796a</h2></font><hr>
<span class='old'>
</a><a name="0795c28" id="0795c28">行。大路念曰。摩納縛迦稱讚佛法。我今宜可</a><a name="0795c29" id="0795c29">竊往聽之。便出城外見一苾芻樹下經行。往</span><a name="0796a01" id="0796a01">詣其所告言。苾芻。世尊妙法為說多少。時彼</a><a name="0796a02" id="0796a02">苾芻即為廣說十惡業道十善果報。大路聞</a><a name="0796a03" id="0796a03">已心生敬信。告言苾芻。我當不久還更重來。</a><a name="0796a04" id="0796a04">遂捨而去。於後假日重詣彼苾芻所。還請說</a><a name="0796a05" id="0796a05">法。苾芻即為廣說十二緣生。彼既聞已倍生</a><a name="0796a06" id="0796a06">深信。白言聖者。我頗得於善說法律而為出</a><a name="0796a07" id="0796a07">家在如來所修梵行不。時彼苾芻作如是念。</a><a name="0796a08" id="0796a08">我今宜可許其出家。令駕法轅令持法炬。告</a><a name="0796a09" id="0796a09">婆羅門曰。隨汝意樂。婆羅門曰。我於此處眾</a><a name="0796a10" id="0796a10">所知識。不能出家。當詣他方為出家事。苾芻</a><a name="0796a11" id="0796a11">遂即將向餘處。而與出家并授圓具。告言</a><a name="0796a12" id="0796a12">具壽。如佛所說有二種業。一者讀誦。二者禪</a><a name="0796a13" id="0796a13">思。於此二中汝樂何事。答曰鄔波馱耶二種</a><a name="0796a14" id="0796a14">俱作。便於晝日讀誦眾經。未久之間善閑三</a><a name="0796a15" id="0796a15">藏於初後夜觀察思惟。斷諸煩惱證阿羅漢。</a><a name="0796a16" id="0796a16">三明六通具八解脫得如實知。我生已盡。梵</a><a name="0796a17" id="0796a17">行已立。所作已辦。不受後有。心無障礙如手</a><a name="0796a18" id="0796a18">撝空。刀割香塗愛憎不起。觀金與土等無有</a><a name="0796a19" id="0796a19">異。於諸名利無不棄捨。釋梵諸天悉皆恭敬。</a><a name="0796a20" id="0796a20">爾時大路。既得果已便自生念。我比讀誦勤</a><a name="0796a21" id="0796a21">苦思惟。所應得者今已獲得。我今宜往室羅伐</a><a name="0796a22" id="0796a22">城。禮世尊足承事供養。遂與五百門徒執持</a><a name="0796a23" id="0796a23">衣缽。漸次遊歷至室羅伐城。時此城人聞具</a><a name="0796a24" id="0796a24">壽大路將五百人從憍薩羅人間慢行欲來至</a><a name="0796a25" id="0796a25">此。時諸大眾咸皆出迎。時彼愚路。與兄別後</a><a name="0796a26" id="0796a26">家業日衰。遂至貧窮乞求活命。見眾人出問</a><a name="0796a27" id="0796a27">曰。何意諸君俱出城郭。諸人報曰。聖者大路</a><a name="0796a28" id="0796a28">與五百人。從憍薩羅今來至此。是故諸人出</a><a name="0796a29" id="0796a29">城迎接。愚路聞已作如是念。此諸人等非彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230795c.htm'><img src='up.gif' border=0></a>
<a href='T230796b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>