<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0523a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷3)</font> 第八無根謗戒 <font face='Arial'>T23, p0523a</h2></font><hr>
<span class='old'>
</a><a name="0522c28" id="0522c28">成。自謂靜處無能過者。是故陀驃。雖在事</a><a name="0522c29" id="0522c29">亂得大神力。手放光明。以分臥具。伏彼高</span><a name="0523a01" id="0523a01">心。四為現精進果報。以精進力得此神通。以</a><a name="0523a02" id="0523a02">激勵懈怠諸慢恣者。五為檀越施主增長善</a><a name="0523a03" id="0523a03">根。六為現不退法。陀驃先德行純備。後為慈</a><a name="0523a04" id="0523a04">地所謗。時人疑謂其退故放光明。明實不</a><a name="0523a05" id="0523a05">退。七欲現眾僧大威德故。分臥具比丘神德</a><a name="0523a06" id="0523a06">猶爾。況餘大德名聞高遠者。八為愛惜正</a><a name="0523a07" id="0523a07">業不令虛缺。常在定心兼分臥具。令僧事得</a><a name="0523a08" id="0523a08">辦。而不廢禪業。以是因緣故。常放光明。眾僧</a><a name="0523a09" id="0523a09">羯磨作差會人。作差會人故。為慈地所謗。</a><a name="0523a10" id="0523a10">然後作知臥具人。以被謗故。手出光明。令諸</a><a name="0523a11" id="0523a11">眾生滅諸惡法。以知臥具事亦勝故。移令在</a><a name="0523a12" id="0523a12">前。差會在後。慈地比丘所以常得麤惡食者。</a><a name="0523a13" id="0523a13">先業力故。又此人日夜無清淨心。天龍鬼神</a><a name="0523a14" id="0523a14">與作因緣。令其所作事不如意。世尊知我者。</a><a name="0523a15" id="0523a15">以實清淨故。不得言爾。以本業力故。不得言</a><a name="0523a16" id="0523a16">不。佛何故不說陀驃清淨。一以佛平等心無</a><a name="0523a17" id="0523a17">親無愛故。不即言一是一非。二以陀驃本業</a><a name="0523a18" id="0523a18">果熟故。過去迦葉佛時作知食人。時有一塚</a><a name="0523a19" id="0523a19">間比丘。是阿羅漢。儀容端政在路而行。有</a><a name="0523a20" id="0523a20">一女人見生染愛。隨觀不捨。時主食人見其</a><a name="0523a21" id="0523a21">如是。謂先與交通。尋作是言。是比丘必與此</a><a name="0523a22" id="0523a22">女人共作惡法。以謗賢聖故。墮在地獄。罪</a><a name="0523a23" id="0523a23">畢得出。以本善業值佛得道。殘業力故。受</a><a name="0523a24" id="0523a24">此惡報。是彌多羅比丘尼自說作罪故。應與</a><a name="0523a25" id="0523a25">滅羯磨。自言罪者。比丘比丘尼式叉摩尼沙</a><a name="0523a26" id="0523a26">彌沙彌尼。自言作罪。若不改悔。應與滅羯磨。</a><a name="0523a27" id="0523a27">若不與滅羯磨。但直爾驅出。若改悔者得偷</a><a name="0523a28" id="0523a28">蘭遮。若不改悔者突吉羅。若比丘犯戒內爛。</a><a name="0523a29" id="0523a29">舉眾共知。不須自言。直爾遣出。若與羯磨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230522c.htm'><img src='up.gif' border=0></a>
<a href='T230523b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>