<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0858c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷42)</font> 九十波逸底迦法 飲酒學處第七十九 <font face='Arial'>T23, p0858c</h2></font><hr>
<span class='old'>
</a><a name="0858b28" id="0858b28">我等枉作怨讎橫為損害。每日三時琣R惡</a><a name="0858b29" id="0858b29">氣。齊至百里所有禽獸。聞其毒氣皆悉命終。</span><a name="0858c01" id="0858c01">諸男女等形色黧變盡無光彩。唯願世尊哀</a><a name="0858c02" id="0858c02">愍我等降此毒龍。爾時世尊聞是語已。告阿</a><a name="0858c03" id="0858c03">難陀曰。汝可將籌行與大眾。能伏龍者當可</a><a name="0858c04" id="0858c04">取之。于時大眾竟無取者。世尊即命善來曰。</a><a name="0858c05" id="0858c05">汝可取籌為眾伏彼菴婆毒龍。是時善來聞</a><a name="0858c06" id="0858c06">佛命已。即便取籌於日初分執持衣缽。入聚</a><a name="0858c07" id="0858c07">落中巡行乞食。飯食訖往菴婆龍所住之處。</a><a name="0858c08" id="0858c08">時彼龍王遙見善來入其住處。發大瞋恚騰</a><a name="0858c09" id="0858c09">雲晝昏。雷霆震地便下雨雹欲害善來。是時</a><a name="0858c10" id="0858c10">善來便入慈定。所有風雨降注之物。悉皆變</a><a name="0858c11" id="0858c11">成沈水香粖。栴檀香粖。耽摩羅香粖。從</a><a name="0858c12" id="0858c12">空而下。時菴婆龍轉更瞋發。復下劍輪矛槊</a><a name="0858c13" id="0858c13">等物。至善來上無不皆成天妙蓮花。從空而</a><a name="0858c14" id="0858c14">下。龍復放煙善來亦放煙。龍復放火善來即</a><a name="0858c15" id="0858c15">便入火光定。以神通力身如火聚。周遍龍宮</a><a name="0858c16" id="0858c16">及餘住處火焰充塞。時彼毒龍見大焰火心</a><a name="0858c17" id="0858c17">極驚怖。身毛遍豎便欲逃竄。遂見餘方猛焰</a><a name="0858c18" id="0858c18">俱遍。唯善來處寂靜清涼。毒龍遂往禮善來</a><a name="0858c19" id="0858c19">足作如是語。願為救護願為救護。善來告曰。</a><a name="0858c20" id="0858c20">汝於前身作垢穢業墮傍生中。復於今時更</a><a name="0858c21" id="0858c21">為惱害作眾不善。從此命終當墮何處欲何</a><a name="0858c22" id="0858c22">所依。必墮地獄此不須疑。是時毒龍白善來</a><a name="0858c23" id="0858c23">曰。大德幸賜言教。我於今時欲何所作。善來</a><a name="0858c24" id="0858c24">答曰。當受三歸并五學處。至盡形壽要心莫</a><a name="0858c25" id="0858c25">犯。是時毒龍即受三歸并五學處。至盡形壽</a><a name="0858c26" id="0858c26">不殺生不偷盜不欲邪行不飲酒不妄語。為</a><a name="0858c27" id="0858c27">要契已頂禮善來忽然不現。爾時善來既伏</a><a name="0858c28" id="0858c28">毒龍。往詣佛所禮佛足已白言。世尊。彼之毒</a><a name="0858c29" id="0858c29">龍我已伏訖。為受三歸并五學處。佛告諸苾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230858b.htm'><img src='up.gif' border=0></a>
<a href='T230859a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>