<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0035b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷5)</font> 第一分之四捨墮法 <font face='Arial'>T22, p0035b</h2></font><hr>
<span class='old'>
</a><a name="0035a28" id="0035a28">作臥具耶。答言聞。但我已著白色及下色毛。</a><a name="0035a29" id="0035a29">非復純黑。諸比丘言。純黑少雜何足為異。種</span><a name="0035b01" id="0035b01">種呵責。以是白佛。佛以是事集比丘僧。問彼</a><a name="0035b02" id="0035b02">比丘。汝實爾不。答言。實爾世尊。佛告諸比</a><a name="0035b03" id="0035b03">丘。從今聽諸比丘作臥具用二分純黑羺羊</a><a name="0035b04" id="0035b04">毛。第三分白第四分下。以十利故為諸比丘</a><a name="0035b05" id="0035b05">結戒。從今是戒應如是說。若比丘作新臥具。</a><a name="0035b06" id="0035b06">應用二分純黑羺羊毛第三分白第四分下。</a><a name="0035b07" id="0035b07">若過是作。尼薩耆波逸提。若比丘作四十波</a><a name="0035b08" id="0035b08">羅臥具。應用二十波羅純黑十波羅白十波</a><a name="0035b09" id="0035b09">羅下。若黑長一波羅。尼薩耆波逸提。餘如純</a><a name="0035b10" id="0035b10">黑羊毛臥具中說(二十三竟)</a><a name="0035b11" id="0035b11"><p>佛在拘舍彌城。爾時跋耆諸比丘作是念。佛</a><a name="0035b12" id="0035b12">聽我等用二分純黑羺羊毛第三分白第四分</a><a name="0035b13" id="0035b13">下作臥具。便多乞三色毛自作使人作。於所</a><a name="0035b14" id="0035b14">住處無處不有。諸居士來看見。而問言。此是</a><a name="0035b15" id="0035b15">誰物。答言跋耆比丘。諸居士譏呵。如長缽中</a><a name="0035b16" id="0035b16">說。長老比丘聞種種呵責。以是白佛。佛以是</a><a name="0035b17" id="0035b17">事集比丘僧。問彼比丘。汝等實爾不。答言。實</a><a name="0035b18" id="0035b18">爾世尊。佛種種呵責已告諸比丘。以十利故</a><a name="0035b19" id="0035b19">為諸比丘結戒。從今是戒應如是說。若比丘</a><a name="0035b20" id="0035b20">作新臥具。應六年畜。未滿六年若捨若不</a><a name="0035b21" id="0035b21">捨。更作新臥具。尼薩耆波逸提。爾時一比丘</a><a name="0035b22" id="0035b22">畜糞掃臥具見中利。欲從舍衛城至娑竭陀</a><a name="0035b23" id="0035b23">邑。臥具重不能持去。不知云何。以是白諸比</a><a name="0035b24" id="0035b24">丘。諸比丘將到佛所。以是白佛。佛以是事集</a><a name="0035b25" id="0035b25">比丘僧。告諸比丘。此比丘欲至娑竭陀邑。臥</a><a name="0035b26" id="0035b26">具重見中利不能捨。復不能持去。僧應白二</a><a name="0035b27" id="0035b27">羯磨與易輕者。彼比丘應從僧乞言。我某甲</a><a name="0035b28" id="0035b28">比丘。自畜臥具見中利。今欲遊行某處。以</a><a name="0035b29" id="0035b29">重故不能持去。願僧與我易僧輕者。如是第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220035a.htm'><img src='up.gif' border=0></a>
<a href='T220035c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>