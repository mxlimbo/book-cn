<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0227b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0227b</h2></font><hr>
<span class='old'>
</a><a name="0227a28" id="0227a28">惱眾生而得安隱。為諸天人開甘露門。於十</a><a name="0227a29" id="0227a29">六大國莫不宗伏。知見自覺佛所住者。住於</span><a name="0227b01" id="0227b01">天住。住於梵住。住賢聖住。住最勝住。住一切</a><a name="0227b02" id="0227b02">智心。得自在隨意所住。是故如來住舍衛</a><a name="0227b03" id="0227b03">國。爾時尊者舍利弗。獨一靜處結加趺坐</a><a name="0227b04" id="0227b04">正受三昧。三昧覺已作是思惟。有何因緣。諸</a><a name="0227b05" id="0227b05">佛世尊滅度之後法不久住。有何因緣。諸佛</a><a name="0227b06" id="0227b06">世尊滅度之後法教久住。於是尊者舍利弗。</a><a name="0227b07" id="0227b07">晡時從三昧起詣世尊所。頭面禮足卻坐一</a><a name="0227b08" id="0227b08">面。坐一面已白佛言。世尊。我於靜處正受三</a><a name="0227b09" id="0227b09">昧。三昧覺已作是思惟。有何因緣。諸佛世尊</a><a name="0227b10" id="0227b10">滅度之後法不久住。有何因緣。諸佛世尊滅</a><a name="0227b11" id="0227b11">度之後法教久住。爾時佛告舍利弗。有如來</a><a name="0227b12" id="0227b12">不為弟子廣說修多羅祇夜授記伽陀憂陀</a><a name="0227b13" id="0227b13">那如是語本生方廣未曾有經。舍利弗。諸佛</a><a name="0227b14" id="0227b14">如來不為聲聞制戒。不立說波羅提木叉法。</a><a name="0227b15" id="0227b15">是故如來滅度之後法不久住。舍利弗。譬如</a><a name="0227b16" id="0227b16">鬘師鬘師弟子以種種色花著於案上不以</a><a name="0227b17" id="0227b17">線連。若四方風吹則隨風散。何以故無線連</a><a name="0227b18" id="0227b18">故。如是舍利弗。如來不廣為弟子說九部法。</a><a name="0227b19" id="0227b19">不為聲聞制戒。不立說波羅提木叉法。是故</a><a name="0227b20" id="0227b20">如來滅後法不久住。舍利弗。以如來廣為弟</a><a name="0227b21" id="0227b21">子說九部法。為聲聞制戒。立說波羅提木叉</a><a name="0227b22" id="0227b22">法。是故如來滅度之後教法久住。舍利弗。譬</a><a name="0227b23" id="0227b23">如鬘師鬘師弟子以種種色花以線連之。若</a><a name="0227b24" id="0227b24">四方風吹不隨風散。所以者何。以線連故。如</a><a name="0227b25" id="0227b25">是舍利弗。如來廣說九部經。為聲聞制戒。立</a><a name="0227b26" id="0227b26">說波羅提木叉法。是以如來滅後法得久住。</a><a name="0227b27" id="0227b27">舍利弗。以是因緣故。教法有久住有不久住</a><a name="0227b28" id="0227b28">者。爾時尊者舍利弗。白佛言。唯願世尊。廣說</a><a name="0227b29" id="0227b29">九部經。善為聲聞制戒。立說波羅提木叉法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220227a.htm'><img src='up.gif' border=0></a>
<a href='T220227c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>