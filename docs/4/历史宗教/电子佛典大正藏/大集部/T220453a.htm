<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0453a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷28)</font> 明雜誦跋渠法之一 四提舍尼初 <font face='Arial'>T22, p0453a</h2></font><hr>
<span class='old'>
</a><a name="0452c28" id="0452c28">作迦絺那衣。復有比丘。持小段物作。復有比</a><a name="0452c29" id="0452c29">丘。持故物作。復有比丘。持牂羊毛欽婆羅</span><a name="0453a01" id="0453a01">作。復有比丘。持髮欽婆羅作。復有比丘。持草</a><a name="0453a02" id="0453a02">衣作。復有比丘。持韋衣作。復有比丘。持樹皮</a><a name="0453a03" id="0453a03">衣作。復有比丘。持板衣作。佛言。如是一切不</a><a name="0453a04" id="0453a04">應作。一切非衣。不名迦絺那衣。復有不名迦</a><a name="0453a05" id="0453a05">絺那衣。非時作不截縷淨不染淨不點淨不</a><a name="0453a06" id="0453a06">刀淨。是不名迦絺那衣。捨迦絺那衣法者</a><a name="0453a07" id="0453a07"><p>佛住舍衛城。廣說如上。爾時有比丘數易衣</a><a name="0453a08" id="0453a08">著。食前著異衣。食後著異衣。佛知而故問。汝</a><a name="0453a09" id="0453a09">衣數數異。是誰衣。答言。世尊。是我衣。佛言。</a><a name="0453a10" id="0453a10">何故太多答言。我受迦絺那衣。佛言。汝云</a><a name="0453a11" id="0453a11">何一切時受迦絺那衣。從今日後應捨。捨者</a><a name="0453a12" id="0453a12">有十事。何等十。一衣竟捨二受時捨。三時竟</a><a name="0453a13" id="0453a13">捨。四聞捨。五送捨。六壞捨。七失捨。八出去</a><a name="0453a14" id="0453a14">捨。九時過捨。十究竟捨。衣竟捨者。受迦絺那</a><a name="0453a15" id="0453a15">衣時作是念。我作衣竟當捨迦絺那衣。作衣</a><a name="0453a16" id="0453a16">成已即名捨。是名衣竟捨。受時捨者。作是念。</a><a name="0453a17" id="0453a17">受此衣時當捨迦絺那衣。受衣時即名捨是名</a><a name="0453a18" id="0453a18">受時捨。時竟捨者。作是念。爾許時我當捨迦</a><a name="0453a19" id="0453a19">絺那衣。期滿已即名捨。是名時竟捨。聞捨者。</a><a name="0453a20" id="0453a20">作是念。我聞和上阿闍梨捨迦絺那衣時。我</a><a name="0453a21" id="0453a21">當捨。後聞和上阿闍梨說今日僧捨迦絺那</a><a name="0453a22" id="0453a22">衣。爾時即名捨。是名聞捨送捨者。作是念。我</a><a name="0453a23" id="0453a23">是衣與他已當捨迦絺那衣。後送衣已即名</a><a name="0453a24" id="0453a24">捨。是名送捨。壞捨者。受迦絺那衣已。中間自</a><a name="0453a25" id="0453a25">言。我今捨迦絺那衣。作是語時即名捨。是名</a><a name="0453a26" id="0453a26">壞捨。失捨者。作是念。是衣中間壞敗失不現</a><a name="0453a27" id="0453a27">我當捨。後衣壞敗若失即名捨。是名失捨。出</a><a name="0453a28" id="0453a28">去捨者。作是念。我此中住出去時。當捨迦</a><a name="0453a29" id="0453a29">絺那衣若出去時即名捨。是名出去捨時。過<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220452c.htm'><img src='up.gif' border=0></a>
<a href='T220453b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>