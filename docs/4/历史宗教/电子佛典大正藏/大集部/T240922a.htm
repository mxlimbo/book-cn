<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1470 大比丘三千威儀 0922a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1470 大比丘三千威儀</font> <font face='Arial'>(卷2)</font> <font face='Arial'>T24, p0922a</h2></font><hr>
<span class='old'>
</a><a name="0921c28" id="0921c28">一者年老不任事。二者病疹瘡不淨潔。三者</a><a name="0921c29" id="0921c29">久病羸極。四者眾人共使養病。五者上座日。</span><a name="0922a01" id="0922a01">六者摩摩德。七者直歲是。七人皆不應作。</a><a name="0922a02" id="0922a02">若有強揵如反。不欲作者不應訶問。自是</a><a name="0922a03" id="0922a03">後世珍寶藏也</a><a name="0922a04" id="0922a04"><p>作缽泥僧摩波利。當行百六十德。作直月。當</a><a name="0922a05" id="0922a05">行六十德。作直日。當行十德。作摩摩德。當行</a><a name="0922a06" id="0922a06">三十德。作直歲。當行十德此上五人如上行</a><a name="0922a07" id="0922a07">者。久會至無為度世道矣</a><a name="0922a08" id="0922a08"><p>缽泥僧摩波利。有十五德。一者用佛故。二者</a><a name="0922a09" id="0922a09">用法故。三者用比丘僧故。四者當惜眾物。五</a><a name="0922a10" id="0922a10">者當惜招提僧物。六者當惜比丘僧物。七者</a><a name="0922a11" id="0922a11">當知佛事。八者當知招提僧事。九者當知比</a><a name="0922a12" id="0922a12">丘僧事。十者不得持塔物著招提僧物中。十</a><a name="0922a13" id="0922a13">一者不得持塔物著比丘僧物中。十二者不得</a><a name="0922a14" id="0922a14">持招提僧物著塔物中。十三者不得持招提</a><a name="0922a15" id="0922a15">僧物著比丘僧物中。十四者不得持比丘僧</a><a name="0922a16" id="0922a16">物著塔物中。十五者不得持比丘僧物著招</a><a name="0922a17" id="0922a17">提僧物中復有十五德。一者欲有所作。當白</a><a name="0922a18" id="0922a18">報眾人。二者不得割奪眾物獨匿自入。三者</a><a name="0922a19" id="0922a19">不得持眾人物私意饒益親厚。四者不得斷</a><a name="0922a20" id="0922a20">取眾家物以匿施用作名字。五者當數護理</a><a name="0922a21" id="0922a21">眾家臥具。六者若有病痛當占視隨所思持</a><a name="0922a22" id="0922a22">與之。七者當恭敬瞻視比丘僧。八者為比丘</a><a name="0922a23" id="0922a23">僧作飯食當令淨潔。九者當隨婆羅門意。十</a><a name="0922a24" id="0922a24">者譬如事鬼神無有異。十一者不得自瞋喜。</a><a name="0922a25" id="0922a25">十二者欲行清淨不得露身於窖下作事。十</a><a name="0922a26" id="0922a26">三者日暮常當自起按行門戶。視諸比丘戶</a><a name="0922a27" id="0922a27">皆閉。不設見異人。不得即呵問言。卿為是</a><a name="0922a28" id="0922a28">沙門。許當復待明日。十四者不得掃寒著</a><a name="0922a29" id="0922a29">熱。十五者不得掃熱著寒。是為十五事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240921c.htm'><img src='up.gif' border=0></a>
<a href='T240922b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>