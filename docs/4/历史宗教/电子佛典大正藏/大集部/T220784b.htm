<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0784b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷31)</font> 受戒揵度之一 <font face='Arial'>T22, p0784b</h2></font><hr>
<span class='old'>
</a><a name="0784a28" id="0784a28">所學已訖。當受習何等。師告言。汝若誦竟。</a><a name="0784a29" id="0784a29">夫為弟子應報師恩。汝今當報。即問言。云</span><a name="0784b01" id="0784b01">何當報師恩。師報言。須五百金錢。時彌卻</a><a name="0784b02" id="0784b02">聞師語已。將五百弟子。雪山南人間慢行。</a><a name="0784b03" id="0784b03">從國至國從村至村。漸至蓮花城聞諸人</a><a name="0784b04" id="0784b04">言。耶若達婆羅門。十二年中祠祀天神。若</a><a name="0784b05" id="0784b05">有聰明第一者。當以金缽盛銀粟。銀缽盛</a><a name="0784b06" id="0784b06">金粟。并金澡瓶。及好蓋極好[<a href='javascript:showpic("images/057087.gif")'>疊*毛</a>]。七寶雜廁</a><a name="0784b07" id="0784b07">杖。莊嚴蘇羅婆提端正好女。與之。我今寧可</a><a name="0784b08" id="0784b08">入彼眾中。或能得彼五百金錢。賈人當知。</a><a name="0784b09" id="0784b09">彌卻即入彼祀中。當入時有大威神光明。</a><a name="0784b10" id="0784b10">時耶若達婆羅門作是念。此人來入祠祀。</a><a name="0784b11" id="0784b11">有大威神光明。今必當移上座去。以此摩</a><a name="0784b12" id="0784b12">納安置其處。若此摩納得上座處坐者。汝</a><a name="0784b13" id="0784b13">等當如我所作。皆共高聲稱善。作眾伎樂</a><a name="0784b14" id="0784b14">散花燒香恭敬禮事。時諸人等。即受教言可</a><a name="0784b15" id="0784b15">爾。當如教為之時彌卻摩納入彼眾已。</a><a name="0784b16" id="0784b16">從下而問。汝等誦何等經書。誦得幾許。隨</a><a name="0784b17" id="0784b17">所誦多少者報言。我誦爾許。於摩納所誦。</a><a name="0784b18" id="0784b18">百倍萬倍巨億萬倍。不可為比。不如摩納。</a><a name="0784b19" id="0784b19">次問二三人乃至百千人。汝等誦何等。知</a><a name="0784b20" id="0784b20">何經書。所誦得幾許。隨所誦報言。我等誦</a><a name="0784b21" id="0784b21">爾所。於摩納所誦。百倍萬倍巨億萬倍。不</a><a name="0784b22" id="0784b22">相為比。次問第一上座。汝知何經書。誦</a><a name="0784b23" id="0784b23">得幾許。其人隨所誦多少報言。我誦爾所。</a><a name="0784b24" id="0784b24">彌卻摩納復勝於彼。時彌卻摩納語言。我</a><a name="0784b25" id="0784b25">所誦知者出過汝上。即語其人言。汝去。我</a><a name="0784b26" id="0784b26">坐汝處。上座報言。汝莫使我移我設於此</a><a name="0784b27" id="0784b27">得好供養及金寶。兩倍與汝。彌卻摩納報</a><a name="0784b28" id="0784b28">言。正使滿閻浮提七寶與我者。我終不取。</a><a name="0784b29" id="0784b29">汝但移去。何以故。我有此法。應坐此座。賈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220784a.htm'><img src='up.gif' border=0></a>
<a href='T220784c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>