<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0634c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷2)</font> 不淨行學處第一之一 <font face='Arial'>T23, p0634c</h2></font><hr>
<span class='old'>
</a><a name="0634b28" id="0634b28">瘡疥。何不問醫而為治療。上座報曰。未來有</a><a name="0634b29" id="0634b29">法必定將至。世間之人共不愛樂。共所嫌賤</span><a name="0634c01" id="0634c01">人皆不免。所謂是死。此之瘡疥及我己身相</a><a name="0634c02" id="0634c02">隨而去。何須療治。少年曰。如世尊說持戒之</a><a name="0634c03" id="0634c03">人若久存者。有多福業而得增長。福業增故</a><a name="0634c04" id="0634c04">久受天樂。應問醫人。時彼上座便就醫處。醫</a><a name="0634c05" id="0634c05">人問曰。聖者。身有瘡疥。答曰爾。告曰。何不</a><a name="0634c06" id="0634c06">療治。答曰。為此故來。可示方藥。告曰。聖者。</a><a name="0634c07" id="0634c07">食好食已。取芥子油遍塗其身。於日中坐必</a><a name="0634c08" id="0634c08">當得損。苾芻曰。施我辛油。醫曰。聖者。我說</a><a name="0634c09" id="0634c09">其方不以藥施。若來問者咸皆與藥。我之衣</a><a name="0634c10" id="0634c10">食交見貧窮。然有某甲長者患此瘡疥。我</a><a name="0634c11" id="0634c11">為煎油。從彼乞求必應可得。苾芻曰。彼不肯</a><a name="0634c12" id="0634c12">與。報言。聖者。彼人信敬必當相授。苾芻曰。</a><a name="0634c13" id="0634c13">賢首。願爾無病即是汝施。便捨而去。即往詣</a><a name="0634c14" id="0634c14">彼長者之宅。彼人見已問言。聖者。身多瘡疥。</a><a name="0634c15" id="0634c15">答言。如是。可用辛油塗身於日中坐。苾芻</a><a name="0634c16" id="0634c16">報曰。為此故來。聞仁有油。幸能見遺當招福</a><a name="0634c17" id="0634c17">果。長者曰。共立要契。若其今日受我供養我</a><a name="0634c18" id="0634c18">當施與。答言。住食。即以好食而供奉之。食了</a><a name="0634c19" id="0634c19">便以小缽盛滿辛油持與苾芻。苾芻報言。願</a><a name="0634c20" id="0634c20">得無病。捨之而去。至阿蘭若著麤弊衣。油遍</a><a name="0634c21" id="0634c21">塗身於日中坐。身有樂觸倚臥而睡。於其根</a><a name="0634c22" id="0634c22">內有嗢指徵伽蟲齧彼生支。因斯遂起。衣裳</a><a name="0634c23" id="0634c23">撩亂。時有肥壯婦女。為覓牛糞來至其傍見</a><a name="0634c24" id="0634c24">彼形露便起欲心。即於其上行非法事苾芻睡</a><a name="0634c25" id="0634c25">覺身體羸劣不能遮止。女暢欲情。報言。聖者</a><a name="0634c26" id="0634c26">我住某處。仁有所須當行詣彼。苾芻報曰。汝</a><a name="0634c27" id="0634c27">愚癡人污阿蘭若。我現無心受此惡法。況能</a><a name="0634c28" id="0634c28">重更過爾宅耶。女人默而捨去。苾芻情生惡</a><a name="0634c29" id="0634c29">作。豈非我犯他勝罪耶具以其事白諸苾芻。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230634b.htm'><img src='up.gif' border=0></a>
<a href='T230635a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>