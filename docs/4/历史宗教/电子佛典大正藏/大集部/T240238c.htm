<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0238c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷8)</font> 第二門第四子攝頌之餘 <font face='Arial'>T24, p0238c</h2></font><hr>
<span class='old'>
</a><a name="0238b28" id="0238b28"><p class='lg'>　　論人有四種　　　念欲身形瘦</a><br><a name="0238b29" id="0238b29">　　二臣恭敬殊　　　尊王不如佛　</p></span><a name="0238c01" id="0238c01"><p>爾時長行大臣。知王見佛便作是念。王有</a><a name="0238c02" id="0238c02">大臣五百皆歸惡生。唯我一人而不隨許。彼</a><a name="0238c03" id="0238c03">等如何能成大事。我今還國當策惡生紹繼</a><a name="0238c04" id="0238c04">王位。其勝鬘行雨二夫人等。驅令出宮。作</a><a name="0238c05" id="0238c05">是念已。棄所執守昇車而去。至室羅伐城啟</a><a name="0238c06" id="0238c06">惡生言。太子今欲登位不。惡生曰。是我所欲。</a><a name="0238c07" id="0238c07">于時長行便與諸臣共策為主。敕二夫人向</a><a name="0238c08" id="0238c08">老王處。於是勝鬘行雨問長行曰王今何在。</a><a name="0238c09" id="0238c09">答曰。王在釋迦妙光園內。時二夫人徒步而</a><a name="0238c10" id="0238c10">去。尋覓老王。爾時勝光大王。既至門外不</a><a name="0238c11" id="0238c11">見長行。問諸苾芻曰。大德。見我大臣今往何</a><a name="0238c12" id="0238c12">處。苾芻答曰。王入不久。長行尋即乘車而去。</a><a name="0238c13" id="0238c13">王既聞已徒步漸行。佛亦此時向王舍城。王</a><a name="0238c14" id="0238c14">於中路逢行雨等。王便問曰。汝等何故徒步</a><a name="0238c15" id="0238c15">遠來。答言。大王長行大臣策立惡生驅出我</a><a name="0238c16" id="0238c16">等。步涉而來尋覓大王。王聞此語告勝鬘曰。</a><a name="0238c17" id="0238c17">汝已先受夫王寵祿。今且歸還受兒王俸</a><a name="0238c18" id="0238c18">料。我將行雨從此卻迴。於是勝鬘遂還室羅</a><a name="0238c19" id="0238c19">伐城。掩淚行啼隨路而返。王與行雨趣王舍</a><a name="0238c20" id="0238c20">城漸漸而進。遂到城所見一園林。便即停住</a><a name="0238c21" id="0238c21">語行雨言。我且留此汝向城中。報未生怨王</a><a name="0238c22" id="0238c22">云。憍薩羅國勝光大王。今在外園思欲相見。</a><a name="0238c23" id="0238c23">行雨即去見未生怨。具如上說。其未生怨王</a><a name="0238c24" id="0238c24">聞此語已。便大驚愕即語行雨曰。憍薩羅國</a><a name="0238c25" id="0238c25">勝光王者。有大威力四兵強盛。云何忽至我</a><a name="0238c26" id="0238c26">等不知。行雨答曰。王今何有兵眾之盛。太</a><a name="0238c27" id="0238c27">子謀逆奪父稱王。唯我從王而來至此。未生</a><a name="0238c28" id="0238c28">怨曰若有此事。我當策彼為此國王。我自退</a><a name="0238c29" id="0238c29">身而為太子。即召群臣而敕之曰。勝光王者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240238b.htm'><img src='up.gif' border=0></a>
<a href='T240239a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>