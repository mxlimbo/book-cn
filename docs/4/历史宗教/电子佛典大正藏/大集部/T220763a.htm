<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0763a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷28)</font> 一百七十八單提法之一 <font face='Arial'>T22, p0763a</h2></font><hr>
<span class='old'>
</a><a name="0762c28" id="0762c28">呵責諸比丘尼言。汝所為非。非威儀非</a><a name="0762c29" id="0762c29">沙門法。非淨行非隨順行。所不應為。云何</span><a name="0763a01" id="0763a01">度他與童男男子相敬愛女人愁憂喜瞋恚</a><a name="0763a02" id="0763a02">者與授具足戒。受具足戒已。念彼男子</a><a name="0763a03" id="0763a03">故愁憂<span class='corr'>瞋</span>恚。與比丘尼共鬥諍耶。以無數</a><a name="0763a04" id="0763a04">方便呵責已告諸比丘。此諸比丘尼。多種</a><a name="0763a05" id="0763a05">有漏處最初犯戒。自今已去與比丘尼結</a><a name="0763a06" id="0763a06">戒。集十句義乃至正法久住。欲說戒者當</a><a name="0763a07" id="0763a07">如是說。若比丘尼。度他與童男男子相敬</a><a name="0763a08" id="0763a08">愛愁憂<span class='corr'>瞋</span>恚女人受具足戒波逸提。如是</a><a name="0763a09" id="0763a09">世尊與比丘尼結戒。爾時諸比丘尼。不知</a><a name="0763a10" id="0763a10">與童男男子相敬愛不相敬愛愁憂<span class='corr'>瞋</span>恚者</a><a name="0763a11" id="0763a11">不愁憂<span class='corr'>瞋</span>恚者。後乃知與童男男子相敬</a><a name="0763a12" id="0763a12">愛。或有作波逸提懺者。或有疑者。不知</a><a name="0763a13" id="0763a13">者無犯。自今已去當如是說戒。若比丘尼。</a><a name="0763a14" id="0763a14">知女人與童男男子相敬愛愁憂<span class='corr'>瞋</span>恚女</a><a name="0763a15" id="0763a15">人。度令出家受具足戒者波逸提。比丘尼</a><a name="0763a16" id="0763a16">義如上。童男男子相敬愛與私通愁憂<span class='corr'>瞋</span>恚</a><a name="0763a17" id="0763a17">者與受具足戒已。念彼男子故。與比丘</a><a name="0763a18" id="0763a18">尼共鬥諍。彼比丘尼。知女人與童男男子</a><a name="0763a19" id="0763a19">相敬愛愁憂<span class='corr'>瞋</span>恚。與授具足戒。三羯磨竟和</a><a name="0763a20" id="0763a20">上尼波逸提。白二羯磨三突吉羅。白一羯</a><a name="0763a21" id="0763a21">磨二突吉羅。白已一突吉羅。白未竟突吉</a><a name="0763a22" id="0763a22">羅。未白前剃髮與授戒集眾眾滿一切突</a><a name="0763a23" id="0763a23">吉羅。比丘突吉羅。是謂為犯不犯者。若</a><a name="0763a24" id="0763a24">先不知。若信可信人語。若信父母語。若</a><a name="0763a25" id="0763a25">受具足戒已病生無犯。無犯者。最初未制</a><a name="0763a26" id="0763a26">戒。癡狂心亂痛惱所纏(三十五)</a><a name="0763a27" id="0763a27"><p>爾時婆伽婆。在舍衛國祇樹給孤獨園。時偷</a><a name="0763a28" id="0763a28">蘭難陀比丘尼語式叉摩那言。汝學是捨</a><a name="0763a29" id="0763a29">是。我當授汝具足戒。彼報言爾。彼式叉摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220762c.htm'><img src='up.gif' border=0></a>
<a href='T220763b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>