<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0412a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷40)</font> 第八門第十子攝頌之六五百之餘及七百結集事 <font face='Arial'>T24, p0412a</h2></font><hr>
<span class='old'>
</a><a name="0411c28" id="0411c28">水飲酒。此即名為治病淨法。乃至皆共遵行</a><a name="0411c29" id="0411c29"><p>八者諸苾芻當以乳酪一升和水攪之。非時</span><a name="0412a01" id="0412a01">飲用。此即名為酪漿淨法。乃至皆共遵行</a><a name="0412a02" id="0412a02"><p>九者諸苾芻作新坐具不以故者。佛一張手</a><a name="0412a03" id="0412a03">重帖而自受用。此乃名為坐具淨法。乃至皆</a><a name="0412a04" id="0412a04">共遵行</a><a name="0412a05" id="0412a05"><p>十者諸苾芻躬持好缽塗拭香華。即令求寂</a><a name="0412a06" id="0412a06">持以巡門。普告諸人。作如是語。遍廣嚴城現</a><a name="0412a07" id="0412a07">在人物。及四遠來商客之類。若有布施。若金</a><a name="0412a08" id="0412a08">若銀貝齒之類置缽中者。得大利益富樂無</a><a name="0412a09" id="0412a09">窮。既多獲利。所有金寶皆共分張。此即名為</a><a name="0412a10" id="0412a10">金寶淨法。斯乃違背佛教乖越正理。不順蘇</a><a name="0412a11" id="0412a11">呾羅。不依毘奈耶。時諸苾芻作不淨事將為</a><a name="0412a12" id="0412a12">清淨。稱揚宣說皆共遵行</a><a name="0412a13" id="0412a13"><p>爾時具壽阿難陀在廣嚴城。有弟子名曰樂</a><a name="0412a14" id="0412a14">欲(梵云薩婆迦摩)是阿羅漢住八解脫。少欲知足省</a><a name="0412a15" id="0412a15">緣而住。此有弟子在婆颯婆聚落。號曰名稱</a><a name="0412a16" id="0412a16">(梵云耶舍)亦阿羅漢住八解脫。與五百弟子人間</a><a name="0412a17" id="0412a17">遊行至廣嚴城。時諸苾芻欲分利物。授事人</a><a name="0412a18" id="0412a18">來告尊者名稱曰。僧伽獲利今欲共分可來</a><a name="0412a19" id="0412a19">受取。報言具壽。此之物利。從何而得。是誰所</a><a name="0412a20" id="0412a20">施。彼即如前所得物處具告其事。尊者聞已</a><a name="0412a21" id="0412a21">作如是念。唯於此事有惡皰生。為更有餘事。</a><a name="0412a22" id="0412a22">即入定觀察。乃見於戒慢緩作諸惡行。共</a><a name="0412a23" id="0412a23">作十種非法之事。見已欲令法久住故。即便</a><a name="0412a24" id="0412a24">往詣尊者樂欲處。禮雙足已。白言尊者。苾芻</a><a name="0412a25" id="0412a25">合作如是高聲共許法耶(實是非法見作之時大眾高聲共許為法)尊者</a><a name="0412a26" id="0412a26">問曰。何謂共許法。答曰此廣嚴城諸苾芻。</a><a name="0412a27" id="0412a27">作非法不和羯磨。非法和羯磨。法不和羯磨。</a><a name="0412a28" id="0412a28">而大眾高聲共許此事。此即名為高聲共許</a><a name="0412a29" id="0412a29">淨法。是事合不。尊者曰。不應如是。問曰。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240411c.htm'><img src='up.gif' border=0></a>
<a href='T240412b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>