<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0811b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0811b</h2></font><hr>
<span class='old'>
</a><a name="0811a28" id="0811a28">小界竟。僧忍默然故。是事如是持。若不同意</a><a name="0811a29" id="0811a29">者。在界外遮不成遮。彼不解界便去。餘</span><a name="0811b01" id="0811b01">比丘疑白佛。佛言。自今已去。應解界去。不</a><a name="0811b02" id="0811b02">應不解界而去。作白二羯磨解。眾中當</a><a name="0811b03" id="0811b03">差堪能羯磨者。如上作如是白。大德僧聽。</a><a name="0811b04" id="0811b04">今眾僧集解界。若僧時到僧忍聽解界。白如</a><a name="0811b05" id="0811b05">是。大德僧聽。今眾僧集解界。誰諸長老忍</a><a name="0811b06" id="0811b06">僧集解界者默然。誰不忍者說。僧已忍解</a><a name="0811b07" id="0811b07">界竟。僧忍默然故。是事如是持。爾時無和</a><a name="0811b08" id="0811b08">尚受具足戒。佛言。不得受戒。二和尚得受</a><a name="0811b09" id="0811b09">戒不。佛言。不得受戒。三和尚得受戒不。</a><a name="0811b10" id="0811b10">佛言。不得受具足。眾多和尚得受戒不。</a><a name="0811b11" id="0811b11">佛言。不得受具足戒。爾時和尚九歲受戒。</a><a name="0811b12" id="0811b12">得名受具足戒。而眾僧有罪。爾時佛遊波</a><a name="0811b13" id="0811b13">羅奈國。時國土飢儉米穀勇貴。乞求難得人</a><a name="0811b14" id="0811b14">民飢色。時佛及眾僧多得供養。有一年少</a><a name="0811b15" id="0811b15">外道。見佛眾僧多得供養。見已便自剃髮。</a><a name="0811b16" id="0811b16">著袈裟出家受戒。後僧供養斷。諸比丘語</a><a name="0811b17" id="0811b17">言。汝往入村乞食。問言。眾僧無食耶。報</a><a name="0811b18" id="0811b18">言無。彼言。我當云何。比丘報言。汝當乞</a><a name="0811b19" id="0811b19">食。彼言。若乞食此亦乞彼亦乞。我當彼間</a><a name="0811b20" id="0811b20">乞食。其人即休道。爾時諸比丘。以此因緣</a><a name="0811b21" id="0811b21">往白佛。佛言。自今已去聽先與四依。爾時</a><a name="0811b22" id="0811b22">復有一年少外道。來詣僧伽藍中。語諸比</a><a name="0811b23" id="0811b23">丘言。我欲出家。諸比丘即與出家。先與</a><a name="0811b24" id="0811b24">四依法。彼外道報言。大德我堪受二依乞</a><a name="0811b25" id="0811b25">食依樹下坐。我堪此二事。納衣腐爛藥。我</a><a name="0811b26" id="0811b26">不堪此二事。何以故。誰能自觸己物。即便</a><a name="0811b27" id="0811b27">休道不出家。諸比丘。以此因緣往白佛。</a><a name="0811b28" id="0811b28">佛言。此外道不出家。大有所失。若出家者</a><a name="0811b29" id="0811b29">當得道證。佛言。自今已去。先受戒已。後受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220811a.htm'><img src='up.gif' border=0></a>
<a href='T220811c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>