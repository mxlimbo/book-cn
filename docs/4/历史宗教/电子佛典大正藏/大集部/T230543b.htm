<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0543b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷6)</font> 九十事第十 <font face='Arial'>T23, p0543b</h2></font><hr>
<span class='old'>
</a><a name="0543a28" id="0543a28">曰何以說呵戒。隨律經等罪重。餘經罪輕。</a><a name="0543a29" id="0543a29">答曰。戒是佛法之平地萬善由之生。又戒一</span><a name="0543b01" id="0543b01">切佛弟子皆依而往。若無戒者則無所依。一</a><a name="0543b02" id="0543b02">切眾生由戒而有。又戒入佛法之初門。若無</a><a name="0543b03" id="0543b03">戒者則無由入泥洹城也。又戒是佛法之瓔</a><a name="0543b04" id="0543b04">珞。莊嚴佛法。是故罪重</a><a name="0543b05" id="0543b05"><p><b>　　<A NAME="n295"></A>九十事第十一</b></a><a name="0543b06" id="0543b06"><p>此戒二緣合結一戒。初緣拔寺中草。第二緣</a><a name="0543b07" id="0543b07">斫大卑跋羅樹破鬼神村。是樹神後夜時。</a><a name="0543b08" id="0543b08">往詣佛所頭面禮佛足一面立。問曰。鬼神何</a><a name="0543b09" id="0543b09">以夜至佛所。答曰。佛在世時。夜時多為天</a><a name="0543b10" id="0543b10">龍鬼神說法。晝多為人說法。所以爾者。人</a><a name="0543b11" id="0543b11">若見諸鬼神則生怖畏。是以晝夜各異。一面</a><a name="0543b12" id="0543b12">立者。諸神於佛愛敬心重故有所請求故。有</a><a name="0543b13" id="0543b13">為諸神多樂清淨。地不淨故。以是種種因緣。</a><a name="0543b14" id="0543b14">所以不坐。冬八夜時寒風破竹。炎天竺冬</a><a name="0543b15" id="0543b15">末八夜春初八夜。是盛冬時。所以爾者。寒勢</a><a name="0543b16" id="0543b16">將盡必先盛後衰。又云。以日下近地故。熱</a><a name="0543b17" id="0543b17">勢微少。是故寒甚。所以獨言破竹者。以竹</a><a name="0543b18" id="0543b18">最堅尚破。況餘木耶。又云。竹性法熱冬夏常</a><a name="0543b19" id="0543b19">青。寒甚故破。何況餘木。與諸比丘結戒者。為</a><a name="0543b20" id="0543b20">不惱眾生故。為止誹謗故。為大護佛法故。凡</a><a name="0543b21" id="0543b21">有三戒。大利益佛法在餘誦。一不得擔。二</a><a name="0543b22" id="0543b22">不殺草木。三不掘地。若不制三戒。一切國</a><a name="0543b23" id="0543b23">王當使比丘種種作役。有此三戒。帝主國王</a><a name="0543b24" id="0543b24">一切息心。此是共戒。比丘尼俱波逸提。三</a><a name="0543b25" id="0543b25">眾是淨人故不犯。有五種子。根種子。莖種</a><a name="0543b26" id="0543b26">子。節種子。自落種子。實種子。根種子者。謂</a><a name="0543b27" id="0543b27">故蘿蔔蕪菁根。如是等根生者。莖種子者。謂</a><a name="0543b28" id="0543b28">安石榴葡萄楊柳。如是等莖生者。節種子</a><a name="0543b29" id="0543b29">者。甘蔗麤竹細竹。如是等節生者。自落種子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230543a.htm'><img src='up.gif' border=0></a>
<a href='T230543c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>