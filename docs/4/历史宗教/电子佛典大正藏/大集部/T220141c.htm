<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0141c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷21)</font> 第三分之五衣法上 <font face='Arial'>T22, p0141c</h2></font><hr>
<span class='old'>
</a><a name="0141b28" id="0141b28">家公。白言。阿公欲求何願。答言願莫復殺我</a><a name="0141b29" id="0141b29">諸親。王言。此不可得更求餘願。又言。願從我</span><a name="0141c01" id="0141c01">沒水至出。於其中間聽諸釋出。凡得出者不</a><a name="0141c02" id="0141c02">復殺之。琉璃王作是念。水底須臾何為不可。</a><a name="0141c03" id="0141c03">即便許之。釋摩南便解頭沐沒。以髮繫水中</a><a name="0141c04" id="0141c04">樹根遂不復出。王怪其久使人入水看之。見</a><a name="0141c05" id="0141c05">其已死髮繫樹根。以此白王。王便歎言。乃</a><a name="0141c06" id="0141c06">能為親不惜身命。即宣令三軍。若復有殺釋</a><a name="0141c07" id="0141c07">種者軍法罪之。時諸比丘聞琉璃王誅殺舍</a><a name="0141c08" id="0141c08">夷國人。以是白佛。佛告諸比丘。琉璃王愚</a><a name="0141c09" id="0141c09">癡。卻後七日當受害學人罪。其眷屬大小亦</a><a name="0141c10" id="0141c10">俱併命。琉璃王聞佛此教。心念佛無空言。</a><a name="0141c11" id="0141c11">餘苦尚可唯畏火燒。即與眷屬乘船入阿夷</a><a name="0141c12" id="0141c12">河。七日期至水忽暴漲。於是覆沒一時死</a><a name="0141c13" id="0141c13">盡。諸釋破滅之餘被剝赤肉。到諸比丘所語</a><a name="0141c14" id="0141c14">言。我是釋種世尊親族。願乞少衣。諸比丘</a><a name="0141c15" id="0141c15">不敢與。作是念。佛未聽我等與諸釋衣。以是</a><a name="0141c16" id="0141c16">白佛。佛言聽與。復有五戒優婆塞被剝。來至</a><a name="0141c17" id="0141c17">諸比丘所借衣。諸比丘不敢借。語言。佛未</a><a name="0141c18" id="0141c18">聽我等借優婆塞衣。以是白佛。佛言聽借。若</a><a name="0141c19" id="0141c19">還應取。若不還則與。時跋難陀。為安居施</a><a name="0141c20" id="0141c20">故二處結安居。諸比丘以是白佛。佛言。二處</a><a name="0141c21" id="0141c21">皆應各與半分。時諸比丘在路行不收攝衣</a><a name="0141c22" id="0141c22">曳地污裂。以是白佛。佛言不應爾。犯者突</a><a name="0141c23" id="0141c23">吉羅。應作囊盛。諸比丘作囊太長。以是白</a><a name="0141c24" id="0141c24">佛。佛言不應爾。極長使前至臍後至腰。諸</a><a name="0141c25" id="0141c25">比丘以貴價物作衣囊。以是白佛。佛言不應</a><a name="0141c26" id="0141c26">爾。應用麤物作。有諸比丘在路行。趣倩人</a><a name="0141c27" id="0141c27">擔衣亦趣為人擔。或自失衣或失他衣。以是</a><a name="0141c28" id="0141c28">白佛。佛言不應爾。若倩人擔衣應先出示。</a><a name="0141c29" id="0141c29">若為人擔衣應出看之。諸比丘盛衣囊中縫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220141b.htm'><img src='up.gif' border=0></a>
<a href='T220142a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>