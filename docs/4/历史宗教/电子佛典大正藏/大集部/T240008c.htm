<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0008c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷2)</font> <font face='Arial'>T24, p0008c</h2></font><hr>
<span class='old'>
</a><a name="0008b28" id="0008b28">念曰。今我小子有大福德。曾不遠行。而能獲</a><a name="0008b29" id="0008b29">此如許財寶。後於異時。自在長者忽然染疾。</span><a name="0008c01" id="0008c01">因斯念言。我若亡後。然諸子等必當分析。我</a><a name="0008c02" id="0008c02">今應當預畫方便。告諸子曰。汝等兄弟。可</a><a name="0008c03" id="0008c03">將柴來。子聞父命。各執取柴。遂成大積。父便</a><a name="0008c04" id="0008c04">告曰。可共燒之。其火既盛。父告子曰。汝等可</a><a name="0008c05" id="0008c05">共分此火柴。咸令相去。彼諸子等即依父命。</a><a name="0008c06" id="0008c06">競分柴火。於是彼火被分還滅。父告子曰。汝</a><a name="0008c07" id="0008c07">見此不。咸言已見。長者於是說伽他曰</a><a name="0008c08" id="0008c08"><p class='lg'>　　眾火相因成光焰　　　若其分散光便滅</a><br><a name="0008c09" id="0008c09">　　兄弟同居亦如此　　　若輒分析還當滅　</p></a><a name="0008c10" id="0008c10"><p>爾時長者說是頌已。復告子曰。汝等當知。我</a><a name="0008c11" id="0008c11">沒之後。不應取汝妻子之語。說伽他曰</a><a name="0008c12" id="0008c12"><p class='lg'>　　若用妻語家便破　　　醒人聞叫必心摧</a><br><a name="0008c13" id="0008c13">　　破國皆猶於惡臣　　　由多貪故斷恩愛　</p></a><a name="0008c14" id="0008c14"><p>爾時長者說是語已。令餘三子。並出門外。留</a><a name="0008c15" id="0008c15">太子住。而告之曰。我之死後。最小之子。常當</a><a name="0008c16" id="0008c16">共居。莫有離別。所有財物。容可棄之。此之小</a><a name="0008c17" id="0008c17">子。不得遺棄。所以然者。此之小子。是大福德</a><a name="0008c18" id="0008c18">之人。說此語已。說伽他曰</a><a name="0008c19" id="0008c19"><p class='lg'>　　積聚皆消散　　　崇高必墮落</a><br><a name="0008c20" id="0008c20">　　合會終別離　　　有命咸歸死　</p></a><a name="0008c21" id="0008c21"><p>說此頌已。遂便命終。長者諸子。嚴飾葬具。以</a><a name="0008c22" id="0008c22">五色繒綵。間錯其輿。及以種種香花。而為供</a><a name="0008c23" id="0008c23">養。送至尸林。既到林已。以火焚之。還至家</a><a name="0008c24" id="0008c24">中。修其孝行。共相謂曰。父之在日。所有衣</a><a name="0008c25" id="0008c25">食。皆由父力。得自存活。父今已死。應當戮</a><a name="0008c26" id="0008c26">力。各求財物。以家資貨。並將出息。其小弟</a><a name="0008c27" id="0008c27">曰。兄若出外馳求。我亦須去。其大兄曰。汝既</a><a name="0008c28" id="0008c28">欲行。不須遠去。可於當處。貨賣而住。我等諸</a><a name="0008c29" id="0008c29">人遠方貨易。作此語已。分散而去。各將財<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240008b.htm'><img src='up.gif' border=0></a>
<a href='T240009a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>