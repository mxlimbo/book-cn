<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0670a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷9)</font> 妄說自得上人法學處第四 <font face='Arial'>T23, p0670a</h2></font><hr>
<span class='old'>
</a><a name="0669c28" id="0669c28">欲隨從如來去者當可持衣時。具壽阿難陀</a><a name="0669c29" id="0669c29">承佛教已。告諸苾芻曰。諸具壽。佛今欲往</span><a name="0670a01" id="0670a01">河岸遊行。若諸具壽。樂隨從者當可持衣。時</a><a name="0670a02" id="0670a02">諸苾芻既奉教已俱來佛所。爾時世尊往勝</a><a name="0670a03" id="0670a03">慧河。自調伏故調伏圍繞。自寂靜故寂靜圍</a><a name="0670a04" id="0670a04">繞。解脫解脫圍繞。安隱安隱圍繞。善順善</a><a name="0670a05" id="0670a05">順圍繞。阿羅漢阿羅漢圍繞。離欲離欲圍繞。</a><a name="0670a06" id="0670a06">端嚴端嚴圍繞。如栴檀林旃檀圍繞。猶如象</a><a name="0670a07" id="0670a07">王眾象圍繞。如師子王師子圍繞。如大牛王</a><a name="0670a08" id="0670a08">諸牛圍繞。猶如鵝王諸鵝圍繞。如妙翅鳥諸</a><a name="0670a09" id="0670a09">鳥圍繞。如婆羅門學徒圍繞。猶如大醫病者</a><a name="0670a10" id="0670a10">圍繞。如大將軍兵眾圍繞。如大導師行旅圍</a><a name="0670a11" id="0670a11">繞。猶如商主賈客圍繞。如大長者人眾圍</a><a name="0670a12" id="0670a12">繞。如大國王諸臣圍繞。如轉輪王千子圍繞。</a><a name="0670a13" id="0670a13">猶如明月眾星圍繞。猶如日輪千光圍繞。如</a><a name="0670a14" id="0670a14">持國天王乾闥婆眾圍繞。如增長天王拘畔</a><a name="0670a15" id="0670a15">荼眾圍繞。如醜目天王龍眾圍繞。如多聞天</a><a name="0670a16" id="0670a16">王藥叉眾圍繞。如淨妙王阿蘇羅眾圍繞。猶</a><a name="0670a17" id="0670a17">如帝釋三十三天圍繞。如梵天王梵眾圍繞。</a><a name="0670a18" id="0670a18">猶如大海湛然安靜。猶如大雲靉靆垂布。猶</a><a name="0670a19" id="0670a19">如象王屏息狂醉。調伏諸根威儀寂靜。三十</a><a name="0670a20" id="0670a20">二相而為莊飾。八十種好以自嚴身。圓光一</a><a name="0670a21" id="0670a21">尋朗踰千日。安步徐進如移寶山。十力四無</a><a name="0670a22" id="0670a22">畏大悲三念住。無量功德皆悉圓滿。諸大聲</a><a name="0670a23" id="0670a23">聞尊者阿慎若憍陳如。尊者馬勝。尊者婆瑟</a><a name="0670a24" id="0670a24">波。尊者大名。尊者無滅。尊者舍利子。尊者大</a><a name="0670a25" id="0670a25">目連。尊者迦攝波。尊者阿難陀。尊者頡離</a><a name="0670a26" id="0670a26">伐底。如是等諸大聲聞。及諸苾芻眾共往河</a><a name="0670a27" id="0670a27">側。時諸大眾遙見世尊并苾芻眾自遠而來。</a><a name="0670a28" id="0670a28">諸不信者共相議曰。諸人當知。我聞沙門瞿</a><a name="0670a29" id="0670a29">答摩斷諸喜樂。彼亦愛好來觀此魚。諸敬信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230669c.htm'><img src='up.gif' border=0></a>
<a href='T230670b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>