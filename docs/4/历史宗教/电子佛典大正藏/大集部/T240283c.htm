<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0283c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷17)</font> 第三門第四子攝頌之餘 <font face='Arial'>T24, p0283c</h2></font><hr>
<span class='old'>
</a><a name="0283b28" id="0283b28">今幸相見。若數來者仁生賤心。問曰。仁何故</a><a name="0283b29" id="0283b29">來。答言。聖者。我子病重。往問醫人。彼言。可</span><a name="0283c01" id="0283c01">乞聖眾缽水洗得病除。我故來乞。幸願施與。</a><a name="0283c02" id="0283c02">鄔波難陀報言。且住我為取水。即便入寺食</a><a name="0283c03" id="0283c03">已洗缽。取殘餅糗菜餅果雜葉。以水和攪</a><a name="0283c04" id="0283c04">持出寺外。報婆羅門曰。此是缽水。汝可取用。</a><a name="0283c05" id="0283c05">彼言。聖者。我兒寧死。豈能將此不淨之物用</a><a name="0283c06" id="0283c06">洗身耶。鄔波難陀曰。如汝信心堅固成就。其</a><a name="0283c07" id="0283c07">子亦應得病瘳損。時婆羅門深生輕賤。苾芻</a><a name="0283c08" id="0283c08">白佛。佛作是念。由將惡物置在缽中有如是</a><a name="0283c09" id="0283c09">過。是故我今告諸苾芻。不以惡物置於缽內。</a><a name="0283c10" id="0283c10">若有作者得越法罪。然諸苾芻授他缽水。所</a><a name="0283c11" id="0283c11">有行法我今當制。先可三遍淨洗其缽。盛水</a><a name="0283c12" id="0283c12">滿中以佛經頌咒之數遍。然後授與。若不依</a><a name="0283c13" id="0283c13">者得越法罪</a><a name="0283c14" id="0283c14"><p>緣處同前。時諸苾芻每食噉時。替缽之葉便</a><a name="0283c15" id="0283c15">以腳蹈。俗旅見譏。沙門釋子實不清淨。安缽</a><a name="0283c16" id="0283c16">之葉腳蹈而食。苾芻白佛。佛言。苾芻不應蹈</a><a name="0283c17" id="0283c17">葉而食。作者得越法罪</a><a name="0283c18" id="0283c18"><p>佛在廣嚴城。時有苾芻著革屣食。俗旅譏云。</a><a name="0283c19" id="0283c19">沙門釋子食不清淨。佛言。不應如是著鞋履</a><a name="0283c20" id="0283c20">食。作者得越法罪。時諸病人脫去革屣食便</a><a name="0283c21" id="0283c21">增病。佛言。若病人不脫革屣踏上而食</a><a name="0283c22" id="0283c22"><p>第四門第八子攝頌曰</a><a name="0283c23" id="0283c23"><p class='lg'>　　無缽度大賊　　　安居無依止</a><br><a name="0283c24" id="0283c24">　　五年同利養　　　負重不應為　</p></a><a name="0283c25" id="0283c25"><p>緣在室羅伐城。鄔波難陀度一弟子無缽可</a><a name="0283c26" id="0283c26">與。眾人食時各自洗缽。置於淨處出行禮塔。</a><a name="0283c27" id="0283c27">新出家者見缽便念。比有閑缽。我今將去食</a><a name="0283c28" id="0283c28">後當還。即便欲取上座阿若憍陳如缽。餘人</a><a name="0283c29" id="0283c29">報言。具壽。此是尊者缽。汝不應將復更取餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240283b.htm'><img src='up.gif' border=0></a>
<a href='T240284a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>