<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0935b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 法揵度第十八 <font face='Arial'>T22, p0935b</h2></font><hr>
<span class='old'>
</a><a name="0935a28" id="0935a28">是難事。若問若不問聽去。彼往食處錯亂</a><a name="0935a29" id="0935a29">聚住。佛言不應爾。應隨次座。上座坐已。應</span><a name="0935b01" id="0935b01">看中座下座。勿令不如法坐不善覆身。若</a><a name="0935b02" id="0935b02">有不如法坐不善覆身者。應彈指令覺。若</a><a name="0935b03" id="0935b03">遣人語。令知好如法坐。中座坐已。應看上</a><a name="0935b04" id="0935b04">座下座。勿令不如法坐不善覆身。若有不</a><a name="0935b05" id="0935b05">如法坐不善覆身。應彈指令覺。若遣人語。</a><a name="0935b06" id="0935b06">令知好如法坐。下座坐已亦如是。時有比</a><a name="0935b07" id="0935b07">丘。至食上無缽食。比坐應借缽。有比丘。</a><a name="0935b08" id="0935b08">不洗缽至食上。蛇在缽中吐。比丘用食已</a><a name="0935b09" id="0935b09">得病。佛言。不應不洗缽便持往食上。應</a><a name="0935b10" id="0935b10">淨洗已用食。時六群比丘。貪受恭敬故。在</a><a name="0935b11" id="0935b11">後往食上。令諸比丘見我等當起。諸比丘</a><a name="0935b12" id="0935b12">白佛。佛言。不應貪利恭敬故。在後往食</a><a name="0935b13" id="0935b13">上。令諸比丘起。若未來者。聽比坐開坐處。</a><a name="0935b14" id="0935b14">若檀越與上座果。應問言。果淨不。若言未</a><a name="0935b15" id="0935b15">淨。上座應語令淨。若已淨。問言為誰送來。</a><a name="0935b16" id="0935b16">若為上座送來。得隨意取。若言為僧。應</a><a name="0935b17" id="0935b17">語令傳使遍。若檀越與上座種種羹。應問</a><a name="0935b18" id="0935b18">言為誰送來。若言為上座。隨意取。若言為</a><a name="0935b19" id="0935b19">僧。應語令傳使遍。時有比丘不得食。聽</a><a name="0935b20" id="0935b20">比坐為索。若無比坐。應自減半與。時諸比</a><a name="0935b21" id="0935b21">丘得食便食。諸居士見皆共譏嫌言。沙門釋</a><a name="0935b22" id="0935b22">子不知慚愧無有厭足。自言我知正法。得</a><a name="0935b23" id="0935b23">食便食如似穀貴飢餓時。如是何有正法。</a><a name="0935b24" id="0935b24">白佛。佛言不應爾。應唱言等得然後食。時</a><a name="0935b25" id="0935b25">六群比丘眶肘食妨礙比坐。諸比丘白佛。</a><a name="0935b26" id="0935b26">佛言。不應眶肘食。應斂肘食。六群比丘。</a><a name="0935b27" id="0935b27">食時大咳唾。迸唾墮比坐上。餘比丘惡之白</a><a name="0935b28" id="0935b28">佛。佛言不應爾。應徐徐棄唾。彼食時若餘</a><a name="0935b29" id="0935b29">果若菜根狼藉污地白佛。佛言不應爾。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220935a.htm'><img src='up.gif' border=0></a>
<a href='T220935c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>