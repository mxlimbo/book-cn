<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0165b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷25)</font> 第五分初破僧法 <font face='Arial'>T22, p0165b</h2></font><hr>
<span class='old'>
</a><br><a name="0165a28" id="0165a28">　　世間愚惡人　　　不念恩在己</a><br><a name="0165a29" id="0165a29">　　從師學技術　　　而反倰誣之　</p></span><a name="0165b01" id="0165b01"><p>佛言。彼象師者我身是也。弟子者調達是也。</a><a name="0165b02" id="0165b02">世世從吾受學而反輕慢於我</a><a name="0165b03" id="0165b03"><p>目連白佛言。希有世尊。舍利弗一說法破調</a><a name="0165b04" id="0165b04">達眾。佛言。不但今世昔亦曾說法以破其眾。</a><a name="0165b05" id="0165b05">又問。其事云何。答言。過去世時有一射師</a><a name="0165b06" id="0165b06">名拘和離。有人從學射法。六年教之語言。應</a><a name="0165b07" id="0165b07">作如是捉弓如是批箭。而未教放法。弟子後</a><a name="0165b08" id="0165b08">時念言。我六年中學捉弓批箭。而未一放。今</a><a name="0165b09" id="0165b09">試放之。便放箭射一大樹。徹過入地。其師聞</a><a name="0165b10" id="0165b10">之問言。汝已放箭耶。答言已放。又問汝射</a><a name="0165b11" id="0165b11">何處。即示所射之樹。師言汝已成射。我為</a><a name="0165b12" id="0165b12">第一汝為第二。又語言。某處有五百賊斷路</a><a name="0165b13" id="0165b13">一切無敢從中過者。汝可往破以清其路可</a><a name="0165b14" id="0165b14">有大功。即與馬車一乘美女一人并以金缽</a><a name="0165b15" id="0165b15">箭五百發。於是弟子乘車載女執如意弓帶</a><a name="0165b16" id="0165b16">五百發箭受敕而去。正遇彼賊共分諸物使</a><a name="0165b17" id="0165b17">人邏於要道。邏人遙見馳白賊帥。賊帥語</a><a name="0165b18" id="0165b18">眾人言。我等作賊未曾有人獨將好婦於此</a><a name="0165b19" id="0165b19">路。行此必勇健不畏強敵。宜共聽過勿得擾</a><a name="0165b20" id="0165b20">之。彼人便住一處。令婦持金缽往賊所稱己</a><a name="0165b21" id="0165b21">名乞食。眾賊皆樂其婦又貪金缽。即便議</a><a name="0165b22" id="0165b22">言。女色如是金缽如此。我等云何而聽其去。</a><a name="0165b23" id="0165b23">賊帥又言。彼必自量無所畏故敢作此事。且</a><a name="0165b24" id="0165b24">當忍抑慎莫招禍。賊眾聞已便與滿缽美飯。</a><a name="0165b25" id="0165b25">婦持食還。復令往語。汝等分物與我一分。眾</a><a name="0165b26" id="0165b26">賊大忿。此為何人乃以一夫敢輕大眾。當共</a><a name="0165b27" id="0165b27">殺之勿抱此恥。賊帥如前語之。即復與分。</a><a name="0165b28" id="0165b28">婦得分還。復遣語賊言。可共我戰俱不相置。</a><a name="0165b29" id="0165b29">眾賊復言。此人轉見輕蔑不可復忍。賊帥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220165a.htm'><img src='up.gif' border=0></a>
<a href='T220165c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>