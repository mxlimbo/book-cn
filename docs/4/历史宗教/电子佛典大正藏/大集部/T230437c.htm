<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0437c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0437c</h2></font><hr>
<span class='old'>
</a><a name="0437b28" id="0437b28">我將無得波羅夷耶。是事白佛。佛言。不得</a><a name="0437b29" id="0437b29">波羅夷。得偷蘭遮。有一居士。常與眾僧安</span><a name="0437c01" id="0437c01">居衣。有一阿蘭若比丘。常入出其舍。是</a><a name="0437c02" id="0437c02">比丘中前著衣持缽入居士舍。至坐處坐共</a><a name="0437c03" id="0437c03">相問訊。居士見已作是念。是衣我當與是阿</a><a name="0437c04" id="0437c04">蘭若。不與眾僧。念已即持衣與是比丘。諸</a><a name="0437c05" id="0437c05">比丘作如是念。某甲居士。常與眾僧安居衣。</a><a name="0437c06" id="0437c06">今歲何故不與。共相問言。誰是彼舍常入出</a><a name="0437c07" id="0437c07">比丘。有比丘言。有一阿蘭若比丘。常入出</a><a name="0437c08" id="0437c08">其舍。必是阿蘭若所遮。諸比丘言。喚是比</a><a name="0437c09" id="0437c09">丘來。來已諸比丘問言。某甲居士。歲歲常</a><a name="0437c10" id="0437c10">與安居僧衣。今歲不與。必是汝遮。答言。我</a><a name="0437c11" id="0437c11">何以故遮。諸比丘言此比丘必不肯直首。當</a><a name="0437c12" id="0437c12">擲著池中。著時即死。諸比丘生疑。我將</a><a name="0437c13" id="0437c13">無得波羅夷耶。是事白佛。佛言。不得波羅</a><a name="0437c14" id="0437c14">夷。得偷蘭遮。有一乞食比丘。中前著衣持</a><a name="0437c15" id="0437c15">缽入舍衛城乞食。遊行時到一多人鬧處門</a><a name="0437c16" id="0437c16">中。擲衣。角觸木杵。木杵倒壓殺一小兒。比</a><a name="0437c17" id="0437c17">丘生疑。我將無得波羅夷耶。是事白佛。佛</a><a name="0437c18" id="0437c18">言。無罪從今日乞食時當一心觀前後。有一</a><a name="0437c19" id="0437c19">乞食比丘。中前著衣持缽入舍衛城乞食。遊</a><a name="0437c20" id="0437c20">行諸處到一婆羅門舍。是舍主。晨朝洗頭洗</a><a name="0437c21" id="0437c21">身著新白衣。在中門間座。上坐比丘在門下</a><a name="0437c22" id="0437c22">立彈指。婆羅門聞彈指聲。即出看。見比丘</a><a name="0437c23" id="0437c23">即生惡心。作是念。我未祠天。未祠亡父母</a><a name="0437c24" id="0437c24">親里。禿道人著壞色弊衣。斷種人先來從我</a><a name="0437c25" id="0437c25">乞食。以瞋心推胸令去。比丘倒一小兒上。</a><a name="0437c26" id="0437c26">小兒即死。是比丘生疑。我將無得波羅夷耶。</a><a name="0437c27" id="0437c27">是事白佛。佛言。無罪。從今日乞食時。當一</a><a name="0437c28" id="0437c28">心觀前後。有一比丘。有拍病咒術。拍一人</a><a name="0437c29" id="0437c29">頰。即時死。是比丘生疑。我將無得波羅夷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230437b.htm'><img src='up.gif' border=0></a>
<a href='T230438a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>