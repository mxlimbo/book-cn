<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0735b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷9)</font> 舍利弗品 <font face='Arial'>T24, p0735b</h2></font><hr>
<span class='old'>
</a><a name="0735a28" id="0735a28">輕重如橛上廣說。若衣在果樹上。比丘盜心</a><a name="0735a29" id="0735a29">搖樹取衣衣未落。比丘見果起盜心。若搖</span><a name="0735b01" id="0735b01">果落。直一分波羅夷。若衣果並不落偷蘭</a><a name="0735b02" id="0735b02">遮。懸物品竟</a><a name="0735b03" id="0735b03"><p>水處者。安置水中。畏官為初。藏置水中</a><a name="0735b04" id="0735b04">物。於水中不敗。銅器為初。水處者。池為</a><a name="0735b05" id="0735b05">初。若物置不流水中。物亦停住。若比丘以</a><a name="0735b06" id="0735b06">盜心水中覓物。於淺處覓。去時步步得突</a><a name="0735b07" id="0735b07">吉羅。若深處隨作方便。得突吉羅。入水者。</a><a name="0735b08" id="0735b08">沒頭為初。若未至物處。或見毒蛇大魚</a><a name="0735b09" id="0735b09">及鱷種種惡獸。見已怖走失無罪。法師曰。</a><a name="0735b10" id="0735b10">捉物為初。如前說無異。汝自當知。處者。</a><a name="0735b11" id="0735b11">捉物六處。四邊及上下。是為六處。若池中</a><a name="0735b12" id="0735b12">者。蓮華為初。若比丘以盜心取華。隨直多</a><a name="0735b13" id="0735b13">少結罪。若折華時藕糸未斷。亦波羅夷。</a><a name="0735b14" id="0735b14">若盜心取藕掘地。罪輕重如前說。若水上</a><a name="0735b15" id="0735b15">置種種雜物。比丘以盜心要期牽物。至某</a><a name="0735b16" id="0735b16">處某處當取。牽未離處偷蘭遮。若舉離水</a><a name="0735b17" id="0735b17">處一髮波羅夷。若華束在水中漬。若盜</a><a name="0735b18" id="0735b18">心解束。偷蘭遮。離束波羅夷。六處境界如</a><a name="0735b19" id="0735b19">前說。若盜心拔華。根未斷盡偷蘭遮。根斷</a><a name="0735b20" id="0735b20">盡波羅夷。若池乾無水。掘華四邊斷根偷</a><a name="0735b21" id="0735b21">蘭遮。離本處隨直多少結罪。若池中有</a><a name="0735b22" id="0735b22">魚。魚有主。一池水中是其處。若比丘以盜</a><a name="0735b23" id="0735b23">心鉤取。或網取或安魚笱。魚未入突吉羅。</a><a name="0735b24" id="0735b24">魚入者偷蘭遮。若舉魚離水波羅夷。若魚跳</a><a name="0735b25" id="0735b25">出網上岸偷蘭遮。從岸上取離處。隨直</a><a name="0735b26" id="0735b26">多少結罪。龜鱉亦如是。若比丘盜心欲取</a><a name="0735b27" id="0735b27">魚。池大捉不能得。掘作小池引魚令入。</a><a name="0735b28" id="0735b28">若魚入小池突吉羅。若從小池取魚捉不</a><a name="0735b29" id="0735b29">得。魚還入大池偷蘭遮。若魚未至小池。亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240735a.htm'><img src='up.gif' border=0></a>
<a href='T240735c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>