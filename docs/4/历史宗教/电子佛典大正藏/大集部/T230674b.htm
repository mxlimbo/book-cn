<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0674b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷9)</font> 妄說自得上人法學處第四 <font face='Arial'>T23, p0674b</h2></font><hr>
<span class='old'>
</a><a name="0674a28" id="0674a28">三句妙法。苾芻白佛。我等皆見。佛言。彼於中</a><a name="0674a29" id="0674a29">夜來至我所。我為說法得見諦已還詣天宮。</span><a name="0674b01" id="0674b01">時諸苾芻復白佛言。此前身摩竭魚天子。曾</a><a name="0674b02" id="0674b02">作何業得生四天王處。復由何業親於佛所</a><a name="0674b03" id="0674b03">證四真諦。世尊告曰。諸苾芻彼魚天子自所</a><a name="0674b04" id="0674b04">作業。增長時熟緣變現前。猶如瀑流不可迴</a><a name="0674b05" id="0674b05">轉。決定感報無餘代受。汝諸苾芻。彼魚天</a><a name="0674b06" id="0674b06">子凡所自作惡業。不於外界地水火風令其</a><a name="0674b07" id="0674b07">受報。然於自身蘊界處中而受異熟。即說漏</a><a name="0674b08" id="0674b08">曰</a><a name="0674b09" id="0674b09"><p class='lg'>　　假令經百劫　　　所作業不亡</a><br><a name="0674b10" id="0674b10">　　因緣會遇時　　　果報還自受　</p></a><a name="0674b11" id="0674b11"><p>汝諸苾芻。有生受業有後受業。云何生受業。</a><a name="0674b12" id="0674b12">此於前身為摩竭魚。由於我邊起敬信心故。</a><a name="0674b13" id="0674b13">彼業異熟生在四大王眾天。是名生受業。云</a><a name="0674b14" id="0674b14">何後受業。即劫比羅於迦攝波佛正等正覺</a><a name="0674b15" id="0674b15">教法之中而為出家。讀誦受持為人演說。於</a><a name="0674b16" id="0674b16">蘊界處十二緣生及處非處悉皆善巧。由彼</a><a name="0674b17" id="0674b17">積集善根業力得生天上。今於我所見四真</a><a name="0674b18" id="0674b18">諦。是名後受業。苾芻當知。若純黑業得純黑</a><a name="0674b19" id="0674b19">異熟。若純白業得純白異熟。若黑白雜業得</a><a name="0674b20" id="0674b20">雜異熟。是故苾芻應離純黑及黑白雜業。當</a><a name="0674b21" id="0674b21">勤修學純白之業。時諸苾芻聞佛說已歡喜</a><a name="0674b22" id="0674b22">信受</a><a name="0674b23" id="0674b23"><p>時彼五百漁人共相告曰。仁等親聞彼劫比</a><a name="0674b24" id="0674b24">羅。為大法師善解三藏。辯才無礙化百千人。</a><a name="0674b25" id="0674b25">能令聞者悉生歡喜。但由惡口墮傍生中。我</a><a name="0674b26" id="0674b26">等常為惡業無有慈悲。廣殺有情以自活命。</a><a name="0674b27" id="0674b27">我等死後何處受生。我等今時若不生在下</a><a name="0674b28" id="0674b28">賤家者。亦於如來善說法律而為出家。發勇</a><a name="0674b29" id="0674b29">猛心勤求不倦。超度四軛越四瀑流。作是語<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230674a.htm'><img src='up.gif' border=0></a>
<a href='T230674c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>