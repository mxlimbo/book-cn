<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0467c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷3)</font> 畜門徒白二 <font face='Arial'>T24, p0467c</h2></font><hr>
<span class='old'>
</a><a name="0467b28" id="0467b28">我今如是持</a><a name="0467b29" id="0467b29"><p>具壽鄔波離。請世尊曰。大德不作法界。齊何</span><a name="0467c01" id="0467c01">名界。佛言。若諸苾芻在村住者。齊牆柵內。</a><a name="0467c02" id="0467c02">并外勢分。應集一處為長淨事。及作隨意單</a><a name="0467c03" id="0467c03">白白二。乃至白四。悉皆應作。若不集者作法</a><a name="0467c04" id="0467c04">不成。得別住罪</a><a name="0467c05" id="0467c05"><p>大德無村之處。蘭若空田。齊何名界。佛言。</a><a name="0467c06" id="0467c06">周圍各齊一俱盧舍。諸有苾芻應集一處。於</a><a name="0467c07" id="0467c07">此界內為長淨事。乃至白四羯磨。悉皆得</a><a name="0467c08" id="0467c08">作。若不集者。作法不成。得越法罪(不作法界者謂不作法結</a><a name="0467c09" id="0467c09">舊云自然者非)</a><a name="0467c10" id="0467c10"><p>具壽鄔波離。請世尊曰。大德。如世尊說。</a><a name="0467c11" id="0467c11">汝諸苾芻應結大界。諸苾芻眾未知結界。齊</a><a name="0467c12" id="0467c12">幾許來名為大界。佛言。結大界者。得齊兩</a><a name="0467c13" id="0467c13">瑜膳那半(言瑜膳那者。既無正翻義。當東夏一驛可三十餘里。舊云由旬者訛略。若准西國俗</a><a name="0467c14" id="0467c14">法。四俱盧舍為一瑜膳那。計一俱盧舍可有八里。即是當其三十二里。若准內教。八俱盧舍為一瑜膳那。</a><a name="0467c15" id="0467c15">一俱盧舍有五百弓。弓有一步數。准其步數纔一里半餘。將八倍之當十二里。此乃不充一驛。親驗當今西</a><a name="0467c16" id="0467c16">方瑜膳那。可有一驛故。今皆作一驛翻之。庶無遠滯。然則那爛陀寺南向王舍城。有五俱盧舍。計其里數可</a><a name="0467c17" id="0467c17">一驛餘耳)</a><a name="0467c18" id="0467c18"><p>大德。若過兩瑜膳那半。得為界不。佛言。但齊</a><a name="0467c19" id="0467c19">兩瑜膳那半。是其界分。大德向。下齊何名為</a><a name="0467c20" id="0467c20">大界。佛言。至水名之為界大德。向下兩瑜膳</a><a name="0467c21" id="0467c21">那半外。方至水者。亦名界不。佛言。但兩瑜</a><a name="0467c22" id="0467c22">膳那半。是其界分。大德。向上齊何名為大界。</a><a name="0467c23" id="0467c23">佛言。若界內有樹界至樹抄。界內有牆界至</a><a name="0467c24" id="0467c24">牆頭。此名為界。大德。兩瑜膳那半外。方至樹</a><a name="0467c25" id="0467c25">杪牆頭者。此亦界不。佛言。但齊兩瑜膳那</a><a name="0467c26" id="0467c26">半。是其界分。大德。若界內有山。齊何名界。</a><a name="0467c27" id="0467c27">佛言。上至於水。大德。兩瑜膳那半外。方至水</a><a name="0467c28" id="0467c28">者。亦名界不。佛言兩瑜膳那半為定量故。具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240467b.htm'><img src='up.gif' border=0></a>
<a href='T240468a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>