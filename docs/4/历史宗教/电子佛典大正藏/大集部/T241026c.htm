<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1486 受十善戒經 1026c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1486 受十善戒經</font> <font face='Arial'>(卷1)</font> 十施報品第二 <font face='Arial'>T24, p1026c</h2></font><hr>
<span class='old'>
</a><a name="1026b28" id="1026b28">二者不聞婬聲。設聞婬聲不動耳識悅可耳</a><a name="1026b29" id="1026b29">根。愚癡音聲動毒蛇林為愛種子。此名賊風。</span><a name="1026c01" id="1026c01">從耳根出妄見所起。如夜叉吟何愛之有。此</a><a name="1026c02" id="1026c02">是幻響愚夫愛之。鼓動諸根是露人聲。從</a><a name="1026c03" id="1026c03">癡愛河順五欲流。深知是賊不動耳識。三者</a><a name="1026c04" id="1026c04">鼻根嗅香。當知是香從八風起。癡風鼓動愛</a><a name="1026c05" id="1026c05">風吹來。花等諸香從妄想生。顛倒橫有從鼻</a><a name="1026c06" id="1026c06">識起。橫言是香或稱美味。鼻識驚動草木眾</a><a name="1026c07" id="1026c07">花皆稱是香。如來攝身不嗅香臭。體解非真</a><a name="1026c08" id="1026c08">不讚香觸。四者不動舌識。不說世利不讚婬</a><a name="1026c09" id="1026c09">事。口終不說婬欲觸樂。不住狂惑黐膠屋</a><a name="1026c10" id="1026c10">宅。亦不樂說可愛樂事。增長無明五賊癡愛。</a><a name="1026c11" id="1026c11">是故諸佛不動舌識。五者意寂不動。不起婬</a><a name="1026c12" id="1026c12">心不念婬事。不想婬樂不動婬根。婬識不轉</a><a name="1026c13" id="1026c13">如解脫心。住寂滅處處常樂城。安隱無為隨</a><a name="1026c14" id="1026c14">學佛心住真如際。一向入於十八大空九種</a><a name="1026c15" id="1026c15">涅槃。佛及菩薩得五功德。身形清淨常生</a><a name="1026c16" id="1026c16">蓮花。身淨無垢心亦淡泊。是故諸佛說不婬</a><a name="1026c17" id="1026c17">戒。最勝清淨無上功德具足五利。讚歎稱美</a><a name="1026c18" id="1026c18">為解脫因不可窮盡。婬為極重無索繫縛。譬</a><a name="1026c19" id="1026c19">如老象溺五欲泥普為一切諸罪根本。婬欲</a><a name="1026c20" id="1026c20">之罪吾今當說</a><a name="1026c21" id="1026c21"><p class='lg'>　　汝等一心聽　　　婬濁惡萬行</a><br><a name="1026c22" id="1026c22">　　沒溺諸禪定　　　障蔽解脫道</a><br><a name="1026c23" id="1026c23">　　善男子女等　　　欲求解脫道</a><br><a name="1026c24" id="1026c24">　　遠離三界獄　　　火坑五欲河</a><br><a name="1026c25" id="1026c25">　　湯火寒冰山　　　解脫生死畏</a><br><a name="1026c26" id="1026c26">　　持心如諸佛　　　當持不婬戒</a><br><a name="1026c27" id="1026c27">　　欲求長壽天　　　壽命無量劫</a><br><a name="1026c28" id="1026c28">　　梵天轉輪王　　　富有七財寶</a><br><a name="1026c29" id="1026c29">　　持心如諸佛　　　當持不婬戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241026b.htm'><img src='up.gif' border=0></a>
<a href='T241027a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>