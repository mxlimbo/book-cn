<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0172b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0172b</h2></font><hr>
<span class='old'>
</a><a name="0172a28" id="0172a28">常以五百釜羹日再供養五百婆羅門。此非</a><a name="0172a29" id="0172a29">福田不應受施。寧可更作極美飲食供養迦</span><a name="0172b01" id="0172b01">葉世尊。念已敕作日送供養。時諸婆羅門聞</a><a name="0172b02" id="0172b02">摩梨尼已作迦葉佛弟子更以上饌供養迦</a><a name="0172b03" id="0172b03">葉生嫉姤心作是議。我等當作方便共殺此</a><a name="0172b04" id="0172b04">女。於時禁寐王夜得十一種夢。夢見樹長四</a><a name="0172b05" id="0172b05">指便生華。夢見華即成果。夢見犢子耕大牛</a><a name="0172b06" id="0172b06">住視。夢見三釜並煮飯而兩邊釜飯各跳相</a><a name="0172b07" id="0172b07">入不墮中央。夢見駱駝兩頭食草。夢見馬母</a><a name="0172b08" id="0172b08">反飲駒乳。夢見金缽於空中行。夢見野狐尿</a><a name="0172b09" id="0172b09">金缽中。夢見獼猴坐金床上。夢見賣牛頭栴</a><a name="0172b10" id="0172b10">檀猶如腐草。夢見水中央濁四邊清淨。旦集</a><a name="0172b11" id="0172b11">諸群臣廣說上夢而訪問之。為是何夢。眾臣</a><a name="0172b12" id="0172b12">言。應問相師婆羅門。即召問之。諸婆羅門作</a><a name="0172b13" id="0172b13">是念。我等志殺此女今得之矣。便語王言。此</a><a name="0172b14" id="0172b14">夢不吉或當失國或以命終。王又問。頗有方</a><a name="0172b15" id="0172b15">便免斯災乎。答言有。而是王所愛念必不能</a><a name="0172b16" id="0172b16">用。王言但說。相師言。王某甲象某甲馬某</a><a name="0172b17" id="0172b17">甲大臣某甲大婆羅門。將五百特牛五百水</a><a name="0172b18" id="0172b18">牛五百牸犢五百特犢五百羖羊五百犍羊王</a><a name="0172b19" id="0172b19">女摩梨尼及其五百眷屬。卻後七日於四衢</a><a name="0172b20" id="0172b20">道中。殺以祠天此災可滅。若不作是禍不可</a><a name="0172b21" id="0172b21">免。王聞信之即敕令辦。便呼其女具以事語。</a><a name="0172b22" id="0172b22">聽六日內隨意所願。女白王言。甚不惜死。願</a><a name="0172b23" id="0172b23">第一日與城中人民男女大小到迦葉佛所。</a><a name="0172b24" id="0172b24">王即聽之。於是悉召城內前後圍繞往到迦</a><a name="0172b25" id="0172b25">葉所。佛為說種種妙法示教利喜。乃至見法</a><a name="0172b26" id="0172b26">得果受三歸五戒。願第二日與王眾臣共往</a><a name="0172b27" id="0172b27">佛所。願第三日與諸王子共往佛所。願第四</a><a name="0172b28" id="0172b28">日與諸王女共往佛所。願第五日與王夫人</a><a name="0172b29" id="0172b29">婇女共往佛所。願第六日與王共往佛所。王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220172a.htm'><img src='up.gif' border=0></a>
<a href='T220172c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>