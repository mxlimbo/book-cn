<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0057a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷8)</font> 明三十尼薩耆法之三 <font face='Arial'>T23, p0057a</h2></font><hr>
<span class='old'>
</a><a name="0056c28" id="0056c28">難陀釋子。汝實作是事不。答言。實作世尊。</a><a name="0056c29" id="0056c29">佛以種種因緣呵責。云何名比丘。與他比丘</span><a name="0057a01" id="0057a01">衣。後瞋恚嫌恨。便還奪取。種種呵已語諸比</a><a name="0057a02" id="0057a02">丘。以十利故與比丘結戒。從今是戒應如</a><a name="0057a03" id="0057a03">是說。若比丘與他比丘衣後瞋恚嫌恨。若自</a><a name="0057a04" id="0057a04">奪若使人奪。還我衣來不與汝。得是衣者。尼</a><a name="0057a05" id="0057a05">薩耆波夜提。自奪者。自身奪。使人奪者。令</a><a name="0057a06" id="0057a06">他人奪。尼薩耆波夜提者。是衣應捨。波夜提</a><a name="0057a07" id="0057a07">罪應悔過。是中犯者。若比丘與他比丘衣。後</a><a name="0057a08" id="0057a08">瞋恚嫌恨便奪。若能奪得者。尼薩耆波夜提。</a><a name="0057a09" id="0057a09">若不能得者。突吉羅。使人奪得者。尼薩耆</a><a name="0057a10" id="0057a10">波夜提。不得者突吉羅。自以力鬥諍奪得者。</a><a name="0057a11" id="0057a11">尼薩耆波夜提。不得者突吉羅。使他出力鬥</a><a name="0057a12" id="0057a12">諍。奪得者尼薩耆波夜提。不得者突吉羅。若</a><a name="0057a13" id="0057a13">欲折伏彼故。暫奪不犯(二十五事竟)</a><a name="0057a14" id="0057a14"><p>佛在舍衛國。爾時長老毘訶比丘。留僧伽梨</a><a name="0057a15" id="0057a15">安陀林中。著上下衣入城乞食。後失僧伽梨。</a><a name="0057a16" id="0057a16">還覓不得。向諸比丘說。我留僧伽梨安陀林</a><a name="0057a17" id="0057a17">中入城乞食。後便失。還覓不得。我當云何。</a><a name="0057a18" id="0057a18">諸比丘以是事白佛。佛以是事集比丘僧。知</a><a name="0057a19" id="0057a19">而故問毘訶。汝實留僧伽梨安陀林中。著上</a><a name="0057a20" id="0057a20">下衣入城乞食。後失僧伽梨。還覓不得。向諸</a><a name="0057a21" id="0057a21">比丘說。諸長老。我留僧伽梨安陀林中。著上</a><a name="0057a22" id="0057a22">下衣入城乞食。後失僧伽梨。還覓不得。我當</a><a name="0057a23" id="0057a23">云何。答言。實爾世尊。佛種種因緣讚歎隨</a><a name="0057a24" id="0057a24">所往處與衣缽俱。作如是言。若比丘少欲知</a><a name="0057a25" id="0057a25">足。衣趣蔽形食趣活命。隨所往處與衣缽俱。</a><a name="0057a26" id="0057a26">常安樂住。譬如鳥飛隨所往處毛翅共俱。比</a><a name="0057a27" id="0057a27">丘亦爾。隨所往處與衣缽俱。常安樂住。佛</a><a name="0057a28" id="0057a28">以種種因緣讚歎與衣缽俱已。語諸比丘。以</a><a name="0057a29" id="0057a29">十利故。與諸比丘結戒。從今是戒應如是說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230056c.htm'><img src='up.gif' border=0></a>
<a href='T230057b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>