<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1503 優婆塞五戒威儀經 1117a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1503 優婆塞五戒威儀經</font> <font face='Arial'>(卷1)</font> <font face='Arial'>T24, p1117a</h2></font><hr>
<span class='old'>
</a><a name="1116c28" id="1116c28">波羅夷。若菩薩多饒財物。貧苦之人來從乞</a><a name="1116c29" id="1116c29">索菩薩慳貪無有慈心。乃至不施一錢之物。</span><a name="1117a01" id="1117a01">有求法者。乃至不為說於一偈。是名菩薩波</a><a name="1117a02" id="1117a02">羅夷。若菩薩瞋於前人惡言罵辱。加以手打</a><a name="1117a03" id="1117a03">及以杖石。意猶不息。前人求悔善言懺謝。菩</a><a name="1117a04" id="1117a04">薩猶瞋。憤結不解。是名菩薩波羅夷。若菩薩</a><a name="1117a05" id="1117a05">自謗菩薩法藏。若見人謗善可其言。既自不</a><a name="1117a06" id="1117a06">信反助他言。若心自解或從他受。是名菩薩</a><a name="1117a07" id="1117a07">波羅夷。如是菩薩四波羅夷。菩薩於中不應</a><a name="1117a08" id="1117a08">犯一。何況具犯。若有犯者不名菩薩。現身不</a><a name="1117a09" id="1117a09">能莊嚴菩提。亦復不能令心寂靜。是似菩薩</a><a name="1117a10" id="1117a10">非實菩薩。犯有三種有軟中上。若軟中心犯。</a><a name="1117a11" id="1117a11">是不名失。若是增上心犯。是名為失。何者是</a><a name="1117a12" id="1117a12">上。若犯上四數數樂犯。心無慚恥不自悔責。</a><a name="1117a13" id="1117a13">是名上犯。菩薩雖犯於上四事不即永失。如</a><a name="1117a14" id="1117a14">比丘犯四即為永棄。菩薩不爾。何以故。比丘</a><a name="1117a15" id="1117a15">犯四更無受路。菩薩雖犯脫可更受。是故不</a><a name="1117a16" id="1117a16">同。略有二事失菩薩戒。一捨菩提願。二增上</a><a name="1117a17" id="1117a17">惡心。除是二事。若捨此身戒終不失。從是以</a><a name="1117a18" id="1117a18">後生生之處常有此戒。若不憶念更遇善友。</a><a name="1117a19" id="1117a19">而更受者不名新得。如是菩薩戒者應當識</a><a name="1117a20" id="1117a20">知犯不犯事輕重之相。軟中上異</a><a name="1117a21" id="1117a21"><p>如是住菩薩戒者。日應供養諸佛若塔若像</a><a name="1117a22" id="1117a22">次供養法若行法人。及菩薩藏大乘經典。供</a><a name="1117a23" id="1117a23">養眾僧及十方土住於大地諸菩薩等。於日</a><a name="1117a24" id="1117a24">夜中供養三寶隨其力能。乃至一念一禮一</a><a name="1117a25" id="1117a25">四句誦信心供養勿令有廢。若不恭敬慢墮</a><a name="1117a26" id="1117a26">心者。犯重垢罪。若忘誤者犯輕垢罪不犯</a><a name="1117a27" id="1117a27">者。若病若狂。若有淨心逮菩薩地。如須陀洹</a><a name="1117a28" id="1117a28">得不壞淨心。常能供養三寶不絕。是名不犯。</a><a name="1117a29" id="1117a29">菩薩。不知厭足。貪著利養不制心者。犯重垢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241116c.htm'><img src='up.gif' border=0></a>
<a href='T241117b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>