<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1494 佛說淨業障經 1098c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1494 佛說淨業障經</font> <font face='Arial'>(卷1)</font> <font face='Arial'>T24, p1098c</h2></font><hr>
<span class='old'>
</a><a name="1098b28" id="1098b28">還詣精舍。而於後時女父命終。爾時其母而</a><a name="1098b29" id="1098b29">問女言。汝何因緣而致斯病。女時默然遂不</span><a name="1098c01" id="1098c01">飲食。爾時女母密遣餘女先來親善同苦樂</a><a name="1098c02" id="1098c02">者。而往問言。以何因緣而致斯病。時女答</a><a name="1098c03" id="1098c03">言。我於先時見一比丘顏貌端正。便生欲心</a><a name="1098c04" id="1098c04">以致斯病。若得從意我病則愈。若不得者便</a><a name="1098c05" id="1098c05">當殞命。是時餘女聞此事已。還向其母具說</a><a name="1098c06" id="1098c06">上事。其母聞已作是思惟。今我此女病患如</a><a name="1098c07" id="1098c07">是。若使不得勇施比丘。當作何計。復作是</a><a name="1098c08" id="1098c08">念。我今當請勇施比丘數至我家。當使此女</a><a name="1098c09" id="1098c09">從受經法。爾時勇施而於異時。入城乞食復</a><a name="1098c10" id="1098c10">至其家。見長者女身體羸瘦。而問之言。此</a><a name="1098c11" id="1098c11">女何緣而有此病。時母答言。而我此女好</a><a name="1098c12" id="1098c12">聽經法。我常固遮不遂其意。以致斯病。爾</a><a name="1098c13" id="1098c13">時勇施語其母言。莫遮此女使不聽法。母還</a><a name="1098c14" id="1098c14">報言。尊者。若能教授此女經法我當聽之。</a><a name="1098c15" id="1098c15">爾時勇施即便許可。其母語言。從今已往常</a><a name="1098c16" id="1098c16">至我家。答言可。爾時長者女聞是語已心大</a><a name="1098c17" id="1098c17">歡喜。我今當作種種方便。令此比丘於我生</a><a name="1098c18" id="1098c18">著。時長者女語勇施言唯願尊者。哀愍我</a><a name="1098c19" id="1098c19">故常至我舍。爾時勇施默然許可。即受其食</a><a name="1098c20" id="1098c20">還詣精舍。爾時其母語其女言。從今已往好</a><a name="1098c21" id="1098c21">自莊嚴。以好栴檀種種雜香以塗其身。更</a><a name="1098c22" id="1098c22">著新好上妙衣服。如是莊嚴可得從意。其後</a><a name="1098c23" id="1098c23">勇施數到其家轉相親厚。數相見故便失正</a><a name="1098c24" id="1098c24">念而生欲心。即與彼女共行婬法。心遂耽著</a><a name="1098c25" id="1098c25">往來頻數。時彼女夫見此比丘往來頻數心</a><a name="1098c26" id="1098c26">生疑恚。即設方便欲斷其命。勇施比丘聞</a><a name="1098c27" id="1098c27">是事已。即作是念。當以毒藥持與彼女令斷</a><a name="1098c28" id="1098c28">夫命。爾時勇施即以毒藥持與彼女。而語之</a><a name="1098c29" id="1098c29">言。若必念我可持此藥以殺汝夫。時長者女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241098b.htm'><img src='up.gif' border=0></a>
<a href='T241099a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>