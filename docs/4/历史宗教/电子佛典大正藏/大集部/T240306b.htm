<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0306b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷21)</font> 第三門第四子攝頌之餘 <font face='Arial'>T24, p0306b</h2></font><hr>
<span class='old'>
</a><a name="0306a28" id="0306a28">設食。食了出時門人先問婆羅門曰。仁等今</a><a name="0306a29" id="0306a29">日受王供養其食如何。彼便大怒高聲唱曰。</span><a name="0306b01" id="0306b01">我等觀此非法。貧王但以麤餅惡糜澆醋漿</a><a name="0306b02" id="0306b02">水。設婆羅門何福之有。門人聞已默爾而住。</a><a name="0306b03" id="0306b03">彼去之後苾芻次來。問言聖者王所設供其</a><a name="0306b04" id="0306b04">味何似。答言賢首施主所惠受者應食。足得</a><a name="0306b05" id="0306b05">充軀以終日夜。時守門者便入見王具陳二</a><a name="0306b06" id="0306b06">說。王既聞已復告臣曰。卿今更可於象廄中</a><a name="0306b07" id="0306b07">清淨之處。設美食已還同前問。即於淨處敷</a><a name="0306b08" id="0306b08">好座席。敬奉名餐欲出之時。復如前問婆</a><a name="0306b09" id="0306b09">羅門曰。卿如剎利灌頂大王。所設精奇獲</a><a name="0306b10" id="0306b10">福無量。門人報曰王宮廚膳事難一准。因何</a><a name="0306b11" id="0306b11">今日不見嗤嫌。彼便默去。次苾芻來問如前</a><a name="0306b12" id="0306b12">答。門人入見以事白王。王復出教如於象廄</a><a name="0306b13" id="0306b13">馬廄亦然。淨穢精麤問答相似。王聞語已作</a><a name="0306b14" id="0306b14">如是念。諸苾芻眾是真福田非婆羅門也。便</a><a name="0306b15" id="0306b15">起深信即行詣彼大迦多演那處禮足而坐。</a><a name="0306b16" id="0306b16">爾時尊者為王說法。示教利喜默然而住。王</a><a name="0306b17" id="0306b17">復禮足。白言尊者。幸願慈悲及諸聖眾。明就</a><a name="0306b18" id="0306b18">我宮為受疏食。尊者默許。王見受已禮辭</a><a name="0306b19" id="0306b19">而去。即於其夜辦上妙食。晨朝起已敷設座</a><a name="0306b20" id="0306b20">席安淨水器。遂令使人往白尊者。食已備辦</a><a name="0306b21" id="0306b21">願聖知時。是時尊者日初分時。執持衣缽將</a><a name="0306b22" id="0306b22">諸苾芻。詣設食處就座而坐</a><a name="0306b23" id="0306b23"><p>王令倡妓奏諸音樂歌舞齊發。尊者僧眾整</a><a name="0306b24" id="0306b24">容端坐收攝諸根。鼓樂聲了王問尊者曰。管</a><a name="0306b25" id="0306b25">樂如何堪聽察不。尊者答言。大王其見聞者</a><a name="0306b26" id="0306b26">方知善惡。王曰諸根內闇容可不知。對境馳</a><a name="0306b27" id="0306b27">心何不聞見。尊者欲令體悉其事。作善方便</a><a name="0306b28" id="0306b28">而告王曰。王今頗有合死人不。王曰欲須<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240306a.htm'><img src='up.gif' border=0></a>
<a href='T240306c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>