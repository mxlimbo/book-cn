<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0564c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷7)</font> <font face='Arial'>T24, p0564c</h2></font><hr>
<span class='old'>
</a><a name="0564b28" id="0564b28">師。或軌範師。應代取籌。次取護寺天神籌總</a><a name="0564b29" id="0564b29">知數已。應告白言。今此住處現受籌者。有爾</span><a name="0564c01" id="0564c01">許人。施主某甲營事人某甲。於某村坊是乞</a><a name="0564c02" id="0564c02">食處時。諸苾芻皆應觀察。乞食之處既觀察</a><a name="0564c03" id="0564c03">已。當自念云。我於此處堪作安居。不令生</a><a name="0564c04" id="0564c04">苦設生能除。若有病患。有看侍人給我醫</a><a name="0564c05" id="0564c05">藥。齊某村坊為乞食處。飲食所須可得充濟。</a><a name="0564c06" id="0564c06">作是念已。應入靜處。對一苾芻具修威儀。蹲</a><a name="0564c07" id="0564c07">踞合掌作如是說。具壽存念。今僧伽五月十</a><a name="0564c08" id="0564c08">六日作夏安居。我苾芻某甲亦於五月十六</a><a name="0564c09" id="0564c09">日作夏安居。我苾芻某甲於此住處界內前</a><a name="0564c10" id="0564c10">三月夏安居以某甲為施主。某甲為營事人。</a><a name="0564c11" id="0564c11">某甲為瞻病人。於此住處乃至若有圮裂穿</a><a name="0564c12" id="0564c12">壞當修補之。我於今夏在此安居。第二第</a><a name="0564c13" id="0564c13">三亦如是說。或前或後隨意應作。若樂於此</a><a name="0564c14" id="0564c14">處。前安居人至八月十五日應住。其後安居</a><a name="0564c15" id="0564c15">人乃至九月半應住。若於四界相近之處以</a><a name="0564c16" id="0564c16">床板等。壓四界上。於此床上而作安居。便成</a><a name="0564c17" id="0564c17">四處安居。四處利養咸悉得分。其安居人不</a><a name="0564c18" id="0564c18">應出界。若有緣事須出界者。應受日去。若</a><a name="0564c19" id="0564c19">三寶事鄔波索迦鄔波斯迦等。及餘親族請喚</a><a name="0564c20" id="0564c20">之事。若為外道除去惡見。於其自行未得令</a><a name="0564c21" id="0564c21">得。於三藏中。為除疑故應受七日去。應對一</a><a name="0564c22" id="0564c22">苾芻蹲踞合掌作如是說。具壽存念。我苾芻</a><a name="0564c23" id="0564c23">某甲於此住處。或前或後三月夏安居。我</a><a name="0564c24" id="0564c24">苾芻某甲為僧伽事故守持七日出界外。若</a><a name="0564c25" id="0564c25">無難緣還來此處。我於今夏在此安居。如是</a><a name="0564c26" id="0564c26">三說。或有一夜事來。乃至六日准七日應受。</a><a name="0564c27" id="0564c27">或頻受一日。或重受七日。量事守持。悉皆無</a><a name="0564c28" id="0564c28">犯。若下三眾受七日等。時求寂應對大苾芻</a><a name="0564c29" id="0564c29">受正學女等對尼而受。若七日不了。當為羯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240564b.htm'><img src='up.gif' border=0></a>
<a href='T240565a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>