<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0018b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷4)</font> <font face='Arial'>T24, p0018b</h2></font><hr>
<span class='old'>
</a><a name="0018a28" id="0018a28">來。其影勝王聞此語已。為此二龍。便立宮</a><a name="0018a29" id="0018a29">殿時二龍王留其眷屬常在中住。供養時至。</span><a name="0018b01" id="0018b01">彼二龍王常來受供。後於異時。彼龍王眷</a><a name="0018b02" id="0018b02">屬並生驕慢。惡龍得便。遂降雨雹。時王舍</a><a name="0018b03" id="0018b03">城中有一婆羅門。於雨雹咒術之中。最為通</a><a name="0018b04" id="0018b04">達。每占雹雲將欲起時。即便除滅。王舍城人</a><a name="0018b05" id="0018b05">所得稅利皆悉分與時南天竺國。復有一婆</a><a name="0018b06" id="0018b06">羅門。雨雹咒術之中。亦為最上。彼聞北天竺</a><a name="0018b07" id="0018b07">國。波利迦城。有王名曰超軍。正化理國。於其</a><a name="0018b08" id="0018b08">城中。有孫陀羅龍王宮。其龍威力勇猛無比</a><a name="0018b09" id="0018b09">我當往彼降伏。時咒術師漸次前行。至王舍</a><a name="0018b10" id="0018b10">城咒師之宅。見空中雲起。似將降雹。舊住咒</a><a name="0018b11" id="0018b11">師不能止得。但迴遑來去。客咒術師問舊住</a><a name="0018b12" id="0018b12">咒師妻曰。賢女。汝夫咒師何故迴遑出入。女</a><a name="0018b13" id="0018b13">人報曰。善男子。雹雲甚盛。不能止得。客咒</a><a name="0018b14" id="0018b14">師答曰。汝夫教師若不止得。我當為止。彼妻</a><a name="0018b15" id="0018b15">報曰。甚善。其客咒師即取少水。咒灑虛空。其</a><a name="0018b16" id="0018b16">雲即散。時王舍城中婆羅門居士等見此事</a><a name="0018b17" id="0018b17">已。甚生希有。皆以財貨。賞送咒師。白咒師</a><a name="0018b18" id="0018b18">曰。王舍城中所住人眾。極生信心。所賞財物。</a><a name="0018b19" id="0018b19">汝皆受取。舊咒師曰。因何以物相贈。眾人答</a><a name="0018b20" id="0018b20">曰。因雹雲散。故來奉賞。舊咒師曰。我不能滅</a><a name="0018b21" id="0018b21">除。總是客咒師能散惡雲。時彼人眾即持財</a><a name="0018b22" id="0018b22">物。詣客咒師所。共白咒師言。汝應此住。我等</a><a name="0018b23" id="0018b23">皆分稅利。供給於仁。客咒師曰。今隨汝意。便</a><a name="0018b24" id="0018b24">住不去時客咒師即設咒法。禁其惡雲。不復</a><a name="0018b25" id="0018b25">令起。雨雹遂絕。其王舍城。婆羅門居士。皆作</a><a name="0018b26" id="0018b26">是念。我等福力故。風雷雹雨不復再下。我等</a><a name="0018b27" id="0018b27">何為分其稅利。與彼咒師。便即不與。時客</a><a name="0018b28" id="0018b28">咒師即懷怨望。攝其咒法。進路而去。於後雨</a><a name="0018b29" id="0018b29">雹遂下。城中人等往問舊咒師曰。彼客咒師。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240018a.htm'><img src='up.gif' border=0></a>
<a href='T240018c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>