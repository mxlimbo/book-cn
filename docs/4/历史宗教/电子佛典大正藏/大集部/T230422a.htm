<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0422a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷57)</font> 比丘誦 <font face='Arial'>T23, p0422a</h2></font><hr>
<span class='old'>
</a><a name="0421c28" id="0421c28">答言。小待。須上座至。若檀越急喚入。當留</a><a name="0421c29" id="0421c29">上座所坐處然後坐。檀越言。受水。當言。小</span><a name="0422a01" id="0422a01">待。須上座入。是名中座法。下座法者。下座</a><a name="0422a02" id="0422a02">比丘。應掃灑佛圖講堂布薩處佛圖門中眾</a><a name="0422a03" id="0422a03">僧會處地。應次第敷坐床。應辦火及火爐。應</a><a name="0422a04" id="0422a04">辦燈及燈具。洗足盆中著水。淨澡罐廁澡</a><a name="0422a05" id="0422a05">罐中皆著水。如是僧所有作事。下座皆應</a><a name="0422a06" id="0422a06">作。是名下座法。上中下座法者。上中下座</a><a name="0422a07" id="0422a07">比丘。隨佛所說戒盡應受持。是名上中下座</a><a name="0422a08" id="0422a08">法。浴室法者。比丘入浴室。應一心小語好</a><a name="0422a09" id="0422a09">持威儀收攝諸根。是名浴室法。浴室洗法者。</a><a name="0422a10" id="0422a10">浴室中洗得五利。一除塵垢。二治身皮膚令</a><a name="0422a11" id="0422a11">一色。三破寒熱。四除風氣。五少病痛。是</a><a name="0422a12" id="0422a12">名浴室洗法。浴室上座法者。浴室中上座若</a><a name="0422a13" id="0422a13">見下座比丘已洗。不應驅遣。若驅遣得突</a><a name="0422a14" id="0422a14">吉羅。是名浴室上座法。和上法者。和上應</a><a name="0422a15" id="0422a15">教化共行弟子。遮令離惡知識。令近善知識。</a><a name="0422a16" id="0422a16">當佐助衣缽湯藥。若有罪。佐助令得出。是</a><a name="0422a17" id="0422a17">名和上法。共行弟子法者。共行弟子不應輕</a><a name="0422a18" id="0422a18">慢和上。有所作事皆應白和上。行時當隨從</a><a name="0422a19" id="0422a19">和上後。常供給一切所須。常隨和上意。不</a><a name="0422a20" id="0422a20">得違逆。若有所作。不白和上不得作。除禮</a><a name="0422a21" id="0422a21">佛法僧用齒木大小便。若共行弟子。於和上</a><a name="0422a22" id="0422a22">邊知不能增長善法。應白和上。持我付囑某</a><a name="0422a23" id="0422a23">甲比丘。和上應籌量。是比丘教化法何似。</a><a name="0422a24" id="0422a24">弟子眾復何如。若知是比丘具足善法。當付</a><a name="0422a25" id="0422a25">囑。若知不具足。當更付囑餘比丘。若知和</a><a name="0422a26" id="0422a26">上不好。應捨去。是名共行弟子法。阿闍梨</a><a name="0422a27" id="0422a27">法者。阿闍梨應教化近行弟子。遮令離惡</a><a name="0422a28" id="0422a28">知識。令親近善知識。當佐助衣缽湯藥。若</a><a name="0422a29" id="0422a29">有罪。佐助令得出。是名阿闍梨法。近行弟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230421c.htm'><img src='up.gif' border=0></a>
<a href='T230422b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>