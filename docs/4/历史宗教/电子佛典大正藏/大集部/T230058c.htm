<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0058c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷8)</font> 明三十尼薩耆法之三 <font face='Arial'>T23, p0058c</h2></font><hr>
<span class='old'>
</a><a name="0058b28" id="0058b28">衣。諸鬥將言。我等官人屬他不得自在。先鬥</a><a name="0058b29" id="0058b29">因緣殆而得脫。今往不知云何。或能失命。眾</span><a name="0058c01" id="0058c01">僧集聚當受是衣物。諸比丘不知云何。是事</a><a name="0058c02" id="0058c02">白佛。佛知故問阿難。自恣有幾日在。阿難</a><a name="0058c03" id="0058c03">答言。世尊。有十日在。佛語阿難。雖十日未</a><a name="0058c04" id="0058c04">至自恣。恐失布施衣應受。佛及僧集坐一處</a><a name="0058c05" id="0058c05">諸鬥將分諸衣與眾僧已。在佛前坐聽說法</a><a name="0058c06" id="0058c06">故。佛見坐已。說種種法示教利喜。示教利</a><a name="0058c07" id="0058c07">喜已默然。是諸鬥將聞佛說法已。頭面禮足</a><a name="0058c08" id="0058c08">右遶而去。去不久。佛以先因緣及是事故。集</a><a name="0058c09" id="0058c09">比丘僧。佛以種種因緣。讚戒讚持戒。讚戒讚</a><a name="0058c10" id="0058c10">持戒已。語諸比丘。以十利故與比丘結戒。</a><a name="0058c11" id="0058c11">從今是戒應如是說。若比丘十日未至自恣。</a><a name="0058c12" id="0058c12">有急施衣應受。比丘須是衣者。當自手取。乃</a><a name="0058c13" id="0058c13">至衣時畜。過是畜者。尼薩耆波夜提。十日未</a><a name="0058c14" id="0058c14">至自恣者。若知自恣有十日在急施衣者。若</a><a name="0058c15" id="0058c15">王施若夫人施若王子施。若大臣大官鬥將</a><a name="0058c16" id="0058c16">內官。若女欲嫁時。若病人。若欲殺賊時。如</a><a name="0058c17" id="0058c17">是等人施衣。若知十日未至自恣應受。衣時</a><a name="0058c18" id="0058c18">者。若有住處。不受迦絺那衣夏末一月。若</a><a name="0058c19" id="0058c19">受迦絺那衣住處夏末一月及冬四月。尼薩</a><a name="0058c20" id="0058c20">耆波夜提者。是衣應捨。波夜提罪應悔過。是</a><a name="0058c21" id="0058c21">中犯者。若是處不受迦絺那衣。諸比丘。夏末</a><a name="0058c22" id="0058c22">月末後日。是衣應捨。若作淨若受持。若不捨</a><a name="0058c23" id="0058c23">不作淨不受持。至冬初月初日地了時。尼薩</a><a name="0058c24" id="0058c24">耆波夜提。若是住處受迦絺那衣。是諸比丘</a><a name="0058c25" id="0058c25">冬末後月末後日。是衣應捨應作淨若受持</a><a name="0058c26" id="0058c26">若不捨不作淨不受持。至春初月初日地了</a><a name="0058c27" id="0058c27">時。尼薩耆波夜提(二十七事竟)</a><a name="0058c28" id="0058c28"><p>佛在王舍城。爾時六群比丘作是言。佛聽我</a><a name="0058c29" id="0058c29">等畜雨浴衣。便春冬一切時畜。是中有比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230058b.htm'><img src='up.gif' border=0></a>
<a href='T230059a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>