<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1030c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷2)</font> <font face='Arial'>T23, p1030c</h2></font><hr>
<span class='old'>
</a><a name="1030b28" id="1030b28">芻。但有人來。求出家者。當問諸難。若無障難</a><a name="1030b29" id="1030b29">者。然後與受三歸。即令合掌胡跪。當自稱名。</span><a name="1030c01" id="1030c01">盡一形世。歸依佛兩足尊。歸依法離欲尊。歸</a><a name="1030c02" id="1030c02">依僧眾中尊。後與受五學處。十戒。二百五十</a><a name="1030c03" id="1030c03">戒。廣如餘說</a><a name="1030c04" id="1030c04"><p>既出家近圓已。於阿遮離鄔波馱耶處。無怕</a><a name="1030c05" id="1030c05">懼心。所作之事。皆無所問。時諸苾芻以緣白</a><a name="1030c06" id="1030c06">佛</a><a name="1030c07" id="1030c07"><p>爾時世尊告諸苾芻。我今為諸弟子。制其學</a><a name="1030c08" id="1030c08">處。若諸弟子所作事業。以水洒地。及瞿摩耶</a><a name="1030c09" id="1030c09">塗壇掃地。及修理衣缽。食噉等事。不告白師。</a><a name="1030c10" id="1030c10">及有客苾芻。先不相識。來至房中。應白師知。</a><a name="1030c11" id="1030c11">唯除五事。餘悉皆白。若不如是。得越法罪。言</a><a name="1030c12" id="1030c12">五事者。所謂嚼齒木。飲淨水。大小便利。及四</a><a name="1030c13" id="1030c13">十九尋內禮制底。此不應白二師。所有縫衣</a><a name="1030c14" id="1030c14">等事。弟子應白。師勿自勞。我當代作。若如是</a><a name="1030c15" id="1030c15">者善。不如是者。得越法罪。師若為福及眾作。</a><a name="1030c16" id="1030c16">不代無犯。二師有病。須勤看侍。應白師言。所</a><a name="1030c17" id="1030c17">須醫藥。及以飲食。應隨師意。不得違情。若如</a><a name="1030c18" id="1030c18">是者善。若不如是。同前得罪。若二師有犯。同</a><a name="1030c19" id="1030c19">住弟子。應善方便。白二師言。師犯如是惡</a><a name="1030c20" id="1030c20">作之罪。師應發露。廣說如上。二師邪見。大眾</a><a name="1030c21" id="1030c21">為作驅擯等。令出住處。弟子應須於大眾處。</a><a name="1030c22" id="1030c22">慇懃求謝。令眾歡喜。又須白師。勿作惡見。方</a><a name="1030c23" id="1030c23">便正諫。令捨是事。令眾及師。和合樂住。若不</a><a name="1030c24" id="1030c24">如是。得越法罪。乃至廣說。如上應知。若二師</a><a name="1030c25" id="1030c25">犯僧伽伐尸沙罪。弟子應須令師發露。若復</a><a name="1030c26" id="1030c26">僧伽與其二師。行遍住法。及以意喜不得與</a><a name="1030c27" id="1030c27">善苾芻。同室眠臥等事。若如法悔。罪根及業。</a><a name="1030c28" id="1030c28">悉皆除滅。同善苾芻。乃至復本等。廣如上說</a><a name="1030c29" id="1030c29">若如是者善。若不依行者。得越法罪。其弟子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231030b.htm'><img src='up.gif' border=0></a>
<a href='T231031a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>