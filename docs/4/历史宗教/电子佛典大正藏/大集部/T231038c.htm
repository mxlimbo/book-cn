<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1038c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷4)</font> <font face='Arial'>T23, p1038c</h2></font><hr>
<span class='old'>
</a><a name="1038b28" id="1038b28">在室羅筏城。逝多林。給孤獨園時有外道。詣</a><a name="1038b29" id="1038b29">給孤林見諸苾芻住處。床座榻席。受用資具。</span><a name="1038c01" id="1038c01">及諸飲食。彼便作念。沙門釋子。飲食臥具。受</a><a name="1038c02" id="1038c02">用等好。雖然法不如我。應此出家。飲食臥具。</a><a name="1038c03" id="1038c03">於此受用。若欲聽法。應於彼處。作是念已。即</a><a name="1038c04" id="1038c04">詣苾芻處。白言聖者。我欲出家。彼苾芻眾即</a><a name="1038c05" id="1038c05">與出家。及受近圓。外道常法。每於十四日。為</a><a name="1038c06" id="1038c06">褒灑陀。苾芻十五日。其外道至十四日。便往</a><a name="1038c07" id="1038c07">本外道處。為褒洒陀。至十五日。又於苾芻處。</a><a name="1038c08" id="1038c08">而為長淨。後於異時。黑月十四日。僧伽長淨。</a><a name="1038c09" id="1038c09">爾時外道。便作是念。今既兩處長淨。為向彼</a><a name="1038c10" id="1038c10">處為於此耶。復作是念。沙門釋子。慈心哀愍。</a><a name="1038c11" id="1038c11">法則寬泰。彼之外道。法則嚴切。我若不去。必</a><a name="1038c12" id="1038c12">應重罰瞋責於我。作是念已。便往詣彼。時諸</a><a name="1038c13" id="1038c13">苾芻鳴揵椎。集僧伽。大眾集已。時秉法人白</a><a name="1038c14" id="1038c14">言。僧伽盡集不。諸苾芻眾。乃共不見彼外道</a><a name="1038c15" id="1038c15">苾芻。既不見已。便作長淨。至於明日。彼即歸</a><a name="1038c16" id="1038c16">來。諸苾芻問曰。汝於昨日。何處去耶。答曰。</a><a name="1038c17" id="1038c17">我向本梵行處去來。又言。飲食臥具。於此受</a><a name="1038c18" id="1038c18">用。然所受法。於我本處。時諸苾芻以緣白佛。</a><a name="1038c19" id="1038c19">佛言。彼外道執邪。情樂彼法。耶見不捨。然於</a><a name="1038c20" id="1038c20">我教。終無利益。不能增長法眼。應須滅擯。遣</a><a name="1038c21" id="1038c21">令歸俗。從今已去。來求出家者。苾芻應問。汝</a><a name="1038c22" id="1038c22">非外道及心樂邪法不。若言爾者。應須擯棄。</a><a name="1038c23" id="1038c23">若不問者。得越法罪。爾時具壽鄔波離白佛</a><a name="1038c24" id="1038c24">言。世尊。輒度外道。應滅擯者。何等外道應須</a><a name="1038c25" id="1038c25">擯棄。佛言。一者持外道服。二者心樂彼見。三</a><a name="1038c26" id="1038c26">者歸著本服。經明相出。此等三種。咸須滅擯。</a><a name="1038c27" id="1038c27">緣在室羅筏城。有一長者。娶妻未久。便誕一</a><a name="1038c28" id="1038c28">息。資以乳餔。爾時長者告其妻曰。賢首。生此</a><a name="1038c29" id="1038c29">子者。雖用我財。亦能代我償諸債負。作是語<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231038b.htm'><img src='up.gif' border=0></a>
<a href='T231039a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>