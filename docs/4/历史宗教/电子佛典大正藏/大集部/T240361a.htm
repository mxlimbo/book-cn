<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0361a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷31)</font> 第六門第四子攝之餘明佛從天下等事 <font face='Arial'>T24, p0361a</h2></font><hr>
<span class='old'>
</a><a name="0360c28" id="0360c28">苾芻白佛。佛言尼若子大不應同宿</a><a name="0360c29" id="0360c29"><p>佛在王舍城竹林園住。時此城內於一山邊。</span><a name="0361a01" id="0361a01">有藥叉神而為居止。名曰娑多。此常擁護影</a><a name="0361a02" id="0361a02">勝大王。中宮妃后王臣宰輔。及諸人眾由彼</a><a name="0361a03" id="0361a03">力故。王及諸人悉皆安樂。時降甘雨苗稼善</a><a name="0361a04" id="0361a04">成。華果泉池在處充滿。常無飢儉乞求易得。</a><a name="0361a05" id="0361a05">諸有沙門婆羅門。貧窮孤獨商估之類。悉</a><a name="0361a06" id="0361a06">皆來湊摩揭陀國。時此藥叉亦皆覆護。娑多</a><a name="0361a07" id="0361a07">遂於自類族中娶妻同住。是時北方健陀羅</a><a name="0361a08" id="0361a08">國。復有藥叉名半遮羅。琣磼顝憧蝐`能擁</a><a name="0361a09" id="0361a09">護。令彼國中安隱豐樂。與摩揭陀境事無差</a><a name="0361a10" id="0361a10">異。時彼藥叉亦於同類娶妻共居。後於異時</a><a name="0361a11" id="0361a11">諸方藥叉共為聚會。此二藥叉得申歡愛共</a><a name="0361a12" id="0361a12">為親友。執別之後各還故居。娑多藥叉。取</a><a name="0361a13" id="0361a13">摩揭陀上妙華果。送與半遮羅。彼以北方所</a><a name="0361a14" id="0361a14">出華果。送與娑多。如是多時共申情好。復因</a><a name="0361a15" id="0361a15">聚會重得交歡。是時娑多語半遮羅曰。作何</a><a name="0361a16" id="0361a16">方便。我等歿後所有子孫。共為親愛不相疏</a><a name="0361a17" id="0361a17">隔。半遮羅曰。善哉斯語。我意同爾。娑多曰。</a><a name="0361a18" id="0361a18">今可共作指腹之親。我等二門若生男女。共</a><a name="0361a19" id="0361a19">為婚媾。彼言可爾。時娑多妻未經多時。遂</a><a name="0361a20" id="0361a20">有娠體月滿生女。容貌端嚴見者愛樂。其女</a><a name="0361a21" id="0361a21">生時諸藥叉眾咸皆歡慶。諸親立字名曰歡</a><a name="0361a22" id="0361a22">喜。于時半遮羅聞彼生女。情甚歡悅便作</a><a name="0361a23" id="0361a23">是念。娑多藥叉是我親友。今既生女我當生</a><a name="0361a24" id="0361a24">男。彼即是我所愛新婦。可作嚴身瓔珞衣服。</a><a name="0361a25" id="0361a25">令使送去并持書曰。聞君生女情甚歡悅。今</a><a name="0361a26" id="0361a26">送衣服願垂納受。時娑多得書領信還以書</a><a name="0361a27" id="0361a27">答。然半遮羅意唯求男子。未久之頃婦遂</a><a name="0361a28" id="0361a28">有娠。月滿生兒與其立字。既是半遮羅子應</a><a name="0361a29" id="0361a29">號半支迦。時娑多藥叉。聞半遮羅生一男子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240360c.htm'><img src='up.gif' border=0></a>
<a href='T240361b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>