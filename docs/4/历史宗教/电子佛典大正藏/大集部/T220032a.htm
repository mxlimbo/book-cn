<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0032a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷5)</font> 第一分之四捨墮法 <font face='Arial'>T22, p0032a</h2></font><hr>
<span class='old'>
</a><a name="0031c28" id="0031c28">不恨吾等當住。答言甚善。於是群賊便住。時</a><a name="0031c29" id="0031c29">諸比丘。懼犯離衣宿罪。後夜悉還。賊問言。汝</span><a name="0032a01" id="0032a01">謂吾已去耶。答言。我知汝在。佛不聽我離衣</a><a name="0032a02" id="0032a02">宿。是故還耳。賊即殺之。須血取血須肉割肉。</a><a name="0032a03" id="0032a03">餘不死者作是念。世尊若聽我等未滿八月</a><a name="0032a04" id="0032a04">日寄一一衣著界內白衣家者不遭此難。以</a><a name="0032a05" id="0032a05">是白佛。佛以是事集比丘僧。讚少欲知足。</a><a name="0032a06" id="0032a06">讚戒讚持戒已。告諸比丘。從今聽諸阿練若</a><a name="0032a07" id="0032a07">處比丘安居三月未滿八月寄一一衣著界內</a><a name="0032a08" id="0032a08">白衣家離宿無罪。有諸比丘近聚落住。亦寄</a><a name="0032a09" id="0032a09">一一衣著界內白衣家離宿。諸比丘以是白</a><a name="0032a10" id="0032a10">佛。佛言。不聽近聚落住離衣宿。復有比丘於</a><a name="0032a11" id="0032a11">阿練若無恐怖處離衣宿。諸比丘以是白佛。</a><a name="0032a12" id="0032a12">佛言。亦不聽阿練若無恐怖處離衣宿。有疑</a><a name="0032a13" id="0032a13">恐畏然後乃聽。時諸比丘寄衣他家。都不往</a><a name="0032a14" id="0032a14">視。日久濕穢虫嚙腐爛。諸比丘以是白佛。佛</a><a name="0032a15" id="0032a15">言。應往視曬。時諸比丘便數數往。居士惡厭。</a><a name="0032a16" id="0032a16">諸比丘以是白佛。佛言。聽十日一視。時諸比</a><a name="0032a17" id="0032a17">丘有僧事塔事和尚阿闍梨事及以他事。</a><a name="0032a18" id="0032a18">須出界外。為衣故不敢出。以是白佛。佛言。若</a><a name="0032a19" id="0032a19">有事要須自出界外。聽離衣一宿。諸比丘出</a><a name="0032a20" id="0032a20">界外一宿。其事未畢復還白佛。佛言聽六</a><a name="0032a21" id="0032a21">宿。既聽六宿。諸比丘便著麤弊衣行過六宿</a><a name="0032a22" id="0032a22">者。長老比丘以是白佛。佛以是事集比丘僧。</a><a name="0032a23" id="0032a23">問諸比丘。汝實爾不。答言。實爾世尊。佛種種</a><a name="0032a24" id="0032a24">呵責已告諸比丘。以十利故為諸比丘結戒。</a><a name="0032a25" id="0032a25">從今是戒應如是說。若比丘住阿練若處。安</a><a name="0032a26" id="0032a26">居三月未滿八月。若處有恐怖。聽寄一一衣</a><a name="0032a27" id="0032a27">著界內白衣家。若有因緣出界外。離此衣宿</a><a name="0032a28" id="0032a28">乃至六夜。若過尼薩耆波逸提</a><a name="0032a29" id="0032a29"><p>安居三月者。前安居。未滿八月者。後安居。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220031c.htm'><img src='up.gif' border=0></a>
<a href='T220032b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>