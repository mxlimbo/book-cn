<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0097a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷18)</font> 諸大弟子及佛自說業報 <font face='Arial'>T24, p0097a</h2></font><hr>
<span class='old'>
</a><a name="0096c28" id="0096c28">相共執手。即知強弱。其外來者執王壯士手</a><a name="0096c29" id="0096c29">已。知彼力士不能得勝。王都壯士。報外來者。</span><a name="0097a01" id="0097a01">仁今當知。我族在此。長居王都。積代有名。知</a><a name="0097a02" id="0097a02">仁有力。勿撲於我。使族不誚。我有妙女。當嫁</a><a name="0097a03" id="0097a03">與君。彼聞此說。默自取弱。三度如是。竟不與</a><a name="0097a04" id="0097a04">女。情生不忍。至第四度。相撲之時方便高擎。</a><a name="0097a05" id="0097a05">以瞋恚力。擲著地上。撲王壯士脊骨折死。汝</a><a name="0097a06" id="0097a06">等苾芻。於意云何。往古昔時外來壯士。撲王</a><a name="0097a07" id="0097a07">壯士。脊骨折死者。豈異人乎我身即是。由斯</a><a name="0097a08" id="0097a08">惡業。經於無量百千歲中。墮在地獄受諸苦</a><a name="0097a09" id="0097a09">報。餘業報故。成正覺後。尚遭背痛。以是義故。</a><a name="0097a10" id="0097a10">我常宣說。黑業黑報。白業白報。雜業雜報。汝</a><a name="0097a11" id="0097a11">等應當捨黑雜業常修白業。如是應學</a><a name="0097a12" id="0097a12"><p>爾時世尊。與五百阿羅漢。於無熱惱池。說先</a><a name="0097a13" id="0097a13">業報已。便即隱沒。於室羅伐城東鹿子母園</a><a name="0097a14" id="0097a14">所住處現。彼聞佛至。速詣佛所。頂禮佛足。為</a><a name="0097a15" id="0097a15">說妙法。示教利喜。默然而住。時鹿子母從坐</a><a name="0097a16" id="0097a16">而起。偏袒右肩。合掌向佛。白言。世尊。唯願</a><a name="0097a17" id="0097a17">慈悲。與五百聖眾明日就宅受我微供佛便</a><a name="0097a18" id="0097a18">默然。知佛受已。奉辭還家。嚴辦種種上妙香</a><a name="0097a19" id="0097a19">饌。令使白佛。廣說乃至。知眾飽已。收缽洗</a><a name="0097a20" id="0097a20">畢。為聽法故。取一卑席。對佛而坐。佛為說</a><a name="0097a21" id="0097a21">微妙法。示教利喜。從坐而起。至於住處。就座</a><a name="0097a22" id="0097a22">坐已。告諸苾芻。其鹿子母。而自忘失。請佛僧</a><a name="0097a23" id="0097a23">伽。就家供養。不請世尊。說施伽他</a><a name="0097a24" id="0097a24"><p class='juan'>
根本說一切有部毘奈耶藥事卷第十八</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240096c.htm'><img src='up.gif' border=0></a>
<a href='T240097b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>