<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1028b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷2)</font> <font face='Arial'>T23, p1028b</h2></font><hr>
<span class='old'>
</a><a name="1028a28" id="1028a28">第乞食。於其城內所是珊逝移諸弟子等。見</a><a name="1028a29" id="1028a29">諸苾芻。共相譏笑。而說伽他曰</span><a name="1028b01" id="1028b01"><p class='lg'>　　佛於王舍城　　　摩揭陀最勝</a><br><a name="1028b02" id="1028b02">　　珊逝悉度訖　　　汝今當度誰　</p></a><a name="1028b03" id="1028b03"><p>時諸苾芻聞是語已。便失威德。情不歡喜。乞</a><a name="1028b04" id="1028b04">食得已。還至本處。飯食已訖。收衣洗足。至世</a><a name="1028b05" id="1028b05">尊所。頂禮佛足。退坐一面。時諸苾芻白佛言。</a><a name="1028b06" id="1028b06">世尊。我等食時。王城乞食。所有珊逝移弟子</a><a name="1028b07" id="1028b07">等。種種譏嫌。具說上事。我等默然。無有威</a><a name="1028b08" id="1028b08">德。情懷不樂。佛言。彼若作如是語。汝應此答</a><a name="1028b09" id="1028b09"><p class='lg'>　　凡度應如法　　　世尊教是正</a><br><a name="1028b10" id="1028b10">　　汝等有何知　　　彼度是依法　</p></a><a name="1028b11" id="1028b11"><p>若作此答。彼無威德。默然而去。時諸苾芻著</a><a name="1028b12" id="1028b12">衣持缽。入王舍城。次第乞食。時珊逝移諸弟</a><a name="1028b13" id="1028b13">子等。如上譏嫌。說伽他曰</a><a name="1028b14" id="1028b14"><p class='lg'>　　佛於王舍城　　　摩揭陀最勝</a><br><a name="1028b15" id="1028b15">　　珊逝悉度訖　　　汝今當度誰　</p></a><a name="1028b16" id="1028b16"><p>時諸苾芻聞是語已。便說伽他答曰</a><a name="1028b17" id="1028b17"><p class='lg'>　　凡度應如法　　　世尊教是正</a><br><a name="1028b18" id="1028b18">　　汝等有何知　　　彼度是依法　</p></a><a name="1028b19" id="1028b19"><p>時珊逝移弟子。聞是語已。威德俱失。默然退</a><a name="1028b20" id="1028b20">散。後於異時。摩吒羅婆羅門夫妻俱亡。底沙</a><a name="1028b21" id="1028b21">婆羅門。及妻舍利。命亦終歿。俱瑟恥羅從南</a><a name="1028b22" id="1028b22">方還。將無後世論。至那刺陀聚落。有守門人</a><a name="1028b23" id="1028b23">問曰。具壽。汝是俱瑟恥囉不。答言。如是。眾</a><a name="1028b24" id="1028b24">人得知。問守門人曰。摩吒囉婆羅門今在何</a><a name="1028b25" id="1028b25">處。答言。已死。又問其妻及底沙等。具答如</a><a name="1028b26" id="1028b26">前。又問。舍利子今在何處。答言。在王舍城。</a><a name="1028b27" id="1028b27">有一大師。名曰珊逝移。近出世間。於彼出家。</a><a name="1028b28" id="1028b28">俱瑟恥羅便作是言。婆羅門法。不應出家。此</a><a name="1028b29" id="1028b29">非善事。作是語已。漸次而行。至王舍城。問諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231028a.htm'><img src='up.gif' border=0></a>
<a href='T231028c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>