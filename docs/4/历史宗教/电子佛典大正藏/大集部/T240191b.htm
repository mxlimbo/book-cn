<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0191b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷18)</font> <font face='Arial'>T24, p0191b</h2></font><hr>
<span class='old'>
</a><a name="0191a28" id="0191a28">間地獄。光所到處。冷苦者即煖。熱者得清涼。</a><a name="0191a29" id="0191a29">諸受苦者並得止息。皆作思念。我得託生餘</span><a name="0191b01" id="0191b01">處。佛化一人於地獄中。告言。汝等亦不託</a><a name="0191b02" id="0191b02">生餘處。為有異人放光明苦得止息。諸罪人</a><a name="0191b03" id="0191b03">見彼化人。心生歡喜罪得消滅。皆得生人天</a><a name="0191b04" id="0191b04">處所。堪受聽四諦聖法。其光上至四天王三</a><a name="0191b05" id="0191b05">十三天。至阿迦尼吒天。光中說無常苦無我</a><a name="0191b06" id="0191b06">空法頌。其光普照三千大千世界。還隨佛後。</a><a name="0191b07" id="0191b07">若世尊乃至無上菩提事。欲說往昔事時。其</a><a name="0191b08" id="0191b08">光合從後入。若說當來之事。光從前入。若說</a><a name="0191b09" id="0191b09">地獄事。其光從足下入。欲說畜生之事。光從</a><a name="0191b10" id="0191b10">腳跟後入。若說餓鬼之事。光從腳指中入。若</a><a name="0191b11" id="0191b11">說人間生事。光從腳脛中入。若說轉輪王者。</a><a name="0191b12" id="0191b12">光從左手中滅。若說大轉輪王者。光來至右</a><a name="0191b13" id="0191b13">手中滅。若說天上之事。光於臍中滅。若說</a><a name="0191b14" id="0191b14">聲聞緣覺之事。光從於臂中滅。若說愿支佛</a><a name="0191b15" id="0191b15">法。其光從眉間入。若說授記無上正真等正</a><a name="0191b16" id="0191b16">覺法。其光從頂入等。廣如前說。時此光明到</a><a name="0191b17" id="0191b17">佛所。遶佛三匝眉間而入。爾時阿難陀合掌</a><a name="0191b18" id="0191b18">讚佛說伽他等廣說如前。以伽他讚佛</a><a name="0191b19" id="0191b19"><p class='lg'>　　千妙種種色　　　從口一道出</a><br><a name="0191b20" id="0191b20">　　遍照於十方　　　亦如日初出</a><br><a name="0191b21" id="0191b21">　　無我而說偈　　　聞者除憍慢</a><br><a name="0191b22" id="0191b22">　　皆作佛因緣　　　無緣不放光</a><br><a name="0191b23" id="0191b23">　　降伏諸怨等　</p></a><a name="0191b24" id="0191b24"><p>佛告阿難陀。汝見彼伎兒於我歡喜打鼓作</a><a name="0191b25" id="0191b25">樂不。阿難陀白佛言。我見也。佛復告阿難陀</a><a name="0191b26" id="0191b26">言。此伎兒得辟支佛果。名雅和音。爾時提婆</a><a name="0191b27" id="0191b27">達多語未生怨王。我以教汝今得王位。今須</a><a name="0191b28" id="0191b28">建立令我作佛。時王語提婆達多言。佛身有</a><a name="0191b29" id="0191b29">金色。汝身無金色。若為建立令作佛耶。復白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240191a.htm'><img src='up.gif' border=0></a>
<a href='T240191c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>