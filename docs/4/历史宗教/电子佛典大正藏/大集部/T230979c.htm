<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0979c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷13)</font> 足食學處第二十二 <font face='Arial'>T23, p0979c</h2></font><hr>
<span class='old'>
</a><a name="0979b28" id="0979b28">隨足未足更復噉食。少欲苾芻尼聞生嫌恥。</a><a name="0979b29" id="0979b29">作如是語。云何違佛所教。白諸苾芻。苾芻白</span><a name="0979c01" id="0979c01">佛。佛以此緣。同前集尼問實訶責。廣說乃至</a><a name="0979c02" id="0979c02">制其學處。應如是說</a><a name="0979c03" id="0979c03"><p>若復苾芻尼。足食竟更食者。波逸底迦</a><a name="0979c04" id="0979c04"><p>如是世尊制學處已。時有長者。請佛及僧就</a><a name="0979c05" id="0979c05">舍而食。有眾多苾芻尼身嬰病苦。其瞻病人</a><a name="0979c06" id="0979c06">亦去就食。既自食已并為病者持食而歸。時</a><a name="0979c07" id="0979c07">諸病人不能盡食。瞻病之人自足食已更不</a><a name="0979c08" id="0979c08">敢食。復無求寂淨人可令授食。便將殘食棄</a><a name="0979c09" id="0979c09">在一邊。遂有烏鳥競來噉食。因致諠聲。佛言。</a><a name="0979c10" id="0979c10">我聽作餘食法隨意而食。如佛所言。聽作餘</a><a name="0979c11" id="0979c11">食法。不知云何作。以緣白佛。佛言。若有苾芻</a><a name="0979c12" id="0979c12">尼已足食竟。更有施主與五嚼五噉美好飲</a><a name="0979c13" id="0979c13">食。情希欲食者。彼苾芻尼應淨洗手受取其</a><a name="0979c14" id="0979c14">食。可詣彼現食。苾芻尼未離座者。前而立作</a><a name="0979c15" id="0979c15">如是語。具壽存念。我苾芻尼某甲。已飽滿足</a><a name="0979c16" id="0979c16">食竟。更復得此珂但尼食蒲繕尼食等。情希</a><a name="0979c17" id="0979c17">更食。具壽當與。我作餘食法。時彼苾芻尼即</a><a name="0979c18" id="0979c18">應為作餘食法。食二三口已。告曰。可去。此是</a><a name="0979c19" id="0979c19">汝物隨意當食。時彼苾芻尼既作法已。持向</a><a name="0979c20" id="0979c20">一邊任意飽食。若苾芻尼既足食已情希更</a><a name="0979c21" id="0979c21">食。不作餘法而食者。得越法罪</a><a name="0979c22" id="0979c22"><p>有五因緣不成作餘食法。云何為五。謂住界</a><a name="0979c23" id="0979c23">外。或遠處障處。或居背後。或在傍邊。或所對</a><a name="0979c24" id="0979c24">人已離本座。此皆不成作餘食法。有五因緣</a><a name="0979c25" id="0979c25">成作餘食法。云何為五。謂同一界內。在相近</a><a name="0979c26" id="0979c26">無障處。非背後。非傍邊。其所對人亦非離座。</a><a name="0979c27" id="0979c27">此成作餘食法。復有五緣不成作餘食法。云</a><a name="0979c28" id="0979c28">何為五。謂在界外。或遠障處。或不以器盛。或</a><a name="0979c29" id="0979c29">手不持捧。或所對者已離本座。此不名作餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230979b.htm'><img src='up.gif' border=0></a>
<a href='T230980a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>