<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0297c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷20)</font> 第三門第四子攝頌之餘 <font face='Arial'>T24, p0297c</h2></font><hr>
<span class='old'>
</a><a name="0297b28" id="0297b28"><p>內攝頌曰</a><a name="0297b29" id="0297b29"><p class='lg'>　　四大王初誕　　　光明普皆照</span><br><a name="0297c01" id="0297c01">　　父母因斯事　　　各為立其名　</p></a><a name="0297c02" id="0297c02"><p>爾時菩薩在睹史天宮。王舍城中有王名曰</a><a name="0297c03" id="0297c03">大蓮花。以法化世人民熾盛。安隱豐樂無諸</a><a name="0297c04" id="0297c04">盜賊。室羅伐城王名梵授。唱誓尼城王名</a><a name="0297c05" id="0297c05">大輪。憍閃毘城王名百軍。此等四王皆是法</a><a name="0297c06" id="0297c06">王。以法化世廣說如餘。是時菩薩於天宮上。</a><a name="0297c07" id="0297c07">以五種事觀察世間。云何為五。一觀遠祖。二</a><a name="0297c08" id="0297c08">觀時節。三觀方國。四觀近族。五觀母氏。六欲</a><a name="0297c09" id="0297c09">諸天三淨母腹。摩耶夫人因寢夢見六牙白</a><a name="0297c10" id="0297c10">象來降腹中。于時大地六種震動。放大光明</a><a name="0297c11" id="0297c11">遍滿世界勝天光明。世界中間黑闇之處。日</a><a name="0297c12" id="0297c12">月不照悉皆明了。所有眾生皆得相見。菩薩</a><a name="0297c13" id="0297c13">生時如下所說。四大國王皆誕太子。見大光</a><a name="0297c14" id="0297c14">明如鎔金色。各各自言由我生男威神力故。</a><a name="0297c15" id="0297c15">能令天地光曜希奇。各為立名用符靈瑞。時</a><a name="0297c16" id="0297c16">大蓮花王告眾人曰。我子生時如日光影。乾</a><a name="0297c17" id="0297c17">坤洞照勝妙希奇。應與我子名曰影勝(梵云頻毘</a><a name="0297c18" id="0297c18">娑羅)其梵授王告眾人曰。我子生時。光明殊勝。</a><a name="0297c19" id="0297c19">普照世間。應與我子名曰勝光。其大輪王告</a><a name="0297c20" id="0297c20">眾人曰。我子生時如大燈光遍皆明照。應與</a><a name="0297c21" id="0297c21">我子名曰燈光。其百軍王告眾人曰。我子生</a><a name="0297c22" id="0297c22">時光如日出無不明了。應與我子名曰出光。</a><a name="0297c23" id="0297c23">各各自謂子之功能。然並不知由菩薩力</a><a name="0297c24" id="0297c24"><p>內攝頌曰</a><a name="0297c25" id="0297c25"><p class='lg'>　　腹中天守護　　　生已蹈蓮花</a><br><a name="0297c26" id="0297c26">　　舉手獨稱尊　　　灌洗花衣落　</p></a><a name="0297c27" id="0297c27"><p>爾時菩薩降母腹中。天帝釋主令四天子。各</a><a name="0297c28" id="0297c28">持器仗守護其母。勿令人及非人輒為損害。</a><a name="0297c29" id="0297c29">菩薩處胎不為胎中血垢所污。譬如眾寶聚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240297b.htm'><img src='up.gif' border=0></a>
<a href='T240298a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>