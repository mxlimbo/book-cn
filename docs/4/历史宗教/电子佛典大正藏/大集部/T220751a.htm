<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0751a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷27)</font> 一百七十八單提法之一 <font face='Arial'>T22, p0751a</h2></font><hr>
<span class='old'>
</a><a name="0750c28" id="0750c28">休道。一人著袈裟入外道眾中。時六群比</a><a name="0750c29" id="0750c29">丘尼。以沙門衣。施與休道者。及與彼入外</span><a name="0751a01" id="0751a01">道者。爾時諸比丘尼聞。其中有少欲知足行</a><a name="0751a02" id="0751a02">頭陀樂學戒知慚愧者。呵責六群比丘尼。</a><a name="0751a03" id="0751a03">汝云何持沙門衣。施與休道者及與彼入外</a><a name="0751a04" id="0751a04">道者。諸比丘尼往白諸比丘。諸比丘往白</a><a name="0751a05" id="0751a05">佛。佛以此因緣集比丘僧。呵責六群比丘</a><a name="0751a06" id="0751a06">尼言。汝所為非。非威儀非沙門法非淨</a><a name="0751a07" id="0751a07">行。非隨順行。所不應為。云何汝等。以沙</a><a name="0751a08" id="0751a08">門衣與彼休道及入外道者。爾時世尊以無</a><a name="0751a09" id="0751a09">數方便。呵責六群比丘尼已告諸比丘。此</a><a name="0751a10" id="0751a10">諸比丘尼。多種有漏處最初犯戒。自今已去</a><a name="0751a11" id="0751a11">與比丘尼結戒。集十句義乃至正法久住。</a><a name="0751a12" id="0751a12">欲說戒者當如是說。若比丘尼持沙門衣。</a><a name="0751a13" id="0751a13">施與外道白衣者波逸提。比丘尼義如上。</a><a name="0751a14" id="0751a14">白衣者在家人。外道者在佛法外出家人。沙</a><a name="0751a15" id="0751a15">門衣者染曬衣。彼比丘尼以沙門衣施與</a><a name="0751a16" id="0751a16">彼受者波逸提。此與彼不受突吉羅。方便欲</a><a name="0751a17" id="0751a17">與而不與。期要當與而不與。一切突吉羅。</a><a name="0751a18" id="0751a18">比丘突吉羅。式叉摩那沙彌沙彌尼突吉羅。</a><a name="0751a19" id="0751a19">是謂為犯。不犯者。若與父母。若與塔作人。</a><a name="0751a20" id="0751a20">與講堂屋舍作人計挍食直與。或為強力者</a><a name="0751a21" id="0751a21">所奪無犯。無犯者。最初未制戒。癡狂心亂</a><a name="0751a22" id="0751a22">痛惱所纏(七)</a><a name="0751a23" id="0751a23"><p>爾時婆伽婆。在舍衛國祇樹給孤獨園。時</a><a name="0751a24" id="0751a24">比丘尼眾得如法施衣欲分。時偷羅難陀多</a><a name="0751a25" id="0751a25">諸弟子分散行不在。時偷羅難陀作是意。</a><a name="0751a26" id="0751a26">遮眾僧如法分衣。恐弟子不得。諸比丘尼</a><a name="0751a27" id="0751a27">知如是意。諸比丘尼聞。其中有少欲知足</a><a name="0751a28" id="0751a28">行頭陀樂學戒知慚愧者。嫌責偷羅難</a><a name="0751a29" id="0751a29">陀。云何作是意。遮眾僧如法分衣。恐弟子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220750c.htm'><img src='up.gif' border=0></a>
<a href='T220751b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>