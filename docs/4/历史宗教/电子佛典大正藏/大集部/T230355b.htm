<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0355b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷48)</font> <font face='Arial'>T23, p0355b</h2></font><hr>
<span class='old'>
</a><a name="0355a28" id="0355a28">識舉物人。莊嚴男女。盤桉上著華香瓔珞。</a><a name="0355a29" id="0355a29">遣至居士家。居士見已作是念。此物在前</span><a name="0355b01" id="0355b01">行者善。是事白佛。佛言。聽汝盤桉上著華</a><a name="0355b02" id="0355b02">香瓔珞在前行。佛聽我作香爐在前行者</a><a name="0355b03" id="0355b03">善。佛言。聽汝香爐在前行。有諸外道。生嫉</a><a name="0355b04" id="0355b04">妒心。見已呵責言。如送死人。是居士作是</a><a name="0355b05" id="0355b05">念。佛聽我像前作妓樂者善。是事白佛。</a><a name="0355b06" id="0355b06">佛言。聽作妓樂</a><a name="0355b07" id="0355b07"><p>爾時給孤獨居士。信心清淨作是念。以何</a><a name="0355b08" id="0355b08">方便得集大眾供給衣食。往白佛言。願佛</a><a name="0355b09" id="0355b09">聽我集大眾食者善。佛言。聽集大眾食作</a><a name="0355b10" id="0355b10">是言。佛聽我供養塔時與大眾食者善。是</a><a name="0355b11" id="0355b11">事白佛。佛言。聽供養塔時與大眾食。佛聽</a><a name="0355b12" id="0355b12">我作般闍于瑟會者善。是事白佛。佛言。</a><a name="0355b13" id="0355b13">聽作般闍于瑟會。佛聽作六歲會者善。是</a><a name="0355b14" id="0355b14">事白佛。佛言。聽作六歲會。佛聽我正月</a><a name="0355b15" id="0355b15">十五日至二月十五日作會者善。是事白</a><a name="0355b16" id="0355b16">佛。佛言。聽作。佛聽我寺中作會者善。是事</a><a name="0355b17" id="0355b17">白佛。佛言。聽汝寺中作會。時諸比丘。不次</a><a name="0355b18" id="0355b18">第入。不次第坐。不次第食。不次第起。不次</a><a name="0355b19" id="0355b19">第去。有前入者。有行食時入者。有食時入</a><a name="0355b20" id="0355b20">者。有食竟入者。佛言。應唱時至。唱時至聲</a><a name="0355b21" id="0355b21">不遠聞。是事白佛。佛言。應打犍椎。打犍椎</a><a name="0355b22" id="0355b22">已亦不遠聞。是事白佛。佛言。應打鼓。打時</a><a name="0355b23" id="0355b23">在地打鼓。亦不遠聞。是事白佛。佛言。在</a><a name="0355b24" id="0355b24">垛上打。垛上打時亦不遠聞。佛言。應在</a><a name="0355b25" id="0355b25">高處打使遠處得聞見。時大眾集。多人來</a><a name="0355b26" id="0355b26">看。與供養塔物。與四方僧物。與食物。與應</a><a name="0355b27" id="0355b27">分物。諸比丘不知何者是塔物。何者四方</a><a name="0355b28" id="0355b28">僧物。何者食物。何者應分物。是事白佛。佛</a><a name="0355b29" id="0355b29">言。與物時使一比丘在彼立看知分別。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230355a.htm'><img src='up.gif' border=0></a>
<a href='T230355c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>