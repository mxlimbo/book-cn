<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0859c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷2)</font> 序 <font face='Arial'>T24, p0859c</h2></font><hr>
<span class='old'>
</a><a name="0859b28" id="0859b28">作。復化作小兒金銀瓔珞其身。在太子膝上</a><a name="0859b29" id="0859b29">坐。太子抱弄唾哺鳴口。亦復知是調達變化。</span><a name="0859c01" id="0859c01">時阿闍世太子便起嫉妒恚意。調達神足乃</a><a name="0859c02" id="0859c02">欲勝佛。便興供養衣服飲食床臥病瘦醫藥。</a><a name="0859c03" id="0859c03">日送五百釜飯。至調達所。嚴五百乘車。將從</a><a name="0859c04" id="0859c04">自至調達所。亦有五百比丘。在調達所坐食。</a><a name="0859c05" id="0859c05">時諸大比丘眾。到時著衣持缽入羅閱城分</a><a name="0859c06" id="0859c06">衛。時諸比丘聞阿闍世太子供養調達無能</a><a name="0859c07" id="0859c07">過者。乃至嚴五百乘車。至調達所。調達所將</a><a name="0859c08" id="0859c08">從五百比丘坐食。諸比丘聞已。往詣佛所。具</a><a name="0859c09" id="0859c09">白此事。世尊告曰。汝等莫詣調達所受供養。</a><a name="0859c10" id="0859c10">莫興起羨意。何以故。如飲毒藥豈有不死者</a><a name="0859c11" id="0859c11">耶。既自飲毒復飲他人。譬如比丘建陀利樹</a><a name="0859c12" id="0859c12">果生枝折。竹葦子生則死。如騾懷軀二命俱</a><a name="0859c13" id="0859c13">死。如是比丘。調達供養既自飲毒。復飲他人。</a><a name="0859c14" id="0859c14">譬如比丘。大力之人執杖打惡狗或破頭鼻。</a><a name="0859c15" id="0859c15">狗遂惡不。比丘答言。唯然世尊。如是調達所</a><a name="0859c16" id="0859c16">得供養。意遂熾盛。念此愚人長夜受太山罪。</a><a name="0859c17" id="0859c17">時調達便興此念。我今供養勝於如來。如來</a><a name="0859c18" id="0859c18">何以禁固眾僧。不使來受供養。調達興念適</a><a name="0859c19" id="0859c19">竟便失神足。當於爾時。尊者目揵連在羅閱</a><a name="0859c20" id="0859c20">城迦陵伽峪。時目揵連同學比丘名陜浮陀。</a><a name="0859c21" id="0859c21">拘利長者子。修四等心生梵天上。陜浮陀梵</a><a name="0859c22" id="0859c22">即以天眼見調達失神足。時陜浮陀梵如人</a><a name="0859c23" id="0859c23">屈申臂頃。從梵上至目揵連所迦陵伽峪</a><a name="0859c24" id="0859c24">前。白尊者目揵連。尊者知不。調達已失神</a><a name="0859c25" id="0859c25">足。目揵連可往白世尊。調達以失神足。目揵</a><a name="0859c26" id="0859c26">連便興此意。坐入三昧觀調達心。時目揵連</a><a name="0859c27" id="0859c27">便入三昧。知調達已失神足。時目揵連默然</a><a name="0859c28" id="0859c28">可天所白。天便還天上。時目揵連見天去不</a><a name="0859c29" id="0859c29">久。即坐三昧至竹園所。去佛不遠。從三昧起。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240859b.htm'><img src='up.gif' border=0></a>
<a href='T240860a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>