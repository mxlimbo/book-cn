<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0105b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0105b</h2></font><hr>
<span class='old'>
</a><a name="0105a28" id="0105a28">婆羅水邊敷草坐宿。時彼長者子五欲自娛</a><a name="0105a29" id="0105a29">已便得暫眠。一切伎直悉皆眠臥。長者子須</span><a name="0105b01" id="0105b01">臾便覺。視己屋舍猶若丘塚。觀諸伎直皆如</a><a name="0105b02" id="0105b02">木人。更相荷枕鼻涕目淚口中流涎。琴瑟箏</a><a name="0105b03" id="0105b03">笛樂器縱橫。甚大驚怖生厭離心。走向父所</a><a name="0105b04" id="0105b04">住處。見亦如是。益生厭離。即便向閤。閤忽</a><a name="0105b05" id="0105b05">自開。向門及大城門皆自然開。逕趣婆羅水</a><a name="0105b06" id="0105b06">邊高聲大唱。我今憂厄無所歸趣</a><a name="0105b07" id="0105b07"><p>爾時世尊伸金色臂招言。童子來此此處無</a><a name="0105b08" id="0105b08">為無有憂厄。耶舍聞佛語聲。一切憂厄豁然</a><a name="0105b09" id="0105b09">消除。即脫琉璃屐著於岸邊渡水詣佛。遙見</a><a name="0105b10" id="0105b10">世尊姿容殊特。猶若金山生歡喜心。到已頭</a><a name="0105b11" id="0105b11">面禮足卻坐一面。佛為說種種妙法示教利</a><a name="0105b12" id="0105b12">喜。次說四諦苦集滅道。即於坐上遠塵離垢</a><a name="0105b13" id="0105b13">得法眼淨。後伎直覺。共求耶舍不知所在。白</a><a name="0105b14" id="0105b14">其父母。父母四向推求絡繹而追。兼募人</a><a name="0105b15" id="0105b15">言。若知我子所在。即以其身所著寶衣與之。</a><a name="0105b16" id="0105b16">其父夜至城門。待開出城。見其屐跡尋跡追</a><a name="0105b17" id="0105b17">之。既到水邊見琉璃屐在岸上。乍喜乍悲即</a><a name="0105b18" id="0105b18">捨屐渡水。佛遙見之。恐壞子善心。化令有</a><a name="0105b19" id="0105b19">障使子見父而父不見子。父問佛言。沙門見</a><a name="0105b20" id="0105b20">我子不。佛言且坐。若在此者何憂不見。聞此</a><a name="0105b21" id="0105b21">語已念言。沙門必不妄語。便前禮佛足卻坐</a><a name="0105b22" id="0105b22">一面。佛為說種種妙法示教利喜。所謂施論</a><a name="0105b23" id="0105b23">戒論生天之論。五欲過患出生諸漏。在家染</a><a name="0105b24" id="0105b24">累出家無著。說如是種種助菩提法。然後更</a><a name="0105b25" id="0105b25">說諸佛常所說法。所謂苦集盡道。彼即於坐</a><a name="0105b26" id="0105b26">上遠塵離垢得法眼淨見法得果。見法得果</a><a name="0105b27" id="0105b27">已。受三自歸次受五戒。是為諸優婆塞於人</a><a name="0105b28" id="0105b28">中耶舍父最初受三歸五戒。耶舍聞佛為父</a><a name="0105b29" id="0105b29">說四真諦法漏盡意解。然後令其父子兩得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220105a.htm'><img src='up.gif' border=0></a>
<a href='T220105c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>