<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0768b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷13)</font> 舍利弗品 <font face='Arial'>T24, p0768b</h2></font><hr>
<span class='old'>
</a><a name="0768a28" id="0768a28">沓婆摩羅子。與慈地比丘尼共作婬事。眾僧</a><a name="0768a29" id="0768a29">聞慈地比丘語已。即集眾僧共判此事。眾</span><a name="0768b01" id="0768b01">僧問慈地比丘。汝定何處。見沓婆摩羅子</a><a name="0768b02" id="0768b02">與慈地比丘尼共作婬事。答言。我等從耆</a><a name="0768b03" id="0768b03">闍崛山下。入聚落乞食。道中逢見沓婆摩</a><a name="0768b04" id="0768b04">羅子與慈地比丘尼共語調戲。眾僧問沓婆</a><a name="0768b05" id="0768b05">摩羅子言。此時汝在何處。沓婆答言。在竹</a><a name="0768b06" id="0768b06">林精舍。汝何所作。答眾僧言。為眾僧分布</a><a name="0768b07" id="0768b07">飲食。誰知見汝。答言。眾僧知見。問者。作白</a><a name="0768b08" id="0768b08">羯磨問眾僧。某時某時。定見沓婆為眾僧</a><a name="0768b09" id="0768b09">分布飲食不。眾僧答言。實見為僧分食。眾</a><a name="0768b10" id="0768b10">僧復問慈地比丘。汝語不相應。當是方便</a><a name="0768b11" id="0768b11">非真實也。眾僧如是三問已。慈地比丘答</a><a name="0768b12" id="0768b12">言。如是實是方便。眾僧訶責慈地比丘言。</a><a name="0768b13" id="0768b13">云何以餘分事與沓婆。問曰。云何餘分。答</a><a name="0768b14" id="0768b14">言。餘分者。沓婆是人。羊是非人。以羊當沓</a><a name="0768b15" id="0768b15">婆處。是名餘分。以母羊當慈地比丘尼。亦</a><a name="0768b16" id="0768b16">名餘分。何以故。以事相似故。是故律本中</a><a name="0768b17" id="0768b17">說。若片若似片。次第文句易可解耳。不須</a><a name="0768b18" id="0768b18">廣說。是名餘分。同種姓者。有一比丘。同剎</a><a name="0768b19" id="0768b19">利種出家。見彼剎利行婬。謗此剎利比丘</a><a name="0768b20" id="0768b20">言。汝犯波羅夷。眾僧問言。汝實見此剎利</a><a name="0768b21" id="0768b21">行婬不。答言。實見。語語僧伽婆尸沙。相名</a><a name="0768b22" id="0768b22">房舍見彼而謗此。犯不犯如前所說。無罪</a><a name="0768b23" id="0768b23">者。若實見犯。最初未制戒。顛狂心亂痛惱</a><a name="0768b24" id="0768b24">所纏不犯。第二謗句廣說竟</a><a name="0768b25" id="0768b25"><p>爾時佛住王舍城竹林精舍。此破和合僧戒</a><a name="0768b26" id="0768b26">中。於是提婆達多。往至拘迦利迦一吒</a><a name="0768b27" id="0768b27">無迦利騫陀毘耶子娑勿陀達多所。至已語</a><a name="0768b28" id="0768b28">諸長老言。我等共破和合僧及如來威德。破</a><a name="0768b29" id="0768b29">和合僧因緣。後騫陀迦中當說。善哉大德者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240768a.htm'><img src='up.gif' border=0></a>
<a href='T240768c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>