<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0123b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷17)</font> 九十波逸提之六 <font face='Arial'>T23, p0123b</h2></font><hr>
<span class='old'>
</a><a name="0123a28" id="0123a28">夷已入涅槃。我與善男子迦留陀夷。少一身</a><a name="0123a29" id="0123a29">不滿五百世共伴。今則別離。佛過夜已。晨</span><a name="0123b01" id="0123b01">朝著衣眾僧圍繞恭敬。入舍衛城到糞聚所。</a><a name="0123b02" id="0123b02">佛神力故。死屍踊出在虛空中。諸比丘取著</a><a name="0123b03" id="0123b03">床上持出城。諸比丘及弟子。以大德供具燒</a><a name="0123b04" id="0123b04">身起塔供養。波斯匿王。聞長老迦留陀夷某</a><a name="0123b05" id="0123b05">婆羅門家死。即滅七世。左右十家皆奪財物。</a><a name="0123b06" id="0123b06">捕取五百賊悉截手足著祇桓塹中。諸比丘</a><a name="0123b07" id="0123b07">入城乞食。聞是事已白佛。佛言。如是過罪及</a><a name="0123b08" id="0123b08">餘過罪。皆由非時入聚落。佛言。若迦留陀夷</a><a name="0123b09" id="0123b09">不非時入聚落者。不於是婆羅門家為人所</a><a name="0123b10" id="0123b10">殺。佛種種因緣訶責非時入聚落已。語諸比</a><a name="0123b11" id="0123b11">丘。以十利故與比丘結戒。從今是戒應如是</a><a name="0123b12" id="0123b12">說。若比丘非時入聚落波逸提。非時者。過日</a><a name="0123b13" id="0123b13">中後至地未了。是中間名為非時。聚落者。</a><a name="0123b14" id="0123b14">白衣舍。波逸提者。煮燒覆障。若不悔過能</a><a name="0123b15" id="0123b15">障礙道。是中犯者。若比丘非時入聚落波</a><a name="0123b16" id="0123b16">逸提。隨所入隨一一波逸提。爾時為病比</a><a name="0123b17" id="0123b17">丘。欲從白衣舍索羹飯飲食粥。不得去故。看</a><a name="0123b18" id="0123b18">病比丘苦惱。病者增長。諸比丘不知云何。</a><a name="0123b19" id="0123b19">是事白佛。佛以是事集比丘僧。種種因緣讚</a><a name="0123b20" id="0123b20">戒讚持戒。讚戒讚持戒已語諸比丘。從今是</a><a name="0123b21" id="0123b21">戒應如是說。若比丘非時入聚落。不白餘比</a><a name="0123b22" id="0123b22">丘波逸提。餘比丘者。謂眼所見。是中犯者。</a><a name="0123b23" id="0123b23">若比丘在阿練兒處。白餘比丘入聚落。從聚</a><a name="0123b24" id="0123b24">落還到阿練兒處。即以先白。復至聚落。波逸</a><a name="0123b25" id="0123b25">提。又比丘在阿練兒處。白餘比丘入聚落。</a><a name="0123b26" id="0123b26">從聚落入聚落僧坊。即以先白。復至聚落波</a><a name="0123b27" id="0123b27">逸提。又比丘在阿練兒處。白餘比丘入聚落。</a><a name="0123b28" id="0123b28">從聚落入所住處。即以先白。復入聚落波逸</a><a name="0123b29" id="0123b29">提。若比丘在聚落僧坊。白餘比丘入聚落。從<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230123a.htm'><img src='up.gif' border=0></a>
<a href='T230123c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>