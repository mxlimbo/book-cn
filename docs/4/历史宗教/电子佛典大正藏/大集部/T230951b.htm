<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0951b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷8)</font> 第三部三十三捨墮事 與非親苾芻浣故衣學處第四 <font face='Arial'>T23, p0951b</h2></font><hr>
<span class='old'>
</a><a name="0951a28" id="0951a28">餘亦有。如是苾芻具大神力。前起慢心即便</a><a name="0951a29" id="0951a29">除斷。時王復念。今者世尊唯人供養不見諸</span><a name="0951b01" id="0951b01">天。大目連知王念已。白言大王。我今還欲往</a><a name="0951b02" id="0951b02">世尊所。白言隨意。時淨飯王亦詣佛所。爾</a><a name="0951b03" id="0951b03">時世尊知父王念。即於屈路陀林悉皆化作</a><a name="0951b04" id="0951b04">蘇頗胝迦。王欲東門入。門人報曰。大王勿入。</a><a name="0951b05" id="0951b05">王曰何意。門人報曰。佛今純為諸天說法。王</a><a name="0951b06" id="0951b06">問門人曰。賢首。汝是何人。門人答曰。大王。</a><a name="0951b07" id="0951b07">我是東方持國天王。便往南門欲見世尊。門</a><a name="0951b08" id="0951b08">人白言。大王勿入。王問何意。門人報曰。佛今</a><a name="0951b09" id="0951b09">純為諸天說法。王問門人曰。賢首。汝是何人。</a><a name="0951b10" id="0951b10">答曰。我是南方增長天王。便往西門欲見世</a><a name="0951b11" id="0951b11">尊。門人白言。大王勿入。王問何意。門人報曰。</a><a name="0951b12" id="0951b12">佛今純為諸天說法。王問門人曰。賢首。汝是</a><a name="0951b13" id="0951b13">何人。門人答曰。我是西方廣目天王。便往北</a><a name="0951b14" id="0951b14">門欲見世尊。門人白言。大王勿入。王問何意。</a><a name="0951b15" id="0951b15">門人報曰。佛今純為諸天說法。王問門人曰。</a><a name="0951b16" id="0951b16">賢首。汝是何人。門人答曰。我是北方多聞天</a><a name="0951b17" id="0951b17">王。爾時世尊便以神力。加被淨飯王。令於門</a><a name="0951b18" id="0951b18">外見佛世尊與諸天眾說微妙法。時王見已</a><a name="0951b19" id="0951b19">便作是念。今佛世尊非唯人眾之所供養。亦</a><a name="0951b20" id="0951b20">為諸天而來親奉。令淨飯王慢心息已。便攝</a><a name="0951b21" id="0951b21">神變。時大目連引淨飯王入見世尊。既至佛</a><a name="0951b22" id="0951b22">所禮佛足已在一面坐。爾時世尊隨淨飯王</a><a name="0951b23" id="0951b23">及餘諸眾。意樂隨眠界性差別。隨機說法。令</a><a name="0951b24" id="0951b24">淨飯王以智金剛杵摧破二十身見高山得預</a><a name="0951b25" id="0951b25">流果。既證果已白佛言。世尊。我今所證非高</a><a name="0951b26" id="0951b26">祖所作。亦非父母所作。非王非天非沙門婆</a><a name="0951b27" id="0951b27">羅門。非諸宗親之所能作。我依世尊善知識</a><a name="0951b28" id="0951b28">故方獲斯事。於奈落迦傍生餓鬼三惡道中。</a><a name="0951b29" id="0951b29">拔濟令出安置人天。能盡未來生死邊際。乾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230951a.htm'><img src='up.gif' border=0></a>
<a href='T230951c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>