<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0059b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷8)</font> 明三十尼薩耆法之三 <font face='Arial'>T23, p0059b</h2></font><hr>
<span class='old'>
</a><a name="0059a28" id="0059a28"><p>佛在舍衛國。爾時有一居士。發心欲與佛</a><a name="0059a29" id="0059a29">及僧飲食復與僧衣。時世飢儉乞食難得。是</span><a name="0059b01" id="0059b01">居士財物不多。夏時已過心中憂愁作是言。</a><a name="0059b02" id="0059b02">今何痛惱苦急乃爾。我本心欲與佛及僧飲</a><a name="0059b03" id="0059b03">食復與僧衣。時世飢儉乞求難得我財物少。</a><a name="0059b04" id="0059b04">夏時已過心中憂愁。苦急不滿我願。我今當</a><a name="0059b05" id="0059b05">從僧中少多。請比丘與食與僧衣。令我福德</a><a name="0059b06" id="0059b06">不空。作是念已便入祇洹打揵槌。有比丘問</a><a name="0059b07" id="0059b07">居士。何因緣故打揵搥。居士答言。我欲從僧</a><a name="0059b08" id="0059b08">請爾所比丘到我舍食。時知會人即差爾所</a><a name="0059b09" id="0059b09">比丘去。次到六群比丘。六群比丘先時有次</a><a name="0059b10" id="0059b10">請。便持衣缽先至請家。辦飲食時教如是如</a><a name="0059b11" id="0059b11">是作。是時六群比丘晨朝持衣缽。到是居士</a><a name="0059b12" id="0059b12">舍共相問訊在一面坐。居士作禮在前坐。自</a><a name="0059b13" id="0059b13">向六群比丘軟語。我本心欲與佛及僧飲食</a><a name="0059b14" id="0059b14">復與僧衣。今世飢儉乞求難得。我財物少。夏</a><a name="0059b15" id="0059b15">時已過心中憂惱苦急作是念。我今何不從</a><a name="0059b16" id="0059b16">僧中請少多比丘。與食便與僧衣。令我不失</a><a name="0059b17" id="0059b17">福德。以是因緣故食與汝等衣當與僧。時六</a><a name="0059b18" id="0059b18">群比丘聞衣名心動。語居士言。是衣何似持</a><a name="0059b19" id="0059b19">來示我。居士言善。即出衣示之。六群比丘</a><a name="0059b20" id="0059b20">見衣倍生貪心。語居士言。汝意欲令是衣有</a><a name="0059b21" id="0059b21">用耶。欲令舉置耶。居士言。所以施者欲令用</a><a name="0059b22" id="0059b22">之。汝若欲令不用者當與僧。何以故。僧多有</a><a name="0059b23" id="0059b23">衣舉在一處朽壞虫噉。若令用者當與我等。</a><a name="0059b24" id="0059b24">我等衣少得施當用。居士言。汝等知與僧不</a><a name="0059b25" id="0059b25">用。若汝等能用者便當相與。居士與食已持</a><a name="0059b26" id="0059b26">是衣與六群比丘。六群比丘食已持是衣入</a><a name="0059b27" id="0059b27">祇洹。示諸比丘是衣何似細好不。諸比丘言。</a><a name="0059b28" id="0059b28">實好汝何從而得。六群比丘廣說是事。是中</a><a name="0059b29" id="0059b29">有比丘少欲知足。行頭陀聞是事心不喜。種<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230059a.htm'><img src='up.gif' border=0></a>
<a href='T230059c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>