<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0964c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷53)</font> 雜揵度之一 <font face='Arial'>T22, p0964c</h2></font><hr>
<span class='old'>
</a><a name="0964b28" id="0964b28">喜樂潤漬於身。遍滿盈溢無不遍處。猶如</a><a name="0964b29" id="0964b29">山頂之泉水自中出。亦不從東西南北及從</span><a name="0964c01" id="0964c01">上來。即此池中清冷水出。潤漬一池遍滿</a><a name="0964c02" id="0964c02">盈溢無有空處。比丘入第二禪亦復如是。</a><a name="0964c03" id="0964c03">心定喜樂遍滿盈溢。此是第二現身得樂。彼</a><a name="0964c04" id="0964c04">捨喜心。住護念樂。身受快樂。如聖所說護</a><a name="0964c05" id="0964c05">念快樂。入第三禪。彼於身無喜。以樂潤漬。</a><a name="0964c06" id="0964c06">遍滿盈溢。無有空處。譬如優缽羅華拘</a><a name="0964c07" id="0964c07">頭摩分陀利華。雖生出地而未出水。根</a><a name="0964c08" id="0964c08">莖華葉潤漬水中。無有空處。而不潤漬。比</a><a name="0964c09" id="0964c09">丘入第三禪亦復如是。離喜住樂。潤漬於</a><a name="0964c10" id="0964c10">身。無不遍處。此是第三禪得現身快樂所遊</a><a name="0964c11" id="0964c11">戲處。彼捨苦樂憂喜。先斷不苦不樂。護念</a><a name="0964c12" id="0964c12">清淨。入第四禪。身心清淨具滿盈溢。無不</a><a name="0964c13" id="0964c13">遍處。由若男子女人沐浴淨潔。被以新白</a><a name="0964c14" id="0964c14">淨衣。無有不覆之處。比丘入第四禪亦復</a><a name="0964c15" id="0964c15">如是。其心清淨遍滿於身。無空缺處。彼入</a><a name="0964c16" id="0964c16">第四禪。心不掉動。亦不懈怠。不與愛恚</a><a name="0964c17" id="0964c17">相應。住無動地。譬如密屋。內外泥治。堅閉</a><a name="0964c18" id="0964c18">戶嚮。無有風塵。於內然燈。無有人非人</a><a name="0964c19" id="0964c19">風鳥扇動。其燈焰直上。無有曲戾。恬定而</a><a name="0964c20" id="0964c20">然。比丘入第四禪亦復如是。無有掉動。</a><a name="0964c21" id="0964c21">心無懈怠。不與愛恚相應。已住無動地。此</a><a name="0964c22" id="0964c22">是第四禪現身得樂所遊戲處。何以故。由不</a><a name="0964c23" id="0964c23">放逸精進不懈念不錯亂樂處寂靜故。彼得</a><a name="0964c24" id="0964c24">定心清淨。無有垢穢。柔軟調伏住無動地。</a><a name="0964c25" id="0964c25">自於身中起心。能化作異身。肢節具足諸</a><a name="0964c26" id="0964c26">根無闕。時即觀之。此身色四大合成。彼身</a><a name="0964c27" id="0964c27">色化有。此四大身色異。彼化身四大色異。從</a><a name="0964c28" id="0964c28">此四大。身色中起心化作。彼身諸根肢節</a><a name="0964c29" id="0964c29">具足。譬如有人鞘中拔刀。彼作是念。此是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220964b.htm'><img src='up.gif' border=0></a>
<a href='T220965a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>