<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0510c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷2)</font> 七種得戒法 <font face='Arial'>T23, p0510c</h2></font><hr>
<span class='old'>
</a><a name="0510b28" id="0510b28">第六七日重復遊歷前諸法門。第七七日觀</a><a name="0510b29" id="0510b29">諸眾生應受化者。問曰。佛三阿僧祇劫習菩</span><a name="0510c01" id="0510c01">薩行。為成佛道度諸眾生。何故四十九日遊</a><a name="0510c02" id="0510c02">諸法門而不度耶。答曰。佛先自安身而後度</a><a name="0510c03" id="0510c03">彼。是故遊諸法門以自娛樂。令身心調適後</a><a name="0510c04" id="0510c04">度眾生。又為憍陳如五人根未熟故。又為佛</a><a name="0510c05" id="0510c05">法尊重故。詳而後說。又為滿梵天王本願故。</a><a name="0510c06" id="0510c06">梵天王本願。成佛道時要先請佛轉於法輪。</a><a name="0510c07" id="0510c07">是故待梵天王請而後說法。過七七日佛即</a><a name="0510c08" id="0510c08">生念。令梵天王知。爾時梵王。如屈伸臂頃。</a><a name="0510c09" id="0510c09">於色界沒來至佛所。請轉法輪。佛受彼請已。</a><a name="0510c10" id="0510c10">然後觀諸眾生誰應度者。譬如大龍從大海</a><a name="0510c11" id="0510c11">出令密雲彌布欲注大雨。觀閻浮提何處國</a><a name="0510c12" id="0510c12">土應可雨者。佛亦如是。從無量大法海出。</a><a name="0510c13" id="0510c13">布慈悲雲無所不遍。欲雨法雨。觀諸眾生</a><a name="0510c14" id="0510c14">誰可度者。先念阿蘭迦蘭待接有禮。及鬱</a><a name="0510c15" id="0510c15">頭藍弗等異道諸師。諸人已先命終。佛即</a><a name="0510c16" id="0510c16">言曰。彼為長衰。甘露當開。汝何不聞。生死往</a><a name="0510c17" id="0510c17">來何緣得息。問曰。若彼諸人必應入道。不</a><a name="0510c18" id="0510c18">應命終而得聞法。若不應聞不入道者。佛何</a><a name="0510c19" id="0510c19">故生念欲度彼人。答曰。佛欲令眾生不忘恩</a><a name="0510c20" id="0510c20">德。此諸人等先有小恩。佛憶欲度。而況大</a><a name="0510c21" id="0510c21">恩而可忘者。又此異道諸師。時人所宗咸謂</a><a name="0510c22" id="0510c22">得道。欲滅一切邪憶想故。明九十六種無出</a><a name="0510c23" id="0510c23">要法故。痛彼長衰生死不息。唯先五人應食</a><a name="0510c24" id="0510c24">甘露。是故詣彼鹿園欲度五人。佛與五人</a><a name="0510c25" id="0510c25">安居一時。或三人乞食。二人聽法。或二</a><a name="0510c26" id="0510c26">人乞食。三人聽法。問曰。何以故。二人三</a><a name="0510c27" id="0510c27">人各異等侶去住不同耶。答曰。三人是佛父</a><a name="0510c28" id="0510c28">親。而愛多。二人是佛母親。而見多。是故二人</a><a name="0510c29" id="0510c29">三人各為等侶。所以二人三人去住不同者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230510b.htm'><img src='up.gif' border=0></a>
<a href='T230511a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>