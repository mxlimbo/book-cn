<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0738a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷25)</font> 一百七十八單提法之一 <font face='Arial'>T22, p0738a</h2></font><hr>
<span class='old'>
</a><a name="0737c28" id="0737c28">及污臥具。諸比丘尼往白諸比丘諸比丘往</a><a name="0737c29" id="0737c29">白世尊。世尊爾時以此因緣集比丘僧。呵</span><a name="0738a01" id="0738a01">責偷羅難陀比丘尼。汝所為非。非威儀。非</a><a name="0738a02" id="0738a02">沙門法非淨行非隨順行。所不應為。云</a><a name="0738a03" id="0738a03">何汝以水作淨。以欲心內指爪深傷內</a><a name="0738a04" id="0738a04">血出污身衣及臥具。時世尊以無數方便呵</a><a name="0738a05" id="0738a05">責偷羅難陀已告諸比丘。此偷羅難陀多種</a><a name="0738a06" id="0738a06">有漏處最初犯戒。自今已去與比丘尼結戒。</a><a name="0738a07" id="0738a07">集十句義乃至正法久住。欲說戒者當如</a><a name="0738a08" id="0738a08">是說。若比丘尼以水作淨。應齊兩指各一</a><a name="0738a09" id="0738a09">節。若過者波逸提。比丘尼義如上。水作淨</a><a name="0738a10" id="0738a10">者以水洗內。彼比丘尼。以水作淨。內兩</a><a name="0738a11" id="0738a11">指各一節。過者波逸提。式叉摩那沙彌尼</a><a name="0738a12" id="0738a12">突吉羅。是謂為犯。不犯者。若齊兩指各一</a><a name="0738a13" id="0738a13">節。若減一節。或有如是病。或內有草。或內</a><a name="0738a14" id="0738a14">有蟲挽出不犯。不犯者最初未制戒。癡狂</a><a name="0738a15" id="0738a15">心亂痛惱所纏(七十二)</a><a name="0738a16" id="0738a16"><p>爾時婆伽婆。在舍衛國祇樹給孤獨園。時</a><a name="0738a17" id="0738a17">六群比丘尼。欲心熾盛顏色憔悴身體羸瘦。</a><a name="0738a18" id="0738a18">往詣波斯匿王宮內。宮內諸婦女見已問言。</a><a name="0738a19" id="0738a19">阿姨有何患苦。答言我有色患。即問言。有</a><a name="0738a20" id="0738a20">何等色患。答言。我欲心熾盛。諸婦女言。我</a><a name="0738a21" id="0738a21">在宮內。時時乃得男子。若不得男子時。或</a><a name="0738a22" id="0738a22">以胡膠作男根內著女根中。既得適意不</a><a name="0738a23" id="0738a23">名行婬。阿姨亦可作如是。既得適意不</a><a name="0738a24" id="0738a24">名行婬。時有二六群比丘尼。作如是男</a><a name="0738a25" id="0738a25">根已共行婬事。餘比丘尼見謂共男子行</a><a name="0738a26" id="0738a26">婬。見起已方知非男子。時諸比丘尼聞。其</a><a name="0738a27" id="0738a27">中有少欲知足行頭陀樂學戒知慚愧者。</a><a name="0738a28" id="0738a28">嫌責六群比丘尼言。云何汝等。以胡膠作</a><a name="0738a29" id="0738a29">男根共行婬。時諸比丘尼往白諸比丘。諸比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220737c.htm'><img src='up.gif' border=0></a>
<a href='T220738b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>