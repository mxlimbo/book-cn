<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本說一切有部毘奈耶頌 0618c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本說一切有部毘奈耶頌</font> <font face='Arial'>(卷1)</font> 創明受近圓事及苾芻等要行軌式 <font face='Arial'>T24, p0618c</h2></font><hr>
<span class='old'>
</a><br><a name="0618b28" id="0618b28">　　終時唯日夜　　　六月十六日</a><br><a name="0618b29" id="0618b29">　　十七旦長時　　　乃至九月半</span><br><a name="0618c01" id="0618c01">　　三月少一日　　　此謂五時差</a><br><a name="0618c02" id="0618c02">　　終時進近圓　　　同夏中最小</a><br><a name="0618c03" id="0618c03">　　長時旦若受　　　同夏則為尊</a><br><a name="0618c04" id="0618c04">　　受具從苾芻　　　半月請教授</a><br><a name="0618c05" id="0618c05">　　近苾芻夏坐　　　隨意二眾中</a><br><a name="0618c06" id="0618c06">　　不罵於苾芻　　　不詰其破戒</a><br><a name="0618c07" id="0618c07">　　若犯僧殘罪　　　兩眾行半月</a><br><a name="0618c08" id="0618c08">　　尼具雖百年　　　苾芻新受戒</a><br><a name="0618c09" id="0618c09">　　慇懃應致禮　　　是名八敬法</a><br><a name="0618c10" id="0618c10">　　女作男子狀　　　丈夫為女形</a><br><a name="0618c11" id="0618c11">　　俗人及黃門　　　不應作親教</a><br><a name="0618c12" id="0618c12">　　賊及形殘等　　　雖是善應遮</a><br><a name="0618c13" id="0618c13">　　授彼近圓時　　　眾僧皆獲罪</a><br><a name="0618c14" id="0618c14">　　不樂非圓具　　　及不了生年</a><br><a name="0618c15" id="0618c15">　　形貌善觀瞻　　　睹相猜其歲</a><br><a name="0618c16" id="0618c16">　　不滿二十年　　　授與圓具戒</a><br><a name="0618c17" id="0618c17">　　明智計令滿　　　應數胎閏月</a><br><a name="0618c18" id="0618c18">　　如其數胎等　　　不滿二十年</a><br><a name="0618c19" id="0618c19">　　應置求寂中　　　此非成受具</a><br><a name="0618c20" id="0618c20">　　或經一二歲　　　方憶知年減</a><br><a name="0618c21" id="0618c21">　　足前年若滿　　　斯名善近圓</a><br><a name="0618c22" id="0618c22">　　若人聞白竟　　　其耳忽然聾</a><br><a name="0618c23" id="0618c23">　　此亦名善受　　　佛許開無過</a><br><a name="0618c24" id="0618c24">　　正受近圓時　　　男形轉為女</a><br><a name="0618c25" id="0618c25">　　此名為受具　　　應置在尼中</a><br><a name="0618c26" id="0618c26">　　若鄔波馱耶　　　聞白已形變</a><br><a name="0618c27" id="0618c27">　　此不名受具　　　秉法者無愆</a><br><a name="0618c28" id="0618c28">　　受戒人在地　　　秉法者居空</a><br><a name="0618c29" id="0618c29">　　二界體既殊　　　不名為受具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240618b.htm'><img src='up.gif' border=0></a>
<a href='T240619a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>