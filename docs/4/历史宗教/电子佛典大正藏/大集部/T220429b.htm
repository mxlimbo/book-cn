<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0429b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷25)</font> 明雜誦跋渠法之一 四提舍尼初 <font face='Arial'>T22, p0429b</h2></font><hr>
<span class='old'>
</a><a name="0429a28" id="0429a28">尼邊取食。比丘尼指示食拜學家。越毘尼者。</a><a name="0429a29" id="0429a29">有十三事。阿遮與。偷蘭遮。醜偷蘭。不作。不</span><a name="0429b01" id="0429b01">語。突吉羅。惡聲。威儀。非威儀。惡威儀。惡邪</a><a name="0429b02" id="0429b02">命。惡見。心生悔毘尼。阿遮與者。如外道須</a><a name="0429b03" id="0429b03">深摩如尊者跋陀梨。如王舍城比丘尼。如是</a><a name="0429b04" id="0429b04">比向佛悔過。是名阿遮與。偷蘭遮者。盜減</a><a name="0429b05" id="0429b05">五錢動五錢物不離地。是名偷蘭遮。醜偷蘭</a><a name="0429b06" id="0429b06">者。染污心弄身生。是名醜偷蘭。不作者。和</a><a name="0429b07" id="0429b07">上阿闍梨語作是事。共法中應作。若不作</a><a name="0429b08" id="0429b08">者。越毘尼罪。若語喚婦人來取酒來。應語</a><a name="0429b09" id="0429b09">和上。阿闍梨我聞法中不得作。是名不作。</a><a name="0429b10" id="0429b10">不語者。和上阿闍梨共語聞而不報者。越</a><a name="0429b11" id="0429b11">毘尼罪。若口中有食。若能使聲不異者。應答。</a><a name="0429b12" id="0429b12">若不能者咽已然後答。若和上阿闍梨作是</a><a name="0429b13" id="0429b13">語。何以聞我語。而不應。應語和上阿闍梨。</a><a name="0429b14" id="0429b14">我口中有食。是故不得答。是名不語。突吉羅</a><a name="0429b15" id="0429b15">者。如世尊語優陀夷六群比丘。及餘比丘等</a><a name="0429b16" id="0429b16">作是事不好。是名突吉羅。惡聲者。作象聲馬</a><a name="0429b17" id="0429b17">聲牛驢駱駝。如是等一切畜生聲。長引促</a><a name="0429b18" id="0429b18">斷。促引長斷。是名惡聲。威儀者。晨起當除洗</a><a name="0429b19" id="0429b19">大小便行處。當益大小行處。甕水應當掃。塔</a><a name="0429b20" id="0429b20">院僧坊院。若取與作事。乃至紐一線不白。</a><a name="0429b21" id="0429b21">和上依止阿闍梨者。越毘尼罪。是名威儀。</a><a name="0429b22" id="0429b22">非威儀者。治髮莊眼。作好色擣衣。光生帛帶</a><a name="0429b23" id="0429b23">繫腰。熏缽光現以鏡照面。是名非威儀。惡</a><a name="0429b24" id="0429b24">威儀者。身惡威儀。口惡威儀。身口惡威儀。身</a><a name="0429b25" id="0429b25">害口害身口害。身邪命。口邪命。身口邪命。是</a><a name="0429b26" id="0429b26">名惡威儀。惡邪命者。身曲口曲心曲現親愛</a><a name="0429b27" id="0429b27">希望供養。是名惡邪命。惡見者。斷常等一切</a><a name="0429b28" id="0429b28">諸見。是名惡見。心生悔毘尼者。眾學威儀心</a><a name="0429b29" id="0429b29">念惡。不故觸女人。如是比皆名心悔。是名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220429a.htm'><img src='up.gif' border=0></a>
<a href='T220429c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>