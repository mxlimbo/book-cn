<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0027b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0027b</h2></font><hr>
<span class='old'>
</a><a name="0027a28" id="0027a28">從從城中出。問訊世尊及諸比丘。佛為說法</a><a name="0027a29" id="0027a29">示教利喜已。頂禮辭歸。遇跋難陀。跋難陀</span><a name="0027b01" id="0027b01">復為說法。臨別白言。長老明日見顧蔬食。答</a><a name="0027b02" id="0027b02">言。我不乏食。若無衣服。汝能與我身上一衣</a><a name="0027b03" id="0027b03">不。長者言當與。至家籌量。不得便相與。跋</a><a name="0027b04" id="0027b04">難陀言。我聞長者好喜布施。如何於我而獨</a><a name="0027b05" id="0027b05">疏薄。又言。我說法能離生老病死憂悲苦惱。</a><a name="0027b06" id="0027b06">為度汝等廢不營已。汝今云何惜此一衣。於</a><a name="0027b07" id="0027b07">是長者即脫與之。去至城門。守門者問。汝向</a><a name="0027b08" id="0027b08">重衣出而今輕還。為與女人為遇劫奪耶。答</a><a name="0027b09" id="0027b09">言。我不與女人亦不遇劫。為沙門釋子所強</a><a name="0027b10" id="0027b10">乞耳。守門者言。莫作是語。我聞沙門釋子少</a><a name="0027b11" id="0027b11">欲知足。若人布施尚不肯受。如何於今強乞</a><a name="0027b12" id="0027b12">人物。答之如上。有不信樂佛法者。聞便唱言。</a><a name="0027b13" id="0027b13">快正應奪。汝若更親近當復劇。是沙門釋子</a><a name="0027b14" id="0027b14">常歎布施毀不與取。而今強奪人衣物。何異</a><a name="0027b15" id="0027b15">於劫。長者還家。家中問答亦皆如上。諸長老</a><a name="0027b16" id="0027b16">比丘聞。種種呵責已。將至佛所以事白佛。佛</a><a name="0027b17" id="0027b17">以是事集比丘僧。問跋難陀。汝實爾不。答言。</a><a name="0027b18" id="0027b18">實爾世尊。佛種種呵責已。告諸比丘。以十利</a><a name="0027b19" id="0027b19">故為諸比丘結戒。從今是戒應如是說。若比</a><a name="0027b20" id="0027b20">丘從居士居士婦乞衣。尼薩耆波逸提。爾時</a><a name="0027b21" id="0027b21">諸比丘著麤弊衣。諸親里見語言。何以著此</a><a name="0027b22" id="0027b22">壞衣。不從我取。答言。佛不聽我等就居士居</a><a name="0027b23" id="0027b23">士婦乞衣。可以與僧。當從僧取。諸親里言。我</a><a name="0027b24" id="0027b24">正欲與比丘。不欲與僧令餘人得。諸比丘言。</a><a name="0027b25" id="0027b25">若佛聽我從親里居士居士婦乞衣者。亦當不</a><a name="0027b26" id="0027b26">著如此弊惡。諸親里言。唯親知可與知可取。</a><a name="0027b27" id="0027b27">願以白佛。諸比丘即以白佛。佛以是事集比</a><a name="0027b28" id="0027b28">丘僧。告諸比丘。從今是戒應如是說。若比丘</a><a name="0027b29" id="0027b29">從非親里居士居士婦乞衣。尼薩耆波逸提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220027a.htm'><img src='up.gif' border=0></a>
<a href='T220027c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>