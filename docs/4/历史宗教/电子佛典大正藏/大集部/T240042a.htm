<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0042a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷9)</font> 菴羅夫人緣餘 <font face='Arial'>T24, p0042a</h2></font><hr>
<span class='old'>
</a><a name="0041c28" id="0041c28">時有阿難陀弟子。名末田地。度彼近密。而為</a><a name="0041c29" id="0041c29">苾芻。傳我法者。此為最後。於那吒婆吒寺</span><a name="0042a01" id="0042a01">內。有窟長十八肘。廣十二肘。高七肘。由彼說</a><a name="0042a02" id="0042a02">法化。得證阿羅漢者。各一籌。長可四指。擲著</a><a name="0042a03" id="0042a03">窟中。是時近密而取滅度。彼諸門人。即便</a><a name="0042a04" id="0042a04">取籌。積集一處。而用闍毘。時諸苾芻皆生疑</a><a name="0042a05" id="0042a05">惑。問斷一切疑者。世尊有記。未來具壽近</a><a name="0042a06" id="0042a06">密</a><a name="0042a07" id="0042a07"><p>佛今授記。當憐愍多有情故。而作利益。佛</a><a name="0042a08" id="0042a08">言。非但今時作斯利益。於過去世。亦多利益。</a><a name="0042a09" id="0042a09">汝當諦聽。善思念之。佛言。乃往過去。於此烏</a><a name="0042a10" id="0042a10">盧門荼山。有三居處。一處有五百緣覺。一處</a><a name="0042a11" id="0042a11">有五百仙人。一處有五百獼猴。時此獸群頭</a><a name="0042a12" id="0042a12">主。本懷惡性。諸獼猴中。有生子者。皆被傷</a><a name="0042a13" id="0042a13">殺。諸雌獼猴。為子憂愁。共相議曰。汝等當</a><a name="0042a14" id="0042a14">聽。我此群主。常害我子。可設方便。我若懷胎</a><a name="0042a15" id="0042a15">者。不須報知。至於後時。有一懷胎。諸獼猴</a><a name="0042a16" id="0042a16">等。將至幽處。而密藏隱。共採諸果。私相供</a><a name="0042a17" id="0042a17">給。日月既滿便生一男。深藏密處。令遣乳</a><a name="0042a18" id="0042a18">哺。長養使大。既成立已。即於眾內。驅逐群</a><a name="0042a19" id="0042a19">頭。令離本眾。於山別遊。以遊行故。聞獨覺</a><a name="0042a20" id="0042a20">聲。即便往詣。親近而住。心無怖懼。即採果</a><a name="0042a21" id="0042a21">實。及諸根葉。常將供給。獨覺食餘。還飼獼</a><a name="0042a22" id="0042a22">猴。獨覺常法。飯食已訖。即伽趺坐。獼猴見</a><a name="0042a23" id="0042a23">已。便即學坐。後諸獨覺。便作是念。我下劣</a><a name="0042a24" id="0042a24">身。應得已得。所作已辦。今可將入無餘涅槃。</a><a name="0042a25" id="0042a25">作是念已。便即騰空。示作神變。或身出火焰。</a><a name="0042a26" id="0042a26">或身灑甘雨。或身出光明已。便入無餘涅槃。</a><a name="0042a27" id="0042a27">而彼獼猴。心懷憂惱。便即尋覓。至舊窟中。乃</a><a name="0042a28" id="0042a28">見遺身。是時以手舉獨覺衣。時有天神。便作</a><a name="0042a29" id="0042a29">是念。今此獼猴脫獨覺衣。恐損遺身。時彼天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240041c.htm'><img src='up.gif' border=0></a>
<a href='T240042b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>