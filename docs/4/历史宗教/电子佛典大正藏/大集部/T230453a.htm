<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0453a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷60)</font> 七百比丘集滅惡法品第二之上 <font face='Arial'>T23, p0453a</h2></font><hr>
<span class='old'>
</a><a name="0452c28" id="0452c28">多。客來道路疲極。客比丘未臥。我不應先</a><a name="0452c29" id="0452c29">臥。客比丘臥竟我乃應臥。長老梨婆多亦思</span><a name="0453a01" id="0453a01">惟。今僧中第一上座未臥。我不應先臥。上座</a><a name="0453a02" id="0453a02">臥竟爾乃我臥。是夜二人俱坐禪。後夜長老</a><a name="0453a03" id="0453a03">第一上座問長老梨婆多。汝何以不臥。答我</a><a name="0453a04" id="0453a04">如是思惟。長老是僧中第一上座未臥。我不</a><a name="0453a05" id="0453a05">應先臥。上座臥竟爾乃我臥。上座問梨婆多。</a><a name="0453a06" id="0453a06">是夜心入何等三昧。答我多行慈三昧。上座</a><a name="0453a07" id="0453a07">言。汝長老具醯。此是小三昧行。汝夜行小三</a><a name="0453a08" id="0453a08">昧行。梨婆多答。此實小三昧行。我阿羅漢一</a><a name="0453a09" id="0453a09">切漏盡。是行長夜喜念。以是故。常行是三昧</a><a name="0453a10" id="0453a10">行。問上座何以不臥。上座答。我亦思惟。汝</a><a name="0453a11" id="0453a11">道路行極未臥。我不應先臥。汝臥竟我乃應</a><a name="0453a12" id="0453a12">臥。問上座是夜入何等三昧。上座答。多行空</a><a name="0453a13" id="0453a13">三昧。梨婆多言。此是上三昧行。汝夜行上三</a><a name="0453a14" id="0453a14">昧行。上座答。此實上三昧行。我阿羅漢一切</a><a name="0453a15" id="0453a15">漏盡。是行長夜喜念。以是故。常行是三昧。是</a><a name="0453a16" id="0453a16">二善人。俱得阿羅漢道出所行法。長老三菩</a><a name="0453a17" id="0453a17">伽。是夜過已向第一上座。頭面禮足一面坐。</a><a name="0453a18" id="0453a18">上座問三菩伽。汝三菩伽。是事云何欲滅。</a><a name="0453a19" id="0453a19">答長老一切僧中上座。當知是事云何滅。汝</a><a name="0453a20" id="0453a20">三菩伽。今日食後集一切僧。三菩伽受上</a><a name="0453a21" id="0453a21">坐語竟。食時著衣持缽入毘耶離城乞食。食</a><a name="0453a22" id="0453a22">後一處集僧。是時毘耶離國少一比丘。不滿</a><a name="0453a23" id="0453a23">七百集會。為滅是非法非善非佛語惡事滅</a><a name="0453a24" id="0453a24">故。是時有長老。名級闍蘇彌羅。在婆羅梨</a><a name="0453a25" id="0453a25">弗國住。持三藏得三明。有名稱大阿羅漢。喜</a><a name="0453a26" id="0453a26">用天眼。是長老阿難弟子。以天眼遙見少一</a><a name="0453a27" id="0453a27">比丘。不滿七百。在毘耶離國集。為滅非法</a><a name="0453a28" id="0453a28">非善非佛語惡事故。即入三昧。如力士屈伸</a><a name="0453a29" id="0453a29">臂頃。於婆羅梨弗國沒。毘耶離國僧住處<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230452c.htm'><img src='up.gif' border=0></a>
<a href='T230453b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>