<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0078b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷11)</font> 明九十波夜提法之一 <font face='Arial'>T23, p0078b</h2></font><hr>
<span class='old'>
</a><a name="0078a28" id="0078a28">若無是人。應付囑是中舊比丘善好有功德</a><a name="0078a29" id="0078a29">持戒者。若無是人。是僧坊中。若有善好賢者。</span><a name="0078b01" id="0078b01">若守僧坊民。應付囑。不應付囑無慚愧破</a><a name="0078b02" id="0078b02">戒比丘。亦不應囑小沙彌。若不能得好人若</a><a name="0078b03" id="0078b03">有衣架象牙我。應持被褥枕著上便去。若無</a><a name="0078b04" id="0078b04">衣架象牙我。是中有兩床者。持被褥枕著一</a><a name="0078b05" id="0078b05">床上。以一床覆上。去壁四寸便去。不犯者。是</a><a name="0078b06" id="0078b06">房中留物去。乃至留盛富羅囊(十五事竟)</a><a name="0078b07" id="0078b07"><p>佛在舍衛國。爾時長老耶舍。與五百眷屬俱。</a><a name="0078b08" id="0078b08">來向舍衛國欲安居。時諸比丘皆作安居先</a><a name="0078b09" id="0078b09">事。謂塞壁孔罅。塞土墮孔罅。補缺壞。解治</a><a name="0078b10" id="0078b10">繩床。抖擻被枕。爾時六群比丘懈惰不作。</a><a name="0078b11" id="0078b11">遙見他作便生是念。我等上座。須彼作竟受</a><a name="0078b12" id="0078b12">臥具已。當於後入隨上座驅起。作是念已。諸</a><a name="0078b13" id="0078b13">比丘作竟受臥具已。六群比丘便隨後入。諸</a><a name="0078b14" id="0078b14">比丘問六群比丘。汝共我等來作先事不。答</a><a name="0078b15" id="0078b15">言。不作。諸比丘言。汝等共我等來不作先</a><a name="0078b16" id="0078b16">事。我等作先事竟。我不起。六群比丘言。如佛</a><a name="0078b17" id="0078b17">所說。隨上座次第受房。不說不作先事者不</a><a name="0078b18" id="0078b18">與。我是上座。云何不起。六群比丘大力勦</a><a name="0078b19" id="0078b19">健。不大謹慎。即強牽出。是比丘柔軟樂人。</a><a name="0078b20" id="0078b20">頭手傷壞缽破衣裂。是中有比丘。少欲知足</a><a name="0078b21" id="0078b21">行頭陀。聞是事已心不喜。種種因緣訶責。</a><a name="0078b22" id="0078b22">云何名比丘。比丘房中瞋恨不喜。便強牽出。</a><a name="0078b23" id="0078b23">種種因緣訶已。向佛廣說。佛以是事集比丘</a><a name="0078b24" id="0078b24">僧。知而故問六群比丘。汝等實作是事不。答</a><a name="0078b25" id="0078b25">言。實作世尊。佛以種種因緣訶責。云何名</a><a name="0078b26" id="0078b26">比丘。比丘房中瞋恨不喜。便強牽出。種種因</a><a name="0078b27" id="0078b27">緣訶已。語諸比丘。以十利故。與諸比丘結戒。</a><a name="0078b28" id="0078b28">從今是戒應如是說。若比丘。比丘房中瞋恨</a><a name="0078b29" id="0078b29">不喜。便自牽出若使人牽。出癡人遠去不應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230078a.htm'><img src='up.gif' border=0></a>
<a href='T230078c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>