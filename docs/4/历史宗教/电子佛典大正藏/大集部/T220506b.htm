<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0506b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷34)</font> 明威儀法之一 四提舍尼初 <font face='Arial'>T22, p0506b</h2></font><hr>
<span class='old'>
</a><a name="0506a28" id="0506a28">中殘水瀉和上阿闍梨缽中。當持和上阿闍</a><a name="0506a29" id="0506a29">梨缽中殘水洗己缽。乾時亦先收和上阿闍</span><a name="0506b01" id="0506b01">梨缽。盛時應先盛。和上阿闍梨缽。盛時當踞</a><a name="0506b02" id="0506b02">坐持缽囊帶串臂著膝上盛之。若著臥床上</a><a name="0506b03" id="0506b03">若坐床上。缽囊當用兩重三重作。欲懸缽時。</a><a name="0506b04" id="0506b04">當先搖捎橛堅不。然後安之。若無懸處者</a><a name="0506b05" id="0506b05">當著床上。若向中有籠蔬遮者得安。若有缽</a><a name="0506b06" id="0506b06">龕者得安。勿令相[<a href='javascript:showpic("images/012692.gif")'>打-丁+棠</a>]缽龕當作緣。不得闇中</a><a name="0506b07" id="0506b07">取缽不得不淨手取。應淨洗手。若以葉捻取。</a><a name="0506b08" id="0506b08">取缽時一手捉兩。一手捉一。不得捉四。授缽</a><a name="0506b09" id="0506b09">時不得卒放。應問言捉未。若言捉已乃放。不</a><a name="0506b10" id="0506b10">得持缽盛不淨物。亦不得用盛水剃髮洗手</a><a name="0506b11" id="0506b11">足面浴室中用及洗小便處用。護缽如護眼</a><a name="0506b12" id="0506b12">應當如是。若不如是越威儀法</a><a name="0506b13" id="0506b13"><p>佛住舍衛城。爾時六群比丘呰毀粥。若見薄</a><a name="0506b14" id="0506b14">者作是言。此非粥。此是遙浮那河。若見粥</a><a name="0506b15" id="0506b15">強者便言。此非粥。是飯折人齒。諸比丘以是</a><a name="0506b16" id="0506b16">因緣往白世尊。佛言。呼是比丘來。來已佛</a><a name="0506b17" id="0506b17">問比丘。汝實爾不。答言實爾。佛言。從今已</a><a name="0506b18" id="0506b18">後。粥應如是知。云何知。若聞打食粥揵椎</a><a name="0506b19" id="0506b19">聲時。當知此是二部漪粥。為是一部漪。為</a><a name="0506b20" id="0506b20">是師徒眷屬。知已應去。到已不得形相厚薄。</a><a name="0506b21" id="0506b21">隨得應取。不得越次取。取時不得覆頭覆肩</a><a name="0506b22" id="0506b22">著革屣。應脫革屣偏袒右肩取。若行粥人去</a><a name="0506b23" id="0506b23">駃者。下至脫革屣根。若不及脫者待還。時</a><a name="0506b24" id="0506b24">取。若倩人取。若坐者次第取。若薄者不得言</a><a name="0506b25" id="0506b25">太清如遙浮那河見月影。若強者不得言此</a><a name="0506b26" id="0506b26">是飯折人齒。隨得應取。粥法應如是。若不如</a><a name="0506b27" id="0506b27">是越威儀法</a><a name="0506b28" id="0506b28"><p>佛住王舍城迦蘭陀竹園。爾時比丘在帝釋</a><a name="0506b29" id="0506b29">石室山邊坐禪。時有比丘在前立住。坐禪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220506a.htm'><img src='up.gif' border=0></a>
<a href='T220506c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>