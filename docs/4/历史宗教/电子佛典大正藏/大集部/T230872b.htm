<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0872b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷45)</font> 九十波逸底迦法 入王宮門學處第八十二之一 <font face='Arial'>T23, p0872b</h2></font><hr>
<span class='old'>
</a><a name="0872a28" id="0872a28">心。王子聞已告魔女曰。汝以癡心迷惑於</a><a name="0872a29" id="0872a29">物。我持淨戒不習邪途。時彼魔女知王子意</span><a name="0872b01" id="0872b01">固守至誠。不遂所求隱形而去</a><a name="0872b02" id="0872b02"><p>爾時善與長者來詣佛所。禮佛足已在一面</a><a name="0872b03" id="0872b03">坐。聽佛說法。時勝光王亦來佛所欲申禮敬。</a><a name="0872b04" id="0872b04">至逝多林門。命左右曰。汝往佛所看有何人。</a><a name="0872b05" id="0872b05">使入便見善與長者佛邊聽法。廣如上說。乃</a><a name="0872b06" id="0872b06">至王出門外告左右曰。汝若見彼長者出時。</a><a name="0872b07" id="0872b07">報云大王有教。長者速去離我國中。時有諸</a><a name="0872b08" id="0872b08">天於長者處心生敬重。聞是語已各懷忿恚。</a><a name="0872b09" id="0872b09">於王身上便放毒蜂。既被蜂蜇疾入宮內。蜂</a><a name="0872b10" id="0872b10">仍不放隨入宮中。王被毒螫更無別計。即還</a><a name="0872b11" id="0872b11">佛所禮足而白。忽被蜂蜇不審何緣。唯願世</a><a name="0872b12" id="0872b12">尊救濟於我。佛言大王。由王向於善與長者。</a><a name="0872b13" id="0872b13">起瞋恚心欲驅出國。諸天忿怒放此毒蜂。王曰</a><a name="0872b14" id="0872b14">我有此過今何所為。佛言大王。宜應就彼而</a><a name="0872b15" id="0872b15">申愧謝。王曰我愧謝時禮其足耶。佛言不應</a><a name="0872b16" id="0872b16">致禮。應至彼前而執其手告言。長者我出麤</a><a name="0872b17" id="0872b17">言幸見容恕。時勝光王蒙佛教已。至長者所</a><a name="0872b18" id="0872b18">而申懺摩。長者見已共相容恕。彼諸群蜂咸</a><a name="0872b19" id="0872b19">皆四散。眾人見者各生希有。時勝光王白佛</a><a name="0872b20" id="0872b20">言。世尊我處王位。從彼庶人而求懺謝。豈非</a><a name="0872b21" id="0872b21">希有。佛言大王大自在人。於卑賤類而求懺</a><a name="0872b22" id="0872b22">謝。斯實希有。善與聞已白世尊曰。我貧無物。</a><a name="0872b23" id="0872b23">隨有常施。此豈不是希有事耶。佛言雖貧能</a><a name="0872b24" id="0872b24">施。斯亦希有。時戒勝長者及哥羅王子亦在</a><a name="0872b25" id="0872b25">佛邊。戒勝長者具以秋賊而白世尊。我為喪</a><a name="0872b26" id="0872b26">命因緣不行誣枉。此豈不是希有事耶。佛言</a><a name="0872b27" id="0872b27">雖有命難情存質直。斯亦希有。哥羅王子白</a><a name="0872b28" id="0872b28">言。世尊魔女妖妍來相惑亂我拘戒行不為</a><a name="0872b29" id="0872b29">非法。此豈不是希有事耶。佛言若人富貴能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230872a.htm'><img src='up.gif' border=0></a>
<a href='T230872c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>