<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1023a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷1)</font> <font face='Arial'>T23, p1023a</h2></font><hr>
<span class='old'>
</a><a name="1022c28" id="1022c28">裝束欲去。時諸親族既聞此事。即來問曰。鄔</a><a name="1022c29" id="1022c29">波馱耶。何故裝束。答言。我久承事國王。論</span><a name="1023a01" id="1023a01">難之時。不護於我。是故餘去。親族報言。此住</a><a name="1023a02" id="1023a02">甚好。於親族中。請住於此。彼即頌曰</a><a name="1023a03" id="1023a03"><p class='lg'>　　本國被人欺　　　外國住最勝</a><br><a name="1023a04" id="1023a04">　　不被欺之處　　　是本國親族　</p></a><a name="1023a05" id="1023a05"><p>時底沙婆羅門聞已。報言。鄔波馱耶。我是客</a><a name="1023a06" id="1023a06">人。暫住即去。其邑受用。還當相與。時摩吒</a><a name="1023a07" id="1023a07">囉。雖蒙恩惠。亦不肯住。底沙又言。且宜住</a><a name="1023a08" id="1023a08">此。分取半邑。我亦取半。報曰。善哉。摩吒囉</a><a name="1023a09" id="1023a09">即命妻曰。賢首。我久承事國王。不護於我。今</a><a name="1023a10" id="1023a10">底沙極大恩造。與我半邑。我以此女。與彼為</a><a name="1023a11" id="1023a11">妻。妻曰。待長子俱瑟恥羅。其父即命子曰。我</a><a name="1023a12" id="1023a12">久事王。於論難時。不能護我。此底沙婆羅門。</a><a name="1023a13" id="1023a13">有大恩惠。分半邑與我。今嫁舍利。與彼為妻。</a><a name="1023a14" id="1023a14">子白父言。此之底沙。是父怨讎。奪邑將去。豈</a><a name="1023a15" id="1023a15">合為親。父便報曰。汝是愚癡。無所識知。父母</a><a name="1023a16" id="1023a16">正意。子不敢違。即依禮法。嫁女與彼底沙。時</a><a name="1023a17" id="1023a17">俱瑟恥羅便作是念。我今被欺。但由少學寡</a><a name="1023a18" id="1023a18">聞。然此底沙婆羅門。為解無後世論。今時得</a><a name="1023a19" id="1023a19">勝。我亦應學。作是念已即問。諸人何處方國</a><a name="1023a20" id="1023a20">明解無後世論。有人報曰。南方最善。彼即漸</a><a name="1023a21" id="1023a21">次而行。至南天竺。遍問國內。誰明無後世論。</a><a name="1023a22" id="1023a22">有人報曰。某甲梵志。彼既聞已。即詣梵</a><a name="1023a23" id="1023a23">志處。白言。尊者。我欲事仁為師。願哀納</a><a name="1023a24" id="1023a24">受。彼師即問言。欲求何事。答曰。欲學無後</a><a name="1023a25" id="1023a25">世論。梵志報言。我不教授俗人居士。彼即</a><a name="1023a26" id="1023a26">答言。若如是者。我今出家。梵志即與出家。</a><a name="1023a27" id="1023a27">便自要期。我若不解此論者。終不剪爪。爪既</a><a name="1023a28" id="1023a28">漸長。時人皆號長爪梵志。于時舍利與底沙</a><a name="1023a29" id="1023a29">婆羅門。歡娛欲樂。時有淨天。久種善根。當受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231022c.htm'><img src='up.gif' border=0></a>
<a href='T231023b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>