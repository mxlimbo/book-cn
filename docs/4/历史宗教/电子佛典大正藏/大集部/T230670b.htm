<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0670b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷9)</font> 妄說自得上人法學處第四 <font face='Arial'>T23, p0670b</h2></font><hr>
<span class='old'>
</a><a name="0670a28" id="0670a28">諸不信者共相議曰。諸人當知。我聞沙門瞿</a><a name="0670a29" id="0670a29">答摩斷諸喜樂。彼亦愛好來觀此魚。諸敬信</span><a name="0670b01" id="0670b01">者便作是說。諸人應知。如佛世尊久除喜樂。</a><a name="0670b02" id="0670b02">豈非今日緣此魚故。為諸大眾降大慈悲。欲</a><a name="0670b03" id="0670b03">說希奇微妙之法。共說漏曰</a><a name="0670b04" id="0670b04"><p class='lg'>　　牟尼久捨喜樂心　　　無信之人生誹謗</a><br><a name="0670b05" id="0670b05">　　最勝今來於此處　　　必為時眾說微言　</p></a><a name="0670b06" id="0670b06"><p>是時大眾見世尊至悉皆驚起。由佛世尊為</a><a name="0670b07" id="0670b07">菩薩時。於師僧父母尊重之處常起恭敬故。</a><a name="0670b08" id="0670b08">爾時世尊入大眾中。在苾芻前就座而坐。便</a><a name="0670b09" id="0670b09">告五百漁人曰。賢首汝等先身曾作惡業。由</a><a name="0670b10" id="0670b10">此緣故生在卑賤漁捕人中。汝今更復手執</a><a name="0670b11" id="0670b11">刀網。為殺害業而自活命。今於此死何處受</a><a name="0670b12" id="0670b12">生。漁人請曰。我今不知欲何所作。世尊告曰。</a><a name="0670b13" id="0670b13">汝今宜可放魚鱉等水族之類。彼白佛言。如</a><a name="0670b14" id="0670b14">世尊教即便放捨。爾時世尊以神通力。令魚</a><a name="0670b15" id="0670b15">鱉等如游於水入勝慧河。唯摩竭魚獨留不</a><a name="0670b16" id="0670b16">去。憶前生事能作人語。共佛酬答。爾時世尊</a><a name="0670b17" id="0670b17">告摩竭魚曰。汝是劫比羅不。答言我是劫比</a><a name="0670b18" id="0670b18">羅。世尊復問。汝曾作身語意惡行不。答言曾</a><a name="0670b19" id="0670b19">作。汝頗知此三種惡行招惡異熟不。答言我</a><a name="0670b20" id="0670b20">知。汝知此業自身受不。答言現受。誰是汝惡</a><a name="0670b21" id="0670b21">知識。答言我母。彼生何處。答言生捺洛迦。汝</a><a name="0670b22" id="0670b22">生何趣。答言在傍生中。於此死已當生何處。</a><a name="0670b23" id="0670b23">答言我於此死生捺洛迦。時摩竭魚作是語</a><a name="0670b24" id="0670b24">已即便啼泣。爾時世尊說伽他曰</a><a name="0670b25" id="0670b25"><p class='lg'>　　汝墮傍生趣　　　我今無奈何</a><br><a name="0670b26" id="0670b26">　　處在無暇中　　　啼泣當何益</a><br><a name="0670b27" id="0670b27">　　我今悲愍汝　　　汝宜發善心</a><br><a name="0670b28" id="0670b28">　　厭離傍生身　　　當得昇天上　</p></a><a name="0670b29" id="0670b29"><p>時摩竭魚聞是語已。於世尊所深生敬信。世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230670a.htm'><img src='up.gif' border=0></a>
<a href='T230670c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>