<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0539c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷39)</font> 明一百四十一波夜提法之一 <font face='Arial'>T22, p0539c</h2></font><hr>
<span class='old'>
</a><a name="0539b28" id="0539b28">空迥無商人伴行者得越毘尼罪。是故世</a><a name="0539b29" id="0539b29">尊說</span><a name="0539c01" id="0539c01"><p>佛住舍衛城。爾時比丘尼共女人。共到園</a><a name="0539c02" id="0539c02">池處看。諸女人在水邊飲食。比丘尼往故村</a><a name="0539c03" id="0539c03">舍中看。時有諸年少從林中出擾亂比丘尼。</a><a name="0539c04" id="0539c04">比丘尼語大愛道。乃至已聞者當重聞。若比</a><a name="0539c05" id="0539c05">丘尼自境界內。觀園林故墟波夜提。比丘尼</a><a name="0539c06" id="0539c06">者如上說。境界內者自王境內。園者菴婆</a><a name="0539c07" id="0539c07">羅園。乃至阿提目多園。林者種種林樹。故墟</a><a name="0539c08" id="0539c08">者空屋宅中。觀看去者波夜提。波夜提者如</a><a name="0539c09" id="0539c09">上說。若比丘尼往園林墟宅中看去時越</a><a name="0539c10" id="0539c10">毘尼罪。到彼波夜提。若檀越婦女請共去者</a><a name="0539c11" id="0539c11">無罪。若比丘往丘墟園林觀看為樂者越</a><a name="0539c12" id="0539c12">毘尼罪。是故世尊說</a><a name="0539c13" id="0539c13"><p>佛住毘舍離。爾時須闍提比丘尼。是優陀夷</a><a name="0539c14" id="0539c14">本二。語優陀夷言。尊者。我明日當守房可來</a><a name="0539c15" id="0539c15">看。時比丘尼盡入聚落乞食。時優陀夷著衣</a><a name="0539c16" id="0539c16">持缽入比丘尼精舍。二人共在房後。各出身</a><a name="0539c17" id="0539c17">坐蹲踞相向欲心相視。時有老病比丘尼出</a><a name="0539c18" id="0539c18">欲便利。見已羞慚卻行而去。以是因緣語大</a><a name="0539c19" id="0539c19">愛道。乃至佛言。呼是比丘尼來。來已佛言。此</a><a name="0539c20" id="0539c20">是惡事。乃至已聞者當重聞。若比丘尼共一</a><a name="0539c21" id="0539c21">比丘空靜處坐波夜提。一者共一比丘更無</a><a name="0539c22" id="0539c22">人。設有人眠醉狂癡心亂苦痛嬰兒非人畜</a><a name="0539c23" id="0539c23">生。故名為一。空靜者避隈無人處。坐者共</a><a name="0539c24" id="0539c24">坐波夜提。波夜提者如上說。若比丘尼共比</a><a name="0539c25" id="0539c25">丘竟日坐一波夜提。若中間起還坐隨坐一</a><a name="0539c26" id="0539c26">一波夜提。若比丘尼獨在房中坐。卒有比丘</a><a name="0539c27" id="0539c27">來入坐者。比丘尼當速起。欲起時當先語。勿</a><a name="0539c28" id="0539c28">使比丘怪。若言何故起。當語。世尊制戒我不</a><a name="0539c29" id="0539c29">得共比丘獨坐。若減七歲男亦犯齊幾時名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220539b.htm'><img src='up.gif' border=0></a>
<a href='T220540a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>