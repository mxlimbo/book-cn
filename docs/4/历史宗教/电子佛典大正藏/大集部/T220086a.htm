<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0086a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷12)</font> 第二分之四尼律墮法 <font face='Arial'>T22, p0086a</h2></font><hr>
<span class='old'>
</a><a name="0085c28" id="0085c28">佛所說。障道法不能障道。諸比丘尼語是比</a><a name="0085c29" id="0085c29">丘尼。汝莫作是語。莫謗佛莫誣佛。佛說障道</span><a name="0086a01" id="0086a01">法實能障道。汝捨是惡邪見。如是諫堅持不</a><a name="0086a02" id="0086a02">捨。應第二第三諫。第二第三諫。捨是事善。</a><a name="0086a03" id="0086a03">不捨者波逸提。若比丘尼知是比丘尼不如</a><a name="0086a04" id="0086a04">法悔不捨惡邪見。共語共坐共宿共事波逸</a><a name="0086a05" id="0086a05">提。若沙彌尼作是語。如我解佛所說。若受五</a><a name="0086a06" id="0086a06">欲不能障道。諸比丘尼語是沙彌尼。汝莫作</a><a name="0086a07" id="0086a07">是語。莫謗佛莫誣佛。佛說五欲障道實能障</a><a name="0086a08" id="0086a08">道。汝沙彌尼捨是惡邪見。如是教堅持不捨。</a><a name="0086a09" id="0086a09">應第二第三教。第二第三教捨是事善。若不</a><a name="0086a10" id="0086a10">捨諸比丘尼應語是沙彌尼。汝出去從今莫</a><a name="0086a11" id="0086a11">言佛是我師。莫在諸比丘尼後行。如餘沙彌</a><a name="0086a12" id="0086a12">尼得共諸比丘尼二宿。汝亦無是事。癡人出</a><a name="0086a13" id="0086a13">去滅去。莫此中住。若比丘尼知如法擯沙彌</a><a name="0086a14" id="0086a14">尼。畜使共住共語波逸提。若比丘尼故令比</a><a name="0086a15" id="0086a15">丘尼生疑悔作是念。令是比丘尼乃至少時</a><a name="0086a16" id="0086a16">惱波逸提。若比丘尼僧斷事時不與欲起去</a><a name="0086a17" id="0086a17">波逸提。若比丘尼擊擽比丘尼波逸提。若比</a><a name="0086a18" id="0086a18">丘尼水中戲波逸提。若比丘尼與男子同室</a><a name="0086a19" id="0086a19">宿波逸提。(四十竟)</a><a name="0086a20" id="0086a20"><p>若比丘尼飲酒波逸提若比丘尼輕師波逸</a><a name="0086a21" id="0086a21">提。若比丘尼自掘地若使人掘言掘是波逸</a><a name="0086a22" id="0086a22">提。若比丘尼共諍已默聽作是念。諸比丘尼</a><a name="0086a23" id="0086a23">所說我當憶持波逸提。若比丘尼受四月自</a><a name="0086a24" id="0086a24">恣請。過是受除更請自送請及長請波逸提。</a><a name="0086a25" id="0086a25">若比丘尼數數犯罪。諸比丘尼如法諫。作是</a><a name="0086a26" id="0086a26">語我不學是戒。當問餘比丘尼持法持律者</a><a name="0086a27" id="0086a27">波逸提。若比丘尼說戒時。作是語我今始知</a><a name="0086a28" id="0086a28">是法半月布薩戒經中說。諸比丘尼知是比</a><a name="0086a29" id="0086a29">丘尼已再三說戒中坐。是比丘尼不以不知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220085c.htm'><img src='up.gif' border=0></a>
<a href='T220086b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>