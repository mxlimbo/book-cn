<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0798b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0798b</h2></font><hr>
<span class='old'>
</a><a name="0798a28" id="0798a28"><p>爾時釋提桓因。復以偈報摩竭國人</a><a name="0798a29" id="0798a29"><p class='lg'>　　勇猛一切解　　　愛欲及飲食</span><br><a name="0798b01" id="0798b01">　　慚愧念知足　　　我是彼弟子</a><br><a name="0798b02" id="0798b02">　　世無有與等　　　不見相似者</a><br><a name="0798b03" id="0798b03">　　如來至真佛　　　我是給使者</a><br><a name="0798b04" id="0798b04">　　滅欲及瞋恚　　　無明永已盡</a><br><a name="0798b05" id="0798b05">　　漏盡阿羅漢　　　我是給使者</a><br><a name="0798b06" id="0798b06">　　猶如度溺者　　　瞿曇是法船</a><br><a name="0798b07" id="0798b07">　　最勝度彼岸　　　我是給使者</a><br><a name="0798b08" id="0798b08">　　以度四流際　　　能說不死法</a><br><a name="0798b09" id="0798b09">　　最勝無礙法　　　我是給使者　</p></a><a name="0798b10" id="0798b10"><p>爾時摩竭國王瓶沙。復作是念。若使世尊</a><a name="0798b11" id="0798b11">將諸弟子入羅閱城。先至園中者。我當</a><a name="0798b12" id="0798b12">即以此園地施之立精舍。時羅閱城諸園</a><a name="0798b13" id="0798b13">中。迦蘭陀竹園最勝。時世尊。知摩竭王心中</a><a name="0798b14" id="0798b14">所念。即將大眾詣竹園已。王即下象。自</a><a name="0798b15" id="0798b15">疊象上褥。作四重敷地。前白佛言。願世尊</a><a name="0798b16" id="0798b16">坐。世尊即就座而坐。時瓶沙王。持金澡瓶</a><a name="0798b17" id="0798b17">水授如來令清淨。白佛言。今羅閱城諸園</a><a name="0798b18" id="0798b18">中。此竹園最勝。我今施如來。願慈愍故受。</a><a name="0798b19" id="0798b19">佛告王言。汝今持此竹園。施佛及四方僧。</a><a name="0798b20" id="0798b20">何以故。若如來有園園物房舍房舍物衣缽</a><a name="0798b21" id="0798b21">尼師檀鍼筒即是塔。諸天世人魔若魔天沙</a><a name="0798b22" id="0798b22">門婆羅門所不堪用。王言。我今以此竹園。</a><a name="0798b23" id="0798b23">施佛及四方僧。時世尊。以慈愍心受彼園</a><a name="0798b24" id="0798b24">已。即為咒願</a><a name="0798b25" id="0798b25"><p class='lg'>　　種植諸園樹　　　并作橋船梁</a><br><a name="0798b26" id="0798b26">　　園果諸浴池　　　及施人居止</a><br><a name="0798b27" id="0798b27">　　如是之人等　　　晝夜福增長</a><br><a name="0798b28" id="0798b28">　　持戒順正法　　　彼人得生天　</p></a><a name="0798b29" id="0798b29"><p>爾時瓶沙王。前禮世尊足已。更取一小床<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220798a.htm'><img src='up.gif' border=0></a>
<a href='T220798c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>