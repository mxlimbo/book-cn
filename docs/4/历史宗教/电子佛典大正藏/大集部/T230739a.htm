<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0739a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷21)</font> 三十泥薩祇波逸底迦法 自擔負羊毛學處第十六 <font face='Arial'>T23, p0739a</h2></font><hr>
<span class='old'>
</a><a name="0738c28" id="0738c28"><p>若復苾芻行路中。得羊毛欲須應取。若無人</a><a name="0738c29" id="0738c29">持得自持至三踰繕那。若過者泥薩祇波逸</span><a name="0739a01" id="0739a01">底迦。苾芻者。謂是六眾。若更有如是流類。行</a><a name="0739a02" id="0739a02">路者謂在道中。得羊毛者謂是他物。欲須者</a><a name="0739a03" id="0739a03">謂有所作。應取者謂隨意持取。至三踰繕那</a><a name="0739a04" id="0739a04">者。指其里數。謂無別人。過此持去者犯捨墮。</a><a name="0739a05" id="0739a05">捨墮之法廣如前說</a><a name="0739a06" id="0739a06"><p>此中犯相其事云何。謂七極微成一微塵。此</a><a name="0739a07" id="0739a07">七成銅塵。此七成水塵。此七成兔毛塵。此</a><a name="0739a08" id="0739a08">七成羊毛塵。此七成牛毛塵。此七成隙遊塵。</a><a name="0739a09" id="0739a09">此七成蟣。此七成虱。此七成穬麥。此七成</a><a name="0739a10" id="0739a10">一指。二十四指成一肘。三肘半成一人。四肘</a><a name="0739a11" id="0739a11">成一弓。五百弓為一拘盧舍。八拘盧舍為一</a><a name="0739a12" id="0739a12">踰繕那。若有七村。一一村間有一拘盧舍。持</a><a name="0739a13" id="0739a13">毛去時行至半路。皆得惡作罪。若至村時皆</a><a name="0739a14" id="0739a14">得捨墮罪。若從村處往曠野時。半半拘盧舍</a><a name="0739a15" id="0739a15">得惡作罪。滿滿拘盧舍得捨墮罪。若在曠野</a><a name="0739a16" id="0739a16">處臍三踰繕那無犯。過此犯捨墮。若為作帽</a><a name="0739a17" id="0739a17">及作布羅。或立幡等密而持去者無犯。又無</a><a name="0739a18" id="0739a18">犯者。謂最初犯人。或癡狂心亂痛惱所纏</a><a name="0739a19" id="0739a19"><p><b>　　<A NAME="n500"></A>使非親尼治羊毛學處第十七</b></a><a name="0739a20" id="0739a20"><p>佛在室羅伐城逝多林給孤獨園。時六眾苾</a><a name="0739a21" id="0739a21">芻共相告曰。我今宜可分所持毛。難陀問曰。</a><a name="0739a22" id="0739a22">可為幾分。其大德鄔陀夷留住於此亦與分</a><a name="0739a23" id="0739a23">不。時鄔陀夷聞斯語已便作是念。我之徒侶</a><a name="0739a24" id="0739a24">多獲利養。作何方便得彼分耶。問言。仁等</a><a name="0739a25" id="0739a25">何所籌量。其所得者各還自入。仁得仁分我</a><a name="0739a26" id="0739a26">得我分。鄔波難陀聞斯說已作如是念。世尊</a><a name="0739a27" id="0739a27">法主今住於此。諸來利養必是多得。為此鄔</a><a name="0739a28" id="0739a28">陀夷作如是語。我等昔來常是六眾。豈可今</a><a name="0739a29" id="0739a29">日為五眾耶。應為六分平等與之。難陀曰。誰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230738c.htm'><img src='up.gif' border=0></a>
<a href='T230739b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>