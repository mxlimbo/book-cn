<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0251b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷11)</font> 第二門第十子攝頌之餘難陀因緣 <font face='Arial'>T24, p0251b</h2></font><hr>
<span class='old'>
</a><a name="0251a28" id="0251a28">曰。共作要期方隨意去。以莊濕額而告之曰。</a><a name="0251a29" id="0251a29">此點未乾即宜卻至。若遲違者罰金錢五百。</span><a name="0251b01" id="0251b01">難陀曰。可爾。即至門首頂禮佛足。取如來</a><a name="0251b02" id="0251b02">缽卻入宅中。盛滿美食持至門首。世尊遂去。</a><a name="0251b03" id="0251b03">即與阿難陀。世尊現相不令取缽。如來大師</a><a name="0251b04" id="0251b04">威嚴尊重不敢喚住。復更授與阿難陀。阿難</a><a name="0251b05" id="0251b05">陀問曰。汝向誰邊取得此缽。答曰。於佛邊取。</a><a name="0251b06" id="0251b06">阿難陀曰。宜授與佛。答曰我今不敢輕觸大</a><a name="0251b07" id="0251b07">師。默然隨去。世尊至寺洗手足已就座而坐。</a><a name="0251b08" id="0251b08">難陀持缽以奉世尊。食已告曰。難陀。汝食我</a><a name="0251b09" id="0251b09">殘不。答言我食。佛即授與難陀食已。世尊告</a><a name="0251b10" id="0251b10">曰。汝能出家不。答言出家。然佛世尊昔行</a><a name="0251b11" id="0251b11">菩薩道時。於父母師長及餘尊者。所有教令</a><a name="0251b12" id="0251b12">曾無違逆。故得今時言無違者。即告阿離陀</a><a name="0251b13" id="0251b13">曰。汝與難陀剃除鬚髮。答曰如世尊教。即命</a><a name="0251b14" id="0251b14">剃髮人為其落髮。難陀見已告彼人曰。汝今</a><a name="0251b15" id="0251b15">知不。我當不久作力輪王。汝若輒爾剃我髮</a><a name="0251b16" id="0251b16">者當截汝腕。彼便大怖裹收刀具即欲辭出。</a><a name="0251b17" id="0251b17">時阿難陀便往白佛。佛便自去詣難陀處。問</a><a name="0251b18" id="0251b18">言難陀。汝不出家。答言出家。是時世尊自持</a><a name="0251b19" id="0251b19">瓶水灌其頂上。淨人即剃。便作是念。我今</a><a name="0251b20" id="0251b20">敬奉世尊。且為出家。暮當歸舍。既至日晚</a><a name="0251b21" id="0251b21">尋路而行。爾時世尊於其行路化作大坑。見</a><a name="0251b22" id="0251b22">已便念孫陀羅斯成遠矣。無緣得去。我今相</a><a name="0251b23" id="0251b23">憶或容致死。如其命在至曉方行。憶孫陀羅</a><a name="0251b24" id="0251b24">愁苦通夜。爾時世尊知彼意已。告阿難陀曰。</a><a name="0251b25" id="0251b25">汝今宜去告彼難陀令作知事人。即便往報。</a><a name="0251b26" id="0251b26">世尊令爾作知事人。問曰云何名為知事人。</a><a name="0251b27" id="0251b27">欲作何事。答曰可於寺中撿挍眾事。問曰如</a><a name="0251b28" id="0251b28">何應作。答言具壽。凡知事者若諸苾芻出乞</a><a name="0251b29" id="0251b29">食時。應可灑掃寺中田地。取新牛糞次第淨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240251a.htm'><img src='up.gif' border=0></a>
<a href='T240251c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>