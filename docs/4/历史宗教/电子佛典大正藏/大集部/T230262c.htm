<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0262c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷36)</font> <font face='Arial'>T23, p0262c</h2></font><hr>
<span class='old'>
</a><a name="0262b28" id="0262b28">奪佛命。無有是處。若佛為他因緣死者。亦無</a><a name="0262b29" id="0262b29">是處。爾時眾人。於屋上樓閣上向中立。作高</span><a name="0262c01" id="0262c01">大聲。時有不信者言。是守財象或能殺佛。有</a><a name="0262c02" id="0262c02">信者言。是守財象能殺佛者。無有是處象</a><a name="0262c03" id="0262c03">遙見佛。即便齧齒舉鼻豎尾弭耳努力走</a><a name="0262c04" id="0262c04">向佛所。諸比丘遙見象來。皆大驚怖捨佛走</a><a name="0262c05" id="0262c05">逃。唯除一阿難。象來逼佛。佛即以慈三昧力。</a><a name="0262c06" id="0262c06">象醉即醒。頭面禮佛以鼻拭佛足。佛以右手</a><a name="0262c07" id="0262c07">摩其頭。即說偈言</a><a name="0262c08" id="0262c08"><p class='lg'>　　世尊以長臂　　　柔軟相輪手</a><br><a name="0262c09" id="0262c09">　　摩抆象頭教　　　如父教其子　</p></a><a name="0262c10" id="0262c10"><p class='lg'>　　佛言大象　　　莫起惡業　　　起惡業者</a><br><a name="0262c11" id="0262c11">　　不生善處　　　伊羅轅象　　　跋陀和象</a><br><a name="0262c12" id="0262c12">　　提羅遮象　　　醯摩和象　　　有兇行象</a><br><a name="0262c13" id="0262c13">　　有牛王象　</p></a><a name="0262c14" id="0262c14"><p class='lg'>　　天象等禮佛　　　不放逸調戲</a><br><a name="0262c15" id="0262c15">　　放逸調戲者　　　不得生善處</a><br><a name="0262c16" id="0262c16">　　若汝不放逸　　　當得生天上　</p></a><a name="0262c17" id="0262c17"><p>佛說偈已。為守財象說法示教利喜。示教利</a><a name="0262c18" id="0262c18">喜已默然。時守財象。從佛聞法故。心悔淚出。</a><a name="0262c19" id="0262c19">頭面禮佛足右繞而去。爾時眾人聞佛摧伏</a><a name="0262c20" id="0262c20">惡象希有事故。無量眾集。佛見無量眾集已。</a><a name="0262c21" id="0262c21">告阿難言。汝為我敷座辦水。阿難受教。即於</a><a name="0262c22" id="0262c22">是處敷座辦水。合掌白佛言。世尊。已敷座辦</a><a name="0262c23" id="0262c23">水。佛自知時。佛即洗足。就所敷座坐已。便入</a><a name="0262c24" id="0262c24">禪定。於此處沒。出於東方虛空中。現四威儀</a><a name="0262c25" id="0262c25">行立坐臥。入火光三昧。現種種色光。青黃赤</a><a name="0262c26" id="0262c26">白紅縹紫碧。身下出火。身上出水。復從身上</a><a name="0262c27" id="0262c27">出火。身下出水。南西北方亦復如是。現如是</a><a name="0262c28" id="0262c28">種種神通力已。還坐本處時坐。眾人先懷厭</a><a name="0262c29" id="0262c29">惡怖畏心者。見佛神變及調伏醉象。即於佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230262b.htm'><img src='up.gif' border=0></a>
<a href='T230263a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>