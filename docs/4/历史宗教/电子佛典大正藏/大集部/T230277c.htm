<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0277c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷38)</font> <font face='Arial'>T23, p0277c</h2></font><hr>
<span class='old'>
</a><a name="0277b28" id="0277b28">衣時為虫所螫。佛言。施衣架安衣已入浴室</a><a name="0277b29" id="0277b29">洗。佛在舍衛國。爾時末利夫人入祇桓聽</span><a name="0277c01" id="0277c01">法。諸比丘闇中說法。末利夫人語諸比丘。何</a><a name="0277c02" id="0277c02">不然燈。答言。無燈。夫人言。我與燈。答言。佛</a><a name="0277c03" id="0277c03">未聽我等然燈。是事白佛。佛言聽</a><a name="0277c04" id="0277c04"><p>佛在舍衛國。時末利夫人施僧高座。諸比丘</a><a name="0277c05" id="0277c05">言。佛未聽我等受。是事白佛。佛言聽受。末利</a><a name="0277c06" id="0277c06">夫人心念。佛聽我畫此高座者善。佛言。除</a><a name="0277c07" id="0277c07">男女交會像。餘者聽畫</a><a name="0277c08" id="0277c08"><p>佛在舍衛城。爾時六群比丘嚼長楊枝。時諸</a><a name="0277c09" id="0277c09">居士見已呵責言。諸沙門釋子自言善好有</a><a name="0277c10" id="0277c10">德。云何嚼長楊枝。有比丘。少欲知足行頭陀。</a><a name="0277c11" id="0277c11">聞是事心不喜。是事白佛。佛以是事集比丘</a><a name="0277c12" id="0277c12">僧。知而故問六群比丘。汝實作是事不。答言。</a><a name="0277c13" id="0277c13">實作世尊。佛種種呵責六群比丘。云何名比</a><a name="0277c14" id="0277c14">丘。嚼長楊枝。佛言。從今不得嚼長楊枝。犯者</a><a name="0277c15" id="0277c15">突吉羅。時諸比丘嚼短楊枝。佛是處經行。諸</a><a name="0277c16" id="0277c16">比丘遙見佛來。恭敬故。即咽是楊枝。塞咽不</a><a name="0277c17" id="0277c17">下垂死。是事白佛。佛以是事集比丘僧。語諸</a><a name="0277c18" id="0277c18">比丘。從今聽用三種楊枝上中下。上者長十</a><a name="0277c19" id="0277c19">二指。下者長六指。此二中間名中。佛在舍衛</a><a name="0277c20" id="0277c20">國。時有比丘。度兒作共行弟子。弟子不如法。</a><a name="0277c21" id="0277c21">餘比丘言。此弟子不如法。何不驅去。答言。此</a><a name="0277c22" id="0277c22">是我子弟子。云何驅去。比丘不知云何。是</a><a name="0277c23" id="0277c23">事白佛。佛言。若兒若弟子不如法者。應驅去。</a><a name="0277c24" id="0277c24">佛在舍衛國。爾時沙彌羅[<a href='javascript:showpic("images/023523.gif")'>目*侯</a>]羅。違逆師迦留</a><a name="0277c25" id="0277c25">陀夷。時迦留陀夷驅出寺。時沙彌羅[<a href='javascript:showpic("images/023523.gif")'>目*侯</a>]羅。在</a><a name="0277c26" id="0277c26">祇桓門外啼泣。佛從外來入祇桓。時見羅</a><a name="0277c27" id="0277c27">[<a href='javascript:showpic("images/023523.gif")'>目*侯</a>]羅啼泣。佛知故問。何故啼耶。羅[<a href='javascript:showpic("images/023523.gif")'>目*侯</a>]羅向</a><a name="0277c28" id="0277c28">佛廣說是事。佛語諸比丘。從今不得驅沙彌</a><a name="0277c29" id="0277c29">出僧伽藍。應驅出房舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230277b.htm'><img src='up.gif' border=0></a>
<a href='T230278a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>