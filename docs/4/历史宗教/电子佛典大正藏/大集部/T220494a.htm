<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0494a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷33)</font> 明雜誦跋渠法之一 四提舍尼初 <font face='Arial'>T22, p0494a</h2></font><hr>
<span class='old'>
</a><a name="0493c28" id="0493c28">呼六群比丘來。來已佛問比丘。汝實爾不。答</a><a name="0493c29" id="0493c29">言實爾。佛言。此是惡事。從今日後不聽毀呰。</span><a name="0494a01" id="0494a01">毀呰者。業方面姓形貌病罪罵結使。業者。</a><a name="0494a02" id="0494a02">說自解有人說者。長老。此中有旃陀羅竹師</a><a name="0494a03" id="0494a03">皮師瓦師乃至獄卒魁膾。是名說自解者。長</a><a name="0494a04" id="0494a04">老。我非旃陀羅乃至魁膾獄卒。是名自解。</a><a name="0494a05" id="0494a05">有人者。此中或有人是旃陀羅乃至獄卒。是</a><a name="0494a06" id="0494a06">名有人。如是方面姓形貌病罪結使亦如是。</a><a name="0494a07" id="0494a07">是中毀呰越比尼罪。是名毀呰</a><a name="0494a08" id="0494a08"><p>伎樂者。佛住王舍城加蘭陀竹園。時六群比</a><a name="0494a09" id="0494a09">丘先至作樂處。視占如坐禪比丘。伎兒既</a><a name="0494a10" id="0494a10">集作眾伎樂。眾人悅樂喜笑。比丘默然。眾人</a><a name="0494a11" id="0494a11">笑已。比丘方更拍手大笑。眾人競看。伎兒不</a><a name="0494a12" id="0494a12">得雇直。嫌言。坐是比丘令我等不得財物。</a><a name="0494a13" id="0494a13">此敗壞人何道之有。諸比丘聞已以是因緣</a><a name="0494a14" id="0494a14">具白世尊。佛言。呼六群比丘來。來已佛問</a><a name="0494a15" id="0494a15">比丘汝實爾不。答言。實爾世尊。佛言。此是惡</a><a name="0494a16" id="0494a16">事。從今日後。不聽觀看伎兒。伎兒者。打鼓</a><a name="0494a17" id="0494a17">歌舞彈琵琶鐃銅。鈸如是比種種伎。樂下至</a><a name="0494a18" id="0494a18">四人聚戲不聽。看若比丘入城聚落若天象</a><a name="0494a19" id="0494a19">出若王出。翼從作種種伎樂。過行觀見無</a><a name="0494a20" id="0494a20">罪。若作方便看越比尼罪。若佛生日大會</a><a name="0494a21" id="0494a21">處。菩提大會處。轉法輪大會。五年大會。作</a><a name="0494a22" id="0494a22">種種伎樂供養佛。若檀越言。諸尊者。與我和</a><a name="0494a23" id="0494a23">合翼從世尊。爾時得與和合在坐。若坐中有</a><a name="0494a24" id="0494a24">種種伎樂生染著心者。即應起去。是名伎樂</a><a name="0494a25" id="0494a25"><p>香華者。佛住王舍城。時節會日。六群比丘</a><a name="0494a26" id="0494a26">難陀優波難陀。以香塗身。著優缽羅華鬘瞻</a><a name="0494a27" id="0494a27">蔔華鬘。有著草華鬘共行。為世人所嫌。云何</a><a name="0494a28" id="0494a28">沙門釋子。著優缽羅華瞻蔔華鬘。猶如王子</a><a name="0494a29" id="0494a29">大臣。又如作使賤人。著草華鬘。此壞敗人何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220493c.htm'><img src='up.gif' border=0></a>
<a href='T220494b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>