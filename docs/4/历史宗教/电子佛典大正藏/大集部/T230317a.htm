<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0317a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷44)</font> <font face='Arial'>T23, p0317a</h2></font><hr>
<span class='old'>
</a><a name="0316c28" id="0316c28"><p>佛在舍衛國。爾時冬寒過至熱時。達摩提那</a><a name="0316c29" id="0316c29">比丘尼。著重衣頭面流汗。眼闇而行乞食。</span><a name="0317a01" id="0317a01">有一估客。見已即往語諸鬥將言。聚落主。汝</a><a name="0317a02" id="0317a02">等得富樂者。皆由達摩提那比丘尼因緣。汝</a><a name="0317a03" id="0317a03">等不能各各與作輕衣耶。是比丘尼今熱時</a><a name="0317a04" id="0317a04">著重衣頭面流汗眼闇而行乞食。汝等若不</a><a name="0317a05" id="0317a05">能各各作輕衣與者。當共合作一衣與。估客</a><a name="0317a06" id="0317a06">令諸鬥將發憍慢心。皆言。當共作與。即喚比</a><a name="0317a07" id="0317a07">丘尼來問言。汝須何衣。隨汝意與答言。我須</a><a name="0317a08" id="0317a08">二百五十錢直衣。時諸鬥將隨意買與。是比</a><a name="0317a09" id="0317a09">丘尼著是衣行乞食。諸居士呵責言。諸比丘</a><a name="0317a10" id="0317a10">尼自言。善好有功德。著貴價輕衣行乞食。如</a><a name="0317a11" id="0317a11">王夫人大臣婦。是中有比丘尼。少欲知足行</a><a name="0317a12" id="0317a12">頭陀聞是事心不喜。種種因緣呵責言。云何</a><a name="0317a13" id="0317a13">名比丘尼。著貴價輕衣行乞食。種種因緣呵</a><a name="0317a14" id="0317a14">已向佛廣說。佛以是事集二部漪。知而故問</a><a name="0317a15" id="0317a15">是比丘尼。汝實作是事不。答言。實作世尊。佛</a><a name="0317a16" id="0317a16">以種種因緣呵責言。云何名比丘尼。著貴價</a><a name="0317a17" id="0317a17">輕衣行乞食。種種因緣呵已語諸比丘。以十</a><a name="0317a18" id="0317a18">利故。與比丘尼結戒。從今是戒應如是說。若</a><a name="0317a19" id="0317a19">比丘尼欲乞輕衣。應乃至直二錢半。過是乞</a><a name="0317a20" id="0317a20">者尼薩耆波夜提。錢者。謂大錢乃至直十六</a><a name="0317a21" id="0317a21">小錢。尼薩耆波夜提者。是衣應捨。波夜提罪</a><a name="0317a22" id="0317a22">應悔過。是中犯者。若比丘尼乞過二錢半輕</a><a name="0317a23" id="0317a23">衣。尼薩耆波夜提。隨乞隨得爾所尼薩耆波</a><a name="0317a24" id="0317a24">夜提(三十事竟)</a><a name="0317a25" id="0317a25"><p><b>　　<A NAME="n97"></A>百七十八單波夜提法(前七十一與大僧同故不出從此第七十二戒</a><a name="0317a26" id="0317a26">已下一百七戒不同比丘故別明之)</b></a><a name="0317a27" id="0317a27"><p>初食蒜戒</a><a name="0317a28" id="0317a28"><p>佛在舍衛國。爾時有守蒜園人。名阿耆達多。</a><a name="0317a29" id="0317a29">是人蒜菜茂盛。請諸比丘尼言。須蒜者來取。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230316c.htm'><img src='up.gif' border=0></a>
<a href='T230317b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>