<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0118c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷17)</font> 九十波逸提之六 <font face='Arial'>T23, p0118c</h2></font><hr>
<span class='old'>
</a><a name="0118b28" id="0118b28">等向比丘尼唱說。作是語已入室坐禪。是中</a><a name="0118b29" id="0118b29">誰能往王園比丘尼精舍。向比丘尼僧說。復</span><a name="0118c01" id="0118c01">作是念。是長老跋提比丘。有大功德名聞。</a><a name="0118c02" id="0118c02">多知多識。此人堪往王園向比丘尼僧說。作</a><a name="0118c03" id="0118c03">是念已共相謂言。當共往語長老跋提比丘。</a><a name="0118c04" id="0118c04">即時諸比丘往詣長老跋提所。頭面禮足一</a><a name="0118c05" id="0118c05">面坐已。語長老跋提言。汝知不。佛為我等</a><a name="0118c06" id="0118c06">結同戒。語我等言。汝等向比丘尼說。作是語</a><a name="0118c07" id="0118c07">已入室坐禪。我等作是念。是中誰能往王園</a><a name="0118c08" id="0118c08">比丘尼精舍向比丘尼說。我等復作是念。是</a><a name="0118c09" id="0118c09">長老跋提比丘有大功德名聞。多知多識。</a><a name="0118c10" id="0118c10">此人堪任往王園向比丘尼說。汝今往詣</a><a name="0118c11" id="0118c11">王園精舍。向比丘尼唱說者善。長老跋提</a><a name="0118c12" id="0118c12">默然受諸比丘語。爾時諸比丘知跋提默然</a><a name="0118c13" id="0118c13">受已。從坐起頭面禮足右繞而去。是長老跋</a><a name="0118c14" id="0118c14">提過是夜已。晨朝著衣持缽共一後行比丘。</a><a name="0118c15" id="0118c15">入舍衛城次第乞食。食已向王園比丘尼精</a><a name="0118c16" id="0118c16">舍。諸比丘尼遙見長老跋提故。有為敷床</a><a name="0118c17" id="0118c17">者。有為辦洗足水者。時長老跋提洗足已</a><a name="0118c18" id="0118c18">就座處坐。語諸比丘尼令集一處。語比丘尼</a><a name="0118c19" id="0118c19">言。佛為我等結同戒。我及汝等應共受持。爾</a><a name="0118c20" id="0118c20">時有長老比丘尼善比丘尼。皆言。善好受持</a><a name="0118c21" id="0118c21">是語。爾時偷蘭難陀比丘尼在眾中。語長老</a><a name="0118c22" id="0118c22">跋提言。汝愚癡不了不決定知。我等可以汝</a><a name="0118c23" id="0118c23">語故持不持耶。我等當問餘比丘持修多羅</a><a name="0118c24" id="0118c24">比尼摩多羅迦者。若應持者當持。不應持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230118b.htm'><img src='up.gif' border=0></a>
<a href='T230119a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>