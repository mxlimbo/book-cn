<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0015c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷4)</font> <font face='Arial'>T24, p0015c</h2></font><hr>
<span class='old'>
</a><a name="0015b28" id="0015b28"><p class='lg'>　　世尊唱善來　　　髮落衣缽具</a><br><a name="0015b29" id="0015b29">　　諸根咸寂定　　　隨念悉皆成　</p></span><a name="0015c01" id="0015c01"><p>爾時如來。告諸苾芻曰。此苾芻於我眾中。最</a><a name="0015c02" id="0015c02">為上首。於聲聞中。我信解中。亦為上首。所謂</a><a name="0015c03" id="0015c03">著樹皮衣苾芻是。于時世尊。與千苾芻。而</a><a name="0015c04" id="0015c04">為圍遶。作種種神變。至蘇波羅城。爾時世尊。</a><a name="0015c05" id="0015c05">便作是念。我若從門而入恐諸門人生於異</a><a name="0015c06" id="0015c06">念。我應以其神力。從空而入。作是念已。即以</a><a name="0015c07" id="0015c07">神力。從空而下。入蘇波羅城中。時彼國王。及</a><a name="0015c08" id="0015c08">具壽圓滿。木耳璫。銅耳璫。錫耳璫。并彼十七</a><a name="0015c09" id="0015c09">王子。各各與其侍從。無量百千人民。皆詣佛</a><a name="0015c10" id="0015c10">所。是時世尊。及諸大眾。前後圍繞。往栴檀鬘</a><a name="0015c11" id="0015c11">宮殿處。到已於大眾前。敷座而坐。爾時世尊。</a><a name="0015c12" id="0015c12">入於栴檀殿已。是時大眾不見如來。遂欲毀</a><a name="0015c13" id="0015c13">栴檀殿。于時世尊思念斯事。此殿被毀。令</a><a name="0015c14" id="0015c14">斯施主福德冥沒。我今應以神通之力。變為</a><a name="0015c15" id="0015c15">水精。是時此殿。內外明徹。咸見如來。如彼眾</a><a name="0015c16" id="0015c16">人意樂隨眠性行。應機說法。彼等聞已。無量</a><a name="0015c17" id="0015c17">百千有情證大殊勝。或有生解脫善根分。或</a><a name="0015c18" id="0015c18">有入智慧分。或有證預流果一來不還阿羅</a><a name="0015c19" id="0015c19">漢果者。或有發聲聞菩提心。或有發獨覺菩</a><a name="0015c20" id="0015c20">提心。或有發無上正等覺心。彼諸有情於如</a><a name="0015c21" id="0015c21">來處。一心恭敬。樂聽正法。苾芻僧伽。而為</a><a name="0015c22" id="0015c22">上首。默然而住。爾時木耳璫等兄弟三人。種</a><a name="0015c23" id="0015c23">種營辦。嚴設座已。遣使啟佛。時今將至。飯食</a><a name="0015c24" id="0015c24">已辦。唯願世尊。知時早赴。爾時於大海中。有</a><a name="0015c25" id="0015c25">二龍王。一名黑者龍王。二名憍曇摩龍王。便</a><a name="0015c26" id="0015c26">作是念。世尊今於蘇波羅城。演說妙法。我</a><a name="0015c27" id="0015c27">今速往。聞佛說法。是時龍王。各與五百眷屬</a><a name="0015c28" id="0015c28">俱。以龍威力。化現五百流河。共趣蘇波羅</a><a name="0015c29" id="0015c29">城處。于時如來便作是念。此二龍王若至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240015b.htm'><img src='up.gif' border=0></a>
<a href='T240016a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>