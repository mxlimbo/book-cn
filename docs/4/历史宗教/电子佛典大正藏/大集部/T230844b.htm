<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0844b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷39)</font> 九十波逸底迦法 著不壞色衣學處第五十八 <font face='Arial'>T23, p0844b</h2></font><hr>
<span class='old'>
</a><a name="0844a28" id="0844a28">此欲何所為。樂人告曰。我欲修入管絃緝為</a><a name="0844a29" id="0844a29">歌曲。時鄔陀夷聞已告曰。癡人。汝將我佛法</span><a name="0844b01" id="0844b01">勝事奏入絃歌。汝可即行。不能為說。時諸樂</a><a name="0844b02" id="0844b02">人默然捨去。詣尼寺中至吐羅難陀一芻</a><a name="0844b03" id="0844b03">尼處。禮而告曰。唯願聖者為我宣說。如佛往</a><a name="0844b04" id="0844b04">昔為菩薩時。在睹史天上來此下生。乃至普</a><a name="0844b05" id="0844b05">濟群迷。願為我說。吐羅難陀聞而告曰。汝樂</a><a name="0844b06" id="0844b06">聞此欲作何事。樂人答曰。我今欲取其事奏</a><a name="0844b07" id="0844b07">入管絃欲為舞曲。尼便報曰。共作要契方可</a><a name="0844b08" id="0844b08">為陳。汝若與我餅果直者。當為汝說。樂人曰。</a><a name="0844b09" id="0844b09">此是小事必當奉與。其吐羅難陀尼具足多</a><a name="0844b10" id="0844b10">聞善閑三藏。即為宣說始從生位終至菩提。</a><a name="0844b11" id="0844b11">樂人聞已咸取其事修入絃歌。樂人于時共</a><a name="0844b12" id="0844b12">相告曰。此之勝事令信敬人情發歡喜。作何</a><a name="0844b13" id="0844b13">方便令不信者亦起歡心。我當一時俱呈兩</a><a name="0844b14" id="0844b14">伎。令信不信咸唱善哉。遂即遍覓希奇還入</a><a name="0844b15" id="0844b15">僧寺。見闡陀苾芻飽食已訖復捨威儀。忽有</a><a name="0844b16" id="0844b16">施主持妙飲食來與闡陀。于時闡陀情希更</a><a name="0844b17" id="0844b17">食。洗手受已往鄔陀夷所。其鄔陀夷食尚未</a><a name="0844b18" id="0844b18">起。即對其前蹲踞而住。作如是語。大德鄔</a><a name="0844b19" id="0844b19">陀夷存念。我苾芻闡陀已足食訖。復得如是</a><a name="0844b20" id="0844b20">美好飲食。今欲更食。願與我作餘食法時鄔</a><a name="0844b21" id="0844b21">陀夷取兩三口食已。告曰去此是汝食隨意餐</a><a name="0844b22" id="0844b22">噉。時彼樂人見斯事已便作是念。此好緣由。</a><a name="0844b23" id="0844b23">我若作者能令不信之輩亦發歡心。即便往</a><a name="0844b24" id="0844b24">彼作樂之處。手振[<a href='javascript:showpic("images/048351.gif")'>兆/鼓</a>]鼓廣集諸人作眾伎樂。</a><a name="0844b25" id="0844b25">始從菩薩睹史天下迄至普濟群迷。並悉奏</a><a name="0844b26" id="0844b26">入管絃盛為舞樂。敬信之類生希有心。皆云</a><a name="0844b27" id="0844b27">奇哉。樂人善為歌唱多贈錢賄。有異常倫。于</a><a name="0844b28" id="0844b28">時樂者復更思惟。不信之人終須汲引。遂令</a><a name="0844b29" id="0844b29">一人作闡陀形。復遣一人作鄔陀夷狀。卻坐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230844a.htm'><img src='up.gif' border=0></a>
<a href='T230844c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>