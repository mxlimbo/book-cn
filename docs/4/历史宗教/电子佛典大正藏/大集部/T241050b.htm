<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1050b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷3)</font> 受戒品第十四 <font face='Arial'>T24, p1050b</h2></font><hr>
<span class='old'>
</a><a name="1050a28" id="1050a28">作。若優婆塞受持戒已。僧中賦食。若偏為</a><a name="1050a29" id="1050a29">師選擇美好過分與之。是優婆塞得失意罪。</span><a name="1050b01" id="1050b01">不起墮落不淨有作。若優婆塞受持戒已。若</a><a name="1050b02" id="1050b02">養蠶者。是優婆塞得失意罪。不起墮落不</a><a name="1050b03" id="1050b03">淨有作。若優婆塞受持戒已。行路之時遇見</a><a name="1050b04" id="1050b04">病者。不住瞻視為作方便付囑所在而捨去</a><a name="1050b05" id="1050b05">者。是優婆塞得失意罪。不起墮落不淨有作。</a><a name="1050b06" id="1050b06">善男子。若優婆塞至心能受持如是戒。是人</a><a name="1050b07" id="1050b07">名為優婆塞中分陀利花。優婆塞中微妙上</a><a name="1050b08" id="1050b08">香。優婆塞中清淨蓮花。優婆塞中真實珍寶。</a><a name="1050b09" id="1050b09">優婆塞中丈夫之人。善男子。如佛所說菩薩</a><a name="1050b10" id="1050b10">二種一者在家。二者出家。出家菩薩名為比</a><a name="1050b11" id="1050b11">丘。在家菩薩名優婆塞。出家菩薩持出家戒</a><a name="1050b12" id="1050b12">是不為難。在家菩薩持在家戒是乃為難。何</a><a name="1050b13" id="1050b13">以故。在家之人多惡因緣所纏繞故</a><a name="1050b14" id="1050b14"><p><b>　　<A NAME="n618"></A>優婆塞戒經淨戒品第十五</b></a><a name="1050b15" id="1050b15"><p>善生言世尊。有人受持如是戒已。云何當</a><a name="1050b16" id="1050b16">令是戒淨耶。佛言。善男子。有三法能淨是戒。</a><a name="1050b17" id="1050b17">一者信佛法僧。二者深信因果。三者解心。復</a><a name="1050b18" id="1050b18">有四法。一者慈心。二者悲心。三者無貪心。</a><a name="1050b19" id="1050b19">四者未有恩處先以恩加。復有五法。一者先</a><a name="1050b20" id="1050b20">於怨所以善益之。二者見怖懅者能為救護</a><a name="1050b21" id="1050b21">三者求者未索先開心與。四者凡所施處平</a><a name="1050b22" id="1050b22">等無二。五者普慈一切不依因緣。復有四法。</a><a name="1050b23" id="1050b23">一者終不自輕言我不能得菩提果。二者趣</a><a name="1050b24" id="1050b24">菩提時其心堅固。三者精進勤修一切善法。</a><a name="1050b25" id="1050b25">四者造作大事心不疲悔。復有四事。一者自</a><a name="1050b26" id="1050b26">學善法學已教人。二者自離惡法教人令離。</a><a name="1050b27" id="1050b27">三者善能分別善惡之法。四者於一切法不</a><a name="1050b28" id="1050b28">取不著。復有四法。一者知有為法無我我所。</a><a name="1050b29" id="1050b29">二者知一切業悉有果報。三者知有為法皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241050a.htm'><img src='up.gif' border=0></a>
<a href='T241050c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>