<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0293b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷40)</font> <font face='Arial'>T23, p0293b</h2></font><hr>
<span class='old'>
</a><a name="0293a28" id="0293a28"><p>佛在舍衛國。爾時諸比丘。入出他家共作知</a><a name="0293a29" id="0293a29">識。諸居士婦語比丘言。汝度我女令作優婆</span><a name="0293b01" id="0293b01">夷。比丘答言我等手不觸女人。云何得度。諸</a><a name="0293b02" id="0293b02">比丘不知云何。是事白佛。佛言。慈愍心故。應</a><a name="0293b03" id="0293b03">度令作優婆夷</a><a name="0293b04" id="0293b04"><p>佛在舍衛國。爾時諸比丘尼。出入他家共作</a><a name="0293b05" id="0293b05">知識。諸居士言。度我兒作優婆塞。比丘尼言。</a><a name="0293b06" id="0293b06">我等手不觸男兒。云何得度。是事白佛。佛言。</a><a name="0293b07" id="0293b07">慈愍心故。應度為優婆塞</a><a name="0293b08" id="0293b08"><p>佛在舍衛國。爾時諸比丘尼。入出他家共作</a><a name="0293b09" id="0293b09">知識。諸居士婦語比丘尼言。汝等與我少許</a><a name="0293b10" id="0293b10">弊壞衣。守護小兒故。比丘尼言。汝等倒語。汝</a><a name="0293b11" id="0293b11">白衣應供養我等。云何反索。諸比丘尼不知</a><a name="0293b12" id="0293b12">云何。是事白佛。佛言。慈愍心故。應與</a><a name="0293b13" id="0293b13"><p>佛在舍衛國。爾時多有諸貴釋種女。出家作</a><a name="0293b14" id="0293b14">比丘尼。露胸行乞食。諸居士呵責言。諸比丘</a><a name="0293b15" id="0293b15">尼自言。善好有德。露胸行乞。如王夫人大臣</a><a name="0293b16" id="0293b16">婦。諸比丘尼不知云何。是事白佛。佛言。從今</a><a name="0293b17" id="0293b17">聽諸比丘尼用覆脅衣覆胸行乞食</a><a name="0293b18" id="0293b18"><p>佛在舍衛國。爾時有比丘尼。獨入樂善園中。</a><a name="0293b19" id="0293b19">值賊剝脫裸形。諸比丘尼不知云何。是事白</a><a name="0293b20" id="0293b20">佛。佛言。從今不聽諸比丘尼入樂善園中。餘</a><a name="0293b21" id="0293b21">一切園中亦不得入。犯者突吉羅</a><a name="0293b22" id="0293b22"><p>佛在王舍城。助提婆達多比丘尼。男子前入</a><a name="0293b23" id="0293b23">池浴。諸居士呵責言。諸比丘尼自言。善好有</a><a name="0293b24" id="0293b24">德。在男子前浴。如婬女無異。有比丘尼。少欲</a><a name="0293b25" id="0293b25">知足行頭陀。聞是事心不喜。以是事白佛。佛</a><a name="0293b26" id="0293b26">以是事集僧。集僧已種種因緣呵責言。云何</a><a name="0293b27" id="0293b27">名比丘尼。男子前浴。從今比丘尼。不應男子</a><a name="0293b28" id="0293b28">前浴。浴者波逸提</a><a name="0293b29" id="0293b29"><p>佛在舍衛國。爾時摩訶波闍波提瞿曇彌。深<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230293a.htm'><img src='up.gif' border=0></a>
<a href='T230293c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>