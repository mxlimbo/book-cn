<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1070b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷7)</font> 業品第二十四之一 <font face='Arial'>T24, p1070b</h2></font><hr>
<span class='old'>
</a><a name="1070a28" id="1070a28">復修善是善無報。是故我說。人所蔭處乃至</a><a name="1070a29" id="1070a29">少時。慎勿毀折枝條花葉。善男子。我涅槃</span><a name="1070b01" id="1070b01">後有諸弟子當作是說。若以異想異名殺父</a><a name="1070b02" id="1070b02">母不得逆罪。即曇無德。或復說言。雖以異想</a><a name="1070b03" id="1070b03">殺於父母故得逆罪。即彌沙塞。或復有說。異</a><a name="1070b04" id="1070b04">想異名殺於父母俱得逆罪。即薩婆多。何以</a><a name="1070b05" id="1070b05">故。世間真實是可信故。父母真實想亦不轉。</a><a name="1070b06" id="1070b06">惡心殺之即得逆罪。實是父母無父母想不</a><a name="1070b07" id="1070b07">發惡心。父母雖死不得逆罪。何以故。具足四</a><a name="1070b08" id="1070b08">事乃得逆罪。一者實是父母作父母想。二者惡</a><a name="1070b09" id="1070b09">心。三者捨心。四者作眾生想。具是四事逆罪</a><a name="1070b10" id="1070b10">成就。若不具者則不成就。若為憐愍故。若為</a><a name="1070b11" id="1070b11">恭敬故。若為受法故。若為怖畏故。若為名</a><a name="1070b12" id="1070b12">稱故。授與死具雖不手殺亦得逆罪。若為</a><a name="1070b13" id="1070b13">他使令殺父母。啼哭憂愁而為之者。如是</a><a name="1070b14" id="1070b14">罪相初中後輕。欲殺父母誤中他人不得</a><a name="1070b15" id="1070b15">逆罪。欲殺他人誤中父母亦復如是。欲殺</a><a name="1070b16" id="1070b16">母時誤殺相似。殺已藏刀。復中母身不得</a><a name="1070b17" id="1070b17">逆罪。母有異見兒有異殺。但得殺罪不得</a><a name="1070b18" id="1070b18">逆罪。是五逆罪殺父則輕殺母則重。殺羅</a><a name="1070b19" id="1070b19">漢重於殺母。出佛身血重殺羅漢。破僧復重</a><a name="1070b20" id="1070b20">出佛身血。有物重意輕。有物輕意重。有物</a><a name="1070b21" id="1070b21">重意重。有物輕意輕。物重意輕。如無惡心</a><a name="1070b22" id="1070b22">殺於父母。物輕意重者。如以惡心殺於畜生。</a><a name="1070b23" id="1070b23">物重意重者。以極惡心殺所生母。物輕意輕</a><a name="1070b24" id="1070b24">者。如以輕心殺於畜生。如是惡業。有方便重</a><a name="1070b25" id="1070b25">根本成已輕。有方便根本輕成已重。有方便</a><a name="1070b26" id="1070b26">根本重成已輕。有根本輕方便成已重。物是</a><a name="1070b27" id="1070b27">一種。以心力故得輕重果。善男子。有人以食</a><a name="1070b28" id="1070b28">欲施於我。未與我間轉施餓狗。我亦稱讚如</a><a name="1070b29" id="1070b29">是人者。是大施主。若是福田若非福田。心不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241070a.htm'><img src='up.gif' border=0></a>
<a href='T241070c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>