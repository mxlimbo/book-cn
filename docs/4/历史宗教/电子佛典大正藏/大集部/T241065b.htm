<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1065b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷6)</font> 五戒品第二十二 <font face='Arial'>T24, p1065b</h2></font><hr>
<span class='old'>
</a><a name="1065a28" id="1065a28">亦不疲厭。樂如法行不求世樂。樂處寂靜出</a><a name="1065a29" id="1065a29">家修道。未得出家雖在家居。如解脫人不作</span><a name="1065b01" id="1065b01">眾惡。得三種戒戒戒定戒無漏戒。善男子。菩</a><a name="1065b02" id="1065b02">薩二種。一者在家。二者出家。出家菩薩如法</a><a name="1065b03" id="1065b03">修行是不為難。在家菩薩如法修行是乃為</a><a name="1065b04" id="1065b04">難。何以故。在家之人多惡因緣所纏繞故</a><a name="1065b05" id="1065b05"><p><b>　　<A NAME="n630"></A>優婆塞戒經尸波羅蜜品第二十三</b></a><a name="1065b06" id="1065b06"><p>善生言。世尊云何菩薩趣向菩提其心堅固。</a><a name="1065b07" id="1065b07">善男子。菩薩堅固具足四法。一者受大苦時。</a><a name="1065b08" id="1065b08">終不捨離如法之行。二者得大自在常修忍</a><a name="1065b09" id="1065b09">辱。三者身處貧窮常樂施與。四者盛壯之年</a><a name="1065b10" id="1065b10">常樂出家。若有菩薩具足四法。趣向菩提其</a><a name="1065b11" id="1065b11">心堅固。菩薩具足如是四法。復作是念是菩</a><a name="1065b12" id="1065b12">提道初根本地名之為戒。如是戒者。亦名初</a><a name="1065b13" id="1065b13">地亦名導地。亦名平地亦名等地亦名慈地</a><a name="1065b14" id="1065b14">亦名悲地。亦名佛跡。亦名一切功德根本。</a><a name="1065b15" id="1065b15">亦名福田。以是因緣。智者應當受持不毀。</a><a name="1065b16" id="1065b16">復次智者又作是念。戒有二果。一諸天樂。二</a><a name="1065b17" id="1065b17">菩提樂。智者應當求菩提樂不求天樂。若受</a><a name="1065b18" id="1065b18">戒已。所不應作而故作之。所不應思而故思</a><a name="1065b19" id="1065b19">惟。懈怠懶惰樂於睡眠。念惡覺觀邪命惡</a><a name="1065b20" id="1065b20">願。是名污戒。若受戒已。心生悔恨求人天樂。</a><a name="1065b21" id="1065b21">多諸放逸不生憐愍。是名污戒。若畏貧窮若</a><a name="1065b22" id="1065b22">為恐怖。若為失財若畏作役。若為身命若為</a><a name="1065b23" id="1065b23">利養。若為愛心而受禁戒。既受戒已心生疑</a><a name="1065b24" id="1065b24">惑。是名污戒。善男子。若人不樂久處生死深</a><a name="1065b25" id="1065b25">見過罪。觀人天樂阿鼻獄苦平等無差。憐愍</a><a name="1065b26" id="1065b26">眾生具足正念。為欲利益無量眾生使得成</a><a name="1065b27" id="1065b27">道。為具無上菩提道故。為如法行故受持是</a><a name="1065b28" id="1065b28">戒心不放逸。能觀過去未來現在身口意業。</a><a name="1065b29" id="1065b29">知輕知重凡所作事。先當繫心修不放逸。作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241065a.htm'><img src='up.gif' border=0></a>
<a href='T241065c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>