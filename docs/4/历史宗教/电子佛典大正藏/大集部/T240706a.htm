<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0706a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷5)</font> 阿育王品第三集法藏 <font face='Arial'>T24, p0706a</h2></font><hr>
<span class='old'>
</a><a name="0705c28" id="0705c28">食不得。餓死棄尸骨曠野狼藉。是名白</a><a name="0705c29" id="0705c29">骨。又言。五穀不秀實白如骨。亦名白骨。</span><a name="0706a01" id="0706a01">如籌者。禾始結秀而遭大旱。根株直豎如</a><a name="0706a02" id="0706a02">籌。是名如籌。又言不爾。飢儉時以籌市井。</a><a name="0706a03" id="0706a03">是名如籌。何以故。臨市時。強者得入羸者</a><a name="0706a04" id="0706a04">不得。於外大叫。糶米人見諸羸人。生憐愍</a><a name="0706a05" id="0706a05">發平等心。開門令入次第坐。先受取直</a><a name="0706a06" id="0706a06">然後與米。隨其多少用籌計數。諸比丘自</a><a name="0706a07" id="0706a07">念言。此間飢儉皆悉用籌計挍。時諸比丘入</a><a name="0706a08" id="0706a08">經七八聚落。或得少許或不得者。爾時估</a><a name="0706a09" id="0706a09">客從北方。驅馬五百匹。向南販貨。或得二</a><a name="0706a10" id="0706a10">三倍利。以求利故。遍歷諸國次第至毘蘭</a><a name="0706a11" id="0706a11">若國。住夏四月。問曰。販馬人何故不去而住</a><a name="0706a12" id="0706a12">四月。答曰。雨水多故。不通馬行。即於城外</a><a name="0706a13" id="0706a13">立馬廄。并自立屋舍籬障都圍。於是諸比</a><a name="0706a14" id="0706a14">丘往到估客處乞食。人得馬麥各五升。問</a><a name="0706a15" id="0706a15">曰。為信故為不信故。而以麥與諸比丘。答</a><a name="0706a16" id="0706a16">曰信。販馬人入聚落。日日見諸比丘乞食空</a><a name="0706a17" id="0706a17">缽而歸。見已估客還向諸同侶說如上事。</a><a name="0706a18" id="0706a18">各作是念。諸比丘乞食極大疲苦都無所得。</a><a name="0706a19" id="0706a19">宜共計挍。我等估客若日日供。其朝中恐</a><a name="0706a20" id="0706a20">不周立。我等當減取馬分。各五升與諸</a><a name="0706a21" id="0706a21">比丘。比丘得此馬麥便不疲倦。於我等馬</a><a name="0706a22" id="0706a22">不甚為損。作是籌量已。諸估客往到諸比</a><a name="0706a23" id="0706a23">丘所作禮而白言。諸大德。可受我等麥。日</a><a name="0706a24" id="0706a24">日人各五升及雜食隨意所作飲食。是故律</a><a name="0706a25" id="0706a25">本所說。日施比丘麥。著衣服已朝行乞食。</a><a name="0706a26" id="0706a26">問曰。何謂為朝。答曰。從旦至中是名朝。</a><a name="0706a27" id="0706a27">著衣服者。以袈裟裹身。分衛者。毘蘭若</a><a name="0706a28" id="0706a28">聚落乞食不得。遍歷聚落都無一人出應</a><a name="0706a29" id="0706a29">對者。持麥還寺者。行乞處處得麥而還。取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240705c.htm'><img src='up.gif' border=0></a>
<a href='T240706b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>