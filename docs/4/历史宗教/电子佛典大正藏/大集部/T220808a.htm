<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0808a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0808a</h2></font><hr>
<span class='old'>
</a><a name="0807c28" id="0807c28">人出家。若度者當如法治。爾時佛遊羅閱</a><a name="0807c29" id="0807c29">城迦蘭陀竹園。時有十七群童子。共為親</span><a name="0808a01" id="0808a01">厚。最大者年十七。最小者年十二。最富者</a><a name="0808a02" id="0808a02">八十百千。最貧者八十千。中有一童子。名</a><a name="0808a03" id="0808a03">優波離。父母唯有此一子。愛之未曾離目</a><a name="0808a04" id="0808a04">前。父母念言。我當教此兒學何等技術。我</a><a name="0808a05" id="0808a05">等死後。快得生活無所乏短。即自念言。</a><a name="0808a06" id="0808a06">當教先學書。我等死後。快得生活。無所</a><a name="0808a07" id="0808a07">乏短。不令身力疲苦。復作是念。教兒學</a><a name="0808a08" id="0808a08">書亦有身力疲苦耳。更教學何等技術。我</a><a name="0808a09" id="0808a09">等死後。快得生活無所乏短。身力不疲苦。</a><a name="0808a10" id="0808a10">念言。今當教此兒學算數技術。我等死後。</a><a name="0808a11" id="0808a11">快得生活。無所乏短。身力不疲苦。父母念</a><a name="0808a12" id="0808a12">言。今教兒學算數亦有身力疲苦耳。今當</a><a name="0808a13" id="0808a13">更教此兒學何等技術。我等死後。快得生</a><a name="0808a14" id="0808a14">活。無所乏短。身力不疲苦。今當教此兒</a><a name="0808a15" id="0808a15">學畫像技術。我等死後。快得生活。無所乏</a><a name="0808a16" id="0808a16">短。復念言。今教此兒學畫像技術。恐兒眼</a><a name="0808a17" id="0808a17">力疲苦。當教此兒更學何等技術。我等死</a><a name="0808a18" id="0808a18">後。快得生活。無所乏短。眼力不疲苦。即</a><a name="0808a19" id="0808a19">念言。沙門釋子善自養身。安樂無眾苦</a><a name="0808a20" id="0808a20">惱。若當教此兒於沙門釋子法中出家為</a><a name="0808a21" id="0808a21">道。我等死後。快得生活。無所乏短。身不</a><a name="0808a22" id="0808a22">疲苦。後於異時。十七群童子。語優波離童</a><a name="0808a23" id="0808a23">子言。汝可隨我等出家為道。答言。我何</a><a name="0808a24" id="0808a24">用出家為。汝自出家。十七群童子。第二第</a><a name="0808a25" id="0808a25">三語優波離言。可共出家為道。何以故。我</a><a name="0808a26" id="0808a26">等今共相娛樂。於彼亦當如是嬉戲。共相</a><a name="0808a27" id="0808a27">娛樂。時優波離童子。語諸童子言。汝等小</a><a name="0808a28" id="0808a28">待須我白父母。優波離童子。即往父母所</a><a name="0808a29" id="0808a29">白言。我今欲出家為道。願見聽許。父母報<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220807c.htm'><img src='up.gif' border=0></a>
<a href='T220808b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>