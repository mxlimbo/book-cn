<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0698a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷14)</font> 故泄精學處第一 無根謗學處第八 <font face='Arial'>T23, p0698a</h2></font><hr>
<span class='old'>
</a><a name="0697c28" id="0697c28">想而言聞等。亦無有犯。如謗清淨人時。十</a><a name="0697c29" id="0697c29">事成犯五事無犯。若謗清淨似不清淨人。亦</span><a name="0698a01" id="0698a01">復如是。若謗不清淨人。十一事成犯六事無</a><a name="0698a02" id="0698a02">犯。云何十一。謂不見不聞不疑。作如是解。作</a><a name="0698a03" id="0698a03">如是想。實無見等妄言我有見聞疑。作如是</a><a name="0698a04" id="0698a04">說時得僧伽伐尸沙。或見而忘。或聞而忘。或</a><a name="0698a05" id="0698a05">疑而忘。作如是解。作如是想。而云見聞疑不</a><a name="0698a06" id="0698a06">忘。作是說時得僧伽伐尸沙。或聞而信。或聞</a><a name="0698a07" id="0698a07">不信。而言我見。或聞而疑。或聞不疑。或但自</a><a name="0698a08" id="0698a08">疑而云我見。作是說時得僧伽伐尸沙。是謂</a><a name="0698a09" id="0698a09">十一成犯。云何六事無犯。謂彼不見不聞不</a><a name="0698a10" id="0698a10">疑。有見等解。有見聞等想。作如是說。我見聞</a><a name="0698a11" id="0698a11">疑者無犯。或見而忘。或聞而忘。或疑而忘。</a><a name="0698a12" id="0698a12">有見等解。有見等想。而言見聞等亦皆無犯。</a><a name="0698a13" id="0698a13">是謂六事無犯。若謗似清淨人。十一事成犯</a><a name="0698a14" id="0698a14">六事無犯。亦復如是。時諸苾芻悉皆有疑。為</a><a name="0698a15" id="0698a15">除疑故白佛言。世尊大德。具壽實力子曾作</a><a name="0698a16" id="0698a16">何業。由彼業故。招異熟果生富貴家。多饒</a><a name="0698a17" id="0698a17">財寶受用豐足。捨俗依佛而為出家。斷諸煩</a><a name="0698a18" id="0698a18">惱證阿羅漢。分房舍中說為第一。雖得勝果</a><a name="0698a19" id="0698a19">而被謗讟</a><a name="0698a20" id="0698a20"><p>佛告諸苾芻。汝等善聽。我當為汝說彼因緣。</a><a name="0698a21" id="0698a21">諸苾芻若自作業。必不於外地水火風四大</a><a name="0698a22" id="0698a22">之處果報成熟。但於自己蘊界處中善惡之</a><a name="0698a23" id="0698a23">業果報成熟。即說漏曰</a><a name="0698a24" id="0698a24"><p class='lg'>　　假令經百劫　　　所作業不亡</a><br><a name="0698a25" id="0698a25">　　因緣會遇時　　　果報還自受　</p></a><a name="0698a26" id="0698a26"><p>諸苾芻於過去世。一聚落中有大商主。名曰</a><a name="0698a27" id="0698a27">漁人。時彼商主齎持貨物。共諸商人將詣大</a><a name="0698a28" id="0698a28">海欲求珍寶。爾時世間無佛出世。有獨覺聖</a><a name="0698a29" id="0698a29">者。現於世間拯恤貧賤。常受麤鄙飲食臥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230697c.htm'><img src='up.gif' border=0></a>
<a href='T230698b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>