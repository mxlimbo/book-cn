<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0067c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷9)</font> 初分之五墮初 <font face='Arial'>T22, p0067c</h2></font><hr>
<span class='old'>
</a><a name="0067b28" id="0067b28">跋難陀食後還歸。問達摩言。汝及食不。答言。</a><a name="0067b29" id="0067b29">不及。復詐慰喻言。汝今雖失一食。明當令汝</span><a name="0067c01" id="0067c01">得極美者。明日所往亦復如上。如是至三。語</a><a name="0067c02" id="0067c02">達摩言。我比將汝所詣。皆是得美食處。而不</a><a name="0067c03" id="0067c03">得之。恐是汝先人所責天神所忿。或復是汝</a><a name="0067c04" id="0067c04">罪業所致。勿怨於我。汝可速歸及中至寺。達</a><a name="0067c05" id="0067c05">摩馳還復不及中。積日飢羸不能復起。跋難</a><a name="0067c06" id="0067c06">陀食後還至所住。復問汝及食不。答言。不及。</a><a name="0067c07" id="0067c07">便語言。汝欺誑師。應如是治。汝後若復作。</a><a name="0067c08" id="0067c08">當使劇是。達摩於是始覺師詐。大喚瞋言。云</a><a name="0067c09" id="0067c09">何比丘作是欺誑。使我三日絕食殆死。諸長</a><a name="0067c10" id="0067c10">老比丘問。汝何故大喚。答言。跋難陀三日惱</a><a name="0067c11" id="0067c11">我使我絕食。諸長老比丘種種呵責。以是白</a><a name="0067c12" id="0067c12">佛。佛以是事集比丘僧。問跋難陀。汝實爾不。</a><a name="0067c13" id="0067c13">答言。實爾世尊。佛種種呵責已。告諸比丘。今</a><a name="0067c14" id="0067c14">為諸比丘結戒。從今是戒應如是說。若比丘</a><a name="0067c15" id="0067c15">語比丘。共到諸家與汝多美飲食。而不與發</a><a name="0067c16" id="0067c16">遣令還波逸提。有諸比丘。將諸比丘共至諸</a><a name="0067c17" id="0067c17">家。不能得食生慚愧心。作是念。我將無犯波</a><a name="0067c18" id="0067c18">逸提耶。以是白佛。佛以是事集比丘僧。告諸</a><a name="0067c19" id="0067c19">比丘。若比丘不為惱他不得食。犯波逸提無</a><a name="0067c20" id="0067c20">有是處。從今是戒應如是說。若比丘語彼比</a><a name="0067c21" id="0067c21">丘。共到諸家與汝多美飲食。為惱故不與發</a><a name="0067c22" id="0067c22">遣令還波逸提。有諸比丘。將看病比丘到諸</a><a name="0067c23" id="0067c23">家。為病比丘請食。恐病人失中。遣令速還。既</a><a name="0067c24" id="0067c24">發遣已便生慚愧。我故當不犯波逸提耶。以</a><a name="0067c25" id="0067c25">是白佛。佛以是事集比丘僧。告諸比丘。若比</a><a name="0067c26" id="0067c26">丘不為獨食故發遣他比丘。犯波逸提無有</a><a name="0067c27" id="0067c27">是處。從今是戒應如是說。若比丘語彼比丘。</a><a name="0067c28" id="0067c28">共到諸家與汝多美飲食。既到不與作是言。</a><a name="0067c29" id="0067c29">汝去。共汝若坐若語不樂。我獨坐獨語樂。欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220067b.htm'><img src='up.gif' border=0></a>
<a href='T220068a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>