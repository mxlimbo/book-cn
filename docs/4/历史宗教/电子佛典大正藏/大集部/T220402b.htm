<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0402b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷21)</font> 明眾學法之初 四提舍尼初 <font face='Arial'>T22, p0402b</h2></font><hr>
<span class='old'>
</a><a name="0402a28" id="0402a28">佛言。從今日後應小聲坐家內。佛告諸比丘。</a><a name="0402a29" id="0402a29">依止舍衛城住者。皆悉令集。以十利故。與諸</span><a name="0402b01" id="0402b01">比丘制戒。乃至已聞者當重聞。小聲坐家內。</a><a name="0402b02" id="0402b02">應當學。不得高聲大喚坐家內。若欲喚者。</a><a name="0402b03" id="0402b03">應彈指。若前人不覺者。當語近邊人。若精舍</a><a name="0402b04" id="0402b04">中食上。若和上阿闍梨長老比丘前坐。不得</a><a name="0402b05" id="0402b05">高聲大喚。若欲語時。語比坐。如是展轉第</a><a name="0402b06" id="0402b06">二第三令彼得知。若放恣諸根。高聲大喚</a><a name="0402b07" id="0402b07">坐家內者。越學法狂癡心亂無罪。是故說小</a><a name="0402b08" id="0402b08">聲坐家內。應當學</a><a name="0402b09" id="0402b09"><p>佛住舍衛城。廣說如上。爾時六群比丘白衣</a><a name="0402b10" id="0402b10">家內坐。展轉調戲而共大笑。為世人所譏。云</a><a name="0402b11" id="0402b11">何沙門釋子如王子大臣婬劮女人。作姿</a><a name="0402b12" id="0402b12">而笑坐家內。問言。尊者。此中有何事可笑。何</a><a name="0402b13" id="0402b13">故出齗。欲賣齒耶。此壞敗人。有何道法。諸</a><a name="0402b14" id="0402b14">比丘以是因緣。往白世尊。佛言。呼六群比丘</a><a name="0402b15" id="0402b15">來。佛問比丘。汝實爾不。答言。實爾。佛言。汝</a><a name="0402b16" id="0402b16">出家人。云何賢聖毘尼中出齗大笑。從今日</a><a name="0402b17" id="0402b17">後不得家內坐笑。佛告諸比丘依止舍衛城</a><a name="0402b18" id="0402b18">住者。皆悉令集。以十利故。與諸比丘制戒。乃</a><a name="0402b19" id="0402b19">至已聞者當重聞。不得笑坐家內。應當學。</a><a name="0402b20" id="0402b20">不得白衣家內笑坐。若精舍內食上。和上阿</a><a name="0402b21" id="0402b21">闍梨長老比丘前坐不得笑。若有可笑事者。</a><a name="0402b22" id="0402b22">不得出齗現齒大笑。應當忍之。起無常苦空</a><a name="0402b23" id="0402b23">無我想思惟死想。當自齧舌。若復不止者不</a><a name="0402b24" id="0402b24">得現齗大笑。當以衣角遮口制之。若放恣諸</a><a name="0402b25" id="0402b25">根。白衣家內坐笑者。越學法。狂癡心亂無</a><a name="0402b26" id="0402b26">罪。是故說不得笑坐家內。應當學</a><a name="0402b27" id="0402b27"><p>佛住舍衛城。廣說如上。爾時六群比丘覆頭</a><a name="0402b28" id="0402b28">坐白衣家內。為世人所譏。云何沙門釋子</a><a name="0402b29" id="0402b29">如婬劮女人覆頭坐家內。如採蜜人。問言。尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220402a.htm'><img src='up.gif' border=0></a>
<a href='T220402c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>