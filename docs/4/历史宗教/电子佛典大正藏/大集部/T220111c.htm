<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0111c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷16)</font> 第三分初受戒法上 <font face='Arial'>T22, p0111c</h2></font><hr>
<span class='old'>
</a><a name="0111b28" id="0111b28">沙彌尼足為十眾授具足戒。以是白佛。佛言。</a><a name="0111b29" id="0111b29">應如法比丘十人授具足戒。諸比丘授眠人</span><a name="0111c01" id="0111c01">醉人狂人散亂心人病壞心人異見人具足</a><a name="0111c02" id="0111c02">戒。以是白佛。佛言。不應授眠人乃至異見人</a><a name="0111c03" id="0111c03">具足戒。應如法十比丘授如法人具足戒。諸</a><a name="0111c04" id="0111c04">比丘以眠人醉人狂人散亂心人病壞心人為</a><a name="0111c05" id="0111c05">和尚。以是白佛。佛言。不應以此人為和尚。諸</a><a name="0111c06" id="0111c06">比丘復以二人乃至十人為和尚。以是白佛。</a><a name="0111c07" id="0111c07">佛言。應以一人為和尚。不應以二人乃至十</a><a name="0111c08" id="0111c08">人。有諸人欲受具足戒。不能得集十如法比</a><a name="0111c09" id="0111c09">丘。作是念。若佛聽我於布薩時自恣時僧自</a><a name="0111c10" id="0111c10">集時受具足戒者無如是苦。以是白佛。佛言。</a><a name="0111c11" id="0111c11">聽因布薩時自恣時僧自集時受具足戒</a><a name="0111c12" id="0111c12"><p>時六群比丘與其和尚阿闍梨不和合。便與</a><a name="0111c13" id="0111c13">受戒人作難。以是白佛。佛言。受戒人若無難</a><a name="0111c14" id="0111c14">不應為生難。若為生難突吉羅。復有諸比丘。</a><a name="0111c15" id="0111c15">以小似片事強與受戒人作難。或言似瞎或</a><a name="0111c16" id="0111c16">言以跛。見其短小便言未滿二十。或言父母</a><a name="0111c17" id="0111c17">似未聽出家。以是白佛。佛言。不應以小似片</a><a name="0111c18" id="0111c18">事與受戒人作難。若作難突吉羅。諸比丘猶</a><a name="0111c19" id="0111c19">為作難。以是白佛。佛言。若合和尚阿闍梨</a><a name="0111c20" id="0111c20">意應與受戒</a><a name="0111c21" id="0111c21"><p>復有諸比丘。於界內作別眾授戒。以是白佛。</a><a name="0111c22" id="0111c22">佛言。應出界外白二羯磨作小界授戒。先應</a><a name="0111c23" id="0111c23">一比丘唱四方界相。一比丘白。大德僧聽。如</a><a name="0111c24" id="0111c24">某甲比丘所唱界相。今僧結作戒壇共住共</a><a name="0111c25" id="0111c25">布薩共得施。若僧時到僧忍聽。白如是。大德</a><a name="0111c26" id="0111c26">僧聽。如某甲比丘所唱界相。今僧結作戒壇</a><a name="0111c27" id="0111c27">共住共布薩共得施。誰諸長老忍默然若不</a><a name="0111c28" id="0111c28">忍說。僧已結某甲比丘所唱界相作戒壇共</a><a name="0111c29" id="0111c29">住共布薩共得施竟。僧忍默然故。是事如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220111b.htm'><img src='up.gif' border=0></a>
<a href='T220112a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>