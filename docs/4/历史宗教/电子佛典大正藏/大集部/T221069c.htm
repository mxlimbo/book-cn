<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1434 四分比丘尼羯磨法 1069c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1434 四分比丘尼羯磨法</font> <font face='Arial'>(卷1)</font> 雜法第九 <font face='Arial'>T22, p1069c</h2></font><hr>
<span class='old'>
</a><a name="1069b28" id="1069b28"><p>內護匡救僧眾擯罰羯磨法</a><a name="1069b29" id="1069b29"><p>律藏所明僧之正法。宗要有三。故結集稱言。</span><a name="1069c01" id="1069c01">是法是毘尼是佛所教</a><a name="1069c02" id="1069c02"><p>法者。謂五種遠離行。何等五。一者出離非</a><a name="1069c03" id="1069c03">世法。二越度非受法。三無欲非有欲。四無</a><a name="1069c04" id="1069c04">結非有結。五不親近生死非親近</a><a name="1069c05" id="1069c05"><p>毘尼者。謂五種出要行何等五。一少欲非</a><a name="1069c06" id="1069c06">多欲。二知足非無厭。三易護非難護。四易養</a><a name="1069c07" id="1069c07">非難養。五智慧非愚癡</a><a name="1069c08" id="1069c08"><p>佛所教者。謂五種教誡行。何等五。一有罪</a><a name="1069c09" id="1069c09">行者制。二無罪者聽。三若制若聽法。有缺</a><a name="1069c10" id="1069c10">減者如法舉之。四數數違犯折伏與念。五</a><a name="1069c11" id="1069c11">真實功德愛念稱歎。故經云。正法住正法</a><a name="1069c12" id="1069c12">滅。謂之。於此傳法之人。亦有於三。故聖誥稱</a><a name="1069c13" id="1069c13">言。知法知律知摩夷。知法者。謂善持修多羅</a><a name="1069c14" id="1069c14">藏。如阿難等。知律者。謂善持毘尼藏。如優波</a><a name="1069c15" id="1069c15">離等。知摩夷者。謂善於訓導宰任玄綱。如</a><a name="1069c16" id="1069c16">大迦葉等。故凡欲暉蹤聖跡以隆道教繼軌</a><a name="1069c17" id="1069c17">後代不絕於時者。非茲而誰</a><a name="1069c18" id="1069c18"><p>五種入眾法。何等五。一應以慈心。二應自</a><a name="1069c19" id="1069c19">卑下如拭塵巾。三應善知坐起上下威儀。四</a><a name="1069c20" id="1069c20">不雜說俗事。為眾說法。若請他說。五若見僧</a><a name="1069c21" id="1069c21">中有不可事。心不安忍應作默然</a><a name="1069c22" id="1069c22"><p>五種如法默然。何等五。一見他非法而默</a><a name="1069c23" id="1069c23">然。二不得伴而默然。三犯重而默然。四同住</a><a name="1069c24" id="1069c24">默然。五在同住地默然</a><a name="1069c25" id="1069c25"><p>五種非法默然。何等五。一如法羯磨而心不</a><a name="1069c26" id="1069c26">同。默然在之。二得同意伴亦默然任之。三</a><a name="1069c27" id="1069c27">若見小罪而默然。四為作別住而默然。五在</a><a name="1069c28" id="1069c28">戒場上而默然</a><a name="1069c29" id="1069c29"><p>五種棄法。何等五。一比丘犯罪。餘比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221069b.htm'><img src='up.gif' border=0></a>
<a href='T221070a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>