<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0074c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷10)</font> 第一分之七眾學法 <font face='Arial'>T22, p0074c</h2></font><hr>
<span class='old'>
</a><a name="0074b28" id="0074b28">後請時佛顧視阿難。阿難承佛聖旨。語太子</a><a name="0074b29" id="0074b29">言。收此雜色衣。佛不蹈上。愍後世故。太子即</span><a name="0074c01" id="0074c01">敕收衣。復如前白。於是世尊。與眾僧俱上就</a><a name="0074c02" id="0074c02">坐。太子手自下食。諸比丘以一指或以二指</a><a name="0074c03" id="0074c03">捻缽而受下食著中。即皆失缽飲食流漫污</a><a name="0074c04" id="0074c04">其水精之地。諸居士見譏呵言。此諸比丘正</a><a name="0074c05" id="0074c05">似憍兒又如狡戲。諸長老比丘聞。種種呵責</a><a name="0074c06" id="0074c06">以是白佛。佛以是事集比丘僧。問諸比丘。汝</a><a name="0074c07" id="0074c07">等實爾不。答言實爾世尊。佛種種呵責已告</a><a name="0074c08" id="0074c08">諸比丘。今為諸比丘結應學法。從今是戒應</a><a name="0074c09" id="0074c09">如是說。一心受食應當學。一心受食者。左手</a><a name="0074c10" id="0074c10">一心擎缽右手扶緣</a><a name="0074c11" id="0074c11"><p>佛在王舍城。爾時諸比丘溢缽受食棄捐羹</a><a name="0074c12" id="0074c12">飯。諸白衣譏呵。此諸比丘貪受無厭如飢餓</a><a name="0074c13" id="0074c13">人。復有諸比丘於白衣家得飯食盡不待羹</a><a name="0074c14" id="0074c14">得羹復食盡不待飯。諸白衣譏呵言。此諸比</a><a name="0074c15" id="0074c15">丘貪食如狗。復有諸比丘於缽中處處取食。</a><a name="0074c16" id="0074c16">復有諸比丘刳中央食。復有諸比丘曲指收</a><a name="0074c17" id="0074c17">缽食。復有諸比丘嗅食食。諸居士見皆譏呵。</a><a name="0074c18" id="0074c18">長老比丘聞。以是白佛。佛以是事集比丘僧。</a><a name="0074c19" id="0074c19">問諸比丘。汝等實爾不。答言實爾世尊。佛種</a><a name="0074c20" id="0074c20">種呵責已告諸比丘。今為諸比丘結應學法。</a><a name="0074c21" id="0074c21">從今是戒應如是說。不溢缽受食。羹飯俱</a><a name="0074c22" id="0074c22">食。不於缽中處處取食。不刳中央食。不曲指</a><a name="0074c23" id="0074c23">收缽食。不嗅食食。應當學</a><a name="0074c24" id="0074c24"><p>佛在王舍城。爾時諸比丘左右顧望食。諸白</a><a name="0074c25" id="0074c25">衣譏呵。此諸比丘如狗如鳥。自食並視人。食</a><a name="0074c26" id="0074c26">尚不知食法。況餘深理。諸長老比丘聞。以</a><a name="0074c27" id="0074c27">是白佛。佛以是事集比丘僧。問諸比丘。汝等</a><a name="0074c28" id="0074c28">實爾不。答言實爾世尊。佛種種呵責已告諸</a><a name="0074c29" id="0074c29">比丘。不應左右顧視食。時諸比丘便不敢顧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220074b.htm'><img src='up.gif' border=0></a>
<a href='T220075a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>