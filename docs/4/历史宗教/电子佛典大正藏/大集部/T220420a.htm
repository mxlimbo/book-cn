<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0420a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷24)</font> 明雜誦跋渠法之一 四提舍尼初 <font face='Arial'>T22, p0420a</h2></font><hr>
<span class='old'>
</a><a name="0419c28" id="0419c28">已。合捉比丘送與斷事官所。作是言。此沙門</a><a name="0419c29" id="0419c29">私度王臣。斷事官言。取和上打三肋折。取</span><a name="0420a01" id="0420a01">戒師挽舌。出十眾合。各與八下鞭。受具足</a><a name="0420a02" id="0420a02">者極法治罪。爾時眾多人即衛送出城時。頻</a><a name="0420a03" id="0420a03">婆娑羅王欲詣世尊。見此眾人。王問言。是何</a><a name="0420a04" id="0420a04">等人。即以上事具白王。王聞已大瞋。即敕令</a><a name="0420a05" id="0420a05">放從今日已後欲出家者。恣聽師度。王言。</a><a name="0420a06" id="0420a06">呼斷事官來。來已王問言。此國中誰是王。臣</a><a name="0420a07" id="0420a07">答言。大王是王。便問。若我是王者何故不</a><a name="0420a08" id="0420a08">白輒治人罪。王即敕有司取斷事者。奪其官</a><a name="0420a09" id="0420a09">位。家中財物沒入官庫。諸司官即如王教。</a><a name="0420a10" id="0420a10">奪其官位。籍其家財沒入官庫。諸比丘以是</a><a name="0420a11" id="0420a11">因緣。往白世尊。佛語比丘。何處一切王皆</a><a name="0420a12" id="0420a12">信心如是。從今日後王臣不聽與出家。臣者</a><a name="0420a13" id="0420a13">四種。或有名而無祿。或有祿而無名。或有</a><a name="0420a14" id="0420a14">祿有名。或無名無祿。是中有名無祿。有名有</a><a name="0420a15" id="0420a15">祿者。此國不聽出家。餘國亦不聽。有祿無名</a><a name="0420a16" id="0420a16">此間不聽。餘處聽。無名無祿此間聽。餘處亦</a><a name="0420a17" id="0420a17">聽。王臣不應與出家。乃至越比尼罪。是名</a><a name="0420a18" id="0420a18">王臣。負債者。佛住舍衛城。廣說如上。爾時有</a><a name="0420a19" id="0420a19">比丘度負債人出家。債主來見。即捉將詣斷</a><a name="0420a20" id="0420a20">事官所。作是言。此人負我債不償而便出家。</a><a name="0420a21" id="0420a21">斷事官信心佛法。語彼人言。此人捨棄財產</a><a name="0420a22" id="0420a22">出家。何故復債。即便放去。債主嫌言。云何沙</a><a name="0420a23" id="0420a23">門釋子此負債人。食我錢財而度出家。此</a><a name="0420a24" id="0420a24">壞敗人何道之有。諸比丘以是因緣。往白世</a><a name="0420a25" id="0420a25">尊。佛言。呼是比丘來。來已佛問。比丘。汝實</a><a name="0420a26" id="0420a26">爾不。答言。實爾佛言。從今日後負債人不應</a><a name="0420a27" id="0420a27">與出家。若來欲與出家者。當先問。汝不負</a><a name="0420a28" id="0420a28">人債不。答言負。我家中有人婦兒田宅財</a><a name="0420a29" id="0420a29">物。自有償者。應與出家若言不負應與出家。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220419c.htm'><img src='up.gif' border=0></a>
<a href='T220420b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>