<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0398b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷21)</font> 四提舍尼初 <font face='Arial'>T22, p0398b</h2></font><hr>
<span class='old'>
</a><a name="0398a28" id="0398a28">言。頂戴持。波羅提提舍尼者。如上說。不滿三</a><a name="0398a29" id="0398a29">呵而食者。越比尼罪。滿三呵不止食者無</span><a name="0398b01" id="0398b01">罪。一人呵已一切食無罪。不見不聞者食者</a><a name="0398b02" id="0398b02">無罪。尼自作檀越無罪。若檀越未曾請僧不</a><a name="0398b03" id="0398b03">知儀法。爾時比丘尼得教安置形像教益食</a><a name="0398b04" id="0398b04">法。然後應坐。若不請。若非五正食教無罪。是</a><a name="0398b05" id="0398b05">故說</a><a name="0398b06" id="0398b06"><p>佛住舍衛城。廣說如上。大臣毘闍因緣此中</a><a name="0398b07" id="0398b07">應廣說。乃至仙彌尼剎利。佛告諸比丘。大</a><a name="0398b08" id="0398b08">臣毘闍布施太過。錢財竭盡。僧應為作學家</a><a name="0398b09" id="0398b09">羯磨。羯磨法者。應作是說。大德僧聽。大臣毘</a><a name="0398b10" id="0398b10">闍布施太過。錢財竭盡。若僧時到。僧為大臣</a><a name="0398b11" id="0398b11">毘闍作學家羯磨。白如是。大德僧聽。大臣毘</a><a name="0398b12" id="0398b12">闍布施太過。錢財竭盡。僧今為大臣毘闍。</a><a name="0398b13" id="0398b13">作學家羯磨。諸大德忍與大臣毘闍作學家</a><a name="0398b14" id="0398b14">羯磨者默然。若不忍者便說。是第一羯磨。第</a><a name="0398b15" id="0398b15">二第三亦如是。僧已與大臣毘闍。作學家羯</a><a name="0398b16" id="0398b16">磨竟。僧忍默然故。是事如是持。大臣毘闍乃</a><a name="0398b17" id="0398b17">至仙彌尼剎利還。疲極身蒙塵土。先問家</a><a name="0398b18" id="0398b18">中。諸阿闍梨頗數來不。答言來。但有所施。時</a><a name="0398b19" id="0398b19">一切不受。毘闍聞已。心生不樂。竟不洗浴。往</a><a name="0398b20" id="0398b20">詣世尊頭面禮足。卻住一面。白佛言。世尊。諸</a><a name="0398b21" id="0398b21">比丘何故不受我家供養。佛告毘闍。汝布施</a><a name="0398b22" id="0398b22">太過。錢財竭盡。如來欲饒益故。為汝作學家</a><a name="0398b23" id="0398b23">羯磨以是因緣。諸比丘不受汝施。毘闍即白</a><a name="0398b24" id="0398b24">佛言。世尊。我家今者富。於往昔三倍。唯願</a><a name="0398b25" id="0398b25">世尊。從今日已後聽諸比丘受我家施。佛告</a><a name="0398b26" id="0398b26">毘闍。今是十五日汝且還家。沐浴身體著新</a><a name="0398b27" id="0398b27">淨衣。與諸眷屬來詣眾僧。乞汝所願。毘闍如</a><a name="0398b28" id="0398b28">教還。後佛告諸比丘。毘闍本以布施太過。僧</a><a name="0398b29" id="0398b29">欲饒益故。作學家羯磨。毘闍今自說居業富<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220398a.htm'><img src='up.gif' border=0></a>
<a href='T220398c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>