<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0538c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷5)</font> 第二十七事 <font face='Arial'>T23, p0538c</h2></font><hr>
<span class='old'>
</a><a name="0538b28" id="0538b28">分。突吉羅</a><a name="0538b29" id="0538b29"><p class='juan'>
薩婆多毘尼毘婆沙卷第五</p>
</span><a name="0538c01" id="0538c01"></a><a name="0538c02" id="0538c02"><p class='juan'>
薩婆多毘尼毘婆沙卷第六</p>
</a><a name="0538c03" id="0538c03"></a><a name="0538c04" id="0538c04"><p><span class='byline'>　　　　失譯人名今附秦錄</span><br></a><a name="0538c05" id="0538c05"><p><b>　　<A NAME="n282"></A>第二十八事</b></a><a name="0538c06" id="0538c06"><p>此是不共戒。比丘得畜雨衣。比丘尼得畜浴</a><a name="0538c07" id="0538c07">衣。不得畜雨衣。以尼弱劣擔持為難。是故</a><a name="0538c08" id="0538c08">不聽畜雨浴衣。畜雨浴衣凡有二事。天雨時</a><a name="0538c09" id="0538c09">以障四邊於中澡浴。若天熱時亦以自障於</a><a name="0538c10" id="0538c10">中澡浴。二以夏月多雨常裹三衣擔持行來。</a><a name="0538c11" id="0538c11">沙彌沙彌尼式叉摩尼不聽畜。春殘一月應</a><a name="0538c12" id="0538c12">求雨衣。半月應畜者。從三月十六日至四月</a><a name="0538c13" id="0538c13">十五日。是春殘一月。從三月十六日至三月</a><a name="0538c14" id="0538c14">盡。應求應作。若得成衣。從四月一日至十五</a><a name="0538c15" id="0538c15">日應畜。畜法者。得用浴擔持行來。若不成衣</a><a name="0538c16" id="0538c16">乃至四月十五日聽求聽作。設三月十六日</a><a name="0538c17" id="0538c17">求衣。至十八日十九日成衣者。律師云。亦</a><a name="0538c18" id="0538c18">得畜用察其意制。此一月內得求得畜。而</a><a name="0538c19" id="0538c19">大制半月應求半月應畜。若前安居。至四月</a><a name="0538c20" id="0538c20">十五日應如法受持。到七月十五日。應著</a><a name="0538c21" id="0538c21">一處不應畜用。若畜用者突吉羅。亦不須捨</a><a name="0538c22" id="0538c22">至來年安居時。如前畜用不須更受。若後安</a><a name="0538c23" id="0538c23">居。從四月一日至五月十五日。四十五日</a><a name="0538c24" id="0538c24">畜。至七月十五日。應舉一處不應畜用次第</a><a name="0538c25" id="0538c25">如前安居法。若閏三月。比丘不應前三月求</a><a name="0538c26" id="0538c26">作雨衣。應後三月十六日應求作雨衣。若比</a><a name="0538c27" id="0538c27">丘先不知有閏。前三月十六日求作雨浴衣</a><a name="0538c28" id="0538c28">已竟。於其中間長。一月內不得畜用。應舉</a><a name="0538c29" id="0538c29">一處。此是百一物中一事。不須與人。不須<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230538b.htm'><img src='up.gif' border=0></a>
<a href='T230539a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>