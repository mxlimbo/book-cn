<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0929b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷5)</font> 八波羅市迦法 摩觸學處第五 <font face='Arial'>T23, p0929b</h2></font><hr>
<span class='old'>
</a><a name="0929a28" id="0929a28"><p><b>　　<A NAME="n663"></A>摩觸學處第五</b></a><a name="0929a29" id="0929a29"><p>緣在室羅伐城。世尊猶未制諸苾芻尼不住</span><a name="0929b01" id="0929b01">阿蘭若。如世尊說。我今為利益悲愍諸聲聞</a><a name="0929b02" id="0929b02">故。所應作者皆已作訖。汝等亦應如是作意。</a><a name="0929b03" id="0929b03">可依蘭若。或於樹下空閑靜處。山間巖窟及</a><a name="0929b04" id="0929b04">草蘊中。或居敞露或住林野。靜慮而住。勿為</a><a name="0929b05" id="0929b05">放逸後為自悔。此即是我之所教誨。諸苾芻</a><a name="0929b06" id="0929b06">尼。皆詣蘭若宴默靜心。時蓮花色尼。不離欲</a><a name="0929b07" id="0929b07">染未出家時。顏容端正儀貌超絕眾人愛樂。</a><a name="0929b08" id="0929b08">得五百金錢。方與男子共為歡會。時有婆羅</a><a name="0929b09" id="0929b09">門子。見蓮花色情極染著。告言。情樂共作交</a><a name="0929b10" id="0929b10">歡。蓮花色曰。君若求歡。可持五百金錢。報</a><a name="0929b11" id="0929b11">言。我今無錢。蓮花色曰。可去求覓方宜來此。</a><a name="0929b12" id="0929b12">彼往傭力。于時具壽大目乾連。令蓮花色尼</a><a name="0929b13" id="0929b13">斷諸惡法置涅槃路。超出三界離諸欲染。證</a><a name="0929b14" id="0929b14">解脫樂成阿羅漢。每往暗林宴默習定而住。</a><a name="0929b15" id="0929b15">受解脫樂。其婆羅門子。傭力經求得金錢五</a><a name="0929b16" id="0929b16">百。還來追訪蓮花色尼。聞已出家持五百錢</a><a name="0929b17" id="0929b17">詣尼等中。問言。蓮花色尼今在何處。諸尼</a><a name="0929b18" id="0929b18">報曰。彼在暗林。婆羅門子尋至尼邊。見在樹</a><a name="0929b19" id="0929b19">下宴默而住。便即告言。我今具持五百金錢</a><a name="0929b20" id="0929b20">可見同歡。蓮花色曰。婆羅門子。斯之惡法我</a><a name="0929b21" id="0929b21">已捨棄。又即問曰。仁於我身有何樂見而生</a><a name="0929b22" id="0929b22">染欲。婆羅門子言。我甚愛樂聖者眉眼。蓮</a><a name="0929b23" id="0929b23">花色尼以神通力。出己眼睛置於掌內。告曰。</a><a name="0929b24" id="0929b24">仁今於此肉團有何所樂。婆羅門子見情生</a><a name="0929b25" id="0929b25">忿恚。告言。禿沙門女而作幻術。捲打尼頭</a><a name="0929b26" id="0929b26">捨之而去。即以此緣白尼。尼白苾芻。苾芻白</a><a name="0929b27" id="0929b27">佛。佛告諸苾芻尼。譬如肉團棄四衢路鳥獸</a><a name="0929b28" id="0929b28">皆集。女人亦爾。由是義故。諸苾芻尼不應住</a><a name="0929b29" id="0929b29">阿蘭若。世尊既制苾芻尼不許住阿蘭若。于</a><a name="0929b30" id="0929b30">時諸苾芻尼。便入室羅伐城。於衢路中而為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230929a.htm'><img src='up.gif' border=0></a>
<a href='T230929c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>