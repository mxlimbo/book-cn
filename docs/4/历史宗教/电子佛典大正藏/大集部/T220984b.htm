<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0984b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷56)</font> 調部之一 <font face='Arial'>T22, p0984b</h2></font><hr>
<span class='old'>
</a><a name="0984a28" id="0984a28">稱得上人法。波羅夷非比丘。諸比丘白佛。</a><a name="0984a29" id="0984a29">佛言。有如是眾生。目連無犯。爾時目連告</span><a name="0984b01" id="0984b01">諸比丘。我見有眾生舉身以針為毛自於</a><a name="0984b02" id="0984b02">其身或出或入受苦無量號哭大喚。時諸比</a><a name="0984b03" id="0984b03">丘語目連言。汝見有如是眾生。無有是</a><a name="0984b04" id="0984b04">處。虛稱得上人法。波羅夷非比丘。諸比丘</a><a name="0984b05" id="0984b05">白佛。佛言。我先亦見如是眾生。而我不說。</a><a name="0984b06" id="0984b06">何以故。恐人不信。其不信者。長夜受苦。此</a><a name="0984b07" id="0984b07">眾生於王舍城中喜兩舌鬥亂。以此惡業因</a><a name="0984b08" id="0984b08">緣墮地獄中。經百千萬歲受諸苦痛。以此</a><a name="0984b09" id="0984b09">餘罪因緣。受如是形。是故目連無犯。爾時</a><a name="0984b10" id="0984b10">目連告諸比丘言。我見有眾生沒在屎中</a><a name="0984b11" id="0984b11">受大苦痛號哭大喚。諸比丘語目連言。汝</a><a name="0984b12" id="0984b12">自言見有如是眾生沒在屎中受大苦</a><a name="0984b13" id="0984b13">痛號哭大喚。無有是處。虛稱得上人法波</a><a name="0984b14" id="0984b14">羅夷非比丘。諸比丘白佛。佛言。我先亦見</a><a name="0984b15" id="0984b15">如是眾生。而我不說。何以故。恐人不信。其</a><a name="0984b16" id="0984b16">不信者長夜受苦。此眾生在波羅奈國。迦</a><a name="0984b17" id="0984b17">葉佛時為婆羅門。時請佛及僧。以屎盛滿</a><a name="0984b18" id="0984b18">槽已。遣人往白時到。語言大德。汝可食</a><a name="0984b19" id="0984b19">此飲此隨意持去。以此惡業因緣墮泥犁</a><a name="0984b20" id="0984b20">中。百千萬歲受大苦痛。餘罪因緣沒在屎</a><a name="0984b21" id="0984b21">中。是故目連無犯。爾時目連告諸比丘。我</a><a name="0984b22" id="0984b22">見有眾生坐鐵床上。鐵床火出舉身燋然。</a><a name="0984b23" id="0984b23">衣缽坐具針筒亦皆燋然。諸比丘語目連言。</a><a name="0984b24" id="0984b24">汝見如是眾生受苦如是。無有是處。虛</a><a name="0984b25" id="0984b25">稱得上人法。波羅夷非比丘。諸比丘白佛。</a><a name="0984b26" id="0984b26">佛言。我先亦見如是眾生受苦如是。而我</a><a name="0984b27" id="0984b27">不說。何以故。恐人不信。其不信者長夜受</a><a name="0984b28" id="0984b28">苦。此眾生過去世時。在波羅奈國。迦葉佛</a><a name="0984b29" id="0984b29">時惡比丘。以此因緣墮地獄中。百千萬歲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220984a.htm'><img src='up.gif' border=0></a>
<a href='T220984c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>