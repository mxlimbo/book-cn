<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0788a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷32)</font> 受戒揵度之一 <font face='Arial'>T22, p0788a</h2></font><hr>
<span class='old'>
</a><a name="0787c28" id="0787c28">著路迷荒失志。佛告五人言。汝等曾聞我</a><a name="0787c29" id="0787c29">有二言返覆不。報言瞿曇。昔來不聞有二</span><a name="0788a01" id="0788a01">言。佛言。汝等來。我今已獲甘露。當教授汝</a><a name="0788a02" id="0788a02">等。汝等能承受我言者。如是不久必有所</a><a name="0788a03" id="0788a03">得。所以族姓子。以信牢固從家捨家。為道</a><a name="0788a04" id="0788a04">修無上梵行者。於現法中自身作證。而自</a><a name="0788a05" id="0788a05">娛樂。生分已盡。梵行已立。所作已辦。更不</a><a name="0788a06" id="0788a06">受有。比丘出家者。不得親近二邊。樂習</a><a name="0788a07" id="0788a07">愛欲。或自苦行。非賢聖法。勞疲形神不</a><a name="0788a08" id="0788a08">能有所辦。比丘除此二邊已。更有中道。</a><a name="0788a09" id="0788a09">眼明智明永寂休息。成神通得等覺。成沙</a><a name="0788a10" id="0788a10">門涅槃行。云何名中道。眼明智明永寂休</a><a name="0788a11" id="0788a11">息。成神通得等覺。成沙門涅槃行。此賢</a><a name="0788a12" id="0788a12">聖八正道。正見正業正語正行正命正方便</a><a name="0788a13" id="0788a13">正念正定。是謂中道。眼明智明永寂休息。</a><a name="0788a14" id="0788a14">成神通等正覺。成沙門涅槃行。四聖諦。</a><a name="0788a15" id="0788a15">何謂為聖諦。苦聖諦。苦集聖諦。苦盡聖諦。</a><a name="0788a16" id="0788a16">苦出要聖諦。何等為苦聖諦。生苦老苦病</a><a name="0788a17" id="0788a17">苦死苦。怨僧會苦愛別離苦所欲不得苦。取</a><a name="0788a18" id="0788a18">要言之五盛陰苦。是謂苦聖諦。復次當知</a><a name="0788a19" id="0788a19">苦聖諦。我已知此。當修八正道。正見正業</a><a name="0788a20" id="0788a20">正語正行正命正方便正念正定。何等為苦</a><a name="0788a21" id="0788a21">集聖諦。緣愛本所生。與欲相應愛樂。是謂</a><a name="0788a22" id="0788a22">苦集聖諦。復次當滅此苦集聖諦。我已滅作</a><a name="0788a23" id="0788a23">證。當修八正道。正見乃至正定。云何名苦</a><a name="0788a24" id="0788a24">盡聖諦。彼愛永盡無欲滅捨出要解脫永盡</a><a name="0788a25" id="0788a25">休息無有樔窟。是謂苦盡聖諦。復次當以</a><a name="0788a26" id="0788a26">苦盡聖諦為證。我已作證當修八正道。正</a><a name="0788a27" id="0788a27">見乃至正定。何等是苦出要聖諦。此賢聖八</a><a name="0788a28" id="0788a28">正道。正見乃至正定。是謂苦出要聖諦。復</a><a name="0788a29" id="0788a29">次當修此苦出要聖諦。此苦出要聖諦。我已</a><a name="0788a30" id="0788a30">修此。苦聖諦本未聞法。智生眼生覺生明生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220787c.htm'><img src='up.gif' border=0></a>
<a href='T220788b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>