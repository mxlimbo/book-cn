<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0447b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷60)</font> 五百比丘結集三藏法品第一 <font face='Arial'>T23, p0447b</h2></font><hr>
<span class='old'>
</a><a name="0447a28" id="0447a28">當別離散壞磨滅。爾時有一頑愚不善及</a><a name="0447a29" id="0447a29">老比丘。出惡口言。彼長老常言。應當行是</span><a name="0447b01" id="0447b01">不應行是。我今得自在。所欲便作不欲便止。</a><a name="0447b02" id="0447b02">是愚癡比丘作是語時。唯我獨聞餘無知者。</a><a name="0447b03" id="0447b03">是諸天神力之所隱蔽。復有一比丘。在我前</a><a name="0447b04" id="0447b04">說。法言非法。非法言法。善言不善。不善言</a><a name="0447b05" id="0447b05">善。我等今應當集一切修妒路。一切毘尼。</a><a name="0447b06" id="0447b06">一切阿毘曇。摩訶迦葉自思惟。我當僧中集</a><a name="0447b07" id="0447b07">一切修妒路。一切毘尼。一切阿毘曇。或有</a><a name="0447b08" id="0447b08">無知比丘。作如是言。不應如是集一切修妒</a><a name="0447b09" id="0447b09">路。一切毘尼。一切阿毘曇。我等今當於僧</a><a name="0447b10" id="0447b10">中。擇取聰明能集法人。僧中作羯磨取。爾</a><a name="0447b11" id="0447b11">時長老摩訶迦葉。僧中取五百少一比丘。一</a><a name="0447b12" id="0447b12">一稱字。是諸比丘。皆讀三藏得三明滅三毒。</a><a name="0447b13" id="0447b13">皆得共解脫。摩訶迦葉僧中唱。大德僧聽。</a><a name="0447b14" id="0447b14">是五百少一比丘。稱名字。皆讀三藏得三明</a><a name="0447b15" id="0447b15">滅三毒。皆得共解脫。若僧時到僧忍聽。是</a><a name="0447b16" id="0447b16">五百少一比丘。皆是集法人。如是白。爾時</a><a name="0447b17" id="0447b17">長老阿難在僧中。長老大迦葉思惟。是阿難</a><a name="0447b18" id="0447b18">好善學人。佛說阿難於多聞人中最第一。我</a><a name="0447b19" id="0447b19">等今當使阿難作集法人。長老大迦葉思惟</a><a name="0447b20" id="0447b20">已。僧中唱。大德僧聽。是阿難好善學人。佛</a><a name="0447b21" id="0447b21">說阿難多聞人中最第一。若僧時到僧忍聽。</a><a name="0447b22" id="0447b22">我等今當使阿難作集法人。如是白。大德僧</a><a name="0447b23" id="0447b23">聽。是阿難好善學人。佛說阿難於多聞人中</a><a name="0447b24" id="0447b24">最第一。我等今當使阿難作集法人。誰諸</a><a name="0447b25" id="0447b25">長老忍阿難作集法人者默然。誰不忍是長</a><a name="0447b26" id="0447b26">式漪已。忍聽長老阿難作集法人竟。僧</a><a name="0447b27" id="0447b27">忍默然故。是事如是持。長老大迦葉復思惟。</a><a name="0447b28" id="0447b28">今集一切修妒路。一切毘尼。一切阿毘曇。是</a><a name="0447b29" id="0447b29">事多非一日二日乃至七日可竟。今僧中當<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230447a.htm'><img src='up.gif' border=0></a>
<a href='T230447c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>