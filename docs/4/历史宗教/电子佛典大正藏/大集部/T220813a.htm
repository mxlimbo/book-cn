<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0813a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷35)</font> 受戒揵度之一 <font face='Arial'>T22, p0813a</h2></font><hr>
<span class='old'>
</a><a name="0812c28" id="0812c28">龍身。復生此念。沙門釋子修清淨行。我今</a><a name="0812c29" id="0812c29">寧可從其出家學道免此龍身。時諸比丘。</span><a name="0813a01" id="0813a01">以此因緣往白佛。佛言。畜生者。於我法中</a><a name="0813a02" id="0813a02">無所長益。若未出家。不得與出家受具</a><a name="0813a03" id="0813a03">足戒。若已與出家受具足戒者。當滅擯。</a><a name="0813a04" id="0813a04">爾時有一年少外道。故殺母。既殺已。常懷</a><a name="0813a05" id="0813a05">愁憂念言。誰能為我除此憂者。即復念言。</a><a name="0813a06" id="0813a06">此沙門釋子多修善法。我今寧可從其出家</a><a name="0813a07" id="0813a07">學道得滅此罪。即來詣僧伽藍中。語諸比</a><a name="0813a08" id="0813a08">丘。我欲出家學道。時諸比丘。見已復謂。是</a><a name="0813a09" id="0813a09">善現龍王。即問言。汝是何等人。答言。我是某</a><a name="0813a10" id="0813a10">甲外道。我故殺母。既殺已。常懷愁憂念言。</a><a name="0813a11" id="0813a11">誰能為我除此憂苦。復作是念。沙門釋子</a><a name="0813a12" id="0813a12">多修善法。我今寧可從其出家學道得滅</a><a name="0813a13" id="0813a13">此罪。是故來求出家。時諸比丘。以此事往</a><a name="0813a14" id="0813a14">白佛。佛言。殺母者。於我法中無所長益。</a><a name="0813a15" id="0813a15">若未出家。不得與出家受具足戒。若與</a><a name="0813a16" id="0813a16">出家受具足戒。應滅擯。時復有一外道。故</a><a name="0813a17" id="0813a17">殺父。既殺已。常懷愁憂念言。誰能為我除</a><a name="0813a18" id="0813a18">此憂苦。即念言。沙門釋子多修善法。我今寧</a><a name="0813a19" id="0813a19">可從其出家學道。可得滅此罪。即往僧伽</a><a name="0813a20" id="0813a20">藍中。語諸比丘言。我欲出家為道諸比丘</a><a name="0813a21" id="0813a21">見已。謂為善現龍王。問言。汝是何等人。答</a><a name="0813a22" id="0813a22">言。我是某甲外道。故殺父。既殺已。常懷愁</a><a name="0813a23" id="0813a23">憂念言。誰能為我除此憂苦。即復念言。沙</a><a name="0813a24" id="0813a24">門釋子多修善法。我令寧可從其出家學</a><a name="0813a25" id="0813a25">道。可得滅此罪。是故來求出家。時諸比丘。</a><a name="0813a26" id="0813a26">以此事往白佛。佛言。殺父者。於我法中</a><a name="0813a27" id="0813a27">無所長益。若未出家。不得與出家受具</a><a name="0813a28" id="0813a28">足戒。若與出家受具足戒。應滅擯。時有眾</a><a name="0813a29" id="0813a29">多比丘。從拘薩羅國在道行。見有阿蘭若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220812c.htm'><img src='up.gif' border=0></a>
<a href='T220813b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>