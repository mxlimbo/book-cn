<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0746a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷22)</font> 三十泥薩祇波逸底迦法 乞缽學處第二十二 <font face='Arial'>T23, p0746a</h2></font><hr>
<span class='old'>
</a><a name="0745c28" id="0745c28">稚。諸苾芻各持己缽往至僧中。時行缽苾芻</a><a name="0745c29" id="0745c29">應持其缽。向上座前立讚歎其缽。上座此缽</span><a name="0746a01" id="0746a01">清淨圓滿堪得受用。若欲得者隨意應取。若</a><a name="0746a02" id="0746a02">其上座取此缽者。行缽之人應取上座舊缽</a><a name="0746a03" id="0746a03">轉與第二。上座若不取者轉與第三。第三</a><a name="0746a04" id="0746a04">取時上座更索。初索不應與。第二索亦不應</a><a name="0746a05" id="0746a05">與。第三索應與。上座得越法罪。如法應悔。</a><a name="0746a06" id="0746a06">如是乃至大眾行末最小者。取此缽時行末</a><a name="0746a07" id="0746a07">第三方索缽者。其法與上座相似。乃至行了</a><a name="0746a08" id="0746a08">所得一缽。行缽苾芻應持此缽。付彼苾芻作</a><a name="0746a09" id="0746a09">如是語。苾芻此缽不應守持。不應分別亦不</a><a name="0746a10" id="0746a10">與人。詳審徐徐如法而用乃至破壞。此是其</a><a name="0746a11" id="0746a11">法。若行缽苾芻不依法行者。得越法罪。佛</a><a name="0746a12" id="0746a12">言。得缽苾芻所有行法我今當制。應畜二缽</a><a name="0746a13" id="0746a13">袋。好者應安長缽。不好者應安舊缽。若乞食</a><a name="0746a14" id="0746a14">時應將二缽。得乾餅者著長缽中。若得濕</a><a name="0746a15" id="0746a15">餅著舊缽中。至住處已作曼荼羅。安置二缽</a><a name="0746a16" id="0746a16">應於舊缽中。食已應先洗長缽次洗舊缽。如</a><a name="0746a17" id="0746a17">是乃至曬曝安置皆以長缽為先。若內安龕</a><a name="0746a18" id="0746a18">及火熏時。皆於好處先安長缽。若道行時舊</a><a name="0746a19" id="0746a19">缽遣人持。長缽當自持。無人為擎者長缽安</a><a name="0746a20" id="0746a20">在左肩。舊缽應安右畔自持而去。若得缽苾</a><a name="0746a21" id="0746a21">芻。於此行法。不依行者。得越法罪。此之治</a><a name="0746a22" id="0746a22">罰乃至盡形。或至破來應好守護。得泥薩祇</a><a name="0746a23" id="0746a23">者。廣如上說。此中犯相其事云何。若苾芻缽</a><a name="0746a24" id="0746a24">破堪為一綴。雖未安綴尚得受用更求餘缽</a><a name="0746a25" id="0746a25">者。求時犯惡作得便捨墮。若苾芻缽破堪為</a><a name="0746a26" id="0746a26">二綴。雖未安綴尚得受用更求餘缽。得罪同</a><a name="0746a27" id="0746a27">前。如是三綴四綴事亦如前。苾芻缽破堪為</a><a name="0746a28" id="0746a28">一綴。安一綴已現得受用更求餘缽。求時</a><a name="0746a29" id="0746a29">惡作得便捨墮。如是乃至四綴。得罪亦爾。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230745c.htm'><img src='up.gif' border=0></a>
<a href='T230746b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>