<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0889c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷48)</font> 九十波逸底迦法 入王宮門學處第八十二之一 <font face='Arial'>T23, p0889c</h2></font><hr>
<span class='old'>
</a><a name="0889b28" id="0889b28">乃至水界火界風界空界識界。又念色蘊是</a><a name="0889b29" id="0889b29">我。我有色蘊。受想行識亦復如是。汝等苾芻</span><a name="0889c01" id="0889c01">若起如是我我所想。於自於他情生耽著。棄</a><a name="0889c02" id="0889c02">背正教欣樂邪道。便當墮落生死海中。受諸</a><a name="0889c03" id="0889c03">苦惱無有出期。譬如無智商人棄天馬教。愛</a><a name="0889c04" id="0889c04">羅剎女墮大海中。汝諸苾芻若於自身不作</a><a name="0889c05" id="0889c05">是念。眼即是我。我有於眼。乃至耳鼻舌身意。</a><a name="0889c06" id="0889c06">色即是我。我有於色。乃至聲香味觸法。地界</a><a name="0889c07" id="0889c07">是我。我有於地。乃至水界火界風界空界識</a><a name="0889c08" id="0889c08">界。色蘊是我。我有色蘊。受想行識亦復如是。</a><a name="0889c09" id="0889c09">汝等苾芻若能不作如是我我所想。於自於</a><a name="0889c10" id="0889c10">他情無耽著。受行正教棄背邪道。即不墮落</a><a name="0889c11" id="0889c11">生死海中。安隱快樂趣涅槃城。譬如有智商</a><a name="0889c12" id="0889c12">主受天馬教。棄羅剎女能出大海至贍部洲。</a><a name="0889c13" id="0889c13">爾時世尊說伽他曰</a><a name="0889c14" id="0889c14"><p class='lg'>　　諸有無智人　　　不信於佛教</a><br><a name="0889c15" id="0889c15">　　當受輪迴苦　　　如愛羅剎女</a><br><a name="0889c16" id="0889c16">　　若有智慧人　　　遵奉於佛教</a><br><a name="0889c17" id="0889c17">　　當出生死海　　　如隨天馬言　</p></a><a name="0889c18" id="0889c18"><p>爾時世尊。告諸苾芻。彼諸商人不能奉持天</a><a name="0889c19" id="0889c19">馬教故。於大海中悉皆墮落。被羅剎女之所</a><a name="0889c20" id="0889c20">噉食。唯商主師子胤。受天馬教堅心專一。安</a><a name="0889c21" id="0889c21">隱能得出於大海至贍部洲。時師子胤妻大</a><a name="0889c22" id="0889c22">羅剎女。不尋其夫住在城內。諸羅剎女俱來</a><a name="0889c23" id="0889c23">告曰。如我等輩尋覓逃夫。持以歸還俱共噉</a><a name="0889c24" id="0889c24">食。汝夫主去竟不遠求。准此情狀遣還贍部。</a><a name="0889c25" id="0889c25">若即尋覓獲得者善。若不得者我當食汝不</a><a name="0889c26" id="0889c26">應致恨。彼既聞已極生憂怖。告諸羅剎女曰。</a><a name="0889c27" id="0889c27">汝等固執苦令覓者。我今宜往贍部洲內擒</a><a name="0889c28" id="0889c28">捉將來。眾羅剎女曰。斯為甚善。時商主婦即</a><a name="0889c29" id="0889c29">自騰虛超越大海。屈伸臂頃至贍部洲。化作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230889b.htm'><img src='up.gif' border=0></a>
<a href='T230890a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>