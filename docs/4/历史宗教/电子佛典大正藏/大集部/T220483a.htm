<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0483a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷31)</font> 明雜誦跋渠法之一 四提舍尼初 <font face='Arial'>T22, p0483a</h2></font><hr>
<span class='old'>
</a><a name="0482c28" id="0482c28">屑伽比羅屑。如是比一切不聽。若比丘病癬</a><a name="0482c29" id="0482c29">[<a href='javascript:showpic("images/072508.gif")'>癈-(弓*殳)+虫</a>]。須屑末塗浴差者得用無罪。聽用迦羅屑</span><a name="0483a01" id="0483a01">摩沙屑摩瘦羅屑沙坻屑塗土。是名末屑</a><a name="0483a02" id="0483a02">法</a><a name="0483a03" id="0483a03"><p>杖絡囊法者。佛住王舍城。爾時六群比丘難</a><a name="0483a04" id="0483a04">陀優波難陀。持寶絡囊盛缽。復有持黑繩絡</a><a name="0483a05" id="0483a05">囊以杖串肩上而行為世人所嫌。云何沙門</a><a name="0483a06" id="0483a06">釋子如王大臣。持寶絡囊盛缽肩上而行。有</a><a name="0483a07" id="0483a07">見惡者復言。云何沙門釋子如下賤使人。持</a><a name="0483a08" id="0483a08">黑絡囊盛缽串肩上而行。此壞敗人何道之</a><a name="0483a09" id="0483a09">有。時諸比丘以是因緣往白世尊。乃至佛言。</a><a name="0483a10" id="0483a10">從今已後。不聽畜杖絡囊。復次佛住舍衛</a><a name="0483a11" id="0483a11">城。如來五日一行諸比丘房。見比丘痏手。</a><a name="0483a12" id="0483a12">知而故問。比丘。調適安樂住不。答言世尊。我</a><a name="0483a13" id="0483a13">痏手故破缽。世尊復制不聽畜杖絡囊。是</a><a name="0483a14" id="0483a14">故不樂。佛言。從今日後。病比丘聽從僧乞畜</a><a name="0483a15" id="0483a15">杖絡囊。僧應與作羯磨。乞法者。偏袒右肩</a><a name="0483a16" id="0483a16">胡跪合掌作如是言。大德僧聽。我某甲痏</a><a name="0483a17" id="0483a17">手故破缽。今從僧乞畜杖絡囊羯磨。唯願僧</a><a name="0483a18" id="0483a18">與我羯磨。第二第三亦如是說。羯磨人應作</a><a name="0483a19" id="0483a19">是說。大德僧聽。某甲比丘痏手故破缽已從</a><a name="0483a20" id="0483a20">僧乞畜杖絡囊羯磨。若僧時到。僧與某甲比</a><a name="0483a21" id="0483a21">丘畜杖絡囊羯磨。如是白。白一羯磨。乃至僧</a><a name="0483a22" id="0483a22">已與某甲比丘畜杖絡囊羯磨竟。僧忍默然</a><a name="0483a23" id="0483a23">故是事如是持。作羯磨已欲行時。手捉杖及</a><a name="0483a24" id="0483a24">絡囊。不得舉著肩上而行。若持杖者得越</a><a name="0483a25" id="0483a25">比尼心悔。持絡囊者。亦越比尼心悔。若持</a><a name="0483a26" id="0483a26">杖絡囊及缽者。越比尼罪。若道路行時。得</a><a name="0483a27" id="0483a27">繫漉水囊杖頭手捉而行。不聽著肩上。若不</a><a name="0483a28" id="0483a28">作羯磨持杖者。越比尼罪。持絡囊亦越比</a><a name="0483a29" id="0483a29">尼。若持杖絡囊者。得二越比尼罪。是名持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220482c.htm'><img src='up.gif' border=0></a>
<a href='T220483b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>