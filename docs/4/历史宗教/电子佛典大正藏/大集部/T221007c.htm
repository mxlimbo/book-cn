<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 1007c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷59)</font> 毘尼增一之一 <font face='Arial'>T22, p1007c</h2></font><hr>
<span class='old'>
</a><a name="1007b28" id="1007b28">舉他罪。即生彼語。長老。先自令身清淨。優</a><a name="1007b29" id="1007b29">波離。比丘若身威儀清淨。而舉他罪。不生</span><a name="1007c01" id="1007c01">彼語。若言不清淨命不清淨亦如是。復次優</a><a name="1007c02" id="1007c02">波離。若寡聞不知修多羅。而舉他罪。即生</a><a name="1007c03" id="1007c03">彼語。問言長老。此事云何。此有何義。便不</a><a name="1007c04" id="1007c04">能分別答彼問。即生彼語。長老。先誦修多</a><a name="1007c05" id="1007c05">羅。然後當知。優波離。若比丘多聞誦修多</a><a name="1007c06" id="1007c06">羅。便不生彼語。復次優波離。比丘寡聞不</a><a name="1007c07" id="1007c07">誦毘尼。而舉彼罪。生彼問言。長老此何</a><a name="1007c08" id="1007c08">所說。因何而起。若不能說所起處。復生彼</a><a name="1007c09" id="1007c09">語言。長老。且先自誦習毘尼。優波離。若比</a><a name="1007c10" id="1007c10">丘多聞誦習毘尼。而舉彼罪。不生彼問。優</a><a name="1007c11" id="1007c11">波離。若比丘有是五法。應以時如法舉彼</a><a name="1007c12" id="1007c12">罪。時優波離。信樂歡喜受持</a><a name="1007c13" id="1007c13"><p>爾時世尊。在迦陵伽國[<a href='javascript:showpic("images/073647.gif")'>(卄/麥)*壬</a>]羅林中。時長老波</a><a name="1007c14" id="1007c14">摩那。詣世尊所頭面禮足卻坐一面。白世</a><a name="1007c15" id="1007c15">尊言。大德。以何因緣。如來滅後正法疾滅。</a><a name="1007c16" id="1007c16">而不久住。復以何因緣。正法不滅而得久</a><a name="1007c17" id="1007c17">住。佛告波摩那言。如來滅後比丘不敬佛</a><a name="1007c18" id="1007c18">法僧及戒定。以是因緣正法疾滅而不久</a><a name="1007c19" id="1007c19">住。波摩那。如來滅後。若比丘敬佛法僧及</a><a name="1007c20" id="1007c20">戒定。以是故正法不滅。而得久住</a><a name="1007c21" id="1007c21"><p>爾時世尊。在金毘羅國王園中。時長老金毘</a><a name="1007c22" id="1007c22">羅詣世尊所頭面禮足卻坐一面。白世尊</a><a name="1007c23" id="1007c23">言。以何因緣。如來滅後正法疾滅。而不久</a><a name="1007c24" id="1007c24">住(亦如上問答不異)爾時有異比丘。往佛所頭面禮</a><a name="1007c25" id="1007c25">足卻坐一面白佛言。大德。以何因緣正法</a><a name="1007c26" id="1007c26">疾滅而不久住。佛告比丘。若比丘在法律</a><a name="1007c27" id="1007c27">中出家。不至心為人說法。亦不至心聽法</a><a name="1007c28" id="1007c28">憶持。設復堅持。不能思惟義趣。彼不知</a><a name="1007c29" id="1007c29">義。不能如法修行。不能自利亦不利人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221007b.htm'><img src='up.gif' border=0></a>
<a href='T221008a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>