<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0686c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷12)</font> 故泄精學處第一 媒嫁學處第五 <font face='Arial'>T23, p0686c</h2></font><hr>
<span class='old'>
</a><a name="0686b28" id="0686b28">意男處。告言我今樂與仁為妻。彼便攝受。是</a><a name="0686b29" id="0686b29">名自樂婦。衣食婦者。若女童女詣彼男子處。</span><a name="0686c01" id="0686c01">告曰汝當給我衣食。我當與汝為妻。是名衣</a><a name="0686c02" id="0686c02">食婦。共活婦者。若女童女詣彼男處。告言</a><a name="0686c03" id="0686c03">我所有財及汝財物。併在一處共為活命。是</a><a name="0686c04" id="0686c04">名共活婦。須臾婦者。謂是暫時而為婦事。是</a><a name="0686c05" id="0686c05">名須臾婦。云何十種私通。謂為十人所護。父</a><a name="0686c06" id="0686c06">護母護兄弟護姊妹護大公護大家護親護種</a><a name="0686c07" id="0686c07">護族護王法護。攝頌曰</a><a name="0686c08" id="0686c08"><p class='lg'>　　十護謂父母　　　兄弟及姊妹</a><br><a name="0686c09" id="0686c09">　　大公與大家　　　親種族王法　</p></a><a name="0686c10" id="0686c10"><p>云何父護。若女人其夫身死。或被禁縛或時</a><a name="0686c11" id="0686c11">逃叛。其父防護。是名父護。母護亦爾。云何兄</a><a name="0686c12" id="0686c12">弟護。若女人父母及夫並皆亡歿。或時散失。</a><a name="0686c13" id="0686c13">至兄弟家而為住止。兄弟衛護。是名兄弟護。</a><a name="0686c14" id="0686c14">姊妹亦然。云何大公護。若女人父母宗親並</a><a name="0686c15" id="0686c15">皆亡歿。其夫疾患或復癲狂流移散失。依大</a><a name="0686c16" id="0686c16">公住。大公告曰。新婦汝可歡懷。於我邊住。我</a><a name="0686c17" id="0686c17">憐念汝如觀己子。大公即便如法守護。是名</a><a name="0686c18" id="0686c18">大公護。大家護亦然。云何親護。從七祖已來</a><a name="0686c19" id="0686c19">所有眷屬。並名為親。過此非親。若女人父母</a><a name="0686c20" id="0686c20">兄弟姊妹夫主並皆亡歿。或癲狂等或流離</a><a name="0686c21" id="0686c21">他土。便於餘親依止而住。名為親護。云何種</a><a name="0686c22" id="0686c22">護。謂婆羅門剎帝利薜舍戍達羅。女依種而</a><a name="0686c23" id="0686c23">住。名為種護。云何族護謂於婆羅門等中有</a><a name="0686c24" id="0686c24">別氏族。如頗羅墮社高妾婆蹉等。女由此護。</a><a name="0686c25" id="0686c25">名為族護。云何王法護。若女人親族並無唯</a><a name="0686c26" id="0686c26">有一身。由王法故無人敢欺。是名王法護。又</a><a name="0686c27" id="0686c27">有法護者。若有女人孀居守節潔行貞心。人</a><a name="0686c28" id="0686c28">不欺犯。是名法護僧伽伐尸沙者。義如上。此</a><a name="0686c29" id="0686c29">中犯相其事云何。如前諸婦離別之狀有其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230686b.htm'><img src='up.gif' border=0></a>
<a href='T230687a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>