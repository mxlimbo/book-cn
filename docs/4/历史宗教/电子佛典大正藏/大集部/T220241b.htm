<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0241b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷2)</font> 盜戒之一 <font face='Arial'>T22, p0241b</h2></font><hr>
<span class='old'>
</a><a name="0241a28" id="0241a28">所討伐皆悉摧破。諸有犯王法者。皆令此象</a><a name="0241a29" id="0241a29">足蹈殺之。王有此象恃之無畏。彼象廄壞。</span><a name="0241b01" id="0241b01">象便逸走到精舍邊。見諸比丘威儀庠序。又</a><a name="0241b02" id="0241b02">聞誦經殺生受苦不殺獲福。象聞此言。心即</a><a name="0241b03" id="0241b03">調柔。時有罪人犯法應死。王敕有司令象蹈</a><a name="0241b04" id="0241b04">殺。時象以鼻三嗅罪人都無殺心。彼監殺</a><a name="0241b05" id="0241b05">者即以白王。象見罪人直以鼻嗅絕無殺意。</a><a name="0241b06" id="0241b06">王聞此言甚大愁怖。便語來者象審爾耶。答</a><a name="0241b07" id="0241b07">言實爾。王召大臣共論此事。大臣既集。王告</a><a name="0241b08" id="0241b08">之言。吾今為王無能勝者正恃此象。今忽如</a><a name="0241b09" id="0241b09">是當如之何。大臣是時即呼象子而問之言。</a><a name="0241b10" id="0241b10">近象廄壞象至何處。象子答言。至精舍所。大</a><a name="0241b11" id="0241b11">臣聰明豫知此象。見諸比丘必聞經法。心意</a><a name="0241b12" id="0241b12">柔軟不欲殺生。便教象子近象廄邊。作博戲</a><a name="0241b13" id="0241b13">舍作屠兒舍作囚繫舍。汝便繫象近此諸舍。</a><a name="0241b14" id="0241b14">彼象見博者張目舞手高聲大喚。見彼屠</a><a name="0241b15" id="0241b15">者殘殺眾生。又見獄囚考掠楚毒。象見是</a><a name="0241b16" id="0241b16">已惡心還生。王送罪人象即蹈殺。爾時諸天</a><a name="0241b17" id="0241b17">即說偈言</a><a name="0241b18" id="0241b18"><p class='lg'>　　象見善律儀　　　又聞罪福聲</a><br><a name="0241b19" id="0241b19">　　善心日夜增　　　惡行漸得滅</a><br><a name="0241b20" id="0241b20">　　習近諸惡業　　　先心還復起</a><br><a name="0241b21" id="0241b21">　　唯有明智人　　　直進而不還　</p></a><a name="0241b22" id="0241b22"><p>佛告諸比丘。爾時大身象者。豈異人乎。即</a><a name="0241b23" id="0241b23">瓶沙王是。瓶沙王宿世時。曾見比丘威儀</a><a name="0241b24" id="0241b24">庠序愛樂歡喜。今具達膩伽威儀庠序。甚大</a><a name="0241b25" id="0241b25">歡喜不問其罪。時達膩伽即作是念。我作第</a><a name="0241b26" id="0241b26">一房。上坐次受驅我令出。第二第三亦驅我</a><a name="0241b27" id="0241b27">出。後續作燒成瓦屋。世尊復敕令壞。取王</a><a name="0241b28" id="0241b28">家材持用作舍。世尊復見種種呵責。徒自</a><a name="0241b29" id="0241b29">辛苦用多事為。自今已後止此苦事。依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220241a.htm'><img src='up.gif' border=0></a>
<a href='T220241c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>