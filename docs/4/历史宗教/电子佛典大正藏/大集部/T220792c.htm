<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0792c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷32)</font> 受戒揵度之一 <font face='Arial'>T22, p0792c</h2></font><hr>
<span class='old'>
</a><a name="0792b28" id="0792b28">重觀察已。有漏心解脫無礙解脫智生。時世</a><a name="0792b29" id="0792b29">間有一百一十一阿羅漢。佛為一百一十</span><a name="0792c01" id="0792c01">二。爾時世尊告龍王言。汝何故悲泣不能</a><a name="0792c02" id="0792c02">自勝耶。時龍王白佛言。世尊。我念古昔迦</a><a name="0792c03" id="0792c03">葉佛時。修梵行故犯戒。壞伊羅缽樹葉。此</a><a name="0792c04" id="0792c04">當有何報應。世尊。我由此業報故。生長壽</a><a name="0792c05" id="0792c05">龍中。如來般涅槃法滅盡後。我乃當轉此龍</a><a name="0792c06" id="0792c06">身。我失彼此二邊利。不得修梵行。以是</a><a name="0792c07" id="0792c07">故。悲泣不能自勝。爾時世尊。復問龍王言。</a><a name="0792c08" id="0792c08">汝以何緣復歡喜耶。龍王白佛言。我身自</a><a name="0792c09" id="0792c09">從迦葉佛聞。而告我言。卻後當有釋迦牟</a><a name="0792c10" id="0792c10">尼佛出現於世。為如來至真等正覺。如今</a><a name="0792c11" id="0792c11">所見如實不異。我作此念。未曾有。如來智</a><a name="0792c12" id="0792c12">慧所見。如實無二。以是故。歡喜踊躍不能</a><a name="0792c13" id="0792c13">自勝。佛告龍王。汝今歸依佛法僧。答言如</a><a name="0792c14" id="0792c14">是。我今歸依佛法僧。是為畜生最初受三</a><a name="0792c15" id="0792c15">自歸。伊羅缽龍王為首。爾時世尊。以偈告</a><a name="0792c16" id="0792c16">諸比丘</a><a name="0792c17" id="0792c17"><p class='lg'>　　我已脫一切　　　天及於世間</a><br><a name="0792c18" id="0792c18">　　汝亦脫一切　　　天及於世間　</p></a><a name="0792c19" id="0792c19"><p>爾時魔波旬。以偈向世尊說</a><a name="0792c20" id="0792c20"><p class='lg'>　　汝為諸縛縛　　　天及於世間</a><br><a name="0792c21" id="0792c21">　　一切眾縛縛　　　沙門不得脫　</p></a><a name="0792c22" id="0792c22"><p>爾時世尊。復以偈報波旬言</a><a name="0792c23" id="0792c23"><p class='lg'>　　我脫於諸縛　　　天及於世間</a><br><a name="0792c24" id="0792c24">　　一切縛得脫　　　我今已勝汝　</p></a><a name="0792c25" id="0792c25"><p>爾時波旬。復以偈報佛言</a><a name="0792c26" id="0792c26"><p class='lg'>　　汝內有結縛　　　心在於中行</a><br><a name="0792c27" id="0792c27">　　以是隨逐汝　　　沙門不得脫　</p></a><a name="0792c28" id="0792c28"><p>爾時世尊。復以偈報波旬言</a><a name="0792c29" id="0792c29"><p class='lg'>　　世間有五欲　　　意識為第六<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220792b.htm'><img src='up.gif' border=0></a>
<a href='T220793a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>