<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0029b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0029b</h2></font><hr>
<span class='old'>
</a><a name="0029a28" id="0029a28"><p>佛在舍衛城。爾時眾僧多得縷施。即共分之。</a><a name="0029a29" id="0029a29">諸比丘用縫僧伽梨優多羅僧安陀會一切餘</span><a name="0029b01" id="0029b01">衣。又作腰繩禪帶乃至戶紐。猶故不盡。時</a><a name="0029b02" id="0029b02">六群比丘便雇織師織作一衣。猶有餘縷。復</a><a name="0029b03" id="0029b03">更雇作綖少不足。便行求乞。長者居士悉皆</a><a name="0029b04" id="0029b04">與之。於是六群比丘作是念。我得善利。從今</a><a name="0029b05" id="0029b05">但當琝@此業。便多乞縷。一切織師悉皆雇</a><a name="0029b06" id="0029b06">織。時有居士。詣一織師雇織作衣。答言。我已</a><a name="0029b07" id="0029b07">許比丘。不得復作。遍詣餘處皆亦如是。於是</a><a name="0029b08" id="0029b08">居士便瞋罵言。沙門釋子少欲知足。而今遍</a><a name="0029b09" id="0029b09">雇一切織師。無有厭足。與世貪人有何等異。</a><a name="0029b10" id="0029b10">無沙門行破沙門法。諸長老比丘聞。種種呵</a><a name="0029b11" id="0029b11">責以事白佛。佛以是事集比丘僧。問六群比</a><a name="0029b12" id="0029b12">丘。汝實爾不。答言。實爾世尊。佛種種呵責</a><a name="0029b13" id="0029b13">已。告諸比丘。以十利故為諸比丘結戒。從今</a><a name="0029b14" id="0029b14">是戒應如是說。若比丘自行乞縷。雇織師</a><a name="0029b15" id="0029b15">織作衣。尼薩耆波逸提。比丘尼亦如是。式叉</a><a name="0029b16" id="0029b16">摩那沙彌沙彌尼突吉羅(十一竟)</a><a name="0029b17" id="0029b17"><p>佛在舍衛城。爾時跋難陀。常出入一估客家</a><a name="0029b18" id="0029b18">說法治病。估客語婦言。跋難陀於我有恩。</a><a name="0029b19" id="0029b19">可以此縷雇織師作衣。我還當與。行後婦</a><a name="0029b20" id="0029b20">便持縷詣織師所雇令作之。語言。籌量令足</a><a name="0029b21" id="0029b21">勿使少長。跋難陀聞即往其家。婦出問訊言。</a><a name="0029b22" id="0029b22">我夫教我為大德作衣。我已雇人令作。跋</a><a name="0029b23" id="0029b23">難陀言。汝雇誰作。答言某甲。跋難陀便往</a><a name="0029b24" id="0029b24">織師所語言。汝知不。此衣為我作。汝好織令</a><a name="0029b25" id="0029b25">緻廣。自當少多私相報。織師言。彼婦語我。</a><a name="0029b26" id="0029b26">籌量令足我今云何。令得緻廣。跋難陀言。但</a><a name="0029b27" id="0029b27">好作之。若綖不足。持我意索。自當與汝。織師</a><a name="0029b28" id="0029b28">隨語用盡往索。估客婦言。我先語汝。籌量</a><a name="0029b29" id="0029b29">令足。何故復索。織師具以事答。婦便更與。估<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220029a.htm'><img src='up.gif' border=0></a>
<a href='T220029c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>