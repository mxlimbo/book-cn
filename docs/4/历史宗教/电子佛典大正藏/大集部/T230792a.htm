<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0792a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷30)</font> 九十波逸底迦法 造大寺過限學處第二十 <font face='Arial'>T23, p0792a</h2></font><hr>
<span class='old'>
</a><a name="0791c28" id="0791c28">等若扶必有弘益。去此非遠有一鸚鵡。稟性</a><a name="0791c29" id="0791c29">聰慧善識譏宜。我等共問扶鵂鶹為主是事</span><a name="0792a01" id="0792a01">可不。即共往詣鸚鵡之處問言。欲立鵂鶹為</a><a name="0792a02" id="0792a02">主是事可不。于時鸚鵡。觀鵅漏曰</a><a name="0792a03" id="0792a03"><p class='lg'>　　我不愛鵂鶹　　　以為眾鳥王</a><br><a name="0792a04" id="0792a04">　　不瞋面如此　　　瞋發欲如何　</p></a><a name="0792a05" id="0792a05"><p>時諸群鳥聞此說已不立為主。便立鸚鵡以</a><a name="0792a06" id="0792a06">為其主。汝諸苾芻勿生異念。往時鸚鵡即舍</a><a name="0792a07" id="0792a07">利子是。老鵂鶹者即闡陀是。昔扶為王。方</a><a name="0792a08" id="0792a08">便遮止。今差授事。亦方便不聽。又無犯者。謂</a><a name="0792a09" id="0792a09">最初犯人。或癡狂心亂痛惱所纏</a><a name="0792a10" id="0792a10"><p>第三攝頌曰</a><a name="0792a11" id="0792a11"><p class='lg'>　　不差至日暮　　　為食二種衣</a><br><a name="0792a12" id="0792a12">　　同路及乘船　　　二屏教化食　</p></a><a name="0792a13" id="0792a13"><p><b>　　<A NAME="n546"></A>眾不差教授苾芻尼學處第二十一</b></a><a name="0792a14" id="0792a14"><p>內中攝頌曰</a><a name="0792a15" id="0792a15"><p class='lg'>　　佛令難鐸迦　　　教誡苾芻尼</a><br><a name="0792a16" id="0792a16">　　為說甚深經　　　皆證阿羅漢　</p></a><a name="0792a17" id="0792a17"><p>爾時佛在室羅伐城逝多林給孤獨園。佛於</a><a name="0792a18" id="0792a18">此處為夏安居。與五千苾芻俱。有耆宿苾芻</a><a name="0792a19" id="0792a19">尼。亦在此王園寺而作安居。所謂准陀苾芻</a><a name="0792a20" id="0792a20">尼。民陀苾芻尼。末臘婆苾芻尼。大衣苾芻尼。</a><a name="0792a21" id="0792a21">善行苾芻尼。曠野苾芻尼。明月苾芻尼。安隱</a><a name="0792a22" id="0792a22">苾芻尼。少力苾芻尼。喬答彌蓮花色大世主</a><a name="0792a23" id="0792a23">苾芻尼等。大聲聞尼咸於此住。時大世主苾</a><a name="0792a24" id="0792a24">芻尼。與五百苾芻尼以為侍從。往詣佛所。禮</a><a name="0792a25" id="0792a25">佛足已在一面坐。爾時世尊為大世主等宣說</a><a name="0792a26" id="0792a26">法要。示教利喜令歡慶已。告言。大世主。時至</a><a name="0792a27" id="0792a27">可去。時大世主聞佛說法。頂戴受持禮佛足</a><a name="0792a28" id="0792a28">已即便出去。爾時世尊見大世主出去之後。</a><a name="0792a29" id="0792a29">告諸苾芻曰。汝等應知。我今年衰老朽氣力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230791c.htm'><img src='up.gif' border=0></a>
<a href='T230792b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>