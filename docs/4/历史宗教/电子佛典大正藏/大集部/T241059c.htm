<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1059c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷5)</font> 雜品第十九 <font face='Arial'>T24, p1059c</h2></font><hr>
<span class='old'>
</a><a name="1059b28" id="1059b28">世中身得安樂。眾生聞法斷除癡心。以是因</a><a name="1059b29" id="1059b29">緣施主未來無量世中得無礙辯。眾生聞法</span><a name="1059c01" id="1059c01">生信無疑。以是因緣施主未來無量世中信</a><a name="1059c02" id="1059c02">心明了。戒施聞慧亦復如是。是故法施勝於</a><a name="1059c03" id="1059c03">財施。或有說言。子修善法父作不善。因子</a><a name="1059c04" id="1059c04">修善令父不墮三惡道者。是義不然。何以故。</a><a name="1059c05" id="1059c05">身口意業各別異故。若父喪己墮餓鬼中。子</a><a name="1059c06" id="1059c06">為追福當知即得。若生天中都不思念人中</a><a name="1059c07" id="1059c07">之物。何以故。天上成就勝妙寶故。若入地</a><a name="1059c08" id="1059c08">獄身受苦惱不暇思念是故不得。畜生人中</a><a name="1059c09" id="1059c09">亦復如是。若謂餓鬼何緣獨得。以其本有愛</a><a name="1059c10" id="1059c10">貪慳吝故墮餓鬼。既為餓鬼常悔本過。思</a><a name="1059c11" id="1059c11">念欲得是故得之。若所為者生餘道中。其餘</a><a name="1059c12" id="1059c12">眷屬墮餓鬼者。皆悉得之。是故智者應為餓</a><a name="1059c13" id="1059c13">鬼勤作福德。若以衣食房舍臥具資生所須。</a><a name="1059c14" id="1059c14">施於沙門婆羅門等貧窮乞士。為其咒願令</a><a name="1059c15" id="1059c15">其得福。以是施願因緣力故。墮餓鬼者得大</a><a name="1059c16" id="1059c16">勢力隨施隨得。何以故。生處爾故。諸餓鬼</a><a name="1059c17" id="1059c17">等所食不同或有食膿。或有食糞。或食血污</a><a name="1059c18" id="1059c18">嘔吐涕唾。得是施已一切變成上妙色味。雖</a><a name="1059c19" id="1059c19">以不淨蕩滌汁等施應食者然有遮護竟不</a><a name="1059c20" id="1059c20">得食。如是施主亦得福德。何以故以施主心</a><a name="1059c21" id="1059c21">慈憐愍故。若有祀祠誰是受者。隨其祠處</a><a name="1059c22" id="1059c22">而為受者。若近樹林則樹神受舍河泉井山</a><a name="1059c23" id="1059c23">林堆阜亦復如是。是人祀已亦得福德何以</a><a name="1059c24" id="1059c24">故。令彼受者生喜心故。是祀福德能護身財。</a><a name="1059c25" id="1059c25">若說殺生祀祠得福。是義不然。何以故。不見</a><a name="1059c26" id="1059c26">世人種伊蘭子生栴檀樹。斷眾生命而得福</a><a name="1059c27" id="1059c27">德。若欲祀者。應用香花乳酪酥藥。為亡追</a><a name="1059c28" id="1059c28">福則有三時。春時二月夏時五月秋時九月。</a><a name="1059c29" id="1059c29">若人以房舍臥具湯藥園林池井。牛羊象馬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241059b.htm'><img src='up.gif' border=0></a>
<a href='T241060a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>