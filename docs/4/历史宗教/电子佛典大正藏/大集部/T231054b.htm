<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1054b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷2)</font> <font face='Arial'>T23, p1054b</h2></font><hr>
<span class='old'>
</a><a name="1054a28" id="1054a28">念已。往詣其所。正屬春初。牛生斑犢。甚為可</a><a name="1054a29" id="1054a29">愛。鄔波難陀即以手摩犢身便生愛樂。婆吒</span><a name="1054b01" id="1054b01">見已。語鄔波難陀曰。聖者。須牛乳耶。答言。</a><a name="1054b02" id="1054b02">不須。見此犢皮。我甚愛樂。若得此皮。為敷具</a><a name="1054b03" id="1054b03">者。足以支身。安穩行道。婆吒報言。聖者且</a><a name="1054b04" id="1054b04">歸。已知我意。去未久間。婆吒即令人殺犢剝</a><a name="1054b05" id="1054b05">皮。送與鄔波難陀。彼人依語。對牛母前。殺犢</a><a name="1054b06" id="1054b06">剝皮。將皮送與鄔波難陀。然而犢母見將皮</a><a name="1054b07" id="1054b07">去。愛念子故。作聲大喚。隨逐而去。其送皮</a><a name="1054b08" id="1054b08">人。將皮往詣逝多林。到已入寺。牛母在於</a><a name="1054b09" id="1054b09">門外。世尊見此牛已。知而故問阿難陀曰。此</a><a name="1054b10" id="1054b10">牛何故久立門外作聲。時阿難陀白言。大德。</a><a name="1054b11" id="1054b11">由鄔波難陀殺犢取皮。用為敷具。其犢乃是</a><a name="1054b12" id="1054b12">此牛生。犢子母由愛念子故。隨逐兒皮。在於</a><a name="1054b13" id="1054b13">門外。爾時世尊。便作是念。過患已起。由彼皮</a><a name="1054b14" id="1054b14">故。即往苾芻僧伽眾中。就座而坐。告諸苾芻</a><a name="1054b15" id="1054b15">曰。鄔波難陀。愚癡無智。為用皮故。作非沙門</a><a name="1054b16" id="1054b16">法。是故諸苾芻。從今已後。更不得用皮。若用</a><a name="1054b17" id="1054b17">皮者。得越法罪。如世尊說。苾芻不應用皮。有</a><a name="1054b18" id="1054b18">異長者。請佛及苾芻僧伽。就家設供。還復用</a><a name="1054b19" id="1054b19">皮。而為座物。乃至佛告阿難陀。不應一切處</a><a name="1054b20" id="1054b20">制皮。是故我開俗家應坐。不應用臥。若在毘</a><a name="1054b21" id="1054b21">訶羅。並不應坐臥。若受用者。得越法罪。緣在</a><a name="1054b22" id="1054b22">王舍城。爾時具壽畢鄰陀婆蹉。從出家已來。</a><a name="1054b23" id="1054b23">身常有病。眷屬來者。皆為說法而去。既至家</a><a name="1054b24" id="1054b24">中。復為妻說。今聖者畢鄰陀婆蹉為我說法。</a><a name="1054b25" id="1054b25">甜美猶如淳蜜。無可棄者。其妻答曰。汝果報</a><a name="1054b26" id="1054b26">成熟。遇佛出世。得聞妙法。夫曰。汝何故不</a><a name="1054b27" id="1054b27">聽。答曰。為有羞故。不能往彼聽法。若得聖者。</a><a name="1054b28" id="1054b28">來此為說甚善。時夫即往畢鄰陀婆蹉所。白</a><a name="1054b29" id="1054b29">言。聖者。我蒙說法。利益無量。妻是婦人。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231054a.htm'><img src='up.gif' border=0></a>
<a href='T231054c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>