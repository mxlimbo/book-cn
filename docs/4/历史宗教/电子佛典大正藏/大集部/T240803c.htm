<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0803c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷1)</font> <font face='Arial'>T24, p0803c</h2></font><hr>
<span class='old'>
</a><a name="0803b28" id="0803b28">祇女來到佛所。頭面著地禮世尊足退坐一</a><a name="0803b29" id="0803b29">面。佛即為說法深悟法性。得須陀洹果。求佛</span><a name="0803c01" id="0803c01">出家。世尊告曰。聽汝於我法中善修梵行盡</a><a name="0803c02" id="0803c02">諸苦際。佛言已訖。頭髮自落法服應器忽然</a><a name="0803c03" id="0803c03">在身。威儀庠序如久服法者。是故名為善來</a><a name="0803c04" id="0803c04">受具</a><a name="0803c05" id="0803c05"><p>上受具者。盡諸有漏成阿羅漢。如上沙彌。雖</a><a name="0803c06" id="0803c06">未滿二十得阿羅漢故。名為上受具。此比丘</a><a name="0803c07" id="0803c07">尼亦復如是。是名上受具。比丘尼五種受具</a><a name="0803c08" id="0803c08">竟。立善法上受具者。爾時王舍城中有婆羅</a><a name="0803c09" id="0803c09">門。名尼駒陀。錢財珍寶巨億無量。此婆羅門</a><a name="0803c10" id="0803c10">家生一子。字畢波羅延。父母種姓清淨。諸</a><a name="0803c11" id="0803c11">婆羅門所有經書無不悉達。乃至大人之相</a><a name="0803c12" id="0803c12">亦能達之。此畢波羅延童子父命終後。家中</a><a name="0803c13" id="0803c13">有碎金九十六斛。錢有八十億勒沙十萬一</a><a name="0803c14" id="0803c14">勒沙也。奴婢僕使有千聚落。其婦字跋陀。顏</a><a name="0803c15" id="0803c15">貌殊特世之無類。故能割愛斷貪捨之而去。</a><a name="0803c16" id="0803c16">默生此念。世間若有應真羅漢者就之出家。</a><a name="0803c17" id="0803c17">詣彼苦行仙人林中修於梵行。作是念已。故</a><a name="0803c18" id="0803c18">能割愛斷貪捨之而去。詣彼苦行仙人林中。</a><a name="0803c19" id="0803c19">十二年茹菜食果飲清流泉修於梵行。得諸禪</a><a name="0803c20" id="0803c20">心成就五通。世尊爾時現出於世。在鹿野苑</a><a name="0803c21" id="0803c21">初轉法輪。僧已成就。與大比丘眾千人俱。如</a><a name="0803c22" id="0803c22">此人等。皆是耆舊長宿。國之所重。諸根寂靜</a><a name="0803c23" id="0803c23">皆是漏盡解脫者也。世尊與諸比丘展轉遊</a><a name="0803c24" id="0803c24">行。到摩竭提國。入若致林中。在尼駒樹王</a><a name="0803c25" id="0803c25">下住。爾時世尊。以佛眼觀於世間。何等眾生</a><a name="0803c26" id="0803c26">生於世間。少諸煩惱有大神力。能堪聽受吾</a><a name="0803c27" id="0803c27">所說法。如來見畢波羅延童子在優吒林中。</a><a name="0803c28" id="0803c28">見已即生此念。是人堪受吾之正法。爾時世</a><a name="0803c29" id="0803c29">尊。欲度畢波羅延童子故。與千比丘俱。從摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240803b.htm'><img src='up.gif' border=0></a>
<a href='T240804a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>