<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0769b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷26)</font> 九十波逸底迦法 離間語學處第三 <font face='Arial'>T23, p0769b</h2></font><hr>
<span class='old'>
</a><a name="0769a28" id="0769a28">我陳利益汝不見聽。師子曰。阿舅以何相貌</a><a name="0769a29" id="0769a29">得知殺我。野干答曰。外甥此之猛彪從窟出</span><a name="0769b01" id="0769b01">時。奮迅身體三聲哮吼四顧而望。如是次第</a><a name="0769b02" id="0769b02">來至汝前。即知此時有心相殺。作是語已。捨</a><a name="0769b03" id="0769b03">之而去。詣猛彪邊垂耳而住。彪見問言。阿舅</a><a name="0769b04" id="0769b04">豈可熱風觸體困極垂耳耶。野干答曰。外甥</a><a name="0769b05" id="0769b05">何但熱逼我身。更有惡言有同火焰。猛彪報</a><a name="0769b06" id="0769b06">曰。消息如何。野干答曰。外甥我聞師子作如</a><a name="0769b07" id="0769b07">是語。此食殘彪能向何處。遣我辛苦求食與</a><a name="0769b08" id="0769b08">之。我若得便殺之噉肉。彪便報曰。阿舅勿作</a><a name="0769b09" id="0769b09">此語。我母終時俱告我曰。汝之二子一乳所</a><a name="0769b10" id="0769b10">資。我意無差義成兄弟。須知離間之輩充滿</a><a name="0769b11" id="0769b11">世間。我終歿後背面之言勿復聽採。野干報</a><a name="0769b12" id="0769b12">曰。外甥看汝意謂死日無幾。我陳利益而不</a><a name="0769b13" id="0769b13">見聽。彪言。阿舅以何相貌得知殺我。野干答</a><a name="0769b14" id="0769b14">曰。外甥若見師子出窟之時。奮迅身體三聲</a><a name="0769b15" id="0769b15">哮吼。四顧而望。來向汝前。即知師子有心殺</a><a name="0769b16" id="0769b16">汝。野干作是語已捨之而去。汝等苾芻師子</a><a name="0769b17" id="0769b17">與彪。出窟之時常作斯事。而皆未曾將為過</a><a name="0769b18" id="0769b18">咎。後於異時師子出窟。奮迅身體三聲哮吼。</a><a name="0769b19" id="0769b19">四顧而望來向彪前。彪亦出窟搖鼓身體吼</a><a name="0769b20" id="0769b20">叫三聲。周迴四望向師子前。此常所為曾不</a><a name="0769b21" id="0769b21">存意。及其內心有離間想。彼二即便記所作</a><a name="0769b22" id="0769b22">事。彪見師子現相而來。便作是念此欲殺我。</a><a name="0769b23" id="0769b23">師子見彪。現其相已。亦作是念此欲殺我。復</a><a name="0769b24" id="0769b24">更思念我有大力勇健無雙。此復何能殺害</a><a name="0769b25" id="0769b25">於我。我今且問何因殺我。說伽他曰</a><a name="0769b26" id="0769b26"><p class='lg'>　　形容極妹妙　　　勇健多奇力</a><br><a name="0769b27" id="0769b27">　　善髆汝不應　　　惡心來害我　</p></a><a name="0769b28" id="0769b28"><p>彪聞語已亦說伽他曰</a><a name="0769b29" id="0769b29"><p class='lg'>　　形容極妹妙　　　勇健多奇力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230769a.htm'><img src='up.gif' border=0></a>
<a href='T230769c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>