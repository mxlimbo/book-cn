<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0262b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷36)</font> <font face='Arial'>T23, p0262b</h2></font><hr>
<span class='old'>
</a><a name="0262a28" id="0262a28">入城。為乞食故。汝能以酒與象令醉。解鎖卻</a><a name="0262a29" id="0262a29">靽。令奪瞿曇沙門命不。象師答言爾。此是</span><a name="0262b01" id="0262b01">小事。斯象屬我想不忘報。調達語言。我聞沙</a><a name="0262b02" id="0262b02">門瞿曇卻後七日當來入城。即屈指度籌到</a><a name="0262b03" id="0262b03">七日時。與象酒醉繫住待佛。諸佛常法。有大</a><a name="0262b04" id="0262b04">因緣入城時。現如是瑞應。象深鳴馬悲鳴諸</a><a name="0262b05" id="0262b05">牛王吼。鵝鴈孔雀鸚鵡舍利鳥俱耆羅鳥猩</a><a name="0262b06" id="0262b06">猩諸鳥出和雅音。大鼓小鼓箜篌箏笛琵琶</a><a name="0262b07" id="0262b07">簫瑟篳篥鐃鈸不鼓自鳴。諸貴人舍所有金</a><a name="0262b08" id="0262b08">器銀器內外莊嚴具。若在箱篋中自然作聲。</a><a name="0262b09" id="0262b09">盲者得視。聾者得聽。啞者能言。痀躄者得伸。</a><a name="0262b10" id="0262b10">跛蹇得手足。睞眼得正。癭者得除苦痛。得</a><a name="0262b11" id="0262b11">樂毒者消歇。狂者得止。殺者離殺。偷者離</a><a name="0262b12" id="0262b12">偷。邪婬者不邪婬。妄語者不妄語。兩舌惡口</a><a name="0262b13" id="0262b13">綺語者不綺語。貪者不貪。瞋者不瞋。邪見者</a><a name="0262b14" id="0262b14">離邪見。牢獄閉繫枷鎖杻械。悉得解脫。急鬧</a><a name="0262b15" id="0262b15">處者皆得空閑。未種善根者種。已種者增長。</a><a name="0262b16" id="0262b16">已增長得解脫。諸伏藏寶物自然發出。現如</a><a name="0262b17" id="0262b17">是諸希有事。一切眾生皆得利益。佛到城以</a><a name="0262b18" id="0262b18">右足著門閫上。即現如是種種瑞應。象師曾</a><a name="0262b19" id="0262b19">見是相。知佛入城。即解象靽放去。欲令害</a><a name="0262b20" id="0262b20">佛。無能遮者。是象面有三瘤。醉狂蹴踏。百千</a><a name="0262b21" id="0262b21">萬眾皆大怖畏。有入舍者在屏覆處者。巷陌</a><a name="0262b22" id="0262b22">皆空。除佛及弟子。有賢者。遙見守財象來。向</a><a name="0262b23" id="0262b23">佛所白佛言。世尊。是象飲能醉酒。象已離</a><a name="0262b24" id="0262b24">羈靽遣來害佛。無能遮者。願佛入舍。若</a><a name="0262b25" id="0262b25">還出城。勿令此象害佛世尊命。佛言。若守</a><a name="0262b26" id="0262b26">財象奪佛命者。無有是處。若佛為他因緣死。</a><a name="0262b27" id="0262b27">亦無是處。是賢者心大歡喜言。若守財象能</a><a name="0262b28" id="0262b28">奪佛命。無有是處。若佛為他因緣死者。亦無</a><a name="0262b29" id="0262b29">是處。爾時眾人。於屋上樓閣上向中立。作高<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230262a.htm'><img src='up.gif' border=0></a>
<a href='T230262c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>