<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0102b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0102b</h2></font><hr>
<span class='old'>
</a><a name="0102a28" id="0102a28">長跪白言。相師昔記太子。當為轉輪聖王七</a><a name="0102a29" id="0102a29">寶千子王四天下正法御世不用兵杖自然</span><a name="0102b01" id="0102b01">太平。而今云何棄此王位脫身寶衣受苦山</a><a name="0102b02" id="0102b02">野。菩薩反問。相師爾時復何所記。答言。若不</a><a name="0102b03" id="0102b03">樂天下。出家學道當成無上等正覺道。菩薩</a><a name="0102b04" id="0102b04">語言。汝聞此語。今何為憂。但速還歸啟白父</a><a name="0102b05" id="0102b05">母。設我骸骨枯腐不盡生老病死之原。終不</a><a name="0102b06" id="0102b06">還反。於是闡陀悲泣前禮。右繞三匝。牽馬持</a><a name="0102b07" id="0102b07">寶衣還宮</a><a name="0102b08" id="0102b08"><p>菩薩前行。見一獵人著袈裟衣。往至其所。</a><a name="0102b09" id="0102b09">以所著衣價直百千。用以貿之得著而去。菩</a><a name="0102b10" id="0102b10">薩復前向須摩那樹。樹下有剃頭師。求令除</a><a name="0102b11" id="0102b11">髮。即為剃之。釋提桓因如屈伸臂頃至菩薩</a><a name="0102b12" id="0102b12">前。以衣承髮持還天宮。剃已作是念。我今已</a><a name="0102b13" id="0102b13">為出家自然具戒。於是漸漸遊行到王舍城</a><a name="0102b14" id="0102b14">瓶沙王少有五願。一者父王登遐我當紹</a><a name="0102b15" id="0102b15">位。二者願為王時遇佛出世。三者願身見佛</a><a name="0102b16" id="0102b16">親近供養。四者願發喜心得聞正法。五者願</a><a name="0102b17" id="0102b17">聞法已即得信解。菩薩入城乞食。威儀庠序</a><a name="0102b18" id="0102b18">視地而行。時未有缽持蓮華葉。展轉道路</a><a name="0102b19" id="0102b19">葉不離根。時王與諸群臣於高樓上。遙見菩</a><a name="0102b20" id="0102b20">薩以為奇雅。顧語眾臣。未曾見聞若斯人比。</a><a name="0102b21" id="0102b21">必是神聖。咸皆白言。昔聞雪山北迦維羅衛</a><a name="0102b22" id="0102b22">城王名淨飯。生子名菩薩。相師相之。若在家</a><a name="0102b23" id="0102b23">者當為轉輪聖王主四天下七寶自至。所謂</a><a name="0102b24" id="0102b24">輪寶象寶馬寶珠寶女寶臣寶主兵寶。王有</a><a name="0102b25" id="0102b25">千子勇健多力。以法御世兵杖不用自然太</a><a name="0102b26" id="0102b26">平。若不樂世間出家學道。道成號佛度人生</a><a name="0102b27" id="0102b27">死。聞已出家此人必是。王聞是語。便大歡</a><a name="0102b28" id="0102b28">喜言。吾昔五願一願已果。餘有四願今必獲</a><a name="0102b29" id="0102b29">矣。即敕二人往視菩薩。於何憩止吾當出詣。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220102a.htm'><img src='up.gif' border=0></a>
<a href='T220102c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>