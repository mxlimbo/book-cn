<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0317a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷23)</font> 第三門第四子攝頌之餘 <font face='Arial'>T24, p0317a</h2></font><hr>
<span class='old'>
</a><a name="0316c28" id="0316c28">於無罪過聖人之所。放犬令食。以斯業力五</a><a name="0316c29" id="0316c29">百生中。常遭犬食而取命終。汝等苾芻當知。</span><a name="0317a01" id="0317a01">若純黑業得純黑報。若純白業得純白報。若</a><a name="0317a02" id="0317a02">作雜業當得雜報。以是因緣應捨黑雜二業。</a><a name="0317a03" id="0317a03">當修白業。汝等苾芻。當如是學</a><a name="0317a04" id="0317a04"><p>時憍閃毘國出光王死。嗢逝尼猛光王無有</a><a name="0317a05" id="0317a05">怨讎安樂而住。曾於一時在高殿上。與諸大</a><a name="0317a06" id="0317a06">臣作非法言論。問諸人曰。何處城邑聚落之</a><a name="0317a07" id="0317a07">中有好婬女。有云大王。得叉尸羅城王名圓</a><a name="0317a08" id="0317a08">勝。於此城中有一倡女。顏容姝妙善六十四</a><a name="0317a09" id="0317a09">能。於此人間大地之內。未有丈夫纔相見時</a><a name="0317a10" id="0317a10">不生耽染。王纔聞說容顏智慧。即生愛著報</a><a name="0317a11" id="0317a11">增養曰。縱使遠求如斯女類卒難可得。我今</a><a name="0317a12" id="0317a12">宜往共彼交歡。答言。大王。彼圓勝王。於長</a><a name="0317a13" id="0317a13">夜中是王怨隙。彼即常在得叉尸羅。王自往</a><a name="0317a14" id="0317a14">者彼若知時定為非義。答曰。我今意正事不</a><a name="0317a15" id="0317a15">可違。卿住於斯我當行矣。答言。上命難違。</a><a name="0317a16" id="0317a16">去時隨意。然須謹慎。時王即乘葦山大象</a><a name="0317a17" id="0317a17">行向彼城。於其路中有右杵山。安象此中身</a><a name="0317a18" id="0317a18">詣城內。既至彼已便脫頸上勝妙珠瓔價直</a><a name="0317a19" id="0317a19">千萬。與彼淫女便共交通。時嗢逝尼城大</a><a name="0317a20" id="0317a20">臣人眾婆羅門等。怪不見王莫知去處。共相</a><a name="0317a21" id="0317a21">謂曰。王非凡庶去必人知。又曰。王既豐足內</a><a name="0317a22" id="0317a22">宮更何所覓。又曰。我等宜應共問增養。即便</a><a name="0317a23" id="0317a23">俱至問曰。大王今者不知去處。答曰。君等何</a><a name="0317a24" id="0317a24">乃疾欲見王。且復忍心不久當見。問曰何時</a><a name="0317a25" id="0317a25">可見。答曰。滿十二年。諸人皆忿報言。仁今殺</a><a name="0317a26" id="0317a26">王欲擬自立。能出如是不義之言。若七日內</a><a name="0317a27" id="0317a27">見王者善。若不見者當立餘王斷汝形命。</a><a name="0317a28" id="0317a28">增養聞已默然懷憂而住。時牛護母國大夫</a><a name="0317a29" id="0317a29">人。見增養愁命而問曰。卿今何故情事憂惶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240316c.htm'><img src='up.gif' border=0></a>
<a href='T240317b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>