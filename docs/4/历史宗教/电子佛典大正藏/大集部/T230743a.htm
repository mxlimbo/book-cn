<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0743a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷22)</font> 三十泥薩祇波逸底迦法 出納求利學處第十九 <font face='Arial'>T23, p0743a</h2></font><hr>
<span class='old'>
</a><a name="0742c28" id="0742c28">五百犁晝夜耕墾。汝今妄語更倍於彼。當有</a><a name="0742c29" id="0742c29">千犁常耕汝舌。鄔波難陀曰。汝已著我毛緂。</span><a name="0743a01" id="0743a01">汝物我曾不用。外道答言。我亦不著。時鄔波</a><a name="0743a02" id="0743a02">難陀取彼毛緂解其結處。攝為四疊安左手</a><a name="0743a03" id="0743a03">中。右手摋拍遂令其緂悉皆碎破。報外道曰。</a><a name="0743a04" id="0743a04">汝舒兩手便以毛緂連頭總搭。遂便倒地便</a><a name="0743a05" id="0743a05">蹴其脅。語言。外道。急去急去。勿令糞穢污我</a><a name="0743a06" id="0743a06">住處。外道報言。大德。我今命存得出去者。更</a><a name="0743a07" id="0743a07">不敢入逝多園林。此是緣起。然佛世尊尚未</a><a name="0743a08" id="0743a08">制戒</a><a name="0743a09" id="0743a09"><p>爾時六眾苾芻種種出息。或取或與。或生或</a><a name="0743a10" id="0743a10">質。以成取成。以未成取成。以成取未成。以未</a><a name="0743a11" id="0743a11">成取未成。言取者。謂即收取他方愛樂所有</a><a name="0743a12" id="0743a12">貨物。載運將去覓防守人立諸<span class='corr'>券</span>契。是名為</a><a name="0743a13" id="0743a13">取。言與者。謂與他物八日十日等而立契證。</a><a name="0743a14" id="0743a14">是名為與。言生者。謂是生利與他少物多取</a><a name="0743a15" id="0743a15">穀麥。或加五或一倍二倍等。貯畜升斗立</a><a name="0743a16" id="0743a16">其<span class='corr'>券</span>契。是名為生。言質者。謂取寶珠等同前</a><a name="0743a17" id="0743a17">立契。求好保證與其財物。是名為質。言成</a><a name="0743a18" id="0743a18">取成者。謂以金銀等器取他成器言未成取</a><a name="0743a19" id="0743a19">成者。謂以金鋌取他金器。言成取未成者。</a><a name="0743a20" id="0743a20">謂以金器取他金鋌。言以未成取未成者。謂</a><a name="0743a21" id="0743a21">以金鋌取他碎金。苾芻如是交易以求其利。</a><a name="0743a22" id="0743a22">時諸外道見是事已皆生嫌賤。云何沙門釋</a><a name="0743a23" id="0743a23">子出物求利與俗何殊。誰能與彼衣食而相</a><a name="0743a24" id="0743a24">供給。諸苾芻聞具以白佛。佛言。廣說如上。</a><a name="0743a25" id="0743a25">乃至制其學處應如是說</a><a name="0743a26" id="0743a26"><p>若復苾芻種種出納求利者。泥薩祇波逸底</a><a name="0743a27" id="0743a27">迦。言苾芻者謂是六眾。言種種者謂非一事。</a><a name="0743a28" id="0743a28">出納求利者。謂作取與生貪而覓利潤。得捨</a><a name="0743a29" id="0743a29">墮罪者。作法廣說如上。此中犯相者。若苾芻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230742c.htm'><img src='up.gif' border=0></a>
<a href='T230743b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>