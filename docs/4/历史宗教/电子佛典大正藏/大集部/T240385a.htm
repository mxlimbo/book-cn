<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0385a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷36)</font> 第八門第十子攝頌之二 <font face='Arial'>T24, p0385a</h2></font><hr>
<span class='old'>
</a><a name="0384c28" id="0384c28">住</a><a name="0384c29" id="0384c29"><p>爾時大臣即從座起偏露一肩。右膝著地合</span><a name="0385a01" id="0385a01">掌恭敬白言。喬答摩。唯願明日及苾芻僧。就</a><a name="0385a02" id="0385a02">我宅中為受微供。佛默然受。是時大臣知佛</a><a name="0385a03" id="0385a03">受已。從座而去。時行雨大臣既至宅中。告諸</a><a name="0385a04" id="0385a04">大小。即於其夜備辦種種上妙飲食。食既辦</a><a name="0385a05" id="0385a05">已至明清旦。敷設座席安淨水盆。澡豆齒木</a><a name="0385a06" id="0385a06">嚴辦既周。即令使人往白時至。飲食具備願</a><a name="0385a07" id="0385a07">佛知時。世尊即於小食時執持衣缽。將諸僧</a><a name="0385a08" id="0385a08">眾詣大臣家。至設食處就座而坐。行雨大臣</a><a name="0385a09" id="0385a09">見佛大眾次第坐已。自手奉持種種上妙飲</a><a name="0385a10" id="0385a10">食。供養佛僧皆令飽足。嚼齒木澡漱已收</a><a name="0385a11" id="0385a11">缽訖。行雨大臣即以金瓶注水在佛前立。發</a><a name="0385a12" id="0385a12">是願言。我此施供所有勝善等流之業當獲</a><a name="0385a13" id="0385a13">樂報。以斯福力願此城內舊住天神。於長夜</a><a name="0385a14" id="0385a14">中受勝利樂。願稱彼名而為咒願。爾時世尊</a><a name="0385a15" id="0385a15">於彼大臣所設供養。為隨喜故式漏言</a><a name="0385a16" id="0385a16"><p class='lg'>　　若人能有淨信心　　　恭敬供養於大眾</a><br><a name="0385a17" id="0385a17">　　常依大師真實語　　　則為諸佛所稱揚</a><br><a name="0385a18" id="0385a18">　　若有聰明智慧人　　　卜居於此勝妙處</a><br><a name="0385a19" id="0385a19">　　供養持戒淨行者　　　復為宣說願伽陀</a><br><a name="0385a20" id="0385a20">　　若合恭敬布施者　　　應可殷心修供養</a><br><a name="0385a21" id="0385a21">　　由是天眾起恩慈　　　猶如父母憐赤子</a><br><a name="0385a22" id="0385a22">　　既蒙諸天所守護　　　常得安然受勝樂</a><br><a name="0385a23" id="0385a23">　　生生盚J於善人　　　究竟當至無為處　</p></a><a name="0385a24" id="0385a24"><p>是時世尊為彼大臣示教利喜說妙法已從座</a><a name="0385a25" id="0385a25">而去。時彼大臣了知世法終歸棄捨。即整</a><a name="0385a26" id="0385a26">衣服隨世尊後作如是念。世尊喬答摩從城</a><a name="0385a27" id="0385a27">出處。我當於彼起大門樓。渡弶伽河為作</a><a name="0385a28" id="0385a28">津濟。時佛世尊知彼念已。於城中道西趣郭</a><a name="0385a29" id="0385a29">門。北面而行向河欲過。時彼河中諸人欲渡。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240384c.htm'><img src='up.gif' border=0></a>
<a href='T240385b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>