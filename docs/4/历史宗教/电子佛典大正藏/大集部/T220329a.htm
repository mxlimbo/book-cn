<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0329a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷12)</font> 明單提九十二事法之一 <font face='Arial'>T22, p0329a</h2></font><hr>
<span class='old'>
</a><a name="0328c28" id="0328c28">夫。晨去夜來。共我從事。而今說言。我無此</a><a name="0328c29" id="0328c29">事。勿復多言。但當與我辦酥油等。我今產</span><a name="0329a01" id="0329a01">時已至長老。復言。姊妹。汝自知我無是事。</a><a name="0329a02" id="0329a02">如是三說而去。是時眾中諸不信者。便作是</a><a name="0329a03" id="0329a03">念。此等二人皆是年少。必有此事。忠信之</a><a name="0329a04" id="0329a04">人。皆生疑惑。為有為無。諸上信者便作是</a><a name="0329a05" id="0329a05">言。此尊者已滅三毒惡法。永盡無有此事。</a><a name="0329a06" id="0329a06">爾時尊者陀驃摩羅子。作非梵行。惡名流</a><a name="0329a07" id="0329a07">布。屏處亦聞。眾多亦聞。僧中亦聞。諸比丘以</a><a name="0329a08" id="0329a08">上因緣。具白世尊。佛言。比丘是陀驃摩羅子。</a><a name="0329a09" id="0329a09">非梵行事。惡名流布。汝等當於屏處三問。眾</a><a name="0329a10" id="0329a10">多人中三問。僧中三問。屏處問者。應作是問。</a><a name="0329a11" id="0329a11">陀驃摩羅子長老。慈地比丘尼作是語。是事</a><a name="0329a12" id="0329a12">知不。時長老言。我不知。作不憶作。如是第</a><a name="0329a13" id="0329a13">二第三問。眾多人中三問亦如是眾僧中問</a><a name="0329a14" id="0329a14">言。陀驃摩羅子長老。慈地比丘尼作是言。是</a><a name="0329a15" id="0329a15">事知不。答言。我不知。作不憶作。第二第三</a><a name="0329a16" id="0329a16">問亦如是。諸比丘以是事。往白世尊。長老陀</a><a name="0329a17" id="0329a17">驃摩羅子已屏處三問。多人中三問。僧中三</a><a name="0329a18" id="0329a18">問。自言。我不知。作不憶作。佛告諸比丘。此</a><a name="0329a19" id="0329a19">陀驃摩羅子清淨無罪。是慈地比丘尼自言</a><a name="0329a20" id="0329a20">犯。應驅出。時王舍城比丘尼。嫌世尊作如是</a><a name="0329a21" id="0329a21">言。看是斷事不平等。二人俱犯罪。云何置</a><a name="0329a22" id="0329a22">比丘。驅比丘尼。若俱有罪當俱出。若無罪</a><a name="0329a23" id="0329a23">當俱置。云何世尊驅一置一。諸比丘以是因</a><a name="0329a24" id="0329a24">緣。具白世尊。佛告阿難。汝往呼王舍城比丘</a><a name="0329a25" id="0329a25">尼僧來。唯然世尊。爾時阿難至比丘尼所。作</a><a name="0329a26" id="0329a26">是言。諸姊妹。世尊呼汝等。時比丘尼語尊者</a><a name="0329a27" id="0329a27">阿難言。我於世尊所。無有事緣。何故呼我。若</a><a name="0329a28" id="0329a28">有事緣不呼自往。尊者還去。我無緣事。不能</a><a name="0329a29" id="0329a29">往。時阿難作是念。此是奇異。蒙世尊恩。得出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220328c.htm'><img src='up.gif' border=0></a>
<a href='T220329b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>