<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0320a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷44)</font> <font face='Arial'>T23, p0320a</h2></font><hr>
<span class='old'>
</a><a name="0319c28" id="0319c28">等為是婦為是私通。是中有比丘尼。少欲知</a><a name="0319c29" id="0319c29">足行頭陀。聞是事心不喜。種種因緣呵責。云</span><a name="0320a01" id="0320a01">何名比丘尼。獨與一白衣男子。露地共立共</a><a name="0320a02" id="0320a02">語種種因緣呵已。向佛廣說。佛以是事集二</a><a name="0320a03" id="0320a03">部漪。知而故問助調達比丘尼。汝實作是事</a><a name="0320a04" id="0320a04">不。答言。實作世尊。佛以種種因緣呵責言。云</a><a name="0320a05" id="0320a05">何名比丘尼。獨與一白衣男子。露地共立共</a><a name="0320a06" id="0320a06">語種種因緣呵已語諸比丘。以十利故。與比</a><a name="0320a07" id="0320a07">丘尼結戒。從今是戒應如是說。若比丘尼獨</a><a name="0320a08" id="0320a08">與一白衣男子。露地共立共語。波夜提。共立</a><a name="0320a09" id="0320a09">者。可疑處。共語者。可疑處。波夜提者。燒煮</a><a name="0320a10" id="0320a10">覆障若不悔過能障礙道。是中犯者。若比丘</a><a name="0320a11" id="0320a11">尼獨與一白衣男子。露地共立共語。波夜提。</a><a name="0320a12" id="0320a12">隨共立共語。隨得爾所波夜提(八十三竟)</a><a name="0320a13" id="0320a13"><p>佛在舍衛國。爾時王園比丘尼僧坊中。有</a><a name="0320a14" id="0320a14">客作人。日暮雨墮故。入助調達比丘尼房中。</a><a name="0320a15" id="0320a15">時助調達比丘尼。有大式叉摩尼。是客作人</a><a name="0320a16" id="0320a16">先不與期。夜中摩觸式叉摩尼。式叉摩尼大</a><a name="0320a17" id="0320a17">喚。多比丘尼集問言。何故。式叉摩尼言。然</a><a name="0320a18" id="0320a18">燈。問言何故。但然燈來。即然燈來。見偷蘭難</a><a name="0320a19" id="0320a19">陀比丘尼於闇中共男子坐。是中有比丘尼。</a><a name="0320a20" id="0320a20">少欲知足行頭陀。聞是事心不喜。種種因緣</a><a name="0320a21" id="0320a21">呵責。云何名比丘尼。闇中無燈共男子坐。種</a><a name="0320a22" id="0320a22">種因緣呵責已。向佛廣說。佛以是事集二部</a><a name="0320a23" id="0320a23">僧知而故問。汝實作是事不。答言。實作世</a><a name="0320a24" id="0320a24">尊。佛以種種因緣呵責言。云何名比丘尼。闇</a><a name="0320a25" id="0320a25">中無燈共白衣男子坐。種種因緣呵已語諸</a><a name="0320a26" id="0320a26">比丘以十利故。與比丘尼結戒。從今是戒應</a><a name="0320a27" id="0320a27">如是說。若比丘尼闇中無燈。與男子共立共</a><a name="0320a28" id="0320a28">坐。波夜提。波夜提者。燒煮覆障。若不悔過能</a><a name="0320a29" id="0320a29">障礙道。是中犯者。若比丘尼闇中無燈。與男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230319c.htm'><img src='up.gif' border=0></a>
<a href='T230320b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>