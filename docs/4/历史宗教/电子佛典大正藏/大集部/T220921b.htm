<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0921b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷48)</font> 滅諍揵度第十六之一 <font face='Arial'>T22, p0921b</h2></font><hr>
<span class='old'>
</a><a name="0921a28" id="0921a28">法滅已。後更發起。得波逸提如上。阿難</a><a name="0921a29" id="0921a29">復問犯諍以幾滅滅。佛告阿難。犯諍以</span><a name="0921b01" id="0921b01">三滅滅。現前毘尼。自言治。草覆地。阿難</a><a name="0921b02" id="0921b02">復問。頗有犯諍以二滅滅。現前毘尼自</a><a name="0921b03" id="0921b03">言治。不用草覆地耶。佛言有。問言。何</a><a name="0921b04" id="0921b04">者是。佛告阿難。若比丘犯罪。若欲在一</a><a name="0921b05" id="0921b05">比丘前懺。應至一清淨比丘所偏露右肩。</a><a name="0921b06" id="0921b06">若上座禮足右膝著地合掌說罪名說罪</a><a name="0921b07" id="0921b07">種作如是言。長老一心念。我某甲比丘犯</a><a name="0921b08" id="0921b08">某甲罪。今從長老懺悔。不敢覆藏。懺悔</a><a name="0921b09" id="0921b09">則安樂。不懺悔不安樂。憶念犯發露知而</a><a name="0921b10" id="0921b10">不覆藏。長老憶我清淨戒身具足清淨布薩</a><a name="0921b11" id="0921b11">如是第二第三說。彼應語言。自責汝心</a><a name="0921b12" id="0921b12">應生厭離。答言爾。若作如是諍事滅者。</a><a name="0921b13" id="0921b13">是為阿難犯諍以二滅滅。現前毘尼自言</a><a name="0921b14" id="0921b14">治。不用如草覆地。是中現前者。法毘尼</a><a name="0921b15" id="0921b15">如上。人現前者。受懺悔者是也。是中云</a><a name="0921b16" id="0921b16">何自言。說罪名說罪種懺悔者是。云何</a><a name="0921b17" id="0921b17">治。自責汝心生厭離也。若諍事滅已。後更</a><a name="0921b18" id="0921b18">發起者波逸提。除受欲已餘者如上。若欲</a><a name="0921b19" id="0921b19">在二比丘邊懺悔。應至彼二清淨比丘所</a><a name="0921b20" id="0921b20">偏露右肩。若是上座。禮足已右膝著地合</a><a name="0921b21" id="0921b21">掌說罪名說罪種。作如是言。懺法如上。</a><a name="0921b22" id="0921b22">受懺者應先問彼第二比丘。若長老聽我</a><a name="0921b23" id="0921b23">受某甲比丘懺者我當受。彼第二比丘應</a><a name="0921b24" id="0921b24">言可爾。若欲在三比丘邊懺亦如是。若</a><a name="0921b25" id="0921b25">欲在僧中懺者。應往僧中偏露右肩脫</a><a name="0921b26" id="0921b26">革屣禮僧足已右膝著地合掌白如是言。</a><a name="0921b27" id="0921b27">大德僧聽。我某甲比丘犯某甲罪。今從僧懺</a><a name="0921b28" id="0921b28">悔。如是三說。受懺者應作白然後受彼懺。</a><a name="0921b29" id="0921b29">應作如是白。大德僧聽。彼某甲比丘犯某<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220921a.htm'><img src='up.gif' border=0></a>
<a href='T220921c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>