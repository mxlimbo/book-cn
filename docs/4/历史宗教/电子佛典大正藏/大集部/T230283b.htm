<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0283b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷39)</font> <font face='Arial'>T23, p0283b</h2></font><hr>
<span class='old'>
</a><a name="0283a28" id="0283a28">誰言十歲捨去。十歲住中不得遣去。時王即</a><a name="0283a29" id="0283a29">遣人往以拳打外道齒折遣去。諸比丘不知</span><a name="0283b01" id="0283b01">云何。是事白佛。佛言。從今兩寺相近者。應共</a><a name="0283b02" id="0283b02">作羯磨一處受施兩處布薩。如是應作。作法</a><a name="0283b03" id="0283b03">者。一心和合僧一比丘唱言。大德僧聽。是某</a><a name="0283b04" id="0283b04">處某處應一處受施兩處布薩。若僧時到僧</a><a name="0283b05" id="0283b05">忍聽。某處某處一處受施兩處布薩。如是白。</a><a name="0283b06" id="0283b06">大德僧聽。是某處某處一處受施兩處布薩。</a><a name="0283b07" id="0283b07">誰諸長老忍。某處某處一處受施兩處布薩</a><a name="0283b08" id="0283b08">者默然。不忍者說。僧作某處某處一處受施</a><a name="0283b09" id="0283b09">兩處布薩竟。僧忍默然故。是事如是持。是二</a><a name="0283b10" id="0283b10">處中或一處空。是中所有衣被臥具諸物。應</a><a name="0283b11" id="0283b11">并著一處。後有僧來則還分取</a><a name="0283b12" id="0283b12"><p>佛在王舍城。爾時六群比丘。或頭上戴物。或</a><a name="0283b13" id="0283b13">腰間帶物。諸比丘以是事白佛。佛言。從今不</a><a name="0283b14" id="0283b14">得頭上戴物腰間帶物行。犯者突吉羅。佛在</a><a name="0283b15" id="0283b15">王舍城。爾時跋難陀釋子。度王軍將。爾時邊</a><a name="0283b16" id="0283b16">國人叛。時王撿挍此將。有人答言。出家。何處</a><a name="0283b17" id="0283b17">出家。答言。沙門。何等沙門。答言。釋子沙門。</a><a name="0283b18" id="0283b18">王瞋言。是比丘必當度我一切將。是中有比</a><a name="0283b19" id="0283b19">丘。少欲知足行頭陀。聞是事心不喜。是事白</a><a name="0283b20" id="0283b20">佛。佛以是事集比丘僧。知而故問跋難陀。汝</a><a name="0283b21" id="0283b21">實作是事不。答言。實作世尊。佛以種種因緣</a><a name="0283b22" id="0283b22">呵責。云何名比丘。輒度王所識將。佛言。從今</a><a name="0283b23" id="0283b23">不得度王所識將。犯者突吉羅</a><a name="0283b24" id="0283b24"><p>佛在舍衛國。跋難陀釋子。共一估客兒諍。估</a><a name="0283b25" id="0283b25">客兒瞋以拳打跋難陀。時跋難陀往到斷事</a><a name="0283b26" id="0283b26">所言。此估客兒打我。問何以諍。即答以上事。</a><a name="0283b27" id="0283b27">時斷事人即喚估客兒。來已問言。打比丘不。</a><a name="0283b28" id="0283b28">答言。實打。時斷事人便問法制。打比丘得何</a><a name="0283b29" id="0283b29">罪。答言。依制。隨以何身分打。應斷此分。即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230283a.htm'><img src='up.gif' border=0></a>
<a href='T230283c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>