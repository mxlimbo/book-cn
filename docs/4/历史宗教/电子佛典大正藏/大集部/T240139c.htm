<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0139c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷8)</font> <font face='Arial'>T24, p0139c</h2></font><hr>
<span class='old'>
</a><a name="0139b28" id="0139b28">僧眾。佛作是念。苾芻眾中誰能調伏室羅筏</a><a name="0139b29" id="0139b29">城人及長者眷屬。世尊知舍利弗堪彼調伏。</span><a name="0139c01" id="0139c01">世尊念已。告具壽舍利弗言。汝應觀察給孤</a><a name="0139c02" id="0139c02">獨長者眷屬及室羅筏城人。應往教化造立</a><a name="0139c03" id="0139c03">毘訶羅。舍利弗默然受佛敕已。頂禮佛足與</a><a name="0139c04" id="0139c04">長者同行。爾時具壽舍利子。於夜分盡至明</a><a name="0139c05" id="0139c05">清旦。執持衣缽入王舍大城次第乞食。卻還</a><a name="0139c06" id="0139c06">本處飯食訖。攝衣缽所有臥具。襞揲一處付</a><a name="0139c07" id="0139c07">餘苾芻。往室羅筏城。時給孤長者資辦道</a><a name="0139c08" id="0139c08">糧。漸至室羅筏城外。遊諸園苑。林泉形勝可</a><a name="0139c09" id="0139c09">愛樂處。堪作寺舍。去室羅筏城不遠不近。寂</a><a name="0139c10" id="0139c10">靜無有雜聲。亦無大風復不大熱。亦無蚊虻</a><a name="0139c11" id="0139c11">蛇蠍等。有此勝地。為我世尊造立寺舍。給孤</a><a name="0139c12" id="0139c12">長者遊行。至誓多太子園林中。其園去城不</a><a name="0139c13" id="0139c13">遠不近。晝夜寂靜乃至無有諸毒虫等。堪作</a><a name="0139c14" id="0139c14">寺舍。見此園已。入室羅筏城不歸本住。便往</a><a name="0139c15" id="0139c15">太子誓多宮所。而白太子言。可與我彼園。當</a><a name="0139c16" id="0139c16">為世尊造立寺舍。太子報曰。彼非是園而是</a><a name="0139c17" id="0139c17">苑林。長者復白曰。無問園苑處所與我。如是</a><a name="0139c18" id="0139c18">三請。太子報曰。我實不應而捨此園。縱得布</a><a name="0139c19" id="0139c19">金遍地。我終不與。長者復白曰。汝已定價汝</a><a name="0139c20" id="0139c20">可取直。其園林屬我。太子報曰。是誰定價。長</a><a name="0139c21" id="0139c21">者白曰。汝自定價。因即爭競不定。共詣斷事</a><a name="0139c22" id="0139c22">人所。爾時四天王。聞斯事已便作是念。今</a><a name="0139c23" id="0139c23">給孤長者為世尊造立寺舍。我當資助。作此</a><a name="0139c24" id="0139c24">念已。遂即各化為斷事人。於法司坐。時誓多</a><a name="0139c25" id="0139c25">太子給孤長者。共到其處。給孤長者及太子</a><a name="0139c26" id="0139c26">各具因緣白。斷事人議曰。太子。汝自定價。園</a><a name="0139c27" id="0139c27">屬長者。太子取金。太子既見斷已默然而去。</a><a name="0139c28" id="0139c28">是時給孤長者。還家敕諸僮僕。以車象牛驢</a><a name="0139c29" id="0139c29">擔負筐籠。運載其金。至誓多林用布其地。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240139b.htm'><img src='up.gif' border=0></a>
<a href='T240140a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>