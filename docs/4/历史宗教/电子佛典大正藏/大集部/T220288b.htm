<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0288b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0288b</h2></font><hr>
<span class='old'>
</a><a name="0288a28" id="0288a28">佛問六群比丘。汝實非理謗僧。已屏處三</a><a name="0288a29" id="0288a29">諫。乃至僧中三諫。故不止耶。答言。實爾世</span><a name="0288b01" id="0288b01">尊。佛告六群比丘此是惡事。汝不聞世尊常</a><a name="0288b02" id="0288b02">讚歎易諫呵責難諫耶。汝今云何難諫。執持</a><a name="0288b03" id="0288b03">不捨。六群比丘。此非法非律非如佛教。不可</a><a name="0288b04" id="0288b04">以是長養善法。諸比丘白佛言。世尊。云何此</a><a name="0288b05" id="0288b05">六群比丘以闡陀迦留陀夷不驅出故。非理</a><a name="0288b06" id="0288b06">謗僧。佛言。此六群比丘不但今日以非理謗</a><a name="0288b07" id="0288b07">僧。過去世時。已曾非理謗僧。諸比丘言。已</a><a name="0288b08" id="0288b08">曾爾耶。佛言。曾爾。唯願欲聞。佛言。過去世</a><a name="0288b09" id="0288b09">時有城。名波羅奈。國名伽尸。時王家畜養</a><a name="0288b10" id="0288b10">二狗。以金銀鎖繫食用寶器。夜則解放令</a><a name="0288b11" id="0288b11">備守門戶。時王得頭痛病。經十二年療治不</a><a name="0288b12" id="0288b12">差。後漸得差。時王於眠中聞狗吠聲。王即驚</a><a name="0288b13" id="0288b13">覺頭痛便增。王問侍者。向何等聲。答言。狗</a><a name="0288b14" id="0288b14">吠。王即瞋怒。教敕侍者現狗驅出。即如</a><a name="0288b15" id="0288b15">教驅出。時有一狗問驅者言。何故驅我。驅</a><a name="0288b16" id="0288b16">者答言。王病小差。眠中聞狗吠聲。驚覺增</a><a name="0288b17" id="0288b17">病。是故驅汝。狗復問言。一切狗盡被驅出耶。</a><a name="0288b18" id="0288b18">答言。盡驅出。又問。王家二狗亦被驅耶。</a><a name="0288b19" id="0288b19">答言。王家二狗不驅。餘者盡驅。狗便瞋恚</a><a name="0288b20" id="0288b20">言。是王無道。隨愛隨瞋。隨怖隨癡。狗即說</a><a name="0288b21" id="0288b21">頌曰</a><a name="0288b22" id="0288b22"><p class='lg'>　　若以狗為患　　　一切應驅出</a><br><a name="0288b23" id="0288b23">　　而今不盡驅　　　如是王無道</a><br><a name="0288b24" id="0288b24">　　家自養二狗　　　不遣獨驅我</a><br><a name="0288b25" id="0288b25">　　當知是惡王　　　隨愛瞋怖癡　</p></a><a name="0288b26" id="0288b26"><p>佛告諸比丘。時王家狗者。今闡陀迦留陀夷</a><a name="0288b27" id="0288b27">比丘是。餘狗者。今餘六群比丘是。爾時被</a><a name="0288b28" id="0288b28">驅以二狗不驅故。非理誹謗。今日被驅亦復</a><a name="0288b29" id="0288b29">如是。以闡陀迦留陀夷比丘不被驅故。非理<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220288a.htm'><img src='up.gif' border=0></a>
<a href='T220288c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>