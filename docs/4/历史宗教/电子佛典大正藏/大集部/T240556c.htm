<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0556c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷6)</font> <font face='Arial'>T24, p0556c</h2></font><hr>
<span class='old'>
</a><a name="0556b28" id="0556b28">時節自損損他。自損者不益己身。損他者福</a><a name="0556b29" id="0556b29">不增長。言知數者。十三資具足得資身。多畜</span><a name="0556c01" id="0556c01">貯求長貪廢業</a><a name="0556c02" id="0556c02"><p>攝頌曰</a><a name="0556c03" id="0556c03"><p class='lg'>　　知量知間隙　　　思察識其時</a><br><a name="0556c04" id="0556c04">　　知數受用衣　　　自他俱利益　</p></a><a name="0556c05" id="0556c05"><p>若衣須洗者。或時自洗。或遣門徒。或近事男。</a><a name="0556c06" id="0556c06">或近事女。或是可信浣衣之人。勿不用心。令</a><a name="0556c07" id="0556c07">衣有損。凡洗浣衣有五種利。除臭穢氣。蟣虱</a><a name="0556c08" id="0556c08">不生。身無瘙癢。能受染色。堪久受用。不洗</a><a name="0556c09" id="0556c09">衣者。翻成五失。著染色衣亦有五利。順聖形</a><a name="0556c10" id="0556c10">儀故。令離傲慢故。不受塵垢故。不生蟣虱故。</a><a name="0556c11" id="0556c11">觸時柔軟易將護故。過分浣衣有五種失。能</a><a name="0556c12" id="0556c12">令疾破故。不堪苦用故。受用勞心故。無益煩</a><a name="0556c13" id="0556c13">勞故。障諸善品故。著好染衣亦有五失。自長</a><a name="0556c14" id="0556c14">憍恣生他嫉心故。令他知是冶容好色故。能</a><a name="0556c15" id="0556c15">令求時多勞苦故。能障善品事故。過染損衣</a><a name="0556c16" id="0556c16">用不牢故。若過打時亦有五失。四過同前。五</a><a name="0556c17" id="0556c17">過打損衣用不牢故。難陀苾芻過打衣故。佛</a><a name="0556c18" id="0556c18">言受用衣者。不應打不極打。若於施主得極</a><a name="0556c19" id="0556c19">打衣。有好光色柔壞而用。仍不壞者。或置露</a><a name="0556c20" id="0556c20">中摩使光失。或可以水灑浸而用。若用僧伽</a><a name="0556c21" id="0556c21">物亦應如是。有釋准此總不聽打。又有釋云。</a><a name="0556c22" id="0556c22">若爾但遮其打。何須云極打耶。故知遮其過</a><a name="0556c23" id="0556c23">打不遮其打。又復遣浣染打。遮非親尼不障</a><a name="0556c24" id="0556c24">餘者。即知衣有許打之義。如前所說。不依行</a><a name="0556c25" id="0556c25">者。咸得對說惡作之罪</a><a name="0556c26" id="0556c26"><p><b>　　<A NAME="n282"></A>取非親尼衣學處第五</b></a><a name="0556c27" id="0556c27"><p>佛在室羅伐城給孤獨園。鄔波難陀苾芻從</a><a name="0556c28" id="0556c28">嗢缽羅苾芻尼取賊施衣。其事同前譏嫌待</a><a name="0556c29" id="0556c29">緣煩惱。制斯學處<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240556b.htm'><img src='up.gif' border=0></a>
<a href='T240557a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>