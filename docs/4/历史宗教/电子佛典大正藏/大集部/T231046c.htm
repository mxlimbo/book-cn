<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1446 根本說一切有部毘奈耶隨意事 1046c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1446 根本說一切有部毘奈耶隨意事</font> <font face='Arial'>(卷1)</font> <font face='Arial'>T23, p1046c</h2></font><hr>
<span class='old'>
</a><a name="1046b28" id="1046b28">諸苾芻各作是念。為王等來。種種布施。咒願</a><a name="1046b29" id="1046b29">辛苦。恐其天明。以是緣故。開聽一說隨意。又</span><a name="1046c01" id="1046c01">隨意時。眾多苾芻共集。欲作隨意。其中解蘇</a><a name="1046c02" id="1046c02">怛羅毘奈耶摩咥里迦諸苾芻等。通夜誦經。</a><a name="1046c03" id="1046c03">及以說法。時諸苾芻各作是念。此解三藏苾</a><a name="1046c04" id="1046c04">芻。竟夜誦經。及以說法。極為辛苦。然恐天</a><a name="1046c05" id="1046c05">明。不得三說。是故開聽一說隨意。又隨意時。</a><a name="1046c06" id="1046c06">若有四種諍起。應就解三藏苾芻。決斷其罪。</a><a name="1046c07" id="1046c07">既除罪已。彼諸苾芻作是念言。此三藏苾芻。</a><a name="1046c08" id="1046c08">竟夜除諍。極為辛苦。復恐天明。三說隨意。恐</a><a name="1046c09" id="1046c09">為有礙。以是緣故。開聽一說。隨意。又隨意</a><a name="1046c10" id="1046c10">時。或有諸王。嚴四種兵。到其住處。或象馬車</a><a name="1046c11" id="1046c11">步等。其王瞋怒。作是言。捉取此沙門釋子繫</a><a name="1046c12" id="1046c12">縛。將令使看象看馬。我今種種諸雜驅使。令</a><a name="1046c13" id="1046c13">其役力。或作是敕。捉取沙門。奪其衣缽。皆悉</a><a name="1046c14" id="1046c14">殺之。諸苾芻等作是念言。我若三說隨意。恐</a><a name="1046c15" id="1046c15">王瞋責。作無益事。是故開聽一說隨意。若隨</a><a name="1046c16" id="1046c16">意時有諸賊等。或是破城破村落者。或殺他</a><a name="1046c17" id="1046c17">人牛羊等賊。或殺牛羊取血塗戶塗門。及以</a><a name="1046c18" id="1046c18">窗嚮。作諸非法。或復遣信喚諸苾芻。時諸苾</a><a name="1046c19" id="1046c19">芻即作是念。我若三說隨意。恐彼諸賊破城</a><a name="1046c20" id="1046c20">破村。并殺牛羊。既作非法。彼來喚我。作無利</a><a name="1046c21" id="1046c21">事。或奪衣缽或斷命根。以斯緣故。聖開一說</a><a name="1046c22" id="1046c22">而為隨意。若隨意時於斯住處。有老苾芻性</a><a name="1046c23" id="1046c23">無所知。多足涕唾。或從遠來。路行乏困。或有</a><a name="1046c24" id="1046c24">女人或復童女。或有鬥諍。不信天魔諸惡鬼</a><a name="1046c25" id="1046c25">神。來至門所作如是言。沙門。汝等作不淨事</a><a name="1046c26" id="1046c26">或唾諸床席。或上變下瀉又諸神等令諸苾</a><a name="1046c27" id="1046c27">芻看鬼神等病。苾芻作念。若我三說隨意。現</a><a name="1046c28" id="1046c28">有諸難。令我不安。由是佛言。開聽一說隨意</a><a name="1046c29" id="1046c29">無犯。若諸苾芻。惡獸住處作僧房舍。然於此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231046b.htm'><img src='up.gif' border=0></a>
<a href='T231047a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>