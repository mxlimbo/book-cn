<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1495 善恭敬經 1101b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1495 善恭敬經</font> <font face='Arial'>(卷1)</font> <font face='Arial'>T24, p1101b</h2></font><hr>
<span class='old'>
</a><a name="1101a28" id="1101a28">亦應當從他依止。所以者何。自尚不解況欲</a><a name="1101a29" id="1101a29">與他作依止師。假令耆舊百夏比丘。而不能</span><a name="1101b01" id="1101b01">解沙門釋種祕密之事。彼人為法應說依止。</a><a name="1101b02" id="1101b02">雖有百夏上座比丘。不解律法。彼等亦應說</a><a name="1101b03" id="1101b03">於依止</a><a name="1101b04" id="1101b04"><p>若有比丘從他受法。彼等比丘於彼師邊。應</a><a name="1101b05" id="1101b05">起尊貴敬重之心。欲受法時。當在師前不</a><a name="1101b06" id="1101b06">得輕笑。不得露齒。不得交足。不得視足。不</a><a name="1101b07" id="1101b07">得動足。不得踔腳。足踝齊整勿令高下。於彼</a><a name="1101b08" id="1101b08">師前勿昇高座。師不發問不得輒言。凡有所</a><a name="1101b09" id="1101b09">使勿得違命。勿視師面。離師三肘命坐即</a><a name="1101b10" id="1101b10">坐。勿得違教。安坐已訖。於彼師所應起慈心。</a><a name="1101b11" id="1101b11">若有弟子欲受法時。長跪師前先誦所得。誦</a><a name="1101b12" id="1101b12">已有疑先應諮白。若見聽許然後請決。是時</a><a name="1101b13" id="1101b13">學者既受法已。右膝著地兩手捧足。一心頂</a><a name="1101b14" id="1101b14">禮師所住處。地若平正即應設敬。若地偏</a><a name="1101b15" id="1101b15">隘即還卻立。乃至師過至彼平所即便請法。</a><a name="1101b16" id="1101b16">若至平處禮師足已。卻縮而行至十肘地。遙</a><a name="1101b17" id="1101b17">禮師已隨意歸還。又復弟子應作是念。師在</a><a name="1101b18" id="1101b18">我後觀我是非不應放逸。我若即來尋至師</a><a name="1101b19" id="1101b19">前。請決所疑是即為善。儻不得來應當知時。</a><a name="1101b20" id="1101b20">一日三時應參進止。若三時間不參進止。是</a><a name="1101b21" id="1101b21">師應當如法治之</a><a name="1101b22" id="1101b22"><p>又復弟子若參師時。至彼師所若不見師。應</a><a name="1101b23" id="1101b23">持土塊或木或草以為記驗。若當見師在房</a><a name="1101b24" id="1101b24">室內。是時學者應起至心遶房三匝。向師</a><a name="1101b25" id="1101b25">頂禮爾乃方還。若不見師眾務皆止不得為</a><a name="1101b26" id="1101b26">也。除大小便</a><a name="1101b27" id="1101b27"><p>又復弟子於其師所不得麤言。師所呵責不</a><a name="1101b28" id="1101b28">應反報。師坐臥床應先敷拭。令無塵污虫蟻</a><a name="1101b29" id="1101b29">之屬。若師坐臥乃至師起。應修誦業。時彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241101a.htm'><img src='up.gif' border=0></a>
<a href='T241101c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>