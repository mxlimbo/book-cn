<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本說一切有部毘奈耶頌 0636a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本說一切有部毘奈耶頌</font> <font face='Arial'>(卷2)</font> 九十波逸底迦法 <font face='Arial'>T24, p0636a</h2></font><hr>
<span class='old'>
</a><a name="0635c28" id="0635c28"><p>與非親尼衣學處</a><a name="0635c29" id="0635c29"><p class='lg'>　　若是非親尼　　　不合與衣服</span><br><a name="0636a01" id="0636a01">　　由彼心貪覓　　　來處不籌量　</p></a><a name="0636a02" id="0636a02"><p>與非親尼作衣學處</a><a name="0636a03" id="0636a03"><p class='lg'>　　於非親尼處　　　不應為作衣</a><br><a name="0636a04" id="0636a04">　　由作惡形儀　　　令俗生譏醜　</p></a><a name="0636a05" id="0636a05"><p>與尼同道行學處</a><a name="0636a06" id="0636a06"><p class='lg'>　　苾芻向餘處　　　共尼同伴行</a><br><a name="0636a07" id="0636a07">　　賊等多怖時　　　共行無有過</a><br><a name="0636a08" id="0636a08">　　若病無人持　　　不應棄於路</a><br><a name="0636a09" id="0636a09">　　苾芻苾芻女　　　展轉互相舁</a><br><a name="0636a10" id="0636a10">　　尼自將路糧　　　苾芻得為淨</a><br><a name="0636a11" id="0636a11">　　苾芻持尼淨　　　此並勿生疑　</p></a><a name="0636a12" id="0636a12"><p>與苾芻尼同乘一船學處</a><a name="0636a13" id="0636a13"><p class='lg'>　　苾芻若與尼　　　乘船或上下</a><br><a name="0636a14" id="0636a14">　　於斯便不許　　　直渡者無愆　</p></a><a name="0636a15" id="0636a15"><p>獨與女人屏處坐學處</a><a name="0636a16" id="0636a16"><p class='lg'>　　緣彼鄔陀夷　　　共女屏處坐</a><br><a name="0636a17" id="0636a17">　　因招眾譏謗　　　聖制不應然　</p></a><a name="0636a18" id="0636a18"><p>獨與尼屏處坐學處</a><a name="0636a19" id="0636a19"><p class='lg'>　　又與笈多尼　　　獨在屏處坐</a><br><a name="0636a20" id="0636a20">　　據緣但道一　　　餘三並墮愆　</p></a><a name="0636a21" id="0636a21"><p>知苾芻尼讚歎得食學處</a><a name="0636a22" id="0636a22"><p class='lg'>　　苾芻知彼尼　　　讚歎故得食</a><br><a name="0636a23" id="0636a23">　　除其先有意　　　食便招墮罪</a><br><a name="0636a24" id="0636a24">　　讚歎有二種　　　具戒及多聞</a><br><a name="0636a25" id="0636a25">　　具戒從預流　　　乃至阿羅漢</a><br><a name="0636a26" id="0636a26">　　多聞蘇呾羅　　　毘奈耶母論</a><br><a name="0636a27" id="0636a27">　　實有如斯德　　　讚食許無愆</a><br><a name="0636a28" id="0636a28">　　若實無有德　　　為利受尼讚</a><br><a name="0636a29" id="0636a29">　　知而噉食者　　　即招其本罪　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240635c.htm'><img src='up.gif' border=0></a>
<a href='T240636b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>