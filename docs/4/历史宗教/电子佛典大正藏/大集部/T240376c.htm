<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0376c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷34)</font> 第六門第四子攝之餘明佛從天下等事 <font face='Arial'>T24, p0376c</h2></font><hr>
<span class='old'>
</a><a name="0376b28" id="0376b28">門舍而為受生。時具壽舍利子知彼命過。即</a><a name="0376b29" id="0376b29">便觀察何處受生。見此城中善解六事婆羅</span><a name="0376c01" id="0376c01">門舍而為受生。為調伏故尊者頻往婆羅門</a><a name="0376c02" id="0376c02">家。授與夫妻三歸五戒。後於異時獨至其家。</a><a name="0376c03" id="0376c03">婆羅門見白言。聖者無侍者耶。尊者答曰。我</a><a name="0376c04" id="0376c04">之侍者。非茅草生從仁處得。婆羅門曰。我無</a><a name="0376c05" id="0376c05">小兒堪為侍者。我婦懷娠若其生男奉為侍</a><a name="0376c06" id="0376c06">者。報曰。願爾無病我已受之即便捨去。彼</a><a name="0376c07" id="0376c07">婦月滿便誕一男。飲母乳時爪齒損乳乳便</a><a name="0376c08" id="0376c08">腫大。曾與童子一處戲時。或因瞋忿若爪若</a><a name="0376c09" id="0376c09">齒。有傷損處悉皆瘡腫久而平復。時舍利子</a><a name="0376c10" id="0376c10">知彼小童出家時至。往其家中為父母說法。</a><a name="0376c11" id="0376c11">彼見出來尊者便念即是我侍者乎。父告兒</a><a name="0376c12" id="0376c12">曰。汝未生時。我許將汝供奉聖者為給侍人。</a><a name="0376c13" id="0376c13">今可隨行勿生顧戀。此即是其最後生人。良</a><a name="0376c14" id="0376c14">久佇立觀尊者面隨後而去。尊者至寺便與</a><a name="0376c15" id="0376c15">出家。并受近圓依教令學。後嚼齒木既刮舌</a><a name="0376c16" id="0376c16">已不洗而棄。蠅來附上遂便命過。次有守宮</a><a name="0376c17" id="0376c17">來食其蠅因此而死。次有黃[<a href='javascript:showpic("images/020357.gif")'>狂-王+由</a>]來噉守宮還</a><a name="0376c18" id="0376c18">同喪命。次有犬子食此黃[<a href='javascript:showpic("images/020357.gif")'>狂-王+由</a>]亦復命終。餘有</a><a name="0376c19" id="0376c19">殘者諸蟻來唼悉皆致死。是時有一苾芻在</a><a name="0376c20" id="0376c20">傍而立。見如是等事至明日旦。時諸苾芻來</a><a name="0376c21" id="0376c21">於其處而嚼齒木。見狗眾蟻一處命終。怪其</a><a name="0376c22" id="0376c22">所以共相謂曰。狗蟻何因一處而死。或言不</a><a name="0376c23" id="0376c23">知。或言可共推尋誰作斯過。時彼苾芻告諸</a><a name="0376c24" id="0376c24">人曰。昨日婆羅門兒是尊者舍利子弟子。我</a><a name="0376c25" id="0376c25">見於此嚼其齒木。刮舌之篦不洗而棄。必應</a><a name="0376c26" id="0376c26">為此令其命終。苾芻以緣白佛。佛言。汝等苾</a><a name="0376c27" id="0376c27">芻。當知人中亦有帶毒與蛇無異。從今已去</a><a name="0376c28" id="0376c28">嚼齒木時既刮舌了。應以水洗方可棄之。不</a><a name="0376c29" id="0376c29">洗而棄得越法罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240376b.htm'><img src='up.gif' border=0></a>
<a href='T240377a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>