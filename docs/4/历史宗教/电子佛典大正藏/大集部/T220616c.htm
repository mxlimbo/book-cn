<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0616c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷8)</font> 三十捨墮法之一 <font face='Arial'>T22, p0616c</h2></font><hr>
<span class='old'>
</a><a name="0616b29" id="0616b29">者若復無者更自作若他作與若得已成者</a><a name="0616b30" id="0616b30">無犯。無犯者最初未制戒。癡狂心亂痛惱所</span><a name="0616c01" id="0616c01">纏(十四竟)</a><a name="0616c02" id="0616c02"><p>爾時佛在舍衛國祇樹給孤獨園。時世尊遣</a><a name="0616c03" id="0616c03">人請食。諸佛常法。諸比丘受請後遍行</a><a name="0616c04" id="0616c04">諸房。見故坐具在溫室中。或教授堂中。若</a><a name="0616c05" id="0616c05">經行處。若洗腳石上。或在戶前埵上。或在</a><a name="0616c06" id="0616c06">杙上。或在龍牙橛上。或在衣架上。或在繩</a><a name="0616c07" id="0616c07">床木床上。或在枕上。或在地敷上。處處狼</a><a name="0616c08" id="0616c08">藉無人收攝。世尊見已作是念。諸比丘嫌</a><a name="0616c09" id="0616c09">坐具或重或輕。或言厚或言薄。不捨故</a><a name="0616c10" id="0616c10">更作新者。坐具眾多處處狼藉無人收攝。我</a><a name="0616c11" id="0616c11">今云何令諸比丘用故坐具。復作是念。</a><a name="0616c12" id="0616c12">我當聽諸比丘作新坐具。取故者縱廣一</a><a name="0616c13" id="0616c13">[<a href='javascript:showpic("images/012504.gif")'>打-丁+桀</a>]手帖著新者上壞色故。世尊食訖。以</a><a name="0616c14" id="0616c14">此因緣集比丘僧。告言。我向者眾僧受請</a><a name="0616c15" id="0616c15">後遍行諸房。見諸故坐具。處處狼藉無人收</a><a name="0616c16" id="0616c16">攝。我見已作是念。諸比丘或言。我坐具重或</a><a name="0616c17" id="0616c17">言輕或言薄或言厚。不捨故坐具更作新</a><a name="0616c18" id="0616c18">者。故者處處狼藉無人收攝。我作是念。云</a><a name="0616c19" id="0616c19">何令諸比丘用故坐具。而復念言。我今聽</a><a name="0616c20" id="0616c20">諸比丘作新坐具。當取故者縱廣一[<a href='javascript:showpic("images/012504.gif")'>打-丁+桀</a>]手帖</a><a name="0616c21" id="0616c21">著新者上以壞色故。是故聽諸比丘作新</a><a name="0616c22" id="0616c22">坐具。取故者縱廣一[<a href='javascript:showpic("images/012504.gif")'>打-丁+桀</a>]手帖著新者上以</a><a name="0616c23" id="0616c23">壞色故。時六群比丘聞。世尊聽比丘作新</a><a name="0616c24" id="0616c24">坐具。當取故者縱廣一[<a href='javascript:showpic("images/012504.gif")'>打-丁+桀</a>]手帖著新者上</a><a name="0616c25" id="0616c25">以壞色故。而作新坐具。不取故者縱廣</a><a name="0616c26" id="0616c26">一[<a href='javascript:showpic("images/012504.gif")'>打-丁+桀</a>]手帖新者上壞色故。諸比丘聞。中有</a><a name="0616c27" id="0616c27">少欲知足行頭陀樂學戒。知慚愧者。嫌</a><a name="0616c28" id="0616c28">責六群比丘言。云何世尊。聽諸比丘作新</a><a name="0616c29" id="0616c29">坐具。當取故者縱廣一[<a href='javascript:showpic("images/012504.gif")'>打-丁+桀</a>]手帖新者上用</a><a name="0616c30" id="0616c30">壞色故。而汝等作新者不以故者縱廣一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220616b.htm'><img src='up.gif' border=0></a>
<a href='T220617a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>