<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1482 佛阿毘曇經出家相品 0964c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1482 佛阿毘曇經出家相品</font> <font face='Arial'>(卷1)</font> <font face='Arial'>T24, p0964c</h2></font><hr>
<span class='old'>
</a><a name="0964b28" id="0964b28">是覺苦樂。如是長壽。如是久長。如是壽命極</a><a name="0964b29" id="0964b29">盡。我從彼死復生某處。又於彼死今於此生。</span><a name="0964c01" id="0964c01">如相貌如處所。種種分別憶知往昔所更事。</a><a name="0964c02" id="0964c02">隨心所向此得如意。於自法門所有希望。快</a><a name="0964c03" id="0964c03">哉我是比丘。以清淨眼根過人中眼。見諸眾</a><a name="0964c04" id="0964c04">生死時生時。善色惡色。若增減。若趣善道若</a><a name="0964c05" id="0964c05">趣不善道。隨事隨業眾生。如實而知。此等眾</a><a name="0964c06" id="0964c06">生具身惡業。具口意惡業誹謗賢善。邪見具</a><a name="0964c07" id="0964c07">邪見業法習因緣。以此因緣故。身壞命終墮</a><a name="0964c08" id="0964c08">惡道生地獄中。復有此等眾生。具身善業。具</a><a name="0964c09" id="0964c09">口意善業。不誹謗賢善。正見具正見業法習</a><a name="0964c10" id="0964c10">因緣。以此因緣故。身壞命終往趣善道生於</a><a name="0964c11" id="0964c11">天上。隨心所向皆得如意。於自法門所有希</a><a name="0964c12" id="0964c12">望。快哉我是比丘。已盡諸漏心得無漏解脫。</a><a name="0964c13" id="0964c13">得慧解脫已具足證自然法。我生已盡梵行</a><a name="0964c14" id="0964c14">已立。所作已辦無復後有。隨心所向能得如</a><a name="0964c15" id="0964c15">意。於自法門所有希望。所覺之法喜樂為證。</a><a name="0964c16" id="0964c16">隨心所向能得如意。於自法門是等比丘。如</a><a name="0964c17" id="0964c17">是二法應親近。應觀察應廣修。已修此等二</a><a name="0964c18" id="0964c18">法已。親近觀察廣修。則成就性慧性覺。具種</a><a name="0964c19" id="0964c19">種性慧無量性慧無量性覺。時長老犢子聞</a><a name="0964c20" id="0964c20">佛說已。歡喜踊躍頂禮世尊足已辭佛而退。</a><a name="0964c21" id="0964c21">時長老犢子已得最勝第一法。無放逸無煩</a><a name="0964c22" id="0964c22">熱心。得自在安住。若善男子所欲為者。剃除</a><a name="0964c23" id="0964c23">鬚髮披壞色衣。有正信心捨離有為。向於無</a><a name="0964c24" id="0964c24">為出家。此無上梵行白法。自知已具足證法。</a><a name="0964c25" id="0964c25">我生已盡梵行已立。所作已辦不受後有。已</a><a name="0964c26" id="0964c26">覺了竟。是長老得阿羅漢果心得解脫。時眾</a><a name="0964c27" id="0964c27">多比丘懃求欲見世尊供養世尊。時長老犢</a><a name="0964c28" id="0964c28">子見眾多比丘。復作是言。長老欲何處去。我</a><a name="0964c29" id="0964c29">欲往世尊所欲見世尊欲供養世尊。希長老。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240964b.htm'><img src='up.gif' border=0></a>
<a href='T240965a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>