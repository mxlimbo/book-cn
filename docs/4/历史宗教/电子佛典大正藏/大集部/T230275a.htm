<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0275a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷38)</font> <font face='Arial'>T23, p0275a</h2></font><hr>
<span class='old'>
</a><a name="0274c28" id="0274c28">如牛舌舐。是事白佛。佛言。從今不聽手摩鬚</a><a name="0274c29" id="0274c29">髮犯者突吉羅</span><a name="0275a01" id="0275a01"><p>佛在王舍城。爾時六群比丘。二人共床臥。是</a><a name="0275a02" id="0275a02">事白佛。佛言。從今不聽二人共一床臥。犯</a><a name="0275a03" id="0275a03">者突吉羅。若一人坐一人臥不犯。爾時六群</a><a name="0275a04" id="0275a04">比丘。二人共地敷臥。佛言。從今不聽二人</a><a name="0275a05" id="0275a05">共一敷臥。犯者突吉羅。各自別有敷具不</a><a name="0275a06" id="0275a06">犯。爾時六群比丘。二人共一覆衣中臥。佛言。</a><a name="0275a07" id="0275a07">從今不得共一覆衣中臥。犯者突吉羅。不犯</a><a name="0275a08" id="0275a08">者。各別有襯身衣。佛在王舍城。爾時六群</a><a name="0275a09" id="0275a09">比丘著俗人衣。諸居士呵責言。沙門釋子自</a><a name="0275a10" id="0275a10">言善好有德。著俗衣。與白衣何異。是事白</a><a name="0275a11" id="0275a11">佛。佛言。從今不得著俗衣。犯者突吉羅</a><a name="0275a12" id="0275a12"><p>佛在王舍城。爾時六群比丘。抄襞泥洹僧。如</a><a name="0275a13" id="0275a13">相撲人又似作人。是事白佛。佛言。從今不得</a><a name="0275a14" id="0275a14">抄襞衣著。犯者突吉羅。不犯者。登梯覆屋泥</a><a name="0275a15" id="0275a15">屋。佛在王舍城。爾時六群比丘負擔行。如似</a><a name="0275a16" id="0275a16">驢牛負馱。是事白佛。佛言。從今不聽負擔行。</a><a name="0275a17" id="0275a17">犯者突吉羅</a><a name="0275a18" id="0275a18"><p>佛在舍衛國。爾時憍薩羅國。有邊聚落。是中</a><a name="0275a19" id="0275a19">常畏賊。聚落人民畏賊故。捨此處去。爾時有</a><a name="0275a20" id="0275a20">比丘。從憍薩羅國向舍衛國。是比丘捉瓦缽</a><a name="0275a21" id="0275a21">捉杖。所經聚落中人。遙見來作是念。此是</a><a name="0275a22" id="0275a22">賊來。捉槊捉楯見已怖畏還入樓閣。比丘漸</a><a name="0275a23" id="0275a23">漸來近。知是沙門。問言。汝是何沙門。答言。</a><a name="0275a24" id="0275a24">釋子沙門。言汝失沙門法壞沙門法。令我等</a><a name="0275a25" id="0275a25">怖畏。是比丘不知云何。是事白佛。佛言。從</a><a name="0275a26" id="0275a26">今行時不聽捉杖捉絡囊。犯者突吉羅。佛自</a><a name="0275a27" id="0275a27">恣後人間慢行。有一羸瘦比丘。手捉缽行。佛</a><a name="0275a28" id="0275a28">知故問。汝何以手捉缽行。答言。無物可盛。佛</a><a name="0275a29" id="0275a29">言。從今羸瘦老病比丘。僧羯磨聽杖絡囊盛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230274c.htm'><img src='up.gif' border=0></a>
<a href='T230275b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>