<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1492 佛說舍利弗悔過經 1090b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1492 佛說舍利弗悔過經</font> <font face='Arial'>(卷1)</font> <font face='Arial'>T24, p1090b</h2></font><hr>
<span class='old'>
</a><a name="1090a28" id="1090a28">其喜。身自不信教人不信。見人不信代其</a><a name="1090a29" id="1090a29">喜。身不信作善得善作惡得惡。見人作惡</span><a name="1090b01" id="1090b01">代其喜。身自盜佛寺中神物若比丘僧財物。</a><a name="1090b02" id="1090b02">教人行盜。見人行盜代其喜。身自輕稱小斗</a><a name="1090b03" id="1090b03">短尺欺人。以重稱大斗長尺侵人。見人侵人</a><a name="1090b04" id="1090b04">代其喜。身自故賊教人故賊。見人故賊代其</a><a name="1090b05" id="1090b05">喜。身自惡逆教人惡逆。見人惡逆代其喜。</a><a name="1090b06" id="1090b06">身諸所更以來生五處者。在泥犁中時。在</a><a name="1090b07" id="1090b07">禽獸中時。在薜荔中時。在人中時。身在此</a><a name="1090b08" id="1090b08">五道中生時所犯過惡。不孝父母。不孝於師。</a><a name="1090b09" id="1090b09">不敬於善友。不敬於善沙門道人。不敬長老。</a><a name="1090b10" id="1090b10">輕易父母。輕易於師父。輕易求阿羅漢道者。</a><a name="1090b11" id="1090b11">輕易求辟支佛道者。若誹謗嫉妒之。見佛道</a><a name="1090b12" id="1090b12">言非。見惡道言是。見正言不正。見不正言</a><a name="1090b13" id="1090b13">正。某等諸所作過惡。願從十方諸佛求哀悔</a><a name="1090b14" id="1090b14">過。令某等今世不犯此過殃。令某等後世亦</a><a name="1090b15" id="1090b15">不被此過殃。所以從十方諸佛求哀者何。佛</a><a name="1090b16" id="1090b16">能洞視徹聽。不敢於佛前欺。某等有過惡不</a><a name="1090b17" id="1090b17">敢覆藏。從今以後皆不敢復犯。佛語舍利</a><a name="1090b18" id="1090b18">弗。若有善男子善女人。意不欲入泥犁禽獸</a><a name="1090b19" id="1090b19">薜荔中者。諸所作過皆當悔過之不當覆藏。</a><a name="1090b20" id="1090b20">受戒以後不當復作惡。不欲生邊地無佛處</a><a name="1090b21" id="1090b21">無經處無比丘僧處無義理處善惡處者。皆</a><a name="1090b22" id="1090b22">當悔過不當覆藏。意不欲愚癡聾盲瘖啞。不</a><a name="1090b23" id="1090b23">欲生屠生漁獵獄吏更生貧家。皆當悔過不</a><a name="1090b24" id="1090b24">當覆藏。女人欲求男子者。皆當悔過欲得須</a><a name="1090b25" id="1090b25">陀洹道不復入泥犁薜荔中者。皆當悔過。欲</a><a name="1090b26" id="1090b26">得斯陀含道上天作人。欲得阿那含道上二</a><a name="1090b27" id="1090b27">十四天。欲得阿羅漢泥洹去者。欲於世間得</a><a name="1090b28" id="1090b28">阿羅漢道者。欲得辟支佛道者。欲知去來</a><a name="1090b29" id="1090b29">之事者。皆當悔過不當覆藏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241090a.htm'><img src='up.gif' border=0></a>
<a href='T241090c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>