<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0507c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷1)</font> 總序戒法異名等 <font face='Arial'>T23, p0507c</h2></font><hr>
<span class='old'>
</a><a name="0507b28" id="0507b28">五戒若受十戒若受具戒。兼禪無漏戒一切</a><a name="0507b29" id="0507b29">不得。若破五戒中重戒。若更受八戒十戒具</span><a name="0507c01" id="0507c01">戒。并禪無漏戒一切不得。若破五戒中重戒</a><a name="0507c02" id="0507c02">已。欲捨五戒更受戒者。無有是處。若捨戒已。</a><a name="0507c03" id="0507c03">更受五戒若受八戒十戒具戒。并禪無漏戒</a><a name="0507c04" id="0507c04">一切不得也。若破十戒具戒中重戒者。若欲</a><a name="0507c05" id="0507c05">勝進若欲捨戒還受戒者。如五戒中說。問</a><a name="0507c06" id="0507c06">曰。禪戒無漏戒波羅提木叉戒。於三戒中何</a><a name="0507c07" id="0507c07">戒為勝。答曰。禪戒無漏戒為勝。有云。波羅提</a><a name="0507c08" id="0507c08">木叉戒勝。所以爾者。若佛出世得有此戒。</a><a name="0507c09" id="0507c09">禪戒無漏戒一切時有。於一切眾生非眾生</a><a name="0507c10" id="0507c10">類。得波羅提木叉戒。禪戒無漏戒。但於眾</a><a name="0507c11" id="0507c11">生上得。於一切眾生上慈心。得波羅提木叉</a><a name="0507c12" id="0507c12">戒。禪戒無漏戒。不以慈心得也。夫能維持佛</a><a name="0507c13" id="0507c13">法。有七眾在世間。三乘道果相續不斷。盡</a><a name="0507c14" id="0507c14">以波羅提木叉為根本。禪無漏戒不爾。是故</a><a name="0507c15" id="0507c15">於三界中最為殊勝。初受戒時。白四羯磨</a><a name="0507c16" id="0507c16">已成就戒色始一念戒色。名業亦名業道。</a><a name="0507c17" id="0507c17">第二念已後所生戒色。但是業。非業道。所</a><a name="0507c18" id="0507c18">以爾者。初一念戒色。思願滿足。以思通故。名</a><a name="0507c19" id="0507c19">思業道。以前戒色為因故。後戒色任運自</a><a name="0507c20" id="0507c20">生。是故但名業。非業道。初一念戒。有教有無</a><a name="0507c21" id="0507c21">教。後次第生戒。但有無教。無有教也。初一念</a><a name="0507c22" id="0507c22">戒亦名為戒。亦名善行。亦名律儀。後次續</a><a name="0507c23" id="0507c23">生戒。亦有此三義。問曰。三世中何世得戒。答</a><a name="0507c24" id="0507c24">曰。現在一念得戒。過去未來是法。非眾生故</a><a name="0507c25" id="0507c25">不得戒。現在一念是眾生故得戒。亦有此三</a><a name="0507c26" id="0507c26">義。問曰。為善心中得戒。為不善心中。為無記</a><a name="0507c27" id="0507c27">心中。為無心中得戒耶。答曰。一切盡得。先以</a><a name="0507c28" id="0507c28">善心禮僧足已。受衣缽求和上問清淨乞</a><a name="0507c29" id="0507c29">受戒。胡跪合掌白四羯磨已。相續善心戒色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230507b.htm'><img src='up.gif' border=0></a>
<a href='T230508a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>