<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1465 舍利弗問經 0902c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1465 舍利弗問經</font> <font face='Arial'>(卷1)</font> <font face='Arial'>T24, p0902c</h2></font><hr>
<span class='old'>
</a><a name="0902b28" id="0902b28">人良友。是即天人導師。其不淨者。猶為破戒。</a><a name="0902b29" id="0902b29">是大劫盜。是即餓鬼。為罪窟宅。非時索者。以</span><a name="0902c01" id="0902c01">時非時非時輒與。是典食者。是名退道。是名</a><a name="0902c02" id="0902c02">惡魔。是名三惡道。是名破器。是癩病人。壞善</a><a name="0902c03" id="0902c03">果故。偷乞自活。是故諸婆羅門。不非時食。外</a><a name="0902c04" id="0902c04">道梵志亦不邪食況我弟子知法行法。而當</a><a name="0902c05" id="0902c05">爾耶。凡如此者非我弟子。是盜我法利。著無</a><a name="0902c06" id="0902c06">法人。盜名盜食。非法之人。盜與盜受。一團一</a><a name="0902c07" id="0902c07">撮片鹽片酢。死墮燋腸地獄。吞熱鐵丸。從地</a><a name="0902c08" id="0902c08">獄出生豬狗中。食諸不淨。又生惡鳥。人怪其</a><a name="0902c09" id="0902c09">聲。後生餓鬼。還伽藍中處。都圊內噉食糞穢。</a><a name="0902c10" id="0902c10">並百千萬歲。更生人中貧窮下賤。人所棄惡。</a><a name="0902c11" id="0902c11">所可言說人不信用。不如盜一人物其罪尚</a><a name="0902c12" id="0902c12">輕。割奪多人故。良福田故斷絕出世道故。舍</a><a name="0902c13" id="0902c13">利弗復白佛言。如來宗親多有出家。為自發</a><a name="0902c14" id="0902c14">心。為佛神力耶。佛言。諸釋憍慢著樂。何能願</a><a name="0902c15" id="0902c15">樂。特是父王宣勒。宗室生二子者。一人隨</a><a name="0902c16" id="0902c16">我。阿那律久積善根深樂正法。攜率釋子跋</a><a name="0902c17" id="0902c17">提難提金毘羅難陀跋難陀阿難陀提婆達多</a><a name="0902c18" id="0902c18">優波離。澡浴清淨來至我所。欲求出家。時有</a><a name="0902c19" id="0902c19">上座名毘羅茶。別度阿難阿難陀。次一上座</a><a name="0902c20" id="0902c20">名婆修羅。別度提婆達多跋難陀。唯阿難修</a><a name="0902c21" id="0902c21">不忘禪。宿習總持。於少時中得佛覺三昧。積</a><a name="0902c22" id="0902c22">百萬川水。攬以為雨。雨水奔流入于大海。</a><a name="0902c23" id="0902c23">阿難手從海中取以分別色味。不雜。還置本</a><a name="0902c24" id="0902c24">源。無有漏失。文殊師利。白佛言。世尊。舍利</a><a name="0902c25" id="0902c25">弗者。如來常言。其於聲聞中智慧第一。不謂</a><a name="0902c26" id="0902c26">小心能問要義。佛言。其久種明悟。發揚我法。</a><a name="0902c27" id="0902c27">以諸慧利利眾生故。云何如來。說父母恩</a><a name="0902c28" id="0902c28">大不可不報。又言。師僧之恩不可稱量其誰</a><a name="0902c29" id="0902c29">為最。佛言。夫在家者。孝事父母在於膝下。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240902b.htm'><img src='up.gif' border=0></a>
<a href='T240903a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>