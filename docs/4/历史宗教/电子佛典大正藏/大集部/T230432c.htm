<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0432c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0432c</h2></font><hr>
<span class='old'>
</a><a name="0432b28" id="0432b28">見是金翅鳥王。甚大怖畏。捨船沈沒大海。</a><a name="0432b29" id="0432b29">諸估客皆得安隱往還到舍衛城讚歎目連。</span><a name="0432c01" id="0432c01">實成就大神通力。我等從海得脫。皆是目連</a><a name="0432c02" id="0432c02">恩力故。諸比丘到目連所語言。汝得波羅夷。</a><a name="0432c03" id="0432c03">目連言。何以故。諸比丘言。是船屬龍。汝便</a><a name="0432c04" id="0432c04">奪之。目連生疑。是事白佛。佛知故問。汝云</a><a name="0432c05" id="0432c05">何救。目連言。我以神通力。佛言。若以神</a><a name="0432c06" id="0432c06">通力救無罪</a><a name="0432c07" id="0432c07"><p>舍衛國估客。出行城邑聚落治生。於嶮道</a><a name="0432c08" id="0432c08">中為賊圍遶。不得進退。諸估客各自求所事</a><a name="0432c09" id="0432c09">神天。禮拜求願了不蒙恩。不能得脫。中有</a><a name="0432c10" id="0432c10">一估客。目連是師。常出入其舍。此人即作</a><a name="0432c11" id="0432c11">是念。若目連見念者必得免濟。如是思惟已。</a><a name="0432c12" id="0432c12">一心禮拜目連。時長老目連以天眼見。即入</a><a name="0432c13" id="0432c13">禪定。以神通力現四種兵。諸賊見已即作是</a><a name="0432c14" id="0432c14">念。此或是王力若是聚落力來圍遶。必不得</a><a name="0432c15" id="0432c15">出。如是怖畏捨遠去。諸估客從嶮道中得</a><a name="0432c16" id="0432c16">安隱往還。到舍衛國讚歎目連。實成就大</a><a name="0432c17" id="0432c17">神通力。我等從嶮道得脫。皆是目連恩力故。</a><a name="0432c18" id="0432c18">諸比丘到目連所語言。汝得波羅夷。目連言。</a><a name="0432c19" id="0432c19">何以故。諸比丘言。是估客屬賊。汝便奪故。</a><a name="0432c20" id="0432c20">目連生疑。是事白佛。佛知故問。汝云何救。</a><a name="0432c21" id="0432c21">目連言。我以神通力。佛言。若神通力救無</a><a name="0432c22" id="0432c22">罪</a><a name="0432c23" id="0432c23"><p>長老畢陵伽婆蹉常出入一檀越舍。有一小</a><a name="0432c24" id="0432c24">兒。比丘到其舍時。一小兒接足作禮。接</a><a name="0432c25" id="0432c25">足而起。是小兒在水岸邊立戲。有船賊來</a><a name="0432c26" id="0432c26">漸漸誘進上船。長老畢陵伽婆蹉以天眼見。</a><a name="0432c27" id="0432c27">即入禪定。以神通力在船頭立。小兒見以如</a><a name="0432c28" id="0432c28">常法接足作禮。各以兩手捉一足。是長老即</a><a name="0432c29" id="0432c29">時飛去。小兒隨去到舍。諸比丘到畢陵伽婆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230432b.htm'><img src='up.gif' border=0></a>
<a href='T230433a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>