<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0328c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷12)</font> 明單提九十二事法之一 <font face='Arial'>T22, p0328c</h2></font><hr>
<span class='old'>
</a><a name="0328b28" id="0328b28">修多羅。隨其事實用現前毘尼除滅。若成</a><a name="0328b29" id="0328b29">就五非法。不成與現前毘尼。何等五。不現前</span><a name="0328c01" id="0328c01">與。不問。不受過。不如法。不和合與。是名五</a><a name="0328c02" id="0328c02">非法不成與。現前毘尼。若成就五如法成</a><a name="0328c03" id="0328c03">與現前毘尼。何等五。現前與問受過如法和</a><a name="0328c04" id="0328c04">合與。是名五法成就與。現前毘尼。如是阿難。</a><a name="0328c05" id="0328c05">如法如律如佛教。用現前毘尼滅諍事已。若</a><a name="0328c06" id="0328c06">有客比丘。若去比丘。若與欲比丘。若見不欲</a><a name="0328c07" id="0328c07">比丘。若新受戒比丘。若在坐睡比丘。是諸比</a><a name="0328c08" id="0328c08">丘。作是言。如是不好羯磨。別佛別法別僧。如</a><a name="0328c09" id="0328c09">牛羊僧。不善羯磨。羯磨不成就。阿難。如是更</a><a name="0328c10" id="0328c10">發起者。得波夜提罪。是名相言諍。以現前毘</a><a name="0328c11" id="0328c11">尼滅誹謗諍者。若比丘不見不聞不疑。比丘</a><a name="0328c12" id="0328c12">犯波羅夷。僧伽婆尸沙。波夜提。波羅提提舍</a><a name="0328c13" id="0328c13">尼。越毘尼以是五篇罪謗。是名誹謗諍。用二</a><a name="0328c14" id="0328c14">毘尼滅。所謂憶念毘尼滅。不癡毘尼滅。憶</a><a name="0328c15" id="0328c15">念毘尼者。佛住王舍城。慈地比丘尼作非梵</a><a name="0328c16" id="0328c16">行。遂便妊身到六群比丘所。作是言。我作非</a><a name="0328c17" id="0328c17">梵行事。今者有娠。尊者。與誰有嫌。我能謗</a><a name="0328c18" id="0328c18">之。六群報言。善哉姊妹。乃欲為我作饒益事。</a><a name="0328c19" id="0328c19">陀驃摩羅子。是我生怨。與我破房舍及不好</a><a name="0328c20" id="0328c20">床。蓐麤惡飲食。若此人久在梵行者。我等</a><a name="0328c21" id="0328c21">長夜受苦。汝看此比丘齋日大眾說法時。在</a><a name="0328c22" id="0328c22">中者汝當往彼眾中以非梵行謗。答言。當如</a><a name="0328c23" id="0328c23">尊者教。是比丘尼若月八日十四日十五日。</a><a name="0328c24" id="0328c24">大眾說法時。往到眾前。而作是言。尊者。為我</a><a name="0328c25" id="0328c25">辦酥油粳米諸飲食。具修治房舍。并求佐</a><a name="0328c26" id="0328c26">產人。我產時至是長老。答言。姊妹。汝自知</a><a name="0328c27" id="0328c27">之。我無此事。比丘尼復言。奇怪奇怪。汝是丈</a><a name="0328c28" id="0328c28">夫。晨去夜來。共我從事。而今說言。我無此</a><a name="0328c29" id="0328c29">事。勿復多言。但當與我辦酥油等。我今產<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220328b.htm'><img src='up.gif' border=0></a>
<a href='T220329a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>