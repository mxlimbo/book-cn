<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0822c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷36)</font> 九十波逸底迦法 足食學處第三十四 <font face='Arial'>T23, p0822c</h2></font><hr>
<span class='old'>
</a><a name="0822b28" id="0822b28">不持二五等食對他作法。更食者謂是吞咽。</a><a name="0822b29" id="0822b29">此中犯相其事云何。若苾芻足食足食想及</span><a name="0822c01" id="0822c01">疑。皆得墮罪。不足食足食想及疑。得惡作罪。</a><a name="0822c02" id="0822c02">不足食不足食想。足食不足想。無犯。爾時鄔</a><a name="0822c03" id="0822c03">波離白佛言。世尊。食何等粥名為足食。佛告</a><a name="0822c04" id="0822c04">鄔波離若粥新熟豎匙不倒。或指等鉤畫其</a><a name="0822c05" id="0822c05">跡不滅。食此粥時名為足食。大德。食何等糗</a><a name="0822c06" id="0822c06">名為足食。佛言。若初和水攪時豎匙不倒。或</a><a name="0822c07" id="0822c07">五指鉤其跡不滅。食此糗時名為足食。又鄔</a><a name="0822c08" id="0822c08">波離。凡是薄粥薄糗皆非足食。又無犯者謂</a><a name="0822c09" id="0822c09">最初犯人。或癡狂心亂痛惱所纏</a><a name="0822c10" id="0822c10"><p><b>　　<A NAME="n568"></A>勸他足食學處第三十五</b></a><a name="0822c11" id="0822c11"><p>爾時佛在室羅伐城逝多林給孤獨園。時此</a><a name="0822c12" id="0822c12">城中有一長者。娶妻既久竟無男女。所有親</a><a name="0822c13" id="0822c13">戚亦並喪亡。家道日貧年將衰邁。報其婦曰。</a><a name="0822c14" id="0822c14">賢首。我今年老。不復更能營辦生業。欲捨俗</a><a name="0822c15" id="0822c15">務。而為出家。其婦報曰。必有信心可隨意去。</a><a name="0822c16" id="0822c16">長者遂去至逝多林。見一年少苾芻就禮足</a><a name="0822c17" id="0822c17">已。白言。大德。我欲出家。唯願慈悲隨我所</a><a name="0822c18" id="0822c18">欲。苾芻答曰。我今年少不應為人作出家事。</a><a name="0822c19" id="0822c19">長者曰。我今創來至大德所。幸願將導指授</a><a name="0822c20" id="0822c20">餘人。得遂本心為出家事。時少年苾芻有親</a><a name="0822c21" id="0822c21">教師。常修寂定住空林野。便將長者往詣師</a><a name="0822c22" id="0822c22">處。禮足已白言。鄔波馱耶。此善男子欲於善</a><a name="0822c23" id="0822c23">說法律而為出家。願親教師與其出家并授</a><a name="0822c24" id="0822c24">圓具。慈愍故。時親教師報弟子曰。具壽。我無</a><a name="0822c25" id="0822c25">容暇。如世尊說。寧作屠兒常為殺害。不與他</a><a name="0822c26" id="0822c26">出家。受圓具已而不教授。弟子白言。願親教</a><a name="0822c27" id="0822c27">師與其出家并受圓具。我當教授讀誦作業。</a><a name="0822c28" id="0822c28">師聞是語便許可之即問難法知清淨已。遂與</a><a name="0822c29" id="0822c29">出家并受圓具。告言賢首。此是汝阿遮利耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230822b.htm'><img src='up.gif' border=0></a>
<a href='T230823a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>