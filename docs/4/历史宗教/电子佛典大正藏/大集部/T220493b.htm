<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0493b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷33)</font> 明雜誦跋渠法之一 四提舍尼初 <font face='Arial'>T22, p0493b</h2></font><hr>
<span class='old'>
</a><a name="0493a28" id="0493a28"><p>七百集法藏者。佛般泥洹後。長老比丘在毘</a><a name="0493a29" id="0493a29">舍離沙堆僧伽藍。爾時諸比丘從檀越乞索。</span><a name="0493b01" id="0493b01">作如是哀言。長壽。世尊在時得前食後食衣</a><a name="0493b02" id="0493b02">服供養。世尊泥洹後。我等孤兒誰當見與。汝</a><a name="0493b03" id="0493b03">可布施僧財物。如是哀聲而乞。時人或與</a><a name="0493b04" id="0493b04">一罽利沙槃二罽利沙槃乃至十罽利沙槃。</a><a name="0493b05" id="0493b05">至布薩時盛著盆中。持拘缽量分次第而與。</a><a name="0493b06" id="0493b06">時持律耶舍初至次得分。問言。此是何物。答</a><a name="0493b07" id="0493b07">言。次得罽利沙槃醫藥直。耶舍答言過去。問</a><a name="0493b08" id="0493b08">言何故過去施僧。耶舍答言不淨。諸比丘</a><a name="0493b09" id="0493b09">言。汝謗僧言不淨。此中應作舉羯磨。即便</a><a name="0493b10" id="0493b10">為作舉羯磨。作舉羯磨已。時尊者陀娑婆</a><a name="0493b11" id="0493b11">羅在摩偷羅國。耶舍即往詣彼作是言。長老。</a><a name="0493b12" id="0493b12">我被舉行隨順法。問言。汝何故被舉。答言。</a><a name="0493b13" id="0493b13">如是如是事。彼言。汝無事被舉。我共長老</a><a name="0493b14" id="0493b14">法食味食。耶舍聞是語已作是言。諸長老。我</a><a name="0493b15" id="0493b15">等應更集比尼藏。勿令佛法頹毀。問言。欲</a><a name="0493b16" id="0493b16">何處結集。答言。還彼事起處。時摩偷羅國僧</a><a name="0493b17" id="0493b17">伽舍羯鬧耆舍衛城沙祇。爾時中國都有七</a><a name="0493b18" id="0493b18">百僧集。有持一部比尼二部比尼者。又從</a><a name="0493b19" id="0493b19">世尊面受者。又從聲聞受者。時有凡夫學人</a><a name="0493b20" id="0493b20">無學人三明六通得力自在七百僧集毘舍</a><a name="0493b21" id="0493b21">離沙堆僧伽藍。嚴飾床褥。爾時大迦葉達頭</a><a name="0493b22" id="0493b22">路優波達頭路尊者阿難皆已般泥洹。爾時</a><a name="0493b23" id="0493b23">尊者耶輸陀僧上座。問言。誰應結集律藏。</a><a name="0493b24" id="0493b24">諸比丘言。尊者陀娑婆羅應結集。陀娑婆</a><a name="0493b25" id="0493b25">羅言。長老。更有餘長老比丘應結集。諸比丘</a><a name="0493b26" id="0493b26">言。雖有諸上座。但世尊記長老和上成就十</a><a name="0493b27" id="0493b27">四法。持律第一。汝從面受。應當結集。陀娑</a><a name="0493b28" id="0493b28">婆羅言。若使我結集者。如法者隨喜。不如</a><a name="0493b29" id="0493b29">法者應遮。若不相應者應遮。勿見尊重。是義<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220493a.htm'><img src='up.gif' border=0></a>
<a href='T220493c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>