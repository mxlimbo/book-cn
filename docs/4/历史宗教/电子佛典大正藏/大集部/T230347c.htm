<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0347c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷48)</font> <font face='Arial'>T23, p0347c</h2></font><hr>
<span class='old'>
</a><a name="0347b28" id="0347b28">言。聽受比丘尼僧施衣。有人施二部漪衣。是</a><a name="0347b29" id="0347b29">二部漪不受。佛未聽我等受二部漪衣。是事</span><a name="0347c01" id="0347c01">白佛。佛言。聽受二部漪衣。不知云何分。是事</a><a name="0347c02" id="0347c02">白佛。佛言。作四分。三分與比丘比丘尼。一分</a><a name="0347c03" id="0347c03">與式叉摩尼沙彌沙彌尼</a><a name="0347c04" id="0347c04"><p>有居士見大眾集。施比丘僧衣。居士心念。一</a><a name="0347c05" id="0347c05">比丘與我等唱說者善諸比丘以是事白佛。</a><a name="0347c06" id="0347c06">佛言。聽唱。唱者在地不得遠聞佛言。聽在埵</a><a name="0347c07" id="0347c07">上。埵上亦不得遠聞。佛言。應在高處令遠</a><a name="0347c08" id="0347c08">處得見亦聞有諸居士。見大眾集施衣。作是</a><a name="0347c09" id="0347c09">念。聽我安衣架上入僧者善。以是事白佛。</a><a name="0347c10" id="0347c10">佛言聽。有居士。見大眾集施僧衣。作是念。聽</a><a name="0347c11" id="0347c11">一人讚歎僧者善。以是事白佛。佛言。聽讚</a><a name="0347c12" id="0347c12">歎。讚歎僧者作是言。僧持戒具足。念具足。</a><a name="0347c13" id="0347c13">三昧具足。智慧具足。解脫具足。度知見具足。</a><a name="0347c14" id="0347c14">學無學俱解脫。向果得果。是中有未得道者。</a><a name="0347c15" id="0347c15">疑不受分。我非學無學非俱解脫。非向果得</a><a name="0347c16" id="0347c16">果故。不應受分以是事白佛佛言。應受。若</a><a name="0347c17" id="0347c17">持戒與僧和合。求解脫離生死。向泥洹不求</a><a name="0347c18" id="0347c18">後生行三業坐禪誦經佐助眾事。如是行者。</a><a name="0347c19" id="0347c19">得清淨受分</a><a name="0347c20" id="0347c20"><p>爾時世尊。與五百阿羅漢。入首波城。到長者</a><a name="0347c21" id="0347c21">蛆毘揵挐舍受食已。至阿耨達池上食。鹿</a><a name="0347c22" id="0347c22">子母聞。今日世尊與五百阿羅漢入首波城。</a><a name="0347c23" id="0347c23">詣長者蛆毘揵挐舍受食已。到阿耨達池</a><a name="0347c24" id="0347c24">上食。聞已生信淨心往到佛所。頭面禮足在</a><a name="0347c25" id="0347c25">一面坐已白佛言。世尊。今日與五百阿羅漢</a><a name="0347c26" id="0347c26">入首波城。詣長者蛆毘揵挐舍受食已至</a><a name="0347c27" id="0347c27">阿耨達池上食。世尊。我今請佛及別請五</a><a name="0347c28" id="0347c28">百阿羅漢明日食。佛默然受。知佛默然受已。</a><a name="0347c29" id="0347c29">頭面作禮右遶而去。到舍竟夜辦種種多美<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230347b.htm'><img src='up.gif' border=0></a>
<a href='T230348a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>