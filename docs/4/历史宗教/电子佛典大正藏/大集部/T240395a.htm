<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0395a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷37)</font> 第八門第十子攝頌之餘 <font face='Arial'>T24, p0395a</h2></font><hr>
<span class='old'>
</a><a name="0394c28" id="0394c28">香木焚燒其棺。次灑香乳以滅炎火。方收王</a><a name="0394c29" id="0394c29">骨安置金瓶。於四衢道與建大塔。幡幢傘蓋</span><a name="0395a01" id="0395a01">諸妙香華。恭敬供養尊重讚歎設大齋會。阿</a><a name="0395a02" id="0395a02">難陀。如恭敬供養轉輪聖王。於我滅後人天</a><a name="0395a03" id="0395a03">供養。當倍過此</a><a name="0395a04" id="0395a04"><p>爾時世尊告阿難陀。汝今宜往拘尸那城。宣</a><a name="0395a05" id="0395a05">我言告五百壯士。諸人當知。如來大師。必</a><a name="0395a06" id="0395a06">定今日於中夜時。入無餘依妙涅槃界。所應</a><a name="0395a07" id="0395a07">作者宜可速為勿招後悔。云此境內大師涅</a><a name="0395a08" id="0395a08">槃。我等不知不為供養。時具壽阿難陀聞佛</a><a name="0395a09" id="0395a09">教已。持僧伽胝將一侍者。即便往至拘尸那</a><a name="0395a10" id="0395a10">城眾集堂所。五百壯士皆至於此共論餘事。</a><a name="0395a11" id="0395a11">時阿難陀傳世尊命告諸壯士曰。汝等既集咸</a><a name="0395a12" id="0395a12">應善聽。如來大師今日中夜。必入無餘大涅</a><a name="0395a13" id="0395a13">槃界。所應作者皆可作之。勿招後悔。作如是</a><a name="0395a14" id="0395a14">語。如來大師於我境內入般涅槃。我等不</a><a name="0395a15" id="0395a15">能少興供養。時諸壯士既聞是語。各與妻子</a><a name="0395a16" id="0395a16">眷屬朋友僕使之類。共相招引詣娑羅林。頂</a><a name="0395a17" id="0395a17">禮佛足退坐一面。爾時世尊為說妙法示教</a><a name="0395a18" id="0395a18">利喜。時諸壯士從座而起。整衣服偏袒右肩。</a><a name="0395a19" id="0395a19">合掌瞻仰而白佛言。大德世尊。我某甲等。並</a><a name="0395a20" id="0395a20">是拘尸那城尊貴壯士。願盡形壽歸依佛陀</a><a name="0395a21" id="0395a21">歸依達摩歸依僧伽并受學處。時阿難陀作</a><a name="0395a22" id="0395a22">如是念。彼諸壯士於世尊處。一一別受近事</a><a name="0395a23" id="0395a23">學者。時既淹久妨廢圓寂。我今宜請與彼一</a><a name="0395a24" id="0395a24">時受其學處。作是念已從坐而起。整衣合掌</a><a name="0395a25" id="0395a25">而白佛言。大德世尊。諸壯士等。并諸眷屬</a><a name="0395a26" id="0395a26">品類眾多。各有如是別別名號。欲歸三寶求</a><a name="0395a27" id="0395a27">五學處。若各別受時恐淹遲。唯願大悲一時</a><a name="0395a28" id="0395a28">為受。時阿難陀對世尊前。一時牒名為受歸</a><a name="0395a29" id="0395a29">戒。時諸壯士聞佛說法復受學處。生大歡喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240394c.htm'><img src='up.gif' border=0></a>
<a href='T240395b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>