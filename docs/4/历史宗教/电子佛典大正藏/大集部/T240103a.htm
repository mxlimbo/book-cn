<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0103a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷1)</font> <font face='Arial'>T24, p0103a</h2></font><hr>
<span class='old'>
</a><a name="0102c28" id="0102c28">陀羅人身著青衣。各執利刀周匝圍繞。將彼</a><a name="0102c29" id="0102c29">仙人。擊鼓宣示巡行城內。告諸人曰。當知彼</span><a name="0103a01" id="0103a01">仙犯如此罪。從南門出。而擲仙人於尖木上。</a><a name="0103a02" id="0103a02">時黑色仙。來覓此仙不知何在。處處求覓。</a><a name="0103a03" id="0103a03">乃見被擲在尖木上。情甚悲傷懊惱啼泣。問</a><a name="0103a04" id="0103a04">曰。汝因何事遇如此苦。時喬答摩哽咽悲泣。</a><a name="0103a05" id="0103a05">白鄔波馱耶曰。此是先業孰能避脫。鄔波馱</a><a name="0103a06" id="0103a06">耶告曰。善子。汝今被傷。於諸法行身心退不。</a><a name="0103a07" id="0103a07">彼報師曰。我今身雖被傷心無損害。親教告</a><a name="0103a08" id="0103a08">曰。我何得知。彼報師曰。我發實語曾不妄</a><a name="0103a09" id="0103a09">言。若我心行實不改者。願鄔波馱耶黑顏變</a><a name="0103a10" id="0103a10">作金色發此語已。而彼仙人變為金色。四方</a><a name="0103a11" id="0103a11">傳告。黑仙變為金色。其師見斯實願。心生怪</a><a name="0103a12" id="0103a12">喜歎為希有。時喬答摩仙復白師曰。我今捨</a><a name="0103a13" id="0103a13">命當得何道。師答曰。善子。如外道真婆羅門</a><a name="0103a14" id="0103a14">法。說無子者不得善道。汝有子不。答曰。我</a><a name="0103a15" id="0103a15">昔於宮內。為童子時意樂修道。便捨家宅常</a><a name="0103a16" id="0103a16">修梵行。從何得子。教師告曰。若如此者當念</a><a name="0103a17" id="0103a17">過去時事。答曰。我今被傷極至酸痛。節節</a><a name="0103a18" id="0103a18">支分如被刀割。唯念捨命。如何更有而起餘</a><a name="0103a19" id="0103a19">想。時彼親教師。以神通力興大風雨。沐喬答</a><a name="0103a20" id="0103a20">摩身。其所苦痛遂得蘇息。念往昔婬慾之事。</a><a name="0103a21" id="0103a21">於是身中遂有兩渧精血。從身落地。以業力</a><a name="0103a22" id="0103a22">故。便成兩卵。如餘經中說。有四種不思議</a><a name="0103a23" id="0103a23">事。一者諸佛境界不思議。二者龍不思議。三</a><a name="0103a24" id="0103a24">者世間心意不思議。四者一切有情業異熟</a><a name="0103a25" id="0103a25">力不思議。緣彼業力遂成於卵。其卵得日</a><a name="0103a26" id="0103a26">光暖故。漸漸成熟。各生一童子。去其生處不</a><a name="0103a27" id="0103a27">遠有一甘蔗園。其二童子遂遊彼園內。以福</a><a name="0103a28" id="0103a28">力故顏容日盛。其喬答摩。被日光炙遂便命</a><a name="0103a29" id="0103a29">終。爾時變金色仙人於明旦時來看喬答摩。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240102c.htm'><img src='up.gif' border=0></a>
<a href='T240103b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>