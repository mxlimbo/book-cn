<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0433b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷5)</font> <font face='Arial'>T24, p0433b</h2></font><hr>
<span class='old'>
</a><a name="0433a28" id="0433a28">應隨現前所有之物可充衣價。應告彼言。其</a><a name="0433a29" id="0433a29">人已死現有斯物。今以相還宜生歡喜。時有</span><a name="0433b01" id="0433b01">二居士共為交易。一人問曰此衣幾價。衣主</a><a name="0433b02" id="0433b02">答曰。二十迦利沙波拏。買衣人曰。我今酬</a><a name="0433b03" id="0433b03">汝十迦利沙波拏。時鄔波難陀來至其所。彼</a><a name="0433b04" id="0433b04">之二人作如是念諸大苾芻出言決定。我等</a><a name="0433b05" id="0433b05">宜應請斷其價。二人共問鄔波難陀。大德。此</a><a name="0433b06" id="0433b06">之衣物價直幾多。是時鄔波難陀私問一人</a><a name="0433b07" id="0433b07">汝欲買衣為當賣衣。答言。我買。鄔波難陀報</a><a name="0433b08" id="0433b08">曰。此衣價直二十迦利沙波拏。又問第二。</a><a name="0433b09" id="0433b09">汝欲賣衣。報言。我賣。鄔波難陀報曰。此衣可</a><a name="0433b10" id="0433b10">直四十迦利沙波拏。二人交易。賣索四十。</a><a name="0433b11" id="0433b11">買酬二十。因致紛諍。買衣人曰。我於和市人</a><a name="0433b12" id="0433b12">邊聞直二十。衣主復云。我於和市人邊聞直</a><a name="0433b13" id="0433b13">四十。互相謂曰。我等二人共於一處聽其斷</a><a name="0433b14" id="0433b14">價。兩種不同。定是彼人故為鬥亂。諸苾芻聞</a><a name="0433b15" id="0433b15">已白佛。佛言。凡諸苾芻。不應為他俗人斷價。</a><a name="0433b16" id="0433b16">亦復不應於交易處輒論貴賤如和市法。若</a><a name="0433b17" id="0433b17">有犯者得惡作罪。時諸苾芻欲買衣服高下</a><a name="0433b18" id="0433b18">酬價。俗人報曰。我是小興生人。仁等乃是大</a><a name="0433b19" id="0433b19">興生人。時諸苾芻以緣白佛。佛言苾芻不應</a><a name="0433b20" id="0433b20">酬價高下。若諸苾芻欲買衣者。應令俗人酬</a><a name="0433b21" id="0433b21">其買價。若無俗人。應可二三得自酬價。過此</a><a name="0433b22" id="0433b22">酬者得惡作罪</a><a name="0433b23" id="0433b23"><p>第九子攝頌曰</a><a name="0433b24" id="0433b24"><p class='lg'>　　果樹差修理　　　四種不應分</a><br><a name="0433b25" id="0433b25">　　果熟現前分　　　觀時莫諠戲　</p></a><a name="0433b26" id="0433b26"><p>爾時佛在王舍城。時頻毘娑羅王。以一千</a><a name="0433b27" id="0433b27">根菴沒羅林施與僧伽。時諸苾芻雖取果食</a><a name="0433b28" id="0433b28">不令看守。遂致摧折而便荒穢。頻毘娑羅王</a><a name="0433b29" id="0433b29">見林摧折。問左右曰此菴沒羅林是誰園樹。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240433a.htm'><img src='up.gif' border=0></a>
<a href='T240433c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>