<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0424a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷24)</font> 明雜誦跋渠法之一 四提舍尼初 <font face='Arial'>T22, p0424a</h2></font><hr>
<span class='old'>
</a><a name="0423c29" id="0423c29">聚落乞。太冥出者。冥出聚落。惡友者。與象</a><a name="0423c30" id="0423c30">子馬子偷兒劫賊摴蒱兒。如是等共相親厚。</span><a name="0424a01" id="0424a01">惡伴者。如惡友。同非處行者。寡婦家大童女</a><a name="0424a02" id="0424a02">家婬女家。不能男家。醜名比丘尼醜名沙彌</a><a name="0424a03" id="0424a03">尼。如是非處行。諸比丘諫言。長老。莫太早</a><a name="0424a04" id="0424a04">入太冥出。乃至醜名沙彌尼處行。一諫不</a><a name="0424a05" id="0424a05">止。二諫三諫不止。諸比丘以是因緣。往白世</a><a name="0424a06" id="0424a06">尊。佛告諸比丘。是迦露比丘太早入太冥出。</a><a name="0424a07" id="0424a07">乃至非宜處行。三諫不止者。僧應作太早入</a><a name="0424a08" id="0424a08">折伏羯磨。羯磨人應作是說。大德僧聽。迦露</a><a name="0424a09" id="0424a09">比丘太早入聚落。三諫不止。若僧時到。僧今</a><a name="0424a10" id="0424a10">與迦露比丘作太早入聚落折伏羯磨。如是</a><a name="0424a11" id="0424a11">白。白三羯磨。乃至僧忍默然故。是事如是持。</a><a name="0424a12" id="0424a12">如是太冥出惡友惡伴非宜處行。亦如是。諍</a><a name="0424a13" id="0424a13">訟相言者。佛住舍衛城。爾時馬宿比丘自高</a><a name="0424a14" id="0424a14">自用諍訟相言。諸比丘諫言。長老馬宿比丘</a><a name="0424a15" id="0424a15">莫諍訟相言。如是一諫不止。二諫三諫不止。</a><a name="0424a16" id="0424a16">諸比丘以是因緣。往白世尊。佛告諸比丘。五</a><a name="0424a17" id="0424a17">法成就。當知諍訟。更起何等五法羯磨言非</a><a name="0424a18" id="0424a18">法。如法集言非法。如法出過言非法。如法捨</a><a name="0424a19" id="0424a19">言非法。如法與言非法。是名五非法。反上五</a><a name="0424a20" id="0424a20">事名如法。諸比丘應如是教。長老。比丘必應</a><a name="0424a21" id="0424a21">成就五法入眾。何等五。小聲入眾聞羯磨已。</a><a name="0424a22" id="0424a22">當信信已奉行。若羯磨不如法不能遮者。應</a><a name="0424a23" id="0424a23">與欲。若不能與欲者。應與比坐見不欲。比丘</a><a name="0424a24" id="0424a24">聞是教時。便言。我能善語。何故小聲入眾。我</a><a name="0424a25" id="0424a25">亦多聞。何故聞羯磨已。當信我善知法。何故</a><a name="0424a26" id="0424a26">聞已當行。我亦善於羯磨。何故聞羯磨不如</a><a name="0424a27" id="0424a27">法。不能遮應與欲。我當自往。何故與比坐見</a><a name="0424a28" id="0424a28">不欲。我當遮。佛告諸比丘。五法成就諍訟更</a><a name="0424a29" id="0424a29">起。僧應與作折伏羯磨。何等五。一者自高。二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220423c.htm'><img src='up.gif' border=0></a>
<a href='T220424b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>