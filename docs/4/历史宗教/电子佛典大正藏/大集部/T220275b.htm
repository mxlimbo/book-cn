<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0275b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷6)</font> 明僧殘戒之一 <font face='Arial'>T22, p0275b</h2></font><hr>
<span class='old'>
</a><a name="0275a28" id="0275a28">若男子有眾多婦。有念者不念者。有比丘出</a><a name="0275a29" id="0275a29">入其家時。有婦人禮比丘足。恭敬問訊已。</span><a name="0275b01" id="0275b01">比丘問言。安隱樂不。彼即答言。何處得樂。問</a><a name="0275b02" id="0275b02">何以故。婦人言。是男子常與一人共起共</a><a name="0275b03" id="0275b03">臥。我獨為彼薄賤。譬如穿器無用。那得不</a><a name="0275b04" id="0275b04">苦。比丘答言。但莫愁憂。我當為汝語令平</a><a name="0275b05" id="0275b05">均。便語其夫。汝無所知。云何效人多畜妻婦。</a><a name="0275b06" id="0275b06">不能平均。偏與一人共起共臥。答言。當如之</a><a name="0275b07" id="0275b07">何。比丘言。當等看視。務令平均。答言。當如</a><a name="0275b08" id="0275b08">師教。比丘爾時得偷蘭罪。若人有多婦。猶</a><a name="0275b09" id="0275b09">復更求他童女。不能自語。倩比丘往語。乃</a><a name="0275b10" id="0275b10">至得不得還報時。僧伽婆尸沙。若人夫婦鬥</a><a name="0275b11" id="0275b11">諍。比丘便勸喻和合。得偷蘭罪。若彼夫婦不</a><a name="0275b12" id="0275b12">和。或於佛事僧事有鬥。為福事故。勸令和</a><a name="0275b13" id="0275b13">合無罪。若有婦女還家。比丘往到其舍。其</a><a name="0275b14" id="0275b14">家男女皆為作禮。比丘見彼婦女便言汝故</a><a name="0275b15" id="0275b15">住此耶。不應久住。汝夫故錢取。汝持作何</a><a name="0275b16" id="0275b16">等。汝應還彼。作是語時得偷蘭罪。有人多</a><a name="0275b17" id="0275b17">畜馬而無好種生者。倩比丘語某家。有生馬</a><a name="0275b18" id="0275b18">為我求之。比丘為求。得偷蘭罪復次佛住舍</a><a name="0275b19" id="0275b19">衛城。有二摩訶羅。一摩訶羅捨妻子出家。一</a><a name="0275b20" id="0275b20">摩訶羅捨婦女出家。各於人間慢行。來還舍</a><a name="0275b21" id="0275b21">衛城。共一房住。彼捨婦女者。便自念言。我當</a><a name="0275b22" id="0275b22">還家看本婦女。著入聚落衣。往到本家。其婦</a><a name="0275b23" id="0275b23">遙見摩訶羅來。即瞋恚言。汝摩訶羅薄福無</a><a name="0275b24" id="0275b24">相。不能養活妻子。又避官役捨家遠走。女年</a><a name="0275b25" id="0275b25">長大。不得嫁處今用來為汝促還去。若不</a><a name="0275b26" id="0275b26">去者。當雙折汝腳。誰喜見汝。時摩訶羅還本</a><a name="0275b27" id="0275b27">住處。如賈客失財。愁憂苦住。時捨婦兒出</a><a name="0275b28" id="0275b28">家者。還家亦復如是。共在一房住。捨兒出</a><a name="0275b29" id="0275b29">家者。少有智慧。語第二摩訶羅言。長老。何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220275a.htm'><img src='up.gif' border=0></a>
<a href='T220275c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>