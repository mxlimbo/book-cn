<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0832a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷37)</font> 九十波逸底迦法 軍中過二宿學處第四十六 <font face='Arial'>T23, p0832a</h2></font><hr>
<span class='old'>
</a><a name="0831c28" id="0831c28">使往眾內宣王敕書。大眾聞已即遣行籌。諸</a><a name="0831c29" id="0831c29">老宿苾芻作如是語。我年朽老不復堪行。其</span><a name="0832a01" id="0832a01">少年者亦云不堪。我豈至彼為他添瓶取水</a><a name="0832a02" id="0832a02">耶。為王說法我等不解。空往何益。時彼六眾</a><a name="0832a03" id="0832a03">共相告曰。難陀鄔波難陀。今既大師住世。我</a><a name="0832a04" id="0832a04">等亦存。無上正法廣流化世。若大師涅槃弟</a><a name="0832a05" id="0832a05">子隨滅。所有正教悉亦淪亡。我等今時幸有</a><a name="0832a06" id="0832a06">餘力。於聖教轅當牽莫倦。遂即取籌赴王軍</a><a name="0832a07" id="0832a07">所。既至彼已為王說法。王大歡喜。夫人太</a><a name="0832a08" id="0832a08">子及大臣等悉為說法。咸皆欣慶。王命諸將</a><a name="0832a09" id="0832a09">曰。好整軍兵共破邊賊。六眾聞已即相告曰。</a><a name="0832a10" id="0832a10">我等豈能多日作他威儀。今可作自儀式隨</a><a name="0832a11" id="0832a11">意而住。可共觀彼大勝王所整軍兵其狀何</a><a name="0832a12" id="0832a12">似。便詣路所見象軍來。告軍人曰。君欲何為。</a><a name="0832a13" id="0832a13">報曰。欲戰。告曰。汝等此象其狀若豬。如何</a><a name="0832a14" id="0832a14">欲戰。便捉象牙撲之於地。見馬兵來。同前問</a><a name="0832a15" id="0832a15">答。此馬如牛。即便捉尾擲置一邊。見車兵來。</a><a name="0832a16" id="0832a16">云此破車。即便捉軸拔之路左。見步兵來。云</a><a name="0832a17" id="0832a17">如草人。便扼其項擲之軍外。時彼四兵既見</a><a name="0832a18" id="0832a18">陵辱無可奈何。各在一邊懷憂而住。王仗後</a><a name="0832a19" id="0832a19">至問言。卿等何故不行。軍人答曰。大王當知。</a><a name="0832a20" id="0832a20">我等豈能降伏叛逆。今禿沙門以惡身語極</a><a name="0832a21" id="0832a21">相折辱。王曰。是誰。答云。六眾。王曰。卿等宜</a><a name="0832a22" id="0832a22">戰。彼是豪貴沙門無勞採錄。時勝光王便作</a><a name="0832a23" id="0832a23">是念。勿彼聖者數相惱亂。命使者曰。汝持我</a><a name="0832a24" id="0832a24">語往世尊處。如前廣說。唯願世尊為諸聖眾</a><a name="0832a25" id="0832a25">少有憶念制其學處。勿復更令久住軍內。使</a><a name="0832a26" id="0832a26">者便去。如前廣說。問起居已辭佛而去爾時</a><a name="0832a27" id="0832a27">世尊以此因緣集苾芻眾。問答同前。乃至我</a><a name="0832a28" id="0832a28">觀十利。為諸苾芻制其學處應如是說</a><a name="0832a29" id="0832a29"><p>若復苾芻有因緣往軍中應齊二夜。若過宿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230831c.htm'><img src='up.gif' border=0></a>
<a href='T230832b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>