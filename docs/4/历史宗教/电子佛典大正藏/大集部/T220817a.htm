<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0817a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷35)</font> 說戒揵度上 <font face='Arial'>T22, p0817a</h2></font><hr>
<span class='old'>
</a><a name="0816c28" id="0816c28">飲食。瓶沙王及群臣亦當來集。答言如是世</a><a name="0816c29" id="0816c29">尊。時諸比丘受教已。月三時集。八日十四</span><a name="0817a01" id="0817a01">日十五日。時大眾集周旋往來。共為知友</a><a name="0817a02" id="0817a02">給與飲食。王瓶沙。亦復將諸群臣大眾來</a><a name="0817a03" id="0817a03">集。時諸比丘來集已。各各默然而坐。諸長者</a><a name="0817a04" id="0817a04">白諸比丘言。我等欲聞說法。諸比丘不敢</a><a name="0817a05" id="0817a05">說。以此事白佛。佛言。聽汝等與說法。既聽</a><a name="0817a06" id="0817a06">已。不知當說何法。佛言。自今已去。聽</a><a name="0817a07" id="0817a07">說契經。時諸比丘。欲分別說義。當說義</a><a name="0817a08" id="0817a08">時。不具說文句。各自生疑。佛言。聽說義</a><a name="0817a09" id="0817a09">不具說文句。時二比丘。共一高座說法。佛</a><a name="0817a10" id="0817a10">言不應爾。二比丘同一高座說法共諍。佛言</a><a name="0817a11" id="0817a11">不應爾。彼相近敷高座說義。互求長短。</a><a name="0817a12" id="0817a12">佛言。不應爾。彼因說義共相逼切。佛言不</a><a name="0817a13" id="0817a13">應爾。時諸比丘二人。共同聲合唄。佛言。不</a><a name="0817a14" id="0817a14">應爾。時諸比丘。欲歌詠聲說法。佛言聽。時</a><a name="0817a15" id="0817a15">有一比丘。去世尊不遠。極過差歌詠聲說</a><a name="0817a16" id="0817a16">法。佛聞已即告此比丘。汝莫如是說法。汝</a><a name="0817a17" id="0817a17">當如如來處中說法。勿與凡世人同。欲說</a><a name="0817a18" id="0817a18">法者。當如舍利弗目揵連平等說法。勿與</a><a name="0817a19" id="0817a19">凡世人同說法。諸比丘。若過差歌詠聲說法。</a><a name="0817a20" id="0817a20">有五過失。何等五。若比丘過差歌詠聲說法。</a><a name="0817a21" id="0817a21">便自生貪著愛樂音聲。是謂第一過失。復次</a><a name="0817a22" id="0817a22">若比丘過差歌詠聲說法。其有聞者生貪著</a><a name="0817a23" id="0817a23">愛樂其聲。是謂比丘第二過失復次若比丘</a><a name="0817a24" id="0817a24">過差歌詠聲說法。其有聞者令其習學。是</a><a name="0817a25" id="0817a25">謂比丘第三過失。復次比丘過差歌詠聲說</a><a name="0817a26" id="0817a26">法。諸長者。聞皆共譏嫌言。我等所習歌詠聲。</a><a name="0817a27" id="0817a27">比丘亦如是說法。便生慢心不恭敬。是謂</a><a name="0817a28" id="0817a28">比丘第四過失。復次若比丘過差歌詠聲說</a><a name="0817a29" id="0817a29">法。若在寂靜之處思惟。緣憶音聲以亂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220816c.htm'><img src='up.gif' border=0></a>
<a href='T220817b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>