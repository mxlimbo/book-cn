<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0229b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷6)</font> 第一門第六子攝頌之餘 <font face='Arial'>T24, p0229b</h2></font><hr>
<span class='old'>
</a><a name="0229a28" id="0229a28">曰。仁之大師性懷慈愍。若知苦熱許扇無疑。</a><a name="0229a29" id="0229a29">苾芻白佛。佛言。我今聽許苾芻持扇。六眾苾</span><a name="0229b01" id="0229b01">芻聞佛聽許。便以金銀琉璃。或紫礦揩拭。及</a><a name="0229b02" id="0229b02">種種莊彩而為扇柄。俗旅來見便生譏恥。六</a><a name="0229b03" id="0229b03">眾傲慢廣說如前。乃至佛言。不用寶等而作</a><a name="0229b04" id="0229b04">扇柄。應知扇有兩種。一以竹作。二用葉成。時</a><a name="0229b05" id="0229b05">有眾多敬信俗旅。便持種種莊彩之扇。來施</a><a name="0229b06" id="0229b06">苾芻。苾芻不受。佛言。若為僧伽受取無犯</a><a name="0229b07" id="0229b07"><p>緣在廣嚴城獼猴池側。高閣堂中。時諸苾芻</a><a name="0229b08" id="0229b08">為蚊蟲所食。身體患蛘爬搔不息。俗人見</a><a name="0229b09" id="0229b09">時問言聖者。何故如是。以事具答。彼言。聖</a><a name="0229b10" id="0229b10">者何故不持拂蚊子物。答言。世尊不許廣說</a><a name="0229b11" id="0229b11">如前。乃至以緣白佛。佛言。我今聽諸苾芻畜</a><a name="0229b12" id="0229b12">拂蚊子物是時六眾聞佛許已。便以眾寶作</a><a name="0229b13" id="0229b13">柄。用[<a href='javascript:showpic("images/072352.gif")'>犛-未+牙</a>]牛尾而為其拂。俗人既見廣說如前。</a><a name="0229b14" id="0229b14">乃至佛言。有其五種袪蚊子物。一者撚羊毛</a><a name="0229b15" id="0229b15">作。二用麻作。三用細裂疊布。四用故破</a><a name="0229b16" id="0229b16">物。五用樹枝梢。若用寶物得惡作罪</a><a name="0229b17" id="0229b17"><p>第一門第十子攝頌曰</a><a name="0229b18" id="0229b18"><p class='lg'>　　結下裙不高　　　不持於重擔</a><br><a name="0229b19" id="0229b19">　　若病許杖絡　　　服蒜等隨聽　</p></a><a name="0229b20" id="0229b20"><p>緣處同前。如佛所言。苾芻應助營作者。有一</a><a name="0229b21" id="0229b21">苾芻須緣梯上。時諸上人從下仰觀。見彼形</a><a name="0229b22" id="0229b22">露告言聖者。我今始知聖者是男。由男根具。</a><a name="0229b23" id="0229b23">彼在梯上羞愧默然。苾芻白佛。佛便思念。苾</a><a name="0229b24" id="0229b24">芻昇梯由不結下裙。有如是過。告諸苾芻。若</a><a name="0229b25" id="0229b25">有營作須昇梯者。應結下裙方可昇上。又諸</a><a name="0229b26" id="0229b26">苾芻於營作時。高結下裙。不信俗流見而譏</a><a name="0229b27" id="0229b27">笑。問言。聖者欲相撲耶。答曰。我有作務。彼聞</a><a name="0229b28" id="0229b28">默然。苾芻白佛。佛言。若緣梯上當結下裙。平</a><a name="0229b29" id="0229b29">地作時不應如是(言結下裙者謂捉裙後邊下緣向前腰間急擫也)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240229a.htm'><img src='up.gif' border=0></a>
<a href='T240229c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>