<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0116a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷17)</font> 第三分初受戒法上 <font face='Arial'>T22, p0116a</h2></font><hr>
<span class='old'>
</a><a name="0115c28" id="0115c28">手抱兒一手擎缽。諸白衣見譏訶言。此沙門</a><a name="0115c29" id="0115c29">釋子不修梵行。或有言當是未出家時有此</span><a name="0116a01" id="0116a01">兒耳。但諸比丘何不待大然後度之。乃使此</a><a name="0116a02" id="0116a02">人抱兒乞食。誰不謂此破於梵行。諸長老比</a><a name="0116a03" id="0116a03">丘聞以是白佛。佛言。不應度小兒</a><a name="0116a04" id="0116a04"><p>爾時摩竭國人得七種重病。舉身惡瘡癰白</a><a name="0116a05" id="0116a05">癩半身枯鬼著赤斑脂出。治此諸病唯有耆</a><a name="0116a06" id="0116a06">域。餘無能者。而瓶沙王有令。敕耆域言。汝</a><a name="0116a07" id="0116a07">當治我宮內及比丘比丘尼病。不得治餘人。</a><a name="0116a08" id="0116a08">由是諸病人皆求出家受具足戒。諸比丘皆</a><a name="0116a09" id="0116a09">與出家受具足戒。為索藥草和合煮擣多事</a><a name="0116a10" id="0116a10">多務妨廢行道。諸白衣見譏訶言。此諸沙門</a><a name="0116a11" id="0116a11">如醫如醫弟子。常合湯藥度重病人。無復可</a><a name="0116a12" id="0116a12">度不可度者。無沙門行破沙門法。復有一長</a><a name="0116a13" id="0116a13">者。頓得七種重病。往語耆域為我治之。答言。</a><a name="0116a14" id="0116a14">汝豈不聞王有令乎。長者復言。密為我治。當</a><a name="0116a15" id="0116a15">雇汝百千金錢。答之如初。長者復加二百三</a><a name="0116a16" id="0116a16">百四百五百千金錢乃至合家財物。及於妻</a><a name="0116a17" id="0116a17">子悉為奴婢。答亦如初。彼長者復作是念。如</a><a name="0116a18" id="0116a18">此不果。唯當出家受具足戒。便往僧坊白諸</a><a name="0116a19" id="0116a19">比丘。與我出家受具足戒。諸比丘即與出家</a><a name="0116a20" id="0116a20">受具足戒。耆域為治七日都差。不復得治王</a><a name="0116a21" id="0116a21">宮人。宮人病已有死者。彼長者既差即便還</a><a name="0116a22" id="0116a22">俗。耆域見問言。汝已出家何以罷道。答言。我</a><a name="0116a23" id="0116a23">本無出家意。以汝不肯為我治病故權出家。</a><a name="0116a24" id="0116a24">病既已差是故還俗。於是耆域往到佛所。具</a><a name="0116a25" id="0116a25">以白佛。王若知此罪我不少。願佛教諸比丘</a><a name="0116a26" id="0116a26">不應度重病人。佛為耆域說種種妙法遣還</a><a name="0116a27" id="0116a27">所住。佛問諸比丘。汝等實度重病人不。答言</a><a name="0116a28" id="0116a28">實爾世尊。佛種種訶責已。告諸比丘。不應度</a><a name="0116a29" id="0116a29">重病人。亦如上說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220115c.htm'><img src='up.gif' border=0></a>
<a href='T220116b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>