<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0946b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷1)</font> <font face='Arial'>T24, p0946b</h2></font><hr>
<span class='old'>
</a><a name="0946a28" id="0946a28">今使母人入我法律者。必令佛法地清淨梵</a><a name="0946a29" id="0946a29">行不得久住也。復譬如稻田禾稼且熟而有</span><a name="0946b01" id="0946b01">惡露災氣。則令善穀傷敗。令使母人入我法</a><a name="0946b02" id="0946b02">律者。必令佛法地清淨梵行大道不得久興</a><a name="0946b03" id="0946b03">盛。何以故。阿難。復譬如好良田持蒺[<a href='javascript:showpic("images/072235.gif")'>卄/梨</a>]種</a><a name="0946b04" id="0946b04">散其中。必敗良田。今使母人入我法。譬如是。</a><a name="0946b05" id="0946b05">母人入我法律中者。無有成我法時。但猗我</a><a name="0946b06" id="0946b06">法欲壞敗清淨梵行。使墮欲中立罪之根耳。</a><a name="0946b07" id="0946b07">阿難復言。今大愛道。多有善意於佛。佛初生</a><a name="0946b08" id="0946b08">時乃自育養至于長大。皆從大愛道善樂之</a><a name="0946b09" id="0946b09">德也。佛言阿難。有是。大愛道信多有善意。於</a><a name="0946b10" id="0946b10">我有大恩。我生七日而母亡。大愛道育養我</a><a name="0946b11" id="0946b11">至于長大。今我天上天下最尊。自致作佛。號</a><a name="0946b12" id="0946b12">名如來無上正真覺。亦念多有恩德於我。我</a><a name="0946b13" id="0946b13">念大愛道其恩大重。大愛道。但由是恩故。得</a><a name="0946b14" id="0946b14">來自歸佛自歸法自歸比丘僧。又信佛信法</a><a name="0946b15" id="0946b15">信比丘僧。不復疑苦。不復疑習。不復疑盡。不</a><a name="0946b16" id="0946b16">復疑諦。乃成其道成其信。成其禁戒。成其名</a><a name="0946b17" id="0946b17">聞。成其布施。成其智慧。亦能自禁制。不殺</a><a name="0946b18" id="0946b18">生。不盜竊於他人。不婬劮於女欲。不妄語證</a><a name="0946b19" id="0946b19">人罪。不飲酒迷亂。如是阿難。正使人終身相</a><a name="0946b20" id="0946b20">給施與衣被飲食床臥具病瘦因緣醫藥。不</a><a name="0946b21" id="0946b21">及此恩德也。億百千分也。佛告阿難。假使母</a><a name="0946b22" id="0946b22">人欲作沙門者。有八敬之法不得踰越。當盡</a><a name="0946b23" id="0946b23">形壽學而持之。自紀信解專心行之。譬如防</a><a name="0946b24" id="0946b24">水善治堤塘。勿令漏泆。其已能如是者。可</a><a name="0946b25" id="0946b25">得入我法律戒中也。何謂為八敬。一者比丘</a><a name="0946b26" id="0946b26">持大戒母人比丘尼。當從受正法。不得戲故</a><a name="0946b27" id="0946b27">輕慢之。調欺咳笑說不急之事。用自歡樂</a><a name="0946b28" id="0946b28">也。二者比丘持大戒。半月以上。比丘尼當禮</a><a name="0946b29" id="0946b29">事之。不得故言新沙門勞精進乎。今日寒熱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240946a.htm'><img src='up.gif' border=0></a>
<a href='T240946c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>