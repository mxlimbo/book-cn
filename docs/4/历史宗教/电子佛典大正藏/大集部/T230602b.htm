<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1441 薩婆多部毘尼摩得勒伽 0602b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1441 薩婆多部毘尼摩得勒伽</font> <font face='Arial'>(卷6)</font> 毘尼摩得勒伽雜事 <font face='Arial'>T23, p0602b</h2></font><hr>
<span class='old'>
</a><a name="0602a28" id="0602a28"><p>云何瓶蓋。世尊聽諸比丘以物覆瓶口</a><a name="0602a29" id="0602a29"><p>云何水。比丘使令水清淨。好用意漉水。好看</span><a name="0602b01" id="0602b01">水勿有虫。淨洗手著淨衣漉水。不得不淨衣</a><a name="0602b02" id="0602b02">手漉水</a><a name="0602b03" id="0602b03"><p>云何飲水器。世尊聽諸比丘畜飲水器。令淨</a><a name="0602b04" id="0602b04">潔</a><a name="0602b05" id="0602b05"><p>云何食蒲闍尼。有五種。若食一一蒲闍尼</a><a name="0602b06" id="0602b06">時。當觀食。此食從何處來。從倉中出。倉復何</a><a name="0602b07" id="0602b07">因。倉從地出。地復何因。以糞尿和合種子得</a><a name="0602b08" id="0602b08">生。今復還養糞身。舉摶時作糞想。正念在</a><a name="0602b09" id="0602b09">前。不以散亂心噉食。當作逆食想。從他</a><a name="0602b10" id="0602b10">得想。病想。因緣得想。然後食。當復觀不別眾</a><a name="0602b11" id="0602b11">食。復應觀自恣不自恣</a><a name="0602b12" id="0602b12"><p>云何食時。若食五正食時。打犍搥時。當齊</a><a name="0602b13" id="0602b13">整衣服。威儀嚴政。入眾時不得作語聲</a><a name="0602b14" id="0602b14"><p>云何食。不長取與他。除與父母兄弟。客來至</a><a name="0602b15" id="0602b15">寺。病者懷胎母人。正念已當與食。應與畜生</a><a name="0602b16" id="0602b16">一摶。欲出家者。於眾有益者與</a><a name="0602b17" id="0602b17"><p>云何受食。當一心受食。不得散亂心。正念受</a><a name="0602b18" id="0602b18">食。如所食。如所取</a><a name="0602b19" id="0602b19"><p>云何乞食。廣說如毘尼</a><a name="0602b20" id="0602b20"><p>云何請食。比丘請食不得雜好覆。勿以不淨</a><a name="0602b21" id="0602b21">污。當知時</a><a name="0602b22" id="0602b22"><p>云何阿練若比丘。阿練若比丘常當美語含</a><a name="0602b23" id="0602b23">笑。在前不皺眉。畜淨水瓶盛滿水。畜火珠</a><a name="0602b24" id="0602b24">月珠</a><a name="0602b25" id="0602b25"><p>云何阿練若上座。阿練若上座當教誡年少</a><a name="0602b26" id="0602b26">比丘說法。以阿練若法教誡。使阿練若法增</a><a name="0602b27" id="0602b27">長</a><a name="0602b28" id="0602b28"><p>云何聚落。聚落中比丘如前說。白衣來當為</a><a name="0602b29" id="0602b29">說法。隨力所能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230602a.htm'><img src='up.gif' border=0></a>
<a href='T230602c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>