<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1494 佛說淨業障經 1096a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1494 佛說淨業障經</font> <font face='Arial'>(卷1)</font> <font face='Arial'>T24, p1096a</h2></font><hr>
<span class='old'>
</a><a name="1095c28" id="1095c28">所。到已頂禮佛足卻坐一面。爾時無垢光比</a><a name="1095c29" id="1095c29">丘心懷恐懼不敢問佛。於是文殊師利即從</span><a name="1096a01" id="1096a01">坐起整衣服。偏袒右肩右膝著地。合掌向佛。</a><a name="1096a02" id="1096a02">即以上事具白世尊。爾時世尊告無垢光。汝</a><a name="1096a03" id="1096a03">實爾不。答言實爾。佛告比丘。汝本有心欲</a><a name="1096a04" id="1096a04">犯婬不。答言不也。佛告比丘。汝本無心云</a><a name="1096a05" id="1096a05">何而犯。比丘答言。我於後時乃生欲心。如</a><a name="1096a06" id="1096a06">是比丘。心犯欲耶。答言如是。佛告比丘。我</a><a name="1096a07" id="1096a07">常不言心垢故眾生垢心淨故眾生淨耶。答</a><a name="1096a08" id="1096a08">言。如是。佛告比丘。於意云何。汝曾夢中受</a><a name="1096a09" id="1096a09">欲之時。心覺知不。答言。覺知。佛告比丘。汝</a><a name="1096a10" id="1096a10">向犯欲豈非由心而覺知耶。答言。如是。若如</a><a name="1096a11" id="1096a11">是者。比丘。寤夢犯欲有何差別。比丘答言。寤</a><a name="1096a12" id="1096a12">夢犯欲無差別也。佛言。於意云何。我先不</a><a name="1096a13" id="1096a13">言一切諸法皆如夢耶。答言。如是。佛言。於意</a><a name="1096a14" id="1096a14">云何。如夢諸法是真實耶。答言。不也。佛告比</a><a name="1096a15" id="1096a15">丘。於意云何。寤夢二心俱真實耶。不也世</a><a name="1096a16" id="1096a16">尊。佛告比丘。若非真實是有法不。不也世</a><a name="1096a17" id="1096a17">尊。佛告比丘。於意云何。無所有法為有生</a><a name="1096a18" id="1096a18">不。不也世尊。佛告比丘。若法無生有滅有</a><a name="1096a19" id="1096a19">縛有解脫耶。不也世尊。佛告比丘。於意云何。</a><a name="1096a20" id="1096a20">無生之法當墮阿鼻地獄餓鬼畜生中耶。答</a><a name="1096a21" id="1096a21">言。世尊無生之法尚無所有。而當有墮三惡</a><a name="1096a22" id="1096a22">道耶。佛告比丘。一切諸法本性清淨。然諸</a><a name="1096a23" id="1096a23">凡夫愚小無智。於無有法不知如故妄生分</a><a name="1096a24" id="1096a24">別以分別故墮三惡道。復告比丘。諸法無</a><a name="1096a25" id="1096a25">實而現種種所應作事。為著貪欲瞋恚愚癡。</a><a name="1096a26" id="1096a26">凡夫等故分別諸法。不如如故非是真實。</a><a name="1096a27" id="1096a27">復告比丘。諸法虛誑如野馬故。諸法如夢本</a><a name="1096a28" id="1096a28">性自然逮清淨故。諸法究竟如水中月泡沫</a><a name="1096a29" id="1096a29">等故。諸法寂靜無生老病死諸過患故。諸法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241095c.htm'><img src='up.gif' border=0></a>
<a href='T241096b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>