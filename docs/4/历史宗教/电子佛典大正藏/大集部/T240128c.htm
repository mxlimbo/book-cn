<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0128c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷6)</font> <font face='Arial'>T24, p0128c</h2></font><hr>
<span class='old'>
</a><a name="0128b28" id="0128b28">大德。告曰。識等無常苦者。即是變壞。若有多</a><a name="0128b29" id="0128b29">聞弟子。執色乃至識是我。我有識等。識等屬</span><a name="0128c01" id="0128c01">我。我在識等中不。答曰。不也大德。告曰。是</a><a name="0128c02" id="0128c02">故當知。諸所有色。若過去若未來若現在。若</a><a name="0128c03" id="0128c03">內若外若麤若細若勝若劣若近若遠。如是</a><a name="0128c04" id="0128c04">諸色非我。非我所有。非屬於我。我不在色。由</a><a name="0128c05" id="0128c05">如實遍知。應如是見。乃至受想行識亦如是</a><a name="0128c06" id="0128c06">見。汝等聲聞弟子。具足多聞觀五取蘊。離我</a><a name="0128c07" id="0128c07">我所。如是觀已。知諸世間粽無可取。無可</a><a name="0128c08" id="0128c08">取故不生怖畏。無怖畏故內證圓寂。我生已</a><a name="0128c09" id="0128c09">盡梵行已立。所作已辦不受後有</a><a name="0128c10" id="0128c10"><p>爾時世尊說此法時。彼四人等聞此法已。心</a><a name="0128c11" id="0128c11">得解脫證阿羅漢果。是時世間有六阿羅漢。</a><a name="0128c12" id="0128c12">佛為第一</a><a name="0128c13" id="0128c13"><p>爾時佛在波羅[<a href='javascript:showpic("images/022129.gif")'>病-丙+尼</a>]斯城婆羅奈河邊。時彼城</a><a name="0128c14" id="0128c14">中有長者子。名曰耶舍。於日日中。令奏女樂</a><a name="0128c15" id="0128c15">受五欲樂。身心疲倦即便眠臥。諸伎女等圍</a><a name="0128c16" id="0128c16">遶而睡。爾時耶舍。中夜忽覺見諸伎女。九</a><a name="0128c17" id="0128c17">孔流溢種種不淨。頭髮蓬亂衣服垢穢。手足</a><a name="0128c18" id="0128c18">繁鬧囈言喧雜。見此事已作是思惟。我於今</a><a name="0128c19" id="0128c19">夜在屍林耶。心生驚怖起躡寶履。其履價直</a><a name="0128c20" id="0128c20">百千兩金。趨至門邊大聲叫喚。諸人當知苦</a><a name="0128c21" id="0128c21">來逼我。諸人當知苦來逼我。悲泣雨淚。時有</a><a name="0128c22" id="0128c22">非人。隱耶舍聲不令人覺。即為開門。爾時耶</a><a name="0128c23" id="0128c23">舍。出至大門亦發大聲。悲泣哽噎復作是</a><a name="0128c24" id="0128c24">言。諸人當知苦來逼我。時彼非人。隱耶舍聲</a><a name="0128c25" id="0128c25">不令人覺。便為開門。爾時耶舍。出至城門如</a><a name="0128c26" id="0128c26">前叫喚。時彼非人亦為開門。爾時耶舍出城</a><a name="0128c27" id="0128c27">門已至婆羅奈河邊。爾時世尊河邊經行。耶</a><a name="0128c28" id="0128c28">舍見水如前叫喚。佛聞其聲。告言童子。此處</a><a name="0128c29" id="0128c29">無畏。汝可渡來。於是耶舍脫留寶履。渡詣佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240128b.htm'><img src='up.gif' border=0></a>
<a href='T240129a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>