<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1070a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷7)</font> 業品第二十四之一 <font face='Arial'>T24, p1070a</h2></font><hr>
<span class='old'>
</a><a name="1069c28" id="1069c28">不知恩者。惡性惡心大惡村主典稅物者。毀</a><a name="1069c29" id="1069c29">戒比丘心無慚悔。如是之人皆無戒也。雖復</span><a name="1070a01" id="1070a01">不名不善業道。而得大罪。何以故。盡壽作故。</a><a name="1070a02" id="1070a02">如是等事。若不立誓不從人受。則不成就。如</a><a name="1070a03" id="1070a03">是惡戒四時中捨。一者得二根時。二者捨壽</a><a name="1070a04" id="1070a04">命時。三者受善戒時。四者斷欲結時。或有</a><a name="1070a05" id="1070a05">說言。如善戒具足惡戒亦爾。是義不然。何</a><a name="1070a06" id="1070a06">以故。惡戒易得故。一因緣得故。所謂立誓。善</a><a name="1070a07" id="1070a07">戒不爾。有五方便。所謂五根。是故難得。以難</a><a name="1070a08" id="1070a08">得故要須具足。若有說言。優婆塞戒無無義</a><a name="1070a09" id="1070a09">語兩舌惡口。是故優婆塞戒八戒齋法。沙彌</a><a name="1070a10" id="1070a10">比丘不具足得。是義不然。何以故。我今受</a><a name="1070a11" id="1070a11">持淨口業故。若有說言。我受五戒淨身口意</a><a name="1070a12" id="1070a12">心若不淨。當知是人不得具戒。譬如有人受</a><a name="1070a13" id="1070a13">惡戒已雖不殺生。是人常有惡戒成就毀禁。</a><a name="1070a14" id="1070a14">比丘亦復如是。何以故。受持戒已。一一戒</a><a name="1070a15" id="1070a15">邊多業多果故。眾生無量戒亦無量。物無量</a><a name="1070a16" id="1070a16">故戒亦無量。是善惡戒俱有三種。謂上中</a><a name="1070a17" id="1070a17">下。若不受惡戒雖多作罪不名惡戒。若有難</a><a name="1070a18" id="1070a18">言。何緣五戒盡形壽受。八戒齋法一日一夜。</a><a name="1070a19" id="1070a19">當言如來善知法相。通達無礙作如是說。善</a><a name="1070a20" id="1070a20">男子。世間福田凡有二種。一功德田。二報</a><a name="1070a21" id="1070a21">恩田。壞此二田名五逆罪。是五逆罪有三因</a><a name="1070a22" id="1070a22">緣。一者有極惡心。二者不識福德。三者不見</a><a name="1070a23" id="1070a23">正果。若人異想殺阿羅漢不得逆罪。父母亦</a><a name="1070a24" id="1070a24">爾。若無慚愧不觀報恩心無恭敬。但作方</a><a name="1070a25" id="1070a25">便不作根本。雖非逆罪亦得大報。善教授故。</a><a name="1070a26" id="1070a26">生憐愛故。能堪忍故。難作作故。受大苦故。</a><a name="1070a27" id="1070a27">是故父母名報恩田。若復有人殺父母已。雖</a><a name="1070a28" id="1070a28">復修善是善無報。是故我說。人所蔭處乃至</a><a name="1070a29" id="1070a29">少時。慎勿毀折枝條花葉。善男子。我涅槃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241069c.htm'><img src='up.gif' border=0></a>
<a href='T241070b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>