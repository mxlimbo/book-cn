<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0733b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷20)</font> 三十泥薩祇波逸底迦法 過限索衣學處第十 <font face='Arial'>T23, p0733b</h2></font><hr>
<span class='old'>
</a><a name="0733a28" id="0733a28">懼。不同餘者必有所由。當為報知勿受其辱。</a><a name="0733a29" id="0733a29">即便入報。大德鄔波難陀今在門外云須相</span><a name="0733b01" id="0733b01">見。婆羅門曰。喚大德入誰復相遮。門人聞已</a><a name="0733b02" id="0733b02">便作是念。由此緣故豪望沙門全無怖意。即</a><a name="0733b03" id="0733b03">便喚入。婆羅門見遙唱善來敷座令坐。既坐</a><a name="0733b04" id="0733b04">定已發美妙音。讚歎施門殊勝功德。若鄔波</a><a name="0733b05" id="0733b05">難陀發喜悅心讚布施者。諸有信心婆羅門</a><a name="0733b06" id="0733b06">等。聽法之時作如是念。善哉妙法我等宜應</a><a name="0733b07" id="0733b07">割肉持施。時婆羅門聞法歡喜作如是語。大</a><a name="0733b08" id="0733b08">德坐夏了日我當奉施六十金錢。鄔波難陀</a><a name="0733b09" id="0733b09">曰。賢首無病長壽即為咒願。今所施物是心</a><a name="0733b10" id="0733b10">瓔珞。乃至安隱涅槃即辭而去。時有二苾芻</a><a name="0733b11" id="0733b11">從室羅伐至王舍城。為禮佛故詣竹林中。是</a><a name="0733b12" id="0733b12">時世尊命具壽阿難陀曰。汝今宜往告諸苾</a><a name="0733b13" id="0733b13">芻。如來欲往憍薩羅國人間慢行。若有情願</a><a name="0733b14" id="0733b14">隨從行者可料理衣服。時阿難陀受教而去。</a><a name="0733b15" id="0733b15">告諸苾芻宣世尊教。時二新來苾芻聞是語</a><a name="0733b16" id="0733b16">已憂心而住。鄔波難陀問曰。汝二少年何意</a><a name="0733b17" id="0733b17">懷憂。彼二答曰。具壽阿難陀告諸苾芻。如來</a><a name="0733b18" id="0733b18">欲往憍薩羅國人間慢行。若願去者當料理</a><a name="0733b19" id="0733b19">衣服。大德我適來至猶未解息。如何更往室</a><a name="0733b20" id="0733b20">羅伐城。時鄔波難陀聞已憂惱作如是念。我</a><a name="0733b21" id="0733b21">經多時纔蒙少施。寧知更有障礙事生。至明</a><a name="0733b22" id="0733b22">旦已即便往詣婆羅門家。到已就座而坐作</a><a name="0733b23" id="0733b23">憂悒聲說施功德。時婆羅門問言。大德前來</a><a name="0733b24" id="0733b24">說法美妙音聲。今者似帶憂色其聲卑下。願</a><a name="0733b25" id="0733b25">聞其故。鄔波難陀曰。賢首我經多時纔得相</a><a name="0733b26" id="0733b26">見。今時不久即欲別離。作是語已懷憂而住。</a><a name="0733b27" id="0733b27">世有言曰</a><a name="0733b28" id="0733b28"><p class='lg'>　　摩揭陀人聞聲解　　　憍薩羅國睹形知</a><br><a name="0733b29" id="0733b29">　　半字便了五王城　　　待言方解餘邊國　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230733a.htm'><img src='up.gif' border=0></a>
<a href='T230733c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>