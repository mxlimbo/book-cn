<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0779b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷28)</font> 九十波逸底迦法 違惱言教學處第十三 <font face='Arial'>T23, p0779b</h2></font><hr>
<span class='old'>
</a><a name="0779a28" id="0779a28">相見為此留本梵音口授方能細解納婆亦兼兩義一目太虛二表不義亦不可譯為東語於中可不准諾佉思之具如</a><a name="0779a29" id="0779a29">廣註即如此方觀臂上毛云我見毛亦是目其無義也)</span><a name="0779b01" id="0779b01"><p>若獵者云我不問指甲及以太虛。然問可殺</a><a name="0779b02" id="0779b02">有情於此過不。苾芻即應遍觀四方作如是</a><a name="0779b03" id="0779b03">念。於勝義諦一切諸行本無有情。即報彼云</a><a name="0779b04" id="0779b04">我不見有情。此皆無犯。若苾芻於餘問時。不</a><a name="0779b05" id="0779b05">如實說者皆得墮罪。又無犯者最初犯人。或</a><a name="0779b06" id="0779b06">癡狂心亂痛惱所纏</a><a name="0779b07" id="0779b07"><p>時諸苾芻咸皆有疑。俱詣佛所白佛言。世尊。</a><a name="0779b08" id="0779b08">何因緣故闡陀苾芻見同梵行者如法勸時。</a><a name="0779b09" id="0779b09">不相用語以言惱亂。遂令僧伽作法呵責受</a><a name="0779b10" id="0779b10">斯憂惱。世尊告曰。此之闡陀非但今日惱諸</a><a name="0779b11" id="0779b11">苾芻違善友語。於過去時亦由言故惱亂善</a><a name="0779b12" id="0779b12">友自受辛苦。汝等當聽。乃往過去。於一陂池</a><a name="0779b13" id="0779b13">有眾鵝群及以諸鱉。同共居止。中有一鱉。共</a><a name="0779b14" id="0779b14">彼二鵝而結親友甚相憐愛。後於異時遇天</a><a name="0779b15" id="0779b15">大旱陂水將竭。時彼二鵝俱至鱉所。報言知</a><a name="0779b16" id="0779b16">識汝可安隱居此泥中。我向餘方更求池水。</a><a name="0779b17" id="0779b17">鱉告鵝曰。與汝久居情義相得。將遭厄難棄</a><a name="0779b18" id="0779b18">我他行。斯誠未可。鵝曰其欲如何。鱉曰汝等</a><a name="0779b19" id="0779b19">當可將我共去。鵝曰若為將去。鱉曰汝等共</a><a name="0779b20" id="0779b20">銜一杖。我咬中央共至清池。豈非善事。鵝曰</a><a name="0779b21" id="0779b21">我亦無辭。共相攜帶。然汝立性好為言說不</a><a name="0779b22" id="0779b22">能護口。必當棄杖墜落空中。我等見斯更益</a><a name="0779b23" id="0779b23">憂苦。鱉曰我當護口銜杖不言。鵝曰斯為善</a><a name="0779b24" id="0779b24">計。即便覓杖各銜一頭。鱉咬中央騰空飛去。</a><a name="0779b25" id="0779b25">遂至一城市上而過。時彼諸人於虛空中見</a><a name="0779b26" id="0779b26">鵝持鱉。各生驚怪共相告曰。仁等觀彼二鵝</a><a name="0779b27" id="0779b27">共偷一鱉。鱉聞此聲默忍無語。又到一城還</a><a name="0779b28" id="0779b28">從市過。時諸男女同前嗟歎。鱉便自念。我更</a><a name="0779b29" id="0779b29">幾時忍此辛苦。長懸頸項護口不言。即便報<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230779a.htm'><img src='up.gif' border=0></a>
<a href='T230779c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>