<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0073a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷10)</font> 第一分之六悔過法 <font face='Arial'>T22, p0073a</h2></font><hr>
<span class='old'>
</a><a name="0072c28" id="0072c28">滿缽而還。不留遺餘。遂使其家財物竭盡。今</a><a name="0072c29" id="0072c29">作學家羯磨。乃至不聽一比丘復入其舍。若</span><a name="0073a01" id="0073a01">僧時到僧忍聽。白如是。大德僧聽。此瞿師羅</a><a name="0073a02" id="0073a02">長者。諸比丘往到其家。取種種食滿缽而還。</a><a name="0073a03" id="0073a03">不留遺餘。遂使其家財物竭盡。今作學家羯</a><a name="0073a04" id="0073a04">磨。乃至不聽一比丘復入其舍。誰諸長老忍默</a><a name="0073a05" id="0073a05">然不忍者說。僧已與瞿師羅作學家羯磨竟。</a><a name="0073a06" id="0073a06">僧忍默然故。是事如是持。時諸比丘便處處</a><a name="0073a07" id="0073a07">與餘家作學家羯磨。以是白佛。佛言。不聽處</a><a name="0073a08" id="0073a08">處與餘家作學家羯磨。若婦是聖人婿是凡</a><a name="0073a09" id="0073a09">夫。或婦是凡夫婿是聖人。皆不應與作學家</a><a name="0073a10" id="0073a10">羯磨。若夫婦俱聖無慳貪心財物竭盡。然後</a><a name="0073a11" id="0073a11">乃與作學家羯磨。時諸比丘皆不敢復往瞿</a><a name="0073a12" id="0073a12">師羅家。彼家大小莫不思見。時瞿師羅到僧</a><a name="0073a13" id="0073a13">坊白諸比丘言。我歸三尊不復更求諸餘福</a><a name="0073a14" id="0073a14">田。願諸大德來往我家。諸比丘以是白佛。佛</a><a name="0073a15" id="0073a15">言聽往。諸比丘雖往而不飯食。長者言。我</a><a name="0073a16" id="0073a16">歸三寶不復更求諸餘福田。願受我食。諸比</a><a name="0073a17" id="0073a17">丘以是白佛。佛言。聽受缽中三分之一。佛既</a><a name="0073a18" id="0073a18">聽受三分之一。諸比丘便盡往乞。家財竭盡</a><a name="0073a19" id="0073a19">復甚於前。諸長老比丘聞。種種呵責以是白</a><a name="0073a20" id="0073a20">佛。佛以是事集比丘僧。問諸比丘。汝等實爾</a><a name="0073a21" id="0073a21">不。答言實爾世尊。佛種種呵責已告諸比丘。</a><a name="0073a22" id="0073a22">今為諸比丘結波羅提提舍尼法。從今是</a><a name="0073a23" id="0073a23">戒應如是說。有諸學家。僧作學家羯磨。若</a><a name="0073a24" id="0073a24">比丘於是學家受食。是比丘應向諸比丘悔</a><a name="0073a25" id="0073a25">過。我墮可呵法。今向諸大德悔過。是名悔過</a><a name="0073a26" id="0073a26">法。彼瞿師羅財物未盡時別立一出息坫。請</a><a name="0073a27" id="0073a27">僧中病比丘以供養之。復有一藥坫亦如是。</a><a name="0073a28" id="0073a28">諸病比丘後慚愧不敢受。長者言。我本為僧</a><a name="0073a29" id="0073a29">中病比丘出此財物及立藥坫若使不受終<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220072c.htm'><img src='up.gif' border=0></a>
<a href='T220073b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>