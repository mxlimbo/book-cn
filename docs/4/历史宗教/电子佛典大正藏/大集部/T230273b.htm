<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0273b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷38)</font> <font face='Arial'>T23, p0273b</h2></font><hr>
<span class='old'>
</a><a name="0273a28" id="0273a28">不犯。爾時比丘聚落中有緣事。無漉水囊故</a><a name="0273a29" id="0273a29">不去。若不去者此事不成。以是事白佛。佛言。</span><a name="0273b01" id="0273b01">若一比丘有漉水囊。便得共去。爾時六群比</a><a name="0273b02" id="0273b02">丘。聚落中有緣事。往語知識比丘。我有緣事</a><a name="0273b03" id="0273b03">可共至聚落。是比丘言。我無漉水囊。六群比</a><a name="0273b04" id="0273b04">丘言。我有可共俱往。答言。可爾。行時道中共</a><a name="0273b05" id="0273b05">諍。值有虫水。六群比丘以漉水囊自漉水飲。</a><a name="0273b06" id="0273b06">彼比丘索不與。是比丘極渴急垂死。以是因</a><a name="0273b07" id="0273b07">緣白佛。佛言。若比丘先不共諍。無嫌心者</a><a name="0273b08" id="0273b08">應共行。有嫌心者不應共去</a><a name="0273b09" id="0273b09"><p>佛在王舍城。爾時六群比丘木上食。佛言。從</a><a name="0273b10" id="0273b10">今不聽木上食。若用食者突吉羅。爾時六群</a><a name="0273b11" id="0273b11">比丘。自畜木橙食。或畜床子食。或畜盤食。佛</a><a name="0273b12" id="0273b12">言。不聽畜木橙木床木槃食。若用食者突吉</a><a name="0273b13" id="0273b13">羅。佛在王舍城。爾時六群比丘。二人共一</a><a name="0273b14" id="0273b14">缽食。佛言。不得共缽食。若共缽食突吉羅。</a><a name="0273b15" id="0273b15">不犯者。食休已過與不犯</a><a name="0273b16" id="0273b16"><p>佛在王舍城。六群比丘不著袈裟食。佛言。不</a><a name="0273b17" id="0273b17">聽不著袈裟食。不著食者突吉羅</a><a name="0273b18" id="0273b18"><p>佛在王舍城。爾時六群比丘露形揩。佛言。</a><a name="0273b19" id="0273b19">不得露形揩。犯者突吉羅。又六群比丘揩露</a><a name="0273b20" id="0273b20">形者。佛言。不聽揩露形者。犯者突吉羅。有</a><a name="0273b21" id="0273b21">二比丘俱露形相揩。佛言。若露形相揩者。</a><a name="0273b22" id="0273b22">俱突吉羅</a><a name="0273b23" id="0273b23"><p>佛在舍衛國。有比丘。名疑離越。小豆羹中得</a><a name="0273b24" id="0273b24">生小豆。便出著地。此豆可生芽葉華實。是</a><a name="0273b25" id="0273b25">比丘語諸比丘。此羹不淨不應食。諸比丘以</a><a name="0273b26" id="0273b26">是事白佛。佛知故問疑離越。汝實羹中得生</a><a name="0273b27" id="0273b27">小豆。出著地可生芽葉華實。語諸比丘此羹</a><a name="0273b28" id="0273b28">不淨不應食耶。答言。實爾世尊。佛種種因緣</a><a name="0273b29" id="0273b29">讚戒讚持戒。讚戒讚持戒已語諸比丘。此羹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230273a.htm'><img src='up.gif' border=0></a>
<a href='T230273c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>