<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0178b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷15)</font> <font face='Arial'>T24, p0178b</h2></font><hr>
<span class='old'>
</a><a name="0178a28" id="0178a28">時世尊告諸苾芻。汝等當知。往昔熊者。今我</a><a name="0178a29" id="0178a29">身是。時採樵人不知恩者。今提婆達多是。昔</span><a name="0178b01" id="0178b01">不知恩。今亦如是。汝等當知</a><a name="0178b02" id="0178b02"><p>爾時世尊告諸苾芻。此提婆達多。復有無恩</a><a name="0178b03" id="0178b03">無報之行。汝等諦聽。昔有一城名曰寂靜。其</a><a name="0178b04" id="0178b04">中有王亦名寂靜。國土豐饒人民安樂。無諸</a><a name="0178b05" id="0178b05">賊盜不相征伐。王性慈悲。愍諸眾生等如一</a><a name="0178b06" id="0178b06">子。心好惠施常樂聽法。無有慳貪。供養沙門</a><a name="0178b07" id="0178b07">婆羅門等及諸貧病。心無厭足。王有常法。每</a><a name="0178b08" id="0178b08">日清旦先參父母。後看病人。然治國務。時有</a><a name="0178b09" id="0178b09">貧人重病極困。醫人瞻者不肯與藥。皆云定</a><a name="0178b10" id="0178b10">死。病人既聞心懷苦惱。悲泣遊行至寂靜城。</a><a name="0178b11" id="0178b11">時王春時與諸群臣后妃眷屬。欲遊園觀行</a><a name="0178b12" id="0178b12">詣城門。時彼病人拄杖悲泣。跪拜王前白其</a><a name="0178b13" id="0178b13">王曰。唯願大王。救我救我。如是病苦令得</a><a name="0178b14" id="0178b14">命全。王既見已起大慈悲。迴駕還宮命大臣</a><a name="0178b15" id="0178b15">曰。召我國內所有醫人。臣奉王命。遂即召集</a><a name="0178b16" id="0178b16">一切醫人。便將見王。王喚病人躬自親看。汝</a><a name="0178b17" id="0178b17">等醫人必須治差。諸醫見已白大王曰。觀此</a><a name="0178b18" id="0178b18">人病藥極難得。王便問曰。何故難得。醫答王</a><a name="0178b19" id="0178b19">言。要須一生不解嗔人。而取其血煮粥治之。</a><a name="0178b20" id="0178b20">方可除差。如若不得其病不除。王既聞已便</a><a name="0178b21" id="0178b21">作是念。我既不能救一人命。用此王位及身</a><a name="0178b22" id="0178b22">命為。卻自觀察。我一生來無有瞋處。作是念</a><a name="0178b23" id="0178b23">已。命其乳母便即問曰。我幼小時不有瞋不。</a><a name="0178b24" id="0178b24">乳母答言。自生抱王我尚無瞋。何況王身未</a><a name="0178b25" id="0178b25">將為定。更問親母。兒自生來見有瞋不。母便</a><a name="0178b26" id="0178b26">報曰。既懷王已我尚無瞋。況王自身。王既聞</a><a name="0178b27" id="0178b27">已歡喜踊躍。作如是念。今得藥耶。告諸醫人。</a><a name="0178b28" id="0178b28">於我身上。五處下針刺取其血諸醫白王。病</a><a name="0178b29" id="0178b29">人卑下王是貴勝。我今不敢於王身上而輒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240178a.htm'><img src='up.gif' border=0></a>
<a href='T240178c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>