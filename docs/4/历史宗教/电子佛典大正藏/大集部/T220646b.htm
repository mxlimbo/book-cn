<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0646b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷12)</font> 九十單提法之一 <font face='Arial'>T22, p0646b</h2></font><hr>
<span class='old'>
</a><a name="0646a28" id="0646a28">身血出。時比丘仰向恚罵。云何比丘。在</a><a name="0646a29" id="0646a29">重閣上住坐脫腳床上坐不安庠。使床腳</span><a name="0646b01" id="0646b01">下脫打傷我身至令血出。諸比丘聞之。其</a><a name="0646b02" id="0646b02">中有少欲知足行頭陀樂學戒知慚愧者。</a><a name="0646b03" id="0646b03">嫌責彼比丘言。云何比丘。乃在重閣上</a><a name="0646b04" id="0646b04">坐脫腳床上坐不安庠。床腳下脫打彼</a><a name="0646b05" id="0646b05">比丘身使血出。諸比丘往世尊所。頭面禮</a><a name="0646b06" id="0646b06">足在一面坐。以此因緣具白世尊。世尊即</a><a name="0646b07" id="0646b07">集比丘僧。呵責彼比丘言。汝所為非。非威</a><a name="0646b08" id="0646b08">儀非沙門法非淨行非隨順行。所不應</a><a name="0646b09" id="0646b09">為。云何比丘在重閣上坐脫腳床上坐</a><a name="0646b10" id="0646b10">不安庠令床腳下脫打彼比丘身傷血</a><a name="0646b11" id="0646b11">出耶。世尊以無數方便呵責彼比丘已告</a><a name="0646b12" id="0646b12">諸比丘。此癡人多種有漏處最初犯戒。自今</a><a name="0646b13" id="0646b13">已去與比丘結戒集十句義乃至正法久住。</a><a name="0646b14" id="0646b14">欲說戒者當如是說。若比丘。若房若重閣</a><a name="0646b15" id="0646b15">上脫腳繩床若木床若坐若臥波逸提。比丘</a><a name="0646b16" id="0646b16">義如上說。舍者。僧房若私房。重閣者。立頭</a><a name="0646b17" id="0646b17">不至上者是。脫腳床者腳入陛。比丘在重</a><a name="0646b18" id="0646b18">閣上坐脫腳床。若坐若臥隨脅著床隨轉</a><a name="0646b19" id="0646b19">側波逸提。除脫腳床已。若在獨坐床或一</a><a name="0646b20" id="0646b20">板床或浴床一切突吉羅。比丘尼波逸提。式</a><a name="0646b21" id="0646b21">叉摩那沙彌沙彌尼突吉羅。是謂為犯不犯</a><a name="0646b22" id="0646b22">者。若坐旋腳繩床直腳繩床曲腳床無腳</a><a name="0646b23" id="0646b23">床若床榰大若脫腳床安細腰。若彼重</a><a name="0646b24" id="0646b24">閣上有板覆。若刻木作華覆若重厚覆。</a><a name="0646b25" id="0646b25">若反床坐。若脫床腳坐無犯。無犯者。最初</a><a name="0646b26" id="0646b26">未制戒。癡狂心亂痛惱所纏(十八竟)</a><a name="0646b27" id="0646b27"><p>爾時世尊在拘睒彌國。爾時尊者闡陀比丘。</a><a name="0646b28" id="0646b28">起大屋以虫水和泥教人和。諸長者見嫌</a><a name="0646b29" id="0646b29">責言。沙門釋子。不知慚愧無有慈心害<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220646a.htm'><img src='up.gif' border=0></a>
<a href='T220646c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>