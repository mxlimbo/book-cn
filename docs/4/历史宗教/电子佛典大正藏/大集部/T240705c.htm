<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0705c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷5)</font> 阿育王品第三集法藏 <font face='Arial'>T24, p0705c</h2></font><hr>
<span class='old'>
</a><a name="0705b28" id="0705b28">知我已作優婆塞。願佛名我是佛優婆塞。</a><a name="0705b29" id="0705b29">問曰。何謂為優婆塞。誰為優婆塞。誰不為</span><a name="0705c01" id="0705c01">優婆塞。云何有戒為優婆塞。有心為優</a><a name="0705c02" id="0705c02">婆塞。云何名為優婆塞。云何不名為優</a><a name="0705c03" id="0705c03">婆塞。法師曰。此義甚多。此中不可說。於</a><a name="0705c04" id="0705c04">修陀尼毘婆沙。自當知之。從今以去者。</a><a name="0705c05" id="0705c05">從今至命終不受餘師。願佛知之。若有</a><a name="0705c06" id="0705c06">人以刀斫斷我頭。使我言非佛非法非比</a><a name="0705c07" id="0705c07">丘僧。我頭寧當落地。不作是言。婆羅門</a><a name="0705c08" id="0705c08">以身命奉託如來欲自供養。作如是</a><a name="0705c09" id="0705c09">言。願世尊當受我請。於毘蘭若國。前夏</a><a name="0705c10" id="0705c10">三月與比丘僧。婆羅門言。我今已作優婆</a><a name="0705c11" id="0705c11">塞。願如來憐愍我。當受我請。於毘蘭若國。</a><a name="0705c12" id="0705c12">如來默然受請。法師問曰。佛何不答婆羅</a><a name="0705c13" id="0705c13">門請。答曰。已應世間人以身口答。世尊用</a><a name="0705c14" id="0705c14">忍心而答。為憐愍婆羅門。知佛受請者。問</a><a name="0705c15" id="0705c15">曰。何謂為受請。答曰。若不受請者。當以</a><a name="0705c16" id="0705c16">口身而答。世尊默然顏色怡悅。是故知佛受</a><a name="0705c17" id="0705c17">請。婆羅門即從坐起。遶佛三匝四方作禮</a><a name="0705c18" id="0705c18">而去。合十指爪掌叉手放頂上卻行。絕不</a><a name="0705c19" id="0705c19">見如來。更復作禮迴前而去。是時毘蘭若</a><a name="0705c20" id="0705c20">國極大飢儉。是時者。佛受毘蘭若婆羅門</a><a name="0705c21" id="0705c21">前夏三月。飢儉者。飲食難得。若人不清淨至</a><a name="0705c22" id="0705c22">心。正有飲食不與。亦名飢儉。毘蘭若國不</a><a name="0705c23" id="0705c23">爾。以五穀不結實故。二疑者。問曰。何謂</a><a name="0705c24" id="0705c24">為二疑。答曰。二者二種心疑。何謂二種</a><a name="0705c25" id="0705c25">心疑。答曰。心疑。於此夏三月乞食。或疑得</a><a name="0705c26" id="0705c26">或疑不得。或疑可得生活。或疑不可得生</a><a name="0705c27" id="0705c27">活。是為二種心疑。白骨者。貧窮下賤人乞</a><a name="0705c28" id="0705c28">食不得。餓死棄尸骨曠野狼藉。是名白</a><a name="0705c29" id="0705c29">骨。又言。五穀不秀實白如骨。亦名白骨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240705b.htm'><img src='up.gif' border=0></a>
<a href='T240706a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>