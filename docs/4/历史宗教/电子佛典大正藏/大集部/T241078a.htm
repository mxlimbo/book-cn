<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清淨毘尼方廣經 1078a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清淨毘尼方廣經</font> <font face='Arial'>(卷1)</font> <font face='Arial'>T24, p1078a</h2></font><hr>
<span class='old'>
</a><a name="1077c28" id="1077c28">習是菩薩毘尼。又復天子。略說有限所攝。</a><a name="1077c29" id="1077c29">有少法功德有少戒聞定慧解脫解脫知見。</span><a name="1078a01" id="1078a01">是聲聞毘尼。無量無量所攝。無量功德。無</a><a name="1078a02" id="1078a02">量戒聞定慧解脫解脫知見。是菩薩毘尼</a><a name="1078a03" id="1078a03"><p>爾時世尊讚文殊師利。善哉善哉。文殊師利。</a><a name="1078a04" id="1078a04">汝快說此菩薩毘尼。文殊師利。聽我少說</a><a name="1078a05" id="1078a05">成滿汝義。文殊師利。譬如二人。一讚大海</a><a name="1078a06" id="1078a06">二歎牛跡。文殊師利。於意云何。是人能讚</a><a name="1078a07" id="1078a07">是牛跡中幾所功德。文殊師利白言。世尊。</a><a name="1078a08" id="1078a08">大海無量。牛跡甚少。當何所讚。佛言如是</a><a name="1078a09" id="1078a09">知聲聞毘尼猶如牛跡小無功德無可讚歎。</a><a name="1078a10" id="1078a10">聲聞乘人亦復如是。文殊師利。於意云何。</a><a name="1078a11" id="1078a11">彼第二人能讚大海功德不也。文殊師利言。</a><a name="1078a12" id="1078a12">世尊。而是大海有無量功德無量可歎。佛言。</a><a name="1078a13" id="1078a13">當知菩薩毘尼亦復如是。譬如大海無量功</a><a name="1078a14" id="1078a14">德無量可歎。當知大乘亦復如是。說是法時。</a><a name="1078a15" id="1078a15">萬二千天子發阿耨多羅三藐三菩提心。而</a><a name="1078a16" id="1078a16">說是言。世尊。我等亦當修學如此菩薩毘尼。</a><a name="1078a17" id="1078a17">調伏無量一切眾生。時寂調伏音天子問文</a><a name="1078a18" id="1078a18">殊師利。汝今修學何等毘尼。聲聞毘尼。緣</a><a name="1078a19" id="1078a19">覺毘尼。菩薩毘尼。文殊師利言。天子。於意云</a><a name="1078a20" id="1078a20">何。頗有大海不納眾水。天子答言。文殊師</a><a name="1078a21" id="1078a21">利。無有大海不納眾水。文殊師利言。如是</a><a name="1078a22" id="1078a22">天子。菩薩毘尼猶如大海。所有毘尼無不納</a><a name="1078a23" id="1078a23">受。所謂聲聞毘尼。緣覺毘尼。菩薩毘尼。一</a><a name="1078a24" id="1078a24">切毘尼。天子言。文殊師利。所言毘尼。毘尼</a><a name="1078a25" id="1078a25">者為何等義。文殊師利言。天子。毘尼毘尼者。</a><a name="1078a26" id="1078a26">調伏煩惱。為知煩惱故名毘尼。天子言。文殊</a><a name="1078a27" id="1078a27">師利。云何當修調伏煩惱。云何知煩惱。文</a><a name="1078a28" id="1078a28">殊師利言。若自妄想。若他妄想。自他妄想不</a><a name="1078a29" id="1078a29">正憶念。自想他想顛倒不實。諸見所縛無明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241077c.htm'><img src='up.gif' border=0></a>
<a href='T241078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>