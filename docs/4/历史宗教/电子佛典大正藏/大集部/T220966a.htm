<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0966a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷53)</font> 雜揵度之一 <font face='Arial'>T22, p0966a</h2></font><hr>
<span class='old'>
</a><a name="0965c28" id="0965c28">苦聖諦集盡道諦。如實知有漏漏集漏盡。如</a><a name="0965c29" id="0965c29">實知趣漏盡道聖諦。彼如是知如是見。從</span><a name="0966a01" id="0966a01">欲漏有漏無明漏。心得解脫。已得解脫智。</a><a name="0966a02" id="0966a02">我生已盡。梵行已立。所作已辦。更不復生。</a><a name="0966a03" id="0966a03">譬如清水中。有木石魚鱉水性之屬。東西遊</a><a name="0966a04" id="0966a04">行。有眼者觀之。見木石魚鱉。此是木石。此</a><a name="0966a05" id="0966a05">是魚鱉。東西遊行。比丘亦復如是。以定心</a><a name="0966a06" id="0966a06">清淨至無動地。得無漏智證。乃至不復更</a><a name="0966a07" id="0966a07">生。此是比丘得第三明。斷無明。明法生。</a><a name="0966a08" id="0966a08">闇法去明曉法存。是為無漏智明。何以故。</a><a name="0966a09" id="0966a09">由不放逸精進不懈念無錯亂樂處寂靜故</a><a name="0966a10" id="0966a10">(雜揵度具足竟)</a><a name="0966a11" id="0966a11"><p class='juan'>
四分律卷第五十三</p>
</a><a name="0966a12" id="0966a12"></a><a name="0966a13" id="0966a13"></a><a name="0966a14" id="0966a14"><p class='juan'>
四分律卷第五十四(第四分之五)</p>
</a><a name="0966a15" id="0966a15"></a><a name="0966a16" id="0966a16"><p><span class='byline'>　　　　姚秦罽賓三藏佛陀耶舍</a><a name="0966a17" id="0966a17">共竺佛念等譯</span><br></a><a name="0966a18" id="0966a18"><p><b>　　<A NAME="n307"></A>集法毘尼五百人</b></a><a name="0966a19" id="0966a19"><p>爾時世尊。在拘尸城末羅園娑羅林間般</a><a name="0966a20" id="0966a20">涅槃。諸末羅子。洗佛舍利已。以淨劫貝</a><a name="0966a21" id="0966a21">裹。復持五百張疊次而纏之。作鐵棺盛</a><a name="0966a22" id="0966a22">滿香油。安舍利置中。以蓋覆上。復作木</a><a name="0966a23" id="0966a23">槨。安鐵棺著中。下積眾香薪。時末羅子</a><a name="0966a24" id="0966a24">中為標首者。持火然之。時天即滅火。餘</a><a name="0966a25" id="0966a25">大末羅子。展轉皆以大炬然之。時天亦皆</a><a name="0966a26" id="0966a26">滅之。阿那律語末羅子。不須乃爾疲苦。諸</a><a name="0966a27" id="0966a27">天滅汝等火。即問阿那律言。大德。諸天何</a><a name="0966a28" id="0966a28">故滅火。答言。摩訶迦葉。在波婆拘尸城。兩</a><a name="0966a29" id="0966a29">國中間在道行。與大比丘眾五百人俱。彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220965c.htm'><img src='up.gif' border=0></a>
<a href='T220966b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>