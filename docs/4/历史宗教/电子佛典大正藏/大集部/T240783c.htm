<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0783c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷16)</font> 舍利弗品 <font face='Arial'>T24, p0783c</h2></font><hr>
<span class='old'>
</a><a name="0783b28" id="0783b28">師曰。摩訶般陀。可不見其得道因緣。何以</a><a name="0783b29" id="0783b29">牽其出也。答言。周羅般陀非聲聞能度。唯</span><a name="0783c01" id="0783c01">佛能度。是以牽出。世尊安慰其心。即以少</a><a name="0783c02" id="0783c02">許白疊與周羅般陀。汝捉此疊向日而</a><a name="0783c03" id="0783c03">帑。當作是念言。取垢取垢。佛教已入聚</a><a name="0783c04" id="0783c04">落。受毘舍佉母請。佛臨中觀周羅般陀將</a><a name="0783c05" id="0783c05">得道。即說偈言</a><a name="0783c06" id="0783c06"><p class='lg'>　　入寂者歡喜　　　見法得安樂</a><br><a name="0783c07" id="0783c07">　　世無恚最樂　　　不害於眾生</a><br><a name="0783c08" id="0783c08">　　世間無欲樂　　　出離於愛欲</a><br><a name="0783c09" id="0783c09">　　若調伏我慢　　　是為第一樂　</p></a><a name="0783c10" id="0783c10"><p>周羅般陀遙聞此偈。即得阿羅漢果。問曰。</a><a name="0783c11" id="0783c11">有比丘往比丘尼寺說八敬。得三波夜提</a><a name="0783c12" id="0783c12">不。答曰有。一者僧不差。二者往比丘尼寺。</a><a name="0783c13" id="0783c13">三者至日沒。是三波夜提。往比丘尼寺說</a><a name="0783c14" id="0783c14">餘法。得一波夜提二突吉羅。何者是。一者</a><a name="0783c15" id="0783c15">僧不差。二者往比丘尼寺。此二突吉羅。至</a><a name="0783c16" id="0783c16">日沒。一波夜提。提婆達多三文陀達多騫</a><a name="0783c17" id="0783c17">馱達多俱伽利伽迦留提舍讚歎者。顯其名</a><a name="0783c18" id="0783c18">字也。別眾食者。別眾食有二種。一者請。二</a><a name="0783c19" id="0783c19">者乞。云何成別眾食。有一優婆塞。往至四</a><a name="0783c20" id="0783c20">比丘所。以政食請比丘。願大德受之。是</a><a name="0783c21" id="0783c21">名請成別眾食。一時受請。或明日或後日一</a><a name="0783c22" id="0783c22">時受一處食。成別眾食。四人俱得罪。一時</a><a name="0783c23" id="0783c23">受請已。各去至檀越家。以一時受食還各</a><a name="0783c24" id="0783c24">處食。得罪如故。法師曰。何以故。為一時受</a><a name="0783c25" id="0783c25">食故。一時受請。各去各受各食。不得罪。別</a><a name="0783c26" id="0783c26">請別去。至檀越家一時受。得罪。是名受請</a><a name="0783c27" id="0783c27">得罪。云何從乞得罪者。有四乞食比丘。或</a><a name="0783c28" id="0783c28">坐或立見優婆塞。語優婆塞言。與我等四</a><a name="0783c29" id="0783c29">人飯。或一一人乞言。與我飯亦如是。或俱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240783b.htm'><img src='up.gif' border=0></a>
<a href='T240784a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>