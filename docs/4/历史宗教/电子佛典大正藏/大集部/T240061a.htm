<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0061a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷13)</font> 尾施縛多羅緣 <font face='Arial'>T24, p0061a</h2></font><hr>
<span class='old'>
</a><a name="0060c28" id="0060c28">見彼山下。有仙人居住。花果茂盛。有好雜鳥。</a><a name="0060c29" id="0060c29">并有大池。眾妙蓮花。以覆池上。然彼諸鳥。池</span><a name="0061a01" id="0061a01">中遊戲。獵師遊行。至其仙所。見彼仙人。髮爪</a><a name="0061a02" id="0061a02">並長。身被樹皮。由其苦行。身體乾枯。在一樹</a><a name="0061a03" id="0061a03">下草室之內。獵師見已。合掌禮足。啟白大仙。</a><a name="0061a04" id="0061a04">在此苦行。經幾許時。仙人曰。我經四十年來。</a><a name="0061a05" id="0061a05">於此苦行。獵師問曰。爾許時中。見希有事不。</a><a name="0061a06" id="0061a06">于時仙人徐徐軟語。答言。賢首。汝見此池不。</a><a name="0061a07" id="0061a07">答曰。我見。大師答曰。此池名梵階。眾妙蓮</a><a name="0061a08" id="0061a08">花。彌覆其上。有諸雜鳥。居止其中。此池清</a><a name="0061a09" id="0061a09">冷。水如乳味。以花和之。每月十五日。有緊那</a><a name="0061a10" id="0061a10">羅王女名悅意。與五百眷屬圍遶。將諸香花。</a><a name="0061a11" id="0061a11">來此池沐浴。當浴之時。作諸妓樂。池中諸鳥。</a><a name="0061a12" id="0061a12">聞此美音皆悉止息。我聞之時。情甚悅豫。乃</a><a name="0061a13" id="0061a13">至七日。心大歡樂。賢首。我惟見是希異之事。</a><a name="0061a14" id="0061a14">爾時獵師便自思惟。我於龍子邊。得此不空</a><a name="0061a15" id="0061a15">罥索。我因此索。繫取悅意。作是念已。至十五</a><a name="0061a16" id="0061a16">日。隱在樹間。手持龍索。其緊那羅女來。欲入</a><a name="0061a17" id="0061a17">池洗浴。獵師即擲索。繫彼緊那羅女。以繫縛</a><a name="0061a18" id="0061a18">之。其女見身被縛。忙懼作聲大叫。餘同類</a><a name="0061a19" id="0061a19">女。東西奔走去。悅意女方便欲走。獵師見彼</a><a name="0061a20" id="0061a20">端正。即手執之。女曰。汝莫捉我。不堪為夫。</a><a name="0061a21" id="0061a21">我堪與王為婦。獵師告曰。若不急捉。恐汝當</a><a name="0061a22" id="0061a22">走。其女答曰。我今不走。仁若不信。取我髻中</a><a name="0061a23" id="0061a23">之寶。我因此寶。隨意騰空。獵師告曰。如何得</a><a name="0061a24" id="0061a24">知髻寶。答曰。若寶在人邊。我隨人後。獵師手</a><a name="0061a25" id="0061a25">持其寶。索繫而進。于時善財童子。因獵而行。</a><a name="0061a26" id="0061a26">獵師遇見善財童子。面貌端嚴。人所喜見。其</a><a name="0061a27" id="0061a27">女端正。太子若見。必當脫將。作是念已。我</a><a name="0061a28" id="0061a28">寧自奉。其獵師往詣童子所。禮足白言。此之</a><a name="0061a29" id="0061a29">女寶。奉上太子。願見納之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240060c.htm'><img src='up.gif' border=0></a>
<a href='T240061b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>