<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0665b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷15)</font> 九十單提法之一 <font face='Arial'>T22, p0665b</h2></font><hr>
<span class='old'>
</a><a name="0665a28" id="0665a28">僧。以無數方便呵責跋難陀釋子。汝所為</a><a name="0665a29" id="0665a29">非。非威儀非沙門法非淨行非隨順行。</span><a name="0665b01" id="0665b01">所不應為。云何跋難陀釋子。小食時到</a><a name="0665b02" id="0665b02">餘家時欲過方來。使諸比丘不得滿足食</a><a name="0665b03" id="0665b03">耶。世尊以無數方便呵責跋難陀釋子</a><a name="0665b04" id="0665b04">已告諸比丘。此癡人多種有漏處最初犯戒。</a><a name="0665b05" id="0665b05">自今已去與比丘結戒。集十句義乃至正</a><a name="0665b06" id="0665b06">法久住。欲說戒者當如是說。若比丘先受</a><a name="0665b07" id="0665b07">請。小食時至餘家者波逸提。如是世尊與</a><a name="0665b08" id="0665b08">比丘結戒。爾時羅閱城中有一大臣。與跋</a><a name="0665b09" id="0665b09">難陀釋子知舊親友。時彼大臣。於異時大</a><a name="0665b10" id="0665b10">得甘果。即敕一人言。跋難陀釋子是我知</a><a name="0665b11" id="0665b11">舊親友。汝可持此果往至僧伽藍中示之</a><a name="0665b12" id="0665b12">語言。我與汝知舊。可持此果眾僧中分布。</a><a name="0665b13" id="0665b13">時彼使人即持果詣僧伽藍中。白諸比丘。大</a><a name="0665b14" id="0665b14">德。此是僧新果。諸比丘語言。若與眾僧者</a><a name="0665b15" id="0665b15">便可賦之。其人報言。羅閱城中大臣敕我</a><a name="0665b16" id="0665b16">言。汝持此果詣僧伽藍中。示跋難陀釋子</a><a name="0665b17" id="0665b17">令賦與僧。今須跋難陀釋子至當賦與</a><a name="0665b18" id="0665b18">僧。時跋難陀後食已方詣餘家時過乃還。</a><a name="0665b19" id="0665b19">使眾僧不得食新果。時諸比丘聞。其中有</a><a name="0665b20" id="0665b20">少欲知足行頭陀樂學戒知慚愧者。嫌責</a><a name="0665b21" id="0665b21">跋難陀言。云何後食已方詣餘家時過乃</a><a name="0665b22" id="0665b22">還。使諸比丘不得食新果也。諸比丘往</a><a name="0665b23" id="0665b23">世尊所。頭面禮足已在一面坐。以此因緣</a><a name="0665b24" id="0665b24">具白世尊。世尊爾時以此因緣集比丘僧。</a><a name="0665b25" id="0665b25">呵責跋難陀釋子。汝所為非。非威儀非沙</a><a name="0665b26" id="0665b26">門法非淨行非隨順行。所不應為。云何</a><a name="0665b27" id="0665b27">跋難陀釋子。後食已更詣餘家時過方還。</a><a name="0665b28" id="0665b28">使諸比丘不得食新果。世尊以無數方便</a><a name="0665b29" id="0665b29">呵責已告諸比丘。自今已去當如是說戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220665a.htm'><img src='up.gif' border=0></a>
<a href='T220665c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>