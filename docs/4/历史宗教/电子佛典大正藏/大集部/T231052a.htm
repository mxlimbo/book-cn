<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1052a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷1)</font> <font face='Arial'>T23, p1052a</h2></font><hr>
<span class='old'>
</a><a name="1051c28" id="1051c28">人皆信金。不信我語。因笑露齒。女見金齒。乃</a><a name="1051c29" id="1051c29">知斯人是彼長者之子。問曰。聖者。仁豈不是</span><a name="1052a01" id="1052a01">婆羅仙子耶。報曰。眾人皆道我是。其女即走</a><a name="1052a02" id="1052a02">往至其家。切報父母。父母聞已。當由未信。其</a><a name="1052a03" id="1052a03">長者子自往家中。作謦咳聲。父母猜覺。乃知</a><a name="1052a04" id="1052a04">是子。即抱子頭。號聲大哭。父母先盲。因哭眼</a><a name="1052a05" id="1052a05">膜除。得見子面。時長者子白父母。我欲出家。</a><a name="1052a06" id="1052a06">願見賜許。父母告曰。比者為汝眼目雙盲。我</a><a name="1052a07" id="1052a07">等命存已來。不得出家。二俱死後隨汝所欲。</a><a name="1052a08" id="1052a08">時長者子雖復在家。而常學讀誦。遂證預流</a><a name="1052a09" id="1052a09">果。復為父母說四真諦法。父母聞已以慧金</a><a name="1052a10" id="1052a10">剛杵。摧破二十種薩迦耶見山證預流果。於</a><a name="1052a11" id="1052a11">後父母二俱身亡。干時長者子悲愁離別戀</a><a name="1052a12" id="1052a12">父母故。廣行布施修諸福業已。往詣聖者迦</a><a name="1052a13" id="1052a13">多演那所。頭面頂禮白言。聖者。願於善說法</a><a name="1052a14" id="1052a14">律中。而為出家。修行梵行并受近圓。爾時聖</a><a name="1052a15" id="1052a15">者既觀察已。即與億耳出家。而為求寂證一</a><a name="1052a16" id="1052a16">來果。時彼住處。是其邊地。少有苾芻。難得受</a><a name="1052a17" id="1052a17">具且為求寂。所有求寂行法悉已教之。證不</a><a name="1052a18" id="1052a18">還果。諸佛常法歲二大會。一切苾芻悉皆來</a><a name="1052a19" id="1052a19">集。言二時者。所為春末及以夏後凡有大小</a><a name="1052a20" id="1052a20">聲聞等眾。普皆雲集。具壽聖者迦多演那弟</a><a name="1052a21" id="1052a21">子。及諸苾芻等。在於餘處三月安居。安居既</a><a name="1052a22" id="1052a22">竟洗浣衣訖。著衣持缽漸漸遊行。往婆索婆</a><a name="1052a23" id="1052a23">村。方滿十眾。時聖者迦多演那。即與億耳近</a><a name="1052a24" id="1052a24">圓。既近圓已。所有律行悉皆教學。斷諸煩惱</a><a name="1052a25" id="1052a25">證無學果。既獲果已堪受人天上妙供養。如</a><a name="1052a26" id="1052a26">上廣說。時諸苾芻等。往聖者迦多演那所白</a><a name="1052a27" id="1052a27">言。大德比住此間。供養聖者。所有事法悉皆</a><a name="1052a28" id="1052a28">作了。今欲禮覲大師世尊。聖者報言。善哉隨</a><a name="1052a29" id="1052a29">去。既蒙許已。嚴持衣缽。往室羅筏城。于時聖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231051c.htm'><img src='up.gif' border=0></a>
<a href='T231052b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>