<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0640a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷3)</font> 不與取學處第二之一 <font face='Arial'>T23, p0640a</h2></font><hr>
<span class='old'>
</a><br><a name="0639c28" id="0639c28">　　鵝鴈及池花　　　獵漁并盜水</a><br><a name="0639c29" id="0639c29">　　弟子教賊處　　　三種事不同　</p></span><a name="0640a01" id="0640a01"><p>若人秋時營作田業。所謂稻蔗鹽田。苾芻見</a><a name="0640a02" id="0640a02">自田中恐水乏少。遂於共有渠內。塞他水口</a><a name="0640a03" id="0640a03">決己田畦。作如是念。令我田好彼勿成熟。</a><a name="0640a04" id="0640a04">若自成他損。准價滿五得根本罪。若不滿者</a><a name="0640a05" id="0640a05">得窣吐羅底也。若見水多。於共渠內泄他水</a><a name="0640a06" id="0640a06">口塞己田畦。作如是念。令我田好勿彼成</a><a name="0640a07" id="0640a07">熟。若自成他損。若滿五者得根本罪。若不滿</a><a name="0640a08" id="0640a08">者得窣吐羅底也</a><a name="0640a09" id="0640a09"><p>物有四種不同。一體重價重。二體輕價重。三</a><a name="0640a10" id="0640a10">體重價輕。四體輕價輕。云何體重價重。謂末</a><a name="0640a11" id="0640a11">尼真珠吠琉璃珂貝璧玉珊瑚金銀馬瑙硨磲</a><a name="0640a12" id="0640a12">赤珠右旋是。云何體輕價重。謂繒綵及絲鬱</a><a name="0640a13" id="0640a13">金香蘇泣迷羅是。云何體重價輕。謂鐵錫是。</a><a name="0640a14" id="0640a14">云何體輕價輕。謂毛麻木綿劫貝絮是。若以</a><a name="0640a15" id="0640a15">上諸物置三種船中。謂甕船木船皮船。若以</a><a name="0640a16" id="0640a16">體重價重體輕價輕。隨置一船。若船破時物</a><a name="0640a17" id="0640a17">主告曰。水上浮者任取。若沈沒者屬我。若苾</a><a name="0640a18" id="0640a18">芻起盜心興方便入水沈沒。乃至未觸物來</a><a name="0640a19" id="0640a19">得惡作罪。若觸著者得窣吐羅底也。若舉離</a><a name="0640a20" id="0640a20">處。價滿五者得根本罪。若不滿者得窣吐羅</a><a name="0640a21" id="0640a21">底也。若沈泥中復擬取者。准前得罪。若作非</a><a name="0640a22" id="0640a22">自他心沈之於泥。不使其物屬彼屬我者。准</a><a name="0640a23" id="0640a23">前得罪。以下諸戒准此應知。若以體輕價重</a><a name="0640a24" id="0640a24">體重價輕物。隨置一船。若船破時物主告曰。</a><a name="0640a25" id="0640a25">水內沈者任取。水上浮者屬我。若苾芻起盜</a><a name="0640a26" id="0640a26">心興方便。浮水而取。乃至未觸物來得惡作</a><a name="0640a27" id="0640a27">罪。若觸著者得窣吐羅底也若舉離處。應准</a><a name="0640a28" id="0640a28">其價。得罪同前。若沈泥中復擬取者准前得</a><a name="0640a29" id="0640a29">罪。若人於家中或泉池所。為戲玩故安置種<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230639c.htm'><img src='up.gif' border=0></a>
<a href='T230640b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>