<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0088c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷12)</font> 第二分之四尼律墮法 <font face='Arial'>T22, p0088c</h2></font><hr>
<span class='old'>
</a><a name="0088b28" id="0088b28">丘尼。以比丘尼衣與白衣及外道女。諸長老</a><a name="0088b29" id="0088b29">比丘尼聞種種訶責。乃至今為諸比丘尼結</span><a name="0088c01" id="0088c01">戒。亦如上說。從今是戒應如是說。若比丘尼</a><a name="0088c02" id="0088c02">以比丘尼衣與白衣及外道女波逸提。比丘</a><a name="0088c03" id="0088c03">尼衣者。有葉有緣有帖。式叉摩那沙彌尼</a><a name="0088c04" id="0088c04">突吉羅。彼有比丘尼衣。從貿易若負債用償。</a><a name="0088c05" id="0088c05">皆不犯</a><a name="0088c06" id="0088c06"><p>爾時差摩比丘尼欲來舍衛城。旃茶修摩那</a><a name="0088c07" id="0088c07">比丘尼聞其欲來。便到其主人家語言差摩</a><a name="0088c08" id="0088c08">比丘尼當來。可為少多設供。答言。我亦聞其</a><a name="0088c09" id="0088c09">當來乃欲自竭辦美飲食及以衣施。彼比丘</a><a name="0088c10" id="0088c10">尼便言。何不以衣施僧。僧中有正趣正行人。</a><a name="0088c11" id="0088c11">無所不攝。何用施一比丘尼為。主人聞已即</a><a name="0088c12" id="0088c12">轉施僧。差摩比丘尼到。為設多美飲食。手自</a><a name="0088c13" id="0088c13">斟酌。食竟竊語。今正是施衣時。而旃荼修摩</a><a name="0088c14" id="0088c14">那比丘尼斷我此事。諸比丘尼問。汝等何所</a><a name="0088c15" id="0088c15">說。具以事答。長老比丘尼種種訶責。云何</a><a name="0088c16" id="0088c16">斷施人物與僧。種種訶責。乃至今為諸比丘</a><a name="0088c17" id="0088c17">尼結戒。亦如上說。從今是戒應如是說。若比</a><a name="0088c18" id="0088c18">丘尼斷施人物與僧波逸提。施人者。於僧中</a><a name="0088c19" id="0088c19">別有所與。名為施人。式叉摩那沙彌尼突吉</a><a name="0088c20" id="0088c20">羅</a><a name="0088c21" id="0088c21"><p>爾時差摩比丘尼到舍衛城。旃茶修摩那比</a><a name="0088c22" id="0088c22">丘尼語言。我當囑主人令看視汝。差摩言。不</a><a name="0088c23" id="0088c23">須汝囑。旃荼修摩那復言。汝受我囑既得利</a><a name="0088c24" id="0088c24">養又福度彼。於是差摩默然許之。彼即將到</a><a name="0088c25" id="0088c25">諸家。差摩比丘尼有大眷屬。行慈心三昧莫</a><a name="0088c26" id="0088c26">不宗敬。無復供養旃荼修摩那比丘尼。便生</a><a name="0088c27" id="0088c27">嫉妒心言。我囑諸家令彼多得供養。而彼反</a><a name="0088c28" id="0088c28">更道說我惡使我不復得食。諸比丘尼種種</a><a name="0088c29" id="0088c29">訶責言。云何比丘尼護惜他家。諸長老比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220088b.htm'><img src='up.gif' border=0></a>
<a href='T220089a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>