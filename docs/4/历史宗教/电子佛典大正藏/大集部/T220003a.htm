<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0003a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷1)</font> 第一分初波羅夷法 <font face='Arial'>T22, p0003a</h2></font><hr>
<span class='old'>
</a><a name="0002c28" id="0002c28">是已。須提那鬚髮自落袈裟著身缽盂在手。</a><a name="0002c29" id="0002c29">即成沙門得具足戒。出家未久。時世飢饉。</span><a name="0003a01" id="0003a01">諸比丘入城分衛者。都無所獲。須提那在閑</a><a name="0003a02" id="0003a02">靜處作是念。今此飢饉乞求難得。我所生處</a><a name="0003a03" id="0003a03">飲食豐樂。當將諸比丘還我本邑令得供養</a><a name="0003a04" id="0003a04">并福度彼。便從坐起。與諸比丘還到本邑住</a><a name="0003a05" id="0003a05">林樹下。父母聞之。敕其婦言。汝可莊嚴。如吾</a><a name="0003a06" id="0003a06">子在家所好服飾。莊嚴既畢。父母將之。同詣</a><a name="0003a07" id="0003a07">彼林。時須提那。見父母來起迎問訊。父母語</a><a name="0003a08" id="0003a08">言。汝何用毀形在林樹間。可還捨道在家修</a><a name="0003a09" id="0003a09">善。白父母言。不能捨道還就下賤。如是至三</a><a name="0003a10" id="0003a10">執心彌固。父母嗚咽捨之還家。須提那婦。數</a><a name="0003a11" id="0003a11">日之中便有月水。即以白姑。姑歡喜言。是有</a><a name="0003a12" id="0003a12">子相。即敕莊嚴如前服飾。父母復將共詣彼</a><a name="0003a13" id="0003a13">林。時須提那問訊如上。父母復言。汝何用毀</a><a name="0003a14" id="0003a14">形在林樹間。受此風露飢寒困苦。汝家財富</a><a name="0003a15" id="0003a15">天下所知。但我私寶積沒人首。況父母物孰</a><a name="0003a16" id="0003a16">能量計。汝可還家恣意修善。現世受樂後享</a><a name="0003a17" id="0003a17">福慶。白父母言。如子所見五欲傷德歡樂如</a><a name="0003a18" id="0003a18">電憂苦延長。終不以此捐修梵行。如是至三</a><a name="0003a19" id="0003a19">答啟彌厲。父母復言。爾雖吾子。今為釋種。違</a><a name="0003a20" id="0003a20">我以道。夫復何言。但祖宗輟祠人倫情重。</a><a name="0003a21" id="0003a21">王憲嗣絕財物沒官。吾備之矣。汝豈不知餘</a><a name="0003a22" id="0003a22">願所期在汝續種。汝其思之。吾言盡矣。時</a><a name="0003a23" id="0003a23">須提那聞誨。悲泣默然奉命。便與婦同歸。在</a><a name="0003a24" id="0003a24">於本室三反行欲。乃有神降。時兜率陀大</a><a name="0003a25" id="0003a25">威德天命終受胎。爾時地神。告虛空神言。迦</a><a name="0003a26" id="0003a26">蘭陀子。於未曾僧中作未曾有事。虛空神告</a><a name="0003a27" id="0003a27">四天王。四天王告忉利天。展轉相告乃至</a><a name="0003a28" id="0003a28">梵天。其婦月滿生子。聰達名曰續種。年大</a><a name="0003a29" id="0003a29">出家成阿羅漢。時須提那犯此惡已。即自悔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220002c.htm'><img src='up.gif' border=0></a>
<a href='T220003b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>