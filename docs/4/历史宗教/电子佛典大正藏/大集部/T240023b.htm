<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0023b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷5)</font> <font face='Arial'>T24, p0023b</h2></font><hr>
<span class='old'>
</a><a name="0023a28" id="0023a28">人等睹神變已。速發信心。時諸母等見子</a><a name="0023a29" id="0023a29">神變。如截樹倒。便即歸禮。咸作是言。聖者。</span><a name="0023b01" id="0023b01">今能證得如是神通聖果。尊者須食。我等</a><a name="0023b02" id="0023b02">求福。唯願留心。在此園苑。受我供養。時辟支</a><a name="0023b03" id="0023b03">佛。默然受請。彼諸母等。次第送食。每日供</a><a name="0023b04" id="0023b04">養。時獨覺作念。而我於此坏幻之身。所作已</a><a name="0023b05" id="0023b05">辦。我今可入無餘涅槃。猶如鵝王翅翮具足</a><a name="0023b06" id="0023b06">飛騰虛空。廣現神變。身上出火身下出水。</a><a name="0023b07" id="0023b07">放大光明。現神變已便入涅槃。于時母等積</a><a name="0023b08" id="0023b08">疊香薪。遂即焚燒。以乳洒火。收取餘骨。置在</a><a name="0023b09" id="0023b09">金瓶。於園苑內起窣堵波。用以鐶釧種種莊</a><a name="0023b10" id="0023b10">具。嚴飾其塔。幢幡傘蓋置於塔上。後於春時。</a><a name="0023b11" id="0023b11">林花吐馥於其苑中。多諸勝鳥出美妙聲。王</a><a name="0023b12" id="0023b12">與夫人及諸婇女。前後圍遶詣林苑中。遊行</a><a name="0023b13" id="0023b13">觀看見獨覺塔。命守苑人。此是何物。彼答</a><a name="0023b14" id="0023b14">王曰。此宮內事。我今不知。便問宮人塔之所</a><a name="0023b15" id="0023b15">由。諸宮怖懼一時作禮。即前白言。唯願大</a><a name="0023b16" id="0023b16">王施與無畏。王曰。我今與汝。時諸宮人具以</a><a name="0023b17" id="0023b17">因緣。廣為王說。王即語言。汝等不是。彼子既</a><a name="0023b18" id="0023b18">求愛樂王位。何不相報令使我知。冊立為王</a><a name="0023b19" id="0023b19">受灌頂位。彼是大威德者。雖入涅槃。我以</a><a name="0023b20" id="0023b20">頭冠繒綵傘蓋。置於塔上。是時大王愛念子</a><a name="0023b21" id="0023b21">故。遂於塔上安置斯物。佛告。汝等苾芻。勿</a><a name="0023b22" id="0023b22">生異念。彼善現王者。即我身是。我於昔時。將</a><a name="0023b23" id="0023b23">以傘蓋。供養緣覺窣堵波塔。由此福業。我昔</a><a name="0023b24" id="0023b24">已獲二千五百轉輪王位。復由彼業。今證無</a><a name="0023b25" id="0023b25">上正覺。於其頂上。咸持二千五百天人百輻</a><a name="0023b26" id="0023b26">傘蓋。我若不證殊勝之果。更合感得二千五</a><a name="0023b27" id="0023b27">百轉輪王位。於我所有福業異熟。悉皆迴向</a><a name="0023b28" id="0023b28">施諸聲聞。若種一升真珠。還博一升粳米。</a><a name="0023b29" id="0023b29">於我弟子亦不少乏。苾芻當知。作純黑業。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240023a.htm'><img src='up.gif' border=0></a>
<a href='T240023c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>