<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1058b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷5)</font> 雜品第十九 <font face='Arial'>T24, p1058b</h2></font><hr>
<span class='old'>
</a><a name="1058a28" id="1058a28">不為他求不為勝他。不為失財不以多有。</a><a name="1058a29" id="1058a29">不為不用不為家法。不為親近。智人行施為</span><a name="1058b01" id="1058b01">憐愍故。為欲令他得安樂故。為令他人生</a><a name="1058b02" id="1058b02">施心故。為諸聖人本行道故。為欲破壞諸</a><a name="1058b03" id="1058b03">煩惱故。為入涅槃斷於有故。善男子。菩薩</a><a name="1058b04" id="1058b04">布施遠離四惡。一者破戒。二者疑網。三者邪</a><a name="1058b05" id="1058b05">見。四者慳吝。復離五法。一者施時不選有</a><a name="1058b06" id="1058b06">德無德。二者施時不說善惡。三者施時不擇</a><a name="1058b07" id="1058b07">種姓。四者施時不輕求者。五者施時不惡口</a><a name="1058b08" id="1058b08">罵。復有三事。施已不得勝妙果報。一者先多</a><a name="1058b09" id="1058b09">發心後則少與。二者擇選惡物持以施人三</a><a name="1058b10" id="1058b10">者既行施已心生悔恨。善男子。復有八事。</a><a name="1058b11" id="1058b11">施已不得成就上果。一者施已見受者過。二</a><a name="1058b12" id="1058b12">者施時心不平施。三者施已求受者作。四</a><a name="1058b13" id="1058b13">者施已喜自讚歎。五者說無後乃與之。六者</a><a name="1058b14" id="1058b14">施已惡口罵詈。七者施已求還二倍。八者施</a><a name="1058b15" id="1058b15">已生於疑心。如是施主則不能得親近諸佛</a><a name="1058b16" id="1058b16">賢聖之人。若以具足色香味觸施於彼者。是</a><a name="1058b17" id="1058b17">名淨施。若能如法得財施者。是名淨施。觀</a><a name="1058b18" id="1058b18">財無常不可久保而行布施。是名淨施。為破</a><a name="1058b19" id="1058b19">煩惱故行布施。是名淨施。為淨自心因緣故</a><a name="1058b20" id="1058b20">施。是名淨施。若觀誰施誰是受者。施何等</a><a name="1058b21" id="1058b21">物何緣故施。是施因緣得何等果。如是布施</a><a name="1058b22" id="1058b22">即十二入。受者施主因緣果報皆十二入。能</a><a name="1058b23" id="1058b23">如是觀行於施者。是名淨施。若行施時於福</a><a name="1058b24" id="1058b24">田所生歡喜心。如諸福田所求功德。我亦如</a><a name="1058b25" id="1058b25">是求之不息。施於妻子眷屬僕使生憐愍心。</a><a name="1058b26" id="1058b26">施於貧窮為壞苦惱。施時不求世間果報。破</a><a name="1058b27" id="1058b27">憍慢施柔濡心施離諸有施。為求無上解脫</a><a name="1058b28" id="1058b28">故施。深觀生死多過罪施。不觀福田非福田</a><a name="1058b29" id="1058b29">施。若能如是行布施者。報逐是人如犢隨母。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241058a.htm'><img src='up.gif' border=0></a>
<a href='T241058c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>