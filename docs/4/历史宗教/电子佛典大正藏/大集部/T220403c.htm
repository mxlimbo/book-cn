<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0403c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷22)</font> 明眾學法之初 四提舍尼初 <font face='Arial'>T22, p0403c</h2></font><hr>
<span class='old'>
</a><a name="0403b28" id="0403b28">放恣諸根叉腰坐家內者。越學法。狂癡心亂</a><a name="0403b29" id="0403b29">無罪。是故說不得叉腰坐家內。應當學</span><a name="0403c01" id="0403c01"><p>佛住舍衛城。廣說如上。爾時六群比丘白衣</a><a name="0403c02" id="0403c02">家搖足坐舞手並復折草。為世人所譏。云</a><a name="0403c03" id="0403c03">何沙門釋子如放逸伎兒在家內坐。手足不</a><a name="0403c04" id="0403c04">住此壞敗人。有何道法。諸比丘以是因緣。往</a><a name="0403c05" id="0403c05">白世尊。佛言。呼六群比丘來。來已佛問比</a><a name="0403c06" id="0403c06">丘。汝實爾不。答言。實爾。佛言。從今日後不</a><a name="0403c07" id="0403c07">得動手足白衣家內坐。佛告諸比丘。依止舍</a><a name="0403c08" id="0403c08">衛城住者。皆悉令集。以十利故。與諸比丘制</a><a name="0403c09" id="0403c09">戒。乃至已聞者當重聞。不得動手足坐家內。</a><a name="0403c10" id="0403c10">應當學。不得動手足家內坐者。不得動手動</a><a name="0403c11" id="0403c11">足舞手舞足。并折草坐。當安詳靖住。若有</a><a name="0403c12" id="0403c12">所問者。當先護戒隨順而答。若問四塔者。得</a><a name="0403c13" id="0403c13">指示。是生處是得道處轉法輪處般泥洹處</a><a name="0403c14" id="0403c14">無罪。若檀越欲令比丘起精舍者。應觀地形</a><a name="0403c15" id="0403c15">勢隨作便指示。此中可起精舍。此中可起</a><a name="0403c16" id="0403c16">講堂。此中可起溫室。此中可起僧房。得指</a><a name="0403c17" id="0403c17">示無罪。若放恣諸根動手足坐家內者。越學</a><a name="0403c18" id="0403c18">法。狂癡心亂無罪。是故說不得動手足坐家</a><a name="0403c19" id="0403c19">內。應當學</a><a name="0403c20" id="0403c20"><p>佛住舍衛城廣說如上。爾時有檀越於精</a><a name="0403c21" id="0403c21">舍中設供飯僧下食。時六群比丘方索水洗</a><a name="0403c22" id="0403c22">手滌缽。檀越聞已。即持熱飯筐撲地。嫌言。</a><a name="0403c23" id="0403c23">我廢家務就寺設供。望眾僧齋同淨心修福。</a><a name="0403c24" id="0403c24">今欲下食。方有所索。出家之人應專心受食。</a><a name="0403c25" id="0403c25">云何食上多有所索。諸比丘以是因緣。往白</a><a name="0403c26" id="0403c26">世尊。佛言。呼六群比丘來。來已佛問比丘。</a><a name="0403c27" id="0403c27">汝實爾不。答言。實爾。佛言。從今日後應一心</a><a name="0403c28" id="0403c28">受食。佛告諸比丘。依止舍衛城住者。皆悉令</a><a name="0403c29" id="0403c29">集。以十利故。與諸比丘制戒。乃至已聞者當<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220403b.htm'><img src='up.gif' border=0></a>
<a href='T220404a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>