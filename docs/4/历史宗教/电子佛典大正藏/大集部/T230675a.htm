<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0675a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷9)</font> 妄說自得上人法學處第四 <font face='Arial'>T23, p0675a</h2></font><hr>
<span class='old'>
</a><a name="0674c28" id="0674c28">世尊告五百人曰。善來苾芻。可修梵行。於佛</a><a name="0674c29" id="0674c29">言下鬚髮自落。法衣著身瓶缽在手。威儀具</span><a name="0675a01" id="0675a01">足如百歲苾芻。頌曰</a><a name="0675a02" id="0675a02"><p class='lg'>　　世尊唱善來　　　髮落衣缽具</a><br><a name="0675a03" id="0675a03">　　諸根咸寂定　　　隨念悉皆成　</p></a><a name="0675a04" id="0675a04"><p class='juan'>
根本說一切有部毘奈耶卷第九</p>
</a><a name="0675a05" id="0675a05"></a><a name="0675a06" id="0675a06"></a><a name="0675a07" id="0675a07"><p class='juan'>
根本說一切有部毘奈耶卷第十</a><a name="0675a08" id="0675a08"></a><a name="0675a09" id="0675a09"><p><span class='byline'>　　　　三藏法師義淨奉　制譯</span><br></a><a name="0675a10" id="0675a10"><p><b>　　<A NAME="n452"></A>妄說自得上人法學處第四之二</b></p>
</a><a name="0675a11" id="0675a11"><p>爾時薄伽梵。與五百漁人出家圓具已。從薜</a><a name="0675a12" id="0675a12">舍離詣竹林聚落北。有升攝波林依之而住。</a><a name="0675a13" id="0675a13">時逢飢饉乞食難得。父母於子尚不相濟。況</a><a name="0675a14" id="0675a14">餘乞人。爾時世尊告諸苾芻曰。今時飢饉乞</a><a name="0675a15" id="0675a15">食難得。父子尚不相濟。汝等宜應各隨親友</a><a name="0675a16" id="0675a16">得意之處。於薜舍離隨近聚落而作安居。我</a><a name="0675a17" id="0675a17">與阿難陀於此林住。苾芻聞已唯然受教。各</a><a name="0675a18" id="0675a18">隨親友於薜舍離隨近聚落而作安居。時彼五</a><a name="0675a19" id="0675a19">百善來苾芻。見斯事已共相告曰。仁等當知</a><a name="0675a20" id="0675a20">如世尊說。今時飢饉乞食難得。父子尚不相</a><a name="0675a21" id="0675a21">濟。況餘乞人。汝等宜應各隨親友。於薜舍離</a><a name="0675a22" id="0675a22">隨近聚落而作安居。我與阿難陀於此林住。</a><a name="0675a23" id="0675a23">我等於此無有眷屬。可得依止作安居事。然</a><a name="0675a24" id="0675a24">於捕漁人村有我眷屬。宜往相問。於其村外</a><a name="0675a25" id="0675a25">權為草室而作安居。時五百苾芻即便往至</a><a name="0675a26" id="0675a26">捕漁村所。問其眷屬權為小室村外居停。時</a><a name="0675a27" id="0675a27">諸苾芻共相謂曰。我等少聞未有學識。若諸</a><a name="0675a28" id="0675a28">親眷來相請問。我等云何為其說法。若彼來</a><a name="0675a29" id="0675a29">時我等宜應更相讚歎。汝諸眷屬大獲善利。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230674c.htm'><img src='up.gif' border=0></a>
<a href='T230675b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>