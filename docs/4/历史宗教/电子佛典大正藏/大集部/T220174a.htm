<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0174a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0174a</h2></font><hr>
<span class='old'>
</a><a name="0173c28" id="0173c28">諸比丘以是白佛。佛言。不應多畜藥。聽畜</a><a name="0173c29" id="0173c29">種種雜藥各一阿陀羅。若有長病聽隨宜更</span><a name="0174a01" id="0174a01">畜。有諸比丘無刀用竹蘆片割衣衣壞。佛</a><a name="0174a02" id="0174a02">言。聽畜割截物刀。諸比丘便作大刀。賊來得</a><a name="0174a03" id="0174a03">以害比丘。佛言。不聽作大刀。犯者突吉羅。聽</a><a name="0174a04" id="0174a04">長一指一邊作刃以木作柄除漆樹。諸比丘</a><a name="0174a05" id="0174a05">得針不敢受。佛言。聽受畜之。諸比丘便多畜。</a><a name="0174a06" id="0174a06">佛言。不應多畜。聽畜三針。餘者淨施。時毘舍</a><a name="0174a07" id="0174a07">離阿[<a href='javascript:showpic("images/060797.gif")'>少/兔</a>]耶住處下濕多蚊虻蒸熱。諸比丘患</a><a name="0174a08" id="0174a08">之。佛言。聽畜扇拂。諸比丘用馬尾作拂殺</a><a name="0174a09" id="0174a09">虫。佛言。不聽用馬尾作拂。犯者突吉羅。有諸</a><a name="0174a10" id="0174a10">比丘以缽盛食著地翻之。佛言。聽作缽支。</a><a name="0174a11" id="0174a11">用銅鐵牙角瓦石竹木除漆樹。乃至結草著</a><a name="0174a12" id="0174a12">下亦聽。有諸比丘缽熏剝脫。佛言。應更熏。</a><a name="0174a13" id="0174a13">諸比丘與作人食不量多少雖多猶瞋。佛言。</a><a name="0174a14" id="0174a14">聽畜斗斛升合。僧四方僧及私亦聽畜。亦應</a><a name="0174a15" id="0174a15">有一儲備。諸比丘雇作人酥油蜜石蜜不稱</a><a name="0174a16" id="0174a16">與雖多猶瞋。佛言。聽畜稱亦如上。時諸比丘</a><a name="0174a17" id="0174a17">學書。諸白衣譏呵言。沙門釋子何不懃讀誦</a><a name="0174a18" id="0174a18">用學書為。諸比丘以是白佛。佛言。不聽學書</a><a name="0174a19" id="0174a19">後諸比丘差會次不知書記隨忘。佛言。聽學</a><a name="0174a20" id="0174a20">書。但不聽為好廢業。諸比丘欲學咒咒蜂蛇</a><a name="0174a21" id="0174a21">等諸毒。佛言。聽學。諸比丘畜田宅店肆。諸白</a><a name="0174a22" id="0174a22">衣譏呵。我等有妻子累故畜田宅店肆。諸比</a><a name="0174a23" id="0174a23">丘亦復如是。與我何異。諸比丘以是白佛。佛</a><a name="0174a24" id="0174a24">言。皆不聽畜。犯者突吉羅。有諸白衣以田宅</a><a name="0174a25" id="0174a25">店肆布施僧。諸比丘不敢受。便復譏呵言。此</a><a name="0174a26" id="0174a26">諸比丘不堪受供養。以是白佛。佛言。聽僧受。</a><a name="0174a27" id="0174a27">使淨人知。有諸比丘往問訊富蘭那迦葉</a><a name="0174a28" id="0174a28">末伽離等諸外道師。佛言。不應問訊。犯者</a><a name="0174a29" id="0174a29">突吉羅。諸比丘學種種卜。諸白衣譏呵言。沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220173c.htm'><img src='up.gif' border=0></a>
<a href='T220174b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>