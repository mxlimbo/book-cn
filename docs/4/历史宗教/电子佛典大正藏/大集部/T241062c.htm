<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1062c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷5)</font> 淨三歸品第二十 <font face='Arial'>T24, p1062c</h2></font><hr>
<span class='old'>
</a><a name="1062b28" id="1062b28">一切善法欲為根本。是欲因緣得三菩提及</a><a name="1062b29" id="1062b29">解脫果。入出家法破大惡業及諸有業。能</span><a name="1062c01" id="1062c01">受持戒親近諸佛。能一切捨施於乞者。能作</a><a name="1062c02" id="1062c02">定性壞惡果報。滅大惡罪得決定聚。離於三</a><a name="1062c03" id="1062c03">障善能修集壞煩惱道。是欲因緣能受三歸。</a><a name="1062c04" id="1062c04">因三歸已即能受戒。既受戒已行見修道過</a><a name="1062c05" id="1062c05">於聲聞。若有畏於師子虎狼惡獸等類。歸依</a><a name="1062c06" id="1062c06">於佛尚得解脫。況發善心求出世者不得解</a><a name="1062c07" id="1062c07">脫。阿那邠坻教告家內。在胎之子悉受歸依。</a><a name="1062c08" id="1062c08">是胎中子實不成就。何以故。是法要當口自</a><a name="1062c09" id="1062c09">宣說。雖不成就亦能護之。善男子。諸外道說。</a><a name="1062c10" id="1062c10">一切世間皆是自在天之所作。亦復說言。未</a><a name="1062c11" id="1062c11">來之世過百劫已當有幻出。所言幻者即是</a><a name="1062c12" id="1062c12">佛也。若自在天能作佛者。是佛云何能破歸</a><a name="1062c13" id="1062c13">依自在天儀。若自在天不能作佛。云何說</a><a name="1062c14" id="1062c14">言。一切皆是自在天作。外道復說。大梵天王</a><a name="1062c15" id="1062c15">大自在天毘紐天主。悉皆是一。復說生處各</a><a name="1062c16" id="1062c16">各別異。自在天者名自在天。名常名主名有。</a><a name="1062c17" id="1062c17">名曰律陀名曰尸婆。是一一名各有異事。亦</a><a name="1062c18" id="1062c18">求解脫亦即解脫。是義不然。何以故。若自</a><a name="1062c19" id="1062c19">在天能生眾生造作諸有。作善惡業及業果</a><a name="1062c20" id="1062c20">報。作貪瞋癡繫縛眾生。復言眾生得解脫時</a><a name="1062c21" id="1062c21">悉入身中。是故解脫是無常法。是義不然。</a><a name="1062c22" id="1062c22">何以故。若無常者云何得名為解脫也。如婆</a><a name="1062c23" id="1062c23">羅門子還得壽命。是故不得名自在天。是三</a><a name="1062c24" id="1062c24">種天亦不得一。何以故。阿周那人毘紐大天</a><a name="1062c25" id="1062c25">為作解脫。以是義故。亦不得一。若言解脫</a><a name="1062c26" id="1062c26">是無常者。當知即幻非佛名幻。若能了了正</a><a name="1062c27" id="1062c27">見真我。是名解脫。復有說言。見微塵者是名</a><a name="1062c28" id="1062c28">解脫。復有說言。見性異我異是名解脫。是</a><a name="1062c29" id="1062c29">義不然。何以故。若能修道見四真諦。是人乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241062b.htm'><img src='up.gif' border=0></a>
<a href='T241063a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>