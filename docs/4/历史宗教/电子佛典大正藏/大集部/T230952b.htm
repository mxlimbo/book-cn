<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0952b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷9)</font> 第三部三十三捨墮事 與非親苾芻浣故衣學處第四 <font face='Arial'>T23, p0952b</h2></font><hr>
<span class='old'>
</a><a name="0952a28" id="0952a28">念。我於今時由昔俗累尚被黑缽同梵行者</a><a name="0952a29" id="0952a29">之所輕賤。況復令彼出家更招譏議云。六眾</span><a name="0952b01" id="0952b01">苾芻度苾芻尼便生追悔。至天曉已執持衣</a><a name="0952b02" id="0952b02">缽向王舍城。既至彼已安居坐夏。是時笈多</a><a name="0952b03" id="0952b03">付家業已。便於他日詣逝多林。問諸苾芻曰。</a><a name="0952b04" id="0952b04">彼向何處。苾芻問曰。彼者是誰。報言。聖者鄔</a><a name="0952b05" id="0952b05">陀夷。諸苾芻報曰。彼以遠趣王舍大城。既聞</a><a name="0952b06" id="0952b06">告已即便啼泣。苾芻問言。笈多何意啼泣。</a><a name="0952b07" id="0952b07">報言。聖者鄔陀夷。令我棄俗許與出家。我已</a><a name="0952b08" id="0952b08">付囑家產。彼便遠棄而去。我今非俗復非出</a><a name="0952b09" id="0952b09">家。寧不憂惱。一人報曰。為剃刀故彼向王城。</a><a name="0952b10" id="0952b10">欲取新刀剃汝新髮。于時苾芻尼眾。為請教</a><a name="0952b11" id="0952b11">授來逝多林。見彼笈多行啼憂悒。問言。笈多</a><a name="0952b12" id="0952b12">何意啼泣。笈多具以前事告苾芻尼。諸尼報</a><a name="0952b13" id="0952b13">曰。汝誠無識。豈有苾芻度苾芻尼耶。還令尼</a><a name="0952b14" id="0952b14">眾度汝出家。可隨我來至大世主喬答彌所。</a><a name="0952b15" id="0952b15">度汝出家。時諸尼眾便將笈多。至大世主處。</a><a name="0952b16" id="0952b16">白言聖者。此笈多女情願出家。時大世主即</a><a name="0952b17" id="0952b17">與出家。時鄔陀夷在王舍城。作如是念。我為</a><a name="0952b18" id="0952b18">護惜諸黑缽者故。不與笈多出家。我當喪失</a><a name="0952b19" id="0952b19">腰絛等物資身之具。若餘黑缽度笈多者。乃</a><a name="0952b20" id="0952b20">至暫欲見。我亦無由。得雖復安居心常不樂。</a><a name="0952b21" id="0952b21">時有摩訶羅苾芻。從室羅伐夏安居已來至王</a><a name="0952b22" id="0952b22">城。時鄔陀夷至竹林精舍外近大道邊。瞻望</a><a name="0952b23" id="0952b23">而住。遂遙見彼老苾芻來。髮似荻花眉長下</a><a name="0952b24" id="0952b24">覆傴肩垂臂徐步而行。時鄔陀夷便作是念。</a><a name="0952b25" id="0952b25">此之來者何上座耶。既相近已。告言。善來善</a><a name="0952b26" id="0952b26">來上座。老苾芻云。敬禮阿遮利耶。敬禮鄔波</a><a name="0952b27" id="0952b27">馱耶。時鄔陀夷見無軌則不識二師。即知定</a><a name="0952b28" id="0952b28">是摩訶羅也。遂將入寺。問言。爾從何來。報</a><a name="0952b29" id="0952b29">言。從室羅伐來。時鄔陀夷念曰。若我先問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230952a.htm'><img src='up.gif' border=0></a>
<a href='T230952c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>