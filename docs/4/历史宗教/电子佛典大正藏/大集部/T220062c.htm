<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0062c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷8)</font> 初分之五墮初 <font face='Arial'>T22, p0062c</h2></font><hr>
<span class='old'>
</a><a name="0062b28" id="0062b28">當先問持法持律智慧勝汝者。呵責告諸比</a><a name="0062b29" id="0062b29">丘。今為諸比丘結戒。從今是戒應如是說。若</span><a name="0062c01" id="0062c01">比丘數數犯罪。諸比丘如法諫。作是語。我</a><a name="0062c02" id="0062c02">不學是戒。當問餘比丘持法持律者波逸提。</a><a name="0062c03" id="0062c03">比丘欲求解。應問持法持律者。是法應爾。持</a><a name="0062c04" id="0062c04">法者。持誦佛所說法。持律者。有五事。一者</a><a name="0062c05" id="0062c05">誦四事至二不定法。二者誦四事乃至三十</a><a name="0062c06" id="0062c06">事。三者廣誦二百五十戒。四者廣誦二部戒。</a><a name="0062c07" id="0062c07">五者廣誦一切律。若比丘不誦戒。非安居時。</a><a name="0062c08" id="0062c08">應依前四種持律。安居時。要應依廣誦一切</a><a name="0062c09" id="0062c09">律者。若不依突吉羅。比丘尼亦如是。式叉摩</a><a name="0062c10" id="0062c10">那沙彌沙彌尼突吉羅(六十三竟)</a><a name="0062c11" id="0062c11"><p class='juan'>
五分律卷第八</p>
</a><a name="0062c12" id="0062c12"></a><a name="0062c13" id="0062c13"></a><a name="0062c14" id="0062c14"><p class='juan'>
五分律卷第九(彌沙塞)</a><a name="0062c15" id="0062c15"></a><a name="0062c16" id="0062c16"><p><span class='byline'>　　　　宋罽賓三藏佛陀什</a><a name="0062c17" id="0062c17">共竺道生等譯</span><br></a><a name="0062c18" id="0062c18"><p><b>　　<A NAME="n21"></A>第一分之五第六十四事</b></p>
</a><a name="0062c19" id="0062c19"><p>佛在舍衛城。爾時六群比丘數數犯戒。諸</a><a name="0062c20" id="0062c20">比丘諫。乃至莫長夜受苦。皆如上說。六群</a><a name="0062c21" id="0062c21">比丘問言。佛於何處制此法。諸比丘言。汝不</a><a name="0062c22" id="0062c22">知耶。答言不知。諸比丘言。今當語汝制法處</a><a name="0062c23" id="0062c23">所。於說戒時便語言。佛於此中制法。六群比</a><a name="0062c24" id="0062c24">丘言。我今始知是法半月布薩戒經中說。諸</a><a name="0062c25" id="0062c25">比丘種種呵責。以是白佛。佛以是事集比丘</a><a name="0062c26" id="0062c26">僧。問六群比丘。汝等實爾不。答言實爾世尊。</a><a name="0062c27" id="0062c27">佛種種呵責已告諸比丘。今為諸比丘結戒。</a><a name="0062c28" id="0062c28">從今是戒應如是說。若比丘說戒時。作是語。</a><a name="0062c29" id="0062c29">我今始知是法半月布薩戒經中說。諸比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220062b.htm'><img src='up.gif' border=0></a>
<a href='T220063a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>