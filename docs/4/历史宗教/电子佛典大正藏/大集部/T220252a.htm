<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0252a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷3)</font> 盜戒之一 <font face='Arial'>T22, p0252a</h2></font><hr>
<span class='old'>
</a><a name="0251c28" id="0251c28">有物者。得如法貸用。但分明疏記言。某時貸</a><a name="0251c29" id="0251c29">用某時得當還。若僧無物塔有物者。得如法</span><a name="0252a01" id="0252a01">貸用亦如是。彼知事人若交代時。應僧中讀</a><a name="0252a02" id="0252a02">疏分明付授。若不讀疏得越比尼罪。是名貸</a><a name="0252a03" id="0252a03">用。有二比丘共財應分。一比丘盜心獨取除</a><a name="0252a04" id="0252a04">自分他分。滿者波羅夷。若同意取者無罪。若</a><a name="0252a05" id="0252a05">作是念。我今用後當還償無罪。有二教化比</a><a name="0252a06" id="0252a06">丘。共作制限言。長老從今已後若我與汝得</a><a name="0252a07" id="0252a07">物。當二人共分。後時一人得好衣段。便作是</a><a name="0252a08" id="0252a08">念。若後更得不必及是。便語伴言。從今日始</a><a name="0252a09" id="0252a09">各任相錄。若汝得者汝自取。若我得者我</a><a name="0252a10" id="0252a10">自取。先所得物違制故。是中半滿者波羅夷。</a><a name="0252a11" id="0252a11">若此比丘受施咒願已語施主言。且置汝邊</a><a name="0252a12" id="0252a12">我後當取。便還語伴言。長老。自今日始各任</a><a name="0252a13" id="0252a13">相錄。若汝得者汝自取。若我得者我自取。</a><a name="0252a14" id="0252a14">作是語時得偷蘭罪。若此比丘聞彼欲施衣。</a><a name="0252a15" id="0252a15">便預語伴言。長老。自今日始各任相錄。若</a><a name="0252a16" id="0252a16">汝得者汝自取。若我得者我自取。作是語時</a><a name="0252a17" id="0252a17">得越比尼罪。有二糞掃衣比丘。共要。從今</a><a name="0252a18" id="0252a18">日始。若得糞掃衣當共分。時一比丘得好糞</a><a name="0252a19" id="0252a19">掃衣。便作是念。是衣甚好。設後更得不必</a><a name="0252a20" id="0252a20">及是。便語伴言。長老。自今日始各任相錄。</a><a name="0252a21" id="0252a21">若汝得者汝自取。若我得者我自取。是比丘</a><a name="0252a22" id="0252a22">違本要故。是中半滿者波羅夷。若此比丘得</a><a name="0252a23" id="0252a23">好糞掃衣不取。即以草若塼石覆之。便還解</a><a name="0252a24" id="0252a24">要如上說。是比丘得偷蘭罪。若此比丘見好</a><a name="0252a25" id="0252a25">糞掃衣已。不取不覆。便還解要如上說。是比</a><a name="0252a26" id="0252a26">丘得越比尼罪。若比丘知僧物。有應與有不</a><a name="0252a27" id="0252a27">應與。云何應與。若損者若益者應與。云何損</a><a name="0252a28" id="0252a28">者。有賊來詣寺索種種飲食。若不與者或能</a><a name="0252a29" id="0252a29">燒劫寺內。雖不應與畏作損事故。隨多少與。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220251c.htm'><img src='up.gif' border=0></a>
<a href='T220252b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>