<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0643a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷12)</font> 九十單提法之一 <font face='Arial'>T22, p0643a</h2></font><hr>
<span class='old'>
</a><a name="0642c28" id="0642c28">非法羯磨非毘尼羯磨。若僧若塔寺若和上</a><a name="0642c29" id="0642c29">同和上阿闍梨同阿闍梨若親舊知識欲為</span><a name="0643a01" id="0643a01">作無利益羯磨。若欲知教言莫來便來不</a><a name="0643a02" id="0643a02">犯。若一坐食若不作餘食法食。若病喚起</a><a name="0643a03" id="0643a03">不起不犯。或舍崩壞或燒。或毒蛇入舍。或</a><a name="0643a04" id="0643a04">遇賊或虎狼師子。或為強力將去。或為他</a><a name="0643a05" id="0643a05">所縛。或命難或梵行難。教莫起便起不犯</a><a name="0643a06" id="0643a06">若惡心問若問上人法汝說是不與說不</a><a name="0643a07" id="0643a07">犯。若作非法羯磨非毘尼羯磨。若僧若塔寺</a><a name="0643a08" id="0643a08">若和上同和上若阿闍梨同阿闍梨若親舊知</a><a name="0643a09" id="0643a09">識。若欲為作無利益教莫語便語不犯若</a><a name="0643a10" id="0643a10">小語若疾疾語若夢中語若獨語。欲說此錯</a><a name="0643a11" id="0643a11">說彼無犯。無犯者最初未制戒癡狂心亂</a><a name="0643a12" id="0643a12">痛惱所纏(十二竟)</a><a name="0643a13" id="0643a13"><p>爾時世尊在羅閱城耆闍崛山中。時尊者沓</a><a name="0643a14" id="0643a14">婆摩羅子。為眾僧所差。知僧坐具及差僧</a><a name="0643a15" id="0643a15">食。時慈地比丘。其中間相去。齊眼見耳不</a><a name="0643a16" id="0643a16">聞處。自相謂言此沓婆摩羅子有愛有恚有</a><a name="0643a17" id="0643a17">怖有癡餘比丘語言此沓婆摩羅子為眾僧</a><a name="0643a18" id="0643a18">所差。知僧坐具及差僧食。汝等莫說彼有</a><a name="0643a19" id="0643a19">愛有恚有怖有癡。慈地比丘報言。我等不</a><a name="0643a20" id="0643a20">面說。在屏處譏嫌耳。爾時諸比丘聞。其中</a><a name="0643a21" id="0643a21">有少欲知足行頭陀樂學戒知慚愧者。</a><a name="0643a22" id="0643a22">嫌慈地比丘言。此沓婆摩羅子。為僧所</a><a name="0643a23" id="0643a23">差知僧坐具及差僧食。云何汝等言彼有</a><a name="0643a24" id="0643a24">愛有恚有怖有癡。時諸比丘往至世尊所。</a><a name="0643a25" id="0643a25">頭面禮足在一面坐。以此因緣具白世尊。</a><a name="0643a26" id="0643a26">世尊即以此因緣集比丘僧。呵責慈地比</a><a name="0643a27" id="0643a27">丘。汝所為非。非威儀非沙門法非淨行</a><a name="0643a28" id="0643a28">非隨順行。所不應為。云何慈地比丘。沓</a><a name="0643a29" id="0643a29">婆摩羅子為僧所差。知僧坐具及差僧食。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220642c.htm'><img src='up.gif' border=0></a>
<a href='T220643b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>