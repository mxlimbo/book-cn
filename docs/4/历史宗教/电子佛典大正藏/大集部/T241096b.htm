<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1494 佛說淨業障經 1096b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1494 佛說淨業障經</font> <font face='Arial'>(卷1)</font> <font face='Arial'>T24, p1096b</h2></font><hr>
<span class='old'>
</a><a name="1096a28" id="1096a28">性自然逮清淨故。諸法究竟如水中月泡沫</a><a name="1096a29" id="1096a29">等故。諸法寂靜無生老病死諸過患故。諸法</span><a name="1096b01" id="1096b01">無取非是色法不可見故。諸法無聚如虛空</a><a name="1096b02" id="1096b02">故。諸法無性過諸性故。諸法甚深過虛空故。</a><a name="1096b03" id="1096b03">諸法廣大無處所故。法無所作究竟寂故。</a><a name="1096b04" id="1096b04">法無所依境界空故。法無根本畢竟空故。法</a><a name="1096b05" id="1096b05">離蓋纏煩惱結使不可得故。法離熾然性不</a><a name="1096b06" id="1096b06">生故。法無障礙本性淨故。諸法無報猶如影</a><a name="1096b07" id="1096b07">故。諸法如幻不如如故。法無所依妄分別</a><a name="1096b08" id="1096b08">故。諸法流轉而諸眾生著諸邊故。諸法不起</a><a name="1096b09" id="1096b09">諸緣各各性相違故。法無染愛無所屬故。法</a><a name="1096b10" id="1096b10">無穢污一切結使不可得故。諸法無垢淨過</a><a name="1096b11" id="1096b11">空故。法無微相相寂靜故。諸法調柔性不生</a><a name="1096b12" id="1096b12">故。諸法如如初中後際無差別故。諸法解脫</a><a name="1096b13" id="1096b13">不相屬故。諸法無聞如瓦礫故。諸法非色同</a><a name="1096b14" id="1096b14">虛空故。諸法平等無積聚故。法不可持猶如</a><a name="1096b15" id="1096b15">虛空不可執故。諸法無得智者推求不可得</a><a name="1096b16" id="1096b16">故。法無擾動三世淨故。法無扼縛破闇冥故。</a><a name="1096b17" id="1096b17">法無荊棘離諸纏故。諸法安隱如涅槃故。</a><a name="1096b18" id="1096b18">法無怖畏過諸畏故。法無彼岸無此岸故。諸</a><a name="1096b19" id="1096b19">法無量過算數故。諸法無相其相空故。諸法</a><a name="1096b20" id="1096b20">無作斷諸願故。諸法無行行虛誑故。法無戲</a><a name="1096b21" id="1096b21">論滅覺觀故。法無窟宅離住處故。法無有濁</a><a name="1096b22" id="1096b22">常清淨故。法同涅槃生不可得空無有故。比</a><a name="1096b23" id="1096b23">丘當知。諸法如是不可宣說。是故我昔坐於</a><a name="1096b24" id="1096b24">道場得無所得。無有一法有出有沒有縛有</a><a name="1096b25" id="1096b25">解。亦無有法有障有纏有憂有悔。所以者</a><a name="1096b26" id="1096b26">何。諸法清淨無雜穢故</a><a name="1096b27" id="1096b27"><p>爾時無垢光聞說是法。心懷踊躍悲喜交集。</a><a name="1096b28" id="1096b28">即時雨淚叉手合掌一心觀佛。即說偈言</a><a name="1096b29" id="1096b29"><p class='lg'>　　快哉世尊大功德　　　諸天世人所歸仰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241096a.htm'><img src='up.gif' border=0></a>
<a href='T241096c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>