<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0018a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷4)</font> <font face='Arial'>T24, p0018a</h2></font><hr>
<span class='old'>
</a><a name="0017c28" id="0017c28">不登。國內饑饉。諸苾芻等乞食難得。勿此</a><a name="0017c29" id="0017c29">二龍為金翅鳥之所噉食。或復自死。或為長</span><a name="0018a01" id="0018a01">喙之鳥捉取而去。或因怕懼。逃避餘處。我今</a><a name="0018a02" id="0018a02">應當往問世尊。作是念已。到世尊所。禮佛雙</a><a name="0018a03" id="0018a03">足。退坐一面。合掌向佛。廣陳斯事</a><a name="0018a04" id="0018a04"><p>爾時世尊。告頻毘娑羅王曰。王今當知。彼二</a><a name="0018a05" id="0018a05">龍王見在不死。亦不為金翅鳥之所噉食。亦</a><a name="0018a06" id="0018a06">不為長喙鳥而捉將去。亦不怕懼逃走餘處。</a><a name="0018a07" id="0018a07">由王遷移。王言。世尊。我曾不憶見此龍王。何</a><a name="0018a08" id="0018a08">況遷移。佛言。王今憶念。令汝省覺。大王。汝</a><a name="0018a09" id="0018a09">今憶不。前二居士。於我說法會中。汝曾驅遣。</a><a name="0018a10" id="0018a10">令出汝國。王言。我省此事。世尊告曰。此是山</a><a name="0018a11" id="0018a11">妙二大龍王。王言。世尊。此二龍王今何所在。</a><a name="0018a12" id="0018a12">佛言。今在海中。王言。世尊。我及國人。必當</a><a name="0018a13" id="0018a13">損減。佛言。大王。當自悔過。王及國人。後不</a><a name="0018a14" id="0018a14">損減。王言。彼在大海如何得謝。佛言。彼二龍</a><a name="0018a15" id="0018a15">王。每於月八日。作居士形。常來禮我。彼若來</a><a name="0018a16" id="0018a16">時。我當現相令汝自識。汝當悔謝。王曰。我</a><a name="0018a17" id="0018a17">為頂禮彼足。為不禮耶。佛言。但唯引手。唱言</a><a name="0018a18" id="0018a18">龍王當忍王聞佛告。專待此日。望龍王來。後</a><a name="0018a19" id="0018a19">二龍王。作居士形。來至佛所。王尋後至。如來</a><a name="0018a20" id="0018a20">爾時方便現相。頻毘娑羅王即便引手。告二</a><a name="0018a21" id="0018a21">龍曰。願當忍怒。還來此住。二龍答曰。大王應</a><a name="0018a22" id="0018a22">知。我於世尊所。歸依受戒。從此已來。身及受</a><a name="0018a23" id="0018a23">用之物。甚皆增長。今若還來此摩揭陀城。無</a><a name="0018a24" id="0018a24">有住處。今雖國人稍有損減。後當安隱。王</a><a name="0018a25" id="0018a25">言。如何後不損減。二龍答曰。王當為我作二</a><a name="0018a26" id="0018a26">宮殿。每六月滿。以種種供具。而常供養。我當</a><a name="0018a27" id="0018a27">留諸眷屬住此。常相擁護。供養之日。我身自</a><a name="0018a28" id="0018a28">來。其影勝王聞此語已。為此二龍。便立宮</a><a name="0018a29" id="0018a29">殿時二龍王留其眷屬常在中住。供養時至。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240017c.htm'><img src='up.gif' border=0></a>
<a href='T240018b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>