<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0269c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷37)</font> <font face='Arial'>T23, p0269c</h2></font><hr>
<span class='old'>
</a><a name="0269b28" id="0269b28">群比丘。往觀伎樂歌舞。諸居士呵責言。諸沙</a><a name="0269b29" id="0269b29">門釋子自言善好有德。往觀聽伎樂歌舞。如</span><a name="0269c01" id="0269c01">王如大臣。是中有比丘。少欲知足行頭陀。聞</a><a name="0269c02" id="0269c02">是事心不喜。是事白佛。佛知故問六群比丘。</a><a name="0269c03" id="0269c03">汝實作是事不。答言。實作世尊。佛以種種因</a><a name="0269c04" id="0269c04">緣呵責言。云何名比丘。自往觀聽伎樂歌舞。</a><a name="0269c05" id="0269c05">如是呵已語諸比丘。從今比丘不應往觀聽</a><a name="0269c06" id="0269c06">伎樂歌舞。往觀者突吉羅。又六群比丘自歌</a><a name="0269c07" id="0269c07">諸居士呵責言。諸沙門釋子自言善好有德。</a><a name="0269c08" id="0269c08">歌如白衣。是中有比丘。少欲知足行頭陀。</a><a name="0269c09" id="0269c09">聞是事心不喜。是事白佛。佛語諸比丘。從今</a><a name="0269c10" id="0269c10">不應歌。歌者突吉羅。歌有五過失。自心貪著。</a><a name="0269c11" id="0269c11">令他貪著。獨處多起覺觀。常為貪欲覆心。</a><a name="0269c12" id="0269c12">諸居士聞作是言。諸沙門釋子亦歌。如我等</a><a name="0269c13" id="0269c13">無異。復有五過失。自心貪著令他起貪著。獨</a><a name="0269c14" id="0269c14">處多起覺觀。常為貪欲覆心。諸年少比丘聞</a><a name="0269c15" id="0269c15">亦隨學。隨學已常起貪欲心。便反戒。有比丘</a><a name="0269c16" id="0269c16">名跋提。於唄中第一。是比丘聲好。白佛言。</a><a name="0269c17" id="0269c17">世尊。願聽我作聲唄。佛言。聽汝作聲唄。唄</a><a name="0269c18" id="0269c18">有五利益。身體不疲不忘。所憶。心不疲勞。聲</a><a name="0269c19" id="0269c19">音不壞。語言易解。復有五利。身不疲極。不忘</a><a name="0269c20" id="0269c20">所憶。心不懈惓。聲音不壞。諸天聞唄聲心則</a><a name="0269c21" id="0269c21">歡喜</a><a name="0269c22" id="0269c22"><p>佛在舍衛國。爾時諸比丘鐵缽中食已。置缽</a><a name="0269c23" id="0269c23">在地濕氣生壞。佛言。從今聽用弊納著缽下。</a><a name="0269c24" id="0269c24">是國中多熱。納衣中生虫。佛言。應作安缽</a><a name="0269c25" id="0269c25">物。長老優波離問佛。以何物作安缽物。佛言。</a><a name="0269c26" id="0269c26">應以白鑞鉛錫作。作已故生虫。佛言。應作安</a><a name="0269c27" id="0269c27">缽棧。作已瓦缽棧上墮地破壞。佛言。應著箱</a><a name="0269c28" id="0269c28">中。露缽著箱中相觸作聲。佛言。聽以弊納</a><a name="0269c29" id="0269c29">裹著箱中。長老疑離越比丘。洗瓦缽置日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230269b.htm'><img src='up.gif' border=0></a>
<a href='T230270a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>