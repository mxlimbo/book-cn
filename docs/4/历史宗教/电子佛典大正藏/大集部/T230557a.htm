<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0557a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷8)</font> 九十事第六十 <font face='Arial'>T23, p0557a</h2></font><hr>
<span class='old'>
</a><a name="0556c28" id="0556c28">數取二月半。於中浴無犯。病者。冷熱風</a><a name="0556c29" id="0556c29">病洗浴得差名病時。風時。必有塵坌污身</span><a name="0557a01" id="0557a01">體。是名風時。雨時者。必使雨水濕衣污染身</a><a name="0557a02" id="0557a02">體。是名雨時。作時者。乃至掃僧坊地五六</a><a name="0557a03" id="0557a03">尺。名為作時。行路時者。乃至半由旬若來</a><a name="0557a04" id="0557a04">若去。是中犯者。若比丘昨日來今日浴波逸</a><a name="0557a05" id="0557a05">提。若明日去今日浴波逸提。若即日來去經</a><a name="0557a06" id="0557a06">半由旬浴者無犯。若無諸因緣。減半月浴者</a><a name="0557a07" id="0557a07">波逸提。若有因緣。不語餘比丘輒浴者。突吉</a><a name="0557a08" id="0557a08">羅</a><a name="0557a09" id="0557a09"><p><b>　　<A NAME="n346"></A>九十事第六十一</b></a><a name="0557a10" id="0557a10"><p>此是共戒。比丘尼俱波逸提。三眾突吉羅。與</a><a name="0557a11" id="0557a11">諸比丘結戒者。為憐愍故。為斷罪惡故。為</a><a name="0557a12" id="0557a12">長敬信心故。是中犯者。有一種奪畜生命波</a><a name="0557a13" id="0557a13">逸提。自奪教奪遣使。凡三事以成殺罪。一</a><a name="0557a14" id="0557a14">眾生想。二殺眾生意。三斷命波逸提。自殺</a><a name="0557a15" id="0557a15">者。欲令死故。若手拳若以頭腳若杖木瓦石</a><a name="0557a16" id="0557a16">刀槊弓箭等能殺眾生物。以此打擲。若死者</a><a name="0557a17" id="0557a17">波逸提。若不即死後因是死波逸提。若不即</a><a name="0557a18" id="0557a18">死後不因是死突吉羅。若以毒藥著眼中。若</a><a name="0557a19" id="0557a19">著身處分中。若著食中若著行處臥處。若死</a><a name="0557a20" id="0557a20">不死義如前說。若作弶機撥按腹墮胎。乃</a><a name="0557a21" id="0557a21">至母腹中初得二根。念欲令死不死義。如前</a><a name="0557a22" id="0557a22">說。若教殺若遣使殺。教使殺此乃殺彼突</a><a name="0557a23" id="0557a23">吉羅。教令來殺乃去時殺突吉羅。如是種</a><a name="0557a24" id="0557a24">種殺義。如波羅夷中說。正以人與畜生為異</a><a name="0557a25" id="0557a25">耳</a><a name="0557a26" id="0557a26"><p><b>　　<A NAME="n347"></A>九十事第六十二</b></a><a name="0557a27" id="0557a27"><p>此是共戒。比丘尼俱波夜提。三眾突吉羅。是</a><a name="0557a28" id="0557a28">中犯者。有六因緣。一生。二受具戒。三犯。四</a><a name="0557a29" id="0557a29">問。五物。六法。生者有二種。一問餘比丘。汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230556c.htm'><img src='up.gif' border=0></a>
<a href='T230557b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>