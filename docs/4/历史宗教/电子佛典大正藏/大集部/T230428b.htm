<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0428b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0428b</h2></font><hr>
<span class='old'>
</a><a name="0428a28" id="0428a28">故取。佛言無罪。從今日若見物。應好思量</a><a name="0428a29" id="0428a29">已取。諸賊持肉至山林中。食半藏半。諸比</span><a name="0428b01" id="0428b01">丘遊行林中見肉。語諸弟子。持到舍以供明</a><a name="0428b02" id="0428b02">日。弟子隨教持歸。賊還求肉不得。到比丘</a><a name="0428b03" id="0428b03">所問言。長老。彼處肉汝持來不。比丘言。我</a><a name="0428b04" id="0428b04">持來。賊瞋言。汝是賊賊。比丘言。何以故賊</a><a name="0428b05" id="0428b05">賊。賊言。我是賊汝復偷我。故言賊賊。是比</a><a name="0428b06" id="0428b06">丘生疑。我將無得波羅夷耶。是事白佛。佛</a><a name="0428b07" id="0428b07">知故問。汝以何心取。比丘言。世尊。我謂是</a><a name="0428b08" id="0428b08">肉無主故取。佛言無罪。從今日若見物。應</a><a name="0428b09" id="0428b09">好思量已取。諸賊破城邑聚落。若持錢物上</a><a name="0428b10" id="0428b10">至阿蘭若處。後官力來圍遶是處。是賊怖畏</a><a name="0428b11" id="0428b11">急故。持物施諸比丘。施已便出去。諸白衣。</a><a name="0428b12" id="0428b12">來見物在比丘所。語言。長老。此是我物。今</a><a name="0428b13" id="0428b13">在汝手。比丘言。賊布施我。諸白衣言。誰信</a><a name="0428b14" id="0428b14">汝語。汝或自作賊。或從賊得。諸比丘不知</a><a name="0428b15" id="0428b15">云何。是事白佛。佛言。莫從賊取物。若賊主</a><a name="0428b16" id="0428b16">與當取。取已便染壞色著。若壞色已。主故</a><a name="0428b17" id="0428b17">索者當還。有居士脫衣著道邊便利。有納衣</a><a name="0428b18" id="0428b18">比丘。見四向顧視不見人。便取持去。居士</a><a name="0428b19" id="0428b19">言。比丘莫持我衣去。比丘不聞故去不止。</a><a name="0428b20" id="0428b20">居士走逐奪取。語言。比丘法。應不與強取</a><a name="0428b21" id="0428b21">耶。比丘答言。我謂是衣無所屬。居士言。是</a><a name="0428b22" id="0428b22">我衣非無所屬。比丘言。若是汝衣持去。是</a><a name="0428b23" id="0428b23">比丘生疑。我將無得波羅夷耶。是事白佛。</a><a name="0428b24" id="0428b24">佛知故問。汝以何心取。比丘言。我謂無所</a><a name="0428b25" id="0428b25">屬故取。佛言無罪。從今日見物應好思量已</a><a name="0428b26" id="0428b26">取。物實有所屬。似無所屬。諸人有親里死。</a><a name="0428b27" id="0428b27">棄著死人處。是國土人法。好淨潔脫衣。著</a><a name="0428b28" id="0428b28">死人處外。然後入燒屍。納衣比丘見是衣。</a><a name="0428b29" id="0428b29">四顧不見人。便持去。白衣見已語比丘言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230428a.htm'><img src='up.gif' border=0></a>
<a href='T230428c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>