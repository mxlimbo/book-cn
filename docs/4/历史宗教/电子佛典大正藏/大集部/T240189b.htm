<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0189b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷17)</font> <font face='Arial'>T24, p0189b</h2></font><hr>
<span class='old'>
</a><a name="0189a28" id="0189a28"><p>爾時父王即命太子告言。汝今何故逼迫百</a><a name="0189a29" id="0189a29">姓。太子答言。為兵士不能存濟。父王言。若如</span><a name="0189b01" id="0189b01">是者。除王舍城已外。摩揭陀國諸人民等。</a><a name="0189b02" id="0189b02">任子受用。太子得已。即詣提婆達多所報曰。</a><a name="0189b03" id="0189b03">聖者。除王舍一城已外。並是我得。提婆達多</a><a name="0189b04" id="0189b04">答曰。用功者今得如是果報。汝可更用功力。</a><a name="0189b05" id="0189b05">爾時太子。即遣使命苦役損害摩揭陀國城</a><a name="0189b06" id="0189b06">邑人民。時諸人民既被逼迫苦已。時諸人眾</a><a name="0189b07" id="0189b07">奏影勝王曰。今被太子損害摩揭陀國人民</a><a name="0189b08" id="0189b08">城邑。願王制約勿許使。王聞是語即命太子。</a><a name="0189b09" id="0189b09">太子至已父王告言。汝復何故損害摩揭陀</a><a name="0189b10" id="0189b10">國城邑人民。太子答言。我諸兵士其眾甚多</a><a name="0189b11" id="0189b11">不能存濟。王言。若如是者。我今惟留一庫財</a><a name="0189b12" id="0189b12">物已外。及王舍城並任汝受用。太子得已。即</a><a name="0189b13" id="0189b13">往提婆達多所。我今更得王舍城。唯除一庫</a><a name="0189b14" id="0189b14">財物已外並得。提婆達多答言。此是用功果</a><a name="0189b15" id="0189b15">報成熟如是。復言。凡是國王。以用庫藏為力。</a><a name="0189b16" id="0189b16">若有庫藏即是國王。為庫藏故須用功力。時</a><a name="0189b17" id="0189b17">彼太子更遣損害王舍城人。時王舍城人民</a><a name="0189b18" id="0189b18">眾等。并瞻波國及摩揭陀國諸人眾等。各懷</a><a name="0189b19" id="0189b19">恐懼。密奏王知具陳上事。被太子損害苦急。</a><a name="0189b20" id="0189b20">太王比來養育百姓。由如赤子。今被太子損</a><a name="0189b21" id="0189b21">害。我等人民多有逃散諸國。我今還欲如是。</a><a name="0189b22" id="0189b22">其影勝王情甚敬信慈愍有情住持正法。聞</a><a name="0189b23" id="0189b23">是語已即命太子。太子至已。王以理言順太</a><a name="0189b24" id="0189b24">子意。以手摩太子頂告言。我今所有城邑人</a><a name="0189b25" id="0189b25">民並付囑汝。汝今因何惱亂百姓。汝今正應</a><a name="0189b26" id="0189b26">合須養育。太子答曰。我為無庫藏所以如</a><a name="0189b27" id="0189b27">此。太王報言。若如是者。除我宮人。自餘庫</a><a name="0189b28" id="0189b28">藏任汝所用。然其太子性懷暴惡。雖得庫藏</a><a name="0189b29" id="0189b29">由不厭足。更復惱亂國內人民。不肯止息。時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240189a.htm'><img src='up.gif' border=0></a>
<a href='T240189c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>