<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0715b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷6)</font> 舍利弗品 <font face='Arial'>T24, p0715b</h2></font><hr>
<span class='old'>
</a><a name="0715a28" id="0715a28">諸比丘亦有圍陀。如我無異。而生敬心。</a><a name="0715a29" id="0715a29">是故律本所說。未信令信。已信者令增長。</span><a name="0715b01" id="0715b01">若有信心出家。隨禁戒所說。人見所行甚</a><a name="0715b02" id="0715b02">為恭敬。又言。云何盡形壽。日止一食而修</a><a name="0715b03" id="0715b03">梵行。護持禁戒。見如是已信心增長。是故</a><a name="0715b04" id="0715b04">律本所說。已信者令增長。令正法久住者。</a><a name="0715b05" id="0715b05">正法有三種。何謂為三。一者學正法久住。</a><a name="0715b06" id="0715b06">二者信受正法久住。三者得道正法久住。問</a><a name="0715b07" id="0715b07">曰。何謂學正法久住。答曰。學三藏一切久住</a><a name="0715b08" id="0715b08">佛所說。是名正法。於三藏中十二頭陀．</a><a name="0715b09" id="0715b09">十四威儀．八十二大威儀戒．禪定三昧。是名</a><a name="0715b10" id="0715b10">信受正法久住。四沙門道果及涅槃者。是名</a><a name="0715b11" id="0715b11">得道正法久住。如來結戒故。令比丘隨順。若</a><a name="0715b12" id="0715b12">隨順者。具足而得聖利。是故學為初正法久</a><a name="0715b13" id="0715b13">住。為愛重律者。有結戒故。覆藏毘尼。棄捨</a><a name="0715b14" id="0715b14">毘尼。調直毘尼。結戒毘尼。此四毘尼極為愛</a><a name="0715b15" id="0715b15">重。是故律本所說。愛重毘尼藏。法師曰。以</a><a name="0715b16" id="0715b16">一切語句。若初中後句。汝自當知。於戒中</a><a name="0715b17" id="0715b17">罪福。比丘應學。是故律本說。佛語諸比丘。</a><a name="0715b18" id="0715b18">汝當說戒。問曰。此語云何。佛語比丘。我</a><a name="0715b19" id="0715b19">已結戒。汝當說當持當學當教餘人。作</a><a name="0715b20" id="0715b20">如是說。若比丘行婬欲法。得波羅夷罪</a><a name="0715b21" id="0715b21">不得共住。如是斷根法。堅固作已。初結波</a><a name="0715b22" id="0715b22">羅夷。為欲隨結獼猴。今說其根本。如是</a><a name="0715b23" id="0715b23">佛以為聲聞弟子結戒。是故律本所說。為</a><a name="0715b24" id="0715b24">諸比丘結戒。初結品竟</a><a name="0715b25" id="0715b25"><p>法師曰。若句義難解者。我今當說。爾時有</a><a name="0715b26" id="0715b26">一比丘。此句義易解。以飲食誘獼猴者。是</a><a name="0715b27" id="0715b27">時大林中多諸比丘行慈悲心。為慈悲故。多</a><a name="0715b28" id="0715b28">畜生無所畏。獐鹿獼猴孔雀翡翠雁雉諸雜</a><a name="0715b29" id="0715b29">禽獸。於禪房前經行遊戲。是時有一比丘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240715a.htm'><img src='up.gif' border=0></a>
<a href='T240715c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>