<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0283a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0283a</h2></font><hr>
<span class='old'>
</a><a name="0282c28" id="0282c28">沙。二不定。三十尼薩耆波夜提。九十二波夜</a><a name="0282c29" id="0282c29">提。四波羅提提舍尼。眾學法。七滅諍法。隨</span><a name="0283a01" id="0283a01">順法。不制者制。制者便開。是名破和合僧事。</a><a name="0283a02" id="0283a02">復次五眾罪不制者制。制者便開。是名破</a><a name="0283a03" id="0283a03">和合僧事。復次四眾罪不制者制。制者便開。</a><a name="0283a04" id="0283a04">是名破和合僧事。復次三眾罪。二眾罪。一眾</a><a name="0283a05" id="0283a05">罪。四波羅夷。不制者制。制者便開。是名破和</a><a name="0283a06" id="0283a06">合僧事。復次六作捨法。折伏羯磨。不語羯磨。</a><a name="0283a07" id="0283a07">發喜羯磨。擯出羯磨。舉羯磨。別住羯磨。於此</a><a name="0283a08" id="0283a08">六作捨法。不制者制。制者便開。是名破和合</a><a name="0283a09" id="0283a09">僧事。破和合僧比丘者。如提婆達多也。諸</a><a name="0283a10" id="0283a10">比丘者。若一若二若眾多若眾僧。三諫者。</a><a name="0283a11" id="0283a11">屏處三諫。多人中三諫。眾僧中三諫。屏處</a><a name="0283a12" id="0283a12">三諫者。問言。長老汝實破和合僧。故勤方</a><a name="0283a13" id="0283a13">便執持破僧事。乃至十二法不制者。制制者</a><a name="0283a14" id="0283a14">便開耶。答言。實爾是比丘即便諫言。長老。汝</a><a name="0283a15" id="0283a15">莫為破和合僧故勤方便執持破僧事。於十</a><a name="0283a16" id="0283a16">二事不制者制。制者便開。破僧者。此是大罪</a><a name="0283a17" id="0283a17">墮惡道入泥犁中。長夜受苦。我今慈心諫汝。</a><a name="0283a18" id="0283a18">饒益故。受我語。一諫已過餘二諫在。捨此</a><a name="0283a19" id="0283a19">事不。若不捨第二第三亦如是。多人前三諫。</a><a name="0283a20" id="0283a20">亦如是。復不止者。將至僧中。應作求聽羯</a><a name="0283a21" id="0283a21">磨。大德僧聽。是某甲比丘為破和合僧故勤</a><a name="0283a22" id="0283a22">方便執持破僧事。已於屏處三諫。多人中三</a><a name="0283a23" id="0283a23">諫。猶故不止。若僧時到。今於僧中三諫令止。</a><a name="0283a24" id="0283a24">僧中復問言。長老。汝實為破和合僧故勤方</a><a name="0283a25" id="0283a25">便執持破僧事。乃至不制者制制者便開耶。</a><a name="0283a26" id="0283a26">答言。實爾。即應諫言。今眾僧諫汝。長老。莫</a><a name="0283a27" id="0283a27">為破和合僧故勤方便執持破僧事。乃至不</a><a name="0283a28" id="0283a28">制者制。制者便開。破僧者。最大惡深重。當於</a><a name="0283a29" id="0283a29">惡道中長夜受苦。今日眾僧慈心呵汝。當止<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220282c.htm'><img src='up.gif' border=0></a>
<a href='T220283b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>