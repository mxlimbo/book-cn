<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0814c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷34)</font> 九十波逸底迦法 展轉食學處第三十一 <font face='Arial'>T23, p0814c</h2></font><hr>
<span class='old'>
</a><a name="0814b28" id="0814b28">利長者即從座起。頂禮佛足白言。世尊。唯願</a><a name="0814b29" id="0814b29">哀愍佛及眾僧明就我家為受微供。世尊爾時</span><a name="0814c01" id="0814c01">默然而受。是時長者見佛受已禮足而去。既</a><a name="0814c02" id="0814c02">至宅已告家人曰。我已請佛及僧明當就食。</a><a name="0814c03" id="0814c03">然佛僧眾疲於道路。汝等多辦上妙飲食。時</a><a name="0814c04" id="0814c04">彼家人依言備辦。長者於晨朝時敷設座褥</a><a name="0814c05" id="0814c05">安大水器。遣使白佛。飲食已辦。願佛知時。六</a><a name="0814c06" id="0814c06">眾苾芻前至此城往門徒舍。彼見致敬報言。</a><a name="0814c07" id="0814c07">聖者。當食小食。答曰。我受他請。又復白言。</a><a name="0814c08" id="0814c08">可食少許菴沒羅餅。答言好。遂即飽食。時有</a><a name="0814c09" id="0814c09">乞食苾芻從門前過。長者出見亦喚食餅。苾</a><a name="0814c10" id="0814c10">芻報曰。我一坐食不應二處。長者曰。若如是</a><a name="0814c11" id="0814c11">者隨意將去就彼俱食。即以小缽受取赴彼</a><a name="0814c12" id="0814c12">請家。爾時世尊不去赴請。苾芻皆往。有五因</a><a name="0814c13" id="0814c13">緣佛遣取食。云何為五。一為自宴默。二為諸</a><a name="0814c14" id="0814c14">天說法。三為觀病者。四為觀臥具。五為弟子</a><a name="0814c15" id="0814c15">制其學處。此中所為欲制學處。住在堂中令</a><a name="0814c16" id="0814c16">人取食。時勇利長者睹眾坐定。手自奉獻種</a><a name="0814c17" id="0814c17">種清淨上妙飲食。悉令飽滿。時彼長者行食</a><a name="0814c18" id="0814c18">之時見乞食者於小缽中所持之飯。行食將</a><a name="0814c19" id="0814c19">了在乞食者前立。乞食苾芻作如是念。今此</a><a name="0814c20" id="0814c20">長者獨觀於我欲有言說。乃至此未發言我</a><a name="0814c21" id="0814c21">當先語。報言長者。何但我獨食此菴沒羅餅。</a><a name="0814c22" id="0814c22">彼六眾苾芻亦皆食訖。長者答言。聖者是何</a><a name="0814c23" id="0814c23">言歟。乞食者曰。非我獨食菴沒羅餅。彼之六</a><a name="0814c24" id="0814c24">眾亦皆食訖。長者聞已忿怒作色。告言聖者。</a><a name="0814c25" id="0814c25">豈我宅內無斯餅耶。告家人曰。汝可行此菴</a><a name="0814c26" id="0814c26">沒羅餅。彼即行餅。時取食苾芻受得食已。往</a><a name="0814c27" id="0814c27">詣佛所頂禮佛足在一面立。世尊常法與取</a><a name="0814c28" id="0814c28">食人共相言問。今日眾僧飲食飽不。白言世</a><a name="0814c29" id="0814c29">尊。上妙飲食悉皆飽滿。然彼勇利長者有忿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230814b.htm'><img src='up.gif' border=0></a>
<a href='T230815a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>