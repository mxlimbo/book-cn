<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0055a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷8)</font> 初分之五墮初 <font face='Arial'>T22, p0055a</h2></font><hr>
<span class='old'>
</a><a name="0054c28" id="0054c28">食。彼裹一裹餅入王舍城。諸人問言。從何處</a><a name="0054c29" id="0054c29">來。答言。從禿頭居士間來。復問裹中何物。</span><a name="0055a01" id="0055a01">答言是蜜煎餅。復問從誰得。答言。諸居士以</a><a name="0055a02" id="0055a02">沙門釋子為福田。沙門釋子復以我為福田。</a><a name="0055a03" id="0055a03">從彼受得。諸人便譏呵言。沙門釋子不知節</a><a name="0055a04" id="0055a04">量。貪受無厭。我等減割妻子身口之分。以用</a><a name="0055a05" id="0055a05">供養。乃持與此邪見惡人。若應供養我當供</a><a name="0055a06" id="0055a06">養。何假沙門。諸長老比丘聞種種呵責。以此</a><a name="0055a07" id="0055a07">白佛。佛以是事集比丘僧。問諸比丘。汝等實</a><a name="0055a08" id="0055a08">爾不。答言。實爾世尊。佛種種呵責。有衣無衣</a><a name="0055a09" id="0055a09">有何等異。種種呵責已告諸比丘。從今是戒</a><a name="0055a10" id="0055a10">應如是說。若比丘與外道裸形若男若女食</a><a name="0055a11" id="0055a11">波逸提。有諸外道食時來乞。諸比丘不敢與。</a><a name="0055a12" id="0055a12">便瞋罵言。沙門釋子教人布施。而自慳惜何</a><a name="0055a13" id="0055a13">道之有。而致信敬諸白衣聞。亦譏呵言。云何</a><a name="0055a14" id="0055a14">沙門痟N人乞。而不乞人。復有比丘外道親</a><a name="0055a15" id="0055a15">親來乞。亦不敢與以是白佛。佛以是事集比</a><a name="0055a16" id="0055a16">丘僧。告諸比丘。今聽諸比丘與外道食。但莫</a><a name="0055a17" id="0055a17">自手與。從今是戒應如是說。若比丘自手與</a><a name="0055a18" id="0055a18">外道裸形若男若女食波逸提。若外道來乞。</a><a name="0055a19" id="0055a19">應以己分一揣別著一處使其自取。不應持</a><a name="0055a20" id="0055a20">僧食與。若乞乞兒乞狗乞鳥。應量己食多少</a><a name="0055a21" id="0055a21">取分然後減以乞之。不得取分外為施。沙彌</a><a name="0055a22" id="0055a22">突吉羅。若父母是外道。自手與不犯(四十竟)</a><a name="0055a23" id="0055a23"><p>佛在王舍城。爾時有諸白衣來詣僧坊。問諸</a><a name="0055a24" id="0055a24">比丘。僧有幾人。諸比丘言。僧有若干人。諸白</a><a name="0055a25" id="0055a25">衣言。我等明日盡請眾僧顧臨薄食。六群比</a><a name="0055a26" id="0055a26">丘語言。汝若與我乳酪酥油魚肉者當受汝</a><a name="0055a27" id="0055a27">請。諸人答言。當須假貸市買辦之。語已各還</a><a name="0055a28" id="0055a28">其家。或假貸不果。或市買不得。明日食具已</a><a name="0055a29" id="0055a29">辦。唱言時到。眾僧著衣持缽。往詣其家就坐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220054c.htm'><img src='up.gif' border=0></a>
<a href='T220055b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>