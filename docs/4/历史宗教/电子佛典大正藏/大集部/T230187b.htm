<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0187b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷26)</font> <font face='Arial'>T23, p0187b</h2></font><hr>
<span class='old'>
</a><a name="0187a28" id="0187a28"><p>佛故在舍衛國。有一比丘痔病。藥師名阿帝</a><a name="0187a29" id="0187a29">利瞿妒路。以刀割大行處。時近祇桓門間露</span><a name="0187b01" id="0187b01">現處治。苦痛切身。時佛欲入祇桓。藥師遙</a><a name="0187b02" id="0187b02">見佛來。合掌請佛看是處。佛言。惡口人中。阿</a><a name="0187b03" id="0187b03">帝利瞿妒路此最第一。乃請如來示如是處。</a><a name="0187b04" id="0187b04">從今不應示語大行處。若示語犯罪。從今</a><a name="0187b05" id="0187b05">大行處不應聽刀治。若治犯偷蘭遮罪</a><a name="0187b06" id="0187b06"><p>佛故在舍衛國。毘羅然國。有婆羅門王。字阿</a><a name="0187b07" id="0187b07">耆達。是王有小因緣事。來到舍衛國。宿一居</a><a name="0187b08" id="0187b08">士舍。問居士言。是中頗有高德沙門婆羅門</a><a name="0187b09" id="0187b09">為大眾師人所宗重者不。若有。我當時時往</a><a name="0187b10" id="0187b10">問訊。我心或得清淨。居士言。有沙門瞿曇。釋</a><a name="0187b11" id="0187b11">子出家信淨除鬚髮著袈裟。得阿耨多羅三</a><a name="0187b12" id="0187b12">藐三佛陀。汝若時時能往問訊。汝心或得清</a><a name="0187b13" id="0187b13">淨。婆羅門言。沙門瞿曇今在何處。我欲往見。</a><a name="0187b14" id="0187b14">答言。今在祇樹給孤獨園。欲見便往。即如</a><a name="0187b15" id="0187b15">其言往見世尊。在林樹間大眾圍繞說上妙</a><a name="0187b16" id="0187b16">法。諸根靜默容貌端正如紫金山。既到問訊</a><a name="0187b17" id="0187b17">退坐一面。佛為說法示教利喜。示教利喜已</a><a name="0187b18" id="0187b18">默然。即從坐起偏袒著衣合掌白佛。願受我</a><a name="0187b19" id="0187b19">請夏坐一時并比丘僧。佛念本行因緣。必應</a><a name="0187b20" id="0187b20">受報以是事故。默然受之。既蒙許可。即起繞</a><a name="0187b21" id="0187b21">佛三匝而去。還歸本國。為佛及僧辦諸供具</a><a name="0187b22" id="0187b22">種種餚膳以俟三月。敕守門人。我今一夏安</a><a name="0187b23" id="0187b23">樂自娛。外事好醜一不得白。守門受敕一如</a><a name="0187b24" id="0187b24">其教。佛已安居時到集僧。集僧已告諸比丘。</a><a name="0187b25" id="0187b25">今往詣毘羅然國。諸比丘言。敬如佛教。佛與</a><a name="0187b26" id="0187b26">五百大眾俱入其國。其國信邪先無精舍。城</a><a name="0187b27" id="0187b27">北有林。號曰勝葉波。其林鬱茂其地平博。世</a><a name="0187b28" id="0187b28">尊大眾止頓其中。此邑狹隘邊鄙最陋民</a><a name="0187b29" id="0187b29">窮少信乞食難得。佛便集僧。集僧已敕諸比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230187a.htm'><img src='up.gif' border=0></a>
<a href='T230187c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>