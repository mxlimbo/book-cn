<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1057a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷4)</font> 雜品第十九 <font face='Arial'>T24, p1057a</h2></font><hr>
<span class='old'>
</a><a name="1056c28" id="1056c28">以故。我法或有即作即受。或有異作異受無</a><a name="1056c29" id="1056c29">作無受。即作即受者陰作陰受。異作異受</span><a name="1057a01" id="1057a01">者人作天受。無作無受者。作業因緣和合而</a><a name="1057a02" id="1057a02">有。本無自性何有作受。汝意若謂異作異受。</a><a name="1057a03" id="1057a03">云何復言相續不斷。是義不然。何以故。譬</a><a name="1057a04" id="1057a04">如置毒乳中。至醍醐時故能殺人。乳時異故</a><a name="1057a05" id="1057a05">醍醐亦異。雖復有異次第而生相似不斷故</a><a name="1057a06" id="1057a06">能害人。五陰亦爾。雖復有異次第而生相似</a><a name="1057a07" id="1057a07">不斷。是故可言異作異受即作即受無作無</a><a name="1057a08" id="1057a08">受者。若離五陰者無我我所。一切眾生顛</a><a name="1057a09" id="1057a09">倒覆心。或說色即是我。乃至識即是我。或有</a><a name="1057a10" id="1057a10">說言色即是我其餘四陰即是我所。乃至識</a><a name="1057a11" id="1057a11">亦如是。若有說言離五陰已別有我者。無有</a><a name="1057a12" id="1057a12">是處。何以故。我佛法中色非我也。所以者何。</a><a name="1057a13" id="1057a13">無常無作不自在故。是故四陰不名我所。乃</a><a name="1057a14" id="1057a14">至識亦如是。眾緣和合異法出生。故名為作</a><a name="1057a15" id="1057a15">實無異作。眾緣和合異法出生。名為受者實</a><a name="1057a16" id="1057a16">無異受。是故名為無作無受。若汝意謂異作</a><a name="1057a17" id="1057a17">異受。何故此人作業不彼人受俱有五陰。是</a><a name="1057a18" id="1057a18">義不然。何以故。異有二種。一者身異。二者名</a><a name="1057a19" id="1057a19">異。一者佛得。二者天得。佛得天得身名各</a><a name="1057a20" id="1057a20">異。是因緣故身口應異。身口異故造業亦異。</a><a name="1057a21" id="1057a21">造業異故。壽命色力安辯亦異。是故不得佛</a><a name="1057a22" id="1057a22">得作業天得受果。雖俱五陰色名是一。受想</a><a name="1057a23" id="1057a23">行異。何以故。佛得受樂天得受苦。佛得生貪</a><a name="1057a24" id="1057a24">天得生瞋。是故不得名為相似色名雖一其</a><a name="1057a25" id="1057a25">實有異。或有佛得白色天得黑色。若以名同</a><a name="1057a26" id="1057a26">為一義者。一人生時。應一切生。一人死時</a><a name="1057a27" id="1057a27">應一切死。汝若不欲然此義者。是故不得異</a><a name="1057a28" id="1057a28">作異受。汝意若謂汝亦異作異受。我亦如是</a><a name="1057a29" id="1057a29">異作異受。若異作異受。應同我過。何故不見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241056c.htm'><img src='up.gif' border=0></a>
<a href='T241057b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>