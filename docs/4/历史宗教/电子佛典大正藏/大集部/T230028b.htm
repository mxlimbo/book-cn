<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0028b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷4)</font> 明十三僧殘法之初 <font face='Arial'>T23, p0028b</h2></font><hr>
<span class='old'>
</a><a name="0028a28" id="0028a28">三約敕不捨者未犯。若如法如律如佛教。三</a><a name="0028a29" id="0028a29">約敕竟不捨者。犯僧伽婆尸沙。是比丘。若以</span><a name="0028b01" id="0028b01">四事約敕。皆成約敕。若以是約敕。若以餘約</a><a name="0028b02" id="0028b02">敕。以此四事一向約敕。不捨者。一向成僧伽</a><a name="0028b03" id="0028b03">婆尸沙若後復約敕不捨者。復得僧伽婆尸</a><a name="0028b04" id="0028b04">沙。隨所約敕不捨者。隨得爾所僧伽婆尸沙。</a><a name="0028b05" id="0028b05">是比丘應即入僧中自唱言。諸長老。我某</a><a name="0028b06" id="0028b06">甲比丘。犯僧伽婆尸沙。若即說者善。若不</a><a name="0028b07" id="0028b07">即說者。從是時來。名覆藏日數(十三事竟)</a><a name="0028b08" id="0028b08"><p><b>　　<A NAME="n10"></A>明二不定法</b></a><a name="0028b09" id="0028b09"><p>佛在舍衛國。爾時迦留陀夷比丘。與掘多憂</a><a name="0028b10" id="0028b10">婆夷舊相知識。共事共語。時迦留陀夷到掘</a><a name="0028b11" id="0028b11">多舍已。獨屏覆處坐說法。時有毘舍佉鹿子</a><a name="0028b12" id="0028b12">母。小因緣故。到掘多比舍。遙聞迦留陀夷說</a><a name="0028b13" id="0028b13">法聲。作是念。必當是迦留陀夷在掘多舍</a><a name="0028b14" id="0028b14">說法。我當往聽。時毘舍佉鹿子母。即到掘</a><a name="0028b15" id="0028b15">多舍。見迦留陀夷。獨與掘多屏覆處坐。見</a><a name="0028b16" id="0028b16">已作是念。是坐處惡。比丘不應是中坐。若有</a><a name="0028b17" id="0028b17">長者。見是坐處。必當知。是比丘作惡事竟。</a><a name="0028b18" id="0028b18">若欲作惡。我今當往白佛。時毘舍佉鹿子母。</a><a name="0028b19" id="0028b19">即到佛所。頭面禮足一面坐已。以是因緣向</a><a name="0028b20" id="0028b20">佛廣說。佛與毘舍佉鹿子母。說種種法示教</a><a name="0028b21" id="0028b21">利喜已默然住。毘舍佉鹿子母見佛默然已。</a><a name="0028b22" id="0028b22">從坐起作禮而去。去不久。佛以是事集比丘</a><a name="0028b23" id="0028b23">僧。知而故問迦留陀夷。汝實作是事不。答</a><a name="0028b24" id="0028b24">言。實作世尊。佛以種種因緣呵責迦留陀夷。</a><a name="0028b25" id="0028b25">汝所作事。非沙門法不隨順道。無欲樂心作</a><a name="0028b26" id="0028b26">不清淨行。出家之人所不應作。汝癡人。</a><a name="0028b27" id="0028b27">我以種種因緣。呵欲欲想欲欲欲覺欲熱。種</a><a name="0028b28" id="0028b28">種因緣稱讚斷欲除欲想滅欲熱。我常說法</a><a name="0028b29" id="0028b29">教人離欲。汝尚不應生心。何況乃作起欲恚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230028a.htm'><img src='up.gif' border=0></a>
<a href='T230028c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>