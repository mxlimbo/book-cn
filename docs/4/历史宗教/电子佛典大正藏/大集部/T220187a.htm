<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0187a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷29)</font> 第五分之八比丘尼法 <font face='Arial'>T22, p0187a</h2></font><hr>
<span class='old'>
</a><a name="0186c28" id="0186c28">尼受一波羅提木叉。多日不能得。後從比丘</a><a name="0186c29" id="0186c29">受即得。以是白佛。佛言。聽比丘尼從比丘</span><a name="0187a01" id="0187a01">受經。若經中有麤惡語聽書授。若不知書聽</a><a name="0187a02" id="0187a02">隔障授。若無障隔聽相背授。有諸比丘尼與</a><a name="0187a03" id="0187a03">比丘共布薩。見比丘犯罪便欲舉之。以是白</a><a name="0187a04" id="0187a04">佛。佛言。比丘尼不得共比丘布薩。應半月請</a><a name="0187a05" id="0187a05">一比丘令從比丘僧乞教誡人。諸比丘不肯</a><a name="0187a06" id="0187a06">為乞。佛言。聽比丘尼為作供養缽囊漉水囊</a><a name="0187a07" id="0187a07">腰繩香油前食後食。或未布薩為白。或已布</a><a name="0187a08" id="0187a08">薩乃白。佛言。不應爾。應於唱說不來諸比</a><a name="0187a09" id="0187a09">丘欲清淨時從坐起在僧前立白言。大德僧</a><a name="0187a10" id="0187a10">聽。某精舍和合比丘尼僧。頂禮和合比丘僧</a><a name="0187a11" id="0187a11">足乞教誡人。若僧先已差教誡人。上座應答</a><a name="0187a12" id="0187a12">從某甲比丘受。若僧無所差人有能說法者。</a><a name="0187a13" id="0187a13">應答往某甲比丘邊受。若復無者應答此無</a><a name="0187a14" id="0187a14">差教誡人。又無能說法者汝等莫放逸。諸比</a><a name="0187a15" id="0187a15">丘尼明日應來問。乞教誡比丘竟為白僧不。</a><a name="0187a16" id="0187a16">此比丘應傳上座語語之</a><a name="0187a17" id="0187a17"><p>有諸比丘尼共比丘自恣。比丘尼欲往阿練</a><a name="0187a18" id="0187a18">若處就比丘自恣。道中遇賊水火。有命難梵</a><a name="0187a19" id="0187a19">行難衣缽難。又更相待稽留自恣。以是白佛。</a><a name="0187a20" id="0187a20">佛言。比丘尼不得共比丘自恣。應別自恣從</a><a name="0187a21" id="0187a21">比丘僧請見聞疑罪。時聚落中無比丘。諸比</a><a name="0187a22" id="0187a22">丘尼往阿練若處請見聞疑罪。或道遠不達。</a><a name="0187a23" id="0187a23">或彼比丘不為和合。遂不得請。以是白佛。佛</a><a name="0187a24" id="0187a24">言。聽阿練若處比丘為比丘尼來聚落自恣</a><a name="0187a25" id="0187a25">為其和合。諸比丘尼應先集眾自恣。然後差</a><a name="0187a26" id="0187a26">比丘尼就比丘僧請見聞疑罪。至已偏袒右</a><a name="0187a27" id="0187a27">肩脫革屣遙禮僧足。然後入僧中合掌曲身</a><a name="0187a28" id="0187a28">白言。某精舍和合比丘尼僧。頂禮和合比丘</a><a name="0187a29" id="0187a29">僧足。我等比丘尼僧和合。請大德僧自恣說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220186c.htm'><img src='up.gif' border=0></a>
<a href='T220187b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>