<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0525c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷1)</font> 初釋波羅底木叉經序 <font face='Arial'>T24, p0525c</h2></font><hr>
<span class='old'>
</a><a name="0525b28" id="0525b28"><p>此頌意明善友差別。然諸寶人有其二種。一</a><a name="0525b29" id="0525b29">者世俗。二者勝義。世俗復二。一住定分。二住</span><a name="0525c01" id="0525c01">慧分。言具尸羅者。謂住定分。雖是俗寶亦</a><a name="0525c02" id="0525c02">能遠惡。此明因戒能發定故。言多聞者。謂住</a><a name="0525c03" id="0525c03">慧分。由定發慧故。下半明於定慧二法平等</a><a name="0525c04" id="0525c04">運心住究竟處。即是勝義真善知識。言阿羅</a><a name="0525c05" id="0525c05">漢者。於流轉中證不生法。謂從煩惱眾苦繫</a><a name="0525c06" id="0525c06">縛永得脫故</a><a name="0525c07" id="0525c07"><p class='lg'>　　於河津處妙階樂　　　以法降怨戰勝樂</a><br><a name="0525c08" id="0525c08">　　證得正慧果生時　　　能除我慢盡為樂　</p></a><a name="0525c09" id="0525c09"><p>此頌上半明致樂之因。下半明慧生斷惑。言</a><a name="0525c10" id="0525c10">河津者。謂解脫河離二邊過故。由八正道方</a><a name="0525c11" id="0525c11">能獲得名為妙階。喻若河津有妙階道。是</a><a name="0525c12" id="0525c12">行旅樂因故。言以法降怨戰勝樂者。此明以</a><a name="0525c13" id="0525c13">正行法為捍敵具。降伏煩惱令不更生。故名</a><a name="0525c14" id="0525c14">戰勝。次下半頌明以智劍斬我慢幢。破魔羅</a><a name="0525c15" id="0525c15">軍彰勝樂故</a><a name="0525c16" id="0525c16"><p class='lg'>　　若有能為決定意　　　善伏根欲具多聞</a><br><a name="0525c17" id="0525c17">　　從少至老處林中　　　寂靜閑居蘭若樂　</p></a><a name="0525c18" id="0525c18"><p>此頌述前修正行人杜多功德圓滿相應。是</a><a name="0525c19" id="0525c19">樂因故。言決意者。謂初發淨心為知足行。</a><a name="0525c20" id="0525c20">決斷策勤不希名利。撿攝身心防護外境。解</a><a name="0525c21" id="0525c21">脫勝果因此成故言善伏根欲者。此顯助伴</a><a name="0525c22" id="0525c22">清淨能與戒俱故。言具多聞者此明獲勝上</a><a name="0525c23" id="0525c23">果必藉多聞。智能簡擇煩惱方斷。非愚癡人</a><a name="0525c24" id="0525c24">堪住蘭若。是故苾芻先學多聞。設非多聞但</a><a name="0525c25" id="0525c25">明戒相。亦得住於蘭若之處。言從少至老等</a><a name="0525c26" id="0525c26">者。明決定心始終無退故。言寂靜閑居蘭若</a><a name="0525c27" id="0525c27">樂者。謂離誼雜方能趣理令心樂住。上之六</a><a name="0525c28" id="0525c28">頌是諸羅漢結集所置。自下序文總開十義。</a><a name="0525c29" id="0525c29">初明佛所教。二呵不總集。三不集隨聽四供<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240525b.htm'><img src='up.gif' border=0></a>
<a href='T240526a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>