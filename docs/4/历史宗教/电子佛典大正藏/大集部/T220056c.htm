<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0056c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷8)</font> 初分之五墮初 <font face='Arial'>T22, p0056c</h2></font><hr>
<span class='old'>
</a><a name="0056b28" id="0056b28">軍著仗列陣乃至戰時。戰士見之咸瞋忿</a><a name="0056b29" id="0056b29">言。此不吉人已復來此。王若不信樂。佛法。我</span><a name="0056c01" id="0056c01">當先斷其頭然後擊賊。遂因亂戰。射諸比丘</a><a name="0056c02" id="0056c02">多所傷害。諸比丘共相負輦還歸所住。路人</a><a name="0056c03" id="0056c03">見之亦大忿言。如此沙門正應射殺。何以無</a><a name="0056c04" id="0056c04">故觀戰陣為。無沙門行破沙門法。諸長老比</a><a name="0056c05" id="0056c05">丘聞。種種呵責以是白佛。佛以是事集比丘</a><a name="0056c06" id="0056c06">僧。問諸比丘。汝等實爾不。答言。實爾世尊。</a><a name="0056c07" id="0056c07">佛種種呵責已告諸比丘。今為諸比丘結戒。</a><a name="0056c08" id="0056c08">從今是戒應如是說。若比丘有因緣到軍中</a><a name="0056c09" id="0056c09">二三宿觀軍陣合戰波逸提。若觀鳥獸鬥突</a><a name="0056c10" id="0056c10">吉羅。比丘尼亦如是。式叉摩那沙彌沙彌尼</a><a name="0056c11" id="0056c11">突吉羅(四十七竟)</a><a name="0056c12" id="0056c12"><p>佛在舍衛城。爾時有比丘。名阿梨吒。生惡</a><a name="0056c13" id="0056c13">邪見言。我解佛所說。佛說障道法實不障道。</a><a name="0056c14" id="0056c14">諸比丘問言。汝實作是語。我解佛所說。佛說</a><a name="0056c15" id="0056c15">障道法實不障道不。答言如是。諸比丘復</a><a name="0056c16" id="0056c16">問。汝云何作是解。答言。此間有質多須達多</a><a name="0056c17" id="0056c17">二長者及諸優婆塞。皆在五欲為欲所吞為</a><a name="0056c18" id="0056c18">欲所燒。今得須陀洹斯陀含阿那含道。又諸</a><a name="0056c19" id="0056c19">外道不捨本見。於正法出家。亦得四沙門果。</a><a name="0056c20" id="0056c20">以是故我作是解。諸比丘欲令捨此惡邪見</a><a name="0056c21" id="0056c21">故。諫言。汝莫作是語。莫謗佛莫誣佛。佛不作</a><a name="0056c22" id="0056c22">是語。應捨是惡邪見。佛種種方便呵欲。說欲</a><a name="0056c23" id="0056c23">如赤骨聚乃至如毒。若受五欲為欲所燒欲</a><a name="0056c24" id="0056c24">覺所迷。及諸外道不捨本見得四沙門果。皆</a><a name="0056c25" id="0056c25">無是處。諸比丘如是諫。更增邪見堅持不捨。</a><a name="0056c26" id="0056c26">諸比丘便到舍利弗所。白言。大德阿梨吒作</a><a name="0056c27" id="0056c27">是邪見。具說如上。願哀愍故諫喻令捨。舍利</a><a name="0056c28" id="0056c28">弗默然許之。即到其所。共相問訊卻坐一面。</a><a name="0056c29" id="0056c29">問言。汝實作是語不。答言。實爾。更廣說如前。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220056b.htm'><img src='up.gif' border=0></a>
<a href='T220057a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>