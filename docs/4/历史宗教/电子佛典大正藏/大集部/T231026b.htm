<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1026b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷2)</font> <font face='Arial'>T23, p1026b</h2></font><hr>
<span class='old'>
</a><a name="1026a28" id="1026a28">不生不死。不墮不滅。當生二梵天。爾時彼二</a><a name="1026a29" id="1026a29">問曰。所說何義。答曰。不妄語者。名為出家。</span><a name="1026b01" id="1026b01">不害生者。與一切法以為根本。常不生不死</a><a name="1026b02" id="1026b02">不墮不滅等處。是為涅槃。生二梵者。諸婆羅</a><a name="1026b03" id="1026b03">門等所修梵行。皆求彼處。聞是語已。白言。尊</a><a name="1026b04" id="1026b04">者。願與我等。攝受出家。修行梵行。即俱與彼</a><a name="1026b05" id="1026b05">二人出家。既出家已。四遠皆聞俱哩多等於</a><a name="1026b06" id="1026b06">珊逝移處。而得出家。于時珊逝移多獲利養。</a><a name="1026b07" id="1026b07">即作是念。我昔族望憍陳種姓。今時亦為憍</a><a name="1026b08" id="1026b08">陳種姓。今獲利養。莫不由彼二人福德。非我</a><a name="1026b09" id="1026b09">福故。作是念已。時珊逝移先有五百弟子。常</a><a name="1026b10" id="1026b10">教論典。即命彼二。各領二百五十弟子。受其</a><a name="1026b11" id="1026b11">教法。時珊逝移便染時患。時鄔波底沙告俱</a><a name="1026b12" id="1026b12">哩多曰。師今染患。汝求醫藥。為看侍耶。答</a><a name="1026b13" id="1026b13">曰。仁有智慧。宜應看侍。我當求藥。時俱哩</a><a name="1026b14" id="1026b14">多求得諸藥根莖花等。與師噉服。其病轉加。</a><a name="1026b15" id="1026b15">于時教師即便微笑。底沙白言。大人無緣。必</a><a name="1026b16" id="1026b16">不應笑。師今微笑。有何因緣。師便告曰。如汝</a><a name="1026b17" id="1026b17">所言。我向所笑。金洲有王名曰金主。命終欲</a><a name="1026b18" id="1026b18">焚。其妻悲惱。亦自焚身。眾生愚癡。由慾所</a><a name="1026b19" id="1026b19">牽。欲情染故。受斯苦惱。鄔波底沙白言。何</a><a name="1026b20" id="1026b20">年日月。有如是事。答曰。某年月日。及以時</a><a name="1026b21" id="1026b21">節。其二弟子即便錄記。又白師曰。我所出家。</a><a name="1026b22" id="1026b22">求斷生死師既獲已。願今教我。得斷生死。師</a><a name="1026b23" id="1026b23">即答言。我意出家。亦求此事。如汝所請。我不</a><a name="1026b24" id="1026b24">獲得。然十五日褒灑陀時。有諸天眾。在於虛</a><a name="1026b25" id="1026b25">空。作如是語。於釋種中。有童子生。於雪山所</a><a name="1026b26" id="1026b26">有河。名曰分路。於彼河側。有劫比羅仙人住</a><a name="1026b27" id="1026b27">處。有婆羅門。善解天文。及能占相。彼記童</a><a name="1026b28" id="1026b28">子。當作轉輪聖王。彼若出家。當證如來應正</a><a name="1026b29" id="1026b29">等覺。名聞十方。告弟子曰。汝等於彼教中出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231026a.htm'><img src='up.gif' border=0></a>
<a href='T231026c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>