<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0807a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0807a</h2></font><hr>
<span class='old'>
</a><a name="0806c28" id="0806c28">時跋難陀。即度為弟子。授具足戒。後於異</a><a name="0806c29" id="0806c29">時。問跋難陀義。而不能答。時彼裸形復生</span><a name="0807a01" id="0807a01">此念。沙門釋子愚闇無所知。我今宜可休</a><a name="0807a02" id="0807a02">道。即著袈裟入外道眾中。時諸比丘。以此</a><a name="0807a03" id="0807a03">因緣往白佛。佛言。自今已去。聽與外道眾</a><a name="0807a04" id="0807a04">僧中四月共住白二羯磨。當作如是與。先</a><a name="0807a05" id="0807a05">剃髮已。著袈裟脫革屣。右膝著地合掌。教</a><a name="0807a06" id="0807a06">作如是言。大德僧聽。我某甲外道。歸依佛</a><a name="0807a07" id="0807a07">歸依法歸依僧。我於世尊所求出家為</a><a name="0807a08" id="0807a08">道。世尊即是我如來至真等正覺。如是第二</a><a name="0807a09" id="0807a09">第三說。我某甲外道。歸依佛法僧已。從如</a><a name="0807a10" id="0807a10">來出家學道。如來是我至真等正覺。如是第</a><a name="0807a11" id="0807a11">二第三說。當教受戒。盡形壽不殺生是沙</a><a name="0807a12" id="0807a12">彌戒。乃至盡形壽不畜金銀寶物是沙彌</a><a name="0807a13" id="0807a13">戒。此是沙彌十戒。盡形壽不得犯。彼外道</a><a name="0807a14" id="0807a14">應先至眾僧中。偏露右臂脫革屣禮僧</a><a name="0807a15" id="0807a15">足已。右膝著地合掌教作如是說。大德僧</a><a name="0807a16" id="0807a16">聽。我某甲外道。從眾僧乞四月共住。願僧</a><a name="0807a17" id="0807a17">慈愍故。與我四月共住。如是第二第三說</a><a name="0807a18" id="0807a18">已。安彼外道著眼見耳不聞處。眾中應差</a><a name="0807a19" id="0807a19">堪能作羯磨者。如上作如是白。大德僧聽。</a><a name="0807a20" id="0807a20">彼某甲外道。今從眾僧乞四月共住。若僧</a><a name="0807a21" id="0807a21">時到僧忍聽。與彼某甲外道四月共住。白如</a><a name="0807a22" id="0807a22">是。大德僧聽。彼某甲外道。從眾僧乞四月</a><a name="0807a23" id="0807a23">共住。僧今與彼四月共住。誰諸長老忍僧與</a><a name="0807a24" id="0807a24">彼四月共住者默然。誰不忍者說。僧已忍。</a><a name="0807a25" id="0807a25">與彼外道四月共住竟。僧忍默然故。是事</a><a name="0807a26" id="0807a26">如是持。彼外道行共住竟。令諸比丘心喜</a><a name="0807a27" id="0807a27">悅。然後當於眾僧中受具足戒白四羯磨。</a><a name="0807a28" id="0807a28">云何外道。不能令諸比丘心喜悅。彼外道</a><a name="0807a29" id="0807a29">心。故執持外道白衣法。不親比丘親外道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220806c.htm'><img src='up.gif' border=0></a>
<a href='T220807b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>