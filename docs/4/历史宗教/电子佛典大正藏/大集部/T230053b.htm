<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0053b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷7)</font> 明三十尼薩耆法之三 <font face='Arial'>T23, p0053b</h2></font><hr>
<span class='old'>
</a><a name="0053a28" id="0053a28">淨人言。我以如是如是因緣不應取。是物汝</a><a name="0053a29" id="0053a29">應取。淨人語比丘。是物與比丘。比丘言。此是</span><a name="0053b01" id="0053b01">不淨物。若淨當受。若不得同心淨人。應用</a><a name="0053b02" id="0053b02">作四方僧臥具。是比丘應入僧中言。諸大德。</a><a name="0053b03" id="0053b03">我種種賣買。得波夜提罪。我今發露不覆藏</a><a name="0053b04" id="0053b04">悔過。僧應問。汝捨是物不。答言已捨。僧應</a><a name="0053b05" id="0053b05">問。汝見罪不。答言見罪。僧應語。汝今發露</a><a name="0053b06" id="0053b06">不覆藏悔過。後莫復作。若言未捨。僧應約</a><a name="0053b07" id="0053b07">敕令捨。若僧不約敕。一切僧得突吉羅。若僧</a><a name="0053b08" id="0053b08">約敕不捨。是比丘得突吉羅。若此賤彼貴</a><a name="0053b09" id="0053b09">賣。雖有利不犯。本不為利故(二十事竟)</a><a name="0053b10" id="0053b10"><p>佛在王舍城。爾時六群比丘。多畜缽積聚生</a><a name="0053b11" id="0053b11">垢。破壞不用。故是中有比丘。少欲知足行頭</a><a name="0053b12" id="0053b12">陀。聞是事心不喜。呵責六群比丘。云何名比</a><a name="0053b13" id="0053b13">丘。多畜缽積聚生垢破壞不用。如是呵已向</a><a name="0053b14" id="0053b14">佛廣說。佛以是事集比丘僧。知而故問六群</a><a name="0053b15" id="0053b15">比丘。實作是事不。答言。實作世尊。佛種種</a><a name="0053b16" id="0053b16">因緣呵責。云何名比丘。多畜缽積聚生垢破</a><a name="0053b17" id="0053b17">壞不用故。種種呵已語諸比丘。以十利故與</a><a name="0053b18" id="0053b18">比丘結戒。從今是戒應如是說。若比丘畜長</a><a name="0053b19" id="0053b19">缽得至十日。過是畜者。尼薩耆波夜提缽</a><a name="0053b20" id="0053b20">者。有三種。上中下。上缽者。受三缽他飯。一</a><a name="0053b21" id="0053b21">缽他羹。餘可食物半羹。是名上缽。下缽者。受</a><a name="0053b22" id="0053b22">一缽他飯。半缽他羹。餘可食物半羹。是名下</a><a name="0053b23" id="0053b23">缽。若餘者名中缽。若大於大若小於小。缽不</a><a name="0053b24" id="0053b24">名為缽。尼薩耆波夜提者。是缽應捨。波夜提</a><a name="0053b25" id="0053b25">罪應悔過。是中犯者。若比丘。一日得缽畜二</a><a name="0053b26" id="0053b26">日捨。二日得畜三日捨。三日得畜四日捨。四</a><a name="0053b27" id="0053b27">日得畜五日捨。五日得畜六日捨。六日得畜</a><a name="0053b28" id="0053b28">七日捨。七日得畜八日捨。八日得畜九日捨。</a><a name="0053b29" id="0053b29">九日得畜十日捨。十日得畜。十日時是缽應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230053a.htm'><img src='up.gif' border=0></a>
<a href='T230053c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>