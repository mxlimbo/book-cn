<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0380a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷52)</font> <font face='Arial'>T23, p0380a</h2></font><hr>
<span class='old'>
</a><a name="0379c24" id="0379c24">取。輕慢取。以他名字取。觝突取。受寄取。</a><a name="0379c25" id="0379c25">出息取。是六種取中。何等取得波羅夷。答。</span><a name="0380a01" id="0380a01">除出息取。餘取得波羅夷。若具足取得波</a><a name="0380a02" id="0380a02">羅夷。不具足取偷蘭遮。又問。若盜佛舍利得</a><a name="0380a03" id="0380a03">何罪。答曰。偷蘭遮。若尊敬心作是念。佛</a><a name="0380a04" id="0380a04">亦我師。清淨心取無罪。又問。若盜經卷得</a><a name="0380a05" id="0380a05">何罪。答曰。隨計價直犯。若不直五錢偷</a><a name="0380a06" id="0380a06">蘭遮。又問。若盜塔寺精舍中供養具。得波</a><a name="0380a07" id="0380a07">羅夷不。答。是物若有守護。隨計直犯。若不</a><a name="0380a08" id="0380a08">直五錢偷蘭遮。又問。常入出檀越家比丘</a><a name="0380a09" id="0380a09">語婦言。汝夫與我爾所物。得何罪。答。若</a><a name="0380a10" id="0380a10">詐稱夫語。故妄語得波夜提。若得物直五錢</a><a name="0380a11" id="0380a11">已上入手。得波羅夷。若減五錢偷蘭遮。又</a><a name="0380a12" id="0380a12">問。若闇處有衣。四比丘以盜心俱取。得波</a><a name="0380a13" id="0380a13">羅夷不。佛言。不得。得偷蘭遮。若分割取直</a><a name="0380a14" id="0380a14">五錢已上。得波羅夷。若不直五錢得偷蘭</a><a name="0380a15" id="0380a15">遮。若橛上有衣物。以盜心取離本處。得波</a><a name="0380a16" id="0380a16">羅夷。若選擇時得偷蘭遮。若選擇已取。乃</a><a name="0380a17" id="0380a17">至五錢若直五錢物。得波羅夷。若并橛持</a><a name="0380a18" id="0380a18">去。得偷蘭遮。問何時得波羅夷。答若離橛</a><a name="0380a19" id="0380a19">時得波羅夷。若衣物在架上。比丘盜心取離</a><a name="0380a20" id="0380a20">本處。得波羅夷。若選擇時得偷蘭遮。選擇</a><a name="0380a21" id="0380a21">已乃至取五錢若直五錢物。得波羅夷。若并</a><a name="0380a22" id="0380a22">架持去得偷蘭遮。問何時得波羅夷。答若離</a><a name="0380a23" id="0380a23">架時得波羅夷。若比丘語餘比丘言。汝知某</a><a name="0380a24" id="0380a24">甲居士有重物不。比丘言。知。是比丘語言。</a><a name="0380a25" id="0380a25">汝盜取來。彼比丘隨教取離本處。得波羅</a><a name="0380a26" id="0380a26">夷。若不隨教取者偷蘭遮。取者得波羅夷。</a><a name="0380a27" id="0380a27">問頗有比丘取不具足物得波羅夷耶。答有。</a><a name="0380a28" id="0380a28">若取不具足物價直五錢。得波羅夷。又問。</a><a name="0380a29" id="0380a29">頗有比丘重物以盜心處處移轉不犯波羅夷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230379c.htm'><img src='up.gif' border=0></a>
<a href='T230380b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>