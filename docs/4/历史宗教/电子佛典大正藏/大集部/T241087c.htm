<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1491 菩薩藏經 1087c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1491 菩薩藏經</font> <font face='Arial'>(卷1)</font> <font face='Arial'>T24, p1087c</h2></font><hr>
<span class='old'>
</a><a name="1087b28" id="1087b28">薩為修行菩提。已懺悔當懺悔現懺悔。我亦</a><a name="1087b29" id="1087b29">如是懺悔誓不敢作。舍利弗。若善男子善女</span><a name="1087c01" id="1087c01">人當如是懺悔。是故舍利弗。若善男子善女</a><a name="1087c02" id="1087c02">人欲得於一切諸法清淨無有障礙。應當如</a><a name="1087c03" id="1087c03">是懺悔諸惡業障。既發露已誓不更作。若樂</a><a name="1087c04" id="1087c04">生剎利富貴種姓。多饒財寶種種具足形貌</a><a name="1087c05" id="1087c05">端正。欲得大乘者。當如是懺悔。若欲得四天</a><a name="1087c06" id="1087c06">王處。當如是懺悔。若欲得三十三天炎摩天</a><a name="1087c07" id="1087c07">兜率陀天化樂天他化自在天。應如是懺悔。</a><a name="1087c08" id="1087c08">若欲得梵身天梵富樓天大梵天少光無量光</a><a name="1087c09" id="1087c09">光曜少淨無量淨遍淨受福無罣礙天果實天</a><a name="1087c10" id="1087c10">無想天不煩不熱善見善現色究竟。當如是</a><a name="1087c11" id="1087c11">懺悔。若樂生無色界空處識處不用處非想</a><a name="1087c12" id="1087c12">非非想處。當如是懺悔。若欲得須陀洹斯陀</a><a name="1087c13" id="1087c13">含阿那含阿羅漢果。當如是懺悔。若欲得聲</a><a name="1087c14" id="1087c14">聞三明六通神力自在聽明利智。若欲得緣</a><a name="1087c15" id="1087c15">覺菩提。當如是懺悔。若欲得一切智清淨智</a><a name="1087c16" id="1087c16">不可思議智無等等智正遍智。如是當懺悔。</a><a name="1087c17" id="1087c17">舍利弗。何以故。一切諸法由因緣生。如來</a><a name="1087c18" id="1087c18">所說有法從緣生。有法從緣滅。以因緣展轉。</a><a name="1087c19" id="1087c19">於彼法過去彼已滅已轉。彼業無障礙。彼諸</a><a name="1087c20" id="1087c20">法未生亦無障礙。舍利弗。何以故。一切諸</a><a name="1087c21" id="1087c21">法如來所說。皆悉空寂。無眾生無壽命無人</a><a name="1087c22" id="1087c22">不生不滅。舍利弗。一切諸法自身所造。自</a><a name="1087c23" id="1087c23">身者亦是有。舍利弗。若善男子善女人欲入</a><a name="1087c24" id="1087c24">此法慧。所謂無真實眾生。此謂說滅一切業</a><a name="1087c25" id="1087c25">障。懺悔品竟。爾時舍利弗白佛言。世尊。善</a><a name="1087c26" id="1087c26">男子善女人欲得阿耨多羅三藐三菩提。欲</a><a name="1087c27" id="1087c27">得聲聞乘緣覺乘大乘。或有餘人修功德。云</a><a name="1087c28" id="1087c28">何當生隨喜善根。爾時佛告舍利弗。善男子</a><a name="1087c29" id="1087c29">善女人若欲隨喜。晝夜六時偏袒右肩右膝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241087b.htm'><img src='up.gif' border=0></a>
<a href='T241088a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>