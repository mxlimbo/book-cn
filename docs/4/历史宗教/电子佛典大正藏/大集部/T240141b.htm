<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0141b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷8)</font> <font face='Arial'>T24, p0141b</h2></font><hr>
<span class='old'>
</a><a name="0141a28" id="0141a28">生信心。舍利子觀見彼等意樂。隨眠界行自</a><a name="0141a29" id="0141a29">性知已。隨其根器說四聖諦法。由聞法故。彼</span><a name="0141b01" id="0141b01">等皆以金剛智杵。摧破二十種薩迦耶見山</a><a name="0141b02" id="0141b02">已。現證預流果。彼等見實諦已。皆白舍利子</a><a name="0141b03" id="0141b03">言。大德。唯願聽我等於善教法中調伏出家</a><a name="0141b04" id="0141b04">受具足戒得苾芻性。我等於舍利子所可修</a><a name="0141b05" id="0141b05">梵行。時舍利子。度彼外道授具足戒。教應作</a><a name="0141b06" id="0141b06">事。彼等漸次精勤修習。見此五種生死輪轉</a><a name="0141b07" id="0141b07">動搖。一切行趣摧滅。破壞離散之性。既了知</a><a name="0141b08" id="0141b08">已。斷諸煩惱證阿羅漢。三明六通具八解脫。</a><a name="0141b09" id="0141b09">得如實智。我生已盡梵行已立。所作已辦不</a><a name="0141b10" id="0141b10">受後有。心無障礙如手揮空。刀割香塗愛憎</a><a name="0141b11" id="0141b11">不起。觀金與土等無有異。於諸名利無不棄</a><a name="0141b12" id="0141b12">捨。釋梵諸天悉皆供養。爾時舍利弗。與給孤</a><a name="0141b13" id="0141b13">獨長者。以手執繩量地置寺。具壽舍利子即</a><a name="0141b14" id="0141b14">便微笑。給孤獨長者既見笑已。尋即白言。聖</a><a name="0141b15" id="0141b15">者舍利子。世尊及諸弟子。無因不笑。今者微</a><a name="0141b16" id="0141b16">笑。有何因緣。舍利子答曰。如是如是長者。世</a><a name="0141b17" id="0141b17">尊及諸弟子。無因不笑。今所笑者。當爾長者</a><a name="0141b18" id="0141b18">執繩量地之時。彼淨居天純金宮殿早已成</a><a name="0141b19" id="0141b19">就。以是因緣我今微笑。長者聞已即大歡喜。</a><a name="0141b20" id="0141b20">告舍利弗。實若如是。更廣其繩大造立寺。便</a><a name="0141b21" id="0141b21">發弘願。時舍利弗。隨長者意闊引其繩。是</a><a name="0141b22" id="0141b22">時長者更廣發願大造其寺。時淨居天四寶</a><a name="0141b23" id="0141b23">宮殿還已成就。舍利弗見已歡喜復告長者。</a><a name="0141b24" id="0141b24">彼淨居天由汝願廣。過前宮殿四寶所成。聞</a><a name="0141b25" id="0141b25">此語已倍加嚴飾。更多造寺滿十六所。其置</a><a name="0141b26" id="0141b26">寺外。別造六十四院。悉皆重閣。既造了已。供</a><a name="0141b27" id="0141b27">寺所須家具悉足。爾時給孤獨長者。往具壽</a><a name="0141b28" id="0141b28">舍利子所。到已禮訖在一面立問言。聖者。世</a><a name="0141b29" id="0141b29">尊出遊日行幾許。舍利子曰。如轉輪王所行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240141a.htm'><img src='up.gif' border=0></a>
<a href='T240141c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>