<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0229a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷1)</font> 明四波羅夷法之一 <font face='Arial'>T22, p0229a</h2></font><hr>
<span class='old'>
</a><a name="0228c28" id="0228c28">未生諸漏令不生故。十者正法得久住。為諸</a><a name="0228c29" id="0228c29">天人開甘露施門故。以是十事。如來應供正</span><a name="0229a01" id="0229a01">遍知。為諸弟子制戒立說波羅提木叉法</a><a name="0229a02" id="0229a02"><p class='lg'>　　是時舍利弗　　　偏袒而合掌</a><br><a name="0229a03" id="0229a03">　　隨順轉法輪　　　請問於最勝</a><br><a name="0229a04" id="0229a04">　　彼住最後身　　　合掌請問已</a><br><a name="0229a05" id="0229a05">　　爾時最勝告　　　尊者舍利弗</a><br><a name="0229a06" id="0229a06">　　有十功德利　　　如來所知見</a><br><a name="0229a07" id="0229a07">　　故為諸弟子　　　廣制戒律儀</a><br><a name="0229a08" id="0229a08">　　攝僧極攝故　　　令僧安樂住</a><br><a name="0229a09" id="0229a09">　　折伏無羞人　　　慚愧得安隱</a><br><a name="0229a10" id="0229a10">　　不信令入信　　　已信者增益</a><br><a name="0229a11" id="0229a11">　　現法得漏盡　　　未生漏不生</a><br><a name="0229a12" id="0229a12">　　正法得久住　　　開甘露施門</a><br><a name="0229a13" id="0229a13">　　說是正法時　　　在於耕田林</a><br><a name="0229a14" id="0229a14">　　舍利弗請問　　　世尊答如是　</p></a><a name="0229a15" id="0229a15"><p>爾時世尊。於耕田聚落隨所樂住已。從憍薩</a><a name="0229a16" id="0229a16">羅國遊行向跋耆國。爾時世尊與五百比丘</a><a name="0229a17" id="0229a17">俱。到跋耆國毘舍離城。住大林重閣精舍。爾</a><a name="0229a18" id="0229a18">時毘舍離城。人民飢饉五穀不熟。白骨縱橫</a><a name="0229a19" id="0229a19">乞食難得。毘舍離城有長者子。名曰耶舍。信</a><a name="0229a20" id="0229a20">家非家捨家出家。其父名迦蘭陀。故諸梵行</a><a name="0229a21" id="0229a21">者皆稱為迦蘭陀子。時世飢饉乞食難得。每</a><a name="0229a22" id="0229a22">至食時多還家食。其母告耶舍言。子汝甚為</a><a name="0229a23" id="0229a23">大苦。剃除鬚髮著弊納衣。持缽乞食為世人</a><a name="0229a24" id="0229a24">所笑。今此家中大有財物。汝父母錢及餘先</a><a name="0229a25" id="0229a25">祖財寶。恣汝所欲。且汝愛婦今猶故在。當</a><a name="0229a26" id="0229a26">共生活。何以如是受諸勤苦。汝當歸家受五</a><a name="0229a27" id="0229a27">欲樂。自恣布施種諸功德供養三寶。爾時耶</a><a name="0229a28" id="0229a28">舍白母言。願母止止我樂修梵行。其母復第</a><a name="0229a29" id="0229a29">二第三所勸如初。耶舍答亦如先。母復重言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220228c.htm'><img src='up.gif' border=0></a>
<a href='T220229b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>