<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0354a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷16)</font> 明單提九十二事法之一 <font face='Arial'>T22, p0354a</h2></font><hr>
<span class='old'>
</a><a name="0353c28" id="0353c28">待彼比丘作施食法己。然後授食。若送食比</a><a name="0353c29" id="0353c29">丘不知。戒相。便疾授食。不容作施食法者。比</span><a name="0354a01" id="0354a01">丘爾時口中有食應含食說施食法。以輕貿</a><a name="0354a02" id="0354a02">重故。若比丘到一家。檀越語言。阿闍梨。今</a><a name="0354a03" id="0354a03">日當我家食。此即名食處。比丘作是念。此食</a><a name="0354a04" id="0354a04">未熟。我今欲到餘家。爾時應白已去。若不白</a><a name="0354a05" id="0354a05">去。波夜提。若彼間得五正食。五雜正食。食者。</a><a name="0354a06" id="0354a06">二波夜提。處處食離食處不白。若病若作施</a><a name="0354a07" id="0354a07">食法。食者無罪。衣時者二俱無罪。若檀越作</a><a name="0354a08" id="0354a08">如是言。阿闍梨。若無食時來我家食。比丘往</a><a name="0354a09" id="0354a09">到其家。作是言。長壽。我今日當此間食。優婆</a><a name="0354a10" id="0354a10">夷言。善哉。正爾當辦。若食未熟。此比丘欲</a><a name="0354a11" id="0354a11">往餘家者。當白去。若不白者。如上說得罪。</a><a name="0354a12" id="0354a12">若比丘次行乞食。到一家。檀越言。今日此間</a><a name="0354a13" id="0354a13">請諸比丘食。願阿闍梨亦受我請。勿復餘處</a><a name="0354a14" id="0354a14">食。若比丘受請者即名食處。若乞食比丘受</a><a name="0354a15" id="0354a15">請已。作是念。誰能受是重信施食。若欲捨去</a><a name="0354a16" id="0354a16">者。應白已去。若不白去者。如上說得罪。若比</a><a name="0354a17" id="0354a17">丘有大功德名稱。有眾多人送食來。欲取諸</a><a name="0354a18" id="0354a18">檀越意。一切受諸食者犯處處食。得波夜</a><a name="0354a19" id="0354a19">提。若作施食法。若病無罪。若衣時者。二俱無</a><a name="0354a20" id="0354a20">罪。有二比丘。各各別受一家長請。第一比</a><a name="0354a21" id="0354a21">丘語第二比丘言。長老。今日共到我檀越家</a><a name="0354a22" id="0354a22">食去。第二比丘應白已去。若不白去者。如上</a><a name="0354a23" id="0354a23">說。若第二比丘請者。亦如是。比丘食處者。麥</a><a name="0354a24" id="0354a24">飯三缽他邏。糗二缽他邏。米一缽他邏。</a><a name="0354a25" id="0354a25">作飯魚肉。若一缽半缽。是中一一是比丘食。</a><a name="0354a26" id="0354a26">若一家。或得三升。或二升或一升半升。如</a><a name="0354a27" id="0354a27">是眾多乞得無罪。若一家得三缽他麥飯糗</a><a name="0354a28" id="0354a28">二缽他。若一缽他米作飯魚肉若一缽半缽。</a><a name="0354a29" id="0354a29">餘處更不得取。此中何等是犯。何等不犯。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220353c.htm'><img src='up.gif' border=0></a>
<a href='T220354b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>