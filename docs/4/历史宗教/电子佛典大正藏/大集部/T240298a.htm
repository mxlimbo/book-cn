<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0298a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷20)</font> 第三門第四子攝頌之餘 <font face='Arial'>T24, p0298a</h2></font><hr>
<span class='old'>
</a><a name="0297c28" id="0297c28">持器仗守護其母。勿令人及非人輒為損害。</a><a name="0297c29" id="0297c29">菩薩處胎不為胎中血垢所污。譬如眾寶聚</span><a name="0298a01" id="0298a01">在一處不相霑污。菩薩在腹亦復如是。又</a><a name="0298a02" id="0298a02">如清淨妙琉璃寶置五彩上。明目之人分明</a><a name="0298a03" id="0298a03">見別。母觀腹內分明亦爾。母雖持胎身無勞</a><a name="0298a04" id="0298a04">倦。自然奉持五種學處。謂盡形壽不殺生不</a><a name="0298a05" id="0298a05">偷盜不邪婬不妄語不飲酒。於諸丈夫絕婬</a><a name="0298a06" id="0298a06">染意。十月滿足往藍毘尼林攀無憂樹枝。暫</a><a name="0298a07" id="0298a07">時佇立便於右脅誕生菩薩。爾時大地六種</a><a name="0298a08" id="0298a08">震動。放大光明與入胎無異。菩薩生時帝釋</a><a name="0298a09" id="0298a09">親自手承置蓮花上不假扶侍足蹈七花行</a><a name="0298a10" id="0298a10">七步已。遍觀四方手指上下作如是語。此即</a><a name="0298a11" id="0298a11">是我最後生身。天上天下唯我獨尊。梵王捧</a><a name="0298a12" id="0298a12">傘天帝執拂。於虛空中龍王注水。一溫一冷</a><a name="0298a13" id="0298a13">灌浴菩薩。初誕生時於其母前。自然井現香</a><a name="0298a14" id="0298a14">泉上涌隨意受用。又於空中諸天下散嗢缽</a><a name="0298a15" id="0298a15">羅花缽頭摩花。拘勿頭花奔陀利花。并餘種</a><a name="0298a16" id="0298a16">種奇妙香末。天妙音樂自然發響。天妙衣</a><a name="0298a17" id="0298a17">纓從空亂墜。更有眾多奇妙靈瑞。如餘處說</a><a name="0298a18" id="0298a18"><p>內攝頌曰</a><a name="0298a19" id="0298a19"><p class='lg'>　　阿私多睹相　　　那剌陀勸師</a><br><a name="0298a20" id="0298a20">　　五百瑞現前　　　父王立三字　</p></a><a name="0298a21" id="0298a21"><p>于時南方於大山中。有古仙人名阿私多。善</a><a name="0298a22" id="0298a22">知世界成壞時節。時有一人名那剌陀。聰明</a><a name="0298a23" id="0298a23">辯慧數來參謁。阿私多仙共論世間成壞之</a><a name="0298a24" id="0298a24">事。聞已傷歎即於仙處而為出家。後於異時</a><a name="0298a25" id="0298a25">共此仙人在石窟中。見光明照異相希奇。即</a><a name="0298a26" id="0298a26">說伽他問其師曰</a><a name="0298a27" id="0298a27"><p class='lg'>　　何故此光明　　　遍照猶如日</a><br><a name="0298a28" id="0298a28">　　充滿山林處　　　忽現此希奇　</p></a><a name="0298a29" id="0298a29"><p>仙人答曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240297c.htm'><img src='up.gif' border=0></a>
<a href='T240298b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>