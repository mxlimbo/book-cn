<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1472 沙彌威儀 0932c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1472 沙彌威儀</font> <font face='Arial'>(卷1)</font> <font face='Arial'>T24, p0932c</h2></font><hr>
<span class='old'>
</a><a name="0932b28" id="0932b28">已澡漱時。若澡缽去時。若當具知給眾僧作</a><a name="0932b29" id="0932b29">直日時。有當知有幾事。年滿二十欲受戒時。</span><a name="0932c01" id="0932c01">習悉當知之。設為賢者。比丘所問不具對者。</a><a name="0932c02" id="0932c02">不應與具足戒。何以故。作沙彌乃不知沙彌</a><a name="0932c03" id="0932c03">所施行。沙門事大難作甚微妙。賢者沙彌卿</a><a name="0932c04" id="0932c04">且去。熟學當悉聞知。乃應授具足。所以卿不</a><a name="0932c05" id="0932c05">知沙彌事悉者。俱來諦知身善故。不知不</a><a name="0932c06" id="0932c06">伏意耳。而返欲返受具足戒。今授卿具足戒</a><a name="0932c07" id="0932c07">人。謂佛法易行沙門易作。不知佛道致深罪</a><a name="0932c08" id="0932c08">福運行法律交互。以是日中數相之。是故當</a><a name="0932c09" id="0932c09">先問。設其主具對能如法者。三師易得。師教</a><a name="0932c10" id="0932c10">沙彌有五事。一者當敬大沙門。二者不得喚</a><a name="0932c11" id="0932c11">大沙門字。三者大沙門說戒經不得盜聽。四</a><a name="0932c12" id="0932c12">者不得求大比丘長短。五者大比丘誤時不</a><a name="0932c13" id="0932c13">得轉行說。是為威儀法當教行五事。一者不</a><a name="0932c14" id="0932c14">得於屏處罵大比丘。二者不得輕易大比丘</a><a name="0932c15" id="0932c15">於前戲笑。效其語言形相行步。三者見大比</a><a name="0932c16" id="0932c16">丘過。則當起住若讀經。若飯時者作眾事不</a><a name="0932c17" id="0932c17">應起。四者行與大比丘相逢。當止住下道避</a><a name="0932c18" id="0932c18">之。五者若調戲。若見大比丘。即當止謝言不</a><a name="0932c19" id="0932c19">及。是為施行所應爾。沙彌事和上有十事。一</a><a name="0932c20" id="0932c20">者當早起。二者欲入戶當先三彈指。三者具</a><a name="0932c21" id="0932c21">楊枝澡水。四者當授袈裟卻授履。五者掃地</a><a name="0932c22" id="0932c22">更益澡水。六者當辟掃拭床席。七者師出</a><a name="0932c23" id="0932c23">未還不得中捨戶去。師還逆取袈裟內襞之。</a><a name="0932c24" id="0932c24">八者若有過。和上阿闍梨教誡之。不得還</a><a name="0932c25" id="0932c25">逆語。九者當低頭受師語去。當思惟念行之。</a><a name="0932c26" id="0932c26">十者出戶當還牽戶閉之。是為事和上法。沙</a><a name="0932c27" id="0932c27">彌事阿闍梨有五事。一者視阿闍梨一切當</a><a name="0932c28" id="0932c28">如視我。二者不得調戲。三者設呵罵汝不得</a><a name="0932c29" id="0932c29">還語。四者若使出不淨器不唾不得怒惡恚。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240932b.htm'><img src='up.gif' border=0></a>
<a href='T240933a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>