<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0346b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷29)</font> 第六門第四子攝之餘明佛從天下等事 <font face='Arial'>T24, p0346b</h2></font><hr>
<span class='old'>
</a><a name="0346a28" id="0346a28">德。不憚勞者。願為我等至世尊處。傳我等言</a><a name="0346a29" id="0346a29">頂禮佛足。伏惟大師自一夏來。起居輕利無</span><a name="0346b01" id="0346b01">病少惱安樂住不。復更為白贍部洲內所有</a><a name="0346b02" id="0346b02">四眾。久違聖顏咸希親奉。我等四眾無有神</a><a name="0346b03" id="0346b03">通。能至三十三天禮世尊足親覲供養。然彼</a><a name="0346b04" id="0346b04">天眾得來至此。願佛慈悲哀愍我等。時大目</a><a name="0346b05" id="0346b05">連默許其請。眾知許已禮辭而去。尊者觀知</a><a name="0346b06" id="0346b06">大眾去已。即入勝定猶如壯士屈申臂頃。即</a><a name="0346b07" id="0346b07">於此沒至三十三天現。遙見世尊於玉石殿</a><a name="0346b08" id="0346b08">為諸天眾無量無邊說微妙法。時大目連不</a><a name="0346b09" id="0346b09">覺微笑作如是念世尊至此諸天圍繞。猶如</a><a name="0346b10" id="0346b10">贍部四眾無邊。爾時世尊知大目連心之所</a><a name="0346b11" id="0346b11">念。告言。目連。此之大眾。非自能來皆由我力</a><a name="0346b12" id="0346b12">而有來去。是時目連既至佛所。禮雙足已退</a><a name="0346b13" id="0346b13">坐一面。普觀大眾白言。世尊。念此大眾甚</a><a name="0346b14" id="0346b14">奇希有。悉皆雲集。由彼前身於佛法僧清淨</a><a name="0346b15" id="0346b15">聖戒生不壞信深心成就。於彼命過來生於</a><a name="0346b16" id="0346b16">此。佛告目連。如是如是。此諸大眾。由彼前身</a><a name="0346b17" id="0346b17">於佛法僧清淨聖戒起不壞信深心成就。於</a><a name="0346b18" id="0346b18">彼命過得來生此。時天帝釋見佛世尊與大</a><a name="0346b19" id="0346b19">目連有所論說。即於佛前告大目連。重敘其</a><a name="0346b20" id="0346b20">事。由其敬信三寶清淨聖戒。廣說乃至得來</a><a name="0346b21" id="0346b21">生此。復有天子告大目連。重敘其事。廣說乃</a><a name="0346b22" id="0346b22">至來生於此</a><a name="0346b23" id="0346b23"><p>復有天子從座而起。偏袒右肩合掌恭敬。白</a><a name="0346b24" id="0346b24">佛言。世尊。我由前身於佛深信。於彼命過來</a><a name="0346b25" id="0346b25">生於此。復有餘天作如是語。我由前身於法</a><a name="0346b26" id="0346b26">於僧於清淨聖戒深生淨信具足受持。於彼</a><a name="0346b27" id="0346b27">命過來生於此。時有無量百千天眾。親於佛</a><a name="0346b28" id="0346b28">前悉皆證得預流果。各禮佛足隱而不現</a><a name="0346b29" id="0346b29"><p>爾時目連見眾去已。即從座起偏袒右肩。合<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240346a.htm'><img src='up.gif' border=0></a>
<a href='T240346c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>