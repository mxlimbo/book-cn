<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0221a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷4)</font> 第一門第四子攝頌之餘 <font face='Arial'>T24, p0221a</h2></font><hr>
<span class='old'>
</a><a name="0220c28" id="0220c28">彼邊問言。苾芻汝作何事。即便具白。佛言</a><a name="0220c29" id="0220c29">汝豈不聞我教。苾芻染欲生時。作不淨觀屏</span><a name="0221a01" id="0221a01">息婬情。何故汝今愚癡之人。應合打此翻更</a><a name="0221a02" id="0221a02">打餘。苾芻聞已慚恥而默。佛因此事告諸苾</a><a name="0221a03" id="0221a03">芻。豈我先時不為汝說。若染欲心起時應修</a><a name="0221a04" id="0221a04">不淨觀。若瞋恚心起時應修慈悲觀。若愚癡</a><a name="0221a05" id="0221a05">心起應修十二因緣觀。若應修不修。應打不</a><a name="0221a06" id="0221a06">打。而更打餘者得越法罪</a><a name="0221a07" id="0221a07"><p>於此城中有一長者。娶妻未久誕生一息。顏</a><a name="0221a08" id="0221a08">貌端正人所樂觀。養育隨情漸至成立。於佛</a><a name="0221a09" id="0221a09">法律而為出家。遇有他緣辭逝多林。人間慢</a><a name="0221a10" id="0221a10">歷。未久之頃面上生癰。就不善醫師以為救</a><a name="0221a11" id="0221a11">療。彼以針刺。其口便喎。遊歷事周還歸給</a><a name="0221a12" id="0221a12">苑。故時知友皆不祗承。不為安慰。問言大</a><a name="0221a13" id="0221a13">德。豈不識我耶。報言具壽。我忘相識。汝是何</a><a name="0221a14" id="0221a14">人。彼便具報往日之事我名某甲。主人怪曰。</a><a name="0221a15" id="0221a15">汝昔面首端正。以何緣故今見喎衰。即便</a><a name="0221a16" id="0221a16">具答。苾芻以緣白佛。佛言凡人護面如護明</a><a name="0221a17" id="0221a17">鏡。不應輒使無識醫人而行針刺。若使作者</a><a name="0221a18" id="0221a18">得越法罪。如佛所言。不令無識醫人為救療</a><a name="0221a19" id="0221a19">者。時有苾芻頭面熱悶。欲於額上刺去熱</a><a name="0221a20" id="0221a20">血。無上醫可求。佛言必無上醫。可使中醫</a><a name="0221a21" id="0221a21">刺去其血。於此城中有二朋黨。一是興易</a><a name="0221a22" id="0221a22">人。二是婆羅門。其興易人於歌舞事勝婆羅</a><a name="0221a23" id="0221a23">門。其婆羅門於鬥戰事勝興易者。後於異時</a><a name="0221a24" id="0221a24">婆羅門朋共相謂曰。彼興易人歌舞勝我。我</a><a name="0221a25" id="0221a25">以鬥戰常勝彼朋。作何方便。我以歌舞亦勝</a><a name="0221a26" id="0221a26">於彼。有人議曰。若欲勝者我等宜應習歌舞</a><a name="0221a27" id="0221a27">事。復有議曰。此成好事。令我於誰學其歌</a><a name="0221a28" id="0221a28">舞。復有議曰。聖者六眾善閑音樂。至於歌舞</a><a name="0221a29" id="0221a29">尤勝餘人。我等可就親受其業。然彼多貪性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240220c.htm'><img src='up.gif' border=0></a>
<a href='T240221b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>