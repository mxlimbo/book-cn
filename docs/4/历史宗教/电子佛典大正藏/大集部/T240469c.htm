<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本說一切有部百一羯磨 0469c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本說一切有部百一羯磨</font> <font face='Arial'>(卷3)</font> 畜門徒白二 <font face='Arial'>T24, p0469c</h2></font><hr>
<span class='old'>
</a><a name="0469b28" id="0469b28">罪</a><a name="0469b29" id="0469b29"><p class='juan'>
根本說一切有部百一羯磨卷第三</p>
</span><a name="0469c01" id="0469c01"></a><a name="0469c02" id="0469c02"><p class='juan'>
根本說一切有部百一羯磨</a><a name="0469c03" id="0469c03">卷第四</p>
</a><a name="0469c04" id="0469c04"></a><a name="0469c05" id="0469c05"><p><span class='byline'>　　　　三藏法師義淨奉　制譯</span><br></a><a name="0469c06" id="0469c06"><p><b>　　<A NAME="n132"></A>褒灑陀一切僧伽有罪單白</b></a><a name="0469c07" id="0469c07"><p>若十五日褒灑陀時。一切僧伽悉皆有犯。然</a><a name="0469c08" id="0469c08">無一人能向餘住處。對清淨苾芻如法說悔。</a><a name="0469c09" id="0469c09">可令我等對彼苾芻如法悔除其罪。一切僧</a><a name="0469c10" id="0469c10">伽但為單白羯磨。而作長淨。後向餘住處。當</a><a name="0469c11" id="0469c11">說其罪。次作單白。應如是作</a><a name="0469c12" id="0469c12"><p>大德僧伽聽。今僧伽十五日作褒灑陀。於此</a><a name="0469c13" id="0469c13">住處一切僧伽悉皆有犯。然無一人能向餘</a><a name="0469c14" id="0469c14">住處。對清淨苾芻說除其罪。可令僧伽對彼</a><a name="0469c15" id="0469c15">苾芻如法說悔。若僧伽時至聽者。僧伽應</a><a name="0469c16" id="0469c16">許。僧伽。今作單白羯磨。為褒灑陀。後向餘住</a><a name="0469c17" id="0469c17">處。當如法除罪。白如是。作斯事已。方為長</a><a name="0469c18" id="0469c18">淨。不應廢闕。若不爾者。得越法罪</a><a name="0469c19" id="0469c19"><p>若十五日褒灑陀時。一切僧伽於罪有疑。然</a><a name="0469c20" id="0469c20">無一人能向餘住處。就解三藏苾芻請決疑</a><a name="0469c21" id="0469c21">罪。可令我等對彼苾芻決除疑罪。一切僧伽</a><a name="0469c22" id="0469c22">但作單白羯磨為褒灑陀。後向餘住處。請除</a><a name="0469c23" id="0469c23">疑已。當如法除罪。應如是作</a><a name="0469c24" id="0469c24"><p>大德僧伽聽。今僧伽十五日為褒灑陀。於此</a><a name="0469c25" id="0469c25">住處一切僧伽於罪有疑。然無一人能向餘</a><a name="0469c26" id="0469c26">住處。就解三藏苾芻請決疑罪。可令僧伽對</a><a name="0469c27" id="0469c27">彼苾芻。決除其罪。若僧伽時至聽者。僧伽應</a><a name="0469c28" id="0469c28">許。僧伽。今作單白羯磨為褒灑陀。後向餘住</a><a name="0469c29" id="0469c29">處。請決疑已。當如法除罪。白如是。作單白已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240469b.htm'><img src='up.gif' border=0></a>
<a href='T240470a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>