<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1058a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷4)</font> 雜品第十九 <font face='Arial'>T24, p1058a</h2></font><hr>
<span class='old'>
</a><a name="1057c28" id="1057c28">義不然。何以故。一切過業待體待時。譬如橘</a><a name="1057c29" id="1057c29">子因橘而生從酢而甜。人為橘故種殖是子。</span><a name="1058a01" id="1058a01">是子根莖葉花生果皆悉不酢。時到果熱</a><a name="1058a02" id="1058a02">酢味則發。如是酢味。非本無今有亦非無</a><a name="1058a03" id="1058a03">緣。乃是過去本果因緣身口意業。亦復如是。</a><a name="1058a04" id="1058a04">若言是業住何處者。是業住於過去世中。待</a><a name="1058a05" id="1058a05">時待器得受果報。如人服藥經於時節。藥雖</a><a name="1058a06" id="1058a06">銷滅時到則發。好力好色。身口意業亦復</a><a name="1058a07" id="1058a07">如是。雖復過滅時到則受。譬如小兒初所學</a><a name="1058a08" id="1058a08">事。雖念念滅無有住處。然至百年亦亦不亡</a><a name="1058a09" id="1058a09">失。是過去業亦復如是。雖無住處時到自受。</a><a name="1058a10" id="1058a10">是故言非陰作陰受。亦復不得非陰受也。若</a><a name="1058a11" id="1058a11">能了了通達是事。是人則能獲無上果</a><a name="1058a12" id="1058a12"><p class='juan'>
優婆塞戒經卷第四</p>
</a><a name="1058a13" id="1058a13"></a><a name="1058a14" id="1058a14"></a><a name="1058a15" id="1058a15"><p class='juan'>
優婆塞戒經卷第五</a><a name="1058a16" id="1058a16"></a><a name="1058a17" id="1058a17"><p><span class='byline'>　　　　北涼中印度三藏曇無讖譯</span><br></a><a name="1058a18" id="1058a18"><p><b>　　<A NAME="n625"></A>雜品之餘</b></p>
</a><a name="1058a19" id="1058a19"><p>善男子。若復有人於身命財慳吝不施。是</a><a name="1058a20" id="1058a20">名為慳。護惜慳人不施之心。不生憐愍留待</a><a name="1058a21" id="1058a21">福田求覓福田。既得求過。觀財難得為之受</a><a name="1058a22" id="1058a22">苦。或說無果無施無受。護惜妻子眷屬等心。</a><a name="1058a23" id="1058a23">積財求名見多生喜。觀財是常是名慳垢。是</a><a name="1058a24" id="1058a24">垢能污諸眾生心。以是因緣於他物中尚不</a><a name="1058a25" id="1058a25">能施。況出自物。智人行施不為報恩不為求</a><a name="1058a26" id="1058a26">事。不為護惜慳貪之人。不為生天人中受樂。</a><a name="1058a27" id="1058a27">不為善名流布於外。不為畏怖三惡道苦。</a><a name="1058a28" id="1058a28">不為他求不為勝他。不為失財不以多有。</a><a name="1058a29" id="1058a29">不為不用不為家法。不為親近。智人行施為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241057c.htm'><img src='up.gif' border=0></a>
<a href='T241058b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>