<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0786b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷31)</font> 受戒揵度之一 <font face='Arial'>T22, p0786b</h2></font><hr>
<span class='old'>
</a><a name="0786a28" id="0786a28">為最初。爾時世尊。食彼食已。即還詣離婆</a><a name="0786a29" id="0786a29">那樹下。七日結加趺坐思惟不動。遊解脫</span><a name="0786b01" id="0786b01">三昧而自娛樂。時世尊七日後。到時著衣</a><a name="0786b02" id="0786b02">持缽入鬱鞞羅村乞食。漸次至鬱鞞羅婆</a><a name="0786b03" id="0786b03">羅門舍中庭默然而住。時鬱鞞羅婆羅門男</a><a name="0786b04" id="0786b04">女。見如來已發歡喜心。即出食施如來。</a><a name="0786b05" id="0786b05">慈愍彼故。即受其食。食已告言。汝等今歸</a><a name="0786b06" id="0786b06">依佛歸依法。答言爾。我等今歸依佛歸依</a><a name="0786b07" id="0786b07">法。時世尊食彼食已。即詣文驎樹文驎水</a><a name="0786b08" id="0786b08">文驎龍王宮。到彼已結加趺坐七日思惟不</a><a name="0786b09" id="0786b09">動。遊解脫三昧而自娛樂。爾時七日天大</a><a name="0786b10" id="0786b10">雨極寒。文驎龍王自出其宮。以身遶佛頭</a><a name="0786b11" id="0786b11">蔭佛上。而白佛言。不寒不熱耶。不為風</a><a name="0786b12" id="0786b12">飄日曝。不為蚊虻所觸嬈耶。爾時七日後</a><a name="0786b13" id="0786b13">雨止清明。時龍王已見雨止清明。還解身</a><a name="0786b14" id="0786b14">不復遶佛。即化作一年少婆羅門。在如來</a><a name="0786b15" id="0786b15">前。合掌胡跪。禮如來足。時世尊七日後從</a><a name="0786b16" id="0786b16">三昧起。即以此偈而讚曰</a><a name="0786b17" id="0786b17"><p class='lg'>　　離欲歡喜樂　　　觀察法亦樂</a><br><a name="0786b18" id="0786b18">　　世間無恚樂　　　不嬈於眾生</a><br><a name="0786b19" id="0786b19">　　世間無欲樂　　　越度於欲界</a><br><a name="0786b20" id="0786b20">　　能伏我慢者　　　此最第一樂　</p></a><a name="0786b21" id="0786b21"><p>爾時文驎龍王。前白佛言。我所以身繞如</a><a name="0786b22" id="0786b22">來頭蔭如來者。不欲嬈觸如來。但恐如</a><a name="0786b23" id="0786b23">來身為寒熱風飄日曝蚊虻所嬈。以是故。</a><a name="0786b24" id="0786b24">遶佛身頭蔭其上耳。佛告龍王。汝今歸依</a><a name="0786b25" id="0786b25">佛法。答言如是。我今歸依佛法。是謂畜生</a><a name="0786b26" id="0786b26">中受二歸依。龍王為首。爾時世尊。遊文驎</a><a name="0786b27" id="0786b27">龍王樹下住已。便往詣阿踰波羅尼拘律樹</a><a name="0786b28" id="0786b28">下。到已敷坐具結加趺坐。作是念言。我</a><a name="0786b29" id="0786b29">今已獲此法。甚深難解難知永寂休息微妙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220786a.htm'><img src='up.gif' border=0></a>
<a href='T220786c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>