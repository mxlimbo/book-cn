<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0883a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷7)</font> 波逸提法之一 <font face='Arial'>T24, p0883a</h2></font><hr>
<span class='old'>
</a><a name="0882c28" id="0882c28">價卻作使。今此少兒先與人使。卻乃索直。</a><a name="0882c29" id="0882c29">即使知金銀肆。是少兒宿有福德。常人坐</span><a name="0883a01" id="0883a01">肆。得一倍利。此少兒得八倍十倍。長者便作</a><a name="0883a02" id="0883a02">是念。得此少兒是我之幸。常人坐肆得一倍</a><a name="0883a03" id="0883a03">利。此少兒坐肆得八倍十倍利。次使知銅鐵</a><a name="0883a04" id="0883a04">綿絹絲肆。皆爾獲利。次使知田業。常人耕種</a><a name="0883a05" id="0883a05">得一倍利。此少兒得八倍十倍利。十月期盡。</a><a name="0883a06" id="0883a06">即從長者索直。時長者不為不欲與。正欲與</a><a name="0883a07" id="0883a07">恐少兒去。復重再三索。為欲與我不。長者問。</a><a name="0883a08" id="0883a08">得此金用作何等。少兒答。我聞飯佛及比丘</a><a name="0883a09" id="0883a09">僧得生三十三天。所以客作欲飯佛及比丘</a><a name="0883a10" id="0883a10">僧。願見時與。長者便作是念。怪此少兒為佛</a><a name="0883a11" id="0883a11">及比丘僧。執此勤勞。即問。少兒汝欲飯佛</a><a name="0883a12" id="0883a12">耶。答言。飯佛。奈得薪草釜窖器皿及人力。</a><a name="0883a13" id="0883a13">可即於此間飯佛及比丘僧。二人俱時得福。</a><a name="0883a14" id="0883a14">少兒答。亦可爾耳。長者語。汝自往請佛及比</a><a name="0883a15" id="0883a15">丘僧。即詣世尊所。頭面禮足在一面坐。世尊</a><a name="0883a16" id="0883a16">與說法。說法已默然。時少兒即從坐起。偏袒</a><a name="0883a17" id="0883a17">右肩右膝著地。叉手向佛白世尊言。欲設微</a><a name="0883a18" id="0883a18">供。願佛及比丘僧臨顧須臾。時世尊默然受</a><a name="0883a19" id="0883a19">請。少兒見如來默然可之。即起頭面禮足而</a><a name="0883a20" id="0883a20">去。即夜具種種飯食敷好座具。往白世尊。</a><a name="0883a21" id="0883a21">飲食已辦。今正是時。比丘僧往世尊住別送</a><a name="0883a22" id="0883a22">食來。僧詣長者家。各次第坐坐定。少兒自手</a><a name="0883a23" id="0883a23">行水。布種種食。時是月八日國俗此日食先</a><a name="0883a24" id="0883a24">亡者。以殘食施諸比丘僧。諸比丘僧食已。至</a><a name="0883a25" id="0883a25">少兒家略不食。諸比丘同聲語。行食人稍下。</a><a name="0883a26" id="0883a26">少兒見飲食不減。便作是念。比丘僧不食者。</a><a name="0883a27" id="0883a27">我必不生三十三天。涕泣詣如來所。白世尊</a><a name="0883a28" id="0883a28">言。比丘僧食少不多。比丘不食者。我必不生</a><a name="0883a29" id="0883a29">三十三天。世尊告曰。汝往稍益食必生三十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240882c.htm'><img src='up.gif' border=0></a>
<a href='T240883b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>