<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0781c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷28)</font> 九十波逸底迦法 在露地安僧敷具學處第十四 <font face='Arial'>T23, p0781c</h2></font><hr>
<span class='old'>
</a><a name="0781b28" id="0781b28">語。聖者可為我等演說妙法。諸苾芻答曰。賢</a><a name="0781b29" id="0781b29">首世尊現在。仁等何因不往聽法耶。彼云聖</span><a name="0781c01" id="0781c01">者唯一大師來求者眾。或為天龍藥叉健達</a><a name="0781c02" id="0781c02">婆阿蘇羅揭路荼緊那羅莫呼洛伽人非人</a><a name="0781c03" id="0781c03">等而宣法要。我等造次無緣聽受。仁等宜當</a><a name="0781c04" id="0781c04">為我誦法。苾芻報曰。世尊未許為人誦法。時</a><a name="0781c05" id="0781c05">諸苾芻以緣白佛。佛言應為誦經。苾芻白佛。</a><a name="0781c06" id="0781c06">不知如何為彼誦經。佛言應坐小座為其誦</a><a name="0781c07" id="0781c07">法。時給孤獨長者聞佛世尊許諸苾芻居座</a><a name="0781c08" id="0781c08">誦經。便以五百小座奉施僧伽。時諸苾芻悉</a><a name="0781c09" id="0781c09">皆一處高聲誦經。便大喧鬧無可聽覽。時諸</a><a name="0781c10" id="0781c10">苾芻以緣白佛。佛言應令一人為眾誦經。餘</a><a name="0781c11" id="0781c11">者應聽。時彼不知欲令誰誦。為老為少。便往</a><a name="0781c12" id="0781c12">白佛。佛言應為次第從老至少。時少年者便</a><a name="0781c13" id="0781c13">在行末。宣陳法要令諸聽眾心不殷重。世尊</a><a name="0781c14" id="0781c14">告曰。於上座處應為誦經。演法之時。耆老苾</a><a name="0781c15" id="0781c15">芻失恭敬相。佛言應除二三上座應坐誦經。</a><a name="0781c16" id="0781c16">當爾之時令彼法師乏少威肅威嚴不足。</a><a name="0781c17" id="0781c17">佛言於上座處置師子座令其誦經。登陟之</a><a name="0781c18" id="0781c18">時稍難上下。佛言若是定處應用[<a href='javascript:showpic("images/057507.gif")'>專*瓦</a>]為蹋道。</a><a name="0781c19" id="0781c19">若處不定應為木梯。法師棄唾為人所嫌。佛</a><a name="0781c20" id="0781c20">言應安唾器。多集飛蠅。佛言於內安草或置</a><a name="0781c21" id="0781c21">砂土。久便氣臭。佛言時當洗濯日暴令乾。</a><a name="0781c22" id="0781c22">時聽法者一行而坐。行末之人不聞說法。佛</a><a name="0781c23" id="0781c23">言應作兩行敷其座席。或為半月形或作方</a><a name="0781c24" id="0781c24">池勢。時有信敬俗人。請諸苾芻就舍而食。苾</a><a name="0781c25" id="0781c25">芻不許。婆羅門居士等白言。聖者若佛世尊</a><a name="0781c26" id="0781c26">未出于世。諸外道輩是我福田。今佛出世仁</a><a name="0781c27" id="0781c27">等是我勝妙福田。我等來請仁不許者。我等</a><a name="0781c28" id="0781c28">豈可棄善路糧而向他世。時諸苾芻以緣白</a><a name="0781c29" id="0781c29">佛。佛言若人來請應可受之。彼設供時闕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230781b.htm'><img src='up.gif' border=0></a>
<a href='T230782a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>