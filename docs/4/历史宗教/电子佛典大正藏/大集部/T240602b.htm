<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0602b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷13)</font> <font face='Arial'>T24, p0602b</h2></font><hr>
<span class='old'>
</a><a name="0602a28" id="0602a28">酒。不與他不貯畜。乃至不以茅端渧酒置於</a><a name="0602a29" id="0602a29">口中。不犯者。若酒被煎煮飲不醉人。若口有</span><a name="0602b01" id="0602b01">病醫令含酒。若酒塗身此皆無犯。若苾芻先</a><a name="0602b02" id="0602b02">是耽酒人。不得酒時。遂便瘦弱者取造酒物</a><a name="0602b03" id="0602b03">麴及樹皮。并諸香藥擣簁為末。布帛裹之。</a><a name="0602b04" id="0602b04">以杖橫繫。懸於新熟酒瓮之內。勿令霑酒。經</a><a name="0602b05" id="0602b05">一二宿。以水和攪。時與非時飲皆無犯。又</a><a name="0602b06" id="0602b06">無犯者酒變成醋。飲不醉人。澄清見面水解</a><a name="0602b07" id="0602b07">為淨。以羅濾之。同非時漿。隨意應飲</a><a name="0602b08" id="0602b08"><p><b>　　<A NAME="n395"></A>非時入聚落不囑苾芻學處第八十</b></a><a name="0602b09" id="0602b09"><p>佛在室羅伐城給孤獨園。時鄔陀夷非時入</a><a name="0602b10" id="0602b10">村。為賊所殺。由入聚落事煩惱同前。制斯</a><a name="0602b11" id="0602b11">學處</a><a name="0602b12" id="0602b12"><p>若復苾芻非時入聚落。不囑餘苾芻除餘緣。</a><a name="0602b13" id="0602b13">故波逸底迦</a><a name="0602b14" id="0602b14"><p>言非時者。有二種分齊。一過午。二明相未出。</a><a name="0602b15" id="0602b15">言聚落者俗人所居有街巷處。餘苾芻者。若</a><a name="0602b16" id="0602b16">無苾芻者無犯。除餘緣者。謂身有病。若寄衣</a><a name="0602b17" id="0602b17">缽在村被火燒舍。須入村看。若命難淨行</a><a name="0602b18" id="0602b18">難。並皆無犯。非時非時想疑。波逸底迦。時非</a><a name="0602b19" id="0602b19">時想疑。得惡作罪。後二無犯。村作村想六句</a><a name="0602b20" id="0602b20">同前。若住阿蘭若苾芻。須入村中。或道由</a><a name="0602b21" id="0602b21">村過若路在兩村中間。若乘空入。若無苾芻</a><a name="0602b22" id="0602b22">囑餘俗人者無犯</a><a name="0602b23" id="0602b23"><p>第九攝頌曰</a><a name="0602b24" id="0602b24"><p class='lg'>　　食明相今知　　　針筒床腳量</a><br><a name="0602b25" id="0602b25">　　貯花并坐具　　　瘡雨大師衣　</p></a><a name="0602b26" id="0602b26"><p><b>　　<A NAME="n396"></A>食前食後詣餘家學處第八十一</b></a><a name="0602b27" id="0602b27"><p>佛在室羅伐城給孤獨園。時鄔波難陀親友</a><a name="0602b28" id="0602b28">白衣。敬信三寶。於自家中廣設供養。以鄔波</a><a name="0602b29" id="0602b29">難陀為首。請苾芻眾。時鄔波難陀報親友曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240602a.htm'><img src='up.gif' border=0></a>
<a href='T240602c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>