<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0545c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷7)</font> 九十事第二十 <font face='Arial'>T23, p0545c</h2></font><hr>
<span class='old'>
</a><a name="0545b28" id="0545b28">緣。一前時事毀壞。二此人若死。三若起惡</a><a name="0545b29" id="0545b29">邪。無此三因緣者。福德常生。佛先已入此</span><a name="0545c01" id="0545c01">房中。上下重往返經行。令檀越施功德不空。</a><a name="0545c02" id="0545c02">佛以神力。感諸弟子與檀越次第說法凡作</a><a name="0545c03" id="0545c03">房法。有三品上中下。覆房法。各自有限。若</a><a name="0545c04" id="0545c04">下房以中上房覆法者。以珍重故。兼頓成</a><a name="0545c05" id="0545c05">故。若用草覆。草草波逸提。若中房以上房</a><a name="0545c06" id="0545c06">覆法者。亦以珍重故。若用草覆。草草波逸</a><a name="0545c07" id="0545c07">提。若隨上中下覆法者。以頓成故。房成已一</a><a name="0545c08" id="0545c08">波逸提。若不頓壘牆成無罪</a><a name="0545c09" id="0545c09"><p><b>　　<A NAME="n306"></A>九十事第二十一</b></a><a name="0545c10" id="0545c10"><p>僧不差教比丘尼戒初緣。爾時佛告諸比丘。</a><a name="0545c11" id="0545c11">我教化四眾疲極。問曰。佛得那羅延身。</a><a name="0545c12" id="0545c12">身無疲極。得十力四無所畏大慈大悲。心無</a><a name="0545c13" id="0545c13">疲極何以言疲極耶。答曰。佛無疲極。隨世俗</a><a name="0545c14" id="0545c14">法故。如父知子。堪理家事。雖自有力以兒</a><a name="0545c15" id="0545c15">堪任故。欲以事業委付兒故。云我氣衰耄家</a><a name="0545c16" id="0545c16">事汝一切知之。佛亦如是。雖不疲極。欲以</a><a name="0545c17" id="0545c17">教法以授弟子。隨世法故說言疲極。所以令</a><a name="0545c18" id="0545c18">諸弟子教誡尼者。一以現無吝法故。二師</a><a name="0545c19" id="0545c19">與弟子知見同故。三欲現槃特比丘功德</a><a name="0545c20" id="0545c20">智慧故。四為諸比丘於尼眾各有因緣。應受</a><a name="0545c21" id="0545c21">教化故</a><a name="0545c22" id="0545c22"><p><b>　　<A NAME="n307"></A>九十事第二十二</b></a><a name="0545c23" id="0545c23"><p>難陀者。更有難陀。非佛弟難陀。往昔維衛</a><a name="0545c24" id="0545c24">佛出現於世。為眾生說法。彼佛滅後有王。</a><a name="0545c25" id="0545c25">起牛頭栴檀塔。種種莊嚴。此王有五百夫人</a><a name="0545c26" id="0545c26">供養此塔。各發願言。願我等將來從此王邊</a><a name="0545c27" id="0545c27">而得解脫。爾時王者。今難陀是。爾時五百</a><a name="0545c28" id="0545c28">夫人者。今五百尼是。以是本願因緣故。應</a><a name="0545c29" id="0545c29">從難陀而得解脫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230545b.htm'><img src='up.gif' border=0></a>
<a href='T230546a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>