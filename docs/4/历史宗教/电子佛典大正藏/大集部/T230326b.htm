<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0326b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷45)</font> <font face='Arial'>T23, p0326b</h2></font><hr>
<span class='old'>
</a><a name="0326a28" id="0326a28">比丘尼結戒。從今是戒應如是說。若比丘尼</a><a name="0326a29" id="0326a29">僧與作止羯磨。畜眾者波逸提。波逸提者。燒</span><a name="0326b01" id="0326b01">煮覆障。若不悔過能障礙道。是中犯者。若比</a><a name="0326b02" id="0326b02">丘尼僧與作止羯磨。畜眾者波逸提。隨畜</a><a name="0326b03" id="0326b03">眾。隨得爾所波逸提(一百一十事竟)</a><a name="0326b04" id="0326b04"><p>六法壇文</a><a name="0326b05" id="0326b05"><p>佛在舍衛國。爾時舍衛城有居士婦。名和羅</a><a name="0326b06" id="0326b06">訶。大富多財田宅種種富相成就。是居士婦。</a><a name="0326b07" id="0326b07">以無常因緣故。財物失盡家人分散。唯一身</a><a name="0326b08" id="0326b08">在。是居士婦有娠。以憂愁失親里財物夫婿</a><a name="0326b09" id="0326b09">故。身自枯瘦兒胎。縮小便作是念。我腹中</a><a name="0326b10" id="0326b10">兒若死若爛又作是念。諸福德樂人。無過沙</a><a name="0326b11" id="0326b11">門釋子。我當是中出家作比丘尼。便往詣王</a><a name="0326b12" id="0326b12">園精舍作比丘尼。是人出家歡樂。肥故腹</a><a name="0326b13" id="0326b13">漸漸大。諸比丘尼驅出僧坊。汝犯婬人莫住</a><a name="0326b14" id="0326b14">此間。答言。我出家以來不作婬欲。先在家</a><a name="0326b15" id="0326b15">時有娠。諸比丘尼以是事向佛廣說。佛語諸</a><a name="0326b16" id="0326b16">比丘尼。汝莫說是比丘尼是事。是比丘尼非</a><a name="0326b17" id="0326b17">破梵行。先白衣時有娠。從今聽沙彌尼二歲</a><a name="0326b18" id="0326b18">學六法。可知有娠無娠。受六法者。若沙彌</a><a name="0326b19" id="0326b19">尼初來。應教次第頭面一一禮僧足。禮已</a><a name="0326b20" id="0326b20">次應乞和上尼。戒師應教言。我沙彌尼某甲。</a><a name="0326b21" id="0326b21">求尊為我作和上尼。尊為我作和上尼故僧。</a><a name="0326b22" id="0326b22">當與我二歲學戒。第二亦應言。我沙彌尼某</a><a name="0326b23" id="0326b23">甲。求尊為和尚尼。尊為我作和尚尼故。僧</a><a name="0326b24" id="0326b24">當與我二歲學戒。第三亦應言。我沙彌尼某</a><a name="0326b25" id="0326b25">甲。求尊為和尚尼。尊為我作和尚尼故。僧</a><a name="0326b26" id="0326b26">當與我二歲學戒。一比丘尼應問和上尼。能</a><a name="0326b27" id="0326b27">為某甲作和上尼不。若言能。即應將至界場</a><a name="0326b28" id="0326b28">內。著眼見處離聞處。爾時應問。僧和合不。僧</a><a name="0326b29" id="0326b29">一心和合。當作僧事。是和上尼某甲。沙彌尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230326a.htm'><img src='up.gif' border=0></a>
<a href='T230326c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>