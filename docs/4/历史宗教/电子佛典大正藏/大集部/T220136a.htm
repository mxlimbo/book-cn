<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0136a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷20)</font> 第三分之五衣法上 <font face='Arial'>T22, p0136a</h2></font><hr>
<span class='old'>
</a><br><a name="0135c28" id="0135c28">　　能施世間眼　　　決斷諸疑惑　</p></a><a name="0135c29" id="0135c29"><p>諸離車聞偈歡喜。即與五百領衣。摩納言。我</span><a name="0136a01" id="0136a01">不須衣。願先請佛。佛語離車。可聽先請。即便</a><a name="0136a02" id="0136a02">聽之。與衣如故摩納得衣即以上佛。佛為受</a><a name="0136a03" id="0136a03">之。告諸離車。世有五寶甚為難遇。一者諸佛</a><a name="0136a04" id="0136a04">世尊二者善說佛所說法三者聞法善解四者</a><a name="0136a05" id="0136a05">如聞能行五者不忘小恩。諸離車聞法歡喜</a><a name="0136a06" id="0136a06">共作是議。佛不久住人人別供不得周遍。今</a><a name="0136a07" id="0136a07">當歛物隨日供設。非我種族不聽豫之。阿范</a><a name="0136a08" id="0136a08">和利竟夜作種種美食。旦持至園敷坐具畢</a><a name="0136a09" id="0136a09">白時已到。佛告諸比丘。汝等繫念共受彼食</a><a name="0136a10" id="0136a10">即皆就坐。奈女手自斟酌歡喜無亂。食畢行</a><a name="0136a11" id="0136a11">水卻住一面。白佛言。毘舍離諸園觀中此園</a><a name="0136a12" id="0136a12">第一。我修此園本欲為福。今奉世尊。願垂</a><a name="0136a13" id="0136a13">納受。佛言。可以施僧得大果報。奈女重以</a><a name="0136a14" id="0136a14">上佛。佛言。但以施僧我在僧數。奈女受教</a><a name="0136a15" id="0136a15">即以施僧。便取小床於佛前坐。佛為說隨喜</a><a name="0136a16" id="0136a16">偈。如為毘蘭若所說。復更為說種種妙法示</a><a name="0136a17" id="0136a17">教利喜。即於坐上得法眼淨。次受三歸五戒</a><a name="0136a18" id="0136a18">從坐起禮佛而去。諸離車於後如議供養。佛</a><a name="0136a19" id="0136a19">從毘舍離漸漸遊行到缽遮羅塔。時冬大寒</a><a name="0136a20" id="0136a20">著一衣露地而宿。初夜過已覺寒復著一衣。</a><a name="0136a21" id="0136a21">中夜過已覺寒復著一衣。不復苦寒。作是念。</a><a name="0136a22" id="0136a22">未來諸比丘若不耐寒。著此三衣足以御之。</a><a name="0136a23" id="0136a23">我今寧可為諸比丘制畜三衣。明旦以是集</a><a name="0136a24" id="0136a24">比丘僧。告諸比丘。我先於王舍城遊行。見</a><a name="0136a25" id="0136a25">諸比丘擔重擔衣。爾時欲為制家施衣齊限。</a><a name="0136a26" id="0136a26">昨夜極寒吾先著一衣。中夜初覺寒復著一</a><a name="0136a27" id="0136a27">衣。後夜初覺寒復著一衣。便不復苦寒。即</a><a name="0136a28" id="0136a28">作是念。未來諸比丘有不耐寒者。著此三衣</a><a name="0136a29" id="0136a29">足以御之。我今寧可為諸比丘制畜三衣。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220135c.htm'><img src='up.gif' border=0></a>
<a href='T220136b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>