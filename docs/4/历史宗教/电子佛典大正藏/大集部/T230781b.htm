<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0781b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷28)</font> 九十波逸底迦法 在露地安僧敷具學處第十四 <font face='Arial'>T23, p0781b</h2></font><hr>
<span class='old'>
</a><a name="0781a28" id="0781a28">臥具。若有同梵行者來見之時。當為舉攝。此</a><a name="0781a29" id="0781a29">苾芻應當心念口作是言。我更不應作如是</span><a name="0781b01" id="0781b01">事。若至住處見有苾芻欲向彼處者。應告言。</a><a name="0781b02" id="0781b02">具壽。我在某寺某處受用僧伽所有敷具。汝</a><a name="0781b03" id="0781b03">當收舉。念此苾芻定為收攝。復應心念口作</a><a name="0781b04" id="0781b04">是言。我更不應作如是事。若苾芻於露地處</a><a name="0781b05" id="0781b05">安僧敷具。迴入房中為欲安坐寂止亂心。既</a><a name="0781b06" id="0781b06">寂定已方隨意出。遂至初更。若不損壞敷具</a><a name="0781b07" id="0781b07">者。得惡作罪。若損壞者得墮落罪。具壽鄔波</a><a name="0781b08" id="0781b08">離白佛言。世尊大德。凡敷具者有幾種損壞。</a><a name="0781b09" id="0781b09">佛告鄔波離。有二種壞。謂風及雨。若風吹卷</a><a name="0781b10" id="0781b10">[<a href='javascript:showpic("images/034730.gif")'>袖-由+聶</a>]。是名風壞。若雨濕徹。是名雨壞。若苾芻</a><a name="0781b11" id="0781b11">於日暮時露安敷具。至半更時而不收攝不自</a><a name="0781b12" id="0781b12">他看守。若不損壞者。得惡作。若壞得墮罪。如</a><a name="0781b13" id="0781b13">是乃至一更一更半。二更二更半。三更三更</a><a name="0781b14" id="0781b14">半。四更四更半。平旦(西方夜有三時分十稍令難解故依此方五更為數冀令</a><a name="0781b15" id="0781b15">尋者易知耳)日出時小食時隅中時。欲午時正午時。</a><a name="0781b16" id="0781b16">過午時日角時。晡時晡後時日暮時。若苾芻</a><a name="0781b17" id="0781b17">齊此晝夜於時中。安僧敷具不即觀察。若未</a><a name="0781b18" id="0781b18">損壞得惡作罪。若損壞者得墮落罪。攝頌曰</a><a name="0781b19" id="0781b19"><p class='lg'>　　誦經居小床　　　因聽師子座</a><br><a name="0781b20" id="0781b20">　　俗人借坐物　　　觀時應借與</a><br><a name="0781b21" id="0781b21">　　若是彼與物　　　用訖可持還</a><br><a name="0781b22" id="0781b22">　　應書施主名　　　隨情造佛像</a><br><a name="0781b23" id="0781b23">　　病者詳瞻侍　　　不囑五種人</a><br><a name="0781b24" id="0781b24">　　受法代師為　　　不依皆惡作</a><br><a name="0781b25" id="0781b25">　　少年因斷食　　　俗坐見應收</a><br><a name="0781b26" id="0781b26">　　火水損與時　　　先收於己物　</p></a><a name="0781b27" id="0781b27"><p>爾時有婆羅門居士等。來至苾芻住處作如是</a><a name="0781b28" id="0781b28">語。聖者可為我等演說妙法。諸苾芻答曰。賢</a><a name="0781b29" id="0781b29">首世尊現在。仁等何因不往聽法耶。彼云聖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230781a.htm'><img src='up.gif' border=0></a>
<a href='T230781c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>