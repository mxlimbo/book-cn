<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0421a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷2)</font> <font face='Arial'>T24, p0421a</h2></font><hr>
<span class='old'>
</a><a name="0420c28" id="0420c28">苾芻咸皆已集。爾時世尊。將諸苾芻及羅怙</a><a name="0420c29" id="0420c29">羅。至彼寺已就座而坐。告諸苾芻曰。汝等應</span><a name="0421a01" id="0421a01">知。若有施主。以所施物施一別人。後時復迴</a><a name="0421a02" id="0421a02">此物施一別人。此則施者非法。受者亦非法。</a><a name="0421a03" id="0421a03">名不淨受用。如是若更迴與二人。或與三人</a><a name="0421a04" id="0421a04">或與僧伽。斯等皆名施不如。法受不如法不</a><a name="0421a05" id="0421a05">淨受用。汝等苾芻。若有施主。以所施物施二</a><a name="0421a06" id="0421a06">別人。後時復迴此物施一別人。此則施者受</a><a name="0421a07" id="0421a07">者俱名非法。所有受用皆是不淨。如是若更</a><a name="0421a08" id="0421a08">迴與二人三人或與僧伽。施者受者俱名非</a><a name="0421a09" id="0421a09">法。所有受用皆是不淨。汝等苾芻。若有施主。</a><a name="0421a10" id="0421a10">以所施物施三別人。後時復迴此物。施一二</a><a name="0421a11" id="0421a11">三人或與僧伽。施者受者俱名非法。所有受</a><a name="0421a12" id="0421a12">用皆是不淨。汝等苾芻。若有施主。以所施</a><a name="0421a13" id="0421a13">物施與僧伽。後時復迴此物。施與一二三人</a><a name="0421a14" id="0421a14">與餘僧伽。施者受者俱名非法。所有受用皆</a><a name="0421a15" id="0421a15">是不淨。若先施苾芻僧伽。後迴與尼僧伽。或</a><a name="0421a16" id="0421a16">復翻此。皆名不淨。汝等苾芻。若其僧伽破為</a><a name="0421a17" id="0421a17">二部。先施此部。復將此物迴與彼部。乃至皆</a><a name="0421a18" id="0421a18">是不淨受用。汝等苾芻。若施一人不迴與一</a><a name="0421a19" id="0421a19">人。施者受者皆名如法。所有受用皆名清淨。</a><a name="0421a20" id="0421a20">如是若施二人三人僧伽。此尼此部更不迴</a><a name="0421a21" id="0421a21">與餘者。乃至受用皆名清淨。如上廣說。汝等</a><a name="0421a22" id="0421a22">苾芻。前是施後非施。汝等苾芻。地屬於王。物</a><a name="0421a23" id="0421a23">屬於主。房舍臥具施主為主。衣缽資具苾芻</a><a name="0421a24" id="0421a24">為主。所有施寺等物。若有破落。施主應自修</a><a name="0421a25" id="0421a25">補。不應持此迴施餘人。先施是施後非施也。</a><a name="0421a26" id="0421a26">汝等苾芻。應與羅怙羅先所住處。若苾芻施</a><a name="0421a27" id="0421a27">彼與此。除有難緣得越法罪。諸苾芻既奉佛</a><a name="0421a28" id="0421a28">教。即便授與羅怙羅先時住處</a><a name="0421a29" id="0421a29"><p>如世尊說。應作五年及六年頂髮大會。時有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240420c.htm'><img src='up.gif' border=0></a>
<a href='T240421b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>