<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0120c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷17)</font> 九十波逸提之六 <font face='Arial'>T23, p0120c</h2></font><hr>
<span class='old'>
</a><a name="0120b28" id="0120b28">若作隨得罪。不恭敬故波逸提(七十八竟)</a><a name="0120b29" id="0120b29"><p>佛在支提國跋陀羅婆提邑。是處有惡龍。名</span><a name="0120c01" id="0120c01">菴婆羅提他。兇暴惡害。無人能得到其住</a><a name="0120c02" id="0120c02">處。象馬牛羊騾驢駱駝無能近者。乃至諸鳥</a><a name="0120c03" id="0120c03">不得過上。秋穀熟時破滅諸穀。長老莎伽陀。</a><a name="0120c04" id="0120c04">遊行支提國。漸到跋陀羅婆提邑。過是夜已</a><a name="0120c05" id="0120c05">晨朝著衣持缽入村乞食。乞食時聞此邑有</a><a name="0120c06" id="0120c06">惡龍。名菴婆羅提他。兇暴惡害。人民鳥獸</a><a name="0120c07" id="0120c07">不得到其住處。秋穀熟時破滅諸穀。聞已乞</a><a name="0120c08" id="0120c08">食竟。到菴婆羅提他龍住處泉邊樹下敷坐</a><a name="0120c09" id="0120c09">具大坐。龍聞袈裟衣氣。即發瞋恚從身出煙。</a><a name="0120c10" id="0120c10">長老莎伽陀即入三昧。以神通力身亦出煙。</a><a name="0120c11" id="0120c11">龍倍瞋恚身上出火。莎伽陀比丘。復入火</a><a name="0120c12" id="0120c12">光三昧。身亦出火。龍復雨雹。莎伽陀比丘</a><a name="0120c13" id="0120c13">即變雨雹。作釋俱利餅餚餅波波羅餅。</a><a name="0120c14" id="0120c14">龍復放大霹靂。長老莎伽陀即變霹靂。作種</a><a name="0120c15" id="0120c15">種歡喜丸。龍復雨箭刀槊。莎伽陀即變作</a><a name="0120c16" id="0120c16">優缽羅華波頭摩華俱牟陀華分陀利華。時</a><a name="0120c17" id="0120c17">龍復雨毒蛇蜈蚣土虺蚰蜒。莎伽陀即變作</a><a name="0120c18" id="0120c18">優婆羅華瓔珞瞻蔔華瓔珞婆師華瓔珞阿</a><a name="0120c19" id="0120c19">提目多伽華瓔珞。如是等龍所有勢力盡現。</a><a name="0120c20" id="0120c20">向長老莎伽陀。如是現威德已。不能勝故。</a><a name="0120c21" id="0120c21">即失威力光明。莎伽陀知龍力勢已盡不</a><a name="0120c22" id="0120c22">能復動。即變作細身。從龍兩耳入從兩眼出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230120b.htm'><img src='up.gif' border=0></a>
<a href='T230121a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>