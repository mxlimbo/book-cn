<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0206c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷28)</font> <font face='Arial'>T23, p0206c</h2></font><hr>
<span class='old'>
</a><a name="0206b25" id="0206b25">是好取。長衣受是好受(七法中衣法第七竟)</a><a name="0206b26" id="0206b26"><p class='juan'>
十誦律卷第二十八</p>
</span><a name="0206c01" id="0206c01"></a><a name="0206c02" id="0206c02"><p class='juan'>
十誦律卷第二十九(第五誦之一)</p>
</a><a name="0206c03" id="0206c03"></a><a name="0206c04" id="0206c04"><p><span class='byline'>　　　　後秦北印度三藏弗若多羅譯</span><br></a><a name="0206c05" id="0206c05"><p><b>　　<A NAME="n62"></A>八法中迦絺那衣法第一</b></a><a name="0206c06" id="0206c06"><p>佛在舍衛國。爾時諸比丘。於桑祇陀國安居。</a><a name="0206c07" id="0206c07">過三月自恣竟作衣畢。持衣缽向舍衛國。道</a><a name="0206c08" id="0206c08">路多雨泥水。是諸比丘以多雨泥水故。甚大</a><a name="0206c09" id="0206c09">疲極熱風所惱。往詣佛所頭面禮足卻坐一</a><a name="0206c10" id="0206c10">面。諸佛常法。有客比丘來。以如是語勞問。忍</a><a name="0206c11" id="0206c11">不足不。安居樂不。乞食不乏。道路不疲耶。佛</a><a name="0206c12" id="0206c12">以如是語勞問諸比丘。忍不足不。安居樂不。</a><a name="0206c13" id="0206c13">乞食不乏。道路不疲耶。諸比丘答言。世尊。忍</a><a name="0206c14" id="0206c14">足安居樂乞食不乏。但道路疲極。佛問諸比</a><a name="0206c15" id="0206c15">丘。汝等云何忍足安居樂乞食不乏。道路疲</a><a name="0206c16" id="0206c16">極。諸比丘答言。我等於桑祇陀國安居。過三</a><a name="0206c17" id="0206c17">月自恣竟作衣已。持衣缽遊行向舍衛國。道</a><a name="0206c18" id="0206c18">中值雨多泥水故。熱風所惱甚大疲極。佛言。</a><a name="0206c19" id="0206c19">汝等比丘實忍足安居樂乞食不乏。道路疲</a><a name="0206c20" id="0206c20">極。從今聽諸比丘。安居自恣竟。和合一處受</a><a name="0206c21" id="0206c21">迦絺那衣。受迦絺那衣者。先衣尚不失何況</a><a name="0206c22" id="0206c22">新衣。受迦絺那衣法者。一心和合僧隨得衣</a><a name="0206c23" id="0206c23">日受。云何隨得衣日。若月一日得衣即日受。</a><a name="0206c24" id="0206c24">若二日若三日。乃至八月十五日亦如是。一</a><a name="0206c25" id="0206c25">比丘應僧中唱言。大德僧聽。今日僧和合受</a><a name="0206c26" id="0206c26">迦絺那衣。若僧時到僧忍聽。僧受迦絺那</a><a name="0206c27" id="0206c27">衣。如是白。應先立受迦絺那衣人。應問。誰</a><a name="0206c28" id="0206c28">能與僧作受迦絺那衣人。是中若一比丘言</a><a name="0206c29" id="0206c29">能。佛言。若有五法。不應立作受迦絺那衣人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230206b.htm'><img src='up.gif' border=0></a>
<a href='T230207a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>