<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1484 梵網經 1006b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1484 梵網經</font> <font face='Arial'>(卷2)</font> <font face='Arial'>T24, p1006b</h2></font><hr>
<span class='old'>
</a><a name="1006a28" id="1006a28">教他人求。都無慈心無孝順心者。犯輕</a><a name="1006a29" id="1006a29">垢罪</span><a name="1006b01" id="1006b01"><p>若佛子。學誦戒者。日夜六時持菩薩戒。</a><a name="1006b02" id="1006b02">解其義理佛性之性。而菩薩不解一句一</a><a name="1006b03" id="1006b03">偈戒律因緣。詐言能解者。即為自欺誑亦</a><a name="1006b04" id="1006b04">欺誑他人。一一不解一切法。而為他人作</a><a name="1006b05" id="1006b05">師授戒者。犯輕垢罪</a><a name="1006b06" id="1006b06"><p>若佛子。以惡心故。見持戒比丘手捉香爐</a><a name="1006b07" id="1006b07">行菩薩行。而鬥搆兩頭謗欺賢人無惡不</a><a name="1006b08" id="1006b08">造。若故作者。犯輕垢罪</a><a name="1006b09" id="1006b09"><p>若佛子。以慈心故行放生業。一切男子是</a><a name="1006b10" id="1006b10">我父。一切女人是我母。我生生無不從之</a><a name="1006b11" id="1006b11">受生。故六道眾生皆是我父母。而殺而食者。</a><a name="1006b12" id="1006b12">即殺我父母亦殺我故身。一切地水是我先</a><a name="1006b13" id="1006b13">身。一切火風是我本體。故常行放生。生生</a><a name="1006b14" id="1006b14">受生常住之法。教人放生。若見世人殺畜</a><a name="1006b15" id="1006b15">生時。應方便救護解其苦難。常教化講說</a><a name="1006b16" id="1006b16">菩薩戒救度眾生。若父母兄弟死亡之日。</a><a name="1006b17" id="1006b17">應請法師講菩薩戒經福資亡者。得</a><a name="1006b18" id="1006b18">見諸佛生人天上。若不爾者犯輕垢罪。如</a><a name="1006b19" id="1006b19">是十戒應當學敬心奉持。如滅罪品中廣</a><a name="1006b20" id="1006b20">明一一戒相</a><a name="1006b21" id="1006b21"><p>佛言。佛子。不得以瞋報瞋以打報打。若殺</a><a name="1006b22" id="1006b22">父母兄弟六親不得加報。若國主為他人</a><a name="1006b23" id="1006b23">殺者。亦不得加報。殺生報生不順孝道。</a><a name="1006b24" id="1006b24">尚不畜奴婢打拍罵辱。日日起三業口罪</a><a name="1006b25" id="1006b25">無量。況故作七逆之罪。而出家菩薩無慈</a><a name="1006b26" id="1006b26">報讎。乃至六親中故報者。犯輕垢罪</a><a name="1006b27" id="1006b27"><p>若佛子。初始出家未有所解。而自恃聰明</a><a name="1006b28" id="1006b28">有智。或恃高貴年宿。或恃大姓高門大解</a><a name="1006b29" id="1006b29">大福饒財七寶。以此憍慢而不諮受先學<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241006a.htm'><img src='up.gif' border=0></a>
<a href='T241006c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>