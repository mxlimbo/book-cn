<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0888b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷47)</font> 九十波逸底迦法 入王宮門學處第八十二之一 <font face='Arial'>T23, p0888b</h2></font><hr>
<span class='old'>
</a><a name="0888a28" id="0888a28">用。又我無夫。今依汝活。願為儔匹情無間然。</a><a name="0888a29" id="0888a29">多諸苑園皆可愛樂。又指庫藏。此是贍部洲</span><a name="0888b01" id="0888b01">中所須寶物。金銀琉璃真珠末尼車渠碼瑙</a><a name="0888b02" id="0888b02">珂貝璧玉赤珠右旋。如斯等物亦隨意取用。</a><a name="0888b03" id="0888b03">與我歡居勿生疑慮。然此城南不宜輒往</a><a name="0888b04" id="0888b04"><p>爾時世尊。告諸苾芻曰。我不見有一事迷醉</a><a name="0888b05" id="0888b05">世間可愛可樂。貪染繫縛過女色者。當知女</a><a name="0888b06" id="0888b06">人是能沈溺一切男子。若諸男子見女人時。</a><a name="0888b07" id="0888b07">即便迷悶荒婬失志。於所作事皆忘次緒。勝</a><a name="0888b08" id="0888b08">妙善品不復存心。是故苾芻求解脫者。當勤</a><a name="0888b09" id="0888b09">修習離欲之行。於諸染境作不淨觀。如是應</a><a name="0888b10" id="0888b10">學。時彼商人便與羅剎女歡娛讌樂積有歲</a><a name="0888b11" id="0888b11">時。皆生一子復生一女。時商主師子胤作如</a><a name="0888b12" id="0888b12">是念。何意諸女於城南路不許人行。我宜候</a><a name="0888b13" id="0888b13">妻中宵睡熟。抽身徐起拔劍南行觀其所以。</a><a name="0888b14" id="0888b14">即如所念夜起南行。聞有眾人悲啼號叫。而</a><a name="0888b15" id="0888b15">云苦哉贍部洲。痛哉父母兄弟。是時商主聞</a><a name="0888b16" id="0888b16">其聲已。便大驚怖身毛皆豎。次更前行見大</a><a name="0888b17" id="0888b17">鐵城。高聳牢固周迴求覓竟無門戶。亦不見</a><a name="0888b18" id="0888b18">有人畜蹤跡。於此城北有尸利沙樹高出城</a><a name="0888b19" id="0888b19">隅。商主登上見城中人遙問之曰。汝何人哉。</a><a name="0888b20" id="0888b20">號哭於此念贍部洲父母兄弟。彼皆告言。我</a><a name="0888b21" id="0888b21">是贍部洲人入海取寶。當昇舶之日恐遭海</a><a name="0888b22" id="0888b22">難。各持版木及以浮囊為護自身。望免其厄。</a><a name="0888b23" id="0888b23">既入大海被摩竭魚觸破我船。控告無路各</a><a name="0888b24" id="0888b24">持囊版隨風漂泊。業命未盡吹至南岸。時有</a><a name="0888b25" id="0888b25">眾女儀貌殊絕。齎持供養來至我所作如是</a><a name="0888b26" id="0888b26">言。善來賢首我無歸趣以汝為夫。所有舍宅</a><a name="0888b27" id="0888b27">衣服飲食。七寶珍奇皆隨意用。廣說如前。乃</a><a name="0888b28" id="0888b28">至勿生疑慮。仍告我等。於此城南無宜輒往。</a><a name="0888b29" id="0888b29">同居歡讌積有歲時。各於己妻皆生一子復生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230888a.htm'><img src='up.gif' border=0></a>
<a href='T230888c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>