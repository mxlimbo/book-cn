<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0391c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷20)</font> 明單提九十二事法之一 <font face='Arial'>T22, p0391c</h2></font><hr>
<span class='old'>
</a><a name="0391b28" id="0391b28">子所應服飾。比丘言。我非王子耶。若世尊不</a><a name="0391b29" id="0391b29">出家者。應作轉輪聖王。君四天下。汝等一</span><a name="0391c01" id="0391c01">切是我人民。然世尊不樂是處。出家成佛作</a><a name="0391c02" id="0391c02">法輪王。我是法輪王子。設復服飾。過此猶尚</a><a name="0391c03" id="0391c03">是宜。況此麤物。王子聞已。慚愧無言。諸比丘</a><a name="0391c04" id="0391c04">以是因緣。往白世尊。佛言。呼難陀優波難陀</a><a name="0391c05" id="0391c05">來。來已佛具問上事。汝實爾不。答言實爾。佛</a><a name="0391c06" id="0391c06">言。汝等云何嚴飾床褥。為世人所譏。從今日</a><a name="0391c07" id="0391c07">後不聽過量作床。復次佛住舍衛城。廣說如</a><a name="0391c08" id="0391c08">上。世尊制戒不聽過量作床。諸比丘如量截</a><a name="0391c09" id="0391c09">已。即以斷頭還榰床腳。爾時齋日月八日</a><a name="0391c10" id="0391c10">十四日十五日。城內人民出禮拜世尊。波斯</a><a name="0391c11" id="0391c11">匿王子亦來禮拜。次至難陀優波難陀所。語</a><a name="0391c12" id="0391c12">曰。尊者。示我觀看處。乃至到難陀房中。見已</a><a name="0391c13" id="0391c13">即問。何故截此床腳。答言。齊截已上世尊</a><a name="0391c14" id="0391c14">所聽。王子言。若世尊聽齊截已上。而今還以</a><a name="0391c15" id="0391c15">榰床與本何異。諸比丘以是因緣。往白世</a><a name="0391c16" id="0391c16">尊。佛言。從今日後床腳應量不聽復榰。佛</a><a name="0391c17" id="0391c17">告諸比丘。依止舍衛城住者。皆悉令集。以十</a><a name="0391c18" id="0391c18">利故。為諸比丘制戒。乃至已聞者當重聞。若</a><a name="0391c19" id="0391c19">比丘作床腳。應量作高。修伽陀。八指除入</a><a name="0391c20" id="0391c20">梐。若過量作截已。波夜提。比丘者。如上</a><a name="0391c21" id="0391c21">說。臥床坐床各十四種。如上說。是中過量</a><a name="0391c22" id="0391c22">者犯。作者。若自作若使人作。修伽陀者。如來</a><a name="0391c23" id="0391c23">應供正遍知。八指者。佛八指。過者。過量。入</a><a name="0391c24" id="0391c24">梐者齊孔已下截已。波夜提。悔過不截悔者。</a><a name="0391c25" id="0391c25">越毘尼罪。波夜提者。如上說。若自作終日坐</a><a name="0391c26" id="0391c26">上。一波夜提。若起已還坐隨坐一一波夜提。</a><a name="0391c27" id="0391c27">他床而坐上者。越毘尼罪。榰腳床亦應量</a><a name="0391c28" id="0391c28">當使堅牢。若客比丘來次第付床褥。得過量</a><a name="0391c29" id="0391c29">床。應語知事者言。借我鋸來問作何等。答言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220391b.htm'><img src='up.gif' border=0></a>
<a href='T220392a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>