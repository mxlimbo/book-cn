<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0711a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷6)</font> 舍利弗品 <font face='Arial'>T24, p0711a</h2></font><hr>
<span class='old'>
</a><br><a name="0710c28" id="0710c28">　　亦將眾善行　　　滅除諸惡法　</p></a><a name="0710c29" id="0710c29"><p>爾時毘舍離城。如是次第易可解耳。若有</span><a name="0711a01" id="0711a01">深奧不可解者。我當為說。迦蘭陀者。是</a><a name="0711a02" id="0711a02">山鼠名。時毘舍離王將諸妓女入山遊</a><a name="0711a03" id="0711a03">戲。王時疲倦眠一樹下。妓女左右四散走戲。</a><a name="0711a04" id="0711a04">時樹下窟中有大毒蛇。聞王酒氣出欲螫</a><a name="0711a05" id="0711a05">王。樹上有鼠。從上來下鳴喚覺王。蛇則還</a><a name="0711a06" id="0711a06">縮。王覺已復眠。蛇又更出而欲螫王。鼠復</a><a name="0711a07" id="0711a07">鳴喚下來覺王。王起已見樹下窟中大毒蛇</a><a name="0711a08" id="0711a08">即生驚怖。四顧求諸妓女。又復不見。王自</a><a name="0711a09" id="0711a09">念言。我今復活由鼠之恩。王便思惟欲報</a><a name="0711a10" id="0711a10">鼠恩。時山邊有村。王即命村中。自今以後</a><a name="0711a11" id="0711a11">我之祿限。悉迴供鼠。因此鼠故。即號此村。</a><a name="0711a12" id="0711a12">名為迦蘭陀村。迦蘭陀子者。是時村中有一</a><a name="0711a13" id="0711a13">長者。有金錢四十億。王即賜長者位。因村</a><a name="0711a14" id="0711a14">名故。號迦蘭陀長者。法師問曰。長者獨名</a><a name="0711a15" id="0711a15">迦蘭陀。餘人亦爾。答曰。悉名迦蘭陀。律本</a><a name="0711a16" id="0711a16">所說。須提那者。是迦蘭陀長者子多知識。</a><a name="0711a17" id="0711a17">知識者。苦樂共同。時有因緣往毘舍離。因</a><a name="0711a18" id="0711a18">緣者。尋覓負債人。復有法師言。九月九日</a><a name="0711a19" id="0711a19">國人大集遊戲。以是之故。須提那往觀看。爾</a><a name="0711a20" id="0711a20">時世尊九月前十五日至毘舍離見者。問何</a><a name="0711a21" id="0711a21">謂為見。答曰。須提那清旦食竟。見諸人偏</a><a name="0711a22" id="0711a22">袒右肩齎持種種華香往至佛所欲供養</a><a name="0711a23" id="0711a23">聽法從城門出。須提那見已而問。咄善人</a><a name="0711a24" id="0711a24">何處去耶。答言。今往佛所供養聽法。須提</a><a name="0711a25" id="0711a25">那曰。善哉。我亦隨去。爾時世尊四眾圍遶。</a><a name="0711a26" id="0711a26">以梵音聲為眾說法。須提那到已。見佛為</a><a name="0711a27" id="0711a27">大眾說法故。律本名為見。法師曰。此是須</a><a name="0711a28" id="0711a28">提那往昔福因令其發悟。須提那。心自念言。</a><a name="0711a29" id="0711a29">云何因緣得入聽法。何以故。四眾圍遶至心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240710c.htm'><img src='up.gif' border=0></a>
<a href='T240711b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>