<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0444c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷8)</font> <font face='Arial'>T24, p0444c</h2></font><hr>
<span class='old'>
</a><a name="0444b28" id="0444b28">怨家。即問彼言。誰為怨家。沙門喬答摩即其</a><a name="0444b29" id="0444b29">人也妻曰。若佛大師是怨家者。誰當得作爾</span><a name="0444c01" id="0444c01">親友乎。時彼笈多便作是念。此是彼親生來</a><a name="0444c02" id="0444c02">一處。於沙門喬答摩情深敬重。將無發露我</a><a name="0444c03" id="0444c03">密事耶。便令入一小室反鎖其門。即命脯[<a href='javascript:showpic("images/004588.gif")'>口*闌</a>]</a><a name="0444c04" id="0444c04">拏及無衣眾。仁等可集看害怨家。我欲殺彼</a><a name="0444c05" id="0444c05">喬答摩眾。已設火坑食內安毒。時諸外道昇</a><a name="0444c06" id="0444c06">閣而坐。共相告曰。我於此處觀喬答摩被火</a><a name="0444c07" id="0444c07">燒害。復看食毒悶絕之時顛蹶于地。令我門</a><a name="0444c08" id="0444c08">徒悉皆快意。時室利笈多。晨朝起已敷設</a><a name="0444c09" id="0444c09">座席。安置水瓮楊枝澡豆已。命使者曰。汝可</a><a name="0444c10" id="0444c10">往詣喬答摩處傳我言曰。喬答摩來。食已辦</a><a name="0444c11" id="0444c11">訖宜可知時。是時使者既承教已。詣世尊所</a><a name="0444c12" id="0444c12">禮雙足已。請世尊曰。長者室利笈多作如是</a><a name="0444c13" id="0444c13">語。飲食已辦具陳白佛</a><a name="0444c14" id="0444c14"><p>爾時世尊命具壽阿難陀曰。汝應遍告諸苾</a><a name="0444c15" id="0444c15">芻等。不得一人輒爾在前入室利笈多舍。待</a><a name="0444c16" id="0444c16">佛先入餘隨後行。時具壽阿難陀唯然受教。</a><a name="0444c17" id="0444c17">即往諸苾芻所具傳佛教。爾時世尊於日初</a><a name="0444c18" id="0444c18">分。著衣持缽。與諸苾芻將欲詣彼長者住宅。</a><a name="0444c19" id="0444c19">是時竹林園內舊住天神。禮佛足已請世尊</a><a name="0444c20" id="0444c20">曰。願佛莫入室利笈多舍。何以故。彼有惡意</a><a name="0444c21" id="0444c21">欲害如來造逆害事作諸罪業。佛告天神。諸</a><a name="0444c22" id="0444c22">無利事我已斷除。彼復何能作其逆害。天曰。</a><a name="0444c23" id="0444c23">彼有惡意。門掘大坑滿中積火欲害如來。佛</a><a name="0444c24" id="0444c24">告天神。一切欲火瞋火癡火。我以智水今皆</a><a name="0444c25" id="0444c25">沃滅。於世間火何能為害。時彼天神復白佛</a><a name="0444c26" id="0444c26">言。彼以毒藥置在食中欲害如來。佛告天神。</a><a name="0444c27" id="0444c27">於諸欲毒瞋毒癡毒。我以智阿揭陀藥。已</a><a name="0444c28" id="0444c28">變吐棄出。諸餘凡毒何所能為。爾時世尊</a><a name="0444c29" id="0444c29">次入王舍城。彼城天神禮世尊足。伏願如來。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240444b.htm'><img src='up.gif' border=0></a>
<a href='T240445a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>