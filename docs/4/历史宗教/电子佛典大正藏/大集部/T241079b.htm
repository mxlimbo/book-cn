<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清淨毘尼方廣經 1079b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清淨毘尼方廣經</font> <font face='Arial'>(卷1)</font> <font face='Arial'>T24, p1079b</h2></font><hr>
<span class='old'>
</a><a name="1079a28" id="1079a28">若見若斷平等正覺。以一念相應慧而覺知</a><a name="1079a29" id="1079a29">之。中間不起必成正覺。是五無間。若菩薩</span><a name="1079b01" id="1079b01">住是五無間。成阿耨多羅三藐三菩提。天子</a><a name="1079b02" id="1079b02">言。文殊師利。頗有凡夫住五無間墮於地獄。</a><a name="1079b03" id="1079b03">菩薩亦住此五無間。成於無上正真道耶。答</a><a name="1079b04" id="1079b04">言有。天子言。以何因緣故。答言。天子。一</a><a name="1079b05" id="1079b05">切法空。解於空故名得菩提。一切諸法。無相</a><a name="1079b06" id="1079b06">無願非有為。無生無起因緣生。覺是因緣故</a><a name="1079b07" id="1079b07">名覺菩提</a><a name="1079b08" id="1079b08"><p>天子言。文殊師利。誰信此法。答言。天子。若</a><a name="1079b09" id="1079b09">佛如來尚不生信。況復聲聞。天子又問。誰</a><a name="1079b10" id="1079b10">解是法。答言。不行我相者。又問誰信是法。</a><a name="1079b11" id="1079b11">答言。不住此彼岸者。天子言。若不住此彼。</a><a name="1079b12" id="1079b12">誰想是法。答言。於一切法無憶想者。又問誰</a><a name="1079b13" id="1079b13">持。答言。不持一切結使者持。天子又問。此</a><a name="1079b14" id="1079b14">經當至何等人手。答言。至與一切眾生法者</a><a name="1079b15" id="1079b15">之手。又問。彼何形色。答言。天子。彼有法色。</a><a name="1079b16" id="1079b16">非陰界入色。又問。彼有何行。答言。彼有空行</a><a name="1079b17" id="1079b17">無相行無願行。又問。彼趣何處。答言。天子。</a><a name="1079b18" id="1079b18">彼當趣向一切至處。到於一切眾生心行。</a><a name="1079b19" id="1079b19">至無所至。天子問言。文殊師利。菩薩退不。答</a><a name="1079b20" id="1079b20">言。天子若菩薩退阿耨多羅三藐三菩提。無</a><a name="1079b21" id="1079b21">有是處。天子言。誰為退者。答言。一切諸煩惱</a><a name="1079b22" id="1079b22">退。一切聲聞緣覺地退又問。誰是不退。答</a><a name="1079b23" id="1079b23">言。三昧等者是無有退。天子言。文殊師利。</a><a name="1079b24" id="1079b24">何等為三昧。答言。無二無別異。天子言。文殊</a><a name="1079b25" id="1079b25">師利。若一切法無有別異。誰為別異。答言。天</a><a name="1079b26" id="1079b26">子。不知一切法平等者。分別為二。彼行二行</a><a name="1079b27" id="1079b27">墮於二行。若知平等不行別異。若知平等彼</a><a name="1079b28" id="1079b28">趣平等。天子又問。文殊師利。頗有菩薩具於</a><a name="1079b29" id="1079b29">煩惱成菩提耶。答言有。天子又問是誰。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241079a.htm'><img src='up.gif' border=0></a>
<a href='T241079c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>