<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0926b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷4)</font> 八波羅市迦法 斷人命學處第三 <font face='Arial'>T23, p0926b</h2></font><hr>
<span class='old'>
</a><a name="0926a28" id="0926a28">上說。水謂河海池井。乃至以水一掬投彼口</a><a name="0926a29" id="0926a29">中令死。是名於水殺</span><a name="0926b01" id="0926b01"><p>云何於火殺。若苾芻尼欲殺人。推置火中。因</a><a name="0926b02" id="0926b02">此而死。苾芻尼得波羅市迦。謂若燒村林城</a><a name="0926b03" id="0926b03">邑。乃至以火炭置彼口中令死。是名火殺</a><a name="0926b04" id="0926b04"><p>云何驅使殺。若苾芻尼欲殺人。即遣其人向</a><a name="0926b05" id="0926b05">險難處而致死者。得波羅市迦。或窣吐羅底</a><a name="0926b06" id="0926b06">也。廣如上說。險難處者。謂賊怨家虎狼師</a><a name="0926b07" id="0926b07">子等處。使人經過令其致死。是名驅使殺</a><a name="0926b08" id="0926b08"><p>云何寒凍殺。若苾芻尼欲殺人。於極寒時猛</a><a name="0926b09" id="0926b09">風嚴烈。若晝安置陰中。若夜置於露地令坐</a><a name="0926b10" id="0926b10">濕草。因此而死。苾芻尼得波羅市迦。或窣吐</a><a name="0926b11" id="0926b11">羅底也。廣如上說。是名寒凍殺</a><a name="0926b12" id="0926b12"><p>云何炎熱殺。若苾芻尼欲殺人。於極熱時身</a><a name="0926b13" id="0926b13">生疿瘡。若晝置於露地。若夜安密室中。熏以</a><a name="0926b14" id="0926b14">煙火覆以席薦。及毛緂等。因此而死得波羅</a><a name="0926b15" id="0926b15">市迦。餘如上說。是名炎熱殺</a><a name="0926b16" id="0926b16"><p><b>　　<A NAME="n661"></A>妄說自得上人法學處第四</b></a><a name="0926b17" id="0926b17"><p>爾時世尊遊行人間。至竹林聚落北有升攝</a><a name="0926b18" id="0926b18">波林。依止而住。時逢飢饉乞食難得。父母於</a><a name="0926b19" id="0926b19">子尚不相濟。況餘乞人。爾時世尊告諸聲聞。</a><a name="0926b20" id="0926b20">時世飢饉乞食難得。母子尚不相濟。汝等宜</a><a name="0926b21" id="0926b21">應各隨親友得意之處。於薜舍離隨近聚落</a><a name="0926b22" id="0926b22">而作安居。我與阿難陀於此林住。苾芻聞已</a><a name="0926b23" id="0926b23">唯然受教。各隨親友於薜舍離隨近聚落而</a><a name="0926b24" id="0926b24">作安居。時五百苾芻見斯事已。共相告曰仁</a><a name="0926b25" id="0926b25">等當知。如世尊說。今時飢饉乞食難得。父子</a><a name="0926b26" id="0926b26">尚不相濟。況餘乞人。汝等宜應各隨親友於</a><a name="0926b27" id="0926b27">薜舍離隨近聚落而作安居。我與阿難陀於</a><a name="0926b28" id="0926b28">此林住。我等於此無有眷屬可得依止作安</a><a name="0926b29" id="0926b29">居事。然於捕魚人村有我眷屬宜往相問。於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230926a.htm'><img src='up.gif' border=0></a>
<a href='T230926c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>