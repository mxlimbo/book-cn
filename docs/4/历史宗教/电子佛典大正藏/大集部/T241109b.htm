<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1500 菩薩戒本 1109b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1500 菩薩戒本</font> <font face='Arial'>(卷1)</font> <font face='Arial'>T24, p1109b</h2></font><hr>
<span class='old'>
</a><a name="1109a28" id="1109a28"><p>若菩薩。輕說法者。不生恭敬嗤笑毀呰。但著</a><a name="1109a29" id="1109a29">文字不依實義。是名為犯眾多犯。是犯染污</span><a name="1109b01" id="1109b01">起。若菩薩。住律儀戒見眾生所作。以瞋恨心</a><a name="1109b02" id="1109b02">不與同事。所謂思量諸事。若行路若如法興</a><a name="1109b03" id="1109b03">利。若田業若牧牛。若和諍若吉會。若福業不</a><a name="1109b04" id="1109b04">與同者。是名為犯眾多犯。是犯染污起。若懶</a><a name="1109b05" id="1109b05">墮懈怠犯非染污起。不犯者若病若無力。若</a><a name="1109b06" id="1109b06">彼自能辦。若彼自有多伴。若彼所作事非法</a><a name="1109b07" id="1109b07">非義。若以方便令彼調伏。如前說。若先許他</a><a name="1109b08" id="1109b08">若彼有怨。若自修善業不欲暫廢。若性闇鈍。</a><a name="1109b09" id="1109b09">若護多人意。若護僧制不與同者。皆不犯</a><a name="1109b10" id="1109b10"><p>若菩薩。見羸病人。以瞋恨心不往瞻視。是名</a><a name="1109b11" id="1109b11">為犯眾多犯。是犯染污起。若懶墮懈怠犯非</a><a name="1109b12" id="1109b12">染污起。不犯者。若自病若無力。若教有力隨</a><a name="1109b13" id="1109b13">順病者。若知彼人自有眷屬。若彼有力自能</a><a name="1109b14" id="1109b14">經理。若病數發若長病。若修勝業不欲暫廢。</a><a name="1109b15" id="1109b15">若闇鈍難悟難受難持。難緣中住。若先看他</a><a name="1109b16" id="1109b16">病。如病窮苦亦爾</a><a name="1109b17" id="1109b17"><p>若菩薩。見眾生造今世後世惡業。以嫌恨心</a><a name="1109b18" id="1109b18">不為正說。是名為犯眾多犯。是犯染污起。</a><a name="1109b19" id="1109b19">不犯者。若自無智若無力。若使有力者說。若</a><a name="1109b20" id="1109b20">彼自有力若彼自有善知識。若以方便令彼</a><a name="1109b21" id="1109b21">調伏。如前說。若為正說於我憎恨。若出惡言。</a><a name="1109b22" id="1109b22">若顛倒受。若無愛敬。若復彼人性弊[<a href='javascript:showpic("images/011460.gif")'>怡-台+龍</a>]戾</a><a name="1109b23" id="1109b23"><p>若菩薩。受他恩惠。以嫌恨心不以答謝。若等</a><a name="1109b24" id="1109b24">若增酬報彼者。是名為犯眾多犯。是犯染污</a><a name="1109b25" id="1109b25">起。若懶墮懈怠犯非染污起。不犯者。若作方</a><a name="1109b26" id="1109b26">便而無力。若以方便令彼調伏。如前說。若欲</a><a name="1109b27" id="1109b27">報恩而彼不受</a><a name="1109b28" id="1109b28"><p>若菩薩。見諸眾生有親屬難財物難以嫌恨</a><a name="1109b29" id="1109b29">心不為開解除其憂惱。是名為犯眾多犯。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241109a.htm'><img src='up.gif' border=0></a>
<a href='T241109c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>