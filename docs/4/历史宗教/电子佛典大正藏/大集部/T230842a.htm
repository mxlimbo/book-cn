<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0842a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷39)</font> 九十波逸底迦法 攝受惡見不捨求寂學處第五十七 <font face='Arial'>T23, p0842a</h2></font><hr>
<span class='old'>
</a><a name="0841c28" id="0841c28">我說是實餘皆虛妄。佛言汝諸苾芻。應作白</a><a name="0841c29" id="0841c29">四羯磨諫二求寂。如是應作。鳴槌集眾。眾既</span><a name="0842a01" id="0842a01">集已。令二求寂離聞處在見處。應令一人作</a><a name="0842a02" id="0842a02">白羯磨。應如是作</a><a name="0842a03" id="0842a03"><p>大德僧伽聽。此利刺長大二求寂。自起如是</a><a name="0842a04" id="0842a04">惡見作如是語。我知佛所說法欲是障礙者。</a><a name="0842a05" id="0842a05">此非是障。苾芻與作別諫之時。彼二惡見堅</a><a name="0842a06" id="0842a06">執不捨。作如是語。此事是實餘皆虛妄。若僧</a><a name="0842a07" id="0842a07">伽時至聽者。僧伽應許。僧伽今與彼二人。</a><a name="0842a08" id="0842a08">作白四羯磨曉喻其事。汝等二人莫作是語。</a><a name="0842a09" id="0842a09">如佛所說障礙之法不應習行。我知此法習</a><a name="0842a10" id="0842a10">行之時非是障礙。莫謗世尊。謗世尊者不善。</a><a name="0842a11" id="0842a11">世尊不作是說。世尊以種種方便說欲是障</a><a name="0842a12" id="0842a12">礙法。若習行者定為障礙。汝之二人當捨如</a><a name="0842a13" id="0842a13">是惡見。此是其白。一苾芻向二人所報言。</a><a name="0842a14" id="0842a14">眾僧與汝作白四羯磨。已作白竟。汝今應捨</a><a name="0842a15" id="0842a15">惡見。若捨者善。若不捨者彼苾芻應還眾中。</a><a name="0842a16" id="0842a16">告言惡見不捨。次作羯磨。大德僧伽聽。准白</a><a name="0842a17" id="0842a17">應作。乃至初羯磨了。如前令問。若不捨者還</a><a name="0842a18" id="0842a18">報眾知。次作第二第三了時。亦如前問。如是</a><a name="0842a19" id="0842a19">應作。時諸苾芻奉佛教已。喚彼二人為作白</a><a name="0842a20" id="0842a20">四羯磨曉喻之時。彼於惡見堅執不捨云此</a><a name="0842a21" id="0842a21">事是實餘皆虛妄。時諸苾芻即以此緣具白</a><a name="0842a22" id="0842a22">世尊。我等已作白四羯磨諫彼二人。彼於惡</a><a name="0842a23" id="0842a23">見堅執不捨。云此事是實餘皆虛妄。佛言汝</a><a name="0842a24" id="0842a24">等苾芻應與彼二求寂作不捨惡見擯羯磨。如</a><a name="0842a25" id="0842a25">是應作。鳴槌集眾。眾既集已。令一苾芻作白</a><a name="0842a26" id="0842a26">羯磨。大德僧伽聽。彼利刺長大二求寂。自起</a><a name="0842a27" id="0842a27">惡見如前廣說。僧伽為作別諫。及白四羯磨</a><a name="0842a28" id="0842a28">曉喻之時。堅執不捨。云此事是實餘皆虛妄。</a><a name="0842a29" id="0842a29">若僧時到聽者。僧伽應許。僧伽今與此二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230841c.htm'><img src='up.gif' border=0></a>
<a href='T230842b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>