<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1449 根本說一切有部毘奈耶羯恥那衣事 0098a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1449 根本說一切有部毘奈耶羯恥那衣事</font> <font face='Arial'>(卷1)</font> <font face='Arial'>T24, p0098a</h2></font><hr>
<span class='old'>
</a><a name="0097c28" id="0097c28">羯恥那。若諸具壽。聽差某甲作張羯恥那人。</a><a name="0097c29" id="0097c29">此某甲當為僧伽張羯恥那者。默然。若不許</span><a name="0098a01" id="0098a01">者說。僧伽已聽此某甲作張羯恥那人。此某</a><a name="0098a02" id="0098a02">甲當為僧伽作張羯恥那衣人竟。僧伽已聽</a><a name="0098a03" id="0098a03">許。由其默然故。我今如是持。其次張衣苾芻</a><a name="0098a04" id="0098a04">應作白羯磨。當作羯恥那衣</a><a name="0098a05" id="0098a05"><p>大德僧伽聽。此衣當為僧伽。作羯恥那衣。此</a><a name="0098a06" id="0098a06">苾芻某甲。僧伽已差作張衣人。若僧伽時至</a><a name="0098a07" id="0098a07">聽者。僧伽應許。僧伽今以此衣。作羯恥那。付</a><a name="0098a08" id="0098a08">某甲苾芻。白如是。羯磨准白應作</a><a name="0098a09" id="0098a09"><p>作羯恥那衣苾芻。制其行法。作衣之處。當須</a><a name="0098a10" id="0098a10">在前洗浣染治。割截縫刺。乃至刺三兩針共</a><a name="0098a11" id="0098a11">作。復須再三作如是念。此衣當為僧迦。張作</a><a name="0098a12" id="0098a12">羯恥那衣。現張作羯恥那衣。已張作羯恥那</a><a name="0098a13" id="0098a13">衣。於此三心。但為後二。亦成作法。若不作</a><a name="0098a14" id="0098a14">者。得惡作罪。次至八月白半十五日。其知事</a><a name="0098a15" id="0098a15">人應告大眾。作如是白。諸大德。明日我當為</a><a name="0098a16" id="0098a16">眾張羯恥那衣。仁等各各捨舊持衣。來集某</a><a name="0098a17" id="0098a17">甲處。其張衣苾芻。於此衣上。布列名花。妙香</a><a name="0098a18" id="0098a18">熏馥。鳴揵椎集眾。言白復周。可將此衣至。上</a><a name="0098a19" id="0098a19">座前立。兩手擎衣。作如是白</a><a name="0098a20" id="0098a20"><p>大德僧伽聽。此衣僧伽許張作羯恥那衣。我</a><a name="0098a21" id="0098a21">苾芻某甲。僧伽今差作張羯恥那衣人。我某</a><a name="0098a22" id="0098a22">甲是張羯恥那衣。我以此衣。當為僧伽。張作</a><a name="0098a23" id="0098a23">羯恥那衣。如是三說。次舒張此衣。上座前立。</a><a name="0098a24" id="0098a24">作如是語。上座存念。此衣僧伽許作羯恥那</a><a name="0098a25" id="0098a25">衣。我苾芻某甲。是張衣人。我今為大眾張</a><a name="0098a26" id="0098a26">此衣。上座答曰。善哉張衣。極善張衣。此中</a><a name="0098a27" id="0098a27">所有財利饒益。我當獲之。如是三說。乃至行</a><a name="0098a28" id="0098a28">末。皆作是說。善哉張衣。極善張衣。此中所</a><a name="0098a29" id="0098a29">有財利饒益。我當獲之。次復應知持衣人法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240097c.htm'><img src='up.gif' border=0></a>
<a href='T240098b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>