<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0384c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷19)</font> 明單提九十二事法之一 <font face='Arial'>T22, p0384c</h2></font><hr>
<span class='old'>
</a><a name="0384b28" id="0384b28">可知香色莊嚴。香者。在曠野中食熟肉生肉</a><a name="0384b29" id="0384b29">氣色者。常恐怖色。莊嚴者。終日結束面黑髮</span><a name="0384c01" id="0384c01">黃兇惡。似閻羅人。是三種名為賊相不應共</a><a name="0384c02" id="0384c02">行。若賊詐稱作好人著好衣服。到空迥處。</a><a name="0384c03" id="0384c03">展轉相語。今日當入是聚落。破壞牆壁劫奪</a><a name="0384c04" id="0384c04">財物。不問沙門婆羅門。一切盡取。當知是賊</a><a name="0384c05" id="0384c05">是時不得。即便捨離。且隨順去。若近聚落方</a><a name="0384c06" id="0384c06">便捨去。若賊覺者應語長壽。我正到此耳。若</a><a name="0384c07" id="0384c07">與賊共期道行。波夜提。與女賊共行。亦如是。</a><a name="0384c08" id="0384c08">與偷金賊共行。波夜提。與叛負債人共行。</a><a name="0384c09" id="0384c09">越毘尼罪。是故說</a><a name="0384c10" id="0384c10"><p>佛住曠野精舍。廣說如上。爾時營事比丘。自</a><a name="0384c11" id="0384c11">掘地作基作塼作泥。為世人所譏。沙門瞿曇</a><a name="0384c12" id="0384c12">無量方便。毀呰殺生讚歎不殺。而今自手掘</a><a name="0384c13" id="0384c13">地作基作塼作泥。故傷破根命。此是敗人何</a><a name="0384c14" id="0384c14">道之有。諸比丘以是因緣。往白世尊。佛言。呼</a><a name="0384c15" id="0384c15">營事比丘來。來已。佛問比丘。汝實爾不。答言</a><a name="0384c16" id="0384c16">實爾。佛語比丘。此中雖無命根。出家之人所</a><a name="0384c17" id="0384c17">不應作。當少事少務。莫為世人所譏。失他善</a><a name="0384c18" id="0384c18">福。從今日後不得自手掘地。佛告諸比丘。依</a><a name="0384c19" id="0384c19">止曠野諸比丘皆悉令集。以十利故。與諸比</a><a name="0384c20" id="0384c20">丘制戒。乃至已聞者當重聞。若比丘自手掘</a><a name="0384c21" id="0384c21">地。若使人掘指示語掘。波夜提。比丘者。如</a><a name="0384c22" id="0384c22">上說。自手者。若身身分身方便。身者。舉身跳</a><a name="0384c23" id="0384c23">躑走來走去。欲令壞地者。波夜提。是名身。身</a><a name="0384c24" id="0384c24">分者。若手若腳。若膝若肘。若指爪。是名身</a><a name="0384c25" id="0384c25">分。身方便者。若鍬钁斧鑿竹木自手掘地。</a><a name="0384c26" id="0384c26">若遙擲欲令壞。壞者。波夜提。地者。生作。生</a><a name="0384c27" id="0384c27">者。大地是名生。作者。基作上作。基作者。露</a><a name="0384c28" id="0384c28">地牆壁。上作者。重閣屋上覆土是名上作。自</a><a name="0384c29" id="0384c29">掘者。自掘使人掘。乃至言掘是地。波夜提。波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220384b.htm'><img src='up.gif' border=0></a>
<a href='T220385a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>