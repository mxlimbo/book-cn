<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 1013c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷60)</font> 毘尼增一之一 <font face='Arial'>T22, p1013c</h2></font><hr>
<span class='old'>
</a><a name="1013b28" id="1013b28">作如是意。世尊慈念眾生故。而為說法。佛</a><a name="1013b29" id="1013b29">言。汝等若實有如是心者。我所覺悟證知</span><a name="1013c01" id="1013c01">之法。四念處四正勤四神足四禪五根五力</a><a name="1013c02" id="1013c02">七覺意八聖道。應歡喜和合修學。若歡喜</a><a name="1013c03" id="1013c03">和合修學有餘比丘犯戒。不應疾疾舉。應</a><a name="1013c04" id="1013c04">自觀察。不令自惱。亦不令害人。彼犯罪</a><a name="1013c05" id="1013c05">者。若不喜瞋恚。不結怨嫌。不難覺悟。自</a><a name="1013c06" id="1013c06">能除罪。能捨不善住於善法。若作如是。</a><a name="1013c07" id="1013c07">復應量宜。若自惱已。然不害彼人。彼有罪</a><a name="1013c08" id="1013c08">者。不喜瞋恚難悟。疾能除罪。能捨不善。住</a><a name="1013c09" id="1013c09">於善法。彼比丘應作是念。我得少惱。於彼</a><a name="1013c10" id="1013c10">無害。有愛利益。能令捨不善住於善法。</a><a name="1013c11" id="1013c11">則應舉罪。比丘作是念。我舉他罪。當得</a><a name="1013c12" id="1013c12">自惱。然不害彼。彼有罪者。喜瞋恚易得</a><a name="1013c13" id="1013c13">解悟。能疾捨罪。餘如上說。比丘復作是念。</a><a name="1013c14" id="1013c14">若舉他罪。於我得惱害。彼有罪者。喜瞋恚</a><a name="1013c15" id="1013c15">難可解悟。不疾捨罪。若我舉罪為作憶</a><a name="1013c16" id="1013c16">念。當以餘外語答我而生瞋恚。如是人便</a><a name="1013c17" id="1013c17">應捨置。不須復舉。如是比丘和合歡喜。於</a><a name="1013c18" id="1013c18">阿毘曇中種種諍語。應語言。諸長老。所說</a><a name="1013c19" id="1013c19">文義相應。不應共諍。有餘比丘人所信用</a><a name="1013c20" id="1013c20">其言者。應語言。長老。所說文義相應。不</a><a name="1013c21" id="1013c21">應共諍。復更有餘比丘人所信用言者。</a><a name="1013c22" id="1013c22">亦應語如是語。復作是言長老。所說文</a><a name="1013c23" id="1013c23">異義同。此是小事耳。莫共鬥諍。若有多人</a><a name="1013c24" id="1013c24">所信信用其言者。應語如是言。復更有</a><a name="1013c25" id="1013c25">多人信用言者。亦應語如是言。復作是言。</a><a name="1013c26" id="1013c26">長老。所說文同義異亦如是。復作如是語。</a><a name="1013c27" id="1013c27">長老。所說文義俱異。莫共鬥諍。有多人信</a><a name="1013c28" id="1013c28">用言者。應語如是言。復更有信用言者。</a><a name="1013c29" id="1013c29">亦應語如是言。若作如是和合眾僧有諍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221013b.htm'><img src='up.gif' border=0></a>
<a href='T221014a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>