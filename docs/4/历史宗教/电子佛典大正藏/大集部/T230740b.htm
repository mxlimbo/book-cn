<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0740b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷21)</font> 三十泥薩祇波逸底迦法 捉金銀等學處第十八 <font face='Arial'>T23, p0740b</h2></font><hr>
<span class='old'>
</a><a name="0740a28" id="0740a28">非法言。斯為謗我。是勝人所恥。異斯名善。</a><a name="0740a29" id="0740a29">何以故。居士。然實苾芻不得受捉金銀之物。</span><a name="0740b01" id="0740b01">若有苾芻不受捉金銀者。是沙門法。是釋迦</a><a name="0740b02" id="0740b02">子。是純善法。第二第三我如是說。若受捉者。</a><a name="0740b03" id="0740b03">斯非沙門。非釋迦子。非純善法。第二第三我</a><a name="0740b04" id="0740b04">如是說。居士言。大德。我意如是。若苾芻不受</a><a name="0740b05" id="0740b05">捉金銀之物。斯真沙門。善釋迦子。若受捉者。</a><a name="0740b06" id="0740b06">非真沙門。非釋迦子。世尊告曰。善哉善哉。居</a><a name="0740b07" id="0740b07">士。如汝意解。是善分別。時寶髻居士聞佛說</a><a name="0740b08" id="0740b08">已。歡喜信受禮佛而退。爾時阿難陀住佛背</a><a name="0740b09" id="0740b09">後為佛扇涼。居士纔去命阿難陀曰。汝今宜</a><a name="0740b10" id="0740b10">去近此所有諸苾芻眾。悉皆令集常食堂中。</a><a name="0740b11" id="0740b11">時阿難陀奉佛教已悉皆喚眾。還詣佛所禮佛</a><a name="0740b12" id="0740b12">足已。在一面立白佛言。世尊。我奉佛教。近此</a><a name="0740b13" id="0740b13">苾芻悉皆喚集在食堂中。唯佛知時。爾時世</a><a name="0740b14" id="0740b14">尊詣食堂中。在大眾前就座而坐。告諸苾芻</a><a name="0740b15" id="0740b15">曰。有聚落主。名曰寶髻。來至我所禮我足下。</a><a name="0740b16" id="0740b16">在一面坐作如是白。廣說如上。乃至辭我而</a><a name="0740b17" id="0740b17">退。汝諸苾芻。彼聚落主於王眾中作師子吼。</a><a name="0740b18" id="0740b18">決定而說沙門釋子不合受捉金銀錢等。我</a><a name="0740b19" id="0740b19">亦說言。沙門釋子不應受捉金銀錢等。是故</a><a name="0740b20" id="0740b20">諸苾芻。若為修營房舍等事。應求草木車乘</a><a name="0740b21" id="0740b21">人功。然不應求金銀錢等。我不說言得有方</a><a name="0740b22" id="0740b22">便。令諸苾芻畜捉金等。此是緣起尚未制戒。</a><a name="0740b23" id="0740b23">佛在逝多林給孤獨園。時六眾苾芻自手捉</a><a name="0740b24" id="0740b24">金銀錢。或教他捉造作房舍。或置床座上。</a><a name="0740b25" id="0740b25">時外道見生嫌賤言。此沙門釋子。自手執捉</a><a name="0740b26" id="0740b26">金銀錢等。或教他捉廣說如上。諸餘俗人亦</a><a name="0740b27" id="0740b27">皆如是。斯與我等有何別處。云何令他婆羅</a><a name="0740b28" id="0740b28">門居士等深生敬信。持諸飲食惠此禿人。時</a><a name="0740b29" id="0740b29">諸苾芻聞是說已。以此因緣具白世尊。世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230740a.htm'><img src='up.gif' border=0></a>
<a href='T230740c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>