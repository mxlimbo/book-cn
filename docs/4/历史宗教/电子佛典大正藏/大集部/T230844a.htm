<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0844a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷39)</font> 九十波逸底迦法 著不壞色衣學處第五十八 <font face='Arial'>T23, p0844a</h2></font><hr>
<span class='old'>
</a><a name="0843c28" id="0843c28">曰。願容恕我勿恨前言。彼二龍王自當容</a><a name="0843c29" id="0843c29">忍。後於異時至褒灑陀日。彼二龍王來至佛</span><a name="0844a01" id="0844a01">所。禮佛足已在一面坐。其影勝王。亦於是日</a><a name="0844a02" id="0844a02">來禮佛足一面而坐。爾時世尊即便現相示其</a><a name="0844a03" id="0844a03">處所。此是二大龍王。時影勝王便舒右手告</a><a name="0844a04" id="0844a04">二龍曰。龍王。於我願見懺摩。龍王報曰。懺摩</a><a name="0844a05" id="0844a05">大王。王曰若容恕者。願還來此住我國中。二</a><a name="0844a06" id="0844a06">龍告曰。我從此處至大海已。身及資財非常</a><a name="0844a07" id="0844a07">廣大。若來此者無處相容。王曰若如是者當</a><a name="0844a08" id="0844a08">失我國。龍曰唯願大王勿憂失國。可於城外</a><a name="0844a09" id="0844a09">造二神堂。一名祇利龍神堂。二名跋窶龍神</a><a name="0844a10" id="0844a10">堂。我令眷屬住此堂中。六月一時盛興大會。</a><a name="0844a11" id="0844a11">我等自來觀王國土不令闕乏。王曰善。當如</a><a name="0844a12" id="0844a12">是作。時影勝王即於城外林泉之所造二神</a><a name="0844a13" id="0844a13">堂。每年二時至節會日。遍六大城所有諸人</a><a name="0844a14" id="0844a14">並皆雲集。曾於一時至節會日。有南方樂者</a><a name="0844a15" id="0844a15">來至王城。時彼樂人自相謂曰。我等作何方</a><a name="0844a16" id="0844a16">便得使眾人情生歡愛。多獲財利以自供身。</a><a name="0844a17" id="0844a17">時有一人作如是議。若說大人殊勝行跡。可</a><a name="0844a18" id="0844a18">使眾人情生歡愛多獲財物。諸人報曰。若如</a><a name="0844a19" id="0844a19">是者世間殊勝無過於佛。一切有情共所欽</a><a name="0844a20" id="0844a20">敬。我若讚歎攝引眾人。因此得財永無闕乏。</a><a name="0844a21" id="0844a21">時彼樂人俱共往詣六眾之所。禮足而白。唯</a><a name="0844a22" id="0844a22">願聖者為我宣說。如佛往昔為菩薩時。在睹</a><a name="0844a23" id="0844a23">史天宮將欲下生贍部洲內。作四種觀察。欲</a><a name="0844a24" id="0844a24">界六天隨應作事咸皆為作。降神母腹及誕</a><a name="0844a25" id="0844a25">生時。漸至童年出門遊觀。見老病死等。遂</a><a name="0844a26" id="0844a26">適林中苦行六年。將為無益道成正覺普濟</a><a name="0844a27" id="0844a27">群迷。如是等緣願皆為說。六眾報曰。汝等聞</a><a name="0844a28" id="0844a28">此欲何所為。樂人告曰。我欲修入管絃緝為</a><a name="0844a29" id="0844a29">歌曲。時鄔陀夷聞已告曰。癡人。汝將我佛法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230843c.htm'><img src='up.gif' border=0></a>
<a href='T230844b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>