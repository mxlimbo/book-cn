<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0196a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷27)</font> <font face='Arial'>T23, p0196a</h2></font><hr>
<span class='old'>
</a><a name="0195c28" id="0195c28">裸形在佛前和尚阿闍梨一切上座前。則為</a><a name="0195c29" id="0195c29">無羞。是故與比丘僧雨浴衣。自在露地雨中</span><a name="0196a01" id="0196a01">洗浴。毘舍佉。汝見何因緣故。欲與比丘尼僧</a><a name="0196a02" id="0196a02">水浴衣。答言大德。我一時與諸居士婦。共</a><a name="0196a03" id="0196a03">至阿耆羅河中洗浴。時諸比丘尼亦入河中</a><a name="0196a04" id="0196a04">裸形洗浴。諸居士婦見心不喜。訶責言。是輩</a><a name="0196a05" id="0196a05">薄福德。不吉麤身大腹垂乳。何用作比丘</a><a name="0196a06" id="0196a06">尼。大德。女人裸形醜惡。是故我欲與尼僧</a><a name="0196a07" id="0196a07">水浴衣。毘舍佉。汝見何因緣故。欲與客來</a><a name="0196a08" id="0196a08">比丘飲食。答言大德。客來比丘不知何處可</a><a name="0196a09" id="0196a09">去不可去。道路疲極未得休息。是故我欲與</a><a name="0196a10" id="0196a10">飲食。後隨知可去不可去處。毘舍佉。汝見何</a><a name="0196a11" id="0196a11">因緣故。欲與遠行比丘食。答言大德。遠行比</a><a name="0196a12" id="0196a12">丘若待僧食時。若行乞食則伴捨去。或夜中</a><a name="0196a13" id="0196a13">入險道或獨行曠野。我與食故。不失伴不入</a><a name="0196a14" id="0196a14">險道。是故我與飲食。毘舍佉。汝見何因緣故。</a><a name="0196a15" id="0196a15">欲與諸病比丘飲食。答言大德。病比丘不得</a><a name="0196a16" id="0196a16">隨病飲食。則病難差。是故我與隨病飲食。則</a><a name="0196a17" id="0196a17">病易差。毘舍佉。汝見何因緣故。欲與看病比</a><a name="0196a18" id="0196a18">丘飲食。答言大德。看病比丘。若待僧中食後</a><a name="0196a19" id="0196a19">食。若行乞食去。是病比丘瞻養事闕。若煮</a><a name="0196a20" id="0196a20">飯作粥作羹煮肉煮藥湯。出入大小便器若</a><a name="0196a21" id="0196a21">棄唾器。以是故。我與看病比丘飲食。瞻養不</a><a name="0196a22" id="0196a22">闕。便得煮飯作粥作羹煮肉及煮藥。出入大</a><a name="0196a23" id="0196a23">小便器棄唾器。毘舍佉。汝見何因緣故。欲常</a><a name="0196a24" id="0196a24">與比丘僧粥。答言大德。若比丘不食粥。有飢</a><a name="0196a25" id="0196a25">渴惱或時腹內風起。我常與粥故。則無眾惱。</a><a name="0196a26" id="0196a26">毘舍佉。汝見何因緣故。欲與多知識少知識</a><a name="0196a27" id="0196a27">比丘病緣湯藥及所須物。答言大德。病比丘</a><a name="0196a28" id="0196a28">必欲得湯藥所須諸物。以是故我與。復次大</a><a name="0196a29" id="0196a29">德。我若聞某比丘彼住處死。佛記彼比丘三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230195c.htm'><img src='up.gif' border=0></a>
<a href='T230196b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>