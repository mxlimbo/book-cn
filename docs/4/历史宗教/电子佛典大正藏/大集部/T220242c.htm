<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0242c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷3)</font> 盜戒之一 <font face='Arial'>T22, p0242c</h2></font><hr>
<span class='old'>
</a><a name="0242b28" id="0242b28">大慚愧與死無異。後更不作至祖王時治罪人</a><a name="0242b29" id="0242b29">法。有作賊者。以灰圍之須臾放去。賊大慚愧</span><a name="0242c01" id="0242c01">與死無異。後更不作。至父王時治罪人法。有</a><a name="0242c02" id="0242c02">作賊者。驅令出城。賊自慚愧與死無異。後更</a><a name="0242c03" id="0242c03">不作。瓶沙王法。有作賊者。驅令出國。以是為</a><a name="0242c04" id="0242c04">教。時有一賊七反驅出。猶故來還劫殺村城。</a><a name="0242c05" id="0242c05">爾時有人捉得此賊縛送與王。白王言。此賊</a><a name="0242c06" id="0242c06">七反驅出。猶故來還劫殺村城。願王苦治。王</a><a name="0242c07" id="0242c07">告大臣。將是賊去以罪治之。大臣白言。止</a><a name="0242c08" id="0242c08">止大王。王自治罪莫付臣下。何有捨王臣下</a><a name="0242c09" id="0242c09">專輒。大王教令時所尊重。正出於王治法久</a><a name="0242c10" id="0242c10">存。王言。將去截其小指。爾時有司速將罪</a><a name="0242c11" id="0242c11">人急截其指恐王有悔。時王即自試咬指看</a><a name="0242c12" id="0242c12">痛殊難忍。即便遣信敕語大臣。莫截彼指臣</a><a name="0242c13" id="0242c13">答王言。已截其指。王甚愁悔即自念言。我今</a><a name="0242c14" id="0242c14">便為法王之末。非法王始。夫為王者憂念民</a><a name="0242c15" id="0242c15">物。何有人王傷截人指。爾時瓶沙王。疾敕嚴</a><a name="0242c16" id="0242c16">駕往詣世尊。頂禮佛足卻坐一面。白佛言。世</a><a name="0242c17" id="0242c17">尊。我曾祖先王治罪人法。唯以手拍頭。次第</a><a name="0242c18" id="0242c18">諸王及至我身。惡法日滋正化漸薄。謬得為</a><a name="0242c19" id="0242c19">王傷截人體。自惟無道愧懼實深。佛告大王。</a><a name="0242c20" id="0242c20">治國盜齊幾錢罪應至死。盜齊幾錢應驅出</a><a name="0242c21" id="0242c21">國。盜齊幾錢應用刑罰。爾時瓶沙王白佛言。</a><a name="0242c22" id="0242c22">世尊。以十九錢為一罽利沙槃。分一罽利沙</a><a name="0242c23" id="0242c23">槃為四分。若盜一分若一分直罪應至死。爾</a><a name="0242c24" id="0242c24">時世尊為瓶沙王。隨順說法示教利喜。示教</a><a name="0242c25" id="0242c25">利喜已。憂憒即除。禮佛而退。王去不久。爾時</a><a name="0242c26" id="0242c26">世尊往眾多比丘所。敷座而坐告諸比丘。向</a><a name="0242c27" id="0242c27">瓶沙王來至我所。為我作禮於一面坐。而白</a><a name="0242c28" id="0242c28">我言。世尊。我先曾祖治罪人法以手拍頭。正</a><a name="0242c29" id="0242c29">化相承乃至我身。我即問言。大王。盜至幾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220242b.htm'><img src='up.gif' border=0></a>
<a href='T220243a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>