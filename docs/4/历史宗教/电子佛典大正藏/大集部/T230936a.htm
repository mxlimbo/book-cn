<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0936a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷6)</font> 度他婦女學處第十 <font face='Arial'>T23, p0936a</h2></font><hr>
<span class='old'>
</a><a name="0935c28" id="0935c28">食。至彼女家見其啼泣。報言。少女。因何心苦</a><a name="0935c29" id="0935c29">流淚而行施耶。答曰。我為自身死將不遠。尼</span><a name="0936a01" id="0936a01">曰。勿作如是不吉祥言。女即行啼次第陳</a><a name="0936a02" id="0936a02">說。尼曰。若爾何不捨俗出家。答曰。誰復於我</a><a name="0936a03" id="0936a03">共相攜接。尼曰。我與出家。女便禮足。報言。</a><a name="0936a04" id="0936a04">聖者。施我性命。吐羅難陀即與出家。執劍將</a><a name="0936a05" id="0936a05">軍聞彼惡。女今已出家。遂作是語。豈可彼入</a><a name="0936a06" id="0936a06">無畏城耶。待七日滿當斷其命。尼聞是語。即</a><a name="0936a07" id="0936a07">將其女。為求朋扇。即往十二眾尼處告言。此</a><a name="0936a08" id="0936a08">是某官人女。已歸依佛。已歸依法。今歸汝</a><a name="0936a09" id="0936a09">等。次第向說。十二眾曰。斯為善事。我今攝</a><a name="0936a10" id="0936a10">受。誰復敢言。若有輒來吾當自解。又將其女</a><a name="0936a11" id="0936a11">向大世主處。白言。聖者。當知此是某官人女。</a><a name="0936a12" id="0936a12">身心歸依佛法僧寶。今來歸依大世主足。彼</a><a name="0936a13" id="0936a13">問其故。即便具說。世主告言。姊妹。此無行</a><a name="0936a14" id="0936a14">人何所用為。吐羅難陀復將此女詣勝鬘夫</a><a name="0936a15" id="0936a15">人處。告言。夫人。此是某官人女。已歸三寶。</a><a name="0936a16" id="0936a16">今歸夫人。彼問其故。具說如前。夫人曰。此無</a><a name="0936a17" id="0936a17">行女何因輒度。與其出家斯成非法。此事已</a><a name="0936a18" id="0936a18">過。我為白王。既至王所具說其緣。王曰。此</a><a name="0936a19" id="0936a19">實非法。然是事難裁。若依法殺戮便傷佛教</a><a name="0936a20" id="0936a20">我招惡響。若今釋放復損刑科。進退兩途難</a><a name="0936a21" id="0936a21">為處斷。即令使告執劍將軍具說其事。將軍</a><a name="0936a22" id="0936a22">覆奏。所立嚴令眾並同知。如何此女王欲違</a><a name="0936a23" id="0936a23">制而釋放耶。王曰。此宜放捨因制餘人。將軍</a><a name="0936a24" id="0936a24">聞已廣作譏嫌。云何度此非法女人令出家</a><a name="0936a25" id="0936a25">也。尼白苾芻。苾芻白佛。佛以此緣同前集尼</a><a name="0936a26" id="0936a26">問實訶責。乃至制其學處。應如是說</a><a name="0936a27" id="0936a27"><p>若復苾芻尼。知他婦女作非法事。眾人共嫌</a><a name="0936a28" id="0936a28">為夫所棄。并白王知度令出家。僧伽伐尸</a><a name="0936a29" id="0936a29">沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230935c.htm'><img src='up.gif' border=0></a>
<a href='T230936b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>