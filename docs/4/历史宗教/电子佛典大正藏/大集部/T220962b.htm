<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0962b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷53)</font> 雜揵度之一 <font face='Arial'>T22, p0962b</h2></font><hr>
<span class='old'>
</a><a name="0962a28" id="0962a28">馬車金銀七寶王及我身一切。當盡如許所</a><a name="0962a29" id="0962a29">有并與一人。彼亦都受猶無厭足。王言。今</span><a name="0962b01" id="0962b01">當云何。夫人言。此摩訶迦旃延。是大婆羅門</a><a name="0962b02" id="0962b02">種。今可請之并更請餘七婆羅門種比丘。</a><a name="0962b03" id="0962b03">以王如許供具與此八人。彼法不受。若與</a><a name="0962b04" id="0962b04">亦不受。王言可爾。時王憂陀延。即往迦旃</a><a name="0962b05" id="0962b05">延所。頭面禮足卻坐一面。時迦旃延種種方</a><a name="0962b06" id="0962b06">便為王說法令得歡喜。時王聞法歡喜已。</a><a name="0962b07" id="0962b07">白如是言。願受我明日請食通已八人。時</a><a name="0962b08" id="0962b08">迦旃延默然受之。時王見迦旃延默然受請</a><a name="0962b09" id="0962b09">已。從座起頭面禮足歡喜而去。王還其家</a><a name="0962b10" id="0962b10">辦種種多美飲食。明日清旦往白時至。時大</a><a name="0962b11" id="0962b11">迦旃延。清旦著衣持缽通已八人。往王憂</a><a name="0962b12" id="0962b12">陀延宮敷座而坐。王憂陀延。手自斟酌種</a><a name="0962b13" id="0962b13">種多美飲食令得飽足。食已捨缽。取金瓶</a><a name="0962b14" id="0962b14">盛水授之。以象布施。迦旃延言。止止。王此</a><a name="0962b15" id="0962b15">便為供養已。我等不應受如是供養。復以</a><a name="0962b16" id="0962b16">車馬人兼金銀琉璃頗梨真珠車磲馬瑙七</a><a name="0962b17" id="0962b17">寶布施。迦旃延言。止止。此便為供養。我等</a><a name="0962b18" id="0962b18">不應受如是供養。時王憂陀延。即禮迦</a><a name="0962b19" id="0962b19">旃延足已。更取卑床坐。時迦旃延。種種為</a><a name="0962b20" id="0962b20">王說法。令得歡喜已。從坐起而去。還寺</a><a name="0962b21" id="0962b21">內白諸比丘。諸比丘白佛。佛爾時以此因</a><a name="0962b22" id="0962b22">緣集比丘僧。為諸比丘說大小持戒揵度。</a><a name="0962b23" id="0962b23">如來出世應供正遍知明行足為善逝世間</a><a name="0962b24" id="0962b24">解無上士調御丈夫天人師佛世尊。於一切</a><a name="0962b25" id="0962b25">諸天世人沙門婆羅門天魔梵王眾中而自</a><a name="0962b26" id="0962b26">覺悟證知為人說法。初語亦善中語亦善下</a><a name="0962b27" id="0962b27">語亦善。文義具足開顯淨行。若居士居士</a><a name="0962b28" id="0962b28">子聞。若復餘種姓生者。彼聞正法便生信</a><a name="0962b29" id="0962b29">樂。以信樂心而作是念。我今在居家妻子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220962a.htm'><img src='up.gif' border=0></a>
<a href='T220962c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>