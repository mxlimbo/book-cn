<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0954a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷9)</font> 第三部三十三捨墮事 從非親苾芻取衣學處第五 <font face='Arial'>T23, p0954a</h2></font><hr>
<span class='old'>
</a><a name="0953c28" id="0953c28">君等當知。如斯可畏大闇林中。一苾芻尼能</a><a name="0953c29" id="0953c29">宿於此。即便往詣賊將軍所。將軍問曰。仁於</span><a name="0954a01" id="0954a01">林內頗見希奇事不。答言見有。如斯可畏大</a><a name="0954a02" id="0954a02">闇林中。一苾芻尼能宿於此。將軍聞已告防</a><a name="0954a03" id="0954a03">守人曰。我試往看。便見苾芻尼。顏容端正人</a><a name="0954a04" id="0954a04">所樂觀。寂定威儀睹而深敬。歎曰。今此林中</a><a name="0954a05" id="0954a05">有二可愛。所謂朗月光明。及苾芻尼希奇容</a><a name="0954a06" id="0954a06">彩。將軍曰。宜應喚起我奉其食。彼還俗人報</a><a name="0954a07" id="0954a07">曰。此不非時食。將軍曰。林中苾芻尼有二可</a><a name="0954a08" id="0954a08">愛。所謂容儀端正。不非時食。將軍曰。令</a><a name="0954a09" id="0954a09">其飲酒。彼還報曰。此不飲酒。將軍曰。於此</a><a name="0954a10" id="0954a10">林中復有二種可愛。所謂苾芻尼顏容端正。</a><a name="0954a11" id="0954a11">不飲諸酒。將軍曰。今我幸會遇上福田。而</a><a name="0954a12" id="0954a12">竟不果施一餐食。便以貴價疊衣裹上妙</a><a name="0954a13" id="0954a13">食挂於樹枝。作如是說。即如聖者容儀</a><a name="0954a14" id="0954a14">寂定無所不覺無所不知。我今留此衣食。幸</a><a name="0954a15" id="0954a15">願慈悲當為受用。作是語已捨之而去。時</a><a name="0954a16" id="0954a16">蓮華色尼至天明已。從定而起。便見大眾行</a><a name="0954a17" id="0954a17">跡之處。便入定觀見彼五百賊徒至此而去。</a><a name="0954a18" id="0954a18">復觀於我無醜惡事不。知無有過。復見裹衣</a><a name="0954a19" id="0954a19">挂在樹枝。便作是念。此由淨心敬信所致。</a><a name="0954a20" id="0954a20">復作是念。若更待餘授食之者。恐禽獸來壞</a><a name="0954a21" id="0954a21">其淨施。我今宜可持此上食奉施僧伽。然佛</a><a name="0954a22" id="0954a22">有教。若尼曾觸苾芻是淨。苾芻曾觸尼亦是</a><a name="0954a23" id="0954a23">淨。遂即自手持去詣逝多林。六眾常法每一</a><a name="0954a24" id="0954a24">二人鎮居門首。時鄔波難陀在寺門前經行</a><a name="0954a25" id="0954a25">而住。遙見苾芻尼來。問言大妹。豈天未曉</a><a name="0954a26" id="0954a26">城門已開。尼言大德。我非城宿從闇林來。</a><a name="0954a27" id="0954a27">報言大妹。我曾晝日入彼林中。起怖畏心身</a><a name="0954a28" id="0954a28">毛皆豎。大妹如何獨住於彼。手所持者是何</a><a name="0954a29" id="0954a29">物耶。時苾芻尼具以緣告。此是賊徒淨心留</a><a name="0954a30" id="0954a30">與。鄔波難陀曰。大妹。見汝威儀賊生敬愛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230953c.htm'><img src='up.gif' border=0></a>
<a href='T230954b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>