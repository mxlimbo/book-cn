<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1493 大乘三聚懺悔經 1092b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1493 大乘三聚懺悔經</font> <font face='Arial'>(卷1)</font> <font face='Arial'>T24, p1092b</h2></font><hr>
<span class='old'>
</a><a name="1092a28" id="1092a28">時。懺悔業障煩惱障諸眾生障法障轉後世</a><a name="1092a29" id="1092a29">障。懺悔已復懺悔。我今亦復如是懺悔諸障。</span><a name="1092b01" id="1092b01">發露懺悔不敢覆藏。懺悔已後更不敢作。所</a><a name="1092b02" id="1092b02">有現在十方世界一切世界。有諸如來正遍</a><a name="1092b03" id="1092b03">知者現住在世。如彼往昔行菩薩行時。懺悔</a><a name="1092b04" id="1092b04">業障煩惱障諸眾生障法障轉後來世障。懺</a><a name="1092b05" id="1092b05">悔已復懺悔。我今亦復如是。懺悔業障煩惱</a><a name="1092b06" id="1092b06">障諸眾生障轉後來世障。懺悔發露不敢覆</a><a name="1092b07" id="1092b07">藏。於未來世更不敢作。如是過去未來現在</a><a name="1092b08" id="1092b08">諸佛如來正遍知者。若已現知。若有當知。</a><a name="1092b09" id="1092b09">我今為於業障所覆。應墮地獄畜生餓鬼若</a><a name="1092b10" id="1092b10">閻羅王世界。違背遠離佛法僧處。墮於逼迫</a><a name="1092b11" id="1092b11">苦惱之處。如是等障今於一切佛世尊前發</a><a name="1092b12" id="1092b12">露懺悔。願佛世尊當證知我。為最勝者。為</a><a name="1092b13" id="1092b13">最極者。我於彼前皆悉至心發露懺悔不敢</a><a name="1092b14" id="1092b14">覆藏。於未來世更不敢作。我今於此至心</a><a name="1092b15" id="1092b15">懺悔。我及眾生願皆清淨諸法業障。當淨</a><a name="1092b16" id="1092b16">一切助菩提法。願皆滿足。如是三發於如是</a><a name="1092b17" id="1092b17">願。如過去諸佛如來正遍知者。彼等世尊於</a><a name="1092b18" id="1092b18">往昔行如是懺悔。如是懺已。得一切法無障</a><a name="1092b19" id="1092b19">清淨。若未來世諸佛如來正遍知者。彼諸世</a><a name="1092b20" id="1092b20">尊亦當如是。懺悔所有現在十方世界一切</a><a name="1092b21" id="1092b21">世界諸佛業障已。得一切法無障清淨。如來</a><a name="1092b22" id="1092b22">正遍知者現住在世。彼佛世尊往昔修行。亦</a><a name="1092b23" id="1092b23">皆如是懺悔業障。得一切法無障清淨。舍利</a><a name="1092b24" id="1092b24">弗。以是之故。若善男子及善女人。若欲發</a><a name="1092b25" id="1092b25">住於聲聞乘辟支佛乘。若住大乘欲淨業障。</a><a name="1092b26" id="1092b26">應當如是懺悔發露不應覆藏。於未來世不</a><a name="1092b27" id="1092b27">應復作。舍利弗。若有善男子善女人。欲離</a><a name="1092b28" id="1092b28">地獄畜生餓鬼貧賤生者。亦當如是懺悔發</a><a name="1092b29" id="1092b29">露不應覆藏。於未來世不應復作。舍利弗。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241092a.htm'><img src='up.gif' border=0></a>
<a href='T241092c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>