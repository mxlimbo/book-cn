<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0186a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷26)</font> <font face='Arial'>T23, p0186a</h2></font><hr>
<span class='old'>
</a><a name="0185c28" id="0185c28">大瞋。不忍不信何緣爾。沙門釋子不知時不</a><a name="0185c29" id="0185c29">籌量。若施者不知量。受者應知量。乃使我</span><a name="0186a01" id="0186a01">婦苦痛如是不能坐起。含瞋詣佛。佛時與大</a><a name="0186a02" id="0186a02">眾圍繞說法。遙見優婆塞來。漸近佛。以大</a><a name="0186a03" id="0186a03">慈力感。彼瞋恚漸息清淨心生。頭面禮佛足</a><a name="0186a04" id="0186a04">一面坐。佛為說法示教利喜。示教利喜已默</a><a name="0186a05" id="0186a05">然便從坐起偏袒右肩合掌白佛言世尊。受</a><a name="0186a06" id="0186a06">我明日請食并比丘僧。佛默然受。知佛默然</a><a name="0186a07" id="0186a07">受已。頭面作禮繞佛而去。通夜辦具多美</a><a name="0186a08" id="0186a08">飲食。辦竟晨朝布座。遣使白佛。食具已辦唯</a><a name="0186a09" id="0186a09">聖知時。佛著衣持缽大眾圍繞。往到其家在</a><a name="0186a10" id="0186a10">眾中坐。優婆塞見大眾坐竟。自行澡水。行澡</a><a name="0186a11" id="0186a11">水已。自手與飲食隨意所須。大眾食訖。澡</a><a name="0186a12" id="0186a12">手執缽。持一小床在佛前坐。聽佛說法。佛知</a><a name="0186a13" id="0186a13">故問優婆塞。摩訶斯那優婆夷在何處。答言</a><a name="0186a14" id="0186a14">大德。摩訶斯那優婆夷病苦痛。在一室中臥</a><a name="0186a15" id="0186a15">不能行來。佛言優婆塞。汝去語摩訶斯那優</a><a name="0186a16" id="0186a16">婆夷。佛呼汝。優婆塞到優婆夷邊語言。佛呼</a><a name="0186a17" id="0186a17">汝。是時優婆夷聞喚歡喜。瘡即差平復。優婆</a><a name="0186a18" id="0186a18">夷言。汝看我師有如是大神力。汝語我言佛</a><a name="0186a19" id="0186a19">呼汝。是時我身患即差平復。夫見婦如是蒙</a><a name="0186a20" id="0186a20">佛神力。歡喜心生。俱詣佛所頭面禮佛足一</a><a name="0186a21" id="0186a21">面坐。佛知二人信心歡喜。隨意說法。優婆夷</a><a name="0186a22" id="0186a22">得斯陀含道。優婆塞得須陀洹道。佛與二人</a><a name="0186a23" id="0186a23">更說要法。善心即生。示教利喜已。佛從坐</a><a name="0186a24" id="0186a24">起而去。還到精舍。以是因緣集僧集僧已。</a><a name="0186a25" id="0186a25">佛知故問。問病比丘。汝實作是事不。答言。實</a><a name="0186a26" id="0186a26">作世尊。佛種種因緣訶責。何以名比丘。噉人</a><a name="0186a27" id="0186a27">肉。佛種種因緣訶已。語諸比丘。從今日不應</a><a name="0186a28" id="0186a28">噉人肉。人脂人血人筋。若噉犯偷蘭遮。噉</a><a name="0186a29" id="0186a29">人骨無罪。從今小因緣不應索肉。若食時得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230185c.htm'><img src='up.gif' border=0></a>
<a href='T230186b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>