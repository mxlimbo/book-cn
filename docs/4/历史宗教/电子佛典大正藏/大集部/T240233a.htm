<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0233a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷7)</font> 第二門第二子攝頌之餘 <font face='Arial'>T24, p0233a</h2></font><hr>
<span class='old'>
</a><a name="0232c28" id="0232c28">而住。時彼老宿見火欲至。即皆驚起隨煙走</a><a name="0232c29" id="0232c29">出。六眾見時作如是語。仁今年老掉舉未休。</span><a name="0233a01" id="0233a01">何故奔馳乖失庠序。報言。具壽汝可不見。猛</a><a name="0233a02" id="0233a02">火燒林何怪趨走。六眾報曰。世尊豈可於平</a><a name="0233a03" id="0233a03">居時制其戒法。危險之際便遣犯耶。答曰。豈</a><a name="0233a04" id="0233a04">非汝等縱此火災。六眾大笑。我等故欲恥辱</a><a name="0233a05" id="0233a05">於汝。苾芻以緣白佛。佛言。苾芻不應焚燒林</a><a name="0233a06" id="0233a06">野。若故作者得窣吐羅底也罪</a><a name="0233a07" id="0233a07"><p>緣在室羅伐城。有二苾芻老少相隨人間慢</a><a name="0233a08" id="0233a08">履。老者多有衣資。少者三衣而已。老語少</a><a name="0233a09" id="0233a09">曰。具壽汝可為我擎持衣袋。我今疲極暫欲</a><a name="0233a10" id="0233a10">息肩。少者報曰。欲致片言願不瞋責答言。任</a><a name="0233a11" id="0233a11">說誰復相瞋。少言。老宿豈可不見。佛法僧寶</a><a name="0233a12" id="0233a12">隨得奉施。何假多畜愚癡物耶。告言。賢首汝</a><a name="0233a13" id="0233a13">不為持誰復強逼。然我問汝。汝豈是我阿遮</a><a name="0233a14" id="0233a14">利耶鄔波馱耶。輒於我處而行誡勗。少者默</a><a name="0233a15" id="0233a15">爾。老作是念。我今宜可料理小人。至日云</a><a name="0233a16" id="0233a16">暮共寄寺中。寺內眾僧舊立條制。乃至一宿</a><a name="0233a17" id="0233a17">無依止者不得輒住。其知事人告二客曰。仁</a><a name="0233a18" id="0233a18">既新來可請臥具。老者取已語言。汝可請取。</a><a name="0233a19" id="0233a19">少者報曰。我未依止。待得師已方請臥具。</a><a name="0233a20" id="0233a20">即便往詣眾首上座。既禮敬已白言。上座與</a><a name="0233a21" id="0233a21">我依止。報言。賢首汝共誰來。答曰。苾芻某</a><a name="0233a22" id="0233a22">甲。賢首汝可就彼請為依止。勿令彼人作如</a><a name="0233a23" id="0233a23">是語。眾首上座破我門徒。彼聞語已更就餘</a><a name="0233a24" id="0233a24">人。如是展轉乃至合寺。隨所至處悉皆不受。</a><a name="0233a25" id="0233a25">後還房所扣門喚曰。敬禮上座問汝是誰。答</a><a name="0233a26" id="0233a26">云某甲。願汝無病。白言。上座知不。此合寺</a><a name="0233a27" id="0233a27">中大眾立制。若無依止一宿不停。可與我依</a><a name="0233a28" id="0233a28">止。報言。賢首實是好制。眾不作者我當為</a><a name="0233a29" id="0233a29">立。汝先語我云。豈不見三尊多畜愚癡物。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240232c.htm'><img src='up.gif' border=0></a>
<a href='T240233b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>