<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0239c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷2)</font> 盜戒之一 <font face='Arial'>T22, p0239c</h2></font><hr>
<span class='old'>
</a><a name="0239b28" id="0239b28">非女。食地味久形色並異。其食多者身色麤</a><a name="0239b29" id="0239b29">醜。其食少者身色端正。時端正者自言己勝。</span><a name="0239c01" id="0239c01">見麤醜者輕彼不如。恃端正故便起憍慢。起</a><a name="0239c02" id="0239c02">憍慢罪故地味即滅。更生地膚味如純蜜。時</a><a name="0239c03" id="0239c03">諸眾生皆驚歎言。如何地味忽然而滅。便復</a><a name="0239c04" id="0239c04">相與共食地膚。其食多者形色麤醜。其食少</a><a name="0239c05" id="0239c05">者身色端正。其端正者憍慢轉增。如是已後</a><a name="0239c06" id="0239c06">地膚復滅。地膚滅已次生地脂味如石蜜。</a><a name="0239c07" id="0239c07">其食多者醜。食少者好。亦復如前。其端正者</a><a name="0239c08" id="0239c08">倍起慢心。於是地脂忽然復滅地脂滅已。</a><a name="0239c09" id="0239c09">次有自然化生粳米。取已還復不覺增減。朝</a><a name="0239c10" id="0239c10">取暮復。暮取朝復。比丘當知。時諸眾生。見</a><a name="0239c11" id="0239c11">地脂滅已遂生憂惱。譬如丈夫憂惱所逼。</a><a name="0239c12" id="0239c12">彼時眾生雖心憂怖。而自不知己之過罪。爾</a><a name="0239c13" id="0239c13">時眾生復食彼自然粳米。食米漸久便有男女</a><a name="0239c14" id="0239c14">形生。更相染著婬欲轉熾遂成夫婦。餘眾生</a><a name="0239c15" id="0239c15">見已瞋恚打擲。云何世間非法忽生。是會非</a><a name="0239c16" id="0239c16">生天法。從今已後當修善法生天之會。佛告</a><a name="0239c17" id="0239c17">比丘。時有眾生為非法者。慚愧厭污藏隱不</a><a name="0239c18" id="0239c18">出。或一日二日乃至一月。於是便興屋舍而</a><a name="0239c19" id="0239c19">自障蔽。為非法故。彼時眾生便作是念。我等</a><a name="0239c20" id="0239c20">何為竟日疲苦。不如晨旦并取粳米兼明日</a><a name="0239c21" id="0239c21">食。明日有眾生來喚共取粳米。此眾生答言</a><a name="0239c22" id="0239c22">我昨并取。彼眾生言。此是好法。便相效并取。</a><a name="0239c23" id="0239c23">乃至十日二十日一月二月。以貪意儲畜故。</a><a name="0239c24" id="0239c24">粳米變生糠[<a href='javascript:showpic("images/027150.gif")'>米*會</a>]朝取處暮則不生。爾時眾生</a><a name="0239c25" id="0239c25">便共聚會。聚會已便相謂言。我等本時皆自</a><a name="0239c26" id="0239c26">然飛行。禪悅為食快樂安隱。轉食地味。時彼</a><a name="0239c27" id="0239c27">眾生未有惡法。以惡法起故地味即滅而地</a><a name="0239c28" id="0239c28">膚生。地膚既生猶香且美。次生地脂乃至</a><a name="0239c29" id="0239c29">粳米猶故香美。我等今日當立制限。分其米<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220239b.htm'><img src='up.gif' border=0></a>
<a href='T220240a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>