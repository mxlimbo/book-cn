<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0287b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷39)</font> <font face='Arial'>T23, p0287b</h2></font><hr>
<span class='old'>
</a><a name="0287a28" id="0287a28">城。爾時跋提長者。種種莊嚴僧坊施僧。諸比</a><a name="0287a29" id="0287a29">丘不受。佛未聽我受種種莊嚴僧坊。是事白</span><a name="0287b01" id="0287b01">佛。佛言。是坊清淨應受</a><a name="0287b02" id="0287b02"><p>佛在舍衛國。郁伽蘇跋那長者。往到佛所頭</a><a name="0287b03" id="0287b03">面作禮在一面坐已。佛以種種說法。示教利</a><a name="0287b04" id="0287b04">喜已默然。爾時郁伽長者。見佛種種說法</a><a name="0287b05" id="0287b05">默然已白佛言。世尊。請佛及僧明日食。佛</a><a name="0287b06" id="0287b06">默然受。知佛默然受已。還家竟夜辦種種多</a><a name="0287b07" id="0287b07">美飲食。又莊嚴五百金床銀床琉璃床頗梨</a><a name="0287b08" id="0287b08">床。作是念。不受一當受一。又辦五百金槃</a><a name="0287b09" id="0287b09">銀槃琉璃槃頗梨槃。作是念。不受一當受</a><a name="0287b10" id="0287b10">一。又辦五百金缽銀缽琉璃缽頗梨缽。作</a><a name="0287b11" id="0287b11">是念。不受一當受一。明朝往白佛時到。佛著</a><a name="0287b12" id="0287b12">衣持缽。與比丘僧俱入其舍。以五百金床奉</a><a name="0287b13" id="0287b13">佛。時佛不受。又奉銀床琉璃床頗梨床。佛亦</a><a name="0287b14" id="0287b14">不受。爾時長者除是寶床。更敷餘床以褥重</a><a name="0287b15" id="0287b15">覆上。佛即就坐。爾時長者以五百金槃奉</a><a name="0287b16" id="0287b16">佛。佛亦不受。又奉銀槃琉璃槃頗梨槃施</a><a name="0287b17" id="0287b17">佛。佛亦不受。爾時長者以五百金缽奉佛。佛</a><a name="0287b18" id="0287b18">亦不受。又奉銀缽琉璃缽頗梨缽。佛亦不受。</a><a name="0287b19" id="0287b19">佛言。我先聽二種缽。鐵缽瓦缽。八種缽不應</a><a name="0287b20" id="0287b20">畜。長者即行水下食。種種豐美。佛及僧滿足</a><a name="0287b21" id="0287b21">收缽已。持小床佛前坐欲聽法。佛為種種說</a><a name="0287b22" id="0287b22">法。示教利喜竟。從座起去</a><a name="0287b23" id="0287b23"><p class='juan'>
十誦律卷第三十九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230287a.htm'><img src='up.gif' border=0></a>
<a href='T230287c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>