<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0284a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 明僧殘戒之餘 <font face='Arial'>T22, p0284a</h2></font><hr>
<span class='old'>
</a><a name="0283c28" id="0283c28">諫。猶故不捨。諸比丘復以是事具白世尊佛</a><a name="0283c29" id="0283c29">言。呼六群比丘來。即呼來。來已佛問六群</span><a name="0284a01" id="0284a01">比丘。汝等實與愚癡提婆達多同語同見破</a><a name="0284a02" id="0284a02">和合僧。諸比丘已屏處三諫。多人中三諫。</a><a name="0284a03" id="0284a03">僧中三諫。猶故不捨耶。答言。實爾世尊。佛</a><a name="0284a04" id="0284a04">言。比丘。此是惡事。汝常不聞我種種因緣呵</a><a name="0284a05" id="0284a05">責[<a href='javascript:showpic("images/011460.gif")'>怡-台+龍</a>]悷難諫種種因緣讚歎柔軟易諫耶。</a><a name="0284a06" id="0284a06">汝等云何[<a href='javascript:showpic("images/011460.gif")'>怡-台+龍</a>]悷難諫。此非法非律。非是佛</a><a name="0284a07" id="0284a07">教。不可以是長養善法。諸比丘白佛言。世</a><a name="0284a08" id="0284a08">尊。云何是六群比丘共提婆達多同語同見</a><a name="0284a09" id="0284a09">徒自受苦。佛告諸比丘。是六群比丘不但今</a><a name="0284a10" id="0284a10">日同語同見徒自受苦。過去世時已曾如是。</a><a name="0284a11" id="0284a11">諸比丘白佛言。已曾爾耶。唯願說之。佛告諸</a><a name="0284a12" id="0284a12">比丘。過去世時。有城名波羅奈。國名伽尸。</a><a name="0284a13" id="0284a13">於空閑處有五百獼猴。遊行林中。到一尼俱</a><a name="0284a14" id="0284a14">律樹。樹下有井。井中有月影現。時獼猴主</a><a name="0284a15" id="0284a15">見是月影。語諸伴言。月今日死落在井中。</a><a name="0284a16" id="0284a16">當共出之。莫令世間長夜闇冥。共作議言。云</a><a name="0284a17" id="0284a17">何能出。時獼猴主言。我知出法。我捉樹枝。汝</a><a name="0284a18" id="0284a18">捉我尾。展轉相連。乃可出之。時諸獼猴即如</a><a name="0284a19" id="0284a19">主語。展轉相捉。小未至水。連獼猴重。樹弱</a><a name="0284a20" id="0284a20">枝折一切獼猴墮井水中。爾時樹神便說偈</a><a name="0284a21" id="0284a21">言</a><a name="0284a22" id="0284a22"><p class='lg'>　　是等騃榛獸　　　癡眾共相隨</a><br><a name="0284a23" id="0284a23">　　坐自生苦惱　　　何能救世間　</p></a><a name="0284a24" id="0284a24"><p>佛告諸比丘。爾時獼猴主者。今提婆達多是。</a><a name="0284a25" id="0284a25">爾時餘獼猴者。今六群比丘是。爾時已曾更</a><a name="0284a26" id="0284a26">相隨順受諸苦惱。今復如是。佛告諸比丘。依</a><a name="0284a27" id="0284a27">止王舍城比丘。皆悉令集。以十利故。為諸比</a><a name="0284a28" id="0284a28">丘制戒乃至已聞者當重聞。若比丘同意相</a><a name="0284a29" id="0284a29">助。若一若二若眾多同語同見。欲破和合僧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220283c.htm'><img src='up.gif' border=0></a>
<a href='T220284b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>