<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0169c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0169c</h2></font><hr>
<span class='old'>
</a><a name="0169b28" id="0169b28">堂溫室中剃髮。以是白佛。佛言。不應爾。若老</a><a name="0169b29" id="0169b29">病不堪寒聽在溫室中。時諸比丘隨次剃髮。</span><a name="0169c01" id="0169c01">以是白佛。佛言。不須隨次。若有急事聽先剃</a><a name="0169c02" id="0169c02">若無急事先洗者先剃。有諸比丘於庭中處</a><a name="0169c03" id="0169c03">處剃髮不掃除。以是白佛。佛言。應在一處剃。</a><a name="0169c04" id="0169c04">剃已掃除。著水中火中若埋之。若無剃髮師。</a><a name="0169c05" id="0169c05">比丘能剃者亦聽。聽畜剃刀。有諸比丘鼻中</a><a name="0169c06" id="0169c06">毛長。佛言。聽畜鑷拔之。諸比丘便以金銀作</a><a name="0169c07" id="0169c07">鑷佛言不應爾。聽用銅鐵牙角竹木除漆樹。</a><a name="0169c08" id="0169c08">有諸比丘耳中物塞。佛言。聽畜挑耳物餘亦</a><a name="0169c09" id="0169c09">如上。有諸比丘食入齒間以致口臭。佛言。聽</a><a name="0169c10" id="0169c10">畜擿齒物餘亦如上。時瓶沙王作是思惟。我</a><a name="0169c11" id="0169c11">未以何物施僧。遍思皆施。唯未施擿齒物。</a><a name="0169c12" id="0169c12">便作滿車。施諸比丘因作食供。諸比丘不敢</a><a name="0169c13" id="0169c13">受。以是白佛。佛言皆聽受</a><a name="0169c14" id="0169c14"><p>佛在蘇摩國。自作缽坯以為後式。令陶師燒。</a><a name="0169c15" id="0169c15">陶師便多作合燒。開窖口視皆成金缽。懼怖</a><a name="0169c16" id="0169c16">言。此是大沙門神力。若王聞者必當謂我多</a><a name="0169c17" id="0169c17">有金寶。便取埋藏。佛復作令燒。皆成銀缽。亦</a><a name="0169c18" id="0169c18">怖懼埋藏。佛復作令燒。乃成銅缽。色青好</a><a name="0169c19" id="0169c19">如閻浮樹。與諸比丘。諸比丘不敢受。佛言</a><a name="0169c20" id="0169c20">聽畜。有比丘缽破無缽遊行。佛言應更求缽。</a><a name="0169c21" id="0169c21">若能自作聽作。有諸比丘燒缽色赤。佛言應</a><a name="0169c22" id="0169c22">熏。有諸比丘畜金銀七寶牙銅石木缽。諸居</a><a name="0169c23" id="0169c23">士譏呵言。此諸比丘如王如大臣。常說少欲</a><a name="0169c24" id="0169c24">知足。而今畜此好缽。諸比丘以是白佛。佛</a><a name="0169c25" id="0169c25">以是事集比丘僧。告諸比丘。從今不聽畜上</a><a name="0169c26" id="0169c26">諸缽。若畜金銀乃至石缽皆突吉羅。若畜木</a><a name="0169c27" id="0169c27">缽偷蘭遮。時有婆羅門名優柯羅。有一女。</a><a name="0169c28" id="0169c28">常用白銅缽食。彼女出家後猶用先器乞食。</a><a name="0169c29" id="0169c29">諸居士譏呵言。沙門釋子用銅缽。與外道不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220169b.htm'><img src='up.gif' border=0></a>
<a href='T220170a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>