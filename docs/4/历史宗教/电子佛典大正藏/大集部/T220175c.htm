<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0175c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0175c</h2></font><hr>
<span class='old'>
</a><a name="0175b28" id="0175b28">諸比丘持蓋乞食還著溫室講堂食處餘霤</a><a name="0175b29" id="0175b29">濕地成泥佛言。聽作屋安之勿令相妨。有</span><a name="0175c01" id="0175c01">諸比丘欲私作蓋。佛言。聽作。方圓隨意木作</a><a name="0175c02" id="0175c02">頭子除漆樹。若葉若草作覆。亦聽十種衣一</a><a name="0175c03" id="0175c03">一衣覆之。僧四方僧及私皆聽畜。亦聽長一</a><a name="0175c04" id="0175c04">以為備豫。有一比丘患眼。佛言。聽著眼藥灌</a><a name="0175c05" id="0175c05">鼻以油酥摩頂上以鹽酥摩腳下。諸比丘不</a><a name="0175c06" id="0175c06">知用何物作灌鼻筒。佛言。除漆樹餘竹木銅</a><a name="0175c07" id="0175c07">鐵牙角作之。有一比丘名瞿夷食後輒齝。諸</a><a name="0175c08" id="0175c08">比丘見疑犯非時食。以是白佛。佛言。諸比丘。</a><a name="0175c09" id="0175c09">此比丘前五百世常生牛中。餘報生人間。凡</a><a name="0175c10" id="0175c10">有所食非齝不消。從今如此等比非時齝</a><a name="0175c11" id="0175c11">無犯。有諸比丘或依止僧住。或依止四方僧</a><a name="0175c12" id="0175c12">住。或依止塔住。無人教誡愚癡無知不能學</a><a name="0175c13" id="0175c13">戒。以是白佛。佛言不聽依止僧四方僧及塔</a><a name="0175c14" id="0175c14">住。犯者皆突吉羅。聽依止上座及如法比丘</a><a name="0175c15" id="0175c15">能教誡者。時諸比丘同覆眠更相觸身生染</a><a name="0175c16" id="0175c16">著心不樂修梵行。佛言。不聽同覆眠。犯者</a><a name="0175c17" id="0175c17">突吉羅。若無衣覆者。聽異襯身衣上得同</a><a name="0175c18" id="0175c18">覆。若住處迮不相識。聽同床坐。皆不得眠。若</a><a name="0175c19" id="0175c19">眠突吉羅。有一阿練若處野火欲至。不知云</a><a name="0175c20" id="0175c20">何。以是白佛。佛言。汝往滅之。受教往滅。不</a><a name="0175c21" id="0175c21">能令滅。還白佛。佛言。可以我名語火神言。世</a><a name="0175c22" id="0175c22">尊欲令汝滅。受教往語火即滅。還白佛。佛言。</a><a name="0175c23" id="0175c23">此火神不但今世聞我名火便滅。過去世時</a><a name="0175c24" id="0175c24">海中有洲。於七歲中常為火所燒。彼洲上叢</a><a name="0175c25" id="0175c25">草中有雉生一鶵。父母見火欲至便捨而去。</a><a name="0175c26" id="0175c26">其鶵於後帳舒翅腳示火神。說偈言</a><a name="0175c27" id="0175c27"><p class='lg'>　　有腳未能行　　　有翅未能飛</a><br><a name="0175c28" id="0175c28">　　父母見捨去　　　唯願活我命　</p></a><a name="0175c29" id="0175c29"><p>火神即以偈答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220175b.htm'><img src='up.gif' border=0></a>
<a href='T220176a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>