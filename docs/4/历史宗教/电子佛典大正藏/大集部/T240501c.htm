<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1454 根本說一切有部戒經 0501c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1454 根本說一切有部戒經</font> <font face='Arial'>(卷1)</font> <font face='Arial'>T24, p0501c</h2></font><hr>
<span class='old'>
</a><a name="0501b28" id="0501b28">大住處。有主為眾作。不將諸苾芻往觀處所。</a><a name="0501b29" id="0501b29">於如是處造大住處者。僧伽伐尸沙</span><a name="0501c01" id="0501c01"><p>若復苾芻。懷瞋不捨。故於清淨苾芻。以無根</a><a name="0501c02" id="0501c02">波羅市迦法。謗欲壞彼淨行。後於異時。若</a><a name="0501c03" id="0501c03">問若不問。知此是無根謗彼苾芻由瞋恚故</a><a name="0501c04" id="0501c04">作是語者。僧伽伐尸沙<p>若復苾芻。懷瞋</a><a name="0501c05" id="0501c05">不捨。故於清淨苾芻。以異非分波羅市迦法</a><a name="0501c06" id="0501c06">謗。欲壞彼淨行。後於異時。若問若不問。知</a><a name="0501c07" id="0501c07">此是異非分事。以少相似法而為毀謗。彼苾</a><a name="0501c08" id="0501c08">芻由瞋恚故。作是語者。僧伽伐尸沙<p>若</a><a name="0501c09" id="0501c09">復苾芻。興方便欲破和合僧。於破僧事堅執</a><a name="0501c10" id="0501c10">不捨。諸苾芻應語彼苾芻言。具壽。莫欲破和</a><a name="0501c11" id="0501c11">合僧堅執而住。具壽。應與眾僧和合共住。歡</a><a name="0501c12" id="0501c12">喜無諍。一心一說如水乳合。大師教法令得</a><a name="0501c13" id="0501c13">光顯安樂久住。具壽。汝可捨破僧事。諸苾芻</a><a name="0501c14" id="0501c14">如是諫時。捨者善。若不捨者。應可再三殷勤</a><a name="0501c15" id="0501c15">正諫。隨教應詰。令捨是事。捨者善。若不捨</a><a name="0501c16" id="0501c16">者。僧伽伐尸沙<p>若復苾芻。若一若二若</a><a name="0501c17" id="0501c17">多。與彼苾芻共為伴黨。同邪違正隨順而住。</a><a name="0501c18" id="0501c18">時此苾芻語諸苾芻言。大德。莫共彼苾芻有</a><a name="0501c19" id="0501c19">所論說。若好若惡。何以故。彼苾芻是順法律。</a><a name="0501c20" id="0501c20">依法律。語言無虛妄。彼愛樂者。我亦愛樂。諸</a><a name="0501c21" id="0501c21">苾芻應語此苾芻言。具壽。莫作是說。彼苾</a><a name="0501c22" id="0501c22">芻是順法律。依法律。語言無虛妄。彼愛樂者。</a><a name="0501c23" id="0501c23">我亦愛樂。何以故。彼苾芻非順法律不依法</a><a name="0501c24" id="0501c24">律。語言皆虛妄。汝莫樂破僧。當樂和合僧。應</a><a name="0501c25" id="0501c25">與僧和合。歡喜無諍。一心一說如水乳合。</a><a name="0501c26" id="0501c26">大師教法令得光顯安樂久住。具壽。可捨</a><a name="0501c27" id="0501c27">破僧惡見順邪違正勸作諍事堅執而住。諸</a><a name="0501c28" id="0501c28">苾芻如是諫時。捨者善。若不捨者。應可再</a><a name="0501c29" id="0501c29">三殷勤正諫。隨教應詰。令捨是事。捨者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240501b.htm'><img src='up.gif' border=0></a>
<a href='T240502a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>