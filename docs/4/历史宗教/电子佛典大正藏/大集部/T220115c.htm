<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0115c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷17)</font> 第三分初受戒法上 <font face='Arial'>T22, p0115c</h2></font><hr>
<span class='old'>
</a><a name="0115b28" id="0115b28">不</a><a name="0115b29" id="0115b29"><p>爾時諸比丘。度阿練若賊與受具足戒。後入</span><a name="0115c01" id="0115c01">王舍城乞食。諸居士見言。此人先殺我如是</a><a name="0115c02" id="0115c02">如是。親里劫我財物。有言應捉付官。乃至告</a><a name="0115c03" id="0115c03">諸比丘。不應度亦如上說。復有諸賊。厭作惡</a><a name="0115c04" id="0115c04">業。求出家受具足戒。諸比丘不知云何。以是</a><a name="0115c05" id="0115c05">白佛。佛言。聽將至人不識處與出家受具足</a><a name="0115c06" id="0115c06">戒</a><a name="0115c07" id="0115c07"><p>爾時有一人為邑里所患。白王。願王敕之勿</a><a name="0115c08" id="0115c08">復作惡。王言。汝等將來我為汝殺。彼人聞之</a><a name="0115c09" id="0115c09">即便叛走。遍求不得。復以白王。王即與敕</a><a name="0115c10" id="0115c10">令。若有得者聽即殺之。彼人復聞作是念。我</a><a name="0115c11" id="0115c11">今於何得全性命。唯有沙門釋子道中乃可</a><a name="0115c12" id="0115c12">濟耳。便到僧坊求出家。諸比丘即度之。後入</a><a name="0115c13" id="0115c13">王舍城乞食。諸人見便欲捉殺。或有人言。既</a><a name="0115c14" id="0115c14">已出家便是已死不須復殺。或復有言。此人</a><a name="0115c15" id="0115c15">已入無畏城。乃至告諸比丘。不應度亦如上</a><a name="0115c16" id="0115c16">說</a><a name="0115c17" id="0115c17"><p>爾時跋難陀有二沙彌。一名騫茶。二名</a><a name="0115c18" id="0115c18">磨竭陀。更互行婬。諸長老比丘聞。以是白</a><a name="0115c19" id="0115c19">佛。佛問跋難陀。汝實畜二沙彌不。答言實爾</a><a name="0115c20" id="0115c20">世尊。佛種種訶責已。告諸比丘。不應畜二沙</a><a name="0115c21" id="0115c21">彌。畜者突吉羅</a><a name="0115c22" id="0115c22"><p>爾時有一家為非人所害。唯有父子二人。父</a><a name="0115c23" id="0115c23">作是念。我家喪破恐殃未已。且復飢窮當於</a><a name="0115c24" id="0115c24">何處得免斯患。復作是念。沙門釋子多諸供</a><a name="0115c25" id="0115c25">養疾病醫藥。我今便可將兒出家受具足戒。</a><a name="0115c26" id="0115c26">念已往到僧坊白諸比丘。與我出家受具足</a><a name="0115c27" id="0115c27">戒。諸比丘便與出家受具足戒。入城乞食一</a><a name="0115c28" id="0115c28">手抱兒一手擎缽。諸白衣見譏訶言。此沙門</a><a name="0115c29" id="0115c29">釋子不修梵行。或有言當是未出家時有此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220115b.htm'><img src='up.gif' border=0></a>
<a href='T220116a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>