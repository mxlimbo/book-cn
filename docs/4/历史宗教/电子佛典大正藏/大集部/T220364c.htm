<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0364c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷17)</font> 明單提九十二事法之一 <font face='Arial'>T22, p0364c</h2></font><hr>
<span class='old'>
</a><a name="0364b28" id="0364b28">陰非是我非我所有。非我中有五陰。非五陰</a><a name="0364b29" id="0364b29">中有我者。云何而有我。佛告阿難。若如是觀</span><a name="0364c01" id="0364c01">五陰一切諸行無明觸受生愛。阿難愛何因</a><a name="0364c02" id="0364c02">何緣。何生何轉。愛受因受緣。受生受轉。阿難</a><a name="0364c03" id="0364c03">當知。受觸因觸緣。觸生觸轉。阿難當知。觸六</a><a name="0364c04" id="0364c04">入因六入緣。六入生六入轉。阿難當知。六入</a><a name="0364c05" id="0364c05">是有為行。因緣和合生。無常摩滅法。乃至</a><a name="0364c06" id="0364c06">無明有為行。因緣和合生。無常摩滅法。如</a><a name="0364c07" id="0364c07">是阿難。若比丘如是知如是觀次第得盡有</a><a name="0364c08" id="0364c08">漏。是比丘聞是語已。得法眼淨。比丘復重思</a><a name="0364c09" id="0364c09">惟。一切諸法皆悉空寂。無我無我所有。佛語</a><a name="0364c10" id="0364c10">阿難。是比丘作是思惟時。不受一切法。得盡</a><a name="0364c11" id="0364c11">諸漏。心得解脫。佛為比丘說是法時。五百比</a><a name="0364c12" id="0364c12">丘心得解脫。皆成羅漢。爾時世尊與諸比丘</a><a name="0364c13" id="0364c13">共住。秋月非時寒雨。比丘持空中大木然火。</a><a name="0364c14" id="0364c14">木中先有大蛇。蛇得火熱即出擎頭。逐諸比</a><a name="0364c15" id="0364c15">丘。諸比丘展轉相語。高聲大喚。蛇出蛇出。</a><a name="0364c16" id="0364c16">佛知而故問。諸比丘何故高聲大喚。答言。</a><a name="0364c17" id="0364c17">非時寒雨諸年少比丘持空中木然火。木中</a><a name="0364c18" id="0364c18">有蛇。得熱故出逐諸比丘。諸比丘見已展轉</a><a name="0364c19" id="0364c19">相語。是故大聲。佛言。呼是比丘來。來已佛告</a><a name="0364c20" id="0364c20">諸比丘。然火有七事無利益何與七。一者壞</a><a name="0364c21" id="0364c21">眼。二者壞色。三者身羸。四者衣垢壞。五者壞</a><a name="0364c22" id="0364c22">床褥。六者生犯戒因緣。七者增世俗言論。有</a><a name="0364c23" id="0364c23">此七過故。從今日後不聽然火</a><a name="0364c24" id="0364c24"><p>復次佛住舍衛城。廣說如上世尊五事利益</a><a name="0364c25" id="0364c25">故。五日一行諸比丘房。見一比丘患疥[<a href='javascript:showpic("images/072508.gif")'>癈-(弓*殳)+虫</a>]。</a><a name="0364c26" id="0364c26">佛知而故問。比丘調適不。不苦不。答言。我病</a><a name="0364c27" id="0364c27">疥[<a href='javascript:showpic("images/072508.gif")'>癈-(弓*殳)+虫</a>]不樂。火炙身得安樂。世尊制戒不得然</a><a name="0364c28" id="0364c28">火。是故不樂。佛言。從今日後聽病比丘得然</a><a name="0364c29" id="0364c29">火<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220364b.htm'><img src='up.gif' border=0></a>
<a href='T220365a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>