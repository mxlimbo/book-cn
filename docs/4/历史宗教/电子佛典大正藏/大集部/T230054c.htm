<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0054c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷8)</font> 明三十尼薩耆法之三 <font face='Arial'>T23, p0054c</h2></font><hr>
<span class='old'>
</a><a name="0054b28" id="0054b28">行。若成就五善法者。應令作行缽入。不隨</a><a name="0054b29" id="0054b29">欲瞋怖癡知行不行。是比丘應令作行缽人。</span><a name="0054c01" id="0054c01">是中一比丘即時唱言。大德僧聽。某甲比丘</a><a name="0054c02" id="0054c02">能作行滿水缽人。若僧時到僧忍聽。某甲</a><a name="0054c03" id="0054c03">比丘作行滿水缽人。如是白。如是作白二羯</a><a name="0054c04" id="0054c04">磨。僧今聽。某甲比丘作行滿水缽人竟。僧</a><a name="0054c05" id="0054c05">忍默然故。是事如是持。若是比丘作行滿水</a><a name="0054c06" id="0054c06">缽人。應滿缽盛水。初應先至第一上座比丘</a><a name="0054c07" id="0054c07">所問言。上座須是缽不。若上座言須。應與</a><a name="0054c08" id="0054c08">上座。是人應取上座缽行之次到第二上座</a><a name="0054c09" id="0054c09">所。問言。須是缽不。若言須應與。又應取第</a><a name="0054c10" id="0054c10">二上座缽次問第三上座。問第三上座時。若</a><a name="0054c11" id="0054c11">第一上座心悔還自索缽者。佛言不應與。若</a><a name="0054c12" id="0054c12">上座強取應還奪。教上座作突吉羅悔過。若</a><a name="0054c13" id="0054c13">是缽第一上座不取者。應次第行遍。若是滿</a><a name="0054c14" id="0054c14">水缽。都無人取者。乃應還與彼比丘。若有人</a><a name="0054c15" id="0054c15">取是缽者。應取是人缽次遍行之。若無取是</a><a name="0054c16" id="0054c16">缽者。乃以與彼比丘。如是教言。汝畜是缽。</a><a name="0054c17" id="0054c17">乃至破是缽。莫著地。莫著石上。莫著高處。</a><a name="0054c18" id="0054c18">莫著屋漏處。莫著土埵上。不應持至大小便</a><a name="0054c19" id="0054c19">處。不應持入浴室。不應以雜沙牛屎洗。若缽</a><a name="0054c20" id="0054c20">濕不應便舉。不應令太乾。不應故打破。不應</a><a name="0054c21" id="0054c21">用澡洗手面。好守護莫以是破因緣故求覓。</a><a name="0054c22" id="0054c22">妨廢坐禪讀經行道。尼薩耆波夜提者。是缽</a><a name="0054c23" id="0054c23">應捨。波夜提罪應悔過。是中犯者。若比丘</a><a name="0054c24" id="0054c24">缽未破。不應更乞新缽。若乞得者尼薩耆波</a><a name="0054c25" id="0054c25">夜提。不得者突吉羅。若比丘缽破可一綴。若</a><a name="0054c26" id="0054c26">綴若未綴。不應更乞。若乞得者。尼薩耆波</a><a name="0054c27" id="0054c27">夜提。不得者突吉羅。若比丘缽破。可兩綴三</a><a name="0054c28" id="0054c28">綴四綴。若綴未綴。不應更乞。若乞得者。尼</a><a name="0054c29" id="0054c29">薩耆波夜提。不得者突吉羅。若比丘缽破可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230054b.htm'><img src='up.gif' border=0></a>
<a href='T230055a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>