<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0846b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷40)</font> 九十波逸底迦法 捉寶學處第五十九 <font face='Arial'>T23, p0846b</h2></font><hr>
<span class='old'>
</a><a name="0846a28" id="0846a28">前。佛言我觀十利。制其學處應如是說</a><a name="0846a29" id="0846a29"><p>若復苾芻寶及寶類。若自捉教人捉者。波逸</span><a name="0846b01" id="0846b01">底迦</a><a name="0846b02" id="0846b02"><p>爾時世尊。從廣嚴城至憍薩羅國室羅伐城。</a><a name="0846b03" id="0846b03">住逝多林給孤獨園。時毘舍佉鹿子母。聞佛</a><a name="0846b04" id="0846b04">來至欲申敬禮。具諸瓔珞周遍嚴身。稟性懷</a><a name="0846b05" id="0846b05">慚恥將見佛。遂脫瓔珞付其從者。著鮮白服</a><a name="0846b06" id="0846b06">入見世尊。禮佛足已聽聞妙法。從座而去。時</a><a name="0846b07" id="0846b07">彼從者以其瓔珞置花樹下。遂忘歸家。時阿</a><a name="0846b08" id="0846b08">難陀見其瓔珞便作是念。世尊所制由此當</a><a name="0846b09" id="0846b09">開。即便收取自往白佛。佛言。善哉善哉。阿難</a><a name="0846b10" id="0846b10">陀。我雖未許汝已知時。若說戒時應云除時</a><a name="0846b11" id="0846b11">因緣。復於異時毘舍佉問從者曰。將瓔珞來。</a><a name="0846b12" id="0846b12">報言寺中樹下忘不持來。報云往取。子聞語</a><a name="0846b13" id="0846b13">已白其母曰。豈如庫內令彼取來。寺中多人</a><a name="0846b14" id="0846b14">彼物定失。母曰我在生來物不遺失。汝但往</a><a name="0846b15" id="0846b15">取。必定應得。從者承命遂往寺中。阿難陀見</a><a name="0846b16" id="0846b16">之便授瓔珞。從者持至。母告子曰。我不失財。</a><a name="0846b17" id="0846b17">斯言非謬。子作是念。我當試驗其事實不。便</a><a name="0846b18" id="0846b18">取其母金印指環投於井中。汲水之時隨水</a><a name="0846b19" id="0846b19">而得。其子復將擲於江內。魚見吞食。漁人獲</a><a name="0846b20" id="0846b20">得詣市賣之。家人買歸破腹而得。復以金囊</a><a name="0846b21" id="0846b21">棄之於路。時人見者皆謂是蛇避之而去。子</a><a name="0846b22" id="0846b22">還收取。既作如是多種試驗。方知其母不失</a><a name="0846b23" id="0846b23">於物。復有苾芻行至寺外。見遺金囊持之而</a><a name="0846b24" id="0846b24">去。後有人來苾芻報曰。此是汝囊不。彼人言</a><a name="0846b25" id="0846b25">是。便與。持去。次有一人急走而來。問苾芻曰。</a><a name="0846b26" id="0846b26">見我金囊不。報曰我已與他將去。其人聞已</a><a name="0846b27" id="0846b27">懊惱命終。世尊知已告諸苾芻。不應如是輒</a><a name="0846b28" id="0846b28">即與人。應問記驗相應者與。不同者勿與。復</a><a name="0846b29" id="0846b29">有苾芻。見盛金囊棄之而去。佛言不應棄去。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230846a.htm'><img src='up.gif' border=0></a>
<a href='T230846c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>