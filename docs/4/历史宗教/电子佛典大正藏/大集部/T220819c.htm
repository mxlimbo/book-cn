<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0819c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷35)</font> 說戒揵度上 <font face='Arial'>T22, p0819c</h2></font><hr>
<span class='old'>
</a><a name="0819b28" id="0819b28">處同一說戒者默然。誰不忍者說。僧已忍。</a><a name="0819b29" id="0819b29">於此四方相內。同一住處同一說戒。結大</span><a name="0819c01" id="0819c01">界竟僧忍默然故。是事如是持。時諸比丘。</a><a name="0819c02" id="0819c02">有須四人眾羯磨事起。五比丘眾。十比丘</a><a name="0819c03" id="0819c03">眾。二十比丘眾羯磨事起。是中大眾集會疲</a><a name="0819c04" id="0819c04">極。諸比丘白佛。佛言。聽結戒場。當如是</a><a name="0819c05" id="0819c05">結。白二羯磨稱四方界相。若安杙若石若疆</a><a name="0819c06" id="0819c06">畔作齊限。眾中當差堪能羯磨人如上。大</a><a name="0819c07" id="0819c07">德僧聽。此住處比丘。稱四方小界相。若僧時</a><a name="0819c08" id="0819c08">到僧忍聽。僧今於此四方小界相內結作</a><a name="0819c09" id="0819c09">戒場。白如是。大德僧聽此住處比丘。稱四</a><a name="0819c10" id="0819c10">方小界相。今僧於此四方小界相內結戒場。</a><a name="0819c11" id="0819c11">誰諸長老忍。僧於此四方相內結戒場者</a><a name="0819c12" id="0819c12">默然。誰不忍者說。僧已忍於此四方相內</a><a name="0819c13" id="0819c13">結戒場竟。僧忍默然故。是事如是持。時</a><a name="0819c14" id="0819c14">諸比丘。意有欲廣作界者有欲狹作者。</a><a name="0819c15" id="0819c15">佛言。自今已去。若欲改作者先解前界然</a><a name="0819c16" id="0819c16">後欲廣狹作從意當作白二羯磨解眾中</a><a name="0819c17" id="0819c17">當差堪能羯磨人。如上作如是白。大德</a><a name="0819c18" id="0819c18">僧聽。今此住處比丘。同一住處同一說戒。</a><a name="0819c19" id="0819c19">若僧時到僧忍聽解界。白如是。大德僧聽。此</a><a name="0819c20" id="0819c20">住處比丘。同一住處同一說戒今解界。誰諸</a><a name="0819c21" id="0819c21">長老忍。僧今同一住處同一說戒解界者默</a><a name="0819c22" id="0819c22">然。誰不忍者說。僧已忍。同一住處同一</a><a name="0819c23" id="0819c23">說戒解界竟。僧忍默然故。是事如是持。時</a><a name="0819c24" id="0819c24">有厭離比丘。見阿蘭若處有一好窟。自念</a><a name="0819c25" id="0819c25">言。我若得離衣宿者。可即於此窟住。時諸</a><a name="0819c26" id="0819c26">比丘。以此事往白佛。佛言。自今已去。當</a><a name="0819c27" id="0819c27">結不失衣界。白二羯磨結。眾中當差堪能</a><a name="0819c28" id="0819c28">羯磨者。如上作如是白。大德僧聽。此住處</a><a name="0819c29" id="0819c29">同一住處同一說戒。若僧時到僧忍聽結不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220819b.htm'><img src='up.gif' border=0></a>
<a href='T220820a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>