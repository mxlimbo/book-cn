<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0891a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷48)</font> 九十波逸底迦法 入王宮門學處第八十二之一 <font face='Arial'>T23, p0891a</h2></font><hr>
<span class='old'>
</a><a name="0890c28" id="0890c28">歸。諸羅剎女聞是告已。歡喜踊躍飛騰虛空。</a><a name="0890c29" id="0890c29">即於其夜至師子劫。食噉城內所有人物。至</span><a name="0891a01" id="0891a01">天曉已城門不開。於王宮上見諸雕鷲食人</a><a name="0891a02" id="0891a02">肉者飛滿空中。輔國大臣俱集門所。佇立經</a><a name="0891a03" id="0891a03">久待門不開。各共高聲遍告城邑。天明已久</a><a name="0891a04" id="0891a04">王門不開。於內宮上多食人鳥。飛騰亂下口</a><a name="0891a05" id="0891a05">銜骨肉。人並驚惶圖計無所。時師子胤聞斯</a><a name="0891a06" id="0891a06">告已。便拔利劍趨走城門。告諸人曰。君等</a><a name="0891a07" id="0891a07">何議。我於先時已相告白。王納羅剎定招其</a><a name="0891a08" id="0891a08">禍。今城門不開滿空飛鳥。觀此相貌禍延王</a><a name="0891a09" id="0891a09">室。諸臣曰。其計何圖。商主曰。宜置高梯上城</a><a name="0891a10" id="0891a10">瞻察。既安梯已。商主乃拔利劍上城隅。遙望</a><a name="0891a11" id="0891a11">宮中見死屍狼籍。即便跳下。誦神咒麾利劍</a><a name="0891a12" id="0891a12">擊彼五百羅剎。四散馳走或持人手或有擎</a><a name="0891a13" id="0891a13">足。或持頭腹飛騰而去。城外諸人悉皆遙見。</a><a name="0891a14" id="0891a14">于時商主大開城門。諸人競入共睹荒殘。輔</a><a name="0891a15" id="0891a15">相大臣號叫城邑。共諸人眾灑淚宮中。各並</a><a name="0891a16" id="0891a16">歸家荒迷無次。後於他日總集諸人。共相議</a><a name="0891a17" id="0891a17">曰。國主大王自貽伊咎。納羅剎女不受忠言。</a><a name="0891a18" id="0891a18">今並滅亡。君等欲為何計。第一大臣告諸人</a><a name="0891a19" id="0891a19">曰。先王已死復靡儲君。寶位既虛百姓無主。</a><a name="0891a20" id="0891a20">無君不立。今當冊誰。次臣告曰。為國主者有</a><a name="0891a21" id="0891a21">智有勇方昇鼎位。諸人告曰。商主師子胤與</a><a name="0891a22" id="0891a22">五百人入海取寶。餘人皆被羅剎所害。唯獨</a><a name="0891a23" id="0891a23">一身得歸鄉國。被羅剎女尋至本城不受其媚。</a><a name="0891a24" id="0891a24">王納此女。固詞直諫。不受忠言荒婬失道以</a><a name="0891a25" id="0891a25">取亡滅。商主拔劍獨入城中。為我國人屏除</a><a name="0891a26" id="0891a26">群禲。此則大勇大智餘莫過也。大臣議曰。誠</a><a name="0891a27" id="0891a27">如所言。宜令彼人以為君主。即便共至商主</a><a name="0891a28" id="0891a28">之處。同心請曰。商主知不。大王已。死復無儲</a><a name="0891a29" id="0891a29">君。國祚空虛不可無主。國人今欲奉冊為王。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230890c.htm'><img src='up.gif' border=0></a>
<a href='T230891b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>