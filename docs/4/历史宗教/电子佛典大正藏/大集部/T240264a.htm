<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0264a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷13)</font> 第二門第十子攝頌難陀因緣之餘 <font face='Arial'>T24, p0264a</h2></font><hr>
<span class='old'>
</a><a name="0263c28" id="0263c28">往人間。爾時世尊復告諸苾芻曰。勝慧河邊</a><a name="0263c29" id="0263c29">苾芻住處人皆獲利時阿難陀聞佛頻讚復令</span><a name="0264a01" id="0264a01">信報。彼諸苾芻共相謂曰。具壽何故世尊讚</a><a name="0264a02" id="0264a02">歎我輩欲得相見。頻往佛所令我還來。應由</a><a name="0264a03" id="0264a03">我等普告多人致令遣去。我今宜可不告諸</a><a name="0264a04" id="0264a04">人默然而去。時諸苾芻。密持衣缽。詣世尊所</a><a name="0264a05" id="0264a05">禮佛雙足退坐一面。佛告具壽阿難陀曰。汝</a><a name="0264a06" id="0264a06">今可覓閑房靜處。為我及彼勝慧河邊諸苾</a><a name="0264a07" id="0264a07">芻輩敷置座褥。尊者奉教安置既了。還至佛</a><a name="0264a08" id="0264a08">所白言大德。我於一處敷設已了唯佛知時。</a><a name="0264a09" id="0264a09">是時世尊往勝慧河邊苾芻住處。即於門外</a><a name="0264a10" id="0264a10">洗雙足已。於一房中就座而坐。加趺端身住</a><a name="0264a11" id="0264a11">現前念。時諸苾芻亦各洗足。入房而坐住現</a><a name="0264a12" id="0264a12">前念。爾時世尊便入初定。河邊諸苾芻亦入</a><a name="0264a13" id="0264a13">初定。世尊從初定出。入第二定第三第四定。</a><a name="0264a14" id="0264a14">次入空處識處無所有處。次入非想非非想</a><a name="0264a15" id="0264a15">處定。其河邊苾芻亦復如是。隨佛世尊出入</a><a name="0264a16" id="0264a16">諸定。世尊從非想非非想定出。入無所有定。</a><a name="0264a17" id="0264a17">諸苾芻亦從非想非非想定出。入無所有定。</a><a name="0264a18" id="0264a18">乃至入至初定。諸苾芻亦復如是入至初定。</a><a name="0264a19" id="0264a19">世尊念曰我入初定諸苾芻亦入初定。我乃</a><a name="0264a20" id="0264a20">至入非想非非想定諸苾芻亦入此定。我復</a><a name="0264a21" id="0264a21">從非想非非想定出入乃至初定。諸苾芻亦</a><a name="0264a22" id="0264a22">皆同我。我今應可作餘相狀而入初定。便非</a><a name="0264a23" id="0264a23">獨覺聲聞所行之境。作是念已即入其定。時</a><a name="0264a24" id="0264a24">諸苾芻共相謂曰。仁等當知。大師世尊住於</a><a name="0264a25" id="0264a25">自定。我等亦可自定而住便入自定。爾時世</a><a name="0264a26" id="0264a26">尊至天明已即從定出。大眾皆集。佛於眾中</a><a name="0264a27" id="0264a27">就座而坐。時具壽阿難陀從座而起。整衣服</a><a name="0264a28" id="0264a28">露右肩禮雙足。右膝著地合掌恭敬。而白佛</a><a name="0264a29" id="0264a29">言大德世尊。頻頻讚歎勝慧河邊諸苾芻等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240263c.htm'><img src='up.gif' border=0></a>
<a href='T240264b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>