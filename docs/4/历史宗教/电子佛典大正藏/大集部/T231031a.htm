<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1031a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷2)</font> <font face='Arial'>T23, p1031a</h2></font><hr>
<span class='old'>
</a><a name="1030c28" id="1030c28">悉皆除滅。同善苾芻。乃至復本等。廣如上說</a><a name="1030c29" id="1030c29">若如是者善。若不依行者。得越法罪。其弟子</span><a name="1031a01" id="1031a01">等慇懃諫悔。弟子有過。師亦慇懃呵責令改</a><a name="1031a02" id="1031a02"><p class='juan'>
根本說一切有部毘奈耶出家事卷第二</p>
</a><a name="1031a03" id="1031a03"></a><a name="1031a04" id="1031a04"></a><a name="1031a05" id="1031a05"><p class='juan'>
根本說一切有部毘奈耶出家事</a><a name="1031a06" id="1031a06">卷第三</p>
</a><a name="1031a07" id="1031a07"></a><a name="1031a08" id="1031a08"><p><span class='byline'>　　　　大唐三藏義淨奉　制譯</span><br></a><a name="1031a09" id="1031a09"><p>佛在室羅筏城。逝多林。給孤獨園。時具壽近</a><a name="1031a10" id="1031a10">軍苾芻。遊行人間。三月坐雨安居已。度一弟</a><a name="1031a11" id="1031a11">子。與彼漸行。至室羅筏城。爾時具壽近軍洗</a><a name="1031a12" id="1031a12">足已。往詣佛所。頂禮佛足。退坐一面。諸佛常</a><a name="1031a13" id="1031a13">法。若有客苾芻來。先唱善來。從何處來。復於</a><a name="1031a14" id="1031a14">何方。三月坐雨安居。爾時佛告近軍苾芻。汝</a><a name="1031a15" id="1031a15">從何方來。何處三月坐雨安居。近軍苾芻白</a><a name="1031a16" id="1031a16">言。世尊。我從餘國來。於彼三月坐雨安居佛</a><a name="1031a17" id="1031a17">問言。此善男子。是誰弟子。近軍答曰。是我</a><a name="1031a18" id="1031a18">弟子。佛言。汝出家幾時。答曰。經今二年。其</a><a name="1031a19" id="1031a19">弟子度經一年爾時佛告諸苾芻曰。此近軍</a><a name="1031a20" id="1031a20">已起過為首。我今制諸苾芻。不應出家經年。</a><a name="1031a21" id="1031a21">度餘弟子。及授近圓。不與同住。應自依止。若</a><a name="1031a22" id="1031a22">出家未滿十夏。不度求寂。及授近圓。有客僧</a><a name="1031a23" id="1031a23">來。先不相識。不與依止。若滿十夏。於別解脫</a><a name="1031a24" id="1031a24">戒經。善知通塞。應度求寂。依止等事。皆悉應</a><a name="1031a25" id="1031a25">作。自未調伏。調伏於他。無有是處。如是愚小</a><a name="1031a26" id="1031a26">亦不應度。自未證悟解脫寂定。及以涅槃。為</a><a name="1031a27" id="1031a27">他說者。亦無是處。自墮淤泥。猶未得出。擬欲</a><a name="1031a28" id="1031a28">度他。此亦非理。時有年老無知苾芻。不閑戒</a><a name="1031a29" id="1031a29">律。度一外道。及授近圓。既近圓已。白鄔波馱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231030c.htm'><img src='up.gif' border=0></a>
<a href='T231031b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>