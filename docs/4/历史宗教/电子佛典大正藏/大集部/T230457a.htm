<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0457a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷61)</font> 毘尼中雜品第三 <font face='Arial'>T23, p0457a</h2></font><hr>
<span class='old'>
</a><a name="0456c28" id="0456c28">丘尼戒。不聽比丘說比丘尼戒。若比丘尼說</a><a name="0456c29" id="0456c29">戒時忘。聽比丘口授波斯匿王。請佛及阿難</span><a name="0457a01" id="0457a01">明日入宮食。阿難先已受他請。時忘不憶復</a><a name="0457a02" id="0457a02">受王請。佛默然受請竟。王頭面禮佛足還宮。</a><a name="0457a03" id="0457a03">是夜辦種種飲食。辦竟敷佛坐處。遣使白佛。</a><a name="0457a04" id="0457a04">唯聖知時食具已辦。佛著衣持缽。共阿難入</a><a name="0457a05" id="0457a05">王宮食。爾時阿難。二請忘不與他一請。阿難</a><a name="0457a06" id="0457a06">以食著口中。是時乃憶知。有二請不與他一</a><a name="0457a07" id="0457a07">請。不敢吐食。為恭敬佛故。又不敢咽。為持戒</a><a name="0457a08" id="0457a08">故。佛知阿難心悔告阿難。心念與他已便食。</a><a name="0457a09" id="0457a09">長老優婆離問佛。佛聽阿難心念與他得食。</a><a name="0457a10" id="0457a10">若餘人心念與他。亦得食不。佛言。不得。除五</a><a name="0457a11" id="0457a11">人一者坐禪人。二者獨處。三者遠行。四者長</a><a name="0457a12" id="0457a12">病。五者飢餓時依親里住。如是人更無餘人。</a><a name="0457a13" id="0457a13">聽心念與他</a><a name="0457a14" id="0457a14"><p>有比丘。與一比丘相嫌與清淨。是人高聲大</a><a name="0457a15" id="0457a15">喚。諸比丘大集問。何以大喚。答言。是比丘重</a><a name="0457a16" id="0457a16">罪欲我邊懺悔。諸比丘問是比丘汝實重罪</a><a name="0457a17" id="0457a17">欲懺悔不。答言不。我欲與清淨。此人與我相</a><a name="0457a18" id="0457a18">嫌。是故大喚與我作過。是事白佛。佛言。從今</a><a name="0457a19" id="0457a19">日先相嫌人。不應與清淨。不應與欲。不應與</a><a name="0457a20" id="0457a20">自恣。不應與懺悔。若與懺悔得突吉羅罪。</a><a name="0457a21" id="0457a21">優波離問佛。若比丘一處僧擯。餘處得懺悔</a><a name="0457a22" id="0457a22">不。佛言。不得。除是精舍空。若諸比丘死。若</a><a name="0457a23" id="0457a23">反戒若入外道。聽餘處懺悔無罪。憍薩羅國</a><a name="0457a24" id="0457a24">有二聚落界相連。是中一比丘尼。謂是一聚</a><a name="0457a25" id="0457a25">落。入異聚落界。諸比丘尼語此比丘尼。汝得</a><a name="0457a26" id="0457a26">僧伽婆尸沙罪。是比丘尼言。何等僧伽婆尸</a><a name="0457a27" id="0457a27">沙。諸比丘尼言。汝獨入異聚落。是比丘尼心</a><a name="0457a28" id="0457a28">中悔。出界故。得僧伽婆尸沙。以是事白佛。佛</a><a name="0457a29" id="0457a29">知故問。汝謂是一界。謂是異界耶。比丘尼言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230456c.htm'><img src='up.gif' border=0></a>
<a href='T230457b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>