<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0189b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷29)</font> 第五分之八比丘尼法 <font face='Arial'>T22, p0189b</h2></font><hr>
<span class='old'>
</a><a name="0189a28" id="0189a28">取。彼女人亦聞不敢去。諸比丘尼以是白佛</a><a name="0189a29" id="0189a29">佛言。聽白四羯磨遙為受具足戒。彼和尚阿</span><a name="0189b01" id="0189b01">闍梨先為集十比丘尼僧與受戒竟。置受戒</a><a name="0189b02" id="0189b02">人著一處。將十比丘尼僧往阿練若處。皆禮</a><a name="0189b03" id="0189b03">比丘僧足。羯磨師為從僧乞戒言。大德僧聽。</a><a name="0189b04" id="0189b04">某甲求某甲受具足戒已。於一眾中受具足</a><a name="0189b05" id="0189b05">戒竟。清淨無諸難事。已學二歲戒滿。先所</a><a name="0189b06" id="0189b06">應作已作。衣缽具足。已求和尚。父母聽許。</a><a name="0189b07" id="0189b07">不犯麤惡罪。欲受具足戒。今從僧乞受具足</a><a name="0189b08" id="0189b08">戒和尚某甲。願僧濟拔之。憐愍故。如是三乞。</a><a name="0189b09" id="0189b09">比丘羯磨師應以其乞辭如上白四羯磨。羯</a><a name="0189b10" id="0189b10">磨已和尚阿闍梨。將十比丘尼僧還至本</a><a name="0189b11" id="0189b11">受戒處。呼受戒人令禮僧足在羯磨師前</a><a name="0189b12" id="0189b12">胡跪合掌。羯磨師活漪所作白四羯磨令</a><a name="0189b13" id="0189b13">聽已。然後如上具說八墮法四譬喻法八不</a><a name="0189b14" id="0189b14">可越法四依法。乃至餘所不知者。和尚阿闍</a><a name="0189b15" id="0189b15">梨當為汝說。有諸比丘尼著光色衣以為飾</a><a name="0189b16" id="0189b16">好。諸白衣譏呵言。此比丘尼似婬女欲求男</a><a name="0189b17" id="0189b17">子。諸比丘尼以是白佛。佛言。不應爾。犯者突</a><a name="0189b18" id="0189b18">吉羅。有諸比丘尼畫眼。佛言。不應爾。犯者</a><a name="0189b19" id="0189b19">突吉羅。有諸比丘尼患眼須畫。佛言。病者</a><a name="0189b20" id="0189b20">聽畫。有諸比丘尼在比丘前行。佛言。不應</a><a name="0189b21" id="0189b21">爾。犯者突吉羅。有諸比丘尼遙見比丘來。便</a><a name="0189b22" id="0189b22">住不敢前去妨乞食。佛言。若去遠者聽在前</a><a name="0189b23" id="0189b23">行。有諸比丘尼在比丘前嗅氣唾地。佛言。不</a><a name="0189b24" id="0189b24">應爾。犯者突吉羅。有諸比丘尼加趺坐月水</a><a name="0189b25" id="0189b25">出污腳跟。人見譏呵。又有一比丘尼加趺</a><a name="0189b26" id="0189b26">坐蜣蛝虫入女根中以此致病。白佛。佛言。一</a><a name="0189b27" id="0189b27">切比丘尼皆應累趺坐若加趺坐應互伸一</a><a name="0189b28" id="0189b28">腳。犯者突吉羅。有居士欲與比丘尼貿易住</a><a name="0189b29" id="0189b29">處。諸比丘尼不敢。佛言。聽與貿易。有諸比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220189a.htm'><img src='up.gif' border=0></a>
<a href='T220189c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>