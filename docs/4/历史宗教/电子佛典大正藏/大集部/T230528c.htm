<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0528c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷4)</font> 第二結離衣宿因緣 <font face='Arial'>T23, p0528c</h2></font><hr>
<span class='old'>
</a><a name="0528b28" id="0528b28">於他。為物範軌示此跡爾。讚戒讚持戒者。</a><a name="0528b29" id="0528b29">所以讚戒者。以心善故。又大迦葉。佛從始已</span><a name="0528c01" id="0528c01">來未曾呵責。如舍利弗。佛亦呵言。汝何</a><a name="0528c02" id="0528c02">以食不淨食。如大目連。佛亦呵言。汝何以授</a><a name="0528c03" id="0528c03">未滿二十年人具戒如難陀。佛亦呵之。汝何</a><a name="0528c04" id="0528c04">以教尼乃至日沒時。如優陀夷。佛亦呵言。</a><a name="0528c05" id="0528c05">汝癡人乃與舍利弗論議諍勝。如阿難。佛亦</a><a name="0528c06" id="0528c06">呵言。癡人汝何以觸惱上座。而大迦葉。未</a><a name="0528c07" id="0528c07">曾為佛所呵責。以其德行深厚無有過咎。</a><a name="0528c08" id="0528c08">又欲令於佛滅後維持大法。縱使若有小缺。</a><a name="0528c09" id="0528c09">不以致責。欲令後世眾生深心尊重故。復</a><a name="0528c10" id="0528c10">次迦葉。常樂行道時入禪定天曉乃起。舍利</a><a name="0528c11" id="0528c11">弗者母名。舍利弗者。秦言身子。舍利所生故。</a><a name="0528c12" id="0528c12">名舍利子。又母懷妊時。夢見一人容儀端</a><a name="0528c13" id="0528c13">政身著鉀冑手執大棒入其身內。相師占云。</a><a name="0528c14" id="0528c14">當生智人聰辯絕世。必能摧伏一切論師。又</a><a name="0528c15" id="0528c15">云。母懷妊時神智過常。自求論師與共諍</a><a name="0528c16" id="0528c16">勝。時人咸怪謂失本心。諸婆羅門言。此非已</a><a name="0528c17" id="0528c17">力。以懷智人故使爾耳。既知審爾。如常侍</a><a name="0528c18" id="0528c18">衛以防護之。月滿便生。舍利弗病者。佛弟</a><a name="0528c19" id="0528c19">子中多病。無過舍利弗。常患風冷又病熱血。</a><a name="0528c20" id="0528c20">有醫言。風病應服大麥漿。又言。血病應取</a><a name="0528c21" id="0528c21">大麥汁服之。又言。應燒石令熱著乳汁中服</a><a name="0528c22" id="0528c22">之。又言。應乳汁中煮蒜食之。又言。應取樹葉</a><a name="0528c23" id="0528c23">捩取汁以塗身上。又言。著禪帶。舍利弗有</a><a name="0528c24" id="0528c24">大功德智慧。何以有如是病耶。又言。舍利</a><a name="0528c25" id="0528c25">弗前世業緣故。以過去世惱亂父母及以師</a><a name="0528c26" id="0528c26">僧。是故有病。又云。舍利弗智慧利根。深</a><a name="0528c27" id="0528c27">染法味。常修智慧及論議法。又樂禪定勸作</a><a name="0528c28" id="0528c28">眾事。精勤三業無時暫懈。臥起不時故有此</a><a name="0528c29" id="0528c29">病。又云。此是後邊身。先世罪業一切受盡。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230528b.htm'><img src='up.gif' border=0></a>
<a href='T230529a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>