<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0716c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷6)</font> 舍利弗品 <font face='Arial'>T24, p0716c</h2></font><hr>
<span class='old'>
</a><a name="0716b28" id="0716b28">本不能自了者。應觀修多羅本義疏。俱等</a><a name="0716b29" id="0716b29">者取。法師曰。有二比丘共相詰問。一比丘</span><a name="0716c01" id="0716c01">言淨。第二比丘言不淨。更觀本及隨本。若</a><a name="0716c02" id="0716c02">本與隨本。言淨者善。若言不淨莫取。若一</a><a name="0716c03" id="0716c03">比丘觀本已淨。又文義證多。第二比丘文義</a><a name="0716c04" id="0716c04">寡少。應從第一比丘語。法師曰。若二比丘</a><a name="0716c05" id="0716c05">文義俱等者。應反覆思惟籌量義本。應可</a><a name="0716c06" id="0716c06">取不可取。此是學四種毘尼人。若律師者。</a><a name="0716c07" id="0716c07">有三法者然後成就。問曰。何謂為三。答</a><a name="0716c08" id="0716c08">曰。一者。於本諷誦通利句。義辯習文字不</a><a name="0716c09" id="0716c09">忘。此是一法。第二者。於律本中堅持不</a><a name="0716c10" id="0716c10">雜。三者。從師次第受持不令忘失。問曰。何</a><a name="0716c11" id="0716c11">謂為本。答曰。一切毘尼藏。是名為本諷誦</a><a name="0716c12" id="0716c12">通利者。若有人不以次第句問。不假思</a><a name="0716c13" id="0716c13">慮隨問能答。句義辯習者。律本句義善能分</a><a name="0716c14" id="0716c14">別。義及義疏皆悉能解。堅持不雜者。有慚</a><a name="0716c15" id="0716c15">愧意。是名堅持。若無慚愧人。雖多文解義</a><a name="0716c16" id="0716c16">敬重供養。不依法律。是法中蕀刺。何以故。</a><a name="0716c17" id="0716c17">亦能破和合僧。亦能惱僧。有慚愧者。於戒</a><a name="0716c18" id="0716c18">中琤芮F愧。乃可沒命不為供養而破</a><a name="0716c19" id="0716c19">正法。緣有慚愧者。而有戒律。不雜者。於文</a><a name="0716c20" id="0716c20">句中不相雜亂。若有人問者次第而答。若</a><a name="0716c21" id="0716c21">顛倒律本義及義疏而答。譬如人行刺蕀</a><a name="0716c22" id="0716c22">中難可得度。若有人以此理問者。乃以彼</a><a name="0716c23" id="0716c23">語而答。若能辯者有所問難。隨問而答無</a><a name="0716c24" id="0716c24">所脫落。如以金碗請師子膏。不得漏失。</a><a name="0716c25" id="0716c25">故名不雜。次第從師受持不忘者優波離</a><a name="0716c26" id="0716c26">從如來受。陀寫俱從優波離受。須提那</a><a name="0716c27" id="0716c27">俱從陀寫俱受。悉伽婆從須那俱受。目</a><a name="0716c28" id="0716c28">揵連子帝須從悉伽婆受。又栴陀跋受。如</a><a name="0716c29" id="0716c29">是師師相承乃至于今。若知如是者。是名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240716b.htm'><img src='up.gif' border=0></a>
<a href='T240717a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>