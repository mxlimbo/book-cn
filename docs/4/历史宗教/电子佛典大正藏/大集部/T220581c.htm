<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0581c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷3)</font> 二十三僧殘法之一 <font face='Arial'>T22, p0581c</h2></font><hr>
<span class='old'>
</a><a name="0581b28" id="0581b28">種有漏處最初犯戒。自今已去與諸比丘</a><a name="0581b29" id="0581b29">結戒。集十句義乃至正法久住。欲說戒者</span><a name="0581c01" id="0581c01">當如是說。若比丘婬欲意與女人麤惡婬欲</a><a name="0581c02" id="0581c02">語。隨所說麤惡婬欲語僧伽婆尸沙。比丘</a><a name="0581c03" id="0581c03">義如上婬欲意者如上。女人者亦如上。</a><a name="0581c04" id="0581c04">麤惡者非梵行。婬欲語者稱說二道好惡。若</a><a name="0581c05" id="0581c05">自求若教他求。若問若答若解若說若教若</a><a name="0581c06" id="0581c06">罵。求者言與我二道作如是如是事。若復</a><a name="0581c07" id="0581c07">作餘語。教他求者。若天若梵水神摩醯首</a><a name="0581c08" id="0581c08">羅天祐助我。共汝作如是如是事。若復作</a><a name="0581c09" id="0581c09">餘語。問者問汝大小便道何似。汝云何與</a><a name="0581c10" id="0581c10">夫主共事。云何復與外人共通。若復作餘</a><a name="0581c11" id="0581c11">語。答者汝大小便道如是。汝與夫主外人</a><a name="0581c12" id="0581c12">共通如是。若復作餘語。解者說者亦如是。</a><a name="0581c13" id="0581c13">教者我教汝如是治二道。汝可令夫主外</a><a name="0581c14" id="0581c14">人敬愛。若復作餘語。罵者若言汝破壞腐爛</a><a name="0581c15" id="0581c15">燒燋墮落與驢作如是。若復作餘語罵。若</a><a name="0581c16" id="0581c16">比丘與女人一返麤惡語一僧伽婆尸沙。隨</a><a name="0581c17" id="0581c17">麤惡語多少說。而了了者一一僧伽婆尸沙。</a><a name="0581c18" id="0581c18">不了了者偷蘭遮。若與指印書遣使作相</a><a name="0581c19" id="0581c19">令彼女人知者僧伽婆尸沙。不知者偷蘭遮。</a><a name="0581c20" id="0581c20">除此大小便道說餘處好惡偷蘭遮。天女</a><a name="0581c21" id="0581c21">阿須羅女夜叉女龍女畜生女能變形者黃</a><a name="0581c22" id="0581c22">門二形麤惡語令彼知者偷蘭遮。不知者</a><a name="0581c23" id="0581c23">突吉羅。若指印若書若遣使若現知相令</a><a name="0581c24" id="0581c24">彼知者偷蘭遮。不知者突吉羅。畜生不能</a><a name="0581c25" id="0581c25">變形者向說麤惡語者突吉羅。若向男</a><a name="0581c26" id="0581c26">子麤惡語突吉羅。若比丘欲意麤惡語麤惡</a><a name="0581c27" id="0581c27">語想僧伽婆尸沙。麤惡語生疑者偷蘭遮。非</a><a name="0581c28" id="0581c28">麤惡語麤惡語想偷蘭遮。非麤惡語疑偷蘭</a><a name="0581c29" id="0581c29">遮。人女人女想僧伽婆尸沙。人女疑偷蘭遮。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220581b.htm'><img src='up.gif' border=0></a>
<a href='T220582a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>