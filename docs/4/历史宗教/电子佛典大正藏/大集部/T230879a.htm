<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0879a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷46)</font> 九十波逸底迦法 入王宮門學處第八十二之一 <font face='Arial'>T23, p0879a</h2></font><hr>
<span class='old'>
</a><a name="0878c28" id="0878c28"><p>作是語已告屠者曰。賢首我所作者今已作</a><a name="0878c29" id="0878c29">訖。汝所為者當可隨情。屠人白言。大王我若</span><a name="0879a01" id="0879a01">歸國。頂髻問言。大王死時有何言說。將何以</a><a name="0879a02" id="0879a02">報。答曰汝當報彼作如是說</a><a name="0879a03" id="0879a03"><p class='lg'>　　汝造多惡業　　　殺父貪國位</a><br><a name="0879a04" id="0879a04">　　我獲勝涅槃　　　汝墮無間獄　</p></a><a name="0879a05" id="0879a05"><p>復應告曰。汝造二無間業。一者殺父。二者殺</a><a name="0879a06" id="0879a06">阿羅漢諸漏已盡。當受極苦墮無間獄。汝可</a><a name="0879a07" id="0879a07">至誠慇懃悔罪。冀得輕微。仙道復念。我以神</a><a name="0879a08" id="0879a08">力乘空而去。勿令由此受極重殃。即生正念</a><a name="0879a09" id="0879a09">欲發神通。於所求境心便迷亂。乃至神通之</a><a name="0879a10" id="0879a10">字亦不記憶。況復騰空而欲遠去。復更念</a><a name="0879a11" id="0879a11">言。世尊令我當思業力無可逃避。說伽他</a><a name="0879a12" id="0879a12">曰</a><a name="0879a13" id="0879a13"><p class='lg'>　　假令經百劫　　　所作業不亡</a><br><a name="0879a14" id="0879a14">　　因緣會遇時　　　果報還自受　</p></a><a name="0879a15" id="0879a15"><p>時彼屠人即拔利刀斬斷王首。頭落于地。空</a><a name="0879a16" id="0879a16">中說伽他曰</a><a name="0879a17" id="0879a17"><p class='lg'>　　不思議業力　　　雖遠必相牽</a><br><a name="0879a18" id="0879a18">　　果報成熟時　　　求避終難脫　</p></a><a name="0879a19" id="0879a19"><p>是時世尊在竹林園中忽然微笑。世尊法爾</a><a name="0879a20" id="0879a20">若微笑時。於口中出五色光明。或有沈下或</a><a name="0879a21" id="0879a21">復上昇。其光下者下至無間并餘地獄。若受</a><a name="0879a22" id="0879a22">炎熱皆得清涼。若處寒冰便獲溫暖。彼諸有</a><a name="0879a23" id="0879a23">情各得安樂皆作是念。我與汝等為從地獄</a><a name="0879a24" id="0879a24">死生餘處耶。令彼有情生信心已。復現餘相。</a><a name="0879a25" id="0879a25">彼見相已皆作是念。我等不於此死而生餘</a><a name="0879a26" id="0879a26">處。然此必由希奇大聖威德力故。令我身心</a><a name="0879a27" id="0879a27">現受安樂。既生敬信便能消滅地獄諸苦。於</a><a name="0879a28" id="0879a28">人天趣受勝妙身。當為法器能見諦理。其上</a><a name="0879a29" id="0879a29">昇者上至色究竟天。光中演說苦空無常無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230878c.htm'><img src='up.gif' border=0></a>
<a href='T230879b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>