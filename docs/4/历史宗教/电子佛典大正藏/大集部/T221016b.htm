<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1429 四分律比丘戒本 1016b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1429 四分律比丘戒本</font> <font face='Arial'>(卷1)</font> <font face='Arial'>T22, p1016b</h2></font><hr>
<span class='old'>
</a><a name="1016a28" id="1016a28"><p>若比丘瞋恚所覆故。非波羅夷比丘。以無根</a><a name="1016a29" id="1016a29">波羅夷法謗。欲壞彼清淨行。彼於異時。若問</span><a name="1016b01" id="1016b01">若不問。知此事無根說。我瞋恚故作是語。</a><a name="1016b02" id="1016b02">若比丘作是語者。僧伽婆尸沙</a><a name="1016b03" id="1016b03"><p>若比丘以瞋恚故。於異分事中取片。非波羅</a><a name="1016b04" id="1016b04">夷比丘。以無根波羅夷法謗。欲壞彼清淨行。</a><a name="1016b05" id="1016b05">彼於異時。若問若不問知是異分事中取片。</a><a name="1016b06" id="1016b06">是比丘自言。我瞋恚故作是語。作是語者僧</a><a name="1016b07" id="1016b07">伽婆尸沙</a><a name="1016b08" id="1016b08"><p>若比丘欲壞和合僧。方便受壞和合僧法。堅</a><a name="1016b09" id="1016b09">持不捨。彼比丘應諫是比丘言。大德。莫壞</a><a name="1016b10" id="1016b10">和合僧。莫方便壞和合僧。莫受壞僧法堅持</a><a name="1016b11" id="1016b11">不捨。大德。應與僧和合歡喜不諍。同一師</a><a name="1016b12" id="1016b12">學如水乳合。於佛法中。有增益安樂住。是</a><a name="1016b13" id="1016b13">比丘如是諫時堅持不捨。彼比丘應三諫。捨</a><a name="1016b14" id="1016b14">此事故。乃至三諫捨者善不捨者僧伽婆尸</a><a name="1016b15" id="1016b15">沙</a><a name="1016b16" id="1016b16"><p>若比丘有餘伴黨。若一若二若三乃至無數。</a><a name="1016b17" id="1016b17">彼比丘語是比丘言。大德。莫諫此比丘。此</a><a name="1016b18" id="1016b18">比丘是法語。比丘律語比丘。此比丘所說</a><a name="1016b19" id="1016b19">我等喜樂。此比丘所說我等忍可。彼比丘</a><a name="1016b20" id="1016b20">言。大德。莫作是語言。此比丘是法語比丘</a><a name="1016b21" id="1016b21">律語比丘。此比丘所說我等喜樂。此比丘</a><a name="1016b22" id="1016b22">所說我等忍可。然此比丘。非法語比丘非律</a><a name="1016b23" id="1016b23">語比丘。大德。莫欲破壞和合僧。汝等當樂欲</a><a name="1016b24" id="1016b24">和合僧。大德。應與僧和合歡喜不諍。同一</a><a name="1016b25" id="1016b25">師學如水乳合。於佛法中。有增益安樂住。</a><a name="1016b26" id="1016b26">是比丘如是諫時堅持不捨。彼比丘應三諫。</a><a name="1016b27" id="1016b27">捨此事故。乃至三諫捨者善。不捨者僧伽婆</a><a name="1016b28" id="1016b28">尸沙</a><a name="1016b29" id="1016b29"><p>若比丘。依聚落若城邑住。污他家行惡行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221016a.htm'><img src='up.gif' border=0></a>
<a href='T221016c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>