<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0416c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷56)</font> 比丘誦 <font face='Arial'>T23, p0416c</h2></font><hr>
<span class='old'>
</a><a name="0416b28" id="0416b28">止。一師波那禰。二自捨住處去。三反戒。</a><a name="0416b29" id="0416b29">四捨此部到異部中。五見本和上。是名捨依</span><a name="0416c01" id="0416c01">止法。地法者。隨應何地欲起塔僧坊。先應</a><a name="0416c02" id="0416c02">看是地中作。不妨行來處。樹林具足。水具</a><a name="0416c03" id="0416c03">足。晝夜靜寂。少蚊虻少風少熱少諸毒蝎。</a><a name="0416c04" id="0416c04">如是觀察地起塔僧坊。若不觀察是地。起</a><a name="0416c05" id="0416c05">塔僧坊者。治塔僧坊比丘。得突吉羅。是名</a><a name="0416c06" id="0416c06">地法。僧坊法者。佛聽諸僧坊中溫室講堂樓</a><a name="0416c07" id="0416c07">閣一重舍尖頭舍揵那舍。佛聽是諸坊舍</a><a name="0416c08" id="0416c08">眾僧畜。亦聽一人畜。是名僧坊法。臥具法</a><a name="0416c09" id="0416c09">者。佛所聽諸比丘臥具。麤陛繩床細陛繩</a><a name="0416c10" id="0416c10">床。氈褥臥具種種覆處。佛聽眾僧畜。亦聽</a><a name="0416c11" id="0416c11">一人畜。是名臥具法。治塔僧坊法者。阿羅</a><a name="0416c12" id="0416c12">毘國諸塔僧坊毀壞。佛知已故問阿難。是諸</a><a name="0416c13" id="0416c13">塔僧坊。何以故毀壞。阿難言。諸六群比丘</a><a name="0416c14" id="0416c14">欲治故。餘比丘畏不敢治。佛言。此六群比</a><a name="0416c15" id="0416c15">丘所欲治塔僧坊。眾僧應羯磨與餘人治。受</a><a name="0416c16" id="0416c16">羯磨比丘少多造手。或著一土墼。或以一束</a><a name="0416c17" id="0416c17">草或塞一孔。或塗地泥壁。或以牛糞塗地塗</a><a name="0416c18" id="0416c18">壁。如是少多作已言。我更不欲作。佛言。如</a><a name="0416c19" id="0416c19">是人不應與作羯磨。若是比丘能大作功德</a><a name="0416c20" id="0416c20">修治者。應與治塔僧坊羯磨。是名治塔僧坊</a><a name="0416c21" id="0416c21">法。治塔僧坊人法者。若比丘欲新起塔僧坊</a><a name="0416c22" id="0416c22">新作臥具。佛言。以是事故。僧應令十二歲</a><a name="0416c23" id="0416c23">悉捨餘事。當隨事大小。或十一歲十歲。九</a><a name="0416c24" id="0416c24">歲八歲。七歲六歲。五歲四歲三二一歲。</a><a name="0416c25" id="0416c25">應捨餘事。但令壘壁搆架材木泥覆污飾。</a><a name="0416c26" id="0416c26">是名治塔僧坊人法。恭敬法者。隨上座次第。</a><a name="0416c27" id="0416c27">禮拜迎來送去。合掌曲身上座邊立。是名恭</a><a name="0416c28" id="0416c28">敬法。澡豆法者。佛聽用小豆大豆摩沙豆豍</a><a name="0416c29" id="0416c29">豆胡豆屑一梨梨頻陀等乾草屑。莫雜香<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230416b.htm'><img src='up.gif' border=0></a>
<a href='T230417a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>