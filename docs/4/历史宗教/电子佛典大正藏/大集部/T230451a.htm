<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0451a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷60)</font> 七百比丘集滅惡法品第二之上 <font face='Arial'>T23, p0451a</h2></font><hr>
<span class='old'>
</a><a name="0450c28" id="0450c28">今當作出羯磨。汝不應毘耶離住。如是思惟</a><a name="0450c29" id="0450c29">已集僧。與耶舍陀作出羯磨。不得毘耶離住。</span><a name="0451a01" id="0451a01">長老耶舍陀聞。毘耶離諸比丘作出羯磨。不</a><a name="0451a02" id="0451a02">得住毘耶離。聞已還房付授臥具。持衣缽發</a><a name="0451a03" id="0451a03">毘耶離去。未遠自念。我於毘耶離諸比丘邊</a><a name="0451a04" id="0451a04">得脫。是諸比丘畜金銀寶物。多欲多求惡法</a><a name="0451a05" id="0451a05">成就。耶含陀住憍薩羅國夏安居。爾時長老</a><a name="0451a06" id="0451a06">三菩伽。住摩偷羅國僧伽遮僧伽藍精舍阿</a><a name="0451a07" id="0451a07">波大羅林中烏頭婆羅樹下。是三菩伽。持三</a><a name="0451a08" id="0451a08">藏得三明。有名稱大阿羅漢。長老阿難弟子。</a><a name="0451a09" id="0451a09">長老耶舍陀聞。長老三菩伽。住摩偷羅國</a><a name="0451a10" id="0451a10">僧伽遮僧伽藍阿波大羅林中烏頭波羅樹</a><a name="0451a11" id="0451a11">下。持三藏得三明。有名稱大阿羅漢。聞已遣</a><a name="0451a12" id="0451a12">使詣三菩伽言。長老知不。毘耶離國有十事</a><a name="0451a13" id="0451a13">出。非法非善遠離佛法。不入修妒路。不入毘</a><a name="0451a14" id="0451a14">尼。亦破法相。毘耶離諸比丘。用是法行是</a><a name="0451a15" id="0451a15">法。言是法清淨。如是受持。何等十。一者鹽</a><a name="0451a16" id="0451a16">淨。二者指淨。三者近聚落淨。四者生和合</a><a name="0451a17" id="0451a17">淨。五者如是淨。六者證知淨。七者貧住處</a><a name="0451a18" id="0451a18">淨。八者行法淨。九者縷邊不益尼師檀淨。</a><a name="0451a19" id="0451a19">十者金銀寶物淨。毘耶離國諸比丘。又持憍</a><a name="0451a20" id="0451a20">薩羅大金缽。出憍薩羅國。入毘耶離國。乞</a><a name="0451a21" id="0451a21">錢次第乞。隨多少皆著缽中。或得萬錢千</a><a name="0451a22" id="0451a22">五百五十乃至一錢。諸長老比丘。應集會</a><a name="0451a23" id="0451a23">滅是惡法。今若不滅後必將大。長老三菩</a><a name="0451a24" id="0451a24">伽聞是事已。即遣使詣達嚫那國阿槃提國。</a><a name="0451a25" id="0451a25">如是諸國皆遣使語言。汝知不。毘耶離國十</a><a name="0451a26" id="0451a26">事出。何等十。一者鹽淨乃至金銀寶物淨。是</a><a name="0451a27" id="0451a27">諸惡法。今若不滅後將必大。爾時達嚫那</a><a name="0451a28" id="0451a28">國阿槃提國等諸比丘。即皆集會毘耶離。</a><a name="0451a29" id="0451a29">是時長老梨婆多。住薩寒若國。持三藏得三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230450c.htm'><img src='up.gif' border=0></a>
<a href='T230451b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>