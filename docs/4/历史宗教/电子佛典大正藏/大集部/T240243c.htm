<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0243c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷9)</font> 第二門第四子攝頌勝鬘之餘 <font face='Arial'>T24, p0243c</h2></font><hr>
<span class='old'>
</a><a name="0243b28" id="0243b28">地獄受燒然苦。復此餘業五百生中常截手</a><a name="0243b29" id="0243b29">足。乃至今生亦受此苦。由於我所起淨信故。</span><a name="0243c01" id="0243c01">得生天上。復由昔日作苾芻尼。受持讀誦正</a><a name="0243c02" id="0243c02">法教故。值我聞法證見諦理。汝等苾芻。此皆</a><a name="0243c03" id="0243c03">由業廣如上說。是時惡生所留之人。聽佛記</a><a name="0243c04" id="0243c04">已還惡生處。彼便問曰。世尊於我有何言記。</a><a name="0243c05" id="0243c05">彼言。大王如來說言。憍薩羅國悉當破滅。更</a><a name="0243c06" id="0243c06">經七日。惡生苦母被猛火燒身。墮在無間大</a><a name="0243c07" id="0243c07">地獄中。是時惡生聞彼所說。極懷煩惱掌</a><a name="0243c08" id="0243c08">頰而住。苦母見已問言。大王何故懷憂。王</a><a name="0243c09" id="0243c09">言。苦母我今云何得不憂惱。世尊。有言記我</a><a name="0243c10" id="0243c10">及汝。於七日後猛火焚燒墮在無間大地獄</a><a name="0243c11" id="0243c11">中。苦母對曰。大王如乞索婆羅門入舍乞求。</a><a name="0243c12" id="0243c12">不得物時欲令其家。生百千種不吉祥事。何</a><a name="0243c13" id="0243c13">況沙門喬答摩。所有親族被王誅盡。寧無深</a><a name="0243c14" id="0243c14">重怨恨之言。隨其惡心而為咒咀。王若懼者</a><a name="0243c15" id="0243c15">於後園中池水之內。造一柱樓。王應詣彼七</a><a name="0243c16" id="0243c16">日居住。日滿之後方可入城。王言如是。即令</a><a name="0243c17" id="0243c17">造樓。將諸宮人及苦母等。昇樓而住。過一夜</a><a name="0243c18" id="0243c18">已苦母白言。大王一夜已過餘六夜在。當共</a><a name="0243c19" id="0243c19">入城。如是二三乃至七日。苦母言。今日安隱</a><a name="0243c20" id="0243c20">共入城中。于時四面忽然雲起。女人常事樂</a><a name="0243c21" id="0243c21">觀瓔珞。諸宮人等共相謂曰。莊嚴結束可往</a><a name="0243c22" id="0243c22">城中。即整衣服。時有一女以日光珠。置偃枕</a><a name="0243c23" id="0243c23">上而自嚴飾。雲去天晴。日光忽現照觸寶珠。</a><a name="0243c24" id="0243c24">便即火出燒其偃枕。猛焰上騰。即焚樓閣。</a><a name="0243c25" id="0243c25">諸宮人等四散馳走。惡生苦母皆被火燒。便</a><a name="0243c26" id="0243c26">欲走出時有非人。關閉其戶不能得出。于時</a><a name="0243c27" id="0243c27">惡生被火燒害。極苦纏心告苦母曰。禍哉我</a><a name="0243c28" id="0243c28">今已受燒害之苦。苦母曰。大王我亦同此。</a><a name="0243c29" id="0243c29">大火燒然身皆爛熟俱大號叫。便墮無間大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240243b.htm'><img src='up.gif' border=0></a>
<a href='T240244a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>