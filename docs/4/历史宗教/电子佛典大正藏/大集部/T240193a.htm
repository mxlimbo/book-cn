<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0193a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷18)</font> <font face='Arial'>T24, p0193a</h2></font><hr>
<span class='old'>
</a><a name="0192c28" id="0192c28">儀庠序下鷲峰山。以天威力光明赫奕遍照</a><a name="0192c29" id="0192c29">山野。詣佛所已。散華供養退坐一面。為聞法</span><a name="0193a01" id="0193a01">故。爾時世尊知彼根性意樂隨眠。為說如是</a><a name="0193a02" id="0193a02">四真諦法。令其開悟。彼聞法已。以智金剛杵。</a><a name="0193a03" id="0193a03">摧壞二十有身見山。證預流果。既見諦已三</a><a name="0193a04" id="0193a04">白言。大德。由佛世尊。令我證得解脫之果。此</a><a name="0193a05" id="0193a05">非父母人王天眾沙門婆羅門親友眷屬之所</a><a name="0193a06" id="0193a06">能作。我遇世尊善知識故。於地獄傍生餓鬼</a><a name="0193a07" id="0193a07">趣中拔濟令出。安置人天勝妙之處。當盡生</a><a name="0193a08" id="0193a08">死而得涅槃。超越骨山乾竭血海。無始積集</a><a name="0193a09" id="0193a09">薩迦耶見。以智金剛杵而摧碎之。得預流果。</a><a name="0193a10" id="0193a10">我今歸依佛法僧寶。受五學處。始從今日乃</a><a name="0193a11" id="0193a11">至命終。更不殺生乃至不飲酒。唯願世尊證</a><a name="0193a12" id="0193a12">知。我是鄔波索迦。即於佛前式漏曰</a><a name="0193a13" id="0193a13"><p class='lg'>　　世尊威力彌弘廣　　　閉塞堅牢惡趣門</a><br><a name="0193a14" id="0193a14">　　開示妙善生天路　　　我今獲得無為果</a><br><a name="0193a15" id="0193a15">　　親承諸佛大慈悲　　　眾惡皆除得天眼　</p></a><a name="0193a16" id="0193a16"><p>是時前身藥叉天神。如商人得利。如耕夫收</a><a name="0193a17" id="0193a17">實。如戰者得勝。如病得除。依舊威儀禮佛而</a><a name="0193a18" id="0193a18">去。時諸苾芻。始從初夜至後夜分。各自禪念。</a><a name="0193a19" id="0193a19">忽見佛前光明遍照。皆生疑惑詣佛請白。有</a><a name="0193a20" id="0193a20">何因緣。梵釋諸天四天大王眾。來此奉覲。佛</a><a name="0193a21" id="0193a21">告諸苾芻。此非梵天。亦非帝釋四天王眾來</a><a name="0193a22" id="0193a22">此謁我。由提婆達多於鷲峰山作大拋車飛</a><a name="0193a23" id="0193a23">石打。我執金剛神以金剛杵空中打碎。時金</a><a name="0193a24" id="0193a24">毘羅藥叉接承不得。遂打自身。因發善心命</a><a name="0193a25" id="0193a25">終之後。得生廣勝三十三天。緣此故來稽首</a><a name="0193a26" id="0193a26">於我。我為說法。得見真諦歸還天已。是故苾</a><a name="0193a27" id="0193a27">芻。若作黑業得黑果。作純白業得純白果。</a><a name="0193a28" id="0193a28">若作雜業必受雜果。宜捨黑雜業唯集白業。</a><a name="0193a29" id="0193a29">當如是學。時諸苾芻皆生疑惑而白佛言。金<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240192c.htm'><img src='up.gif' border=0></a>
<a href='T240193b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>