<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0669b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷9)</font> 妄說自得上人法學處第四 <font face='Arial'>T23, p0669b</h2></font><hr>
<span class='old'>
</a><a name="0669a28" id="0669a28">財普施開七覺花。離世八法示八正路。永斷</a><a name="0669a29" id="0669a29">九結明閑九定。充滿十力名聞十方。諸自在</span><a name="0669b01" id="0669b01">中最為殊勝。得諸無畏降伏魔怨。震大雷音</a><a name="0669b02" id="0669b02">作師子吼。晝夜六時常以佛眼觀察世間。誰</a><a name="0669b03" id="0669b03">增誰減。誰遭苦厄誰向惡趣。誰陷欲泥誰堪</a><a name="0669b04" id="0669b04">受化。作何方便拔濟令出。無聖財者令得聖</a><a name="0669b05" id="0669b05">財。以智安膳那破無明膜。無善根者令種</a><a name="0669b06" id="0669b06">善根。有善根者令其增長。置人天路安隱無</a><a name="0669b07" id="0669b07">礙趣涅槃城。如有說言</a><a name="0669b08" id="0669b08"><p class='lg'>　　假使大海潮　　　或失於期限</a><br><a name="0669b09" id="0669b09">　　佛於所化者　　　濟度不過時</a><br><a name="0669b10" id="0669b10">　　如母有一兒　　　常護其身命</a><br><a name="0669b11" id="0669b11">　　佛於所化者　　　愍念過於彼</a><br><a name="0669b12" id="0669b12">　　佛於諸有情　　　慈念不捨離</a><br><a name="0669b13" id="0669b13">　　思濟其苦難　　　如母牛隨犢　</p></a><a name="0669b14" id="0669b14"><p>爾時世尊作如是念。此摩竭魚今遭苦厄。於</a><a name="0669b15" id="0669b15">先佛所已植善根。我因魚故施大教網化度</a><a name="0669b16" id="0669b16">有情宜往。勝慧河側諸佛。常法未入涅槃安</a><a name="0669b17" id="0669b17">住於世。為欲憐愍所化有情時。往奈洛迦傍</a><a name="0669b18" id="0669b18">生餓鬼人天諸趣。或往屍林或往河處。今由</a><a name="0669b19" id="0669b19">此事世尊欲往勝慧河邊。即便微笑口中出</a><a name="0669b20" id="0669b20">五色光。或時下照或復上昇。其光下者至無</a><a name="0669b21" id="0669b21">間獄并餘地獄。若受炎熱皆得清涼。若處寒</a><a name="0669b22" id="0669b22">冰便獲溫暖。彼諸有情各得安樂。皆作是念。</a><a name="0669b23" id="0669b23">我與汝等為從地獄死生餘處耶。爾時世尊。</a><a name="0669b24" id="0669b24">令彼有情生信心已復現餘相。彼見相已皆</a><a name="0669b25" id="0669b25">作是念。我等不於此死而生餘處。然我必由</a><a name="0669b26" id="0669b26">無上大聖威德力故。令我身心現受安樂。既</a><a name="0669b27" id="0669b27">生敬信能滅諸苦。於人天趣受勝妙身。當為</a><a name="0669b28" id="0669b28">法器見真諦理。其上昇者至色究竟天。光中</a><a name="0669b29" id="0669b29">演說苦空無常無我等法。并說二伽他曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230669a.htm'><img src='up.gif' border=0></a>
<a href='T230669c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>