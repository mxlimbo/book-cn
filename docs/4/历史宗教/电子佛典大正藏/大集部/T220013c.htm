<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0013c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷2)</font> 第一分之二僧殘法 <font face='Arial'>T22, p0013c</h2></font><hr>
<span class='old'>
</a><a name="0013b28" id="0013b28">有比丘安居竟。來至我所。我時問言。何處安</a><a name="0013b29" id="0013b29">居。安居安隱乞食易得道路不疲耶。彼答我</span><a name="0013c01" id="0013c01">言。在雪山脅林下安居。安居安隱乞食易得</a><a name="0013c02" id="0013c02">行路不疲。唯患眾鳥夜鳴所亂不得專一坐</a><a name="0013c03" id="0013c03">禪思惟。我問比丘。汝等今猶樂彼林不。答言</a><a name="0013c04" id="0013c04">甚樂。我言汝便還彼。眾鳥暮來合掌向言。我</a><a name="0013c05" id="0013c05">今須汝毛羽。可以見與。中夜後夜亦復如是。</a><a name="0013c06" id="0013c06">比丘受教如敕從乞。於是眾鳥夜共議言。今</a><a name="0013c07" id="0013c07">此比丘從我等乞。為當與不。皆曰不可。便飛</a><a name="0013c08" id="0013c08">而去。永不復還。告諸比丘。鳥猶不喜聞有</a><a name="0013c09" id="0013c09">乞聲。況於人乎。又告比丘。過去世時有迦</a><a name="0013c10" id="0013c10">夷國王。好喜布施給諸窮乏。時有梵志王甚</a><a name="0013c11" id="0013c11">愛重。未嘗從王有所求乞。爾時彼王。為說</a><a name="0013c12" id="0013c12">偈言</a><a name="0013c13" id="0013c13"><p class='lg'>　　人皆從遠來　　　無方從吾乞</a><br><a name="0013c14" id="0013c14">　　而汝今在此　　　不求有何意　</p></a><a name="0013c15" id="0013c15"><p>梵志即以偈答</a><a name="0013c16" id="0013c16"><p class='lg'>　　乞者人不喜　　　不與致怨憎</a><br><a name="0013c17" id="0013c17">　　所以默無求　　　恐離親愛情　</p></a><a name="0013c18" id="0013c18"><p>王復說偈</a><a name="0013c19" id="0013c19"><p class='lg'>　　智者不惡乞　　　思聞來求聲</a><br><a name="0013c20" id="0013c20">　　況汝所親愛　　　豈容有吝心</a><br><a name="0013c21" id="0013c21">　　守貧愧有求　　　應得處不取</a><br><a name="0013c22" id="0013c22">　　喪人虛心福　　　而自困於己</a><br><a name="0013c23" id="0013c23">　　安貧不恥求　　　應得處便取</a><br><a name="0013c24" id="0013c24">　　既成人之善　　　而自長安樂</a><br><a name="0013c25" id="0013c25">　　乞非傷德行　　　亦無身口過</a><br><a name="0013c26" id="0013c26">　　損有以補無　　　何為而不索　</p></a><a name="0013c27" id="0013c27"><p>梵志復以偈答</a><a name="0013c28" id="0013c28"><p class='lg'>　　賢人不言乞　　　言乞必不賢</a><br><a name="0013c29" id="0013c29">　　默然不有求　　　是謂為大人　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220013b.htm'><img src='up.gif' border=0></a>
<a href='T220014a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>