<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0469c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷61)</font> 因緣品第四 <font face='Arial'>T23, p0469c</h2></font><hr>
<span class='old'>
</a><a name="0469b28" id="0469b28">時大雨墮。諸比丘問。是中有檀越能與食不。</a><a name="0469b29" id="0469b29">有比丘言無。問有僧食。不答本有僧食。夏後</span><a name="0469c01" id="0469c01">月安居竟。分衣物分食分已。各自去。諸比丘</a><a name="0469c02" id="0469c02">少欲知足。聞是事心不喜。呵責諸比丘言。何</a><a name="0469c03" id="0469c03">以名比丘。僧食物夏安居竟。各自分去。諸比</a><a name="0469c04" id="0469c04">丘種種因緣呵竟。以是事白佛。佛言。從今日</a><a name="0469c05" id="0469c05">僧食不應分。若分得突吉羅罪。從今日聽樹</a><a name="0469c06" id="0469c06">下安居時。若有好樹讓上座。如樹下露地亦</a><a name="0469c07" id="0469c07">如是。有事應羯磨十四人</a><a name="0469c08" id="0469c08"><p>佛在婆伽國。國中有貴人子。名滿提。請佛及</a><a name="0469c09" id="0469c09">僧明日於舍食。佛及僧默然受請。滿提知佛</a><a name="0469c10" id="0469c10">受請。為佛作禮繞三匝還歸。是夜辦種種飲</a><a name="0469c11" id="0469c11">食布坐處。遣使白佛。食具已辦唯佛知時。佛</a><a name="0469c12" id="0469c12">與比丘僧前後圍繞俱入滿提舍。佛在僧中</a><a name="0469c13" id="0469c13">敷座處坐。滿提子弟。不信佛法僧。皆是婆羅</a><a name="0469c14" id="0469c14">門。邊國人下食時。不疾與少與不一心與。與</a><a name="0469c15" id="0469c15">時觸比丘手。比丘語言。高舉手莫觸我手。子</a><a name="0469c16" id="0469c16">弟言。我非白癩。非旃陀羅。汝等何以惡我。諸</a><a name="0469c17" id="0469c17">比丘不知當云何。是事白佛。佛言。若不輕與</a><a name="0469c18" id="0469c18">得受。若輕故觸手不應受</a><a name="0469c19" id="0469c19"><p>憍薩羅國一住處。一比丘死。是死比丘。以</a><a name="0469c20" id="0469c20">衣缽物寄比丘尼精舍。諸比丘言。我等應分。</a><a name="0469c21" id="0469c21">比丘尼言。我等應分。比丘不知云何。以是事</a><a name="0469c22" id="0469c22">白佛。佛言。若比丘死前。寄比丘尼衣缽物。現</a><a name="0469c23" id="0469c23">前比丘僧應分</a><a name="0469c24" id="0469c24"><p>憍薩羅國一住處。比丘尼死。是死比丘尼。以</a><a name="0469c25" id="0469c25">衣缽物寄比丘精舍。諸比丘尼言。我等應分。</a><a name="0469c26" id="0469c26">比丘言。我等應分。比丘尼不知云何。以是事</a><a name="0469c27" id="0469c27">白佛。佛言。若比丘尼死前。寄比丘衣缽物。現</a><a name="0469c28" id="0469c28">前比丘尼僧應分</a><a name="0469c29" id="0469c29"><p>佛在舍婆提。釋子跋難陀死。衣缽直三十萬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230469b.htm'><img src='up.gif' border=0></a>
<a href='T230470a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>