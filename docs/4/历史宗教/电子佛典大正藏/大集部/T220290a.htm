<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0290a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷7)</font> 二不定法初 <font face='Arial'>T22, p0290a</h2></font><hr>
<span class='old'>
</a><a name="0289c28" id="0289c28">坐。優陀夷在外喚言。某甲在不。女言是誰。答</a><a name="0289c29" id="0289c29">言。我是優陀夷。女言。阿闍梨來入。阿闍梨</span><a name="0290a01" id="0290a01">來入。即入其房。於房內坐。與共語言時。姑毘</a><a name="0290a02" id="0290a02">舍佉鹿母。有三十二子。亦有三十二兒。婦皆</a><a name="0290a03" id="0290a03">悉福德吉相成就。是時毘舍佉鹿母。常教誡</a><a name="0290a04" id="0290a04">兒子。諸婦勸導父母親屬。次到是女房前。是</a><a name="0290a05" id="0290a05">毘舍佉鹿母。善解時宜不卒入房。踟躕戶外。</a><a name="0290a06" id="0290a06">戶孔中見房內有人剃髮著染衣。睩瞬細語。</a><a name="0290a07" id="0290a07">知是出家人。但不知是比丘。為是比丘尼。便</a><a name="0290a08" id="0290a08">喚此婦。婦應曰。是誰。答言。是我。白言。大家</a><a name="0290a09" id="0290a09">來前。問汝邊是誰婦。答言。阿闍梨優陀夷。優</a><a name="0290a10" id="0290a10">陀夷言。優婆夷。何以不前。鹿母即入而作是</a><a name="0290a11" id="0290a11">言。阿闍梨優陀夷。此間坐耶。答言。如是。白</a><a name="0290a12" id="0290a12">言。阿闍梨此坐非明白處。設有善惡。誰證</a><a name="0290a13" id="0290a13">知者。當以此事。語諸比丘。優陀夷言。汝說何</a><a name="0290a14" id="0290a14">等。毘舍佉鹿母言。見優陀夷與女人共坐。</a><a name="0290a15" id="0290a15">優陀夷言。我亦當向佛說汝。毘舍佉鹿母言。</a><a name="0290a16" id="0290a16">欲說何等。優陀夷言。我見毘舍佉鹿母。與他</a><a name="0290a17" id="0290a17">男子共坐。毘舍佉鹿母言。何等男子。優陀夷</a><a name="0290a18" id="0290a18">言。我非男子耶。毘舍佉鹿母言。阿闍梨。佛不</a><a name="0290a19" id="0290a19">制我不與男子共坐。然阿闍梨是出家人。應</a><a name="0290a20" id="0290a20">護沙門法。優陀夷言。咄哉。汝惱我不少。便起</a><a name="0290a21" id="0290a21">出去。復在一露處。與女人共坐。毘舍佉鹿</a><a name="0290a22" id="0290a22">母教誡兒婦已出。復見優陀夷與女人露</a><a name="0290a23" id="0290a23">處共坐語。往到其邊。語優陀夷言。此是不善。</a><a name="0290a24" id="0290a24">非沙門法。云何與女人露處共坐。當以是事</a><a name="0290a25" id="0290a25">語諸比丘。優陀夷言。何所說。毘舍佉鹿母</a><a name="0290a26" id="0290a26">言。見優陀夷獨與女人露處共坐。語優陀夷</a><a name="0290a27" id="0290a27">言。我亦當向佛說汝事。毘舍佉鹿母言。為</a><a name="0290a28" id="0290a28">何所說。優陀夷言。我見鹿母與男子露處共</a><a name="0290a29" id="0290a29">坐語。毘舍佉鹿母言。何等男子。答言。我非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220289c.htm'><img src='up.gif' border=0></a>
<a href='T220290b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>