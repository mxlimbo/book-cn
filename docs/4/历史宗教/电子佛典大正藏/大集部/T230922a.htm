<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0922a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷3)</font> 八波羅市迦法 不與取學處第二 <font face='Arial'>T23, p0922a</h2></font><hr>
<span class='old'>
</a><a name="0921c28" id="0921c28">來。同前得罪。若有苾芻尼在阿蘭若處住。有</a><a name="0921c29" id="0921c29">破村賊到苾芻尼所。作如是問。聖者頗知某</span><a name="0922a01" id="0922a01">村家處不。苾芻尼答言。我知其處。賊復問言。</a><a name="0922a02" id="0922a02">彼家多女人少男子。無惡犬無多叢棘。易入</a><a name="0922a03" id="0922a03">易出。於我無害取得物不。若得稱意。我當與</a><a name="0922a04" id="0922a04">聖者共分其物。若彼苾芻尼答言。仁者我知</a><a name="0922a05" id="0922a05">某甲舍。多女人少男子。無惡狗叢棘易入易</a><a name="0922a06" id="0922a06">出。於汝無傷能得其物。苾芻尼作是教已。賊</a><a name="0922a07" id="0922a07">還與物。乃至未取分已來。得窣吐羅底也。若</a><a name="0922a08" id="0922a08">取賊分得罪輕重同前。若其苾芻尼共彼盜</a><a name="0922a09" id="0922a09">賊。作是語已。於賊去後遂生追悔。就彼賊處</a><a name="0922a10" id="0922a10">作如是語。仁等知不。我意造次不審思量便</a><a name="0922a11" id="0922a11">作是語。如愚小癡昧不善其事妄為詶對。然</a><a name="0922a12" id="0922a12">彼家內少女人多男子。多惡狗叢棘。難入難</a><a name="0922a13" id="0922a13">出。不令汝等無傷取物。隨彼賊徒去與不去。</a><a name="0922a14" id="0922a14">苾芻尼得窣吐羅底也。若此苾芻尼見其賊</a><a name="0922a15" id="0922a15">黨欲劫村邑。往到彼家作如是語。仁等警覺</a><a name="0922a16" id="0922a16">好自謹慎。今夜必有盜賊來入。勿令財物皆</a><a name="0922a17" id="0922a17">被賊將。或容身命亦遭傷殺。隨彼盜賊來與</a><a name="0922a18" id="0922a18">不來。苾芻尼亦得窣吐羅底也。若苾芻尼如</a><a name="0922a19" id="0922a19">前所作偷盜方便有三種事。何謂為三。謂田</a><a name="0922a20" id="0922a20">事宅事店事。田事有二種取。一言訟取。二圍</a><a name="0922a21" id="0922a21">繞取。何謂言訟取。若苾芻尼為共俗人爭地</a><a name="0922a22" id="0922a22">詣斷官所。若苾芻尼不如俗人勝者。得窣吐</a><a name="0922a23" id="0922a23">羅底也。若苾芻尼得勝。乃至俗人心未息來。</a><a name="0922a24" id="0922a24">苾芻尼得窣吐羅底也。若彼俗人心息者。應</a><a name="0922a25" id="0922a25">准其價同前得罪。是謂言訟取。何謂圍繞取。</a><a name="0922a26" id="0922a26">若苾芻尼於他田處。若以樹枝若以席障若</a><a name="0922a27" id="0922a27">作塹坑若以牆壁圍繞。乃至圍未合來。得窣</a><a name="0922a28" id="0922a28">吐羅底也。若其圍合得罪同前。是圍繞盜田</a><a name="0922a29" id="0922a29">事既爾。宅事店事如上應知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230921c.htm'><img src='up.gif' border=0></a>
<a href='T230922b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>