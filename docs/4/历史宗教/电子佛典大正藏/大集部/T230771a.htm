<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0771a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷26)</font> 九十波逸底迦法 獨與女人說法過五六語學處第五 <font face='Arial'>T23, p0771a</h2></font><hr>
<span class='old'>
</a><a name="0770c28" id="0770c28">苾芻。何因得知女人隱處有靨等相耶。苾芻</a><a name="0770c29" id="0770c29">報曰。彼解身相知有靨等。答曰豈可有相皆</span><a name="0771a01" id="0771a01">告人知。苾芻聞已還至寺中告諸苾芻。諸苾</a><a name="0771a02" id="0771a02">芻以緣白佛。佛言。由說法故有如是過失。從</a><a name="0771a03" id="0771a03">今已去不應俗家為女說法。如佛所說不為</a><a name="0771a04" id="0771a04">女人說法。時諸苾芻入村乞食。女人白言。聖</a><a name="0771a05" id="0771a05">者為我說法。苾芻報曰姊妹世尊不許為女</a><a name="0771a06" id="0771a06">說法。彼便答曰。若仁不肯為說法者我亦不</a><a name="0771a07" id="0771a07">能以食相施。諸苾芻以緣白佛。佛言。汝等苾</a><a name="0771a08" id="0771a08">芻應為女人作五句說法。告女人曰。姊妹色</a><a name="0771a09" id="0771a09">無常。乃至受想行識無常。苾芻入村乞食。女</a><a name="0771a10" id="0771a10">人白言聖者為我說法。苾芻為作五句說法。</a><a name="0771a11" id="0771a11">姊妹色等無常。女復請曰。更為說法。苾芻報</a><a name="0771a12" id="0771a12">曰。姊妹佛但許此不聽多說。女人答言。我亦</a><a name="0771a13" id="0771a13">但施少許飲食。諸苾芻以緣白佛佛言。與作</a><a name="0771a14" id="0771a14">六句說法。報言。姊妹眼無常。乃至耳鼻舌身</a><a name="0771a15" id="0771a15">意無常。苾芻入村乞食。女人白言。聖者為我</a><a name="0771a16" id="0771a16">說法。苾芻為作六句說法。姊妹眼等無常。女</a><a name="0771a17" id="0771a17">復請曰。更為說法。苾芻報曰。姊妹佛但許此</a><a name="0771a18" id="0771a18">不聽多說。女人答言。我亦但施少許飲食。諸</a><a name="0771a19" id="0771a19">苾芻以緣白佛。佛言。應置男子隨意多說。苾</a><a name="0771a20" id="0771a20">芻乞食入村。女人白言。聖者為我說法。苾芻</a><a name="0771a21" id="0771a21">報曰。應喚男子。白言何用丈夫。報曰。世尊制</a><a name="0771a22" id="0771a22">戒。應對男子為女說法隨意多說。女曰。善哉</a><a name="0771a23" id="0771a23">我有護者仁復無畏。足得隨意為我說法。便</a><a name="0771a24" id="0771a24">喚男子。苾芻說法而去。時六眾苾芻次行乞</a><a name="0771a25" id="0771a25">食到女人處報言。姊妹可坐我為說法。女人</a><a name="0771a26" id="0771a26">白言。聖者小住持我喚男子來。六眾報曰。</a><a name="0771a27" id="0771a27">何須男子。但令有一獼猴雞犬犢子小兒。即</a><a name="0771a28" id="0771a28">為女人說法而去。時有耆老苾芻乞食而至。</a><a name="0771a29" id="0771a29">女人白言。聖者為我說法。苾芻報言。應喚男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230770c.htm'><img src='up.gif' border=0></a>
<a href='T230771b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>