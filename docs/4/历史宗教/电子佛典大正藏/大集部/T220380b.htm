<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0380b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷19)</font> 明單提九十二事法之一 <font face='Arial'>T22, p0380b</h2></font><hr>
<span class='old'>
</a><a name="0380a28" id="0380a28">歲出家為道。成阿羅漢。共十六群比丘。各持</a><a name="0380a29" id="0380a29">澡盥。到阿耆羅河邊澡浴入水。仰覆浮戲渡</span><a name="0380b01" id="0380b01">河來往。拍水沐浴。爾時波斯匿王在重樓閣</a><a name="0380b02" id="0380b02">上。四望觀看。王未信佛法。見是事已。倍生不</a><a name="0380b03" id="0380b03">信。即語末利夫人言。看汝家所事福田。夫人</a><a name="0380b04" id="0380b04">深信無疑不迴顧看。即答言。大王。或是年少</a><a name="0380b05" id="0380b05">出家始受具足。未知戒律。或世尊未制此戒。</a><a name="0380b06" id="0380b06">是故爾耳。王語夫人言。喻如家長語時眷屬</a><a name="0380b07" id="0380b07">隨從。如和上阿闍梨語時。弟子隨從沙門瞿</a><a name="0380b08" id="0380b08">曇語時。弟子皆言如是世尊。如是修伽陀。我</a><a name="0380b09" id="0380b09">共汝語。而汝不迴顧看。爾時尊者童子迦葉。</a><a name="0380b10" id="0380b10">於其水中入頂第四禪。以天耳聞王語聲。</a><a name="0380b11" id="0380b11">即語諸伴比丘作是言。長老王倍生不信。末</a><a name="0380b12" id="0380b12">利夫人心生不悅。今當令彼發歡喜心。皆言。</a><a name="0380b13" id="0380b13">善哉。各各即提澡盥盛滿中水。以著於前。結</a><a name="0380b14" id="0380b14">跏趺坐。次第行列陵虛而逝。於王殿上空中</a><a name="0380b15" id="0380b15">而過。時末利夫人在露處坐。見其坐影已。即</a><a name="0380b16" id="0380b16">便仰觀。見次第行列。結跏趺坐前皆有澡盥</a><a name="0380b17" id="0380b17">乘虛而去似如鴈王。見是事已。心大歡喜。即</a><a name="0380b18" id="0380b18">白王言。看我家福田神德如是。王見已。心大</a><a name="0380b19" id="0380b19">歡喜。作如是言。善哉。我得善利。願世尊及比</a><a name="0380b20" id="0380b20">丘僧盡壽在我國內。為良福田。諸比丘聞王</a><a name="0380b21" id="0380b21">嫌故。以是因緣往白世尊佛言。呼十六群比</a><a name="0380b22" id="0380b22">丘來。來已佛具問上事。汝實爾不。答言。實爾。</a><a name="0380b23" id="0380b23">佛言。我今罰汝。因汝當為諸比丘制戒。佛告</a><a name="0380b24" id="0380b24">諸比丘。依止舍衛城住者。皆悉令集。以十利</a><a name="0380b25" id="0380b25">故。為諸比丘制戒。乃至已聞者當重聞。若比</a><a name="0380b26" id="0380b26">丘水中戲者。波夜提。比丘者。如上說。水者。</a><a name="0380b27" id="0380b27">有十種。戲者。跳渡還渡沒出撥拍澆[<a href='javascript:showpic("images/018439.gif")'>泳-永+羨</a>]。波</a><a name="0380b28" id="0380b28">夜提。波夜提者。如上說。跳者。戲故跳入水</a><a name="0380b29" id="0380b29">中。波夜提。若行岸崩墮水。若船行衝岸木石<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220380a.htm'><img src='up.gif' border=0></a>
<a href='T220380c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>