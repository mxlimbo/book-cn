<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0295a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷19)</font> 第三門第四子攝頌之餘 <font face='Arial'>T24, p0295a</h2></font><hr>
<span class='old'>
</a><a name="0294c28" id="0294c28">者欲。苾芻白佛。佛言不應在界外與界內人</a><a name="0294c29" id="0294c29">欲。見佛不許時有苾芻欲出界外。臨將發足</span><a name="0295a01" id="0295a01">僧伽有事。六眾即便強令說欲。苾芻白佛。佛</a><a name="0295a02" id="0295a02">言欲出界者不應取欲。六眾聞已遂於界外</a><a name="0295a03" id="0295a03">更互與欲。乃至六人展轉相與。苾芻白佛。佛</a><a name="0295a04" id="0295a04">言不應界外展轉與欲。作者得越法罪</a><a name="0295a05" id="0295a05"><p>緣處同前。如世尊說半月應說戒者。六眾便</a><a name="0295a06" id="0295a06">於界外欲與清淨。佛言不應如是。又取將行</a><a name="0295a07" id="0295a07">者欲。又於界外展轉取欲清淨廣如前說。佛</a><a name="0295a08" id="0295a08">言皆不應作。作者得越法罪</a><a name="0295a09" id="0295a09"><p>如佛所說安居了時。苾芻可於三事見聞疑</a><a name="0295a10" id="0295a10">作隨意事。六眾苾芻便於界外作隨意事。又</a><a name="0295a11" id="0295a11">留將行者又界外展轉。亦如上說皆不應為</a><a name="0295a12" id="0295a12"><p>第五門第七子攝頌曰</a><a name="0295a13" id="0295a13"><p class='lg'>　　應可知人數　　　隨意任行籌</a><br><a name="0295a14" id="0295a14">　　不與俗同坐　　　老少應隨夏　</p></a><a name="0295a15" id="0295a15"><p>緣處同前。時此城中有婆羅門。因事出外入</a><a name="0295a16" id="0295a16">逝多林。生希有心我今試問。寺中現住可有</a><a name="0295a17" id="0295a17">幾人。既見苾芻問其人數。苾芻報曰。我不</a><a name="0295a18" id="0295a18">能知。婆羅門曰。勝光大王憍薩羅國所有兵</a><a name="0295a19" id="0295a19">眾尚可數知。寺內僧徒何因不測。彼默無對。</a><a name="0295a20" id="0295a20">苾芻白佛。佛言應知人數。苾芻即便一一別</a><a name="0295a21" id="0295a21">數。或時屈指忘不能憶。苾芻白佛。佛言應可</a><a name="0295a22" id="0295a22">行籌。既總數已告眾令知。苾芻不知何時應</a><a name="0295a23" id="0295a23">數。佛言應於安居時數。復有長者入逝多林。</a><a name="0295a24" id="0295a24">見諸苾芻勤加習讀繫念靜思。見斯事已深</a><a name="0295a25" id="0295a25">生淨信。欲知僧數擬設中食。便問苾芻於斯</a><a name="0295a26" id="0295a26">住處總有幾人。彼報其數禮已而去。既至舍</a><a name="0295a27" id="0295a27">中報家人曰。我欲明日請佛及僧就舍而食。</a><a name="0295a28" id="0295a28">有爾許人隨其僧眾汝當具辦。報曰甚善。即</a><a name="0295a29" id="0295a29">於家中具諸供養。時彼長者於眾集時。遂至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240294c.htm'><img src='up.gif' border=0></a>
<a href='T240295b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>