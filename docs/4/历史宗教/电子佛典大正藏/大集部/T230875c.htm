<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0875c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷45)</font> 九十波逸底迦法 入王宮門學處第八十二之一 <font face='Arial'>T23, p0875c</h2></font><hr>
<span class='old'>
</a><a name="0875b28" id="0875b28">漢果。即昇虛空現諸神變。身出水火便入無</a><a name="0875b29" id="0875b29">餘妙涅槃界。彼諸親族即火焚燒為供養已。</span><a name="0875c01" id="0875c01">收其餘骨造二窣睹波。時仙道王。於日日中</a><a name="0875c02" id="0875c02">常詣聖者迦多演那處聽說妙法。既聽得已</a><a name="0875c03" id="0875c03">還入宮中。告諸宮人曰。聖者迦多演那每常</a><a name="0875c04" id="0875c04">為我說深妙法。宮人白言。大王有福逢佛出</a><a name="0875c05" id="0875c05">世。因成果滿得聞正法。王告宮人曰。爾等何</a><a name="0875c06" id="0875c06">因不往聽法。宮人答曰。我等內人無由數出。</a><a name="0875c07" id="0875c07">若其聖者迦多演那。得入宮中為說法者。我</a><a name="0875c08" id="0875c08">等當聽。王聞語已往聖者所。頂禮雙足白言。</a><a name="0875c09" id="0875c09">聖者宮內女人樂欲聞法。唯願尊者興慈愍</a><a name="0875c10" id="0875c10">心。暫入宮中隨彼所願。時迦多演那白言。大</a><a name="0875c11" id="0875c11">王世尊制戒。不許苾芻入王宮中為女說法。</a><a name="0875c12" id="0875c12">王言聖者若如是者。誰入宮中為女說法。答</a><a name="0875c13" id="0875c13">曰有苾芻尼許入為說。時仙道王聞是語已。</a><a name="0875c14" id="0875c14">即作書報影勝王曰。宮內女人樂欲聞法。頗</a><a name="0875c15" id="0875c15">有方便得令苾芻尼來不。時影勝王既覽來</a><a name="0875c16" id="0875c16">書。便往佛所禮雙足已白言。大德彼仙道王</a><a name="0875c17" id="0875c17">復遣書來。云內宮妃后樂聞正法。欲見苾芻</a><a name="0875c18" id="0875c18">尼。其事云何。爾時世尊聞斯語已。便作是念。</a><a name="0875c19" id="0875c19">何苾芻尼與彼城中宮人之類。因緣感會共</a><a name="0875c20" id="0875c20">相濟脫。觀知世羅苾芻尼能化於彼。佛告世</a><a name="0875c21" id="0875c21">羅苾芻尼曰。汝當觀彼勝音城中宮人之類。</a><a name="0875c22" id="0875c22">尼白佛言。謹受聖教。禮佛足已往舊住處。囑</a><a name="0875c23" id="0875c23">授臥具竟執持衣缽。與五百苾芻尼俱向勝</a><a name="0875c24" id="0875c24">音城。影勝王復與彼書令遣迎接。造房五百</a><a name="0875c25" id="0875c25">供給所須。敷設道場為眾說法。多人悟解發</a><a name="0875c26" id="0875c26">三菩提心。時世羅尼日日自往王宮之內。為</a><a name="0875c27" id="0875c27">妃后等宣說法要</a><a name="0875c28" id="0875c28"><p>彼仙道大王妙解彈箏。其月光夫人善能為</a><a name="0875c29" id="0875c29">舞。曾於一時王在宮內。自手彈箏月光起舞。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230875b.htm'><img src='up.gif' border=0></a>
<a href='T230876a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>