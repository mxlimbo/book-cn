<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0597c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷13)</font> <font face='Arial'>T24, p0597c</h2></font><hr>
<span class='old'>
</a><a name="0597b28" id="0597b28">耶。一初與出家。二為受近圓。滿足十夏方住</a><a name="0597b29" id="0597b29">師位。復須成就五法。一知有犯。二知無犯。三</span><a name="0597c01" id="0597c01">知輕。四知重。五於別解脫經廣能開解。於</a><a name="0597c02" id="0597c02">諸學處創結隨開。若遇難緣善知通塞。常誦</a><a name="0597c03" id="0597c03">戒本能決他疑。戒見多聞自他俱利。威儀行</a><a name="0597c04" id="0597c04">法無有虧犯。具如是德名親教師。由其親能</a><a name="0597c05" id="0597c05">教出離法故。若苾芻雖近圓已。於諸學處不</a><a name="0597c06" id="0597c06">識重輕。設六十夏。仍須仗託明德依止而住。</a><a name="0597c07" id="0597c07">若師小者唯除禮拜。自餘咸作此。即名為老</a><a name="0597c08" id="0597c08">小苾芻。然不得與他出家。及受近圓。言阿</a><a name="0597c09" id="0597c09">遮利耶有其五種。一求寂阿遮利耶。謂授三</a><a name="0597c10" id="0597c10">歸五十學處。二屏教阿遮利耶。謂於屏處問</a><a name="0597c11" id="0597c11">其障法。三羯磨阿遮利耶。謂近圓時秉白四</a><a name="0597c12" id="0597c12">法。四依止阿遮利耶。乃至一夜依之而住。五</a><a name="0597c13" id="0597c13">教讀阿遮利耶。下至授彼四句伽他。此之五</a><a name="0597c14" id="0597c14">人並當師位。能生軌範總名軌範師。言僧伽</a><a name="0597c15" id="0597c15">者。有二種。一十人謂在中方。二五人謂居邊</a><a name="0597c16" id="0597c16">地。若於其處有十人可得。取五人者名善近</a><a name="0597c17" id="0597c17">圓眾。得越法罪。若但有五人。斯名善受。若眾</a><a name="0597c18" id="0597c18">數不足。不得以佛而足眾數。由佛陀僧伽寶</a><a name="0597c19" id="0597c19">體別故。若狂聾人及天授部等。將足眾數。不</a><a name="0597c20" id="0597c20">成近圓</a><a name="0597c21" id="0597c21"><p>言所授者。有多種相。謂意樂損壞。所依損壞。</a><a name="0597c22" id="0597c22">丈夫損壞。白法損壞。繫屬他人。及有醜惡不</a><a name="0597c23" id="0597c23">端嚴相。言意樂損壞者。謂臨死時。或怖來逼</a><a name="0597c24" id="0597c24">或為活命而求出家。言所依損壞者。謂身有</a><a name="0597c25" id="0597c25">難療之疾。欲投三寶望得除差。丈夫損壞者。</a><a name="0597c26" id="0597c26">謂半擇迦此有五別。一生半擇迦。謂生來不</a><a name="0597c27" id="0597c27">男。二半月半擇迦。半月男半月不男。三觸抱</a><a name="0597c28" id="0597c28">半擇迦。他抱觸時生支方起。四嫉妒半擇迦。</a><a name="0597c29" id="0597c29">見他行婬妒而根起。五被害半擇迦。謂遇病<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240597b.htm'><img src='up.gif' border=0></a>
<a href='T240598a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>