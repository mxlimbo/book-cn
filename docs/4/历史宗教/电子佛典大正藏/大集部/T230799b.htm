<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0799b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0799b</h2></font><hr>
<span class='old'>
</a><a name="0799a28" id="0799a28">勿復更然。是時諸婦默赧無對。汝等苾芻勿</a><a name="0799a29" id="0799a29">生異念。昔時婆羅門者即愚路是。十二婦者</span><a name="0799b01" id="0799b01">即十二眾苾芻尼是。往時欲害其命反成大</a><a name="0799b02" id="0799b02">利。今時欲令恥辱更彰聖德。時諸苾芻更復</a><a name="0799b03" id="0799b03">有疑。問世尊曰。具壽愚路。先作何業得受人</a><a name="0799b04" id="0799b04">身至愚至鈍。世尊告曰。此愚路苾芻曾所作</a><a name="0799b05" id="0799b05">業。增長時熟果報現前。汝等苾芻凡諸有情。</a><a name="0799b06" id="0799b06">自所作業善惡果報。非於外界地水火風令</a><a name="0799b07" id="0799b07">其成熟。但於己身蘊界處中而自成熟。說伽</a><a name="0799b08" id="0799b08">他曰</a><a name="0799b09" id="0799b09"><p class='lg'>　　假令經百劫　　　所作業不亡</a><br><a name="0799b10" id="0799b10">　　因緣會遇時　　　果報還自受　</p></a><a name="0799b11" id="0799b11"><p>汝等苾芻乃往過去人壽二萬歲時。有迦葉</a><a name="0799b12" id="0799b12">波佛出現世間。如來應正等覺明行足善逝</a><a name="0799b13" id="0799b13">世間解無上士調御丈夫天人師佛薄伽梵。</a><a name="0799b14" id="0799b14">時聲聞眾有二萬人。俱於婆羅[<a href='javascript:showpic("images/022129.gif")'>病-丙+尼</a>]斯國住。愚</a><a name="0799b15" id="0799b15">路是彼眾數。明閑三藏為大法師。稟性慳</a><a name="0799b16" id="0799b16">法曾不教人。乃至四句伽他亦不為說。命終</a><a name="0799b17" id="0799b17">之後生在天宮。從彼死已墮在人趣。生販豬</a><a name="0799b18" id="0799b18">家。年漸長大屠豬為業。於其村側有一大河。</a><a name="0799b19" id="0799b19">渡河不遠有一聚落。節會日至。屠者念言。我</a><a name="0799b20" id="0799b20">今若多殺豬持肉賣者。儻無交易肉皆爛壞</a><a name="0799b21" id="0799b21">錢有損失。宜并豬命將至彼村。至日方屠以</a><a name="0799b22" id="0799b22">賣其肉。此無損失得利尤多。遂以繩縛豬安</a><a name="0799b23" id="0799b23">在船上。豬相[<a href='javascript:showpic("images/033067.gif")'>虫*豕</a>]觸搖動船艚。其豬及船一</a><a name="0799b24" id="0799b24">時傾沒。救濟無處豬並命終。時彼屠人亦隨</a><a name="0799b25" id="0799b25">流而去。於河岸邊有五百獨覺。依林而住。是</a><a name="0799b26" id="0799b26">時有一獨覺取水河濱。遙見一人隨流而下。</a><a name="0799b27" id="0799b27">乃作是念。此沿流者為死為活。審細觀察知</a><a name="0799b28" id="0799b28">是活人。即現神通長舒右手如象王鼻。牽取</a><a name="0799b29" id="0799b29">其人。於乾砂潬合面而去。時彼溺人吐水既<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230799a.htm'><img src='up.gif' border=0></a>
<a href='T230799c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>