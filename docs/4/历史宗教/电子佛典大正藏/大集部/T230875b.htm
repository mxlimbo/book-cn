<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0875b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷45)</font> 九十波逸底迦法 入王宮門學處第八十二之一 <font face='Arial'>T23, p0875b</h2></font><hr>
<span class='old'>
</a><a name="0875a28" id="0875a28">尊其勝音城仙道王。見佛形像得悟真諦。遣</a><a name="0875a29" id="0875a29">使持書來至於此。求見苾芻。唯願世尊慈悲</span><a name="0875b01" id="0875b01">發遣。說是語已禮佛而去。爾時世尊。便作</a><a name="0875b02" id="0875b02">是念。誰與彼城有因緣耶。能至於彼廣為化</a><a name="0875b03" id="0875b03">度。觀知聖者迦多演那於彼有緣能為教化。</a><a name="0875b04" id="0875b04">世尊便命迦多演那曰。汝可觀彼勝音城內</a><a name="0875b05" id="0875b05">仙道大王。并諸眷屬人物之類。時迦多演那</a><a name="0875b06" id="0875b06">唯然受教。既觀察已辭佛而出。執持衣缽入</a><a name="0875b07" id="0875b07">城乞食。飯食訖囑授臥具已。便將五百苾</a><a name="0875b08" id="0875b08">芻隨路而去往勝音城。時影勝王并作敕書。</a><a name="0875b09" id="0875b09">遣使持去。報仙道王曰。承悟緣生得預流果。</a><a name="0875b10" id="0875b10">復於苾芻樂欲相見。佛令五百苾芻遠赴祈</a><a name="0875b11" id="0875b11">請。仁可慇懃同大師想。去城兩驛半許。修治</a><a name="0875b12" id="0875b12">道路嚴設香花。治整四兵自來迎接。又於城</a><a name="0875b13" id="0875b13">內閑寂之處造一大寺。營五百房床榻臥具。</a><a name="0875b14" id="0875b14">無令闕乏。飲食所須悉皆預辦。若作如是供</a><a name="0875b15" id="0875b15">養事者。獲福無量。使持書至授仙道王。既讀</a><a name="0875b16" id="0875b16">書已如言悉作。苾芻既至賓迎入城。即於空</a><a name="0875b17" id="0875b17">閑廣博之處。懸繒幡蓋嚴設道場。請苾芻坐。</a><a name="0875b18" id="0875b18">時有無量百千大眾悉皆雲集。爾時聖者迦</a><a name="0875b19" id="0875b19">多演那。隨彼機緣為說法要。令諸大眾皆蒙</a><a name="0875b20" id="0875b20">利益。或得預流果者。或得餘果。乃至出家得</a><a name="0875b21" id="0875b21">阿羅漢果。或有發趣聲聞獨覺乘心者。或有</a><a name="0875b22" id="0875b22">發趣大乘者。時勝音城有二長者。一名底灑。</a><a name="0875b23" id="0875b23">二名補灑。往詣聖者迦多演那所。至已禮足</a><a name="0875b24" id="0875b24">白言。聖者我今欲於善說法律而為出家。於</a><a name="0875b25" id="0875b25">聖者所修治梵行。時迦多演那知其心至。即</a><a name="0875b26" id="0875b26">與出家并受圓具。觀其根器教以要法。彼二</a><a name="0875b27" id="0875b27">便於日夜之中懃修無倦。斷一切惑證阿羅</a><a name="0875b28" id="0875b28">漢果。即昇虛空現諸神變。身出水火便入無</a><a name="0875b29" id="0875b29">餘妙涅槃界。彼諸親族即火焚燒為供養已。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230875a.htm'><img src='up.gif' border=0></a>
<a href='T230875c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>