<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大愛道比丘尼經 0948c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大愛道比丘尼經</font> <font face='Arial'>(卷1)</font> <font face='Arial'>T24, p0948c</h2></font><hr>
<span class='old'>
</a><a name="0948b28" id="0948b28"><p>沙彌尼復有十事法。何謂為十。一者當敬佛</a><a name="0948b29" id="0948b29">至心無邪。持頭腦著地。常自懺悔宿世罪行</span><a name="0948c01" id="0948c01">惡。二者常敬法心存於道慈孝於經。三者常</a><a name="0948c02" id="0948c02">敬於僧心平不廢至誠有信。四者晝夜事師</a><a name="0948c03" id="0948c03">心不懈惓如事佛。五者視一切眾生。心皆平</a><a name="0948c04" id="0948c04">等如自視其師。六者還自視諸沙彌尼。心敬</a><a name="0948c05" id="0948c05">愛之如視父母。七者視一切悉以等心。如視</a><a name="0948c06" id="0948c06">兄弟姊妹。八者視一切畜獸。心愍傷敬愛。如</a><a name="0948c07" id="0948c07">視夫主兒子。九者視一切置心樹草木芭蕉。</a><a name="0948c08" id="0948c08">敬之視之無厭如視身。十者當念十方天</a><a name="0948c09" id="0948c09">下蠕動蚑行勤苦不可言。是為沙彌尼十事</a><a name="0948c10" id="0948c10">法律也</a><a name="0948c11" id="0948c11"><p>沙彌尼事師。有十事。何等為十。一者當敬於</a><a name="0948c12" id="0948c12">師常附近之如法律行。二者當如師教常當</a><a name="0948c13" id="0948c13">和順。三者常當早起勿後師起。自敬其心勿</a><a name="0948c14" id="0948c14">令師呼。四者常誠信於師心直有實。五者慈</a><a name="0948c15" id="0948c15">孝於師。心存左右不去食息。六者若行國中</a><a name="0948c16" id="0948c16">見怪異之事。當啟語師問其變異。七者從師</a><a name="0948c17" id="0948c17">受經。當端心至實。身心口意無差特如毛髮。</a><a name="0948c18" id="0948c18">八者師設使行所至到。當疾去疾來還。設有</a><a name="0948c19" id="0948c19">人問。沙彌尼汝師在不。當默然而去。不當共</a><a name="0948c20" id="0948c20">相應和也。九者設有過惡。尋當疾向師首過</a><a name="0948c21" id="0948c21">言無狀。十者一切當信向師。若聞人說師即</a><a name="0948c22" id="0948c22">當呵之。是為沙彌尼十事法律。行之得道。佛</a><a name="0948c23" id="0948c23">言。已說沙彌尼十戒。復說行十事具足。無毛</a><a name="0948c24" id="0948c24">髮之缺。可師意無增無減。一心持之。時沙彌</a><a name="0948c25" id="0948c25">尼裘曇彌。即頭腦著地作禮而去</a><a name="0948c26" id="0948c26"><p>爾時裘曇彌。自檢挍奉持十行事。無一缺減</a><a name="0948c27" id="0948c27">行。如中事一心行之。終無差特。意無退轉。</a><a name="0948c28" id="0948c28">精進誠感應時。佛知沙彌尼至誠有信。佛語</a><a name="0948c29" id="0948c29">阿難。汝見是沙彌尼瑞應百鳥侍之不也。阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240948b.htm'><img src='up.gif' border=0></a>
<a href='T240949a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>