<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0041b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷9)</font> 菴羅夫人緣餘 <font face='Arial'>T24, p0041b</h2></font><hr>
<span class='old'>
</a><a name="0041a28" id="0041a28"><p>爾時世尊至軍底城於其城中有女藥叉。名</a><a name="0041a29" id="0041a29">曰軍底。常住此城心懷暴惡。而無畏難。一</span><a name="0041b01" id="0041b01">切人民所生男女。常被食噉。然彼城中婆羅</a><a name="0041b02" id="0041b02">門居士等。聞世尊到軍底城側。現在其處。</a><a name="0041b03" id="0041b03">諸人聞已。共為集會一時出城。往詣佛所。</a><a name="0041b04" id="0041b04">到已頂禮世尊雙足。退坐一面。于時世尊。</a><a name="0041b05" id="0041b05">與婆羅門居士等。為說法要示教利喜已。乃</a><a name="0041b06" id="0041b06">至如上默然而住</a><a name="0041b07" id="0041b07"><p>爾時婆羅門居士等。從座而起。整理衣服。於</a><a name="0041b08" id="0041b08">世尊前合掌而白佛言。唯願世尊及苾芻眾。</a><a name="0041b09" id="0041b09">明旦食時受我微供。乃至飯食訖。收衣缽。</a><a name="0041b10" id="0041b10">洗手已。即持金瓶。在世尊前。有所求乞。而作</a><a name="0041b11" id="0041b11">是言。世尊。彼諸毒龍。及惡藥叉。皆已調伏。</a><a name="0041b12" id="0041b12">然此軍底女藥叉。於長夜中。而與我等。非怨</a><a name="0041b13" id="0041b13">為怨。非讎為讎。我常恩義。彼常怨害。所生孩</a><a name="0041b14" id="0041b14">子。皆被侵奪。唯願世尊哀愍我等。調伏軍底</a><a name="0041b15" id="0041b15">女藥叉。爾時藥叉亦在會中。于時世尊告女</a><a name="0041b16" id="0041b16">藥叉曰。汝今聞此諸人語不。藥叉白言。善</a><a name="0041b17" id="0041b17">逝。而我已聞。復問女藥叉曰。汝今聞不。答</a><a name="0041b18" id="0041b18">言。世尊。我今已聞。佛言。汝久遠來。作此非</a><a name="0041b19" id="0041b19">法罪業。答言。諸人共我立契。若能為我造寺。</a><a name="0041b20" id="0041b20">即當永斷</a><a name="0041b21" id="0041b21"><p>爾時世尊告婆羅門居士。汝等聞此女藥叉</a><a name="0041b22" id="0041b22">語不。諸人答言。世尊。我今已聞。佛言。汝等</a><a name="0041b23" id="0041b23">云何。諸人白言。世尊。我等必為造寺。爾時世</a><a name="0041b24" id="0041b24">尊調伏此女藥叉。并眷屬已便捨而去</a><a name="0041b25" id="0041b25"><p>世尊復至渴樹羅聚落。於此村中。有一童子。</a><a name="0041b26" id="0041b26">以土為塔。而作戲劇。世尊見已。便告金剛手。</a><a name="0041b27" id="0041b27">汝見此童子以土為塔。而作戲不。金剛手白</a><a name="0041b28" id="0041b28">佛言。我今已見。佛言。我滅度後。迦尼色迦王</a><a name="0041b29" id="0041b29">(此云淨金)於此童子戲造塔處。建大窣堵波。號曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240041a.htm'><img src='up.gif' border=0></a>
<a href='T240041c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>