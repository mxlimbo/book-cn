<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0260c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷12)</font> 第二門第十子攝頌難陀因緣之餘 <font face='Arial'>T24, p0260c</h2></font><hr>
<span class='old'>
</a><br><a name="0260b28" id="0260b28">　　勤求解脫處　　　速超生死海　</p></a><a name="0260b29" id="0260b29"><p>爾時世尊說是入胎經已。具壽難陀及五百</span><a name="0260c01" id="0260c01">苾芻。皆大歡喜信受奉行</a><a name="0260c02" id="0260c02"><p>難陀苾芻越生死海險難之處。能至安隱究</a><a name="0260c03" id="0260c03">竟涅槃。獲阿羅漢果說自慶頌曰</a><a name="0260c04" id="0260c04"><p class='lg'>　　敬心奉澡浴　　　淨水及塗香</a><br><a name="0260c05" id="0260c05">　　并修諸福因　　　獲斯殊勝報　</p></a><a name="0260c06" id="0260c06"><p>時諸苾芻聞是說已。咸皆有疑為斷疑故請</a><a name="0260c07" id="0260c07">大師曰。大德難陀苾芻。先作何業由彼報得</a><a name="0260c08" id="0260c08">金色之身。具三十相以自嚴飾。望世尊身但</a><a name="0260c09" id="0260c09">少四指。於婬欲境極生愛著。大師哀愍於生</a><a name="0260c10" id="0260c10">死海。強拔令出方便安置究竟涅槃。唯願為</a><a name="0260c11" id="0260c11">說。佛告諸苾芻。難陀苾芻先所作業果報成</a><a name="0260c12" id="0260c12">熟皆悉現前。廣說如上。即說漏曰</a><a name="0260c13" id="0260c13"><p class='lg'>　　假令經百劫　　　所作業不亡</a><br><a name="0260c14" id="0260c14">　　因緣會遇時　　　果報還自受　</p></a><a name="0260c15" id="0260c15"><p>汝等諸苾芻。過去世時九十一劫人壽八萬</a><a name="0260c16" id="0260c16">歲。有毘缽尸佛如來應供正等覺明行足善</a><a name="0260c17" id="0260c17">逝世間解無上士調御丈夫天人師佛世尊出</a><a name="0260c18" id="0260c18">現於世。與六萬二千苾芻。遊行人間至親慧</a><a name="0260c19" id="0260c19">城王所都處往親慧林。即於此住。時彼世尊</a><a name="0260c20" id="0260c20">有異母弟。於婬欲境極生愛著。其毘缽尸如</a><a name="0260c21" id="0260c21">來應正等覺。於生死海勸令出家。方便安置</a><a name="0260c22" id="0260c22">究竟涅槃。時彼國主名曰有親。以法化世人</a><a name="0260c23" id="0260c23">民熾盛豐樂安隱。無諸詐偽賊盜疾疫。牛羊</a><a name="0260c24" id="0260c24">稻蔗在處充滿。王異母弟極耽婬染。王聞佛</a><a name="0260c25" id="0260c25">眾住親慧林。將諸王子親侍大臣及內宮女。</a><a name="0260c26" id="0260c26">人民翊從往詣佛所。頂禮佛足退坐一面。爾</a><a name="0260c27" id="0260c27">時世尊為彼王眾。宣揚妙法示教利喜得殊</a><a name="0260c28" id="0260c28">勝解。其弟耽欲不肯出門。時大臣子及餘知</a><a name="0260c29" id="0260c29">友撫塵之類詣而告曰。善友知不。王及王子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240260b.htm'><img src='up.gif' border=0></a>
<a href='T240261a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>