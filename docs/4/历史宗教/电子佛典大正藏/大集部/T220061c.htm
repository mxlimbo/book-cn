<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0061c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷8)</font> 初分之五墮初 <font face='Arial'>T22, p0061c</h2></font><hr>
<span class='old'>
</a><a name="0061b28" id="0061b28">尊。頭面禮足卻住一面。佛為說法示教利喜。</a><a name="0061b29" id="0061b29">共請佛及僧夏四月安居。世尊默然許之。諸</span><a name="0061c01" id="0061c01">人各隨力設供。或一家作一日乃至十日。或</a><a name="0061c02" id="0061c02">二家共作一日。乃至十家或但作前食。或但</a><a name="0061c03" id="0061c03">作後食。或但作怛缽那。或但作粥。或作浴者。</a><a name="0061c04" id="0061c04">或作過中飲者。或施塗身油及塗足然燈油</a><a name="0061c05" id="0061c05">者。爾時釋摩男不在。未有受其施者。問左右</a><a name="0061c06" id="0061c06">人言。竟誰受我施。答言。未有受者。又問。佛</a><a name="0061c07" id="0061c07">及僧未受何等施。答言唯未受藥。便請佛及</a><a name="0061c08" id="0061c08">僧施夏坐藥。或自送或使人送。又到六群比</a><a name="0061c09" id="0061c09">丘所言。大德須藥恣意來取。六群比丘作是</a><a name="0061c10" id="0061c10">念。今王請佛及僧。安居四月給藥。或使人送</a><a name="0061c11" id="0061c11">乃至自送。而令我等自往取之。觀王此心是</a><a name="0061c12" id="0061c12">輕我等。我等當伺其五親會時從索最難得</a><a name="0061c13" id="0061c13">藥。彼必不辦使其羞恥。復作是念。此王福德</a><a name="0061c14" id="0061c14">或能無藥不有。先當訪索人所無者。然後從</a><a name="0061c15" id="0061c15">乞。即訪索之唯無一種。於是伺王五親會時。</a><a name="0061c16" id="0061c16">便從其乞。王即令人國中遍覓。悉不能得。王</a><a name="0061c17" id="0061c17">語六群比丘。諸處求索。絕不可得。六群比丘</a><a name="0061c18" id="0061c18">便語王言。王自請佛及僧四月給藥。而今不</a><a name="0061c19" id="0061c19">能與我一種。王言大德。非不欲與亦非無物。</a><a name="0061c20" id="0061c20">但訪索此藥絕不可得。又四月已過何為相</a><a name="0061c21" id="0061c21">苦。六群比丘便於眾前折辱王言。先請我等</a><a name="0061c22" id="0061c22">隨所求藥。而今不能得此一種。餘比丘聞。問</a><a name="0061c23" id="0061c23">六群比丘。汝說何等。六群比丘以實而答。諸</a><a name="0061c24" id="0061c24">比丘種種呵責。以是白佛。佛以是事集比丘</a><a name="0061c25" id="0061c25">僧。問六群比丘。汝等實爾不。答言實爾世尊。</a><a name="0061c26" id="0061c26">佛種種呵責已告諸比丘。今為諸比丘結戒。</a><a name="0061c27" id="0061c27">從今是戒應如是說。若比丘受四月自恣</a><a name="0061c28" id="0061c28">請。若過是受波逸提。爾時諸比丘得秋時病。</a><a name="0061c29" id="0061c29">釋摩男入房見之問言大德所患何等。答言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220061b.htm'><img src='up.gif' border=0></a>
<a href='T220062a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>