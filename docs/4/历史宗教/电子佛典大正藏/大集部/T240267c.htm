<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0267c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷14)</font> 第三門第四子攝頌之餘 <font face='Arial'>T24, p0267c</h2></font><hr>
<span class='old'>
</a><a name="0267b28" id="0267b28">養尊重讚歎。如是誠心依法而住。自利利人</a><a name="0267b29" id="0267b29">法皆具足。苾芻聞已歡喜奉行</span><a name="0267c01" id="0267c01"><p>如世尊說若掃地時有五勝利。時有老宿苾</a><a name="0267c02" id="0267c02">芻棄禪誦業。入逝多林皆親掃地。佛言我於</a><a name="0267c03" id="0267c03">知事人作如是說。非諸耆宿苾芻修行業者。</a><a name="0267c04" id="0267c04">然於我所依善法律而出家者。有二種業。一</a><a name="0267c05" id="0267c05">者習定。二者讀誦。苾芻聞佛為知事人密作</a><a name="0267c06" id="0267c06">是說。其知事人不能遍掃逝多林地。佛言</a><a name="0267c07" id="0267c07">隨要當掃。若月八日或十五日。應鳴揵稚總</a><a name="0267c08" id="0267c08">集眾僧共為灑掃。時諸苾芻既奉佛教。於掃</a><a name="0267c09" id="0267c09">地時談話俗事。遂使護寺天神及非人類并</a><a name="0267c10" id="0267c10">餘法眾。聞說戲論生嫌賤心。佛言不應爾應</a><a name="0267c11" id="0267c11">說法語或聖默然。時諸苾芻既掃地已。塵土</a><a name="0267c12" id="0267c12">坌身不信敬人見生嫌賤。佛言既掃地了除</a><a name="0267c13" id="0267c13">去糞穢應可洗身。若不洗者以水濕手拭去</a><a name="0267c14" id="0267c14">塵坌。洗手濯足如常所為。佛言每至八日十</a><a name="0267c15" id="0267c15">五日觀察床敷。苾芻總作。佛言不應爾。可令</a><a name="0267c16" id="0267c16">弟子詳審觀察。恐有蚤虱及以污穢。如佛</a><a name="0267c17" id="0267c17">所言見淨掃地誦經而蹈者。苾芻灑地然後</a><a name="0267c18" id="0267c18">淨掃作曼茶羅。餘人見時不敢足蹈。佛言</a><a name="0267c19" id="0267c19">應誦伽他蹈過無犯勿生疑惑。如是應知諸</a><a name="0267c20" id="0267c20">香臺殿旛竿制底如來形影。皆誦伽他然後</a><a name="0267c21" id="0267c21">足蹈。若不爾者得越法罪</a><a name="0267c22" id="0267c22"><p>爾時北方有一國王。送二童子與勝光王以</a><a name="0267c23" id="0267c23">為國信。一名馱索迦。一名波洛迦。其馱索</a><a name="0267c24" id="0267c24">迦能作飲食。波洛迦解敷床座。凡邊國人性</a><a name="0267c25" id="0267c25">多饕餐。每因遊行便入市中。取他魚飯隨意</a><a name="0267c26" id="0267c26">而食。爾時食主即便苦打。時二童子還至王</a><a name="0267c27" id="0267c27">所。白言大王。我向廛中少取魚飯。時彼家人</a><a name="0267c28" id="0267c28">苦打於我極困幾死。王聞語已敕告市人。汝</a><a name="0267c29" id="0267c29">等當知所有飲食自須掌護。我此二童不應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240267b.htm'><img src='up.gif' border=0></a>
<a href='T240268a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>