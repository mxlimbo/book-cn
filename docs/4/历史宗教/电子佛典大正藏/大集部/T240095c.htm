<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0095c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷18)</font> 諸大弟子及佛自說業報 <font face='Arial'>T24, p0095c</h2></font><hr>
<span class='old'>
</a><a name="0095b28" id="0095b28">樂安穩。於此城內。有一婬女。名曰賢首。衒色</a><a name="0095b29" id="0095b29">濟命。時有丈夫。名曰為偶。志懷惡性。其人遂</span><a name="0095c01" id="0095c01">送衣服瓔珞。奉彼婬女。意求交歡。賢首著衣。</a><a name="0095c02" id="0095c02">欲詣偶處出門遂逢別有一人持五百金錢。</a><a name="0095c03" id="0095c03">命言。賢首。可來同歡。女作是念。我今若往。</a><a name="0095c04" id="0095c04">何能獲此五百金錢。交來資儭。不應棄捨。宜</a><a name="0095c05" id="0095c05">可還家共為歡會。念已。便命使女。往告為偶。</a><a name="0095c06" id="0095c06">願仁少待。容我梳洗莊嚴身首。使女往報。持</a><a name="0095c07" id="0095c07">錢其人。有多營務。共彼暫歡。捨之而去。女復</a><a name="0095c08" id="0095c08">作念。時將稍過。我若往彼。能稱意不。念已。</a><a name="0095c09" id="0095c09">又告使女曰。汝可更往詣為偶處報言。聖子</a><a name="0095c10" id="0095c10">梳洗已畢。於何芳園。而來共戲。女往報已。彼</a><a name="0095c11" id="0095c11">便問曰。或言未嚴。或言已畢。是何言說。使女</a><a name="0095c12" id="0095c12">來往。情生忿恚。所有私竊具向彼陳。著仁衣</a><a name="0095c13" id="0095c13">瓔。與別男子共為交歡。所以使我有斯言說。</a><a name="0095c14" id="0095c14">其人聞已情漾息。起殺害心。起忿怒心。作</a><a name="0095c15" id="0095c15">如是報。可來於某芳園之中。使女既報。婬女</a><a name="0095c16" id="0095c16">即至。其為偶告曰。著我衣瓔。共他交會。為用</a><a name="0095c17" id="0095c17">耶。婬女曰。聖子。此是我咎。非仁之過。女人之</a><a name="0095c18" id="0095c18">類生多過惡。願仁容恕。為偶懷瞋。以毒害</a><a name="0095c19" id="0095c19">心拔刀斬首。時從使女見已。高聲唱叫。禍哉。</a><a name="0095c20" id="0095c20">殺我大家。殺我大家。人眾聞聲。咸悉疾來。時</a><a name="0095c21" id="0095c21">有獨覺。名曰極樂。在此園林。樹下住定。其人</a><a name="0095c22" id="0095c22">恐怖。速將血刀。置獨覺前。疾走一邊。入人眾</a><a name="0095c23" id="0095c23">內。人眾來觀。見血污刀在獨覺前。咸言。殺者</a><a name="0095c24" id="0095c24">必是此人。即共周圍。以瞋恚心各作是言。咄</a><a name="0095c25" id="0095c25">哉出家者。仁被法服大仙幢相。作斯惡業。獨</a><a name="0095c26" id="0095c26">覺告曰。我何所為。人眾報曰。共賢首婬女。而</a><a name="0095c27" id="0095c27">相歡合。便以刀殺。獨覺答曰。我懷寂靜。豈容</a><a name="0095c28" id="0095c28">作惡。雖有實陳。皆不信受。以繩反縛。送於王</a><a name="0095c29" id="0095c29">所啟陳上事。王不推尋。便出敕曰。既為斯過。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240095b.htm'><img src='up.gif' border=0></a>
<a href='T240096a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>