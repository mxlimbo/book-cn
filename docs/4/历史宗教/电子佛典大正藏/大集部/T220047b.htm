<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0047b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷7)</font> 初分之五墮初 <font face='Arial'>T22, p0047b</h2></font><hr>
<span class='old'>
</a><a name="0047a28" id="0047a28">訊。一禮二禮皆不共語。至第三禮乃言老壽。</a><a name="0047a29" id="0047a29">二比丘尼禮竟而去。彼比丘後復入村乞食。</span><a name="0047b01" id="0047b01">二比丘尼於巷中見禮拜問訊。乃共語言。二</a><a name="0047b02" id="0047b02">比丘尼便以片衣段及染色綖布施比丘。比</a><a name="0047b03" id="0047b03">丘受之。白言。大德疲極。至我住處小息。然後</a><a name="0047b04" id="0047b04">乞食。即便往息。息已臨欲乞食。比丘尼復</a><a name="0047b05" id="0047b05">言。此有菜醬。若得食已可還此食。比丘復</a><a name="0047b06" id="0047b06">受其語。得食持還。如是非一。或比丘乞食</a><a name="0047b07" id="0047b07">前還待比丘尼。或比丘尼乞食。前還待比</a><a name="0047b08" id="0047b08">丘。遂至他家更相讚歎。彼比丘後得一好衣。</a><a name="0047b09" id="0047b09">便生諂曲心作是念。我今當以此衣與彼比</a><a name="0047b10" id="0047b10">丘尼。彼必不受。我幸可得惠施之厚。作是念</a><a name="0047b11" id="0047b11">已。先於諸比丘前讚彼比丘尼言。某甲比丘</a><a name="0047b12" id="0047b12">尼。族姓出家信心堅正少欲知足。諸比丘言。</a><a name="0047b13" id="0047b13">夫出家者。應當如是讚。已持衣與彼比丘尼。</a><a name="0047b14" id="0047b14">比丘尼即便受之。失本所圖。心懷惱恨。還語</a><a name="0047b15" id="0047b15">諸比丘。某比丘尼信心淺薄多欲無厭。諸比</a><a name="0047b16" id="0047b16">丘言。汝向說某少欲知足。今何以故復說如</a><a name="0047b17" id="0047b17">此。具以上答。諸比丘種種呵責。云何心不捨</a><a name="0047b18" id="0047b18">物。詐以施人。量其不受虛望人感。以事白</a><a name="0047b19" id="0047b19">佛。佛以是事集比丘僧。問彼比丘。汝實爾不。</a><a name="0047b20" id="0047b20">答言。實爾世尊。佛種種呵責。汝豈不聞我讚</a><a name="0047b21" id="0047b21">歎捨物與人然後得大功德耶。汝今云何心</a><a name="0047b22" id="0047b22">不捨物。而詐與人。呵已告諸比丘。今為諸比</a><a name="0047b23" id="0047b23">丘結戒。從今是戒應如是說。若比丘與比丘</a><a name="0047b24" id="0047b24">尼衣。波逸提時諸比丘有親里比丘尼。衣服</a><a name="0047b25" id="0047b25">臥具悉皆麤弊。疾病醫藥亦不能得。諸比丘</a><a name="0047b26" id="0047b26">作是念。若世尊聽我與親里比丘尼衣物者。</a><a name="0047b27" id="0047b27">當無此苦。以是白佛。佛以是事集比丘僧。</a><a name="0047b28" id="0047b28">告諸比丘。今聽諸比丘與親里比丘尼衣物。</a><a name="0047b29" id="0047b29">從今是戒應如是說。若比丘與非親里比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220047a.htm'><img src='up.gif' border=0></a>
<a href='T220047c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>