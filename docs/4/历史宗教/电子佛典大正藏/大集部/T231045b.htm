<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1446 根本說一切有部毘奈耶隨意事 1045b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1446 根本說一切有部毘奈耶隨意事</font> <font face='Arial'>(卷1)</font> <font face='Arial'>T23, p1045b</h2></font><hr>
<span class='old'>
</a><a name="1045a28" id="1045a28">作隨意苾芻。白如是</a><a name="1045a29" id="1045a29"><p>大德僧伽聽。此某甲苾芻。今為夏坐僧伽。作</span><a name="1045b01" id="1045b01">隨意苾芻。僧伽今差某甲。為隨意苾芻。某甲</a><a name="1045b02" id="1045b02">當為夏坐僧伽作隨意苾芻。若諸具壽。聽某</a><a name="1045b03" id="1045b03">甲為隨意苾芻某甲。當為夏坐僧伽作隨意</a><a name="1045b04" id="1045b04">苾芻者默然。若不許者說。僧伽已許某甲當</a><a name="1045b05" id="1045b05">為夏坐僧伽作隨意苾芻竟僧伽已聽許。由</a><a name="1045b06" id="1045b06">其默然故。我今如是持。世尊告曰。汝諸苾芻。</a><a name="1045b07" id="1045b07">我今當制作隨意苾芻所有行法。汝等諦聽。</a><a name="1045b08" id="1045b08">我今當說。受隨意苾芻應行生茅與諸苾芻</a><a name="1045b09" id="1045b09">為座。若一人作受隨意者。應從上座而為隨</a><a name="1045b10" id="1045b10">意。乃至下坐。若二人者。一從上坐受隨意。一</a><a name="1045b11" id="1045b11">從半向下。至於行末。若差三人。從三處起。准</a><a name="1045b12" id="1045b12">事可知。諸苾芻等並居茅座。蹲踞而住。上座</a><a name="1045b13" id="1045b13">應為單白。大德僧伽聽。今僧伽十五日作隨</a><a name="1045b14" id="1045b14">意事。若僧伽時至聽者。僧伽應許。僧伽今作</a><a name="1045b15" id="1045b15">隨意。白如是。其受隨意苾芻。應向上座前。蹲</a><a name="1045b16" id="1045b16">踞而住</a><a name="1045b17" id="1045b17"><p>爾時上座。及餘下坐。應敷生茅。顛倒橫布。即</a><a name="1045b18" id="1045b18">移身近前。雙足俱蹋。手屈少許。當前執之。作</a><a name="1045b19" id="1045b19">如是說。具壽存念。今僧伽十五日作隨意。我</a><a name="1045b20" id="1045b20">苾芻某甲。亦十五日作隨意。我苾芻某甲。對</a><a name="1045b21" id="1045b21">僧伽向大德。以三事見聞疑。作隨意事</a><a name="1045b22" id="1045b22"><p>大德僧伽。應攝受教示我。應饒益哀愍我。是</a><a name="1045b23" id="1045b23">能愍者。願哀愍故。若知見罪。我當如律而為</a><a name="1045b24" id="1045b24">說悔。第二第三亦如是說。受隨意苾芻。應言</a><a name="1045b25" id="1045b25">奧箄迦。彼答云娑度。如是次第。乃至下座。亦</a><a name="1045b26" id="1045b26">如是說。其隨意人。應更互相向作隨意事。亦</a><a name="1045b27" id="1045b27">應三說。若受隨意苾芻。或二或三或四。乃至</a><a name="1045b28" id="1045b28">多人。自相對作。若一人應對已作隨意人。而</a><a name="1045b29" id="1045b29">為隨意。作法准知。苾芻既了。次喚苾芻尼眾。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231045a.htm'><img src='up.gif' border=0></a>
<a href='T231045c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>