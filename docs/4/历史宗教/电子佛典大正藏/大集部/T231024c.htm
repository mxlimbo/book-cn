<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本說一切有部毘奈耶出家事 1024c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本說一切有部毘奈耶出家事</font> <font face='Arial'>(卷1)</font> <font face='Arial'>T23, p1024c</h2></font><hr>
<span class='old'>
</a><a name="1024b28" id="1024b28">神法。求苦修行所得果報。汝今已獲。復是大</a><a name="1024b29" id="1024b29">臣之子。乘象之士當作大臣。何為出家。時俱</span><a name="1024c01" id="1024c01">哩多即於父前。說伽他曰</a><a name="1024c02" id="1024c02"><p class='lg'>　　寧於林內樹皮衣　　　共獸同居食諸果</a><br><a name="1024c03" id="1024c03">　　不緣國事禁閉縛　　　智者不為恐懼事　</p></a><a name="1024c04" id="1024c04"><p>父聞頌已。告曰。唯汝一子。如初月輪。愛之若</a><a name="1024c05" id="1024c05">此。如前廣說。凡是兒子。皆依父母。志願不</a><a name="1024c06" id="1024c06">移。從汝出家。既蒙許已。于時同侶咸並到來。</a><a name="1024c07" id="1024c07">時俱哩多即發勝心。策勵身意。往那刺陀村。</a><a name="1024c08" id="1024c08">其鄔波底沙。常樂寂靜。在阿蘭若處。領諸弟</a><a name="1024c09" id="1024c09">子。有五百人。令誦梵靜神咒。時俱哩多漸次</a><a name="1024c10" id="1024c10">而行。至那刺陀聚落。問諸人曰。鄔波底沙。今</a><a name="1024c11" id="1024c11">在何處。村人答曰。今在阿蘭若處。領五百眾。</a><a name="1024c12" id="1024c12">誦梵靜神咒。時俱哩多即往阿蘭若處。既相</a><a name="1024c13" id="1024c13">見已。報鄔波底沙曰。出家之事。今正是時。</a><a name="1024c14" id="1024c14">鄔波底沙曰。仁得父命。放出家耶。答曰。得</a><a name="1024c15" id="1024c15">也。鄔波底沙。語俱哩多曰。仁今暫住。我亦</a><a name="1024c16" id="1024c16">問父。令我出家不俱哩多曰仁今去問何時</a><a name="1024c17" id="1024c17">得來。答曰。暫去即來。鄔波底沙至父母處。</a><a name="1024c18" id="1024c18">白父母曰。今有啟請。願垂哀愍。我意欲求清</a><a name="1024c19" id="1024c19">淨出家。父母報曰。甚為善事。如汝所願任汝</a><a name="1024c20" id="1024c20">出家。爾時鄔波底沙還至俱哩多處。白言。俱</a><a name="1024c21" id="1024c21">哩多。父母已聽。來共出家。又問眾人。汝等父</a><a name="1024c22" id="1024c22">母放出家不。眾人答曰。已聽。時俱哩多曰。我</a><a name="1024c23" id="1024c23">問父母。已淹日月。仁作何計。來去速還。答</a><a name="1024c24" id="1024c24">曰。汝家因緣。厚重牢禁。所以來遲。我家累</a><a name="1024c25" id="1024c25">輕。是故來早。非但今日。乃至五百生來。曾</a><a name="1024c26" id="1024c26">已出家。又常發願。願當生處。非貴非賤。處中</a><a name="1024c27" id="1024c27">而生。緣此縛輕。所以來速。時俱哩多告眾人</a><a name="1024c28" id="1024c28">曰。我宗高貴。今欲出家。豈得隨宜。共往王</a><a name="1024c29" id="1024c29">城。問諸淨梵。于時六師外道。在彼城中。皆悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231024b.htm'><img src='up.gif' border=0></a>
<a href='T231025a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>