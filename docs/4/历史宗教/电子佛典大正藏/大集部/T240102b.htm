<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0102b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷1)</font> <font face='Arial'>T24, p0102b</h2></font><hr>
<span class='old'>
</a><a name="0102a28" id="0102a28">物。供養天神事火苦行。求國王位。汝今已得。</a><a name="0102a29" id="0102a29">我捨命已。汝當紹位。何故汝今捨此而去。喬</span><a name="0102b01" id="0102b01">答摩白言。我見國王非法為法法為非法。由</a><a name="0102b02" id="0102b02">此罪業當墮地獄。我今怖畏願求出家。大王</a><a name="0102b03" id="0102b03">慈悲。從我此願。爾時彼王。知其子心畢欲出</a><a name="0102b04" id="0102b04">家。即便告言。我今放汝隨意而去。時彼王子。</a><a name="0102b05" id="0102b05">聞此語已心大歡喜。去斯不遠有一仙人。名</a><a name="0102b06" id="0102b06">曰黑色。時彼王子。拜跪父王及諸眷屬辭別</a><a name="0102b07" id="0102b07">而去。詣黑色仙所。如法胡跪頂禮雙足。白</a><a name="0102b08" id="0102b08">仙人言。我欲出家。願仙慈悲令我出家。時</a><a name="0102b09" id="0102b09">彼仙人即便聽許。時彼王子既出家已。而求</a><a name="0102b10" id="0102b10">果子樹皮樹根以充資養。世便號為喬答摩</a><a name="0102b11" id="0102b11">仙。爾時父王便即捨命。第二王子波羅墮闍。</a><a name="0102b12" id="0102b12">即立為王。爾時喬答摩仙。因畯鼓G子及諸</a><a name="0102b13" id="0102b13">樹葉。遂便得病。白鄔波馱耶言。我今欲入</a><a name="0102b14" id="0102b14">於聚落中而乞飲食。黑仙報曰。仙人有法。所</a><a name="0102b15" id="0102b15">謂守護六根遠離六境。若在山谷。或入聚落。</a><a name="0102b16" id="0102b16">無有所畏。汝若能持如是仙法。隨意而去。可</a><a name="0102b17" id="0102b17">近補多羅城造作草舍依之而住。爾時喬答</a><a name="0102b18" id="0102b18">摩。頂禮親教辭別而去。詣補多羅城。於一閑</a><a name="0102b19" id="0102b19">林造作草舍。乞食自活。爾時補多羅城有一</a><a name="0102b20" id="0102b20">婬女。名曰招賢。形貌端正眾所愛著。時有一</a><a name="0102b21" id="0102b21">不善人。名蜜捺羅。由婬貪心。將諸瓔珞及以</a><a name="0102b22" id="0102b22">妙衣。送與彼女。須擬迎娶。時彼女人。著諸</a><a name="0102b23" id="0102b23">瓔珞及以妙衣。欲出往彼。時彼門邊見有一</a><a name="0102b24" id="0102b24">人。持五百銀錢與彼女人。便作是言。汝來汝</a><a name="0102b25" id="0102b25">來。共汝遊戲。彼女思念。我今得五百銀錢。何</a><a name="0102b26" id="0102b26">為不取。我若不取即不應理。即取錢已與彼</a><a name="0102b27" id="0102b27">遊戲。爾時婬女。使從女人往詣蜜捺羅所。而</a><a name="0102b28" id="0102b28">作是言。我未莊飾少時即來。彼侍從女奉此</a><a name="0102b29" id="0102b29">語已。詣蜜捺羅所具陳上事。時銀錢主。別有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240102a.htm'><img src='up.gif' border=0></a>
<a href='T240102c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>