<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0349a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷15)</font> 明單提九十二事法之一 <font face='Arial'>T22, p0349a</h2></font><hr>
<span class='old'>
</a><a name="0348c28" id="0348c28">罪。共期共去波夜提。不期不去者無罪。共發</a><a name="0348c29" id="0348c29">別入越毘尼罪。別發同入越毘尼罪。共發共</span><a name="0349a01" id="0349a01">入波夜提罪。別發別入無罪。是故說</a><a name="0349a02" id="0349a02"><p>佛住舍衛城廣說如上。爾時是吉祥日清</a><a name="0349a03" id="0349a03">旦。男女集在阿耆羅河上。飲食伎樂遊觀。時</a><a name="0349a04" id="0349a04">六群比丘。晨起著入聚落衣。往六群比丘尼</a><a name="0349a05" id="0349a05">所。問言。今是吉祥日。汝有飲食不。當共詣</a><a name="0349a06" id="0349a06">河上遊觀。六群比丘尼言。正爾當辦。大德可</a><a name="0349a07" id="0349a07">並覓船乘。六群比丘即往至王家船官。上請</a><a name="0349a08" id="0349a08">取好船及種種莊嚴。即持食具置船上。共</a><a name="0349a09" id="0349a09">比丘尼同載順流上下嘲話戲笑。為世人</a><a name="0349a10" id="0349a10">所譏。汝等看此沙門釋種子。放逸無道猶如</a><a name="0349a11" id="0349a11">俗人本共交通。此壞敗之人何道之有。諸比</a><a name="0349a12" id="0349a12">丘聞已以是因緣往白世尊。佛言呼六群比</a><a name="0349a13" id="0349a13">丘來。即便呼來。來已佛問六群比丘。汝實爾</a><a name="0349a14" id="0349a14">不。答言實爾。佛言。此是惡事。從今日後不</a><a name="0349a15" id="0349a15">得與比丘尼共期載船</a><a name="0349a16" id="0349a16"><p>復次佛住舍衛城。爾時阿耆羅河彼岸。請</a><a name="0349a17" id="0349a17">二部漪比丘比丘尼。當受請渡。時不聽比丘</a><a name="0349a18" id="0349a18">尼上船。而比丘或一人一船。或二人一船。如</a><a name="0349a19" id="0349a19">是三四船乃至極輕。而不載比丘尼。諸比</a><a name="0349a20" id="0349a20">丘渡已方渡比丘尼。比丘尼渡已至共食處。</a><a name="0349a21" id="0349a21">次第歲數如是中間日時已過。悉皆斷食。大</a><a name="0349a22" id="0349a22">愛道瞿曇彌失食。即往至佛所頭面禮足卻</a><a name="0349a23" id="0349a23">住一面。佛知而故問。瞿曇彌何故羸極。大</a><a name="0349a24" id="0349a24">愛道即以上因緣具白世尊。佛言。從今日去</a><a name="0349a25" id="0349a25">聽直渡。佛告諸比丘。依止舍衛城住者皆悉</a><a name="0349a26" id="0349a26">令集。以十利故與諸比丘制戒乃至已聞者</a><a name="0349a27" id="0349a27">當重聞。若比丘與比丘尼期共載船上水下</a><a name="0349a28" id="0349a28">水。除直渡。波夜提。比丘者如上說。期者若</a><a name="0349a29" id="0349a29">今日若明日若半月若一月。除直渡者世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220348c.htm'><img src='up.gif' border=0></a>
<a href='T220349b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>