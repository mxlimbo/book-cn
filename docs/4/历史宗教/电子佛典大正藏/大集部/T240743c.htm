<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0743c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷10)</font> 舍利弗品 <font face='Arial'>T24, p0743c</h2></font><hr>
<span class='old'>
</a><a name="0743b27" id="0743b27">士號兒。名為離車子(漢言皮薄亦言同皮)道士養此二</a><a name="0743b28" id="0743b28">子。極為辛苦。日入聚落乞食。兼為二子覓</span><a name="0743c01" id="0743c01">諸飲食。日晏方還。是時牧牛人。見道士為</a><a name="0743c02" id="0743c02">此二子辛苦如是。來白言。大德。出家人正</a><a name="0743c03" id="0743c03">應行道。何以為此二子妨廢道業。可持</a><a name="0743c04" id="0743c04">乞我。我等為養活。道士言。善哉。於是牧牛</a><a name="0743c05" id="0743c05">人各還到。明日與諸同伴平治道路。豎立</a><a name="0743c06" id="0743c06">幢旛散雜色華。鳴鼓來迎二子到道士處。</a><a name="0743c07" id="0743c07">白道士言。今此二子時將去矣。道士答言</a><a name="0743c08" id="0743c08">善。道士復更付囑。此二子者。有大福德不</a><a name="0743c09" id="0743c09">可度量。汝等善好料理。當以乳酪生熟酥</a><a name="0743c10" id="0743c10">五種而供養之。若此二子長大。還自共匹對。</a><a name="0743c11" id="0743c11">覓好平博處所安立住止。可拜男為王女</a><a name="0743c12" id="0743c12">為夫人。牧牛人等受教敕已。即將還本住</a><a name="0743c13" id="0743c13">處。二子漸漸長大。共諸牧牛人兒子出門</a><a name="0743c14" id="0743c14">遊戲。此二子便以腳蹋牧牛兒。牧牛兒涕泣</a><a name="0743c15" id="0743c15">還向父母說。此無父母子蹋打我等。父母</a><a name="0743c16" id="0743c16">答言。汝等各自避去。因此戲處。名為跋闍</a><a name="0743c17" id="0743c17">(跋闇者漢言避也)二子年至十六。牧牛人見子已長。又</a><a name="0743c18" id="0743c18">見平博地處縱廣一百由旬。即於中央起</a><a name="0743c19" id="0743c19">立宅舍。牧牛人以女嫁與男。立為夫婦。即</a><a name="0743c20" id="0743c20">拜男為王女為夫人。後懷妊一產二兒。一</a><a name="0743c21" id="0743c21">男一女。如是十六倒生兒。諸牧牛人見王</a><a name="0743c22" id="0743c22">子漸多。復各更為開立舍宅造諸園池。合</a><a name="0743c23" id="0743c23">三十二人宅舍。如是展轉乃至三倒開廣故。</a><a name="0743c24" id="0743c24">名為毘舍離。此是根本因緣也。大林中於</a><a name="0743c25" id="0743c25">高閣講堂者。此林無人種自然而生。從</a><a name="0743c26" id="0743c26">迦惟羅衛國連至雪山。故名大林。高閣</a><a name="0743c27" id="0743c27">講堂者。於大林作堂。堂形如雁子。一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240743b.htm'><img src='up.gif' border=0></a>
<a href='T240744a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>