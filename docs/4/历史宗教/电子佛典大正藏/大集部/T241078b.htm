<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清淨毘尼方廣經 1078b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清淨毘尼方廣經</font> <font face='Arial'>(卷1)</font> <font face='Arial'>T24, p1078b</h2></font><hr>
<span class='old'>
</a><a name="1078a28" id="1078a28">殊師利言。若自妄想。若他妄想。自他妄想不</a><a name="1078a29" id="1078a29">正憶念。自想他想顛倒不實。諸見所縛無明</span><a name="1078b01" id="1078b01">為首。如是則能發生煩惱。若不自妄想。不</a><a name="1078b02" id="1078b02">他妄想。不自他妄想。專正憶念不自想他想。</a><a name="1078b03" id="1078b03">斷於顛倒不住諸見。除去無明不行二行。</a><a name="1078b04" id="1078b04">如是則便不起煩惱。煩惱不起是畢竟毘尼。</a><a name="1078b05" id="1078b05">天子。是名畢竟毘尼。若以聖智知於煩惱。</a><a name="1078b06" id="1078b06">虛妄詐偽是無所有。無主無我無所繫屬。無</a><a name="1078b07" id="1078b07">來處去處。無方非無方。非內非外非中可得。</a><a name="1078b08" id="1078b08">無聚無積無形無色。如是名為知於煩惱。天</a><a name="1078b09" id="1078b09">子。如人知於毒蛇種性。能寂彼毒。如是若</a><a name="1078b10" id="1078b10">知結使種性。能寂煩惱。天子問言。云何名</a><a name="1078b11" id="1078b11">為煩惱種性。文殊師利言。妄想是煩惱種。若</a><a name="1078b12" id="1078b12">不妄想則便不起。若其不起則非煩惱。若</a><a name="1078b13" id="1078b13">無煩惱則無窟宅。若無窟宅則無所燒。亦無</a><a name="1078b14" id="1078b14">所住。若無所住名畢竟毘尼。如是名為知煩</a><a name="1078b15" id="1078b15">惱種性。天子問言。云何文殊師利。是調伏</a><a name="1078b16" id="1078b16">煩惱。為實為不實。文殊師利言。天子。如人夢</a><a name="1078b17" id="1078b17">為毒蛇所螫。以苦痛故服於毒藥。蛇毒消除</a><a name="1078b18" id="1078b18">苦痛便差。天子。於意云何。如彼人者為蛇所</a><a name="1078b19" id="1078b19">螫。為實不實。天子答言。文殊師利。此是不</a><a name="1078b20" id="1078b20">實。無有實故。當除何毒。文殊師利言。毒蛇</a><a name="1078b21" id="1078b21">不實除亦不實。應如是知。諸聖毘尼亦復如</a><a name="1078b22" id="1078b22">是。天子。汝作是言云何是調伏煩惱。為實</a><a name="1078b23" id="1078b23">為不實。天子。若我無我煩惱無煩惱。若我</a><a name="1078b24" id="1078b24">實者煩惱亦實。是中若我無我。煩惱無煩</a><a name="1078b25" id="1078b25">惱。都不可得。若如是者當何調伏。何以故。天</a><a name="1078b26" id="1078b26">子。一切法寂以無生故。一切法寂不可取故。</a><a name="1078b27" id="1078b27">一切法寂無形相故。一切法盡無所有故。一</a><a name="1078b28" id="1078b28">切法無盡以無生故。一切法無生無所有故。</a><a name="1078b29" id="1078b29">一切法無滅無有堅實故。一切法無作無作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241078a.htm'><img src='up.gif' border=0></a>
<a href='T241078c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>