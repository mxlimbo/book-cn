<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0817b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷35)</font> 說戒揵度上 <font face='Arial'>T22, p0817b</h2></font><hr>
<span class='old'>
</a><a name="0817a28" id="0817a28">比丘第四過失。復次若比丘過差歌詠聲說</a><a name="0817a29" id="0817a29">法。若在寂靜之處思惟。緣憶音聲以亂</span><a name="0817b01" id="0817b01">禪定。是謂比丘第五過失。時諸比丘。欲夜</a><a name="0817b02" id="0817b02">集一處說法。佛言聽說。諸比丘不知何日</a><a name="0817b03" id="0817b03">集。佛言。聽十五日十四日十三日若十日若</a><a name="0817b04" id="0817b04">九日若八日若五日若三日若二日若日日</a><a name="0817b05" id="0817b05">說。若說法人少。應次第請說。彼不肯說。佛</a><a name="0817b06" id="0817b06">言不應爾。聽應極少下至說一偈一偈者。</a><a name="0817b07" id="0817b07">諸惡莫作諸善奉行自淨其意是諸佛教。若</a><a name="0817b08" id="0817b08">不肯者。當如法治時諸比丘。夜集欲說法。</a><a name="0817b09" id="0817b09">時坐卑座有疑。佛言。若夜集說法者。座高</a><a name="0817b10" id="0817b10">卑無在。時諸比丘。夜集欲坐禪。佛言聽。時</a><a name="0817b11" id="0817b11">諸比丘睡眠。佛言。比坐者當覺之。若手不</a><a name="0817b12" id="0817b12">相及者。當持戶鑰。若拂柄覺之。若與同意</a><a name="0817b13" id="0817b13">者。當持革屣擲之。若猶故睡眠。當持禪</a><a name="0817b14" id="0817b14">杖覺之。中有得禪杖覺已呵不受。佛言不</a><a name="0817b15" id="0817b15">應爾。若呵不受者。當如法治。若復睡眠。</a><a name="0817b16" id="0817b16">佛言。聽以水灑之。其中有得水灑者。若呵</a><a name="0817b17" id="0817b17">不受。亦當如法治。若故復睡眠。佛言當抆</a><a name="0817b18" id="0817b18">眼。若以水洗面。時諸比丘。猶故復睡眠。佛</a><a name="0817b19" id="0817b19">言。當自摘耳鼻。若摩額上。若復睡眠。當披</a><a name="0817b20" id="0817b20">張鬱多羅僧以手摩捫其身。若當起出</a><a name="0817b21" id="0817b21">戶外瞻視四方仰觀星宿。若至經行處守</a><a name="0817b22" id="0817b22">攝諸根令心不散。爾時世尊。在閑靜處思</a><a name="0817b23" id="0817b23">惟。作是念言。我與諸比丘結戒。說波羅提</a><a name="0817b24" id="0817b24">木叉。中有信心新受戒比丘。未得聞戒。不</a><a name="0817b25" id="0817b25">知當云何學戒。我今寧可聽諸比丘集</a><a name="0817b26" id="0817b26">在一處說波羅提木叉戒。爾時世尊。從靜</a><a name="0817b27" id="0817b27">處出。以此因緣集諸比丘告言。我向者在</a><a name="0817b28" id="0817b28">靜處思惟。心念言。我與諸比丘結戒。及</a><a name="0817b29" id="0817b29">說波羅提木叉戒。有信心新受戒比丘。未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220817a.htm'><img src='up.gif' border=0></a>
<a href='T220817c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>