<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0570b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷8)</font> <font face='Arial'>T24, p0570b</h2></font><hr>
<span class='old'>
</a><a name="0570a28" id="0570a28">先有施主設食之時。後更有人持飯來施。問</a><a name="0570a29" id="0570a29">先施主方可受之。若有施主稱三寶名。以衣</span><a name="0570b01" id="0570b01">食等施苾芻者。應返問彼。所云佛陀即兩足</a><a name="0570b02" id="0570b02">尊耶。若云如是便不應受。若彼報云。仁即是</a><a name="0570b03" id="0570b03">我。佛陀者應受。達摩僧伽准此應問。凡於食</a><a name="0570b04" id="0570b04">處塗拭令淨地敷淨葉不應足踏葉上若至牧</a><a name="0570b05" id="0570b05">牛人處乏少水者。酪漿飯汁洗足無犯。或於</a><a name="0570b06" id="0570b06">俗家已足食竟。若有餘食更欲食者。即用前</a><a name="0570b07" id="0570b07">受重食無犯。若須殘食應自持去。若施主持</a><a name="0570b08" id="0570b08">食別在眾前。施心已成。事急須去。無人授</a><a name="0570b09" id="0570b09">者苾芻應作北洲想。自取而食菴沒羅果。核</a><a name="0570b10" id="0570b10">未成者不應食。若核成者無犯。又更藥者。</a><a name="0570b11" id="0570b11">有六種醋物。一大醋。二麥醋。三藥醋。四小</a><a name="0570b12" id="0570b12">醋。五酪漿。六鑽酪漿。此等醋物飲用之時。應</a><a name="0570b13" id="0570b13">以少水渧之作淨絹疊羅濾色如竹荻。時</a><a name="0570b14" id="0570b14">與非時病及無病隨意飲用。大醋者。謂以沙</a><a name="0570b15" id="0570b15">糖和水置諸雜果。或以蒲萄木榓餘甘子</a><a name="0570b16" id="0570b16">等。久釀成醋。麥醋者。謂磨[<a href='javascript:showpic("images/067775.gif")'>麩-夫+廣</a>]麥等雜物。令</a><a name="0570b17" id="0570b17">碎釀以成醋。藥醋者。謂以根莖等藥酸棗等</a><a name="0570b18" id="0570b18">果漬之成醋。小醋者。謂於飯中投熱饙汁及</a><a name="0570b19" id="0570b19">以飯漿。續取續添長用不壞。酪漿者。謂酪中</a><a name="0570b20" id="0570b20">漿水。鑽酪漿者。謂鑽酪取酥餘漿水是。若</a><a name="0570b21" id="0570b21">沙糖以水和者體若未變。應加守持為七日</a><a name="0570b22" id="0570b22">藥。諸雜果等欲作漿者。若時中受取。淨手搦</a><a name="0570b23" id="0570b23">碎水和澄清。但持中飲。若在非時自料理</a><a name="0570b24" id="0570b24">者。聽非時飲。若令未近圓人作者。時非時得</a><a name="0570b25" id="0570b25">飲。若欲作漿齊更飲者。時中料理。時中受取。</a><a name="0570b26" id="0570b26">對人加法至初夜盡自取而飲。若過此時便不</a><a name="0570b27" id="0570b27">應飲。時中飲者隨濾不濾。非時飲者必須澄</a><a name="0570b28" id="0570b28">濾。其六醋物准此應知。又七日藥者。一受已</a><a name="0570b29" id="0570b29">後作法守持。齊七日內食之無犯。若有病緣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240570a.htm'><img src='up.gif' border=0></a>
<a href='T240570c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>