<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0176b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0176b</h2></font><hr>
<span class='old'>
</a><a name="0176a28" id="0176a28">諸比丘許。便譏呵言。此沙門如王大臣。何</a><a name="0176a29" id="0176a29">用畜此大銅鏂為。諸比丘以是白佛。佛言。</span><a name="0176b01" id="0176b01">從今不聽畜大銅鏂。若畜一升以上突吉</a><a name="0176b02" id="0176b02">羅。時諸比丘處處小便臭處不淨。諸白衣譏</a><a name="0176b03" id="0176b03">呵言。此沙門釋子無有威儀法。小便無有</a><a name="0176b04" id="0176b04">常處。臭處不淨。有一比丘在不應小便處小</a><a name="0176b05" id="0176b05">便。鬼神捉其男根牽至屏處。語言。大德應</a><a name="0176b06" id="0176b06">在此處小便。諸比丘以是白佛。佛言。不聽</a><a name="0176b07" id="0176b07">漫小便。應屏處作處所。犯者突吉羅。有諸</a><a name="0176b08" id="0176b08">客比丘不知小便處。佛言。聽問舊比丘。有</a><a name="0176b09" id="0176b09">諸老病比丘不能至小便處。佛言。聽畜小便</a><a name="0176b10" id="0176b10">器。諸比丘便內小便器著房中臭處。佛言。不</a><a name="0176b11" id="0176b11">應著房中。諸比丘既著房外惡虫入中。佛</a><a name="0176b12" id="0176b12">言。若須內房中應密塞口。若著房外與水滿</a><a name="0176b13" id="0176b13">中。有諸比丘處處大便。諸白衣譏呵如上。佛</a><a name="0176b14" id="0176b14">言。不應爾。聽屏處掘地作廁屋覆上作上下</a><a name="0176b15" id="0176b15">道及欄格。廁滿應除去。若生虫應作坑安</a><a name="0176b16" id="0176b16">之。若未生虫。持麴末著廁埳中。虫則不生。</a><a name="0176b17" id="0176b17">有諸比丘不嚼楊枝。口臭食不消。有諸比丘</a><a name="0176b18" id="0176b18">與上座共語惡其口臭。諸比丘以是白佛。佛</a><a name="0176b19" id="0176b19">言。應嚼楊枝。嚼楊枝有五功德。消食。除冷熱</a><a name="0176b20" id="0176b20">唌唾。善能別味。口不臭。眼明。有諸比丘趣</a><a name="0176b21" id="0176b21">嚼木。佛言。有五種木不應嚼。漆樹毒樹舍</a><a name="0176b22" id="0176b22">夷樹摩頭樹菩提樹。餘皆聽嚼。時諸比丘欲</a><a name="0176b23" id="0176b23">莊嚴自恣處。佛言。聽莊嚴。至自恣日竟夜</a><a name="0176b24" id="0176b24">說法經唄。不知誰應作。佛言。應差能者。諸比</a><a name="0176b25" id="0176b25">丘以小病辭不肯說法經唄。佛言。不應以小</a><a name="0176b26" id="0176b26">病辭說法經唄。有住處諸惡獸來入。佛言。聽</a><a name="0176b27" id="0176b27">打鼓打木大喚作聲及燃火。有住處毒虫來</a><a name="0176b28" id="0176b28">入。佛言。應取遠棄。諸比丘手捉螫手。佛</a><a name="0176b29" id="0176b29">言。聽以物挾著瓶中持去。有住處不閉戶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220176a.htm'><img src='up.gif' border=0></a>
<a href='T220176c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>