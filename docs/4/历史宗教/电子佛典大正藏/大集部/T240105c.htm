<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0105c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷2)</font> <font face='Arial'>T24, p0105c</h2></font><hr>
<span class='old'>
</a><a name="0105b28" id="0105b28">金輪王。甚適我願。其善悟王亦乞一願。願我</a><a name="0105b29" id="0105b29">得與師子頰王速為眷屬。甚適我願。時善悟</span><a name="0105c01" id="0105c01">王最大夫人。因即懷胎。滿足十月誕生一女。</a><a name="0105c02" id="0105c02">顏容端正世所希有。由此王女甚端嚴故。王</a><a name="0105c03" id="0105c03">及夫人後宮眷屬一切見者。無不怪仰。共相</a><a name="0105c04" id="0105c04">議曰。今此王女。為是人生。為是善巧天來之</a><a name="0105c05" id="0105c05">所化作。經三七日。即如國法作諸喜慶。令諸</a><a name="0105c06" id="0105c06">群臣遞相籌議。今與此女作何名字。諸臣白</a><a name="0105c07" id="0105c07">曰。此天示城中咸相謂曰。由此王女先業果</a><a name="0105c08" id="0105c08">報。得此端正。復相議曰。今此王女非人能生。</a><a name="0105c09" id="0105c09">是善巧天之所化作。咸白王曰。可名此女號</a><a name="0105c10" id="0105c10">為幻化。即為此女。令八乳母共相養育。至漸</a><a name="0105c11" id="0105c11">長大時。占相師來白王曰。今王聖女後必生</a><a name="0105c12" id="0105c12">兒。具足諸相有大威德。得力輪位。王聞此語</a><a name="0105c13" id="0105c13">甚大歡喜。後善悟王最大夫人。更復懷妊。十</a><a name="0105c14" id="0105c14">月滿足誕生一女。其女身光明徹城內。容顏</a><a name="0105c15" id="0105c15">相好世所無比。至三七日作喜慶已。即集群</a><a name="0105c16" id="0105c16">臣議其名字。以此小女勝幻化故。因即立名</a><a name="0105c17" id="0105c17">為大幻化。復為此女。令八乳母共相養育。漸</a><a name="0105c18" id="0105c18">至長大時。占相師來白王言。今王聖女後必</a><a name="0105c19" id="0105c19">生兒。具三十二大丈夫相。威德尊重。至轉輪</a><a name="0105c20" id="0105c20">王位。王聞此語倍懷歡喜。時善悟王。即令使</a><a name="0105c21" id="0105c21">者持書詣師子頰王報其王曰。我大夫人誕</a><a name="0105c22" id="0105c22">生二女。其最長者生誕之日。顏貌端正世所</a><a name="0105c23" id="0105c23">希有。相師占之。後當生子得力輪位。其小</a><a name="0105c24" id="0105c24">女者身光倍勝。相師占之。後必生子得轉輪</a><a name="0105c25" id="0105c25">位。我聞大王有最長子。名曰淨飯。二女之中</a><a name="0105c26" id="0105c26">願以一女為淨飯妃。故令使報。至彼具陳。王</a><a name="0105c27" id="0105c27">聞此言甚大歡喜。令使還國報善悟王曰。王</a><a name="0105c28" id="0105c28">之二女皆具相好。我今總取為淨飯妃。然我</a><a name="0105c29" id="0105c29">先王而有要誓。不取二妃。今且取其小女生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240105b.htm'><img src='up.gif' border=0></a>
<a href='T240106a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>