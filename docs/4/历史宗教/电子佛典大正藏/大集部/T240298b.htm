<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0298b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷20)</font> 第三門第四子攝頌之餘 <font face='Arial'>T24, p0298b</h2></font><hr>
<span class='old'>
</a><br><a name="0298a28" id="0298a28">　　充滿山林處　　　忽現此希奇　</p></a><a name="0298a29" id="0298a29"><p>仙人答曰</span><a name="0298b01" id="0298b01"><p class='lg'>　　若是日光便赫烈　　　今此涼冷現希奇</a><br><a name="0298b02" id="0298b02">　　必是無上牟尼尊　　　初出母胎彰此瑞</a><br><a name="0298b03" id="0298b03">　　此是菩薩出胎相　　　光明清淨世希有</a><br><a name="0298b04" id="0298b04">　　譬如金色滿十方　　　騰照三有皆明徹　</p></a><a name="0298b05" id="0298b05"><p>那剌陀白其師曰。鄔波馱耶。若如是者。今</a><a name="0298b06" id="0298b06">可共行往觀菩薩。師曰子今知不。菩提薩埵</a><a name="0298b07" id="0298b07">有大威神。無量諸天悉皆雲集。我等雖至頂</a><a name="0298b08" id="0298b08">謁無由。待入城中為立名已。如其重出我望</a><a name="0298b09" id="0298b09">逢迎。菩薩生時闡鐸迦等。五百侍者同時</a><a name="0298b10" id="0298b10">而生。闡稚迦等五百侍女亦同時而誕。上象</a><a name="0298b11" id="0298b11">廄馬皆生五百。五百伏藏自然開發。鄰國諸</a><a name="0298b12" id="0298b12">王皆奉信物。大臣見已白淨飯王曰。大王今</a><a name="0298b13" id="0298b13">日國祚興隆。王子誕生嘉瑞咸應。五百侍男</a><a name="0298b14" id="0298b14">五百侍女。上象上馬各生五百。五百伏藏自</a><a name="0298b15" id="0298b15">然開現。諸國朝賓奇珍總集。王聞告已心大</a><a name="0298b16" id="0298b16">欣躍。告大臣曰。太子生後諸事皆成。宜與立</a><a name="0298b17" id="0298b17">字名一切事成(梵云薩娑頞他悉陀)此是菩薩最初立</a><a name="0298b18" id="0298b18">字。號一切事成。是時菩薩乘四寶輿。無量</a><a name="0298b19" id="0298b19">百千人天翊從入劫比羅城。諸釋迦子體懷</a><a name="0298b20" id="0298b20">憍慢立性多言。菩薩入城皆悉默然牟尼無</a><a name="0298b21" id="0298b21">語王見是已報諸臣曰。諸釋迦子體懷傲慢</a><a name="0298b22" id="0298b22">立性多言。太子入城皆悉默然牟尼無語。應</a><a name="0298b23" id="0298b23">與太子名曰釋迦牟尼。此是菩薩第二立名。</a><a name="0298b24" id="0298b24">時此城中有舊住藥叉名釋迦增長。時人敬</a><a name="0298b25" id="0298b25">重立廟祠祀。但是釋種生男女已。令淨澡浴</a><a name="0298b26" id="0298b26">抱至藥叉處而申敬禮。時淨飯王以上酥蜜</a><a name="0298b27" id="0298b27">滿太子口。告大臣曰。可抱太子往禮藥叉。大</a><a name="0298b28" id="0298b28">臣抱至。時彼藥叉遙見太子即自現身。至菩</a><a name="0298b29" id="0298b29">薩所頂禮其足。臣歸白王。王聞是已生希有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240298a.htm'><img src='up.gif' border=0></a>
<a href='T240298c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>