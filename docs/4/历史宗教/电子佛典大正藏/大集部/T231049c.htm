<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本說一切有部毘奈耶皮革事 1049c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本說一切有部毘奈耶皮革事</font> <font face='Arial'>(卷1)</font> <font face='Arial'>T23, p1049c</h2></font><hr>
<span class='old'>
</a><a name="1049b28" id="1049b28">曰。於惡趣中相見。母報子言。汝所出語。極為</a><a name="1049b29" id="1049b29">麤穢不善。宜應悔過令罪減少。即於母前。而</span><a name="1049c01" id="1049c01">便悔過。既悔過已。乘騎進發。時諸婆羅門等。</a><a name="1049c02" id="1049c02">為作吉祥咒願已。即以運戴貨物。應所須者。</a><a name="1049c03" id="1049c03">皆悉持去。漸漸遊行。經無量聚落城邑。方至</a><a name="1049c04" id="1049c04">大海。即共五百商人。持五百金錢。用雇船舶</a><a name="1049c05" id="1049c05">及五船師。一人執柁。一人知進。一人知退。一</a><a name="1049c06" id="1049c06">人修補船。一人別水。既裝束已。再三祈願。于</a><a name="1049c07" id="1049c07">時商主長者子。擊鼓宣令。論說海中善不善</a><a name="1049c08" id="1049c08">事。舶發去已。便至寶所多取寶物。安穩而迴。</a><a name="1049c09" id="1049c09">還到海岸。爾時商主長者子。別於一方。於沙</a><a name="1049c10" id="1049c10">灘上居止。共二家生計算來去用度之物。其</a><a name="1049c11" id="1049c11">長者子告自奴曰。馱索迦。汝往看諸商人。今</a><a name="1049c12" id="1049c12">作何事。奴往急看。乃見商人並皆眠臥。奴便</a><a name="1049c13" id="1049c13">睡眠。其長者子。後命令擁護往看商人。今作</a><a name="1049c14" id="1049c14">何事。時波洛迦見諸商人皆悉被辦。馱乘欲</a><a name="1049c15" id="1049c15">發。其馱索迦謂言。波洛迦報。波洛迦復謂。馱</a><a name="1049c16" id="1049c16">索迦報彼商主。是時二奴隨商人去。至天明</a><a name="1049c17" id="1049c17">已。二奴既不見長者子東西驅走。問諸商人</a><a name="1049c18" id="1049c18">曰。長者子今何所在。或有答言在前。或言在</a><a name="1049c19" id="1049c19">後。皆覓不見。諸商人等各相告言。我等棄捨</a><a name="1049c20" id="1049c20">商主。甚為非理。急須往覓。時諸商人。或有言</a><a name="1049c21" id="1049c21">此路極險。若覓商主。我等皆死。然而商主覓</a><a name="1049c22" id="1049c22">不可得。我等共為方便。若至家時。父問商主</a><a name="1049c23" id="1049c23">在前行者。云商主在後若問在後。云商主在</a><a name="1049c24" id="1049c24">前。然不得云失卻商主。作是語已。漸至本村。</a><a name="1049c25" id="1049c25">其婆羅仙長者。聞諸商人來至。歡喜前行。問</a><a name="1049c26" id="1049c26">諸人曰。我子何在。其前行者答曰。在後。其</a><a name="1049c27" id="1049c27">在後人。告言向前。其婆羅仙便作是念。此等</a><a name="1049c28" id="1049c28">諸人誑惑於我。我子應死為復失耶。爾時長</a><a name="1049c29" id="1049c29">者無希望心。生大苦惱。親屬聚集。俱時啼泣。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231049b.htm'><img src='up.gif' border=0></a>
<a href='T231050a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>