<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0107a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷2)</font> <font face='Arial'>T24, p0107a</h2></font><hr>
<span class='old'>
</a><a name="0106c28" id="0106c28">生人間。於白淨王最大夫人胎中。為其太子。</a><a name="0106c29" id="0106c29">誕生之後證常住果。汝等諸天。願欲隨我證</span><a name="0107a01" id="0107a01">斯果者。可於人間同我生彼。於天眾中三告</a><a name="0107a02" id="0107a02">是語。爾時諸天聞此語已同聲報曰。善哉菩</a><a name="0107a03" id="0107a03">薩。知不。彼贍部洲。剛強難化多諸濁亂。外</a><a name="0107a04" id="0107a04">道六師及隨外道六聲聞等。并諸六定外道</a><a name="0107a05" id="0107a05">之類。遍滿其土。深著邪見難可拔濟。何謂六</a><a name="0107a06" id="0107a06">師。一者脯剌拏。二者末揭利子。三者珊逝</a><a name="0107a07" id="0107a07">移毘羅胝子。四者阿市多雞舍甘婆羅。五者</a><a name="0107a08" id="0107a08">腳拘陀迦旃延種。六者昵揭爛陀若提子。何</a><a name="0107a09" id="0107a09">謂六隨外道聲聞。一者拘達多婆羅門。二者</a><a name="0107a10" id="0107a10">輸那陀。三者遮彌。四者梵壽。五者蓮實。六</a><a name="0107a11" id="0107a11">者赤海子。何謂六定外道。一者鬱多伽囉摩</a><a name="0107a12" id="0107a12">子。二者囉囉哥囉摩。三者善梵志。四者最</a><a name="0107a13" id="0107a13">勝儒童。五者黑仙。六者優樓頻螺迦葉若胝</a><a name="0107a14" id="0107a14">羅(唐云有多毛)如是等外道邪法。教化彼諸眾生。</a><a name="0107a15" id="0107a15">貪著邪見難可濟度。如何菩薩今欲往彼。今</a><a name="0107a16" id="0107a16">我睹史多宮。一一諸天聽法之座。縱廣正等</a><a name="0107a17" id="0107a17">十二踰膳那。當我在此說法。我等聞已深生</a><a name="0107a18" id="0107a18">信受。能令我等於長夜中安樂利益。彼時諸</a><a name="0107a19" id="0107a19">天作是語已。菩薩爾時告諸天曰。汝等諸天。</a><a name="0107a20" id="0107a20">宜各隨意作諸音樂。時彼天眾。即皆同時作</a><a name="0107a21" id="0107a21">諸音樂。其聲沸鬧。爾時菩薩即吹大螺。諸音</a><a name="0107a22" id="0107a22">樂響普皆摧息。菩薩爾時復問天曰。諸音樂</a><a name="0107a23" id="0107a23">中何聲為大。諸天答曰。螺聲最大。諸善男子。</a><a name="0107a24" id="0107a24">汝等當知。如大螺聲能令一切諸音樂聲悉</a><a name="0107a25" id="0107a25">皆摧息。我亦如是。下於贍部洲中。有所說法。</a><a name="0107a26" id="0107a26">能令六師外道六隨聲聞外道六定外道皆悉</a><a name="0107a27" id="0107a27">摧滅。令一切眾生得甘露法。皆悉飽滿。吹</a><a name="0107a28" id="0107a28">無常螺。令諸外道假常之計皆悉摧滅。吹大</a><a name="0107a29" id="0107a29">空螺。令諸外道執有之見亦皆摧滅。爾時菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240106c.htm'><img src='up.gif' border=0></a>
<a href='T240107b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>