<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0241a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷2)</font> 盜戒之一 <font face='Arial'>T22, p0241a</h2></font><hr>
<span class='old'>
</a><a name="0240c28" id="0240c28">故復來。獵師對象說其來意。象言。先與汝</a><a name="0240c29" id="0240c29">者。今為所在。答言。無智所致放逸用盡。象</span><a name="0241a01" id="0241a01">言。汝能更不放逸者。當復與汝。獵師答言。</a><a name="0241a02" id="0241a02">我已悔前所為何緣重爾。若能更惠真不出</a><a name="0241a03" id="0241a03">門。象復持父牙而用與之。獵師即持象牙還</a><a name="0241a04" id="0241a04">國。復如前法無道用盡。即作是念。當殺彼</a><a name="0241a05" id="0241a05">象。今若往者不令見我。彼大象者於春後月</a><a name="0241a06" id="0241a06">天時大熱。入池洗浴。浴已還出。在眾象前涼</a><a name="0241a07" id="0241a07">息樹下。爾時獵師便以藥箭射彼大象。中其</a><a name="0241a08" id="0241a08">眉間血流入眼。象便舉頭看箭來處。即見獵</a><a name="0241a09" id="0241a09">師便遙誨之。汝弊惡人無有反復。如我今者</a><a name="0241a10" id="0241a10">力能相殺。但恭敬袈裟故不殺汝。即喚獵師</a><a name="0241a11" id="0241a11">汝可速來截取我牙。以身障彼獵師不令餘</a><a name="0241a12" id="0241a12">象害之。爾時林中有諸天神。即說偈言</a><a name="0241a13" id="0241a13"><p class='lg'>　　內不離癡服　　　外託被袈裟</a><br><a name="0241a14" id="0241a14">　　心常懷毒害　　　袈裟非所應</a><br><a name="0241a15" id="0241a15">　　三昧寂無想　　　永滅煩惱患</a><br><a name="0241a16" id="0241a16">　　內心常寂滅　　　袈裟應其服　</p></a><a name="0241a17" id="0241a17"><p>佛告諸比丘。爾時大象王者。豈異人乎。即今</a><a name="0241a18" id="0241a18">瓶沙王是。獵師者。今比丘達膩伽是。瓶沙王</a><a name="0241a19" id="0241a19">曾已恭敬袈裟故恕彼獵師。今復以達膩伽</a><a name="0241a20" id="0241a20">被袈裟故而不與罪。諸比丘復白佛言。世尊。</a><a name="0241a21" id="0241a21">云何是瓶沙王。見達膩伽威儀庠序不起惡</a><a name="0241a22" id="0241a22">心。佛告諸比丘。是瓶沙王。不但今日愛樂威</a><a name="0241a23" id="0241a23">儀不起惡心。諸比丘白佛言。世尊。已曾爾</a><a name="0241a24" id="0241a24">耶。佛言如是。過去世時有王。善化人物離諸</a><a name="0241a25" id="0241a25">怨敵。五穀豐熟民多受樂。節義恩良仁德孝</a><a name="0241a26" id="0241a26">慈。布施持戒汎愛人物。王有一象。名曰大身。</a><a name="0241a27" id="0241a27">兇惡難伏威震遠近。時諸敵國莫能當者。有</a><a name="0241a28" id="0241a28">所討伐皆悉摧破。諸有犯王法者。皆令此象</a><a name="0241a29" id="0241a29">足蹈殺之。王有此象恃之無畏。彼象廄壞。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220240c.htm'><img src='up.gif' border=0></a>
<a href='T220241b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>