<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1434 四分比丘尼羯磨法 1066c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1434 四分比丘尼羯磨法</font> <font face='Arial'>(卷1)</font> 受戒法第二 <font face='Arial'>T22, p1066c</h2></font><hr>
<span class='old'>
</a><a name="1066b28" id="1066b28"><p>式叉摩那。於一切尼戒中應學除為比丘尼</a><a name="1066b29" id="1066b29">過食自受食食</span><a name="1066c01" id="1066c01"><p>式叉摩那受大戒法(若式叉摩那學戒。已年滿二十。若滿十二。應與受大戒先至比</a><a name="1066c02" id="1066c02">丘尼僧中請和尚。應如是言)大姊一心念。我某甲。求阿姨</a><a name="1066c03" id="1066c03">為和尚。願阿姨。為我作和尚。我依阿姨故。</a><a name="1066c04" id="1066c04">得受大戒(如是三說。和尚尼應答言爾。應如是受持。受戒人離聞處著見處應差</a><a name="1066c05" id="1066c05">教授師。是中戒師應如是問言)此眾中誰能為某甲。作教授</a><a name="1066c06" id="1066c06">師(若有者答言我能。爾時戒師即應作白)大姊僧聽。此某甲。從和</a><a name="1066c07" id="1066c07">尚尼某甲求受大戒。若僧時到僧忍聽某甲</a><a name="1066c08" id="1066c08">為教授師。白如是(教授師應往至受戒人所語言)此安陀會鬱</a><a name="1066c09" id="1066c09">多羅僧僧伽梨。此僧祇支覆肩衣。此衣缽</a><a name="1066c10" id="1066c10">是汝有不(答言己有)善女人諦聽。今是真誠時。</a><a name="1066c11" id="1066c11">我今問汝。有便言有。無當言無。汝不犯邊罪</a><a name="1066c12" id="1066c12">不。汝不犯淨行比丘不。汝不賊心受戒不。</a><a name="1066c13" id="1066c13">汝不破內外道不。汝非黃門不。汝不殺父不。</a><a name="1066c14" id="1066c14">汝不殺母不。汝不殺真人阿羅漢不。汝不</a><a name="1066c15" id="1066c15">破僧不。汝不惡心出佛身血不。汝非非人不。</a><a name="1066c16" id="1066c16">汝非畜生不。汝非二根不。汝字何等。和尚</a><a name="1066c17" id="1066c17">尼字誰。年歲滿不。衣缽具足不。父母夫主</a><a name="1066c18" id="1066c18">聽汝不。汝不負債不。汝非婢不。汝是女人不。</a><a name="1066c19" id="1066c19">女人有如是諸病。癩白癩乾痟癲狂二根二</a><a name="1066c20" id="1066c20">道合道小大小便常漏涕唾常出。汝有如</a><a name="1066c21" id="1066c21">是諸病不(答言無者應語言)如我向問汝。僧中亦當</a><a name="1066c22" id="1066c22">如是問。如汝向者答我。僧中亦當如是答(教授</a><a name="1066c23" id="1066c23">師問已。應至僧中如常威儀。至舒手及處立。應作白)大姊僧聽。此某甲。</a><a name="1066c24" id="1066c24">從和尚尼某甲求受大戒。若僧時到僧忍聽。</a><a name="1066c25" id="1066c25">我已教授竟。聽使來。白如是(彼應語言來。來已應與捉衣</a><a name="1066c26" id="1066c26">缽。教禮僧足已。在戒師前胡跪合掌。作如是乞)</a><a name="1066c27" id="1066c27"><p>大姊僧聽。我某甲。從和尚尼某甲求受大</a><a name="1066c28" id="1066c28">戒。我某甲。今從僧乞受大戒。和尚尼某甲。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221066b.htm'><img src='up.gif' border=0></a>
<a href='T221067a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>