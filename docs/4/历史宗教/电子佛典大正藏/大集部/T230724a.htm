<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0724a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷19)</font> 三十泥薩祇波逸底迦法 從非親尼取衣學處第五 <font face='Arial'>T23, p0724a</h2></font><hr>
<span class='old'>
</a><a name="0723c28" id="0723c28">為大法王。時世豐樂人物熾盛。無諸鬥戰干</a><a name="0723c29" id="0723c29">戈征罰。邪偽惡人共相侵害。亦無災橫及諸</span><a name="0724a01" id="0724a01">病苦。稻蔗牛羊在處充足。等觀兆庶猶如一</a><a name="0724a02" id="0724a02">子。時王夫人。名曰妙梵。於此城中有一大池。</a><a name="0724a03" id="0724a03">亦名妙梵。時王無子。為求子故。祈禱世間一</a><a name="0724a04" id="0724a04">切諸神及同生天。希望後嗣。世俗皆云。由乞</a><a name="0724a05" id="0724a05">求故獲得子息。此誠虛妄。若由乞求得子息</a><a name="0724a06" id="0724a06">者。於一一人咸有千子如轉輪王。此事既無。</a><a name="0724a07" id="0724a07">故知是妄。但由三事現前方有子息。云何為</a><a name="0724a08" id="0724a08">三。一者父母有染心。二者其母腹淨應合有</a><a name="0724a09" id="0724a09">娠。三者應受生者中有現前。具此三緣方有</a><a name="0724a10" id="0724a10">男女。其王一心求子而住。于時有一有情。於</a><a name="0724a11" id="0724a11">無上菩提誓願修證。從地獄出託娠妙梵夫</a><a name="0724a12" id="0724a12">人。諸慧女人有五別智。廣說如上。時彼王妃</a><a name="0724a13" id="0724a13">覺有娠已情生歡悅。遂白王曰。大王當知我</a><a name="0724a14" id="0724a14">所懷孕。必是大王光顯國位。今我有娠現居</a><a name="0724a15" id="0724a15">右脅。觀此相狀是男不疑。時王聞已即大歡</a><a name="0724a16" id="0724a16">慶。廣說如上。乃至胎成常令適悅</a><a name="0724a17" id="0724a17"><p>時大夫人發如是念。善哉我欲於城東門廣</a><a name="0724a18" id="0724a18">行福施。如是南西北門及以城內普行福施。</a><a name="0724a19" id="0724a19">獄囚繫閉咸皆放捨。時大夫人以事白王。王</a><a name="0724a20" id="0724a20">聞是已皆如所願。四城門內廣施無遮。所</a><a name="0724a21" id="0724a21">有獄囚並皆釋放。夫人既遂所求此念便息。</a><a name="0724a22" id="0724a22">夫人復生是念。我今欲往花苑林泉暫為遊</a><a name="0724a23" id="0724a23">觀。王隨出觀此念便息。復生是念。我今欲往</a><a name="0724a24" id="0724a24">妙梵池中名花遍布。共諸婇女乘船而遊。白</a><a name="0724a25" id="0724a25">王知已。為作輕舟置於池內。即命夫人并諸</a><a name="0724a26" id="0724a26">婇女乘船遊翫。既至船所便誕一男。得宿命</a><a name="0724a27" id="0724a27">智顏貌端正。見者歡喜。身色如金。廣說如上。</a><a name="0724a28" id="0724a28">乃至此兒今者當立何字。諸親議曰。今此孩</a><a name="0724a29" id="0724a29">子生在水中。應與立字。名曰水生。時王即以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230723c.htm'><img src='up.gif' border=0></a>
<a href='T230724b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>