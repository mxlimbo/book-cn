<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0051a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷11)</font> [<a href='javascript:showpic("images/001244.gif")'>仁-二+爾</a>]羅步提緣 <font face='Arial'>T24, p0051a</h2></font><hr>
<span class='old'>
</a><a name="0050c28" id="0050c28">於此中。又造何業。得生天上。見真諦理。佛告</a><a name="0050c29" id="0050c29">諸苾芻。彼自作業。今還自受。廣如餘說。乃至</span><a name="0051a01" id="0051a01">頌曰</a><a name="0051a02" id="0051a02"><p class='lg'>　　假令經百劫　　　所作業不亡</a><br><a name="0051a03" id="0051a03">　　因緣會遇時　　　果報還自受　</p></a><a name="0051a04" id="0051a04"><p>汝等善聽。乃往古昔。此賢劫中。人壽二萬歲</a><a name="0051a05" id="0051a05">時。有佛出世。號迦攝波如來。十號具足。住波</a><a name="0051a06" id="0051a06">羅[<a href='javascript:showpic("images/022129.gif")'>病-丙+尼</a>]斯。施鹿林中。仙人墮處。佛聲聞眾。巡行</a><a name="0051a07" id="0051a07">告乞。供養三寶。後迦攝波如來。教化漸廣。乞</a><a name="0051a08" id="0051a08">告之者。又復甚多。後於異時。有五百鄔波索</a><a name="0051a09" id="0051a09">迦。而在一家。緣有事故。咸共同集。時有眾多</a><a name="0051a10" id="0051a10">乞告苾芻。往至其所。從彼乞索。便懷瞋恚。發</a><a name="0051a11" id="0051a11">麤惡語。此迦攝波沙門徒眾。常行告乞。喻如</a><a name="0051a12" id="0051a12">餓鬼。佛告諸苾芻。於意云何。乃往昔時五百</a><a name="0051a13" id="0051a13">鄔波索迦者。豈異人乎。今五百餓鬼是。於迦</a><a name="0051a14" id="0051a14">攝波如來聲聞眾處。喚為餓鬼故。由斯業力。</a><a name="0051a15" id="0051a15">五百生中。受餓鬼報。現於此身。而受餓鬼。而</a><a name="0051a16" id="0051a16">於我所。發清淨心。得生天上。由迦攝波如來</a><a name="0051a17" id="0051a17">教中。修梵行故。見真諦理。由斯義故。我常</a><a name="0051a18" id="0051a18">宣說。黑白雜業報。廣如上說。乃至應如是</a><a name="0051a19" id="0051a19">學</a><a name="0051a20" id="0051a20"><p>是時世尊。渡弶伽河。左右顧視此河。時諸苾</a><a name="0051a21" id="0051a21">芻請世尊曰。由何事故。顧視看河。佛告諸苾</a><a name="0051a22" id="0051a22">芻。汝等樂聞此弶伽河緣起不。白言。世尊。</a><a name="0051a23" id="0051a23">今正是時。善逝。今正說時。唯願說之。我等樂</a><a name="0051a24" id="0051a24">聞。佛告諸苾芻。乃往古昔有王名曰實竹。</a><a name="0051a25" id="0051a25">以法化世。人民熾盛。豐樂安穩。甘雨應時。花</a><a name="0051a26" id="0051a26">果茂實。無諸詐偽。賊盜疾疫。常以法化。至於</a><a name="0051a27" id="0051a27">春月。王與宮婇。出遊芳園。見一丈夫。髮白面</a><a name="0051a28" id="0051a28">皺。年幾朽邁。羸弱憔瘁。諸根不明。倚杖而</a><a name="0051a29" id="0051a29">行。王見問曰。是何丈夫。廣說乃至。倚杖而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240050c.htm'><img src='up.gif' border=0></a>
<a href='T240051b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>