<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0833a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷6)</font> <font face='Arial'>T24, p0833a</h2></font><hr>
<span class='old'>
</a><a name="0832c28" id="0832c28">共諍是非。如此五事能令正法流傳不絕。是</a><a name="0832c29" id="0832c29">名說法中上座。爾時瓶沙王在樓上。見諸白</span><a name="0833a01" id="0833a01">衣皆相隨而去。王問邊人。此等諸眾欲詣何</a><a name="0833a02" id="0833a02">處。諸臣答曰。外道有說法處到彼聽法。王心</a><a name="0833a03" id="0833a03">中自念。彼此俱聽。何不詣佛聽法。爾時佛在</a><a name="0833a04" id="0833a04">王舍城。王即到佛所。頭面禮足卻坐一面。白</a><a name="0833a05" id="0833a05">佛言。世尊。外道日日說法。諸白衣輩日日大</a><a name="0833a06" id="0833a06">設供養。弟子意中願。世尊。月六齋日聚集</a><a name="0833a07" id="0833a07">沙門講說論議。弟子當作種種供養飯佛及</a><a name="0833a08" id="0833a08">僧兼得聞法。外道自言我法真正。佛若不說</a><a name="0833a09" id="0833a09">法。世人不識正法皆入邪道。如來以是因緣</a><a name="0833a10" id="0833a10">即集諸比丘。比丘集已默然而坐。諸檀越皆</a><a name="0833a11" id="0833a11">來集已。意欲聽法語諸比丘。比丘聞已即白</a><a name="0833a12" id="0833a12">世尊。佛告諸比丘。聽汝等唄。唄者言說之辭</a><a name="0833a13" id="0833a13">佛雖聽。言說未知說何等法。諸比丘復諮問</a><a name="0833a14" id="0833a14">世尊。佛言。從修多羅乃至優波提舍隨意所</a><a name="0833a15" id="0833a15">說。諸比丘佛既聽說十二部經。欲示現此義</a><a name="0833a16" id="0833a16">復有疑心。若欲次第說文。眾大文多恐生疲</a><a name="0833a17" id="0833a17">厭。若略撰集好辭直示現義。不知如何。以是</a><a name="0833a18" id="0833a18">因緣具白世尊。佛即聽諸比丘引經中要言</a><a name="0833a19" id="0833a19">妙辭直顯其義。爾時佛聽說法。時有二比丘。</a><a name="0833a20" id="0833a20">同一坐中並共說一法。如來聞之即制不聽。</a><a name="0833a21" id="0833a21">爾時會中復有一比丘。去佛不遠立高聲作</a><a name="0833a22" id="0833a22">歌音誦經。佛聞即制不聽。用此音誦經。有五</a><a name="0833a23" id="0833a23">事過如上文說。用外道歌音說法。復有五種</a><a name="0833a24" id="0833a24">過患。一者不名自持。二不稱聽眾。三諸天不</a><a name="0833a25" id="0833a25">悅。四語不正難解。五語不巧故義亦難解。是</a><a name="0833a26" id="0833a26">名五種過患。爾時瓶沙王篤信三寶。若佛及</a><a name="0833a27" id="0833a27">僧有所須者與欲隨意。乃至浴池皆亦如是。</a><a name="0833a28" id="0833a28">瓶沙王晨朝大將人眾詣池欲洗。遙聞池中</a><a name="0833a29" id="0833a29">言語誦經音聲極高。即問邊人。此是何人。從<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240832c.htm'><img src='up.gif' border=0></a>
<a href='T240833b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>