<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0430c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷4)</font> <font face='Arial'>T24, p0430c</h2></font><hr>
<span class='old'>
</a><a name="0430b28" id="0430b28">豐足。時諸苾芻便將別物入眾物中佛言。應</a><a name="0430b29" id="0430b29">隨住人而為受用。所有利養亦不應和隨本</span><a name="0430c01" id="0430c01">施用。時諸苾芻分眾利物。不肯分與別房住</a><a name="0430c02" id="0430c02">人。佛言。雖受別房亦與眾利。時諸苾芻差授</a><a name="0430c03" id="0430c03">事人。以見別房遂不差遣。佛言。依次應差。於</a><a name="0430c04" id="0430c04">此城中有一乞食苾芻。勸彼施主歸依三寶</a><a name="0430c05" id="0430c05">受五學處。復於一時。為彼施主。說七有事福</a><a name="0430c06" id="0430c06">業。讚其勝利。施主答曰。我亦能作當作何事。</a><a name="0430c07" id="0430c07">答言。應為僧伽造立住處。施主報曰。我有</a><a name="0430c08" id="0430c08">財物欲營福業。未有人助。苾芻曰。爾可將來</a><a name="0430c09" id="0430c09">我能助作。時彼施主持物授與。即請為造。苾</a><a name="0430c10" id="0430c10">芻領物安己房中。不為修造施主念曰。我暫</a><a name="0430c11" id="0430c11">往觀。新造住處營作了未。施主既至。不曾見</a><a name="0430c12" id="0430c12">有營作之處。白言。聖者。何故多時不為營作。</a><a name="0430c13" id="0430c13">苾芻答曰。營作之具是我所須。此物並無若</a><a name="0430c14" id="0430c14">為興建。施主報曰。我所施物何不充用。苾芻</a><a name="0430c15" id="0430c15">報曰。此物已屬四方僧伽。誰能損用。時諸苾</a><a name="0430c16" id="0430c16">芻以緣白佛。佛言。施主聽者。應取此物作其</a><a name="0430c17" id="0430c17">器具。時此苾芻因行乞食到施主家。長者遙</a><a name="0430c18" id="0430c18">見作如是言。聖者。仁既日日巡家乞食我所</a><a name="0430c19" id="0430c19">造寺誰當撿挍。苾芻報曰。我豈忍飢為人造</a><a name="0430c20" id="0430c20">寺。長者答言。我所施物何不取食。報言。此</a><a name="0430c21" id="0430c21">物已屬四方僧伽。佛未聽許。以緣白佛。佛言。</a><a name="0430c22" id="0430c22">施主聽者。應用便作上妙美好飲食隨情食</a><a name="0430c23" id="0430c23">用。佛言。不應如是應食麤食。食麤食時無力</a><a name="0430c24" id="0430c24">撿挍。佛言。如僧常類苾芻食時。藏其器具內</a><a name="0430c25" id="0430c25">闇室中。復須燈油巡家而乞。時彼施主復見</a><a name="0430c26" id="0430c26">乞油問言。聖者。欲何所作。以事而答。長者報</a><a name="0430c27" id="0430c27">言。何不用物。具答如前。佛言。施主聽者用時</a><a name="0430c28" id="0430c28">無犯。彼便通夜不滅燈明。佛言。不應經夜留</a><a name="0430c29" id="0430c29">燈。若收物竟便可滅除。如是應知。塗足等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240430b.htm'><img src='up.gif' border=0></a>
<a href='T240431a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>