<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0153b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷10)</font> <font face='Arial'>T24, p0153b</h2></font><hr>
<span class='old'>
</a><a name="0153a21" id="0153a21">酷</a><a name="0153a22" id="0153a22"><p class='juan'>
根本說一切有部毘奈耶破僧事卷第十</p>
</span><a name="0153b01" id="0153b01"><p class='juan'>
根本說一切有部毘奈耶破僧事</a><a name="0153b02" id="0153b02">卷第十一</p>
</a><a name="0153b03" id="0153b03"></a><a name="0153b04" id="0153b04"><p><span class='byline'>　　　　大唐三藏法師義淨奉　制譯</span><br></a><a name="0153b05" id="0153b05"><p>爾時阿瑜率滿鄔波離。請世尊曰。大德。所云</a><a name="0153b06" id="0153b06">僧伽破壞。復云。僧伽和合。未知齊何名為破</a><a name="0153b07" id="0153b07">壞。未知齊幾名作和合。世尊告曰若復苾芻。</a><a name="0153b08" id="0153b08">於其非法作非法想。現有別住作別住心。作</a><a name="0153b09" id="0153b09">羯磨者。齊此名為破壞羯磨僧伽也。若其於</a><a name="0153b10" id="0153b10">法而為法想。於和合眾作和合想。為羯磨者。</a><a name="0153b11" id="0153b11">齊此名為僧伽和合。何謂破僧。若一苾芻。是</a><a name="0153b12" id="0153b12">亦不能破僧伽也。若二若三乃至於八。亦復</a><a name="0153b13" id="0153b13">不能破和合眾。如其至九或復過斯。有兩僧</a><a name="0153b14" id="0153b14">伽。方名破眾。作其羯磨并復行籌。何謂羯磨。</a><a name="0153b15" id="0153b15">即如提婆達多於諸苾芻告令教誨制其學</a><a name="0153b16" id="0153b16">處。汝等苾芻。須知有其五種禁法。何謂為五。</a><a name="0153b17" id="0153b17">具壽。若有苾芻。不居阿蘭若。是則清淨是則</a><a name="0153b18" id="0153b18">解脫。是正出離超於苦樂。能得勝處。如是於</a><a name="0153b19" id="0153b19">樹下坐常行乞食但畜三衣著糞掃服。具壽。</a><a name="0153b20" id="0153b20">斯謂苾芻。是則清淨是則解脫。是正出離超</a><a name="0153b21" id="0153b21">於苦樂。能得勝處。若具壽。諸苾芻眾忍此五</a><a name="0153b22" id="0153b22">種勝上禁法。是清淨是解脫是出離者。應可</a><a name="0153b23" id="0153b23">遠彼沙門喬答摩。應可離彼與其別居。不應</a><a name="0153b24" id="0153b24">親附。此是其白。如是羯磨准白應為。云何行</a><a name="0153b25" id="0153b25">籌。即如提婆達多於諸苾芻告令教誡制諸</a><a name="0153b26" id="0153b26">學處。具壽。有五勝法。是則清淨是則解脫。是</a><a name="0153b27" id="0153b27">正出離超越苦樂。能得勝處。云何為五。具壽。</a><a name="0153b28" id="0153b28">若有苾芻。不住阿蘭若。是則清淨是則解脫。</a><a name="0153b29" id="0153b29">是正出離超越苦樂。能得勝處。如是於樹下<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240153a.htm'><img src='up.gif' border=0></a>
<a href='T240153c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>