<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0969a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷12)</font> 毀訾語學處第二 <font face='Arial'>T23, p0969a</h2></font><hr>
<span class='old'>
</a><a name="0968c28" id="0968c28">云。阿舅。可作婚姻。諸人聞已告長者曰。許言</a><a name="0968c29" id="0968c29">已久何不為婚。是時長者怒而告曰。諸君當</span><a name="0969a01" id="0969a01">知。此是我舍客作之人。我以何緣共為婚娶。</a><a name="0969a02" id="0969a02">時居士子便作是念。我不得錢復不得婦。虛</a><a name="0969a03" id="0969a03">淹歲序莫見成功。我今宜可損害其人。方隨</a><a name="0969a04" id="0969a04">意去。便將二牛。半日驅使多與杖捶。繫之枯</a><a name="0969a05" id="0969a05">樹曝以烈日。方欲言歸。近劫初時畜解人</a><a name="0969a06" id="0969a06">語。大牛便告居士子曰。汝先於我共相愛念。</a><a name="0969a07" id="0969a07">恩同父母知我劬勞。何故今時多行杖楚。繫</a><a name="0969a08" id="0969a08">之枯樹曝以烈日。棄我還家。我於汝處有何</a><a name="0969a09" id="0969a09">[<a href='javascript:showpic("images/067874.gif")'>億-音+(夫*夫)</a>]過。居士子曰。汝無有咎。然汝曹主於我有</a><a name="0969a10" id="0969a10">過。牛曰。彼有何過。報曰。先許與女今者違</a><a name="0969a11" id="0969a11">信。牛曰。何不經官。男子報曰。為無證人。牛</a><a name="0969a12" id="0969a12">曰。我等為汝而作證人。男子曰。為作人語為</a><a name="0969a13" id="0969a13">作牛音。答曰。不作人語我當現相。汝當為盟</a><a name="0969a14" id="0969a14">引我為證。令人表知。牽我二牛繫於廠內莫</a><a name="0969a15" id="0969a15">與水草。滿七日已。可於地中多水草處放我</a><a name="0969a16" id="0969a16">令出。乃至傍人來睹信驗。我等噤口不噉水</a><a name="0969a17" id="0969a17">草。我現相貌令王大臣信汝言實。我當飲噉。</a><a name="0969a18" id="0969a18">是時男子聞是計已。即便俱解放茂草中。自</a><a name="0969a19" id="0969a19">詣王所致敬白王。大王。某村長者許女為婚。</a><a name="0969a20" id="0969a20">使役多年今乃翻悔。王喚長者問其虛實。長</a><a name="0969a21" id="0969a21">者白云。我實不許。王問男子。汝有證不。白王</a><a name="0969a22" id="0969a22">言有。王曰。為人為非人。白言。非人。王曰。是</a><a name="0969a23" id="0969a23">何。白言。是牛。王曰。為作人語。為餘語耶。白</a><a name="0969a24" id="0969a24">言。不作人語。王曰。如何成證。白言。彼有實</a><a name="0969a25" id="0969a25">信令人表知。其牛於七白中繫在廠內莫與</a><a name="0969a26" id="0969a26">水草。滿七日已可於地中多水草處放牛令</a><a name="0969a27" id="0969a27">出。我引為證必有奇相。乃至大王未信已來</a><a name="0969a28" id="0969a28">牛終不食。此若虛者我當死罪。王命臣曰。當</a><a name="0969a29" id="0969a29">依此言看其證驗。大臣奉教。便取二牛繫之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230968c.htm'><img src='up.gif' border=0></a>
<a href='T230969b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>