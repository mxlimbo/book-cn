<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0511c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷2)</font> 七種得戒法 <font face='Arial'>T23, p0511c</h2></font><hr>
<span class='old'>
</a><a name="0511b28" id="0511b28">智現在前得。又此二戒無學人得。見諦戒是</a><a name="0511b29" id="0511b29">學人得。是名為異。問曰。此三戒十智中。何</span><a name="0511c01" id="0511c01">智現前得。答曰。佛與辟支佛戒。大盡智現</a><a name="0511c02" id="0511c02">在前得。問曰。無漏心中云何得有漏戒。答曰。</a><a name="0511c03" id="0511c03">法應有爾。以業力故。無漏心中得有漏無漏</a><a name="0511c04" id="0511c04">二種戒。見諦戒道未知智現在前得。無漏心</a><a name="0511c05" id="0511c05">中得有漏無漏二種戒。亦如前說。見諦得戒。</a><a name="0511c06" id="0511c06">五人中憍陳如為上座。以先見諦故。善來中</a><a name="0511c07" id="0511c07">寶稱為上座。以先來故。如是善來比丘次第</a><a name="0511c08" id="0511c08">為上座。三語三歸亦以先至為上座。見諦得</a><a name="0511c09" id="0511c09">戒。善來比丘。自誓得戒。此三種得戒必從佛</a><a name="0511c10" id="0511c10">得。問得稱佛作和上阿闍梨不。答曰。於</a><a name="0511c11" id="0511c11">弟子有和上阿耆利義。佛不為人作和上阿</a><a name="0511c12" id="0511c12">耆利。是故不得稱也。從諸比丘三語三歸受</a><a name="0511c13" id="0511c13">戒。得稱和上阿耆利不。答曰。不稱和上。得</a><a name="0511c14" id="0511c14">稱阿耆利。大愛道八法受戒。亦得稱阿難作</a><a name="0511c15" id="0511c15">阿耆利。不得作和上也</a><a name="0511c16" id="0511c16"><p>問曰。佛何以不為人作和上阿耆利。答曰。為</a><a name="0511c17" id="0511c17">平等故。佛等心一切令盡事以無偏。不與彼</a><a name="0511c18" id="0511c18">作和上。不與此作和上。又止鬥諍故。若作和</a><a name="0511c19" id="0511c19">上阿耆利。則有親有疏。既有親疏則有鬥諍。</a><a name="0511c20" id="0511c20">又為止誹謗故。若作和上。外道當言。沙門瞿</a><a name="0511c21" id="0511c21">曇自言慈等一切。與一作和上。不與一作和</a><a name="0511c22" id="0511c22">上。與凡人無異。又為成三歸故。若佛作和上。</a><a name="0511c23" id="0511c23">則墮僧數。如受具戒三師七僧十眾受戒。</a><a name="0511c24" id="0511c24">若作和上則入十眾。若入十眾即墮僧數。無</a><a name="0511c25" id="0511c25">有佛寶。若無佛寶不成三歸。又為成四不壞</a><a name="0511c26" id="0511c26">淨故。若作和上則無佛不壞淨。又為成六念</a><a name="0511c27" id="0511c27">故。若作和上則無念佛。復次若作和上。弟子</a><a name="0511c28" id="0511c28">有病。應當看視飲食醫藥種種所須。豈是自</a><a name="0511c29" id="0511c29">在法王所應為耶。復次若作和上。弟子有病<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230511b.htm'><img src='up.gif' border=0></a>
<a href='T230512a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>