<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0948c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷51)</font> 雜揵度之一 <font face='Arial'>T22, p0948c</h2></font><hr>
<span class='old'>
</a><a name="0948b28" id="0948b28">四千人俱。波羅殊提王與七萬人俱。優陀</a><a name="0948b29" id="0948b29">延王與六萬人俱。梵施王與五萬人俱。從</span><a name="0948c01" id="0948c01">世尊後。釋梵四天王與諸眷屬無數百千天</a><a name="0948c02" id="0948c02">人從世尊後。爾時世尊。從迦維羅衛國人</a><a name="0948c03" id="0948c03">間慢行。至舍衛國祇桓園中住。時舍衛</a><a name="0948c04" id="0948c04">國波斯匿為王。時摩竭國諸外道。優禪</a><a name="0948c05" id="0948c05">城諸外道。拘睒彌諸外道。迦維羅衛諸外</a><a name="0948c06" id="0948c06">道。舍衛國諸外道。皆往王波斯匿所。合掌</a><a name="0948c07" id="0948c07">頂上白言。願王常勝。作如是言。沙門瞿</a><a name="0948c08" id="0948c08">曇自稱言是阿羅漢。我亦是阿羅漢。自稱</a><a name="0948c09" id="0948c09">言有大神力。我亦有大神力。自稱言有大</a><a name="0948c10" id="0948c10">智慧。我亦有大智慧。我等於摩竭國優禪</a><a name="0948c11" id="0948c11">城拘睒彌迦維羅衛國。欲共捔神力過人法。</a><a name="0948c12" id="0948c12">而不能與我共捔神力過人法便去。我等</a><a name="0948c13" id="0948c13">今欲共沙門瞿曇捔神力過人法。若沙門</a><a name="0948c14" id="0948c14">瞿曇現一。我當現二。如是隨其所現多少。</a><a name="0948c15" id="0948c15">我盡倍之。王波斯匿。往世尊所。頭面禮</a><a name="0948c16" id="0948c16">足卻坐一面。以此因緣具白世尊。善哉世</a><a name="0948c17" id="0948c17">尊。願現神力過人法。佛告王言。止止。我自</a><a name="0948c18" id="0948c18">知時。可現當現。於臘月十五日中從初一</a><a name="0948c19" id="0948c19">日至十五日。如來當現神力過人法。大王。</a><a name="0948c20" id="0948c20">若欲觀如來現神力過人法者便來。時舍</a><a name="0948c21" id="0948c21">衛國有別處。其地平正廣博。世尊往彼敷</a><a name="0948c22" id="0948c22">座而坐。時梵天王。偏露右肩右膝著地合</a><a name="0948c23" id="0948c23">掌白佛世尊言。我當為世尊敷高座佛</a><a name="0948c24" id="0948c24">告梵天且止。我自知時。天帝釋四天王</a><a name="0948c25" id="0948c25">瓶沙王波羅殊提王優陀延王梵施王波斯</a><a name="0948c26" id="0948c26">匿王末利夫人長者梨師達多富羅那。各各</a><a name="0948c27" id="0948c27">作如是言。我當為世尊敷高座。佛告言汝</a><a name="0948c28" id="0948c28">等且止。我自知時。時諸居士有信外道</a><a name="0948c29" id="0948c29">者。為外道敷價直百千座有信樂恭敬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220948b.htm'><img src='up.gif' border=0></a>
<a href='T220949a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>