<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0223c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷4)</font> 第一門第四子攝頌之餘 <font face='Arial'>T24, p0223c</h2></font><hr>
<span class='old'>
</a><a name="0223b28" id="0223b28">捨棄。復往白佛。佛言應在屏處學吟詠聲。勿</a><a name="0223b29" id="0223b29">居顯露。違者得越法罪</span><a name="0223c01" id="0223c01"><p>緣處同前。有一苾芻。於缽袋中立抽出缽。苾</a><a name="0223c02" id="0223c02">芻告曰。具壽勿立抽缽。答言何過。報曰墮地</a><a name="0223c03" id="0223c03">損壞豈非過耶。彼便默然。以緣白佛。佛言苾</a><a name="0223c04" id="0223c04">芻不應立取其缽。若內袋中若洗若曝。皆不</a><a name="0223c05" id="0223c05">應立。違者得越法罪</a><a name="0223c06" id="0223c06"><p>第一門第六子攝頌曰</a><a name="0223c07" id="0223c07"><p class='lg'>　　蹈衣并諸袋　　　褥及於坐具</a><br><a name="0223c08" id="0223c08">　　有緣離三衣　　　六種心念法　</p></a><a name="0223c09" id="0223c09"><p>佛在江豬山恐畏之處施鹿林中。菩提王子</a><a name="0223c10" id="0223c10">請佛及僧。於妙花樓盛設供養。於此樓上處</a><a name="0223c11" id="0223c11">處皆敷朝霞上疊。于時世尊既至彼已。見其</a><a name="0223c12" id="0223c12">衣覆不以足躡。時諸苾芻亦不敢躡。菩提</a><a name="0223c13" id="0223c13">王子白言。世尊。唯願世尊慈悲蹈過。佛不為</a><a name="0223c14" id="0223c14">履。王子見已即攝敷衣。佛方前進。外道聞</a><a name="0223c15" id="0223c15">已作如是語。沙門喬答摩未堪供養。王子敷</a><a name="0223c16" id="0223c16">疊不敢履之。佛知是已告諸苾芻。若有信心</a><a name="0223c17" id="0223c17">婆羅門長者居士。於道路處敷上妙衣。請苾</a><a name="0223c18" id="0223c18">芻曰。願降慈悲為踐蹈者。欲伏外道我慢心</a><a name="0223c19" id="0223c19">故。作諸行無常想而為履蹈。勿生疑慮</a><a name="0223c20" id="0223c20"><p>緣處同前。時有苾芻手擎缽去。在路腳跌缽</a><a name="0223c21" id="0223c21">墮遂破。因斯闕事以緣白佛。佛言苾芻不應</a><a name="0223c22" id="0223c22">手擎其缽。便以衣角裹缽而去。廢闕同前。佛</a><a name="0223c23" id="0223c23">言應作缽袋盛去。苾芻手攜招過如上。佛言</a><a name="0223c24" id="0223c24">不應手持而去。應可作襻。掛髆持行。若異此</a><a name="0223c25" id="0223c25">者得越法羅</a><a name="0223c26" id="0223c26"><p>緣處同前。時有苾芻。以商旅為伴人間慢行。</a><a name="0223c27" id="0223c27">於行伴中有婆羅門。忽染時患詣醫人所。我</a><a name="0223c28" id="0223c28">有如是病仁為處方。答言此病可服訶梨勒</a><a name="0223c29" id="0223c29">必當得差。報言涉路無處可求。醫曰沙門釋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240223b.htm'><img src='up.gif' border=0></a>
<a href='T240224a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>