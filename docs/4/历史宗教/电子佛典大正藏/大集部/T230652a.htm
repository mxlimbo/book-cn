<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0652a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷5)</font> 不與取學處第二之一 <font face='Arial'>T23, p0652a</h2></font><hr>
<span class='old'>
</a><a name="0651c28" id="0651c28">芻白佛。佛告諸苾芻勿令痗陛C有事應喚。若</a><a name="0651c29" id="0651c29">無使役令住本坊。時諸苾芻又白佛言。彼諸</span><a name="0652a01" id="0652a01">淨人所須衣食如何給濟。佛言。為僧使者可</a><a name="0652a02" id="0652a02">給衣食。不驅使者勿與衣食。有老病者可給</a><a name="0652a03" id="0652a03">衣食并諸藥餌。後於異時鄔波難陀次知僧</a><a name="0652a04" id="0652a04">事。告諸淨人曰。賢者我是知僧事人。汝等</a><a name="0652a05" id="0652a05">明旦早來入寺。爾時王舍城內。於諸苾芻夏</a><a name="0652a06" id="0652a06">安居竟。常有迦栗底迦賊。此諸秋賊共相議</a><a name="0652a07" id="0652a07">曰。我與汝等欲作何業。不假劬勞於此年中。</a><a name="0652a08" id="0652a08">豐足衣食受用安樂。彼秋賊中有一作人。曾</a><a name="0652a09" id="0652a09">被苾芻驅使諳知僧事。告諸賊曰。竹林園處</a><a name="0652a10" id="0652a10">有淨人坊多有財物。共往劫取。於此年中我</a><a name="0652a11" id="0652a11">等豐樂。一賊告曰。彼諸苾芻是淨人主。巡門</a><a name="0652a12" id="0652a12">乞丐尚不充軀。況此淨人得有財物。其賊報</a><a name="0652a13" id="0652a13">曰。汝等不知。諸苾芻等雖常乞食。惠施者多</a><a name="0652a14" id="0652a14">復自經求。計其財物王舍城人亦不能及。況</a><a name="0652a15" id="0652a15">諸淨人豈無衣物。是時群賊僉議已定。即於</a><a name="0652a16" id="0652a16">其夜詣淨人坊欲劫其物。時有天人。於聖者</a><a name="0652a17" id="0652a17">畢鄰陀婆蹉處深生敬信。往白聖者曰。有諸</a><a name="0652a18" id="0652a18">秋賊劫彼淨人。聖者慈悲願為救護。時畢鄰</a><a name="0652a19" id="0652a19">陀婆蹉便作是念。我不救者令彼淨人心生</a><a name="0652a20" id="0652a20">愁苦。廣說如上。我今宜可現神通力。作是念</a><a name="0652a21" id="0652a21">已。於淨人坊化作鐵牆周匝圍遶。是時賊徒</a><a name="0652a22" id="0652a22">持所盜物欲出其坊。但見鐵牆堅無出路。心</a><a name="0652a23" id="0652a23">生惶怖棄所盜物。於須臾頃不見鐵牆。是時</a><a name="0652a24" id="0652a24">賊徒還持盜物。所化鐵牆忽然復現。如是至</a><a name="0652a25" id="0652a25">七。賊相謂曰。汝等知不。必有聖者具大威德。</a><a name="0652a26" id="0652a26">護斯物故現此神通。我應棄物急共逃竄。時</a><a name="0652a27" id="0652a27">賊以物聚之一處悉皆奔走。淨人覺已競共諠</a><a name="0652a28" id="0652a28">聲。唱言被賊。彼既失財共生憂惱。遍遶住坊</a><a name="0652a29" id="0652a29">求覓其物。遂見衣物聚在一處。便生歡喜即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230651c.htm'><img src='up.gif' border=0></a>
<a href='T230652b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>