<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1424 彌沙塞羯磨本 0226a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1424 彌沙塞羯磨本</font> <font face='Arial'>(卷1)</font> <font face='Arial'>T22, p0226a</h2></font><hr>
<span class='old'>
</a><a name="0225c25" id="0225c25"><p>持律比丘有七種宜(一多聞諸法。二能籌量是法非法。三籌量比丘尼。四善攝師教。</a><a name="0225c26" id="0225c26">五若到他處所說無畏。六自住毘尼。七知共不共戒之)</span><a name="0226a01" id="0226a01"><p>應說戒人法(有一住處。跋難陀為上座。眾僧請說戒。答曰。誦忘。諸比丘言。若忘何故在上座處。以</a><a name="0226a02" id="0226a02">是白佛。佛言。上座說戒。若不說突吉羅。不知齊幾為上座。佛言。於上無人。皆名上座)</a><a name="0226a03" id="0226a03"><p>僧尼二眾尊卑禮敬法(佛言。從今聽諸比丘隨次禮上座。諸比丘尼禮一切比丘。</a><a name="0226a04" id="0226a04">亦隨次相禮。式叉摩那禮一切比丘比丘尼亦隨次相禮。沙彌亦如是。沙彌尼禮一切比丘比丘尼式叉摩那沙彌。亦隨</a><a name="0226a05" id="0226a05">次相禮。禮敬之法。聽比丘尼去比丘不近不遠合掌低頭作是言。和南。四分律云。塔亦應禮。佛言。食時。歠粥時。噉果</a><a name="0226a06" id="0226a06">時。經行時。不著三衣時。闇時。不共語時。相瞋於屏處。此等皆不應禮。犯者突吉羅。五羯磨人。被舉。不共語本言治。狂</a><a name="0226a07" id="0226a07">心。散亂心。病壞心。別住。行摩那埵。本日。阿浮呵那。皆不應禮)</a><a name="0226a08" id="0226a08"><p>淨五生種(根接節果子)若食果。應五種淨(火淨刀淨鳥淨傷淨未成</a><a name="0226a09" id="0226a09">種淨)若食根。應五種淨(剝淨截淨破淨洗淨火淨)若食莖葉。</a><a name="0226a10" id="0226a10">應三種淨(刀淨火淨洗淨。於聚一器中若淨一名為總淨之)</a><a name="0226a11" id="0226a11"><p>著衣高下法(佛言。著下衣。從腳跟下上量一[<a href='javascript:showpic("images/012504.gif")'>打-丁+桀</a>]手。左掩其上。兩邊兩攝。當後兩攝之)</a><a name="0226a12" id="0226a12"><p>受請應供法(時有長者。請佛及僧。比丘問佛。若人請僧為請誰。佛言。若正趣正向人皆已禮請。</a><a name="0226a13" id="0226a13">雖非正趣正向。若為解脫出家。若坐禪人。若讀誦經人。若勸作眾事人。除惡戒人。餘一切僧皆應食。若請僧應二眾</a><a name="0226a14" id="0226a14">食。比丘及沙彌。若請二部。應五眾食)</a><a name="0226a15" id="0226a15"><p>四方眾僧有五種物。不可護不可賣不可分</a><a name="0226a16" id="0226a16">(一住處地。二房舍。三須用分。四果樹。五花果。一切沙門釋子比丘皆有其分。若護若賣若分。皆偷蘭遮罪)</a><a name="0226a17" id="0226a17"><p>佛告諸比丘。汝等各當繫念在前自防護心</a><a name="0226a18" id="0226a18">(何謂繫念。謂行四念處觀。內身觀除無明世間若護觀外身及痛心法亦如是。何謂在前。所謂若行若立。若臥若睡。若</a><a name="0226a19" id="0226a19">覺。若去若來。前後瞻視。若屈申俯仰。若著衣持缽。若食飲便利。若語若默。常其心。此是我教)</a><a name="0226a20" id="0226a20"><p>佛告諸離車。世有五寶。甚為難遇(一一切諸佛世尊。二善</a><a name="0226a21" id="0226a21">說佛所說法。三聞法善解。四如聞能行。五不忘小恩)</a><a name="0226a22" id="0226a22"><p>供養父母法(佛告諸比丘。若人百年之中。左肩擔父右肩安母。於上大小便利。極世珍奇衣食</a><a name="0226a23" id="0226a23">供養。猶不能報須臾之恩。從今聽諸比丘盡心盡壽供養父母。若不供養得重罪)</a><a name="0226a24" id="0226a24"><p class='juan'>
彌沙塞羯磨本</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220225c.htm'><img src='up.gif' border=0></a>
<a href='T220227a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>