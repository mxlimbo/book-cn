<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0174b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷14)</font> <font face='Arial'>T24, p0174b</h2></font><hr>
<span class='old'>
</a><a name="0174a28" id="0174a28">言。汝實莫向他言為是我子。至於住處心生</a><a name="0174a29" id="0174a29">怜愛。洗浣衣服重加情念。自餘妻息而問之</span><a name="0174b01" id="0174b01">言。此是何人。父言。此是我友之子。其餘子等</a><a name="0174b02" id="0174b02">見父加怜。而作是念。此必是子侵我等財。</a><a name="0174b03" id="0174b03">父便作念。我今宜可與彼財本令還所住。若</a><a name="0174b04" id="0174b04">不如此。自餘子等定有妒心。而傷害之。父復</a><a name="0174b05" id="0174b05">作念。若與彼財。為其物故。在此親戚恐殺害</a><a name="0174b06" id="0174b06">之。即作書頌而與其子。作書頌已與子遣還。</a><a name="0174b07" id="0174b07">諸親在道即捉問言。汝父與何等物。答曰。唯</a><a name="0174b08" id="0174b08">與一書。諸人等曰。必以方便令彼歸還。隨意</a><a name="0174b09" id="0174b09">放之便達本國。見母啟拜母問。汝於父邊得</a><a name="0174b10" id="0174b10">何等物。答曰。更不得物。唯與此書。母曰。汝父</a><a name="0174b11" id="0174b11">欺篾徒獲辛苦。子言。我父甚為智慧。實不輕</a><a name="0174b12" id="0174b12">篾。即讀其頌思惟句義。而解釋之。既了知已。</a><a name="0174b13" id="0174b13">即詣瓶處方掘取之。將至家中成大富貴。佛</a><a name="0174b14" id="0174b14">言。苾芻。過去父者。即我身是。彼其子者。今</a><a name="0174b15" id="0174b15">侍縛迦是。我以方便而教訓之。便知我意今</a><a name="0174b16" id="0174b16">亦如是。爾時侍縛迦而作是念。如來大金剛</a><a name="0174b17" id="0174b17">體。微少酥膏何以為足。應用二斤。作是念已。</a><a name="0174b18" id="0174b18">即量取二斤熟酥膏。置佛缽中。世尊食已而</a><a name="0174b19" id="0174b19">殘少許。與諸苾芻。苾芻禮謝世尊。于時提</a><a name="0174b20" id="0174b20">婆達多見此事已。而作是念。我應食酥。而</a><a name="0174b21" id="0174b21">問侍縛迦言。沙門喬答摩。蘇食幾多。侍縛</a><a name="0174b22" id="0174b22">迦答曰。正有二斤。告言。我亦欲食二斤。侍</a><a name="0174b23" id="0174b23">縛迦曰。如來世尊大金剛體。所食酥量能使</a><a name="0174b24" id="0174b24">消化。非汝所及。提婆達多曰。我今亦是大金</a><a name="0174b25" id="0174b25">剛體。何不能消。即取二斤而便食之。至明清</a><a name="0174b26" id="0174b26">旦。佛所食酥皆悉消化。侍縛迦持粥來奉世</a><a name="0174b27" id="0174b27">尊。如來即食。提婆達多酥猶在腹。亦食其粥。</a><a name="0174b28" id="0174b28">腹即大痛。旋轉叫喚晝夜不安。阿難陀於自</a><a name="0174b29" id="0174b29">親族心有顧戀。聞其受痛情生悲愍。詣世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240174a.htm'><img src='up.gif' border=0></a>
<a href='T240174c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>