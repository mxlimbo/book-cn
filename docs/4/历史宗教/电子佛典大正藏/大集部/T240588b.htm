<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0588b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷11)</font> <font face='Arial'>T24, p0588b</h2></font><hr>
<span class='old'>
</a><a name="0588a28" id="0588a28">四樂欲飲食。五能明眼目。齒木有三種。長者</a><a name="0588a29" id="0588a29">十二指。短者八指。二內名中。嚼用之時。先以</span><a name="0588b01" id="0588b01">澡豆土屑淨洗手已。次洗齒木。然後嚼之。</a><a name="0588b02" id="0588b02">若嚼了已水洗方棄。若乏水處於沙土中</a><a name="0588b03" id="0588b03">揩已而棄。此由苾芻於前生中曾作毒蛇嚼</a><a name="0588b04" id="0588b04">齒木時不洗而棄。有蟲附近中毒而死。因斯</a><a name="0588b05" id="0588b05">世尊制洗方棄。然棄齒木及洟唾等。應於</a><a name="0588b06" id="0588b06">屏處再三彈指謦咳。然後方棄。若常行處若</a><a name="0588b07" id="0588b07">是淨地。若好樹邊。少在老前。咸非嚼處。有三</a><a name="0588b08" id="0588b08">種事應在屏處。謂大小便及嚼齒木。若老病</a><a name="0588b09" id="0588b09">者畜承水器。此若無者。應臨水竇嚼頭寸許。</a><a name="0588b10" id="0588b10">令使柔軟。然後徐徐揩齒齗牙。悉使周遍。</a><a name="0588b11" id="0588b11">次用刮舌箄屈而淨刮勿令極利。致使損傷。</a><a name="0588b12" id="0588b12">應用竹木鋀石銅鐵。除諸寶物。餘皆聽作。若</a><a name="0588b13" id="0588b13">無箄者。應擘齒木為兩片已。更互相揩。准前</a><a name="0588b14" id="0588b14">應用。若卒無齒木。應用豆屑。或乾牛糞淨</a><a name="0588b15" id="0588b15">洗口脣。然後方食。若食了已事亦同然。乃</a><a name="0588b16" id="0588b16">至未將淨水。洗漱口內。食津不應輒咽。此</a><a name="0588b17" id="0588b17">中犯者不受不受想。或復生疑。咸得墮罪。次</a><a name="0588b18" id="0588b18">二句輕後二無犯。若行食人少俗家酥蜜等</a><a name="0588b19" id="0588b19">瓶。如法受已。苾芻應行。若僧家器物則不應</a><a name="0588b20" id="0588b20">觸。行餅果等所有筐籠。苾芻先受俗人後捉。</a><a name="0588b21" id="0588b21">如其欲放苾芻在前俗人在後。苾芻行時先</a><a name="0588b22" id="0588b22">已成受俗人與者是新受。得諸有雜果分為</a><a name="0588b23" id="0588b23">三色。謂上中下。行時間取勿使不平。放果盂</a><a name="0588b24" id="0588b24">中墮向餘處。齊手及處自取而食。此已成受。</a><a name="0588b25" id="0588b25">如若更遠重應受之</a><a name="0588b26" id="0588b26"><p><b>　　<A NAME="n353"></A>索美食學處第四十</b></a><a name="0588b27" id="0588b27"><p>佛在劫比羅伐窣睹國。時六眾苾芻受大</a><a name="0588b28" id="0588b28">名施主請。既至宅已。見其所設無堪食者。</a><a name="0588b29" id="0588b29">遂詣餘家求乞美膳。得乳酪等。飽足食已。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240588a.htm'><img src='up.gif' border=0></a>
<a href='T240588c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>