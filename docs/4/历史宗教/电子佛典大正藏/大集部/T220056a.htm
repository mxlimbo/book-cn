<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0056a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷8)</font> 初分之五墮初 <font face='Arial'>T22, p0056a</h2></font><hr>
<span class='old'>
</a><a name="0055c28" id="0055c28">今是戒應如是說。若比丘與女人獨屏處坐</a><a name="0055c29" id="0055c29">波逸提。沙彌突吉羅(四十三竟)</span><a name="0056a01" id="0056a01"><p>佛在舍衛城。爾時跋難陀。常受一婆羅門供</a><a name="0056a02" id="0056a02">養。後到其家。婆羅門不在。與其婦露處共坐。</a><a name="0056a03" id="0056a03">乃至佛種種呵責。皆如屏處坐中說。告諸比</a><a name="0056a04" id="0056a04">丘。今為諸比丘結戒。從今是戒應如是說。若</a><a name="0056a05" id="0056a05">比丘與女人獨露處坐波逸提。沙彌突吉羅(四</a><a name="0056a06" id="0056a06">十四竟)</a><a name="0056a07" id="0056a07"><p>佛在舍衛城。爾時邊境有事。波斯匿王嚴四</a><a name="0056a08" id="0056a08">種兵欲往討伐。六群比丘共相語言。我聞灌</a><a name="0056a09" id="0056a09">頂王征伐之時軍儀嚴飾。我等未見。可共往</a><a name="0056a10" id="0056a10">觀。便往路側。前鋒軍見皆悉瞋言。今日云何</a><a name="0056a11" id="0056a11">見不吉人。我等在家厭見此等。於今軍行復</a><a name="0056a12" id="0056a12">不得免。若王不敬信當斷其頭。時王遙見六</a><a name="0056a13" id="0056a13">群比丘。亦復不喜。即遣人問。諸大德何以在</a><a name="0056a14" id="0056a14">此。答言。我等聞灌頂王出軍之時軍容嚴飾。</a><a name="0056a15" id="0056a15">未曾所見故來看耳。王作是念。誰能以此白</a><a name="0056a16" id="0056a16">佛。復作是念。若白不白。佛自當知。即以石蜜</a><a name="0056a17" id="0056a17">乾薑寄六群比丘言。大德。為我持此奉上世</a><a name="0056a18" id="0056a18">尊。致敬無量。軍盡之後各還所住。以王所寄</a><a name="0056a19" id="0056a19">奉上於佛。白佛言。王致敬無量。佛問六群。汝</a><a name="0056a20" id="0056a20">何由見王。具以事答。佛以是事集比丘僧。種</a><a name="0056a21" id="0056a21">種呵責六群比丘言。汝等愚癡。所作非法。軍</a><a name="0056a22" id="0056a22">發行時。以見沙門為不吉。此必眾軍瞋嫌王</a><a name="0056a23" id="0056a23">恨汝。故持物與我。呵已告諸比丘。今為諸</a><a name="0056a24" id="0056a24">比丘結戒。從今是戒應如是說。若比丘觀軍</a><a name="0056a25" id="0056a25">發行波逸提。若發心欲觀及作方便。已行步</a><a name="0056a26" id="0056a26">步。若見不聞。若聞不見。皆突吉羅。若聞若見</a><a name="0056a27" id="0056a27">別軍容飾。若前若卻皆波逸提。比丘尼亦如</a><a name="0056a28" id="0056a28">是。式叉摩那沙彌沙彌尼突吉羅。若行路若</a><a name="0056a29" id="0056a29">經行處遇見不住看不犯(四十五竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220055c.htm'><img src='up.gif' border=0></a>
<a href='T220056b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>