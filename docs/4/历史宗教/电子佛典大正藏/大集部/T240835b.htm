<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0835b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷6)</font> <font face='Arial'>T24, p0835b</h2></font><hr>
<span class='old'>
</a><a name="0835a28" id="0835a28">中共洗。各各相視皆生慚愧。因此展轉乃徹</a><a name="0835a29" id="0835a29">世尊。佛言。從今已去不聽裸身共入浴室洗。</span><a name="0835b01" id="0835b01">復不得相洗。若一有衣一無衣。有衣得與無</a><a name="0835b02" id="0835b02">衣者淋水。亦得洗之。無衣者不得灌水洗他。</a><a name="0835b03" id="0835b03">若浴室去水遠者。聽浴室中安池水。亦得鑿</a><a name="0835b04" id="0835b04">井。入浴室洗法如是應廣知。入浴室洗僧中</a><a name="0835b05" id="0835b05">上座。若見浴室中大熱小開戶令暫冷。復應</a><a name="0835b06" id="0835b06">為入浴室眾僧說洗因緣。洗者不為嚴身淨</a><a name="0835b07" id="0835b07">潔故洗。楚瑤患身法。復為說調伏心法。</a><a name="0835b08" id="0835b08">當生慈心。為令得少欲知足而為說法。復更</a><a name="0835b09" id="0835b09">為說。此澡浴者不為餘緣。但欲令除身中風</a><a name="0835b10" id="0835b10">冷病。得安隱行道故洗。是名浴室中上座所</a><a name="0835b11" id="0835b11">作法用。共行弟子共宿弟子奉事和尚阿闍</a><a name="0835b12" id="0835b12">梨。和尚阿闍梨畜弟子法。此皆如上文所說。</a><a name="0835b13" id="0835b13">沙彌法。沙彌得除草淨地取楊枝取花果。取</a><a name="0835b14" id="0835b14">來已應白和尚。和尚阿闍梨應當受取受用。</a><a name="0835b15" id="0835b15">沙彌法應知慚愧。應善住奉事師。法中不應</a><a name="0835b16" id="0835b16">懈怠放恣。應當自慎身口卑已敬人。應常樂</a><a name="0835b17" id="0835b17">持戒。莫樂調戲。亦不應自恃才力。復莫輕躁。</a><a name="0835b18" id="0835b18">應知慚恥。復不應說無定亂言。敢有言說應</a><a name="0835b19" id="0835b19">庠序合理。常應自知淨不淨法。常應隨逐</a><a name="0835b20" id="0835b20">和尚阿闍梨讀誦經法。一切僧中有所作皆</a><a name="0835b21" id="0835b21">不得違逆。如是廣知。共伴行時前行比丘法。</a><a name="0835b22" id="0835b22">在前應迴顧看後者。所著衣齊整不。不參差</a><a name="0835b23" id="0835b23">不。不騫縮不。不攝心不。作不威儀行不。若入</a><a name="0835b24" id="0835b24">他家於妙色上不起染心不。若見珍琦異寶</a><a name="0835b25" id="0835b25">不起盜心不。有比丘僧遣比丘到檀越邊懺</a><a name="0835b26" id="0835b26">悔。受使比丘到檀越舍在前入。應作如是語</a><a name="0835b27" id="0835b27">語檀越言。此比丘眾僧已[<a href='javascript:showpic("images/036091.gif")'>言*適</a>]罰竟。可受此比</a><a name="0835b28" id="0835b28">丘懺悔。是名前行比丘法。所以言前行者。受</a><a name="0835b29" id="0835b29">僧使往先入檀越舍語。名為前行。又復同道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240835a.htm'><img src='up.gif' border=0></a>
<a href='T240835c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>