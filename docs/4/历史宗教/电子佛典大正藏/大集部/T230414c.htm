<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0414c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷56)</font> 比丘誦 <font face='Arial'>T23, p0414c</h2></font><hr>
<span class='old'>
</a><a name="0414b28" id="0414b28">國土乞食。是比丘先從惡賤人受食噉。此</a><a name="0414b29" id="0414b29">人心悔。我等墮不淨數。便不復乞。是人持</span><a name="0414c01" id="0414c01">食於比丘前棄地而去。諸比丘不知云何。佛</a><a name="0414c02" id="0414c02">言。從今日至惡穢國土。棄食著地得自取食。</a><a name="0414c03" id="0414c03">隨國土法故。如邊地持律。第五得受具足戒。</a><a name="0414c04" id="0414c04">阿葉波伽阿槃提國土。聽著一重革屣常洗</a><a name="0414c05" id="0414c05">浴皮褥覆。如寒雪國土中。聽畜俗人靴具。</a><a name="0414c06" id="0414c06">是名國土淨法。衣淨者。佛聽著十種衣。何</a><a name="0414c07" id="0414c07">等十。白麻衣。赤麻衣。芻摩衣。憍施耶衣。</a><a name="0414c08" id="0414c08">翅夷羅衣。欽跋羅。衣劫貝衣。缽兜路衣。頭</a><a name="0414c09" id="0414c09">頭羅衣。俱遮羅衣。是名衣淨法(具足戒竟)</a><a name="0414c10" id="0414c10"><p>自恣法者。安居比丘應一處和合。眾僧應</a><a name="0414c11" id="0414c11">三種自恣。若見若聞若疑問。何以故。佛聽</a><a name="0414c12" id="0414c12">自恣。答以攝眾僧故。好惡相教化故。爾時</a><a name="0414c13" id="0414c13">出過罪如法得清淨。是名自恣法。與自恣</a><a name="0414c14" id="0414c14">者。病比丘不能來。應與自恣。若不病比丘</a><a name="0414c15" id="0414c15">自恣時不來。得突吉羅。若是比丘。畏失命</a><a name="0414c16" id="0414c16">若破戒。若八難中一一難起。不得止。應與</a><a name="0414c17" id="0414c17">自恣。是名與自恣。受自恣法者。若比丘從</a><a name="0414c18" id="0414c18">他比丘受自恣。界內應受。若畏失命破戒若</a><a name="0414c19" id="0414c19">八難中一一難起。爾時應出界去。是名受自</a><a name="0414c20" id="0414c20">恣法。說自恣法者。比丘從他受自恣。到僧中</a><a name="0414c21" id="0414c21">應說。若不說得突吉羅。若受自恣人睡眠若</a><a name="0414c22" id="0414c22">入定。若八難中一一難起不說無罪。是名說</a><a name="0414c23" id="0414c23">自恣法。布薩法者。半月半月諸比丘和合一</a><a name="0414c24" id="0414c24">處。自籌量身。晝作何罪夜作何罪。從前說</a><a name="0414c25" id="0414c25">戒以來。將不作罪耶。若有罪。當向同心淨</a><a name="0414c26" id="0414c26">戒比丘如法懺悔。若不得同心淨戒比丘。當</a><a name="0414c27" id="0414c27">生心。我後得同心淨戒比丘。當如法懺悔。問</a><a name="0414c28" id="0414c28">何以故。佛聽作布薩。答令諸比丘安住善法</a><a name="0414c29" id="0414c29">中捨離不善離不善法得清淨故。是名布薩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230414b.htm'><img src='up.gif' border=0></a>
<a href='T230415a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>