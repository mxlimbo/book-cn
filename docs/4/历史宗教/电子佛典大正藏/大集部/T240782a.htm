<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0782a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷15)</font> 舍利弗品 <font face='Arial'>T24, p0782a</h2></font><hr>
<span class='old'>
</a><a name="0781c28" id="0781c28">若比丘有八法堪教誡比丘尼。何者為八。</a><a name="0781c29" id="0781c29">一者持戒。二者守護波羅提木叉。三者威儀</span><a name="0782a01" id="0782a01">具足。四者見小罪生怖畏心。五者堅持。六</a><a name="0782a02" id="0782a02">者多聞。七者多聞堅固。八者分別說法初中</a><a name="0782a03" id="0782a03">後善。純一清白梵行具足。正見無邪誦二部</a><a name="0782a04" id="0782a04">波羅提木叉。義字分明音聲流利為比丘尼</a><a name="0782a05" id="0782a05">恭敬貴重。善能隨順說法。是名八法。持戒</a><a name="0782a06" id="0782a06">者。或言戒在身。或言持戒不犯。是名持戒。</a><a name="0782a07" id="0782a07">護持者。身口意業不犯。或言行無上法。或</a><a name="0782a08" id="0782a08">言受具足波羅提木叉法。是名守護持。威儀</a><a name="0782a09" id="0782a09">具足者。不邪命自活。不往五處。一者婬女。</a><a name="0782a10" id="0782a10">二者寡婦。三者比丘尼寺。四者大童女家。五</a><a name="0782a11" id="0782a11">者黃門。亦不往信心優婆夷家。是名威儀</a><a name="0782a12" id="0782a12">具足。見小罪生怖畏者。若見小罪如見</a><a name="0782a13" id="0782a13">大毒蛇無異。是名怖畏。堅持不犯者於持</a><a name="0782a14" id="0782a14">戒中不生退心。是名堅持。多聞者。解一阿</a><a name="0782a15" id="0782a15">含或言二阿含。是名多聞。堅固者。所解阿</a><a name="0782a16" id="0782a16">含堅固不失。是名多聞堅固。初中後善者。</a><a name="0782a17" id="0782a17">法師曰。於毘蘭若婆羅門品以說。義字分明</a><a name="0782a18" id="0782a18">者。為人解說無疑亂。音聲流利者。言辭辯</a><a name="0782a19" id="0782a19">了亦不謇吃。反復流利者。誦二部波羅提木</a><a name="0782a20" id="0782a20">叉。無有滯礙。半月半月盡布薩。悉知六齋</a><a name="0782a21" id="0782a21">日。能為人說法。若誦一阿含二阿含亦知</a><a name="0782a22" id="0782a22">無礙。知沙門禪定法。乃至阿羅漢果悉知無</a><a name="0782a23" id="0782a23">礙。若滿二十歲。能為人受具足戒。法師曰。</a><a name="0782a24" id="0782a24">何以不言知阿毘曇。答曰。若能知阿毘曇</a><a name="0782a25" id="0782a25">最善。若下根者。知律及修多羅。亦得教授。</a><a name="0782a26" id="0782a26">音聲流利女人樂聞。何以言音聲流利教授</a><a name="0782a27" id="0782a27">比丘尼。答曰。女人多貪著音聲。然後聽法。</a><a name="0782a28" id="0782a28">為比丘尼敬重者。此比丘有道德故。為比</a><a name="0782a29" id="0782a29">丘尼所貴重。不污三眾。何以言污三眾不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240781c.htm'><img src='up.gif' border=0></a>
<a href='T240782b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>