<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1490 寂調音所問經 1085a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1490 寂調音所問經</font> <font face='Arial'>(卷1)</font> <font face='Arial'>T24, p1085a</h2></font><hr>
<span class='old'>
</a><a name="1084c28" id="1084c28">速得阿耨多羅三藐三菩提。天子言。文殊師</a><a name="1084c29" id="1084c29">利。頗有凡夫愚人住無間罪趣無間獄。菩薩</span><a name="1085a01" id="1085a01">即住是無間。可證阿耨多羅三藐三菩提不</a><a name="1085a02" id="1085a02">耶。文殊師利言有。天子言。以何方便。文殊師</a><a name="1085a03" id="1085a03">利言。天子。一切法以諸入空空故。空無相</a><a name="1085a04" id="1085a04">無願。無生無起無作無為。順緣起故則是菩</a><a name="1085a05" id="1085a05">提。天子言。文殊師利。此法不可見。誰當信</a><a name="1085a06" id="1085a06">耶。文殊師利言。若不信順如來者。云何當</a><a name="1085a07" id="1085a07">信聲聞耶。天子言。若如是者。云何當得解</a><a name="1085a08" id="1085a08">脫耶。文殊師利言。若不行我者。若不受一切</a><a name="1085a09" id="1085a09">煩惱者。若復受持如是經典者。若以大悲授</a><a name="1085a10" id="1085a10">一切眾生法手者。曰彼等有何相貌。曰彼等</a><a name="1085a11" id="1085a11">當有相貌陰界入相貌。曰彼等當有何行。曰</a><a name="1085a12" id="1085a12">當有空無相無願行。曰彼等當何所趣。曰彼</a><a name="1085a13" id="1085a13">等當趣一切智。當趣一切眾生心行。曰文殊</a><a name="1085a14" id="1085a14">師利。退轉菩薩云何。曰天子。若退轉菩薩</a><a name="1085a15" id="1085a15">得阿耨多羅三藐三菩提者。無有是處。曰於</a><a name="1085a16" id="1085a16">何退轉。曰於一切煩惱及聲聞辟支佛地。曰</a><a name="1085a17" id="1085a17">云何不退。曰若與平等等。曰文殊師利。平</a><a name="1085a18" id="1085a18">等句者有何義。曰此是不異之說。曰文殊師</a><a name="1085a19" id="1085a19">利。若如是者云何知一切法差別。曰天子。不</a><a name="1085a20" id="1085a20">知平等者。於平等中生差別。行差別故趣於</a><a name="1085a21" id="1085a21">差別。若知平等者則不行差別。以不行差別</a><a name="1085a22" id="1085a22">故即趣平等。謂趣無差別。天子言。文殊師</a><a name="1085a23" id="1085a23">利。頗有有煩惱菩薩有菩提不。曰有。曰以</a><a name="1085a24" id="1085a24">何方便。文殊師利言。若菩薩無煩惱如聲聞</a><a name="1085a25" id="1085a25">者則無受生。天子。菩薩為斷一切眾生煩惱</a><a name="1085a26" id="1085a26">故。起大悲發菩提心。名有菩提。文殊師利。頗</a><a name="1085a27" id="1085a27">有菩薩有慳有菩提不耶。曰有。天子言。以何</a><a name="1085a28" id="1085a28">方便。文殊師利言。若菩薩不捨菩提心。而</a><a name="1085a29" id="1085a29">化度眾生攝受諸法。是菩薩有慳成就檀波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241084c.htm'><img src='up.gif' border=0></a>
<a href='T241085b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>