<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0550b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷7)</font> 九十事第三十六 <font face='Arial'>T23, p0550b</h2></font><hr>
<span class='old'>
</a><a name="0550a28" id="0550a28">請四人已上於二處食。應打揵椎二處互請</a><a name="0550a29" id="0550a29">一人若送食一分。若更有異比丘。應如法入。</span><a name="0550b01" id="0550b01">乃至一人若不互請及送食分。食者墮。若</a><a name="0550b02" id="0550b02">遮不與一人食。亦波逸提。若聚落界內先</a><a name="0550b03" id="0550b03">無眾僧。有檀越請四人已上。應打揵椎。若</a><a name="0550b04" id="0550b04">不打揵椎。設知此中乃至有一比丘不來食</a><a name="0550b05" id="0550b05">者。得別眾食罪。若疑有比丘而便食者突吉</a><a name="0550b06" id="0550b06">羅。若都無疑心。若打揵椎。不問有無一切</a><a name="0550b07" id="0550b07">無罪。僧祈食法。隨處有人多少。應令食有</a><a name="0550b08" id="0550b08">常限。計僧祈食調一日食。幾許得周一年。</a><a name="0550b09" id="0550b09">若日食一斛得周一年。應常以一斛為限。若</a><a name="0550b10" id="0550b10">減一斛名盜僧祈。若增出一斛亦名盜僧祈。</a><a name="0550b11" id="0550b11">若減一斛食。僧應得者失此食故。若出一</a><a name="0550b12" id="0550b12">斛。則令僧祈斷絕不續故。既有常限。隨多</a><a name="0550b13" id="0550b13">少一切無遮。若僧多時隨共食之。若僧少時</a><a name="0550b14" id="0550b14">亦共食之。設有餘長。留至明日次第行之。</a><a name="0550b15" id="0550b15">如是法者一切無過。留至明日所未許也。</a><a name="0550b16" id="0550b16">若行路時檀越請食四人已上。若伴中乃至</a><a name="0550b17" id="0550b17">有一比丘別食者。此諸比丘得別眾食罪。</a><a name="0550b18" id="0550b18">以遠遊行時。隨所住處縱廣有一拘屢舍。</a><a name="0550b19" id="0550b19">此界內不得別食不得別布薩。雖非衣界。若</a><a name="0550b20" id="0550b20">人各齎食雖四人一處共食無過。若檀越食</a><a name="0550b21" id="0550b21">三人已下。各異處食亦無過。若一切共一</a><a name="0550b22" id="0550b22">處食大善。若食僧食若檀越食時。有異檀越。</a><a name="0550b23" id="0550b23">別與四比丘食。四比丘在僧中次第並坐受</a><a name="0550b24" id="0550b24">此食。食得別眾罪。若四人先取僧中次第食。</a><a name="0550b25" id="0550b25">後得益者無罪。若僧食時自在維那。以僧</a><a name="0550b26" id="0550b26">祈物別作肥。好已四人共食。四人雖在一處</a><a name="0550b27" id="0550b27">無別眾食罪。但食不淨。若比丘或食僧食若</a><a name="0550b28" id="0550b28">檀越食。各取食分。雖四人已上於別處食。</a><a name="0550b29" id="0550b29">不犯別眾。若四人已上雖在界內。各自有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230550a.htm'><img src='up.gif' border=0></a>
<a href='T230550c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>