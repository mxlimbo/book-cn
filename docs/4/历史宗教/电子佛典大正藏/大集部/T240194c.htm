<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0194c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷18)</font> <font face='Arial'>T24, p0194c</h2></font><hr>
<span class='old'>
</a><a name="0194b28" id="0194b28">發真實願故。病得除愈。今時亦復如是。時提</a><a name="0194b29" id="0194b29">婆達多意生悔過。我於喬答摩沙門。以石擊</span><a name="0194c01" id="0194c01">打不能損害。無益於事。眾人皆知虛獲惡</a><a name="0194c02" id="0194c02">名。其提婆達多。即於樹下結跏趺坐諦自思</a><a name="0194c03" id="0194c03">惟。時諸苾芻見提婆達多已。各共籌量思惟</a><a name="0194c04" id="0194c04">議論。提婆達多於如來所有如是嗔恨。以石</a><a name="0194c05" id="0194c05">擊打如來。時孤迦里迦苾芻是提婆達多朋</a><a name="0194c06" id="0194c06">友。告諸苾芻。汝具壽等不能諦思非語即語。</a><a name="0194c07" id="0194c07">汝等不見提婆達多今在彼樹住於四禪。是</a><a name="0194c08" id="0194c08">大人者不作惡事。時苾芻等心生疑惑。唯佛</a><a name="0194c09" id="0194c09">世尊能斷疑惑。諸苾芻白佛言。如上所說。時</a><a name="0194c10" id="0194c10">提婆達多朋友苾芻孤迦里迦等見白佛已。</a><a name="0194c11" id="0194c11">訶諸苾芻。汝等自無羞恥。即說我提婆達多</a><a name="0194c12" id="0194c12">云作惡事。佛告諸苾芻。孤迦里迦往昔之時</a><a name="0194c13" id="0194c13">亦復即說無羞恥事。汝等諦聽。如往昔之時。</a><a name="0194c14" id="0194c14">於王舍城有王。先立敕條令事王人。置兩摩</a><a name="0194c15" id="0194c15">舍那。一著丈夫。一著婦人。丈夫屍林著女婦。</a><a name="0194c16" id="0194c16">女婦屍林著丈夫。爾時後有一黃門死。將往</a><a name="0194c17" id="0194c17">深摩舍那。其丈夫屍林守人不令放著。其婦</a><a name="0194c18" id="0194c18">女屍林亦不聽著。二俱無處。於王舍城不遠。</a><a name="0194c19" id="0194c19">有一林所。花樹林果茂盛可愛。有諸雜鳥出</a><a name="0194c20" id="0194c20">和雅音。有一仙人居止其中。根果為食飲清</a><a name="0194c21" id="0194c21">泉水被樹皮衣。近彼方所耕地之處。有楩麻</a><a name="0194c22" id="0194c22">樹。其人將此死屍置楩麻樹下。時有野犴聞</a><a name="0194c23" id="0194c23">死屍臭。尋氣而來即食死人。有一老烏。在於</a><a name="0194c24" id="0194c24">楩麻樹上藏隱而住。便自思惟。我今好讚野</a><a name="0194c25" id="0194c25">犴。彼應與我少多餐食。老烏以頌讚曰</a><a name="0194c26" id="0194c26"><p class='lg'>　　汝胸如師子　　　腰復似牛王</a><br><a name="0194c27" id="0194c27">　　我禮獸中主　　　與我食餐者　</p></a><a name="0194c28" id="0194c28"><p>爾時野犴遍觀察已。以頌答曰</a><a name="0194c29" id="0194c29"><p class='lg'>　　誰居叢上樹　　　後生中最勝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240194b.htm'><img src='up.gif' border=0></a>
<a href='T240195a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>