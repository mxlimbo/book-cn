<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0401c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷21)</font> 明眾學法之初 四提舍尼初 <font face='Arial'>T22, p0401c</h2></font><hr>
<span class='old'>
</a><a name="0401b28" id="0401b28">為世人所譏。云何沙門釋子如力士兇人。掉</a><a name="0401b29" id="0401b29">臂入家內。此壞敗人有何道法。諸比丘以是</span><a name="0401c01" id="0401c01">因緣。往白世尊。佛言。呼六群比丘來。來已佛</a><a name="0401c02" id="0401c02">問比丘。汝實爾不。答言。實爾。佛言。從今日</a><a name="0401c03" id="0401c03">後不得掉臂入白衣家內。佛告諸比丘。依止</a><a name="0401c04" id="0401c04">舍衛城住者。皆悉令集。以十利故。與諸比丘</a><a name="0401c05" id="0401c05">制戒。乃至已聞者當重聞。不得掉臂入家</a><a name="0401c06" id="0401c06">內。應當學。不得掉臂行入家內。若先是王</a><a name="0401c07" id="0401c07">子大臣本習未除。應當教言。汝今出家當捨</a><a name="0401c08" id="0401c08">此俗儀。從比丘法若欲喚人不得雙舉兩</a><a name="0401c09" id="0401c09">手。當以一手招。若放恣諸根。掉臂入家內者。</a><a name="0401c10" id="0401c10">越學法。狂癡心亂無罪。是故說不得掉臂入</a><a name="0401c11" id="0401c11">家內。應當學</a><a name="0401c12" id="0401c12"><p>佛住舍衛城。廣說如上。爾時六群比丘著</a><a name="0401c13" id="0401c13">垢膩破衣。露肘腰脅。難陀優波難陀著細生</a><a name="0401c14" id="0401c14">疏衣形體露現。共白衣家坐。為世人所譏。</a><a name="0401c15" id="0401c15">云何沙門釋子如王子大臣貴人。著細生疏</a><a name="0401c16" id="0401c16">衣。見著弊衣者。復言。似如奴撲客作賤人。</a><a name="0401c17" id="0401c17">著破壞垢衣。肘脅露現坐家內。沙門釋子應</a><a name="0401c18" id="0401c18">好覆身坐家內。此壞敗人有何道法。諸比丘</a><a name="0401c19" id="0401c19">以是因緣。往白世尊。佛言。呼六群比丘來。</a><a name="0401c20" id="0401c20">來已佛問比丘。汝實爾不。答言。實爾。佛言。</a><a name="0401c21" id="0401c21">從今日後應好覆身坐家內。佛告諸比丘。依</a><a name="0401c22" id="0401c22">止舍衛城住者。皆悉令集。以十利故。與諸比</a><a name="0401c23" id="0401c23">丘制戒。乃至已聞者當重聞。好覆身坐家內。</a><a name="0401c24" id="0401c24">應當學。好覆身者。應用緻物作內衣。若用疏</a><a name="0401c25" id="0401c25">物者。應兩重三重。若內衣疏者鬱多羅僧應</a><a name="0401c26" id="0401c26">用緻物。鬱多羅僧疏者僧伽梨應用緻物。</a><a name="0401c27" id="0401c27">僧伽梨疏者鬱多羅僧應用緻物。坐時不得坐</a><a name="0401c28" id="0401c28">衣上。當一手褰衣一手案坐具。然後安詳</a><a name="0401c29" id="0401c29">而坐。若精舍中食上和上阿闍梨長老比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220401b.htm'><img src='up.gif' border=0></a>
<a href='T220402a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>