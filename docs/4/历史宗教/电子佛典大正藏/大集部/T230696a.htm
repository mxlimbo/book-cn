<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0696a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷13)</font> 故泄精學處第一 無根謗學處第八 <font face='Arial'>T23, p0696a</h2></font><hr>
<span class='old'>
</a><a name="0695c28" id="0695c28">彼而噉食之。時諸信心婆羅門等作如是語。</a><a name="0695c29" id="0695c29">聖者。大德耆宿何意不來。六眾報曰。如此麤</span><a name="0696a01" id="0696a01">餐彼豈來食。施主報曰。世尊記我於供養中</a><a name="0696a02" id="0696a02">最為第一。彼諸耆舊寧容不食。聖者仁於善</a><a name="0696a03" id="0696a03">說法律之中捨俗出家。不慎口言出無慚語。</a><a name="0696a04" id="0696a04">宜當速去更勿復來。時諸苾芻聞是事已便</a><a name="0696a05" id="0696a05">往白佛。佛言。應差實力子為分食人。若更</a><a name="0696a06" id="0696a06">有如是流類。亦應差遣作分食人。不具五法</a><a name="0696a07" id="0696a07">者即不應差。若差應捨。云何為五。謂有愛瞋</a><a name="0696a08" id="0696a08">癡怖不知分與不分。翻此應差。准前作法</a><a name="0696a09" id="0696a09">如是應差。令一苾芻作白羯磨(廣如百一羯磨中)</a><a name="0696a10" id="0696a10"><p>時實力子被眾差為分食人已。彼為僧伽分</a><a name="0696a11" id="0696a11">三種食。謂上中下。時有客苾芻初日與上食。</a><a name="0696a12" id="0696a12">第二日與中食。第三日與下食至第四日令</a><a name="0696a13" id="0696a13">行乞食。時實力子為諸苾芻。若客若主分授</a><a name="0696a14" id="0696a14">房舍及以臥具飲食所須。隨現住者從老至</a><a name="0696a15" id="0696a15">少。次第而與曾無虧失。時實力子與二苾芻。</a><a name="0696a16" id="0696a16">一名善友。二名大地。於生生中常為怨惡。從</a><a name="0696a17" id="0696a17">南國來至王舍城。時二苾芻問餘苾芻曰。誰</a><a name="0696a18" id="0696a18">是僧伽知食。次者報言。是具壽實力子。時彼</a><a name="0696a19" id="0696a19">二人詣實力子處。而報之曰。我等二人隨次</a><a name="0696a20" id="0696a20">與食。時實力子於初來日。便與二人上妙食</a><a name="0696a21" id="0696a21">次。時彼施主問曰。明日誰當至我家食。答言。</a><a name="0696a22" id="0696a22">是友是地施主聞已作如是念。彼二苾芻聞</a><a name="0696a23" id="0696a23">是惡行。若來就食當設隨宜。至第二日與中</a><a name="0696a24" id="0696a24">食次。施主有事復無好食。至第三日與麤食</a><a name="0696a25" id="0696a25">次。時彼二人作如是語。我今極苦。云何實力</a><a name="0696a26" id="0696a26">子三日之中。故心與我麤惡飲食。共相惱亂</a><a name="0696a27" id="0696a27">令受大苦。我當與彼作無益事。彼二有妹苾</a><a name="0696a28" id="0696a28">芻尼。名曰友女。住王園寺。于時友女往二兄</a><a name="0696a29" id="0696a29">處。至已各禮其足在一面坐。時彼二人雖見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230695c.htm'><img src='up.gif' border=0></a>
<a href='T230696b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>