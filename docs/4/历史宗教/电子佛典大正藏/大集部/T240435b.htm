<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0435b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷5)</font> <font face='Arial'>T24, p0435b</h2></font><hr>
<span class='old'>
</a><a name="0435a28" id="0435a28"><p>給孤獨長者設大會時。六大都城並皆雲集。</a><a name="0435a29" id="0435a29">時諸苾芻亦復來至。由斯席薦並皆闕少。佛</span><a name="0435b01" id="0435b01">言。長者。應結草稕隨時坐食。苾芻食已不收</a><a name="0435b02" id="0435b02">而去。以緣白佛。佛言。苾芻食了應收草稕舉</a><a name="0435b03" id="0435b03">置一邊方隨意去。若作佛陀會已應須棄之。</a><a name="0435b04" id="0435b04">時諸苾芻不依大小。越其次第相雜而坐。令</a><a name="0435b05" id="0435b05">行食者久延時節。或時食竟更有人來。失其</a><a name="0435b06" id="0435b06">時候。佛言。應告時至。雖告時至眾鬧不聞。世</a><a name="0435b07" id="0435b07">尊告曰。應打揵稚。猶尚不聞。佛言。應可吹螺</a><a name="0435b08" id="0435b08">并復擊鼓。然未普聞。佛言。打大鍾鼓。佛令打</a><a name="0435b09" id="0435b09">鼓。打三下已即便長打。諸有病者及授事人</a><a name="0435b10" id="0435b10">致有闕乏。佛言。應待病人請得食已。并授事</a><a name="0435b11" id="0435b11">人食竟然後長打。若不爾者得越法罪</a><a name="0435b12" id="0435b12"><p>第六子攝頌曰</a><a name="0435b13" id="0435b13"><p class='lg'>　　集僧鳴大鼓　　　供了去幢幡</a><br><a name="0435b14" id="0435b14">　　若多獲珍寶　　　隨應悉分與　</p></a><a name="0435b15" id="0435b15"><p>如世尊說。應打揵稚及吹雙螺者。雖如是作</a><a name="0435b16" id="0435b16">猶不普聞。佛言。應打大鼓令響普聞。為大會</a><a name="0435b17" id="0435b17">時遠近咸集。設會雖竟人猶不散。世尊告曰。</a><a name="0435b18" id="0435b18">應除供養所設幢幡。時眾見已自然散去。作</a><a name="0435b19" id="0435b19">此會時苾芻僧眾多獲珍財。不知云何。佛言。</a><a name="0435b20" id="0435b20">據合得者。先從上座乃至行末隨其大小准</a><a name="0435b21" id="0435b21">法平分。時諸苾芻猶自紛擾。佛言。眾若多者。</a><a name="0435b22" id="0435b22">應可千人與其一分各自分之。或復百人或</a><a name="0435b23" id="0435b23">二十人乃至十人。而為一分令自分取。鄔波</a><a name="0435b24" id="0435b24">離白佛言。十人分中若一身死。亡人之分誰</a><a name="0435b25" id="0435b25">合得耶。佛言。若十人內已分衣竟。亡人之分</a><a name="0435b26" id="0435b26">應入僧伽。如其未分。九人合得。多亦准斯。尼</a><a name="0435b27" id="0435b27">陀那了</a><a name="0435b28" id="0435b28"><p class='juan'>
根本說一切有部尼陀那卷第五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240435a.htm'><img src='up.gif' border=0></a>
<a href='T240435c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>