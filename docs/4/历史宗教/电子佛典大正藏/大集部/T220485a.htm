<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0485a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷31)</font> 明雜誦跋渠法之一 四提舍尼初 <font face='Arial'>T22, p0485a</h2></font><hr>
<span class='old'>
</a><a name="0484c28" id="0484c28">舍城耆舊童子菴婆羅園精舍。如來五事利</a><a name="0484c29" id="0484c29">益故。五日一按行諸比丘房。佛見一比丘病</span><a name="0485a01" id="0485a01">瘦瘀黃。佛知而故問。比丘。汝病增損氣息</a><a name="0485a02" id="0485a02">調不。答言世尊。我病苦氣息不調。佛言。汝不</a><a name="0485a03" id="0485a03">能到耆舊醫看病耶。答言。世尊制不聽騎</a><a name="0485a04" id="0485a04">乘。我病苦不能得往。佛言。從今日聽病比丘</a><a name="0485a05" id="0485a05">騎乘。乘者。象乘馬乘驢乘駝乘船乘牛乘車</a><a name="0485a06" id="0485a06">乘輦乘。如是一切乘不病不聽乘。若病者得。</a><a name="0485a07" id="0485a07">不聽乘雌乘。應乘雄乘。若病重不分別者乘</a><a name="0485a08" id="0485a08">無罪。若有因緣。上下水行及直渡。應作是</a><a name="0485a09" id="0485a09">念。我有緣事。爾時得乘渡。若比丘無病</a><a name="0485a10" id="0485a10">乘乘者得越比尼罪。是名乘法。共床臥法</a><a name="0485a11" id="0485a11">者。佛住舍衛城。時六群比丘。二人三人共床</a><a name="0485a12" id="0485a12">而臥。床褥故破在地。如來五事利益故。五</a><a name="0485a13" id="0485a13">日一行諸比丘房。見破床在地。知而故問。比</a><a name="0485a14" id="0485a14">丘。此是誰破床。狼藉在地。諸比丘具說上事。</a><a name="0485a15" id="0485a15">佛言。從今日後。不聽同床眠。床褥者如上</a><a name="0485a16" id="0485a16">說。一人應一床眠。若坐床者。二人得連三床</a><a name="0485a17" id="0485a17">眠。但申腳時不得過膝頭。若橫褥者。聽三人</a><a name="0485a18" id="0485a18">橫眠。若方褥者。得二人連三褥眠。但申腳時</a><a name="0485a19" id="0485a19">不得過膝。若草敷各各敷尼師檀坐具臥</a><a name="0485a20" id="0485a20">不犯。若寒者得通覆上下。不得大相近。中</a><a name="0485a21" id="0485a21">間相去一肘不舒手大小降三臘得共床坐不</a><a name="0485a22" id="0485a22">得共床眠。若共床眠越比尼罪。是名共床</a><a name="0485a23" id="0485a23">法。共坐法者。佛住舍衛城時六群比丘。三人</a><a name="0485a24" id="0485a24">四人共坐一床。床座折破。如來五事利益故。</a><a name="0485a25" id="0485a25">五日一按行諸比丘房。見床破狼藉在地。</a><a name="0485a26" id="0485a26">佛知而故問比丘。此是何等破床。狼藉在</a><a name="0485a27" id="0485a27">地乃爾諸比丘聞已具白世尊。佛言。從今日</a><a name="0485a28" id="0485a28">後。不聽共床坐。復次佛住舍衛城。爾時世尊</a><a name="0485a29" id="0485a29">語優波離。諸比丘受誦比尼不。答言誦但誦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220484c.htm'><img src='up.gif' border=0></a>
<a href='T220485b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>