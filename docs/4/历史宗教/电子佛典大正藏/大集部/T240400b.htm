<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0400b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷38)</font> 第八門第十子攝頌說涅槃之餘 <font face='Arial'>T24, p0400b</h2></font><hr>
<span class='old'>
</a><a name="0400a28" id="0400a28">涅槃。各懷悲感椎胸懊惱悶絕于地。亦有如</a><a name="0400a29" id="0400a29">前共相開解。且各裁止乃至終歸無常悉皆離</span><a name="0400b01" id="0400b01">別。于時尊者阿尼盧陀。為阿難陀及諸大眾。</a><a name="0400b02" id="0400b02">廣說法要乃至天明。時苾芻等默然聽受。阿</a><a name="0400b03" id="0400b03">尼盧陀復告阿難陀曰。汝今宜往拘尸那城</a><a name="0400b04" id="0400b04">告諸壯士。昨於中夜如來大師已入無餘妙</a><a name="0400b05" id="0400b05">涅槃界。仁等今時所應作者宜當速辦。勿為</a><a name="0400b06" id="0400b06">後悔復重告曰。如來大師於汝城邑入般涅</a><a name="0400b07" id="0400b07">槃。爾等云何不興供養報佛慈恩。時阿難</a><a name="0400b08" id="0400b08">陀聞是語已。即持天衣將一苾芻。以為侍</a><a name="0400b09" id="0400b09">者往壯士集堂有五百人先在堂處。尊者告</a><a name="0400b10" id="0400b10">曰。仁等壯士及諸大眾。如來大師已於中夜。</a><a name="0400b11" id="0400b11">入無餘依妙涅槃界。仁等今時所應作者宜</a><a name="0400b12" id="0400b12">應速辦。勿生後悔。又重告曰。如來大師於汝</a><a name="0400b13" id="0400b13">城邑入般涅槃。汝等云何不興供養報佛慈</a><a name="0400b14" id="0400b14">恩。時諸壯士聞是告已。或有悶絕宛轉于地。</a><a name="0400b15" id="0400b15">椎胸大喚身體戰慄不能自持。或有高聲作</a><a name="0400b16" id="0400b16">如是語。我於佛所曾聞是說。世間無常悉皆</a><a name="0400b17" id="0400b17">離別。時諸壯士共相謂曰。宜各齎持種種華</a><a name="0400b18" id="0400b18">鬘塗香末香燒香。及諸妙物音聲鼓樂。速往</a><a name="0400b19" id="0400b19">雙林以申供養。并大臣輔相各與眷屬男女</a><a name="0400b20" id="0400b20">大小親友知識。出拘尸城詣雙林所。既至彼</a><a name="0400b21" id="0400b21">已於佛臥處。師子床前盡哀情已。各持所有</a><a name="0400b22" id="0400b22">上妙諸香名華。無數幢幡繒綵飲食奇珍。奏</a><a name="0400b23" id="0400b23">諸音樂廣供養已。白阿難陀曰。無上法王已</a><a name="0400b24" id="0400b24">歸圓寂。不知今者葬禮如何。尊者告曰。然我</a><a name="0400b25" id="0400b25">先已奉佛教敕。所有葬法如轉輪王。問曰。其</a><a name="0400b26" id="0400b26">法如何。答曰。以白疊絮先用裹體。次以千</a><a name="0400b27" id="0400b27">張白疊周遍纏身。置金棺中盛滿香油。覆以</a><a name="0400b28" id="0400b28">金蓋積栴檀木及海岸諸香。以火焚燎。後將</a><a name="0400b29" id="0400b29">牛乳澆火令滅。有餘舍利盛以金瓶。於四衢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240400a.htm'><img src='up.gif' border=0></a>
<a href='T240400c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>