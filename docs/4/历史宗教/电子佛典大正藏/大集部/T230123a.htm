<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0123a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷17)</font> 九十波逸提之六 <font face='Arial'>T23, p0123a</h2></font><hr>
<span class='old'>
</a><a name="0122c28" id="0122c28">時迦留陀夷。為種種因緣訶責婬欲。讚歎離</a><a name="0122c29" id="0122c29">婬欲。種種因緣訶責破戒。讚歎持戒。如是說</span><a name="0123a01" id="0123a01">法已從坐起去。時婦作是念。是比丘種種因</a><a name="0123a02" id="0123a02">緣訶責婬欲讚歎離欲訶責破戒讚歎持戒。</a><a name="0123a03" id="0123a03">是比丘必當見我二人共作惡事。是故作是</a><a name="0123a04" id="0123a04">語。我夫更無同心愛念如是沙門者。若以是</a><a name="0123a05" id="0123a05">事語我夫者。我當受大苦惱。作是念已語</a><a name="0123a06" id="0123a06">賊言。汝聞沙門種種因緣訶責婬欲讚歎離</a><a name="0123a07" id="0123a07">欲訶責破戒讚歎持戒耶。是比丘必當見</a><a name="0123a08" id="0123a08">我等二人共作惡事。我夫更無同心愛念如</a><a name="0123a09" id="0123a09">是沙門者。若以是事語我夫者。我等當受大</a><a name="0123a10" id="0123a10">苦惱。賊主言。余當云何。答言。當除滅去。賊</a><a name="0123a11" id="0123a11">主言。此有大威德力。淨飯王師婆羅門子。</a><a name="0123a12" id="0123a12">常出入波斯匿王所。末利夫人師。云何可殺。</a><a name="0123a13" id="0123a13">答言。我能作因緣必令可殺。是女人中後佯</a><a name="0123a14" id="0123a14">病臥地。遣人往喚迦留陀夷言。來看我</a><a name="0123a15" id="0123a15">病。迦留陀夷中後著衣往看。即與坐處共相</a><a name="0123a16" id="0123a16">問訊。迦留陀夷就坐。種種因緣為說法。示教</a><a name="0123a17" id="0123a17">利喜已欲起去。婦言。善人莫去。隨爾所時</a><a name="0123a18" id="0123a18">為我說法。我漸小差。苦受滅樂受生。迦留陀</a><a name="0123a19" id="0123a19">夷聞是語已。復為說種種法。示教利喜已欲</a><a name="0123a20" id="0123a20">去。又言。善人莫去。隨爾所時為我說法。我</a><a name="0123a21" id="0123a21">便得差。苦受滅樂受生。迦留陀夷復為更</a><a name="0123a22" id="0123a22">說種種法示教利喜乃至日沒。闇時迦留陀</a><a name="0123a23" id="0123a23">夷起到糞聚所。賊主以利刀斷頭埋著糞中。</a><a name="0123a24" id="0123a24">是時說戒日。祇桓中行籌。長一籌。共相謂</a><a name="0123a25" id="0123a25">言。誰不來者。比坐皆言迦留陀夷不來。誰</a><a name="0123a26" id="0123a26">受欲。答言無有。諸比丘不知云何。是事白</a><a name="0123a27" id="0123a27">佛。佛語諸比丘。汝等作布薩說戒。迦留陀</a><a name="0123a28" id="0123a28">夷已入涅槃。我與善男子迦留陀夷。少一身</a><a name="0123a29" id="0123a29">不滿五百世共伴。今則別離。佛過夜已。晨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230122c.htm'><img src='up.gif' border=0></a>
<a href='T230123b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>