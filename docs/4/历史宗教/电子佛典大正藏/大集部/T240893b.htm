<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0893b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷9)</font> 波逸提法之一 <font face='Arial'>T24, p0893b</h2></font><hr>
<span class='old'>
</a><a name="0893a27" id="0893a27">作禮而去</a><a name="0893a28" id="0893a28"><p class='juan'>
鼻奈耶卷第九</p>
</span><a name="0893b01" id="0893b01"></a><a name="0893b02" id="0893b02"><p class='juan'>
鼻奈耶卷第十</p>
</a><a name="0893b03" id="0893b03"></a><a name="0893b04" id="0893b04"><p><span class='byline'>　　　　姚秦涼州沙門竺佛念譯</span><br></a><a name="0893b05" id="0893b05"><p>佛世尊遊舍衛國祇樹給孤獨園。時六群</a><a name="0893b06" id="0893b06">比丘宿所請佛比丘僧處。平旦至彼家坐抱</a><a name="0893b07" id="0893b07">小兒弄。時天甚熱。長者婦女脫衣與比丘。僧</a><a name="0893b08" id="0893b08">辦食羞六群比丘時。諸長者見自相謂言。此</a><a name="0893b09" id="0893b09">沙門釋子無有禁忌。眾僧未來先至此坐。妨</a><a name="0893b10" id="0893b10">人辦食。十二法比丘聞往白世尊。世尊告曰。</a><a name="0893b11" id="0893b11">若比丘請小食中食。先至彼坐。於大眾前弄</a><a name="0893b12" id="0893b12">小兒者墮。佛世尊遊舍衛國祇樹給孤獨園。</a><a name="0893b13" id="0893b13">時六群比丘自恃王家子。雞未鳴入宮堙C諸</a><a name="0893b14" id="0893b14">長者見自相謂言。此沙門釋子自恃王家子。</a><a name="0893b15" id="0893b15">雞未鳴入宮。十二法比丘聞往白世尊。世尊</a><a name="0893b16" id="0893b16">告曰。若比丘天未明未藏舉寶。王未著衣服。</a><a name="0893b17" id="0893b17">過城門閾除官急呼犯者墮。有十事不得入</a><a name="0893b18" id="0893b18">王家。若比丘入宮王第一夫人出笑。向沙門</a><a name="0893b19" id="0893b19">作禮。比丘亦笑向。王見便生惡念。此沙門</a><a name="0893b20" id="0893b20">必與我婦通。此初不可入王家。或時王與夫</a><a name="0893b21" id="0893b21">人共宿。後忘與宿而夫人有娠。比丘入宮。王</a><a name="0893b22" id="0893b22">便生惡心。此沙門數來入宮。必當與我婦通。</a><a name="0893b23" id="0893b23">此比丘第二不得入王家。或時王家失珍寶。</a><a name="0893b24" id="0893b24">比丘入宮。王便生惡心。此沙門數數入宮。或</a><a name="0893b25" id="0893b25">能偷珍寶去。此比丘第三不可入王家。或</a><a name="0893b26" id="0893b26">時王謀議欲殺太子及諸宗親。王未有教而</a><a name="0893b27" id="0893b27">事漏泄。比丘入宮。王便生惡念。更無餘人。正</a><a name="0893b28" id="0893b28">此比丘傳漏此事。此比丘第四不可入王家。</a><a name="0893b29" id="0893b29">或時太子欲謀殺王。比丘入宮與太子坐起<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240893a.htm'><img src='up.gif' border=0></a>
<a href='T240893c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>