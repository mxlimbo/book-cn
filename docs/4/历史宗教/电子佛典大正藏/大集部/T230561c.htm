<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0561c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷9)</font> 第四事 <font face='Arial'>T23, p0561c</h2></font><hr>
<span class='old'>
</a><a name="0561b28" id="0561b28">處。若復不能。應語聚落檀越令多人防護</a><a name="0561b29" id="0561b29">也</span><a name="0561c01" id="0561c01"><p>眾學初</a><a name="0561c02" id="0561c02"><p>此是共戒。諸比丘極高著泥洹僧者。非是五</a><a name="0561c03" id="0561c03">比丘。非是優為迦葉等。亦非舍利弗目揵連</a><a name="0561c04" id="0561c04">等。又非善來比丘。多是白四羯磨受具戒</a><a name="0561c05" id="0561c05">者。如釋種千人同時出家者。此諸人等多壞</a><a name="0561c06" id="0561c06">威儀。如釋種比丘本出豪族。以先習故。下</a><a name="0561c07" id="0561c07">著泥洹僧。諸婆羅門外道。在佛法中出家。</a><a name="0561c08" id="0561c08">高著泥洹僧。諸六群比丘參差著泥洹僧。問</a><a name="0561c09" id="0561c09">曰。五篇戒中佛何以正制著泥洹僧著三衣。</a><a name="0561c10" id="0561c10">觀去來現佛及淨居天耶。答曰。佛結五篇戒。</a><a name="0561c11" id="0561c11">皆應觀三世諸佛及淨居天。但年歲久遠文</a><a name="0561c12" id="0561c12">字漏落。餘篇盡無此中獨有。復次結五篇戒。</a><a name="0561c13" id="0561c13">此最在初。結後集藏者銓次在後。以此篇</a><a name="0561c14" id="0561c14">貫初故。餘篇不說。復次此戒於餘篇是輕</a><a name="0561c15" id="0561c15">者。將來弟子不生重心。是故如來以佛眼觀</a><a name="0561c16" id="0561c16">去來諸佛及淨居天也而後結也。使來世眾</a><a name="0561c17" id="0561c17">生不生慢罪。復次三世諸佛結戒有同不同。</a><a name="0561c18" id="0561c18">於五篇戒中不必盡同。此著泥洹僧袈裟。三</a><a name="0561c19" id="0561c19">世諸佛一切盡同。是故此戒觀諸佛及淨居</a><a name="0561c20" id="0561c20">天。餘篇不觀也。問曰。此眾學戒結既在初</a><a name="0561c21" id="0561c21">而在後耶。答曰。佛在初結。後集法藏者銓</a><a name="0561c22" id="0561c22">次在後。何以故。罪名雖一而輕重有五。以重</a><a name="0561c23" id="0561c23">戒在先輕戒在後。此戒於五篇中最輕是故</a><a name="0561c24" id="0561c24">在後。又以一是實罪二是遮罪。以實在初遮</a><a name="0561c25" id="0561c25">罪在後。又以一是無殘二是有殘。又以如</a><a name="0561c26" id="0561c26">焦敗種。又以如多羅葉。是故重者在初。輕</a><a name="0561c27" id="0561c27">者在後。問曰。餘篇戒不言應當學。而此戒</a><a name="0561c28" id="0561c28">獨爾。答曰。餘戒易持而罪重。犯則成罪。或</a><a name="0561c29" id="0561c29">眾中悔或對首悔。此戒難持而罪輕。脫爾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230561b.htm'><img src='up.gif' border=0></a>
<a href='T230562a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>