<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0963c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷53)</font> 雜揵度之一 <font face='Arial'>T22, p0963c</h2></font><hr>
<span class='old'>
</a><a name="0963b28" id="0963b28">餘沙門婆羅門食他信施邪命自活。瞻相</a><a name="0963b29" id="0963b29">天時。或言當雨或言不雨。或言穀貴或言</span><a name="0963c01" id="0963c01">穀賤。或言多病或言少病。或言恐怖或言</a><a name="0963c02" id="0963c02">安隱。或言地動。或言彗星現。或言月蝕</a><a name="0963c03" id="0963c03">或言不蝕。或言日蝕。或言不蝕或言</a><a name="0963c04" id="0963c04">星蝕。或言不蝕或言月蝕有如是好</a><a name="0963c05" id="0963c05">報有如是惡報。日蝕星蝕亦如是。除斷</a><a name="0963c06" id="0963c06">如是邪命法。如餘沙門婆羅門食他信施</a><a name="0963c07" id="0963c07">行妨道法邪命自活。或言此國當勝彼</a><a name="0963c08" id="0963c08">國不如。或言彼國勝此國不如。或此勝彼</a><a name="0963c09" id="0963c09">不如。或言彼勝此不如。瞻如是吉凶好</a><a name="0963c10" id="0963c10">惡。除斷如是妨道法。彼於此事中修集</a><a name="0963c11" id="0963c11">聖戒。內無所著其心安樂。眼雖視色而</a><a name="0963c12" id="0963c12">不取相。不為眼色所劫。眼根堅固寂然而</a><a name="0963c13" id="0963c13">住。無所貪欲而無憂患。不漏諸惡不善</a><a name="0963c14" id="0963c14">法。堅持戒品能善護眼根。耳鼻舌身意亦如</a><a name="0963c15" id="0963c15">是。於如是六觸入中善學護持調伏令得</a><a name="0963c16" id="0963c16">止息。猶若平地四交道頭。駕象馬車乘。善</a><a name="0963c17" id="0963c17">調御者。左執鞚右持鞭。善學護持善學調</a><a name="0963c18" id="0963c18">伏善學止息。比丘亦如是。於六觸入中。善</a><a name="0963c19" id="0963c19">學護持善學調伏善學止息。彼有如是聖戒</a><a name="0963c20" id="0963c20">得聖眼根。食知止足亦不貪味。以養其身。</a><a name="0963c21" id="0963c21">而不貢高憍慢取自支身。令無苦患。得</a><a name="0963c22" id="0963c22">修淨行。故苦消滅。新苦不生。無有增減。</a><a name="0963c23" id="0963c23">有力無事。令身安樂。猶如男子女人身患瘡</a><a name="0963c24" id="0963c24">以藥塗之取令瘡差。比丘食以知足。取令</a><a name="0963c25" id="0963c25">身安亦復如是。譬如人以膏油膏車為</a><a name="0963c26" id="0963c26">財物故欲令轉載有所至到。比丘食知止</a><a name="0963c27" id="0963c27">足取令支身亦復如是。比丘有如是聖戒</a><a name="0963c28" id="0963c28">得聖諸根。於食中能知止足。初夜後夜精</a><a name="0963c29" id="0963c29">進覺悟。若在晝日若行若坐。常爾一心念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220963b.htm'><img src='up.gif' border=0></a>
<a href='T220964a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>