<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1503 優婆塞五戒威儀經 1121a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1503 優婆塞五戒威儀經</font> <font face='Arial'>(卷1)</font> <font face='Arial'>T24, p1121a</h2></font><hr>
<span class='old'>
</a><a name="1120c28" id="1120c28"><p>捨法戒</a><a name="1120c29" id="1120c29"><p>長老一心念。比丘某甲。優婆塞五戒威儀者。</span><a name="1121a01" id="1121a01">何緣而生日滿後不死。不墮地獄中間。白十</a><a name="1121a02" id="1121a02">方佛及大迦葉。皆當善聽。某甲豎標如是。三</a><a name="1121a03" id="1121a03">白已訖捉標豎樹竟。復作如是白。十方諸</a><a name="1121a04" id="1121a04">佛四方淨行大德。悉為證知。某不欺誑於諸</a><a name="1121a05" id="1121a05">天。不到彼岸。今齎法床及如法杖。悉皆具足。</a><a name="1121a06" id="1121a06">今以結坐。一切行蘭若比丘亦皆結坐。如是</a><a name="1121a07" id="1121a07">三白作禮六拜。合掌一心如是念。念十方</a><a name="1121a08" id="1121a08">諸佛及大迦葉。比丘某甲。優婆塞某甲眾</a><a name="1121a09" id="1121a09">念成就。今解坐向餘處還結。若欲捉繩床</a><a name="1121a10" id="1121a10">時。應作四念。第一念者。念我身中皆是無常。</a><a name="1121a11" id="1121a11">應當苦之。二者苦身修習空智自至。宜當修</a><a name="1121a12" id="1121a12">之。三者當起忍心莫生瞋怒。四生歡喜心。若</a><a name="1121a13" id="1121a13">生歡喜心疾至菩提。作此念已。向彼放牛虎</a><a name="1121a14" id="1121a14">狼大聲小聲。婬聲及迫迮。悉皆遠離。離此</a><a name="1121a15" id="1121a15">聲已安心端念。欲去諸塵時。當作二念言。一</a><a name="1121a16" id="1121a16">者令我身中得安隱定。不生疲極疾到菩提。</a><a name="1121a17" id="1121a17">二者當得閑靜。心無錯亂。六識安隱得滅盡</a><a name="1121a18" id="1121a18">定。安詳放床立住禮佛乃至十拜。立住合掌</a><a name="1121a19" id="1121a19">便作三念。一者念佛。二者念戒。三者念禪定。</a><a name="1121a20" id="1121a20">作此念已。便向繩床安詳而坐。復作六念。一</a><a name="1121a21" id="1121a21">者念諸佛護念我念成就。二者念我戒身清</a><a name="1121a22" id="1121a22">淨。戒者謂波羅提木叉。念者是名不犯。從序</a><a name="1121a23" id="1121a23">至偈四事思得至於十三。念此十三成就二不</a><a name="1121a24" id="1121a24">定。三十九十四波羅提舍尼。眾多學法。七</a><a name="1121a25" id="1121a25">滅諍法。從上至下皆應實念。三者念報父母</a><a name="1121a26" id="1121a26">師僧之恩。四者念五欲。皆是無常。大患之根</a><a name="1121a27" id="1121a27">本。昏網之元首。五者念地獄之苦惱。當勤修</a><a name="1121a28" id="1121a28">善遠離此苦。我已出家。宜應謹慎棄惡修善。</a><a name="1121a29" id="1121a29">六者念慧。若我有慧則應憶持。慧具足無事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241120c.htm'><img src='up.gif' border=0></a>
<a href='T241121b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>