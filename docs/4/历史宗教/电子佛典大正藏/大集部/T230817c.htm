<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0817c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷35)</font> 九十波逸底迦法 施一食處過受學處第三十二 <font face='Arial'>T23, p0817c</h2></font><hr>
<span class='old'>
</a><a name="0817b28" id="0817b28">今戰勝不。辱僧徒宜可俱行詣室羅伐。爾時</a><a name="0817b29" id="0817b29">南方有一外道論師。名鄔陀夷。是盧迦臾多</span><a name="0817c01" id="0817c01">說無後世為求論議來至室羅伐城。入逝多</a><a name="0817c02" id="0817c02">林。詣尊者了教憍陳如處作如是語。苾芻我</a><a name="0817c03" id="0817c03">曾師邊受少學業。欲於仁處共立論端。時尊</a><a name="0817c04" id="0817c04">者憍陳如報言。婆羅門諸樂論議者。汝可共</a><a name="0817c05" id="0817c05">論。此之言談非我所愛。時婆羅門遍皆至彼</a><a name="0817c06" id="0817c06">諸大德所。尊者馬勝。尊者賢善。尊者大名。尊</a><a name="0817c07" id="0817c07">者名稱。尊者圓滿。尊者無垢。尊者牛王。尊者</a><a name="0817c08" id="0817c08">妙臂等。既至其所求申論議。皆如尊者憍陳</a><a name="0817c09" id="0817c09">如不共言論。次至具壽舍利子所作如是語。</a><a name="0817c10" id="0817c10">苾芻我前曾習少多學業。欲於仁處共立論</a><a name="0817c11" id="0817c11">端。時舍利子聞其語已作如是念。試觀此人</a><a name="0817c12" id="0817c12">有善根不。即便觀見有少善根。雖有善根緣</a><a name="0817c13" id="0817c13">在誰處。即觀此人與我相屬。復更思念。更有</a><a name="0817c14" id="0817c14">如斯有情之類。因觀論議能受化不。觀知更</a><a name="0817c15" id="0817c15">有彼受化者。何時當集。知至第七日皆來集</a><a name="0817c16" id="0817c16">會。即於是日少立論宗。尚留餘義。於六日中</a><a name="0817c17" id="0817c17">悉皆如是。至第七日四遠咸聞。南方論師是</a><a name="0817c18" id="0817c18">無後世外道。來至於此。與舍利子共相擊論</a><a name="0817c19" id="0817c19">竟無勝負。時有百千萬億有情。皆生喜樂。或</a><a name="0817c20" id="0817c20">有先世善根之所警覺咸來集會。時舍利子</a><a name="0817c21" id="0817c21">知眾既集。觀時復至。即以深法伏彼外道令</a><a name="0817c22" id="0817c22">使無言。時彼外道既被屈已。起敬信心。合掌</a><a name="0817c23" id="0817c23">恭敬作如是白。大德我願於善說法律而為</a><a name="0817c24" id="0817c24">出家。并受圓具成苾芻性。於世尊所而修梵</a><a name="0817c25" id="0817c25">行。時舍利子即與出家。并受圓具教其法式。</a><a name="0817c26" id="0817c26">彼便專心自勵斷諸煩惱證阿羅漢。三明六</a><a name="0817c27" id="0817c27">通具八解脫。得如實知我生已盡。梵行已立。</a><a name="0817c28" id="0817c28">所作已辦不受後有。心無障礙如手撝空。刀</a><a name="0817c29" id="0817c29">割香塗愛憎不起。觀金與土等無有異。於諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230817b.htm'><img src='up.gif' border=0></a>
<a href='T230818a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>