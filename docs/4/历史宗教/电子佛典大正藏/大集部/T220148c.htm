<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0148c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷22)</font> 第三分之八食法 <font face='Arial'>T22, p0148c</h2></font><hr>
<span class='old'>
</a><a name="0148b28" id="0148b28">後圍遶往到其家就座而坐。婿自行水。佛不</a><a name="0148b29" id="0148b29">受之。語言。呼須卑優婆夷令出。即遣人語。世</span><a name="0148c01" id="0148c01">尊呼汝。答言。可以我名問訊世尊。病不堪出。</a><a name="0148c02" id="0148c02">即以白佛。佛猶呼之。如是至三。乃以衣舁</a><a name="0148c03" id="0148c03">至佛所。既見世尊瘡即除愈。肉色如先。生</a><a name="0148c04" id="0148c04">希有心。我有如是大師及諸同梵行人。歡喜</a><a name="0148c05" id="0148c05">踊躍手自下食。食畢行水取小床於佛前坐。</a><a name="0148c06" id="0148c06">佛為說隨喜偈。如為毘蘭若所說。更為說種</a><a name="0148c07" id="0148c07">種妙法。示教利喜已還歸所住。佛以是事集</a><a name="0148c08" id="0148c08">比丘僧。問彼比丘。汝昨食何等。答言食肉。</a><a name="0148c09" id="0148c09">又問肉美不。答言美。佛言。汝愚癡人。云何不</a><a name="0148c10" id="0148c10">問而食人肉。從今食肉不問犯突吉羅。若</a><a name="0148c11" id="0148c11">食人肉偷羅遮。有諸比丘食象肉。波斯匿王</a><a name="0148c12" id="0148c12">象死輒送諸鬼神。以沙門食象肉故便殺諸</a><a name="0148c13" id="0148c13">象。比丘使淨人取肉持還。諸居士見譏呵言。</a><a name="0148c14" id="0148c14">此沙門釋子無肉不食。過於鴟烏。云何噉</a><a name="0148c15" id="0148c15">此不淨臭穢來入我家。無沙門行破沙門法。</a><a name="0148c16" id="0148c16">諸長老比丘聞以是白佛。佛以是事集比丘</a><a name="0148c17" id="0148c17">僧。問諸比丘。汝等實爾不。答言。實爾世尊。</a><a name="0148c18" id="0148c18">佛種種呵責已告諸。比丘。從今食象肉突吉</a><a name="0148c19" id="0148c19">羅。馬肉亦如是。諸比丘食師子肉虎肉豹肉</a><a name="0148c20" id="0148c20">熊肉。諸獸聞氣遂殺比丘。諸居士見問何故</a><a name="0148c21" id="0148c21">爾。有人言由食其類肉。便譏呵乃至告諸比</a><a name="0148c22" id="0148c22">丘亦如上。從今食此四種肉突吉羅。諸比丘</a><a name="0148c23" id="0148c23">食狗肉。諸狗聞氣隨後吠之。諸居士見問言。</a><a name="0148c24" id="0148c24">狗何以偏吠比丘。有人言由食狗肉。便譏呵</a><a name="0148c25" id="0148c25">乃至告諸比丘亦如上。從今食狗肉突吉羅。</a><a name="0148c26" id="0148c26">諸比丘食蛇肉。諸居士譏呵。善自在龍王化</a><a name="0148c27" id="0148c27">作人身。來詣佛所稽首白言。我諸龍等有大</a><a name="0148c28" id="0148c28">神力。作種種形色遊行世間。今諸比丘食蛇</a><a name="0148c29" id="0148c29">肉。或能是龍傷害比丘。願佛制諸比丘不食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220148b.htm'><img src='up.gif' border=0></a>
<a href='T220149a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>