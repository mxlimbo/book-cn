<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0442a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷7)</font> <font face='Arial'>T24, p0442a</h2></font><hr>
<span class='old'>
</a><a name="0441c28" id="0441c28">便共譏曰。我所有物。賊不奪者仁復重偷。尊</a><a name="0441c29" id="0441c29">者。著大仙衣造斯惡行。問言。我作何事。答</span><a name="0442a01" id="0442a01">言。汝偷我衣。苾芻曰。賊奪汝衣棄之而去。作</a><a name="0442a02" id="0442a02">糞掃想我等取之。以緣白佛。佛言。賊奪商旅</a><a name="0442a03" id="0442a03">所遺棄物不應收取。若取物者得惡作罪。復</a><a name="0442a04" id="0442a04">有商主被賊所偷。持物不盡所有殘餘。諸居</a><a name="0442a05" id="0442a05">士等告曰。仁者隨樂收取。苾芻不取。世尊</a><a name="0442a06" id="0442a06">告曰。若隨聽者應取</a><a name="0442a07" id="0442a07"><p>爾時佛在王舍城。時六眾苾芻往寒林中停</a><a name="0442a08" id="0442a08">屍之處。遂便共見衣裳傘蓋及以柴樵。而</a><a name="0442a09" id="0442a09">相謂言。難陀鄔波難陀。多糞掃物可共持去。</a><a name="0442a10" id="0442a10">其守屍林旃荼羅等後來至此。便作是念。誰</a><a name="0442a11" id="0442a11">劫奪此深摩舍那。是時六眾經七八日共相</a><a name="0442a12" id="0442a12">謂曰。難陀鄔波難陀。深摩舍那計應豐有糞</a><a name="0442a13" id="0442a13">掃之衣。可共往彼收斂其物。既至彼已。時旃</a><a name="0442a14" id="0442a14">荼羅遂即執捉告曰。阿遮利耶。所有王家課</a><a name="0442a15" id="0442a15">役之事。皆悉出在深摩舍那。云何仁等。他</a><a name="0442a16" id="0442a16">所掌物而竊取之。以緣白佛。佛言。汝諸苾</a><a name="0442a17" id="0442a17">芻。深摩舍那他所掌物衣蓋柴薪。並不應</a><a name="0442a18" id="0442a18">取。若有取者得重越法罪。復有餘處掌屍林</a><a name="0442a19" id="0442a19">人。既懷信敬。告苾芻曰。隨意取衣。彼不敢</a><a name="0442a20" id="0442a20">取。以緣白佛。佛言。若彼聽者隨意應取</a><a name="0442a21" id="0442a21"><p>第二子攝頌曰</a><a name="0442a22" id="0442a22"><p class='lg'>　　有主天廟物　　　苾芻不應取</a><br><a name="0442a23" id="0442a23">　　看病人不應　　　勸他捨法服　</p></a><a name="0442a24" id="0442a24"><p>爾時佛在室羅伐城逝多林給孤獨園。六眾</a><a name="0442a25" id="0442a25">苾芻與車商旅涉路而行。忽於中途其車軸</a><a name="0442a26" id="0442a26">折。時彼商主棄斯折軸。別將餘軸替之而</a><a name="0442a27" id="0442a27">去。六眾苾芻。即取折軸於四衢道中。埋令</a><a name="0442a28" id="0442a28">豎立。自相謂曰。此應名作車軸天尊。既建</a><a name="0442a29" id="0442a29">立已捨之而去。時有長者以食祭祠。復有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240441c.htm'><img src='up.gif' border=0></a>
<a href='T240442b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>