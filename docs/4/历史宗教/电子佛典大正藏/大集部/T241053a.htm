<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1053a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷4)</font> 六波羅蜜品第十八 <font face='Arial'>T24, p1053a</h2></font><hr>
<span class='old'>
</a><a name="1052c28" id="1052c28">惡道受苦因緣。若暫生瞋則生慚愧恐怖悔</a><a name="1052c29" id="1052c29">心。見他忍勝不生妒嫉。善男子。有是相者。</span><a name="1053a01" id="1053a01">當知是人則能供養忍波羅蜜。善男子。若有</a><a name="1053a02" id="1053a02">人能不作懈怠。不受不貪坐臥等樂。如作大</a><a name="1053a03" id="1053a03">事功德力時。及營小事心亦如是。凡所作業</a><a name="1053a04" id="1053a04">要令畢竟。作時不觀飢渴寒熱。時與非時不</a><a name="1053a05" id="1053a05">輕自身。大事未訖不生悔心。作既終訖自慶</a><a name="1053a06" id="1053a06">能辦。讚歎精進所得果報。如法得財用皆以</a><a name="1053a07" id="1053a07">理。見邪進者為說惡果。善教眾生令修精進。</a><a name="1053a08" id="1053a08">所作未竟不中休息。修善法時不隨他語。善</a><a name="1053a09" id="1053a09">男子。有是相者。當知是人則能供養進波羅</a><a name="1053a10" id="1053a10">蜜。善男子。若有人能淨身口意。樂處空閑若</a><a name="1053a11" id="1053a11">窟若山樹林空舍。不樂憒鬧貪著臥具。不樂</a><a name="1053a12" id="1053a12">聽說世間之事。不樂貪欲瞋恚愚癡。先語軟</a><a name="1053a13" id="1053a13">語常樂出家。教化眾生。所有煩惱輕微軟薄</a><a name="1053a14" id="1053a14">離惡覺觀。見怨修慈樂說定報。心若逸亂生</a><a name="1053a15" id="1053a15">怖愧悔。見邪定者為說罪過。善化眾生置正</a><a name="1053a16" id="1053a16">定中。善男子。有是相者。當知是人則能供</a><a name="1053a17" id="1053a17">養禪波羅蜜。善男子。若有人能淨身口意。</a><a name="1053a18" id="1053a18">悉學一切世間之事。於貪瞋癡心不貪樂。不</a><a name="1053a19" id="1053a19">狂不亂憐愍眾生。善能供養父母師長和上</a><a name="1053a20" id="1053a20">長老耆舊有德。修不放逸先語軟語不誑眾</a><a name="1053a21" id="1053a21">生。能分別說邪道正道及善惡報。常樂寂靜</a><a name="1053a22" id="1053a22">出家修道。能以世事用教眾生。見學勝已不</a><a name="1053a23" id="1053a23">生妒心。自勝他人不生憍慢。受苦不憂受樂</a><a name="1053a24" id="1053a24">不喜。善男子。有是相者。當知是人則能供</a><a name="1053a25" id="1053a25">養般若波羅蜜。善男子。一一方中各有四事。</a><a name="1053a26" id="1053a26">施方四者。一者調伏眾生。二者離對。三者</a><a name="1053a27" id="1053a27">自利。四者利他。若人於財不生慳惜。亦不分</a><a name="1053a28" id="1053a28">別怨親之相時與非時。是人則能調伏眾生。</a><a name="1053a29" id="1053a29">於財不惜故能行施。是故得離慳吝之惡。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241052c.htm'><img src='up.gif' border=0></a>
<a href='T241053b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>