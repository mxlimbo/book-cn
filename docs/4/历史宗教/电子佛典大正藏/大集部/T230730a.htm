<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0730a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷20)</font> 三十泥薩祇波逸底迦法 過量乞衣學處第七 <font face='Arial'>T23, p0730a</h2></font><hr>
<span class='old'>
</a><a name="0729c28" id="0729c28"><p>爾時薄伽梵。在室羅伐城逝多林給孤獨園。</a><a name="0729c29" id="0729c29">時鄔波難陀作如是念。我等所有經求之處。</span><a name="0730a01" id="0730a01">皆由給孤獨長者啟請世尊制其學處。我等</a><a name="0730a02" id="0730a02">假欲乞求狹小布巾尚無由得。況寬大耶。然</a><a name="0730a03" id="0730a03">佛世尊或因少欲苾芻乏衣服故有別開聽。</a><a name="0730a04" id="0730a04">我今宜應覓少欲者共相憑附。或緣彼故少</a><a name="0730a05" id="0730a05">有所獲。即便隨處求覓其人。雖復周旋而未</a><a name="0730a06" id="0730a06">能見。有人報云。阿蘭若中有四十眾苾芻少</a><a name="0730a07" id="0730a07">欲而住。即往詣彼寂靜林中見四十眾苾芻。</a><a name="0730a08" id="0730a08">縫補破衣極生勞苦。時鄔波難陀報諸苾芻</a><a name="0730a09" id="0730a09">曰。具壽。我所聞事與見不同。比謂仁等四十</a><a name="0730a10" id="0730a10">眾苾芻在阿蘭若中。受諸靜慮解脫勝樂。寧</a><a name="0730a11" id="0730a11">知在此唯補破衣艱辛亂意。諸苾芻曰。大德。</a><a name="0730a12" id="0730a12">我被賊劫。鄔波難陀曰。此不善事極受辛苦。</a><a name="0730a13" id="0730a13">諸苾芻曰。大德。何故見憂。鄔波難陀曰。我不</a><a name="0730a14" id="0730a14">憂仁愍彼盜者。為貪心故枉行劫奪。捨身之</a><a name="0730a15" id="0730a15">後當墮地獄。設得為人受貧窮報。諸具壽。如</a><a name="0730a16" id="0730a16">世尊說。汝等苾芻。若人由行偷盜數習力故。</a><a name="0730a17" id="0730a17">命終之後當生地獄受諸苦惱。設得為人衣</a><a name="0730a18" id="0730a18">食闕乏。緣此事故我出憂言。然諸具壽。徒勞</a><a name="0730a19" id="0730a19">艱苦縫此破衣。新好疊布何不見乞。諸人報</a><a name="0730a20" id="0730a20">曰。誰捨三寶勝妙福田。於我貧人輒肯相施。</a><a name="0730a21" id="0730a21">報言具壽。世尊每於處處讚歎仁等少欲知</a><a name="0730a22" id="0730a22">足。有信心者皆樂供養。何不求乞。答曰我欲</a><a name="0730a23" id="0730a23">何處求乞衣耶。鄔波難陀曰。若無乞處何不</a><a name="0730a24" id="0730a24">請覓勸化之人。彼能為汝易得衣服。答曰何</a><a name="0730a25" id="0730a25">處得有眾所共識。大德苾芻。捨自善品為我</a><a name="0730a26" id="0730a26">求覓。鄔波難陀曰。我等六眾苾芻各有九弟</a><a name="0730a27" id="0730a27">子。成六十人共為汝等求覓衣物。汝若無違</a><a name="0730a28" id="0730a28">隨我意者。我等門人因此亦得多少衣服。答</a><a name="0730a29" id="0730a29">曰共得衣服於我何違。鄔波難陀曰。我等豈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230729c.htm'><img src='up.gif' border=0></a>
<a href='T230730b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>