<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0856c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷40)</font> 衣揵度 <font face='Arial'>T22, p0856c</h2></font><hr>
<span class='old'>
</a><a name="0856b28" id="0856b28">梨奢振手而言。菴婆羅婆提捐棄我等。即從</a><a name="0856b29" id="0856b29">座起前禮佛足遶已而去。爾時菴婆羅婆</span><a name="0856c01" id="0856c01">提。還家辦具種種多美飲食。明日往白時</a><a name="0856c02" id="0856c02">至。世尊清旦著衣持缽與比丘僧千二百</a><a name="0856c03" id="0856c03">五十人俱。往菴婆羅婆提家就座而坐。時</a><a name="0856c04" id="0856c04">婆提。飯佛及比丘僧。種種多美飲食。食飲</a><a name="0856c05" id="0856c05">足已。置缽於地。持金澡瓶水洗佛手。前白</a><a name="0856c06" id="0856c06">佛言。毘舍離國有諸園觀。此最第一。今奉</a><a name="0856c07" id="0856c07">世尊。在中住止。唯願哀愍見為受之。佛告</a><a name="0856c08" id="0856c08">言。汝可奉佛及四方僧。何以故。若佛園園</a><a name="0856c09" id="0856c09">物。若房舍房舍物。若缽若衣。若座具針筒。</a><a name="0856c10" id="0856c10">如佛塔廟。一切世間諸天龍神梵天沙門婆</a><a name="0856c11" id="0856c11">羅門諸天及人。無有能用者。婆提言。今以</a><a name="0856c12" id="0856c12">上佛及四方僧。願為受之。時佛哀愍故。為咒</a><a name="0856c13" id="0856c13">願受之</a><a name="0856c14" id="0856c14"><p class='lg'>　　若為作寺廟　　　種植諸果樹</a><br><a name="0856c15" id="0856c15">　　橋船以度人　　　曠野施水果</a><br><a name="0856c16" id="0856c16">　　兼復施屋舍　　　如是之人輩</a><br><a name="0856c17" id="0856c17">　　日夜福增長　　　如法能持戒</a><br><a name="0856c18" id="0856c18">　　彼人向善道　</p></a><a name="0856c19" id="0856c19"><p>時婆提。更取小床於一面坐。時世尊為說</a><a name="0856c20" id="0856c20">種種法。令大歡喜。即於座上諸垢消除得</a><a name="0856c21" id="0856c21">法眼淨。見法得法已成果證。白佛言。自今</a><a name="0856c22" id="0856c22">已去。歸依佛法僧作佛優婆私。從今已去。</a><a name="0856c23" id="0856c23">不殺生乃至不飲酒。時婆提。聞佛種種方</a><a name="0856c24" id="0856c24">便說法。極大歡喜。從座起禮佛足而去。爾</a><a name="0856c25" id="0856c25">時世尊。在靜處思惟。心自念言。諸比丘在</a><a name="0856c26" id="0856c26">道路行多擔衣。有頭上戴。或有肩上擔。或</a><a name="0856c27" id="0856c27">有帶著腰中。見已作如是念。寧可為諸比</a><a name="0856c28" id="0856c28">丘制衣多少。過不得畜。時世尊。初夜在</a><a name="0856c29" id="0856c29">露地坐著一衣。至中夜覺身寒。即著第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220856b.htm'><img src='up.gif' border=0></a>
<a href='T220857a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>