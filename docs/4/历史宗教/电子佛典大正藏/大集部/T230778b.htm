<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0778b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷28)</font> 九十波逸底迦法 違惱言教學處第十三 <font face='Arial'>T23, p0778b</h2></font><hr>
<span class='old'>
</a><a name="0778a28" id="0778a28">前而為說悔。應對餘人而為說悔。何以故。仁</a><a name="0778a29" id="0778a29">等皆是種種族姓種種家生而為出家。譬如</span><a name="0778b01" id="0778b01">諸樹莖葉各別。被風所吹聚在一處。諸具壽</a><a name="0778b02" id="0778b02">等亦復如是。種種族姓種種家生而為出家。</a><a name="0778b03" id="0778b03">由我世尊證大覺故。仁等皆來共相依止。作</a><a name="0778b04" id="0778b04">如是語違惱教時。少欲苾芻聞是語已共生</a><a name="0778b05" id="0778b05">嫌恥。云何苾芻見他如法教時。出麤鄙言共</a><a name="0778b06" id="0778b06">相違惱。即以此緣具白世尊。世尊告曰。汝諸</a><a name="0778b07" id="0778b07">苾芻應作羯磨呵責闡陀苾芻。若有餘類亦</a><a name="0778b08" id="0778b08">同此作。如常集僧。令一苾芻作白羯磨。應如</a><a name="0778b09" id="0778b09">是作。大德僧伽聽。此闡陀苾芻。自身犯罪不</a><a name="0778b10" id="0778b10">如法說悔。時諸苾芻。欲令利益安樂而住。諸</a><a name="0778b11" id="0778b11">苾芻如法告時違拒眾教。若僧伽時至。聽</a><a name="0778b12" id="0778b12">者僧伽應許。僧伽今呵責闡陀苾芻。白如</a><a name="0778b13" id="0778b13">是。次作羯磨。大德僧伽聽。此苾芻闡陀。自身</a><a name="0778b14" id="0778b14">犯罪不如法悔。時諸苾芻。欲令利益安樂而</a><a name="0778b15" id="0778b15">住。諸苾芻如法告時違惱眾教。僧伽今呵責</a><a name="0778b16" id="0778b16">闡陀苾芻違拒眾教。若諸具壽聽許呵責闡</a><a name="0778b17" id="0778b17">陀苾芻違僧伽教者默然。若不許者說。第二</a><a name="0778b18" id="0778b18">第三亦如是說。僧伽今呵責闡陀苾芻違拒</a><a name="0778b19" id="0778b19">眾教竟。僧伽已聽許。由其默然故。我今如</a><a name="0778b20" id="0778b20">是持。時諸苾芻如佛所教作羯磨已。于時闡</a><a name="0778b21" id="0778b21">陀便生是念。此是我過。由共諸人言相酬答。</a><a name="0778b22" id="0778b22">如有說云</a><a name="0778b23" id="0778b23"><p class='lg'>　　諸有智慧人　　　善護四種語</a><br><a name="0778b24" id="0778b24">　　觀彼山林鳥　　　能言被籠繫　</p></a><a name="0778b25" id="0778b25"><p>作是念已。我今宜可默無言說。後於異時復</a><a name="0778b26" id="0778b26">更犯罪。時諸苾芻。欲令利益安樂而住。告言</a><a name="0778b27" id="0778b27">闡陀。汝今犯罪應如法悔。彼便無言默然相</a><a name="0778b28" id="0778b28">惱。乃至再三語時默然無說。少欲苾芻見而</a><a name="0778b29" id="0778b29">嫌恥作如是語。云何苾芻自身犯罪。他告語<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230778a.htm'><img src='up.gif' border=0></a>
<a href='T230778c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>