<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0825c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷5)</font> <font face='Arial'>T24, p0825c</h2></font><hr>
<span class='old'>
</a><a name="0825b28" id="0825b28">佛知其小小已來。富樂足不蹈地。聽著一重</a><a name="0825b29" id="0825b29">革屣。流盧奴即白世尊。弟子能捨豪富如此</span><a name="0825c01" id="0825c01">家業。豈復貪著一革屣也。若世尊聽一切比</a><a name="0825c02" id="0825c02">丘著者。弟子當著。佛因此故聽一切比丘。著</a><a name="0825c03" id="0825c03">革屣者不得聽法。病者得著聽法。有比丘著</a><a name="0825c04" id="0825c04">革屣入塔。佛即制戒。不聽著革屣入塔遶塔。</a><a name="0825c05" id="0825c05">乃至富羅亦不得著入塔。所以爾者。彼土諸</a><a name="0825c06" id="0825c06">人著革屣富羅者。皆起憍慢心。是故佛不聽</a><a name="0825c07" id="0825c07">著也。是名著革屣因緣。阿盤提國寒故聽畜</a><a name="0825c08" id="0825c08">皮。除五種皮。一師子皮。二熊皮。三羆皮。四</a><a name="0825c09" id="0825c09">龍皮。五人皮。如是等皮皆不得畜非所應</a><a name="0825c10" id="0825c10">也。所應畜者。象皮馬皮駝皮牛皮驢皮。如是</a><a name="0825c11" id="0825c11">應畜者眾多是。出家人法。不畜盛酒大甕中</a><a name="0825c12" id="0825c12">盛酒大銅瓶斛。如是等生人慊疑。不應畜也</a><a name="0825c13" id="0825c13"><p>爾時毘舍佉鹿母。施僧六種物。一者刻漏</a><a name="0825c14" id="0825c14">好床。二者銅盔。三者燭豎。四者扇。五者掃</a><a name="0825c15" id="0825c15">帚。六者大銅器。諸比丘等生疑問佛。佛言。大</a><a name="0825c16" id="0825c16">銅器不應受。餘五應受。有一瓦師。大作瓦器</a><a name="0825c17" id="0825c17">持布施僧。僧生疑問佛。佛言。除大器餘者皆</a><a name="0825c18" id="0825c18">受。爾時有二賈客。去祇桓精舍不遠。一者</a><a name="0825c19" id="0825c19">信道一不信道。不信者言。沙門釋子為貪心</a><a name="0825c20" id="0825c20">故多畜大器。信者言。沙門釋子無貪心也。不</a><a name="0825c21" id="0825c21">畜大器。兩人相敢貨金錢五百。共到祇桓見</a><a name="0825c22" id="0825c22">諸檀越多將大器布施眾僧。信者不如償五</a><a name="0825c23" id="0825c23">百金錢。佛聞此已即制比丘。從今已去。不聽</a><a name="0825c24" id="0825c24">畜盛酒大器。二賈復於餘時更共諍理。不信</a><a name="0825c25" id="0825c25">者言。沙門今者貪心多故猶畜大器。信者言。</a><a name="0825c26" id="0825c26">沙門今者不畜大器。二人共諍更貨千錢。不</a><a name="0825c27" id="0825c27">信者多將大器往施沙門。諸比丘皆不受。不</a><a name="0825c28" id="0825c28">信者負還償千錢。是名不應畜器。爾時婆難</a><a name="0825c29" id="0825c29">陀釋子。杖頭繫羊毛荷負而行。檀越見嗤笑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240825b.htm'><img src='up.gif' border=0></a>
<a href='T240826a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>