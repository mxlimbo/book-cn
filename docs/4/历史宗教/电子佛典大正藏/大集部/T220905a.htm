<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0905a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷46)</font> 覆藏揵度第十三 <font face='Arial'>T22, p0905a</h2></font><hr>
<span class='old'>
</a><a name="0904c28" id="0904c28">若彼答言當洗。此比丘便應先看浴室。無</a><a name="0904c29" id="0904c29">塵穢不。若有塵穢。應掃便掃。應水灑便</span><a name="0905a01" id="0905a01">灑。應取薪便取。應破便破。應然火便然</a><a name="0905a02" id="0905a02">火。應著薪便著。應與清淨比丘具洗浴瓶</a><a name="0905a03" id="0905a03">若浴床若刮汗刀若水器若泥器若樹皮若細</a><a name="0905a04" id="0905a04">末藥若泥應問上座已燃火。若清淨比丘</a><a name="0905a05" id="0905a05">病若老羸。應扶將至浴室所。若不能行者。</a><a name="0905a06" id="0905a06">以繩床木床若衣舁至浴室所。應取清淨</a><a name="0905a07" id="0905a07">比丘衣安著衣架上若龍牙杙上。若有油</a><a name="0905a08" id="0905a08">應為塗身。彼油器無安處不堅牢。佛言。</a><a name="0905a09" id="0905a09">安著龍牙杙上。若懸著壁上。若清淨比丘病</a><a name="0905a10" id="0905a10">老羸。應扶將入浴室中。與繩床木床浴瓶</a><a name="0905a11" id="0905a11">刮汗刀水器泥器。與樹皮細末藥泥。若煙來</a><a name="0905a12" id="0905a12">熏眼。當為安障。若頭熱背熱應為覆。若</a><a name="0905a13" id="0905a13">欲洗浴入浴室。應白清淨比丘。若作如</a><a name="0905a14" id="0905a14">是意。欲白清淨比丘。恐煩亂共相逼迮者。</a><a name="0905a15" id="0905a15">直爾入浴室。在清淨比丘後揩摩身。彼即</a><a name="0905a16" id="0905a16">入浴室。至清淨比丘後住。應為餘比丘</a><a name="0905a17" id="0905a17">揩摩身。不應受他揩摩身。為清淨比丘洗</a><a name="0905a18" id="0905a18">浴已。然後自浴。若清淨比丘老。應扶將出</a><a name="0905a19" id="0905a19">若病以繩床若木床舁出浴室。應與清淨</a><a name="0905a20" id="0905a20">比丘敷座與洗腳器拭巾洗腳革屣。應取</a><a name="0905a21" id="0905a21">清淨比丘衣舒看抖擻。勿令有蛇蝎諸毒</a><a name="0905a22" id="0905a22">蟲。然後授與。若有眼藥丸香應與。若有</a><a name="0905a23" id="0905a23">甜蒱桃漿蜜石蜜。淨洗手受。授與清淨比</a><a name="0905a24" id="0905a24">丘。若清淨比丘老病乏氣力者。應扶若以</a><a name="0905a25" id="0905a25">繩床木床若衣舁還房。應先入清淨比丘</a><a name="0905a26" id="0905a26">房內敷臥具。若氈手捫摸看扶清淨比丘</a><a name="0905a27" id="0905a27">臥。以襯體衣著內被覆上。若出房應閉</a><a name="0905a28" id="0905a28">戶。至浴室中看。若有繩床木床若浴瓶若</a><a name="0905a29" id="0905a29">刮汗刀水器泥器樹皮細末藥泥。還復本處。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220904c.htm'><img src='up.gif' border=0></a>
<a href='T220905b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>