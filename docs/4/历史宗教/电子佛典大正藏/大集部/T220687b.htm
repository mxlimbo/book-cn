<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0687b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷18)</font> 九十單提法之一 <font face='Arial'>T22, p0687b</h2></font><hr>
<span class='old'>
</a><a name="0687a28" id="0687a28">便呵責已告諸比丘。此六群比丘癡人。多</a><a name="0687a29" id="0687a29">種有漏處最初犯戒。自今已去與比丘結戒。</span><a name="0687b01" id="0687b01">集十句義乃至正法久住。欲說戒者當如</a><a name="0687b02" id="0687b02">是說。若比丘。眾僧斷事未竟起去者波逸</a><a name="0687b03" id="0687b03">提。如是世尊與比丘結戒。諸比丘或營僧</a><a name="0687b04" id="0687b04">事。或營塔寺事。或瞻視病比丘事疑。佛言。</a><a name="0687b05" id="0687b05">自今已去聽與欲。自今已去當如是說戒。</a><a name="0687b06" id="0687b06">若比丘。眾僧斷事未竟。不與欲而起去波</a><a name="0687b07" id="0687b07">逸提。比丘義如上。僧者一說戒一羯磨。事者</a><a name="0687b08" id="0687b08">有十八破僧事法非法乃至說不說。若比丘。</a><a name="0687b09" id="0687b09">僧斷事未竟而起去。動足出戶外波逸提。</a><a name="0687b10" id="0687b10">一足在戶外一足在戶內。方便欲去而不</a><a name="0687b11" id="0687b11">去。若共期欲去而不去。一切突吉羅。比丘</a><a name="0687b12" id="0687b12">尼波逸提。式叉摩那沙彌沙彌尼突吉羅。是</a><a name="0687b13" id="0687b13">謂為犯。不犯者。有僧事塔寺事。有瞻視病</a><a name="0687b14" id="0687b14">人事。與欲無犯。若口噤不能與欲。若非</a><a name="0687b15" id="0687b15">法羯磨非毘尼羯磨。或為僧事。或為塔寺</a><a name="0687b16" id="0687b16">事。或為和上同和上阿闍梨同阿闍梨。</a><a name="0687b17" id="0687b17">或為知識親厚方便。為作損減無利作無</a><a name="0687b18" id="0687b18">住處羯磨。如是不與欲去一切無犯。無犯</a><a name="0687b19" id="0687b19">者最初未制戒。癡狂心亂痛惱所纏(七十五竟)</a><a name="0687b20" id="0687b20"><p>爾時佛在舍衛國祇樹給孤獨園。時六群比</a><a name="0687b21" id="0687b21">丘中有犯事者。恐眾僧彈舉六人。便共</a><a name="0687b22" id="0687b22">相隨至大食小食上。若眾僧大集說法時若</a><a name="0687b23" id="0687b23">說戒時。六人共俱不相離。使諸比丘無由</a><a name="0687b24" id="0687b24">得與作羯磨。後於異時。六群比丘作衣。諸</a><a name="0687b25" id="0687b25">比丘自相謂言。此六群比丘今在此作衣。欲</a><a name="0687b26" id="0687b26">作羯磨者今正是時。即遣使喚言。汝等來。</a><a name="0687b27" id="0687b27">眾僧有事。六群比丘報言。僧有何等事。我</a><a name="0687b28" id="0687b28">等停作衣不得往。僧報言。汝等若不得</a><a name="0687b29" id="0687b29">來。可令一二比丘持欲來。六群比丘即令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220687a.htm'><img src='up.gif' border=0></a>
<a href='T220687c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>