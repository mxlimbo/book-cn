<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0290b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷40)</font> <font face='Arial'>T23, p0290b</h2></font><hr>
<span class='old'>
</a><a name="0290a28" id="0290a28">家。皆見聞知。時憂樓伽賢者。即請阿難將入</a><a name="0290a29" id="0290a29">自舍。敷座令坐。自手與水。多活滿</span><a name="0290b01" id="0290b01">滿。飽滿已洗手攝缽。賢者取小床座。欲聽法</a><a name="0290b02" id="0290b02">故。阿難以種種因緣說法示教利喜已。從坐</a><a name="0290b03" id="0290b03">起去向自房舍。隨所受臥具。還付舊比丘。持</a><a name="0290b04" id="0290b04">衣缽遊行向舍衛國。漸到佛所。頭面禮足在</a><a name="0290b05" id="0290b05">一面立。諸佛常法。有客比丘來。以如是語</a><a name="0290b06" id="0290b06">勞問。忍不足不。安樂住不。乞食不乏。道路不</a><a name="0290b07" id="0290b07">疲耶。佛以如是語勞問。阿難。忍不足不。安</a><a name="0290b08" id="0290b08">樂住不。乞食不難。道路不疲耶。阿難答言。世</a><a name="0290b09" id="0290b09">尊。忍足安樂住。乞食不乏道路不疲。以是因</a><a name="0290b10" id="0290b10">緣向佛廣說。佛以是事集比丘僧。種種因緣</a><a name="0290b11" id="0290b11">呵責馬宿滿宿。云何名比丘。共女人一床坐</a><a name="0290b12" id="0290b12">乃至謬語。種種因緣呵已。語諸比丘。從今不</a><a name="0290b13" id="0290b13">得共女人一床坐。共坐者突吉羅。不得與女</a><a name="0290b14" id="0290b14">人共食。共食者突吉羅。不共女人一器飲</a><a name="0290b15" id="0290b15">酒。飲者突吉羅。不得非時食。食者波逸提。</a><a name="0290b16" id="0290b16">不得噉殘宿食。食者波逸提。不得惡捉食。食</a><a name="0290b17" id="0290b17">者突吉羅。不得不受食。食者波逸提。不受</a><a name="0290b18" id="0290b18">殘食法食者波逸提。內宿食噉者突吉羅。不</a><a name="0290b19" id="0290b19">得彈琴鼓簧。不得齰齒作節。不得吹物作</a><a name="0290b20" id="0290b20">節。不得彈銅杅作節。不得擊多羅樹葉作</a><a name="0290b21" id="0290b21">節。不得歌。不得拍節。不得舞。犯者皆突吉</a><a name="0290b22" id="0290b22">羅。不得著華瓔珞。不得著香瓔珞。不得香油</a><a name="0290b23" id="0290b23">塗身。不得著香熏衣。犯者皆突吉羅。不得以</a><a name="0290b24" id="0290b24">水相灑。犯者隨得罪。不得自採華及使人</a><a name="0290b25" id="0290b25">採。若自取若教他者波逸提。不得貫華鬘及</a><a name="0290b26" id="0290b26">使人貫華瓔。若自貫使人貫者突吉羅。不得</a><a name="0290b27" id="0290b27">自作華鬘。不得教他作。若自作教他作者突</a><a name="0290b28" id="0290b28">吉羅。不得自貫雜華。不得教他貫。若自貫使</a><a name="0290b29" id="0290b29">他人貫者突吉羅。不得自作使到童男童<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230290a.htm'><img src='up.gif' border=0></a>
<a href='T230290c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>