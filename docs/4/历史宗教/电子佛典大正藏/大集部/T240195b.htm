<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0195b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷18)</font> <font face='Arial'>T24, p0195b</h2></font><hr>
<span class='old'>
</a><a name="0195a28" id="0195a28"><p>爾時世尊告諸苾芻。汝意云何。爾時仙人者。</a><a name="0195a29" id="0195a29">即我身是。老烏者。提婆達多是。彼朋友者。</span><a name="0195b01" id="0195b01">惡苾芻孤迦里迦是。於此時中非是而說無</a><a name="0195b02" id="0195b02">羞而說。爾時諸苾芻心生疑惑。唯願世尊廣</a><a name="0195b03" id="0195b03">說因緣。世尊共提婆達多。宿世以來因何有</a><a name="0195b04" id="0195b04">惡。爾時世尊告諸苾芻。汝等諦聽。乃往昔時。</a><a name="0195b05" id="0195b05">近此海邊有一共命之鳥。一身兩頭。一鳥名</a><a name="0195b06" id="0195b06">法。一名非法。其非法鳥當時眠睡。法鳥眠覺。</a><a name="0195b07" id="0195b07">見流水上有一甘果。逐流而來嘴以取之。作</a><a name="0195b08" id="0195b08">是念。彼既睡眠。我今欲喚睡覺共食。為復</a><a name="0195b09" id="0195b09">自食。復作是念。為同一身。我若食已彼亦得</a><a name="0195b10" id="0195b10">飽。即便食之。後時非法睡覺已。見法有異復</a><a name="0195b11" id="0195b11">聞香氣。怪而問曰。是何香氣。答曰。我食甘</a><a name="0195b12" id="0195b12">果。復問。果今何在。報言。非法為汝睡眠。此</a><a name="0195b13" id="0195b13">已食訖。答曰。如汝所作非是好也。我自知時。</a><a name="0195b14" id="0195b14">後時法鳥眠睡之次。非法見一毒果於水上</a><a name="0195b15" id="0195b15">流。引嘴往取食之。二俱迷悶心狂昏亂。爾時</a><a name="0195b16" id="0195b16">非法即設誓言。當來所生之處生生世世。共</a><a name="0195b17" id="0195b17">汝相害常共為怨。時法答曰。願我生生世世。</a><a name="0195b18" id="0195b18">常共汝為善友。爾時世尊告諸苾芻。汝意云</a><a name="0195b19" id="0195b19">何。時法鳥者即我身是。非法者即提婆達多</a><a name="0195b20" id="0195b20">是。於彼時中始生怨結。我常行利益之心。天</a><a name="0195b21" id="0195b21">授常懷損害之意。佛告諸苾芻。乃往過去於</a><a name="0195b22" id="0195b22">婆羅[<a href='javascript:showpic("images/022129.gif")'>病-丙+尼</a>]斯有王。名曰白膠香。統化其國。其國</a><a name="0195b23" id="0195b23">豐熟人民熾盛。皆得安樂。近彼國界有一王</a><a name="0195b24" id="0195b24">女。共為婚娶。娛樂遊戲住此歡樂。後時懷妊</a><a name="0195b25" id="0195b25">乃生一女。其女漸漸長大。乃復有娠月滿以</a><a name="0195b26" id="0195b26">後便生一子。形貌端嚴人所樂見。親族聚會。</a><a name="0195b27" id="0195b27">為子召諸臣議論。為彼日初出時生其孩子。</a><a name="0195b28" id="0195b28">故號名初。付八乳母侍養孩子。(廣如前說)如是將養</a><a name="0195b29" id="0195b29">用諸乳酪生酥醍醐等。其子如蓮花在水速<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240195a.htm'><img src='up.gif' border=0></a>
<a href='T240195c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>