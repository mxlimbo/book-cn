<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0192c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷26)</font> <font face='Arial'>T23, p0192c</h2></font><hr>
<span class='old'>
</a><a name="0192b28" id="0192b28">乳糜。和以黑白石蜜上佛。五百人受民大居</a><a name="0192b29" id="0192b29">士語。佛在無聚落處宿。五百人即[<a href='javascript:showpic("images/020123.gif")'>穀-禾+牛</a>]乳作糜</span><a name="0192c01" id="0192c01">上佛。佛言。與僧作分。即與僧。僧不受。如是</a><a name="0192c02" id="0192c02">思惟。是食具以我曹故送來。已舉宿不淨。</a><a name="0192c03" id="0192c03">以是事白佛。佛言。比丘有二種請。一者即</a><a name="0192c04" id="0192c04">日食。二者冷食。若即日得二請。應自受一請</a><a name="0192c05" id="0192c05">一請與人。若得冷請。隨所施隨受。有淨隨受。</a><a name="0192c06" id="0192c06">有不淨隨受。淨隨受者。謂五種佉陀尼五種</a><a name="0192c07" id="0192c07">蒲闍尼食五似食。不淨隨受者。謂五寶五似</a><a name="0192c08" id="0192c08">寶。彼淨隨受受已作淨。不淨隨受者。言此不</a><a name="0192c09" id="0192c09">淨得淨當受。佛漸漸遊行到頻闍山。彼頻闍</a><a name="0192c10" id="0192c10">山中有一夜叉鬼。字優耽摩。舊在彼山中住。</a><a name="0192c11" id="0192c11">此鬼信佛言心淨。思惟。我當何物上佛。此</a><a name="0192c12" id="0192c12">中唯有葡萄。即取上佛。佛言。與僧作分。彼</a><a name="0192c13" id="0192c13">即與比丘。比丘不受言。佛未聽我曹噉葡</a><a name="0192c14" id="0192c14">萄。以是事白佛。佛言。從今日聽噉葡萄。時大</a><a name="0192c15" id="0192c15">有葡萄食飽多殘。諸比丘不知當云何。白</a><a name="0192c16" id="0192c16">佛。佛言。壓汁飲。若葡萄不作淨。若汁中不</a><a name="0192c17" id="0192c17">以水作淨。不應飲。若葡萄作淨。汁中不作</a><a name="0192c18" id="0192c18">淨。若汁作淨。葡萄不作淨。不應飲。葡萄</a><a name="0192c19" id="0192c19">淨汁亦淨應飲。爾時佛遊行集人轉多。有千</a><a name="0192c20" id="0192c20">二百五十比丘。有千優婆塞五百乞殘食人</a><a name="0192c21" id="0192c21">五百作人五百乳牛五百乘車。佛欲散此眾</a><a name="0192c22" id="0192c22">即入定。譬如士夫屈伸臂頃。從頻闍山沒至</a><a name="0192c23" id="0192c23">漫陀耆尼池岸上現。岸上有結髮仙人。字雞</a><a name="0192c24" id="0192c24">尼耶。先在此住。見佛不起。又不問訊。亦不</a><a name="0192c25" id="0192c25">讓坐。佛亦不與仙人語言問訊。佛即於漫陀</a><a name="0192c26" id="0192c26">耆尼池中洗足已。即於岸上在一樹下。布尼</a><a name="0192c27" id="0192c27">師檀結跏趺坐。爾時微雨灑地。輕風來掃。</a><a name="0192c28" id="0192c28">風吹種種華。彌漫布地。雞尼耶思惟。微雨灑</a><a name="0192c29" id="0192c29">地輕風吹雜華布地。皆是我力。非是沙門瞿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230192b.htm'><img src='up.gif' border=0></a>
<a href='T230193a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>