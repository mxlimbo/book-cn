<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0515a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷36)</font> 明八波羅夷法初 <font face='Arial'>T22, p0515a</h2></font><hr>
<span class='old'>
</a><a name="0514c28" id="0514c28">身。不受樂者亦復如是。若比丘尼受婬。若買</a><a name="0514c29" id="0514c29">得若雇得。若恩義得若知識得。調戲得試</span><a name="0515a01" id="0515a01">弄得未更事得。如是一切得而受婬者。皆波</a><a name="0515a02" id="0515a02">羅夷。若心狂不覺者無罪。是故說。若比丘</a><a name="0515a03" id="0515a03">尼不還戒戒羸不出。受婬法乃至共畜生。是</a><a name="0515a04" id="0515a04">比丘尼犯波羅夷不應共住。第二第三第四</a><a name="0515a05" id="0515a05">如比丘戒中廣說。若比丘尼於聚落空地。不</a><a name="0515a06" id="0515a06">與取隨盜。物主或捉或殺或縛或擯出。咄女</a><a name="0515a07" id="0515a07">人汝賊汝癡耶。比丘尼如是不與取波羅夷。</a><a name="0515a08" id="0515a08">不應共住。若比丘尼自手奪人命。求持刀與</a><a name="0515a09" id="0515a09">殺者。教死歎死。咄人用惡活。為死勝生。作</a><a name="0515a10" id="0515a10">如是意如是想。方便歎譽死快。因是死非餘</a><a name="0515a11" id="0515a11">者。是比丘尼波羅夷。不應共住。若比丘尼</a><a name="0515a12" id="0515a12">未知未了。自稱得過人法。聖知見殊勝如是</a><a name="0515a13" id="0515a13">知如是見。彼於後時若撿挍若不撿挍犯罪。</a><a name="0515a14" id="0515a14">欲求清淨故便作是言。阿梨耶我不知言知</a><a name="0515a15" id="0515a15">不見言見空誑不實語除增上慢。是名比丘</a><a name="0515a16" id="0515a16">尼波羅夷不應共住</a><a name="0515a17" id="0515a17"><p>佛住迦維羅衛國尼拘類樹釋氏精舍。爾時</a><a name="0515a18" id="0515a18">世尊制戒不聽比丘尼阿練若處住。時賴吒</a><a name="0515a19" id="0515a19">比丘尼聚落中未有精舍。寄釋種家住。授釋</a><a name="0515a20" id="0515a20">種年少經。賴吒比丘尼身色端正而未離欲。</a><a name="0515a21" id="0515a21">年少亦復端正俱未離欲。一日之中三來受</a><a name="0515a22" id="0515a22">經。時比丘尼數數見已欲心耽著。遂至成病</a><a name="0515a23" id="0515a23">顏色萎黃。諸比丘尼問訊言。阿梨耶何所</a><a name="0515a24" id="0515a24">患苦。須何等藥。若須酥油蜜石蜜當相給</a><a name="0515a25" id="0515a25">與。答言不須。自當差耳。優婆塞優婆夷問</a><a name="0515a26" id="0515a26">訊亦如是。時釋種年少問言。阿梨耶何所患</a><a name="0515a27" id="0515a27">苦。須何等藥。當相給與。家中有者與。若無</a><a name="0515a28" id="0515a28">者當餘處求索與。答言長壽。非如是等藥能</a><a name="0515a29" id="0515a29">差。復問。阿梨耶。是病非是身病故。當知心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220514c.htm'><img src='up.gif' border=0></a>
<a href='T220515b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>