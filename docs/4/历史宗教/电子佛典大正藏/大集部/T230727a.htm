<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0727a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷19)</font> 三十泥薩祇波逸底迦法 從非親尼取衣學處第五 <font face='Arial'>T23, p0727a</h2></font><hr>
<span class='old'>
</a><a name="0726c28" id="0726c28">新好白疊。刺作兩重僧伽胝衣。少欲而住。</a><a name="0726c29" id="0726c29">修諸善品誠亦佳矣。尼言。聖者須此衣耶。答</span><a name="0727a01" id="0727a01">曰。必若有餘隨情處分。答言。且住我持初食</a><a name="0727a02" id="0727a02">奉施僧伽。迴來至此以衣相施。鄔波難陀作</a><a name="0727a03" id="0727a03">如是念。若更有餘黑缽見者。必乞此衣。我無</a><a name="0727a04" id="0727a04">由得。報言。大妹。可住於此。我當為喚受初食</a><a name="0727a05" id="0727a05">人。尼便許可。時鄔波難陀即入寺中。見受食</a><a name="0727a06" id="0727a06">人無事而住。報言。具壽。施主在門擔食辛苦。</a><a name="0727a07" id="0727a07">汝今無事閑住房中。宜可急行受其施食。彼</a><a name="0727a08" id="0727a08">便持器往詣寺門。就苾芻尼受取初食。尼與</a><a name="0727a09" id="0727a09">食已振白疊衣施與。鄔波難陀既得衣已喜</a><a name="0727a10" id="0727a10">而咒願曰。汝所施物。是心瓔珞。為心資助。定</a><a name="0727a11" id="0727a11">慧莊嚴得人天道。隨情受用勝妙衣服。終至</a><a name="0727a12" id="0727a12">無上安隱涅槃。即便捨去。時蓮花色苾芻尼</a><a name="0727a13" id="0727a13">便作是念。我今為向本處。為禮世尊。我今</a><a name="0727a14" id="0727a14">已來當禮佛足。便詣佛所禮世尊已在一面</a><a name="0727a15" id="0727a15">坐。時苾芻尼五衣破碎。世尊見已告阿難陀</a><a name="0727a16" id="0727a16">曰。苾芻尼眾於安居時足利養不。阿難陀白</a><a name="0727a17" id="0727a17">佛言。足。佛言。何意蓮花色尼五衣破碎。阿難</a><a name="0727a18" id="0727a18">陀曰。大德。此苾芻尼深信堅固意樂淳善。其</a><a name="0727a19" id="0727a19">所得物於三寶中咸皆喜捨。來從乞者不逆</a><a name="0727a20" id="0727a20">其意。今日此尼得好大疊。施與尊者鄔波難</a><a name="0727a21" id="0727a21">陀。佛告阿難陀。苾芻於非親族尼處受取衣</a><a name="0727a22" id="0727a22">耶。阿難陀曰。苾芻受衣。佛告阿難陀。然非</a><a name="0727a23" id="0727a23">親苾芻不生是念。此苾芻尼具五衣不。隨所</a><a name="0727a24" id="0727a24">與時悉皆受取。若親苾芻則不如是。見其闕</a><a name="0727a25" id="0727a25">乏不肯受衣。爾時世尊告阿難陀曰。於大房</a><a name="0727a26" id="0727a26">中貯衣之處。應取五衣與蓮花色苾芻尼。時</a><a name="0727a27" id="0727a27">阿難陀奉佛教已。便取五衣授與蓮花色。爾</a><a name="0727a28" id="0727a28">時世尊以此因緣告諸苾芻廣說。乃至於毘</a><a name="0727a29" id="0727a29">奈耶制其學處。當如是說。若復苾芻從非親<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230726c.htm'><img src='up.gif' border=0></a>
<a href='T230727b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>