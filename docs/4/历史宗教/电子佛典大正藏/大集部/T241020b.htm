<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩薩瓔珞本業經 1020b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩薩瓔珞本業經</font> <font face='Arial'>(卷2)</font> 因果品第六 <font face='Arial'>T24, p1020b</h2></font><hr>
<span class='old'>
</a><a name="1020a28" id="1020a28">故。有如是三句之義。若賢人一切眾生。有</a><a name="1020a29" id="1020a29">解是三句者。是人已為三世諸佛受佛職位。</span><a name="1020b01" id="1020b01">佛子。其果不可說不可知。而就名相法中說</a><a name="1020b02" id="1020b02">名相法。是故一果名體。義名果果。是義果者。</a><a name="1020b03" id="1020b03">出圓果故。名果果。佛子。吾說此因果。百</a><a name="1020b04" id="1020b04">千劫說不可盡。汝諸大眾。善自受持</a><a name="1020b05" id="1020b05"><p><b>　　<A NAME="n592"></A>菩薩瓔珞本業經大眾受學品第七</b></a><a name="1020b06" id="1020b06"><p>爾時敬首菩薩敬禮於諸佛。奉承大眾教。略</a><a name="1020b07" id="1020b07">問於要義七會之所說。信順三寶藏。為法法</a><a name="1020b08" id="1020b08">不絕。不為世名利。願令法久住。白佛言。世</a><a name="1020b09" id="1020b09">尊。佛上已說若因若果若賢若聖一切功德</a><a name="1020b10" id="1020b10">藏。今此大眾有十四那由他人。誰能不起此</a><a name="1020b11" id="1020b11">坐受學修道。從始至終一一具行次第。入菩</a><a name="1020b12" id="1020b12">薩位者。時釋迦牟尼佛頂髻。放一切佛光一</a><a name="1020b13" id="1020b13">切菩薩光。復集十方各百億佛土其中佛及</a><a name="1020b14" id="1020b14">菩薩。一切皆集已。即於是眾中告文殊師利</a><a name="1020b15" id="1020b15">菩薩。普賢菩薩。法慧菩薩。功德林菩薩。金剛</a><a name="1020b16" id="1020b16">幢菩薩。金剛藏菩薩。善才童子菩薩言。汝</a><a name="1020b17" id="1020b17">見是大眾中敬首菩薩。能問三觀法界諸佛</a><a name="1020b18" id="1020b18">自性清淨道。一切菩薩所修明觀法門。汝等</a><a name="1020b19" id="1020b19">七菩薩。各領百萬大眾。應受觀學如是法門。</a><a name="1020b20" id="1020b20">佛子。我今更重說如是明觀法。所謂六入</a><a name="1020b21" id="1020b21">次第道。諦聽善思修諸智慧。戒敕於眾受用</a><a name="1020b22" id="1020b22">伏行。佛子。若一切眾生初入三寶海以信為</a><a name="1020b23" id="1020b23">本。住在佛家以戒為本。佛子。始行菩薩若信</a><a name="1020b24" id="1020b24">男若信女中。諸根不具黃門婬男婬女奴婢</a><a name="1020b25" id="1020b25">變化人受得戒。皆有心向故。初發心出家</a><a name="1020b26" id="1020b26">欲紹菩薩位者。當先受正法戒。戒者是一切</a><a name="1020b27" id="1020b27">行功德藏根本。正向佛果道一切行本。是戒</a><a name="1020b28" id="1020b28">能除一切大惡。所謂七見六著。正法明鏡。佛</a><a name="1020b29" id="1020b29">子。今為諸菩薩結一切戒根本。所謂三受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241020a.htm'><img src='up.gif' border=0></a>
<a href='T241020c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>