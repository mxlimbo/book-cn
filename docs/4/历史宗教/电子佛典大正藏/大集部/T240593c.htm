<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0593c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷12)</font> <font face='Arial'>T24, p0593c</h2></font><hr>
<span class='old'>
</a><a name="0593b28" id="0593b28">吾伏藏耶。彼人答言。我實不得。王問諸臣。違</a><a name="0593b29" id="0593b29">王教敕罪合如何。答云。合死。王言。此違我</span><a name="0593c01" id="0593c01">命。宜當准法。所有眷屬皆繫獄中。即將向殺</a><a name="0593c02" id="0593c02">處。彼人悲泣。隨屠者行高聲大喚。阿難陀此</a><a name="0593c03" id="0593c03">是害毒。此是害毒。將刑有言法須返奏。使</a><a name="0593c04" id="0593c04">持此語返報於王。王曰。言不相當必有其義。</a><a name="0593c05" id="0593c05">汝可喚來。我自親問。彼人具以昔緣而答。王</a><a name="0593c06" id="0593c06">於三寶初始生信。聞說此言不覺流淚。告彼</a><a name="0593c07" id="0593c07">人曰。汝緣世尊獲斯珍寶。罪雖合死我今釋</a><a name="0593c08" id="0593c08">放。并汝眷屬。應將此物供養佛僧。既蒙釋免</a><a name="0593c09" id="0593c09">遂辦上供奉請佛僧。就其住宅。佛為說法踊</a><a name="0593c10" id="0593c10">躍歡喜。便獲初果。緣斯不聽苾芻捉寶。又鄔</a><a name="0593c11" id="0593c11">波難陀往教射處。復往樂坊。怖其博士。令輸</a><a name="0593c12" id="0593c12">餅直。賣盡弓矢戲具之屬。終致貧窮。此是寶</a><a name="0593c13" id="0593c13">類。又鄔波難陀於薜舍離取他童子瓔珞云。</a><a name="0593c14" id="0593c14">是藥叉神。物因受不淨財。事過限廢闕煩</a><a name="0593c15" id="0593c15">惱。制斯學處</a><a name="0593c16" id="0593c16"><p>若復苾芻寶及寶類。若自捉教人捉。除在寺</a><a name="0593c17" id="0593c17">內及白衣舍。波逸底迦。若在寺內及白衣舍</a><a name="0593c18" id="0593c18">見寶及寶類。應作是念。然後當取。若有認者</a><a name="0593c19" id="0593c19">我當與之。此是時</a><a name="0593c20" id="0593c20"><p>言寶者。謂金銀琉璃。硨磲碼瑙。珊瑚虎魄。</a><a name="0593c21" id="0593c21">商佉右旋。及牟薩羅帝青大青。日月光等。</a><a name="0593c22" id="0593c22">言寶類者。謂鬥戰具。所有兵刃。或管樂所</a><a name="0593c23" id="0593c23">須戲具雜物。自捉者。謂自身觸。遣他者。謂教</a><a name="0593c24" id="0593c24">他觸。寺內者。謂苾芻住處。因鹿子母遂開舉</a><a name="0593c25" id="0593c25">捉。白衣舍者。謂俗人舍。捉他金囊欲為藏舉</a><a name="0593c26" id="0593c26">者無犯。此中行法者。凡得遺物。主若來索。應</a><a name="0593c27" id="0593c27">反問之。若記識同即宜還彼。若差互者此</a><a name="0593c28" id="0593c28">不應還。若於寺外見他物時。以葉草等蓋覆</a><a name="0593c29" id="0593c29">令密不得於此為輕棄心。無主來索收歸住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240593b.htm'><img src='up.gif' border=0></a>
<a href='T240594a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>