<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0510a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷35)</font> 明威儀法之一 四提舍尼初 <font face='Arial'>T22, p0510a</h2></font><hr>
<span class='old'>
</a><a name="0509c28" id="0509c28">早打揵椎而食。阿練若比丘日時欲至。方</a><a name="0509c29" id="0509c29">到問言。打揵椎未。答言已食竟。時阿練</span><a name="0510a01" id="0510a01">若還去。明便早來盡持食去。聚落比丘來索</a><a name="0510a02" id="0510a02">食。淨人言。阿練若比丘已盡持去。聚落比丘</a><a name="0510a03" id="0510a03">言。長老何故早起來盡持食去。阿練若言。汝</a><a name="0510a04" id="0510a04">何故早起打揵椎食不待我耶。二人共諍。往</a><a name="0510a05" id="0510a05">至佛所以是因緣具白世尊。佛言。從今日後</a><a name="0510a06" id="0510a06">阿練若比丘應如是。聚落比丘應如是云何</a><a name="0510a07" id="0510a07">如是。若阿練若比丘聚落比丘共一施者。聚</a><a name="0510a08" id="0510a08">落中。比丘不得早起打揵椎前食後食及差</a><a name="0510a09" id="0510a09">請食。應待阿練若。阿練若比丘不得言我徐</a><a name="0510a10" id="0510a10">徐往自當待我應先往。若倩人請分。若囑留</a><a name="0510a11" id="0510a11">坐處。聚落比丘應問阿練若比丘來未。若</a><a name="0510a12" id="0510a12">倩人迎食。若囑留坐處。應示處。若優婆塞請</a><a name="0510a13" id="0510a13">僧者。聚落比丘應語阿練若比丘言。長老明</a><a name="0510a14" id="0510a14">日早來。某甲請前食後食。莫餘乞食。阿練</a><a name="0510a15" id="0510a15">若比丘聞已當早來。來已若食未熟者不得</a><a name="0510a16" id="0510a16">守住。應禮塔誦經問法。聚落比丘應先釜中</a><a name="0510a17" id="0510a17">著水然火待至然後著米。阿練若比丘或有</a><a name="0510a18" id="0510a18">鬼難水火賊難不得來者。而棄米若飲食已</a><a name="0510a19" id="0510a19">熟者。檀越欲打揵椎。當語。長壽。日故尚早。</a><a name="0510a20" id="0510a20">可待阿練若至。若日時逼者應打揵椎。阿練</a><a name="0510a21" id="0510a21">若應以樹若牆壁影作准則知日早晚應來設</a><a name="0510a22" id="0510a22">未來者當留坐處。若阿練若處作食者亦應</a><a name="0510a23" id="0510a23">如是。阿練若比丘不應輕聚落中比丘言。汝</a><a name="0510a24" id="0510a24">必利舌頭少味而在此住。應讚汝聚落中住</a><a name="0510a25" id="0510a25">說法教化。為法作護覆蔭我等。聚落比丘不</a><a name="0510a26" id="0510a26">應輕阿練若言。汝在阿練若處住希望名利。</a><a name="0510a27" id="0510a27">獐鹿禽獸亦在阿練若處住。汝在阿練若處</a><a name="0510a28" id="0510a28">從朝竟日正可數歲數月耳。應讚言汝遠聚</a><a name="0510a29" id="0510a29">落在阿練若處。閑靜思惟上業所崇。此是難<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220509c.htm'><img src='up.gif' border=0></a>
<a href='T220510b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>