<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0358a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷31)</font> 第六門第四子攝之餘明佛從天下等事 <font face='Arial'>T24, p0358a</h2></font><hr>
<span class='old'>
</a><a name="0357c28" id="0357c28">乃至多家。皆聞斯語情生怪異。若阿羅漢不</a><a name="0357c29" id="0357c29">豫觀者於事不知。便即入定觀誰惱我。見吐</span><a name="0358a01" id="0358a01">羅難陀苾芻尼。告言姊妹。汝今無愆。然是具</a><a name="0358a02" id="0358a02">壽阿難陀。作斯過失。強請世尊。令如是等惡</a><a name="0358a03" id="0358a03">行女類出家近圓。諸苾芻聞以緣白佛。佛作</a><a name="0358a04" id="0358a04">是念。由苾芻尼多有過患。苾芻乞食處苾芻</a><a name="0358a05" id="0358a05">尼不應前行。作是念已告諸苾芻。迦攝波善</a><a name="0358a06" id="0358a06">說其事。是故我今制諸苾芻尼。苾芻乞食尼</a><a name="0358a07" id="0358a07">不前行。諸苾芻尼便不敢行。因此乞求難得</a><a name="0358a08" id="0358a08">向苾芻說。苾芻以緣白佛。佛言苾芻乞處。</a><a name="0358a09" id="0358a09">苾芻尼避應行</a><a name="0358a10" id="0358a10"><p>緣處同前。時吐羅難陀苾芻尼。在無量百千</a><a name="0358a11" id="0358a11">大眾之中而為說法。爾時具壽大迦攝波。因</a><a name="0358a12" id="0358a12">行至彼眾見皆起。吐羅難陀端坐不動。眾人</a><a name="0358a13" id="0358a13">即白吐羅難陀曰。聖者大迦攝波人天恭敬。</a><a name="0358a14" id="0358a14">我等遙見咸悉驚起。聖者端然不移於座極</a><a name="0358a15" id="0358a15">為不善。答曰彼乃元是外道邪徒。極愚極鈍</a><a name="0358a16" id="0358a16">而來出家。我是釋女從佛出家。博通三藏善</a><a name="0358a17" id="0358a17">閑說法。契合真理問答無滯。何合見彼從坐</a><a name="0358a18" id="0358a18">起焉。時眾聞已皆悉譏嫌。苾芻以緣白佛。佛</a><a name="0358a19" id="0358a19">言信心長者婆羅門等善作譏嫌。從今已後。</a><a name="0358a20" id="0358a20">苾芻尼遙見苾芻應從坐起。若有犯者得越</a><a name="0358a21" id="0358a21">法罪。如世尊說。若見苾芻從坐起者。後於</a><a name="0358a22" id="0358a22">異時蓮華色苾芻尼。於寺門首為諸大眾演</a><a name="0358a23" id="0358a23">說法要。時具壽阿難陀。因行乞食至尼住處。</a><a name="0358a24" id="0358a24">蓮華色尼遙見彼來急從座起。阿難陀來即</a><a name="0358a25" id="0358a25">坐其座。問言姊妹。汝為大眾說何教法。報言</a><a name="0358a26" id="0358a26">演說某經。于時具壽阿難陀即為大眾廣說</a><a name="0358a27" id="0358a27">其義。蓮華色尼一心佇立聽其說法。阿難陀</a><a name="0358a28" id="0358a28">為貪說法不令尼坐。久立疲倦被日照身熱悶</a><a name="0358a29" id="0358a29">倒地。是時眾中無信心者共相議曰。我聞蓮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240357c.htm'><img src='up.gif' border=0></a>
<a href='T240358b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>