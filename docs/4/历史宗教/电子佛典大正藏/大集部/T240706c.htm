<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0706c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷5)</font> 阿育王品第三集法藏 <font face='Arial'>T24, p0706c</h2></font><hr>
<span class='old'>
</a><a name="0706b28" id="0706b28">令人得知。希望供養如是之言。各緘口默</a><a name="0706b29" id="0706b29">然。但一心依止如來住耳。是故為勝。問</span><a name="0706c01" id="0706c01">曰。知魔蔽耶。答曰知。又問。如來何不往</a><a name="0706c02" id="0706c02">舍衛王舍城及餘國結安居。而來此國耶。</a><a name="0706c03" id="0706c03">答曰。若置舍衛王舍城國。政使往到鬱單</a><a name="0706c04" id="0706c04">越。或上忉利天。魔王亦當來蔽。不可得</a><a name="0706c05" id="0706c05">隱避。何以故。此年魔王大忿。如來已自遍觀。</a><a name="0706c06" id="0706c06">唯有毘蘭若國販馬人可依安居。問曰。魔</a><a name="0706c07" id="0706c07">王既能蔽餘人。何意不蔽販馬人。使佛及</a><a name="0706c08" id="0706c08">眾僧不得食。答曰。亦能蔽。何以故。魔王已</a><a name="0706c09" id="0706c09">去後。販馬人後至。是以不得蔽。問曰。魔王</a><a name="0706c10" id="0706c10">何不更為蔽販馬人。答曰。不得都蔽。法師</a><a name="0706c11" id="0706c11">曰。有四種魔不能蔽。何謂為四。一者朝中</a><a name="0706c12" id="0706c12">供養。二者湯藥不乏。三者如來壽命。四者如</a><a name="0706c13" id="0706c13">來光明。日月梵王至如來所。光明隱蔽不</a><a name="0706c14" id="0706c14">現。是故魔王種種方便而不能蔽。一時佛</a><a name="0706c15" id="0706c15">聞舂臼聲者。諸比丘得馬麥還舂擣。是故</a><a name="0706c16" id="0706c16">有聲。知而故問。知而不問。知故問者。佛知</a><a name="0706c17" id="0706c17">有因緣利益眾生。是故問。知而不問者。無</a><a name="0706c18" id="0706c18">利益是故不問。時而問者。若問正時而問。</a><a name="0706c19" id="0706c19">是故時而問。不問者。如來知非時而不問。</a><a name="0706c20" id="0706c20">有義而問。無義不問。有二因緣問。一者為</a><a name="0706c21" id="0706c21">欲說法。二者為聲聞弟子制戒因緣或輕</a><a name="0706c22" id="0706c22">或重。是故問。阿難此聲何物聲耶。阿難答言。</a><a name="0706c23" id="0706c23">此是諸比丘舂麥聲。佛言。善哉善哉。阿難。</a><a name="0706c24" id="0706c24">何以佛嘆言。未來比丘住在寺中飲食易</a><a name="0706c25" id="0706c25">得。而生憍心言。飯麤穀或言大熟。或言</a><a name="0706c26" id="0706c26">大強或言粒碎或言酢鹹。如是之言。即是</a><a name="0706c27" id="0706c27">覓禾稻肉義。佛語阿難。汝等善人。當為</a><a name="0706c28" id="0706c28">後世比丘作善法因緣。以汝等法。未來比</a><a name="0706c29" id="0706c29">丘若得飲食。於好於惡不生增減。往昔法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240706b.htm'><img src='up.gif' border=0></a>
<a href='T240707a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>