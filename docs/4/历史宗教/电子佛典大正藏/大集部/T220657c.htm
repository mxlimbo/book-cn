<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0657c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷14)</font> 九十單提法之一 <font face='Arial'>T22, p0657c</h2></font><hr>
<span class='old'>
</a><a name="0657b28" id="0657b28">以無數方便利益慈愍諸白衣家。云何提</a><a name="0657b29" id="0657b29">婆達多癡人。與五人家家乞食耶。爾時</span><a name="0657c01" id="0657c01">世尊以無數方便呵責提婆達多已告諸</a><a name="0657c02" id="0657c02">比丘言。此提婆達多癡人。多種有漏處最初</a><a name="0657c03" id="0657c03">犯戒。自今已去與比丘結戒。集十句義乃</a><a name="0657c04" id="0657c04">至正法久住。欲說戒者當如是說。若比丘</a><a name="0657c05" id="0657c05">別眾食者波逸提。如是世尊與諸比丘結</a><a name="0657c06" id="0657c06">戒。時諸病比丘有請食處。不得隨病食</a><a name="0657c07" id="0657c07">及藥。有美好隨病食及藥。畏慎不敢受。恐</a><a name="0657c08" id="0657c08">犯別眾食。世尊告諸比丘。自今已去聽病</a><a name="0657c09" id="0657c09">比丘受別眾食。自今已去當如是說戒若</a><a name="0657c10" id="0657c10">比丘別眾食除餘時波逸提。餘時者病時。如</a><a name="0657c11" id="0657c11">是世尊與比丘結戒。時諸比丘自恣已迦提</a><a name="0657c12" id="0657c12">月中作衣時。諸憂婆塞作是念言。此諸比</a><a name="0657c13" id="0657c13">丘自恣已。於迦提月中作衣。我今宜與眾</a><a name="0657c14" id="0657c14">僧作食。何以故。恐比丘不能得食疲苦。彼</a><a name="0657c15" id="0657c15">來至僧伽藍中白諸比丘言。願諸尊明日</a><a name="0657c16" id="0657c16">受我等請食。諸比丘報言。但請三人食。我</a><a name="0657c17" id="0657c17">等不得別眾食。彼優婆塞白諸比丘言。我</a><a name="0657c18" id="0657c18">等諸人各有此念。諸尊自恣竟。於迦提月</a><a name="0657c19" id="0657c19">中作衣。恐諸比丘不能得食疲苦。是故</a><a name="0657c20" id="0657c20">今日請眾僧欲飯食。諸比丘復語言。但請</a><a name="0657c21" id="0657c21">三人來。我等不應別眾食。爾時諸比丘往</a><a name="0657c22" id="0657c22">白世尊。世尊告言。自今已去聽作衣時受</a><a name="0657c23" id="0657c23">別眾食。自今已去當如是說戒。若比丘別眾</a><a name="0657c24" id="0657c24">食除餘時波逸提。餘時者病時作衣時是謂</a><a name="0657c25" id="0657c25">餘時。如是世尊與諸比丘結戒。爾時有</a><a name="0657c26" id="0657c26">居士。欲施食及衣。來至僧伽藍中白諸比</a><a name="0657c27" id="0657c27">丘言。我欲施食。願眾僧受我明日食。諸比</a><a name="0657c28" id="0657c28">丘報言。但請三人與食。我等不得別眾</a><a name="0657c29" id="0657c29">食。居士言大德。我欲施食及衣。願受我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220657b.htm'><img src='up.gif' border=0></a>
<a href='T220658a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>