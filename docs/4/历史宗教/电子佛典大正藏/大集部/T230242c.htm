<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0242c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷34)</font> <font face='Arial'>T23, p0242c</h2></font><hr>
<span class='old'>
</a><a name="0242b28" id="0242b28">養尊重汝。汝當為我說法。爾時象恭敬獼猴。</a><a name="0242b29" id="0242b29">從聽受法為餘象說。獼猴恭敬鵽。從聽受法</span><a name="0242c01" id="0242c01">為餘獼猴說。鵽為餘鵽說法。此三禽獸。先喜</a><a name="0242c02" id="0242c02">殺生偷奪他物邪婬妄語。斯諸禽獸咸作是</a><a name="0242c03" id="0242c03">念。我等何不捨殺生偷奪邪婬妄語惡業。作</a><a name="0242c04" id="0242c04">是念已。即捨殺盜邪婬妄語。畜生中無猶。</a><a name="0242c05" id="0242c05">具足行是四法。命終皆生天上。佛言。爾時鵽</a><a name="0242c06" id="0242c06">法廣行流布。顯現諸天世人。畜生等何故行</a><a name="0242c07" id="0242c07">善。不復侵食人穀。又作是念。畜生尚能相</a><a name="0242c08" id="0242c08">敬。何況我等。爾時世人皆相敬重。廣修鵽法</a><a name="0242c09" id="0242c09">奉行五戒。命終生天。佛語諸比丘。爾時鵽者。</a><a name="0242c10" id="0242c10">豈異人乎。則我身是。獼猴者舍利弗是。象者</a><a name="0242c11" id="0242c11">目連是。佛言。畜生無知。尚相恭敬行尊重法。</a><a name="0242c12" id="0242c12">自得大利亦利益他。何況汝等以信出家。剃</a><a name="0242c13" id="0242c13">除鬚髮服法衣。應相尊敬。有三人不如。何等</a><a name="0242c14" id="0242c14">三。一切未受大戒人。不如受大戒人。一切下</a><a name="0242c15" id="0242c15">座不如上座。一切受事說非法人雖作上座。</a><a name="0242c16" id="0242c16">不如下座。不受事人說如法者。一切受大戒</a><a name="0242c17" id="0242c17">人。勝不受戒人。一切上座勝下座。佛勝眾聖。</a><a name="0242c18" id="0242c18">爾時世尊。即說偈言</a><a name="0242c19" id="0242c19"><p class='lg'>　　若人不敬佛　　　及佛弟子眾</a><br><a name="0242c20" id="0242c20">　　現世人訶罵　　　後世墮惡道</a><br><a name="0242c21" id="0242c21">　　若人知敬佛　　　及佛弟子眾</a><br><a name="0242c22" id="0242c22">　　現世人讚歎　　　後世生天上　</p></a><a name="0242c23" id="0242c23"><p>佛種種因緣讚歎恭敬法已。語諸比丘。從今</a><a name="0242c24" id="0242c24">先受大戒乃至大須臾時。是人應先坐先受</a><a name="0242c25" id="0242c25">水先受飲食</a><a name="0242c26" id="0242c26"><p>佛在舍衛國。爾時有一居士。請佛及僧明日</a><a name="0242c27" id="0242c27">食。佛默然許。居士知佛受請。還家通夜辦種</a><a name="0242c28" id="0242c28">種多美飲食。早起敷坐處。遣使白佛時到。唯</a><a name="0242c29" id="0242c29">聖知時。時佛及僧往居士舍。跋難陀釋子常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230242b.htm'><img src='up.gif' border=0></a>
<a href='T230243a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>