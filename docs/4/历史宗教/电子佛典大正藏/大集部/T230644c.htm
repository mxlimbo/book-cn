<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0644c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷4)</font> 不與取學處第二之一 <font face='Arial'>T23, p0644c</h2></font><hr>
<span class='old'>
</a><a name="0644b28" id="0644b28">奪將去。時北方商人。聞此語已各懷憂惱。以</a><a name="0644b29" id="0644b29">手柱頤沈吟路傍。是時六眾尋後來至。問</span><a name="0644c01" id="0644c01">商人曰。諸君何為以手拄頤懷愁而住。商人</a><a name="0644c02" id="0644c02">曰。聖者我等。常為寒熱飢渴所逼。蚊虻風雨</a><a name="0644c03" id="0644c03">蛇虺所害。勤勞辛苦無暫休息。欲求財物安</a><a name="0644c04" id="0644c04">樂受用。由是我等遠詣中國。今聞商旅傳彼</a><a name="0644c05" id="0644c05">消息。中國興易獲利雖多。然關稅處皆被欺</a><a name="0644c06" id="0644c06">奪。事同劫賊。所有資貨侵掠皆盡。我等聞此</a><a name="0644c07" id="0644c07">寧得不憂。六眾報曰。仁等是我知識何事須</a><a name="0644c08" id="0644c08">憂。商人曰。聖者。豈能為我啟白王知不枉輸</a><a name="0644c09" id="0644c09">稅。六眾曰我亦不能為君啟王。然室羅伐城</a><a name="0644c10" id="0644c10">王有制令。其不知者不從索稅。有十八大門</a><a name="0644c11" id="0644c11">三十六小門。於彼小門我當共入。商人聞已</a><a name="0644c12" id="0644c12">歡喜而去。去城不遠有一聚落。於彼停住。六</a><a name="0644c13" id="0644c13">眾報曰。人等且應歇息駝馬。待至日暮方</a><a name="0644c14" id="0644c14">可入城。時室羅伐掌稅諸人。聞有北方商旅</a><a name="0644c15" id="0644c15">欲至於城門處。祭祀藥叉守門而住。六眾告</a><a name="0644c16" id="0644c16">曰。今既日暮可趣小門共入城內。是時商旅</a><a name="0644c17" id="0644c17">爭驅鞍馱俱入城中。既至天明。於市店上張</a><a name="0644c18" id="0644c18">設北方貨物。時有一人不及前徒從大門入。</a><a name="0644c19" id="0644c19">稅官見已問曰。爾從何來。答曰我從某聚落</a><a name="0644c20" id="0644c20">來。問曰我聞北方有大商旅在彼居停。其事</a><a name="0644c21" id="0644c21">虛實。報云彼即是我同伴商旅。我獨在後彼</a><a name="0644c22" id="0644c22">已入城。稅官聞已心生忿惱。作如是言。我在</a><a name="0644c23" id="0644c23">城門佇立而待。曾不見過。何處入耶。彼人</a><a name="0644c24" id="0644c24">報曰。若不信者與我同行。至廛肆中目驗</a><a name="0644c25" id="0644c25">虛實。是時稅官即共彼人行至店中。見諸商</a><a name="0644c26" id="0644c26">客出北方貨羅列交易。稅人見已問曰。誰將</a><a name="0644c27" id="0644c27">汝等入此城耶。答言我足。報云我亦知君足</a><a name="0644c28" id="0644c28">行而入。我今欲問誰將君入入在何門答言</a><a name="0644c29" id="0644c29">我從私門。問曰我今與仁義同親友。幸可實<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230644b.htm'><img src='up.gif' border=0></a>
<a href='T230645a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>