<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0565b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷7)</font> <font face='Arial'>T24, p0565b</h2></font><hr>
<span class='old'>
</a><a name="0565a28" id="0565a28">極多唯得四十夜。不應過。如世尊言。多在界</a><a name="0565a29" id="0565a29">內少在界外。是故但守持四十夜。重請七日</span><a name="0565b01" id="0565b01">去者。應計日數。亦不得過四十夜。若有命難</a><a name="0565b02" id="0565b02">等不還本處。非破安居。若於乞食病藥所須</a><a name="0565b03" id="0565b03">及看病者。有廢闕時。亦隨意去。若有女人男</a><a name="0565b04" id="0565b04">子及黃門等到苾芻所。現非法相。如斯等處</a><a name="0565b05" id="0565b05">亦不應住。若有染心請喚苾芻亦不應往。又</a><a name="0565b06" id="0565b06">有八難事。謂王怖賊怖。人非人怖。猛獸毒龍</a><a name="0565b07" id="0565b07">水火怖處。此不應居。設出界外逢此難時。不</a><a name="0565b08" id="0565b08">還無犯。若房舍恐有隤壞。為損惱者。去亦無</a><a name="0565b09" id="0565b09">犯。若從法部。向非法部經明相者。便失安居。</a><a name="0565b10" id="0565b10">若有同意苾芻。欲破僧伽。應守持七日。往</a><a name="0565b11" id="0565b11">彼遮諫。其日雖盡不還無犯。若不往諫得越</a><a name="0565b12" id="0565b12">法罪。然諸苾芻安居之處。皆須灑掃塗拭令</a><a name="0565b13" id="0565b13">淨。若不爾者得惡作罪。復令施主福不增長。</a><a name="0565b14" id="0565b14">於安居中有三事應作。一修造事。二分衣事。</a><a name="0565b15" id="0565b15">三羯恥那衣事。寺中上座應當獎勸。修營之</a><a name="0565b16" id="0565b16">人若自要心向彼安居。後悔不去得惡作罪。</a><a name="0565b17" id="0565b17">餘義已了次釋本文。言雨浴衣者。謂著在雨</a><a name="0565b18" id="0565b18">中洗浴故名雨衣。或於井邊或泉池邊洗浴</a><a name="0565b19" id="0565b19">者。亦開用雨衣洗浴。言應求者。於何處求。謂</a><a name="0565b20" id="0565b20">於親戚設非親戚與者應取。或以己財而買</a><a name="0565b21" id="0565b21">易得。若異此便犯。從非親乞衣捨墮。若未</a><a name="0565b22" id="0565b22">到求時有惠施者。應分別而畜。至四月十</a><a name="0565b23" id="0565b23">六日守持應畜。言後半月者。謂去隨意日</a><a name="0565b24" id="0565b24">餘有半月在。齊此應用。過此用者得捨墮罪</a><a name="0565b25" id="0565b25"><p>因明隨意事者。安居欲竟。去隨意日七八日</a><a name="0565b26" id="0565b26">在。應於隨近村坊唱告。所有老少苾芻及未</a><a name="0565b27" id="0565b27">近圓者。於供養事咸共修營。至八月十四日</a><a name="0565b28" id="0565b28">夜。令持經者通夜誦經。明日知時作隨意事。</a><a name="0565b29" id="0565b29">勿過明相。應差五德。作受隨意人。鳴楗椎集<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240565a.htm'><img src='up.gif' border=0></a>
<a href='T240565c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>