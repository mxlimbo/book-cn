<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0052b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷7)</font> 明三十尼薩耆法之三 <font face='Arial'>T23, p0052b</h2></font><hr>
<span class='old'>
</a><a name="0052a28" id="0052a28">欽婆羅。是跋難陀釋子舊知識共事。時跋難</a><a name="0052a29" id="0052a29">陀遙見梵志著翅彌樓染欽婆羅衣來。見</span><a name="0052b01" id="0052b01">是衣已生貪著心。梵志到跋難陀所。共相問</a><a name="0052b02" id="0052b02">訊樂不在一面坐。跋難陀語梵志言。汝欽</a><a name="0052b03" id="0052b03">婆羅好可愛。答言實好。跋難陀言。可與我。</a><a name="0052b04" id="0052b04">我持此常欽婆羅與汝。梵志言。我自須用。跋</a><a name="0052b05" id="0052b05">難陀復言。汝梵志法裸形無德。何用好衣為。</a><a name="0052b06" id="0052b06">梵志言我須用臥。跋難陀又言。汝本與我白</a><a name="0052b07" id="0052b07">衣時。善知識深相愛念。我本時無有好物不</a><a name="0052b08" id="0052b08">與汝者。汝亦無有好物不與我者。汝今出家</a><a name="0052b09" id="0052b09">已。意懷生慳貪心。不如本耶。時跋難陀苦</a><a name="0052b10" id="0052b10">責數已。梵志即脫翅彌樓染欽婆羅與跋難</a><a name="0052b11" id="0052b11">陀。跋難陀還與常欽婆羅。梵志著常欽婆羅。</a><a name="0052b12" id="0052b12">到梵志精舍。諸梵志見已語言。汝翅彌樓染</a><a name="0052b13" id="0052b13">欽婆羅那去。答言。與他貿去。共誰貿耶。答</a><a name="0052b14" id="0052b14">言。與跋難陀。跋難陀與。汝有何因緣故共</a><a name="0052b15" id="0052b15">貿。答言。我本白衣時善知識深相愛念故共</a><a name="0052b16" id="0052b16">貿。諸梵志言。跋難陀釋子調欺汝。是梵志</a><a name="0052b17" id="0052b17">言。若欺若調我已共貿。諸梵志復言。是翅彌</a><a name="0052b18" id="0052b18">樓染欽婆羅大有價。非是常欽婆羅比。是梵</a><a name="0052b19" id="0052b19">志言。雖貴價我已與貿。諸梵志復言。汝駛</a><a name="0052b20" id="0052b20">往取是翅彌樓染欽婆羅來。莫令我等立木</a><a name="0052b21" id="0052b21">榜治汝。是梵志即時怖畏。作是念。同學或</a><a name="0052b22" id="0052b22">能立木榜治我。便到跋難陀釋子所。作是言。</a><a name="0052b23" id="0052b23">跋難陀。還我翅彌樓染欽婆羅。此欽婆羅還</a><a name="0052b24" id="0052b24">汝。跋難陀言。已共貿竟。梵志言。汝欺我調</a><a name="0052b25" id="0052b25">我。跋難陀言。設使欺調貿已決了。梵志又</a><a name="0052b26" id="0052b26">言。翅彌樓染欽婆羅大價。非是汝常欽婆羅</a><a name="0052b27" id="0052b27">比。答言。價大不大貿已決了。又言。跋難陀。</a><a name="0052b28" id="0052b28">我諸同學言。若不還得翅彌樓染欽婆羅者。</a><a name="0052b29" id="0052b29">當立木榜治汝。汝當還我來。莫使諸同學立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230052a.htm'><img src='up.gif' border=0></a>
<a href='T230052c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>