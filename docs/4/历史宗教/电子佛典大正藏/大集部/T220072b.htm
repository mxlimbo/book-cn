<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0072b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷10)</font> 第一分之六悔過法 <font face='Arial'>T22, p0072b</h2></font><hr>
<span class='old'>
</a><a name="0072a28" id="0072a28">尼法應如是說。若比丘無病。在街巷中從非</a><a name="0072a29" id="0072a29">親里比丘尼自手受食。是比丘應向諸比丘</span><a name="0072b01" id="0072b01">悔過。我墮可呵法。今向諸大德悔過。是名悔</a><a name="0072b02" id="0072b02">過法。若比丘在聚落外。比丘尼在聚落內受</a><a name="0072b03" id="0072b03">食。若比丘在聚落內。比丘尼在聚落外受食。</a><a name="0072b04" id="0072b04">若比丘在空。比丘尼在地受食。若比丘在地。</a><a name="0072b05" id="0072b05">比丘尼在空受食。皆突吉羅。沙彌突吉羅(一</a><a name="0072b06" id="0072b06">竟)</a><a name="0072b07" id="0072b07"><p>佛在王舍城。爾時有居士請二部漪食。六群</a><a name="0072b08" id="0072b08">比丘與六群比丘尼對坐。互教下食人令相</a><a name="0072b09" id="0072b09">益。餘善比丘不復得食。語主人言。汝今請僧</a><a name="0072b10" id="0072b10">何不益食。答言。今此比丘亂我意。不知誰應</a><a name="0072b11" id="0072b11">益誰不應益。主人便譏呵六群比丘言。此等</a><a name="0072b12" id="0072b12">更相勸食。正似將婦共受人請。無沙門行破</a><a name="0072b13" id="0072b13">沙門法。諸長老比丘聞種種呵責。以是白佛。</a><a name="0072b14" id="0072b14">佛以是事集比丘僧。問六群比丘。汝等實爾</a><a name="0072b15" id="0072b15">不。答言。實爾世尊。佛種種呵責已。告諸比</a><a name="0072b16" id="0072b16">丘。今為諸比丘結波羅提提舍尼法。從今是</a><a name="0072b17" id="0072b17">戒應如是說。若比丘白衣家請食。是中有比</a><a name="0072b18" id="0072b18">丘尼作是語。與是比丘飯與是比丘羹。諸</a><a name="0072b19" id="0072b19">比丘應語是比丘尼。姊妹小卻。待諸比丘食</a><a name="0072b20" id="0072b20">竟。若比丘中乃至無一比丘語是比丘尼姊</a><a name="0072b21" id="0072b21">妹小卻待諸比丘食竟者。是諸比丘應向諸</a><a name="0072b22" id="0072b22">比丘悔過。我墮可呵法。今向諸大德悔過。是</a><a name="0072b23" id="0072b23">名悔過法。爾時有五百比丘。在一長者家食。</a><a name="0072b24" id="0072b24">彼常所供養比丘尼來。諸比丘便齊聲言。小</a><a name="0072b25" id="0072b25">卻小卻。彼比丘尼極大羞恥。即便還去。主人</a><a name="0072b26" id="0072b26">見已問諸比丘。此比丘尼有何相犯。齊聲驅</a><a name="0072b27" id="0072b27">遣。或復有言。此輩沙門恐比丘尼奪其食分。</a><a name="0072b28" id="0072b28">是故如是。同共出家。而相嫉妒自不相善。</a><a name="0072b29" id="0072b29">況於餘人。諸長老比丘聞以是白佛。佛以是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220072a.htm'><img src='up.gif' border=0></a>
<a href='T220072c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>