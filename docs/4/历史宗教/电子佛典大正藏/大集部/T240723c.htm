<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0723c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷7)</font> 舍利弗品 <font face='Arial'>T24, p0723c</h2></font><hr>
<span class='old'>
</a><a name="0723b28" id="0723b28">從者。說二百七十四種。如來為欲遮將來</a><a name="0723b29" id="0723b29">惡比丘故。莫作是言。以物裹男根行婬言</span><a name="0723c01" id="0723c01">無罪。故作此事以遮正法。勿使當來成就</a><a name="0723c02" id="0723c02">於二百七十四種。取一四隔分別而現。</a><a name="0723c03" id="0723c03">有怨家將女人。欲壞比丘淨行。或以穀</a><a name="0723c04" id="0723c04">道水道口。以此二事而壞比丘。有隔無</a><a name="0723c05" id="0723c05">隔。有隔無隔者。以女三道。無隔者比丘</a><a name="0723c06" id="0723c06">根。法師曰。此事我當分別善說。有隔者。於</a><a name="0723c07" id="0723c07">女三道中。以物隔女根。或以樹葉。或衣</a><a name="0723c08" id="0723c08">或熟皮。或蠟或鉛錫。是名為隔。法師曰。</a><a name="0723c09" id="0723c09">隨得物而用隔。有無隔而入。無隔有隔。無</a><a name="0723c10" id="0723c10">隔無隔。有隔有隔。有婬心作。得波羅夷罪。</a><a name="0723c11" id="0723c11">若犯波羅夷得波羅夷罪。若犯偷蘭遮得</a><a name="0723c12" id="0723c12">偷蘭遮罪。犯突吉羅得突吉羅罪。若以物</a><a name="0723c13" id="0723c13">塞女根。於物上行婬。得突吉羅罪。若以</a><a name="0723c14" id="0723c14">物纏男根。以物頭內女根中。得突吉羅</a><a name="0723c15" id="0723c15">罪。兩物相觸。得突吉羅罪。若以竹籚筒</a><a name="0723c16" id="0723c16">內女根。於筒行婬。若入觸肉者。得波</a><a name="0723c17" id="0723c17">羅夷罪。若破筒兩邊觸肉。亦得波羅夷罪。</a><a name="0723c18" id="0723c18">若以竹節遮男根頭。四邊著肉。亦得波羅</a><a name="0723c19" id="0723c19">夷。若於竹筒不觸者。得突吉羅。如是一</a><a name="0723c20" id="0723c20">切罪相。汝自當知。隔四種竟。如是隔四分</a><a name="0723c21" id="0723c21">別說已。不但怨家將女人至比丘所。怨家</a><a name="0723c22" id="0723c22">將比丘至女人所。有隔無隔如前說。怨家</a><a name="0723c23" id="0723c23">四事說竟。何以故。比丘怨家故。而作如是。</a><a name="0723c24" id="0723c24">或國王為初怨家。我今當說。此諸怨家。將</a><a name="0723c25" id="0723c25">女人至比丘所。或賊或多欲男子。以欲事</a><a name="0723c26" id="0723c26">為樂。或樂走放逸人。或乾陀賊。此賊常取</a><a name="0723c27" id="0723c27">人心以祠鬼神。何以故。不以耕田種植供</a><a name="0723c28" id="0723c28">給妻子。唯破村人估客取物。以此為業。諸</a><a name="0723c29" id="0723c29">乾陀賊求覓村人估客。勞自防衛。不能得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240723b.htm'><img src='up.gif' border=0></a>
<a href='T240724a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>