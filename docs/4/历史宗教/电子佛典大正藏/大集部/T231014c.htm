<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 1014c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷19)</font> 以香塗身首學處第一百六十六七 <font face='Arial'>T23, p1014c</h2></font><hr>
<span class='old'>
</a><a name="1014b23" id="1014b23">罪相等廣說如前</a><a name="1014b24" id="1014b24"><p class='juan'>
根本說一切有部苾芻尼毘奈耶卷第十九</p>
</span><a name="1014c01" id="1014c01"></a><a name="1014c02" id="1014c02"></a><a name="1014c03" id="1014c03"><p class='juan'>
根本說一切有部苾芻尼毘奈耶</a><a name="1014c04" id="1014c04">卷第二十</p>
</a><a name="1014c05" id="1014c05"></a><a name="1014c06" id="1014c06"><p><span class='byline'>　　　　三藏法師義淨奉　制譯</span><br></a><a name="1014c07" id="1014c07"><p><b>　　<A NAME="n901"></A>以胡麻滓及水揩身學處第一百六十八</b></a><a name="1014c08" id="1014c08"><p>緣處同前。如是應知。以胡麻滓及使他以水</a><a name="1014c09" id="1014c09">揩身。二戒准前問答。結罪無異</a><a name="1014c10" id="1014c10"><p><b>　　<A NAME="n902"></A>先未容許輒問學處第一百六十九</b></a><a name="1014c11" id="1014c11"><p>緣處同前。時有苾芻。持四阿笈摩詣尼寺中。</a><a name="1014c12" id="1014c12">諸尼設座苾芻便坐。吐羅難陀作如是念。此</a><a name="1014c13" id="1014c13">解四阿笈摩。我今試問。即便詰問。苾芻不</a><a name="1014c14" id="1014c14">解尼所問義。深懷羞恥。尼即報言。虛道持</a><a name="1014c15" id="1014c15">經如鳥亂響。無所詮表徒費心力。尼聞是語</a><a name="1014c16" id="1014c16">合眾皆嫌。共白苾芻。苾芻白佛。佛問吐羅難</a><a name="1014c17" id="1014c17">陀。汝實如此不求容許輒問苾芻。答言。實爾。</a><a name="1014c18" id="1014c18">世尊呵責。廣說乃至制其學處。應如是說</a><a name="1014c19" id="1014c19"><p>若復苾芻尼。不求容許輒詰問者。波逸底迦</a><a name="1014c20" id="1014c20"><p>尼謂吐羅難陀等。不求容許輒為詰問者。謂</a><a name="1014c21" id="1014c21">先未諮請輒為申問難。問者。謂問佛所說義</a><a name="1014c22" id="1014c22">聲聞說義。釋罪相等廣說如前。然諸苾芻尼。</a><a name="1014c23" id="1014c23">我今為說請問之法。若苾芻來先須設座。虔</a><a name="1014c24" id="1014c24">恭敬禮善言慰問。聖者頗習阿笈摩經及論</a><a name="1014c25" id="1014c25">律等皆誦持不。唯願聽許少有所問。彼許者</a><a name="1014c26" id="1014c26">問。若不許者莫問。若違此者得惡作罪</a><a name="1014c27" id="1014c27"><p><b>　　<A NAME="n903"></A>著俗莊嚴具學處第一百七十</b></a><a name="1014c28" id="1014c28"><p>緣處同前。時吐羅難陀尼。因行乞食入婆羅</a><a name="1014c29" id="1014c29">門長者家。見長者妻著諸瓔珞俗莊嚴具。尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231014b.htm'><img src='up.gif' border=0></a>
<a href='T231015a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>