<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0126b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷18)</font> 第三分之四布薩法 <font face='Arial'>T22, p0126b</h2></font><hr>
<span class='old'>
</a><a name="0126a28" id="0126a28">欲來。復有諸病比丘不能口語說清淨欲。以</a><a name="0126a29" id="0126a29">是白佛。佛言。應身與清淨欲。諸比丘不知</span><a name="0126b01" id="0126b01">云何身與清淨欲。以是白佛。佛言。若舉手舉</a><a name="0126b02" id="0126b02">指搖身搖頭乃至舉眼。得名身與清淨欲。復</a><a name="0126b03" id="0126b03">有諸病比丘不能身與清淨欲。以是白佛。佛</a><a name="0126b04" id="0126b04">言。應舉眾到病人所使說戒比丘於中央坐</a><a name="0126b05" id="0126b05">說戒令諸病比丘向說戒人。復有諸病比丘</a><a name="0126b06" id="0126b06">不能向說戒人背而坐臥。以是白佛。佛言。應</a><a name="0126b07" id="0126b07">出界外布薩。不得在界內作別眾布薩</a><a name="0126b08" id="0126b08"><p>爾時世尊。說戒日與諸比丘前後圍繞露地</a><a name="0126b09" id="0126b09">坐。告諸比丘。汝等寂默今當布薩說戒。有一</a><a name="0126b10" id="0126b10">比丘從坐起白佛言。某甲比丘為官所執不</a><a name="0126b11" id="0126b11">得來。佛言。應遣一比丘語所由求還布薩。若</a><a name="0126b12" id="0126b12">聽者善。若不聽。應語白衣小卻。為取清淨欲。</a><a name="0126b13" id="0126b13">若得者善。若不得應語言。一切僧當來就此</a><a name="0126b14" id="0126b14">比丘布薩。若得者善。若不得應出界外布薩。</a><a name="0126b15" id="0126b15">不得界內別眾布薩</a><a name="0126b16" id="0126b16"><p>有一阿練若處。諸比丘十五日集布薩說戒。</a><a name="0126b17" id="0126b17">時有賊來。諸比丘見便止不誦戒。諸賊問</a><a name="0126b18" id="0126b18">言。何故默住。答言。我等所說不應使白衣聞。</a><a name="0126b19" id="0126b19">賊復問。所說非佛語耶。答言是。復問。若是佛</a><a name="0126b20" id="0126b20">語誰不應聞。汝等今集必欲論說不利我等。</a><a name="0126b21" id="0126b21">便打奪諸比丘衣缽。以是白佛。佛言。從今諸</a><a name="0126b22" id="0126b22">比丘若見賊來。應即誦餘經不令斷絕</a><a name="0126b23" id="0126b23"><p>爾時有王名優陀延。善知相法。有一夫人名</a><a name="0126b24" id="0126b24">月光。容顏姝妙音妓兼人。後於高閣上在王</a><a name="0126b25" id="0126b25">前舞。王見死相不出一年。諦視心念顏色不</a><a name="0126b26" id="0126b26">悅。夫人覺之便白王言。我舞不好耶。何以不</a><a name="0126b27" id="0126b27">悅。王言。不須問我。夫人苦問至三。王不獲已</a><a name="0126b28" id="0126b28">便具以告。夫人白王。若實爾者願聽出家。</a><a name="0126b29" id="0126b29">王言。我相敬愛死不相離。餘歡少日如何生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220126a.htm'><img src='up.gif' border=0></a>
<a href='T220126c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>