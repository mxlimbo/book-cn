<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0258b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷12)</font> 第二門第十子攝頌難陀因緣之餘 <font face='Arial'>T24, p0258b</h2></font><hr>
<span class='old'>
</a><a name="0258a28" id="0258a28">時胎子即便受大苦惱。難陀。譬如幼小男女。</a><a name="0258a29" id="0258a29">人以利刀削破皮肉散灰於上。由斯便有大</span><a name="0258b01" id="0258b01">苦惱生。胎子楚毒亦復如是。雖受此痛由利</a><a name="0258b02" id="0258b02">根故正念不散。難陀此胎如是住母腹中受</a><a name="0258b03" id="0258b03">如斯苦。又欲產時辛苦而出。由彼業風令手</a><a name="0258b04" id="0258b04">交合。支節拳縮受大劇苦。欲出母胎身體</a><a name="0258b05" id="0258b05">青瘀。猶如初腫難可觸著。飢渴逼迫心懸熱</a><a name="0258b06" id="0258b06">惱。由業因緣被風推出。既出胎已被外風觸</a><a name="0258b07" id="0258b07">如割塗灰。手衣觸時皆受極苦。雖受此苦由</a><a name="0258b08" id="0258b08">上利根故正念不亂。於母腹中知入住出悉</a><a name="0258b09" id="0258b09">皆是苦。難陀。誰當樂入如是胎中</a><a name="0258b10" id="0258b10"><p>難陀。誰是於母腹正念入住不正念出。難陀。</a><a name="0258b11" id="0258b11">如有一類凡夫有情。性樂持戒修習善品。常</a><a name="0258b12" id="0258b12">為勝事作諸福行。其心質直不為放逸。少</a><a name="0258b13" id="0258b13">有智慧臨終無悔或是七生預流。或是家家。</a><a name="0258b14" id="0258b14">或是一來或是一間。此人先修善行。臨命終</a><a name="0258b15" id="0258b15">時雖苦來逼。受諸痛惱心不散亂。復還正念</a><a name="0258b16" id="0258b16">入母胎中。了知諸法由業而生。皆從因緣而</a><a name="0258b17" id="0258b17">得生起。廣說如上。乃至出胎雖受如是諸極</a><a name="0258b18" id="0258b18">苦楚。由是中利根故。入住正念不正念出。廣</a><a name="0258b19" id="0258b19">說如上。乃至誰當樂入如是胎中</a><a name="0258b20" id="0258b20"><p>難陀。誰是正念入胎不正住出。難陀。如有一</a><a name="0258b21" id="0258b21">類凡夫有情。性樂持戒修習善品。常為勝事</a><a name="0258b22" id="0258b22">作諸福行。廣說如上。乃至臨終無悔。或是七</a><a name="0258b23" id="0258b23">生預流等。臨命終時眾苦來逼。雖受痛苦心</a><a name="0258b24" id="0258b24">不散亂。復還正念入母胎中。由是下利根故</a><a name="0258b25" id="0258b25">入胎時知住出不知。廣說如上。乃至誰當樂</a><a name="0258b26" id="0258b26">入如是胎中</a><a name="0258b27" id="0258b27"><p>難陀。誰是入住出俱不正念。如有一類凡夫</a><a name="0258b28" id="0258b28">有情。樂毀淨戒不修善品。常為惡事作諸惡</a><a name="0258b29" id="0258b29">行。心不質直多行放逸。無有智慧貪財慳吝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240258a.htm'><img src='up.gif' border=0></a>
<a href='T240258c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>