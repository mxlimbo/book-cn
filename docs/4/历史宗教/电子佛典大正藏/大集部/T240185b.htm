<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0185b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷16)</font> <font face='Arial'>T24, p0185b</h2></font><hr>
<span class='old'>
</a><a name="0185a28" id="0185a28">天來供養於佛。此竹林中。極理香好。佛言。王</a><a name="0185a29" id="0185a29">國界內有大城。名曰瞻波。有長者子。日用五</span><a name="0185b01" id="0185b01">百金錢造食。目連苾芻往彼乞來。其長者子</a><a name="0185b02" id="0185b02">有是福力。彼王聞已心生歡喜。欲令使喚。佛</a><a name="0185b03" id="0185b03">知王意即語王言。汝莫輕彼遣使往喚。又告</a><a name="0185b04" id="0185b04">大王。汝可頗能受我缽中殘食食不。大王白</a><a name="0185b05" id="0185b05">言。我是積貴摩頂授記王種。不合喫人殘食。</a><a name="0185b06" id="0185b06">佛是我法王。令食即喫。佛問王言。汝曾生來</a><a name="0185b07" id="0185b07">得如此食隨意喫不。答言。世尊。我生王宮。王</a><a name="0185b08" id="0185b08">宮長養。身見為王。未曾食此好美飲食。佛</a><a name="0185b09" id="0185b09">言。大王當知。彼長者子是大福德之人。常喫</a><a name="0185b10" id="0185b10">如斯上味飲食。爾時頻毘娑羅王。頂禮佛已</a><a name="0185b11" id="0185b11">退歸還宮。即敕群臣。當令四事具辦兵馬往</a><a name="0185b12" id="0185b12">瞻波城。群臣問王。因何向彼。王言。我欲往見</a><a name="0185b13" id="0185b13">寶德之子。臣等答言。在王國境何因往看。令</a><a name="0185b14" id="0185b14">使喚取。王言。其人是大福德。不可往喚。臣等</a><a name="0185b15" id="0185b15">答王。我作方便不用王喚其人自來。王言。可</a><a name="0185b16" id="0185b16">爾。任卿等意。臣即作書使人往送。令掃灑城。</a><a name="0185b17" id="0185b17">大王欲來。其長者子聞已歡喜。大臣又報。王</a><a name="0185b18" id="0185b18">子亦來。時長者子聞其王子性行兇麤。恐有</a><a name="0185b19" id="0185b19">費損。諸大臣等更作書報。王及王子二俱不</a><a name="0185b20" id="0185b20">來。汝等須作計議。擁塞弶伽令水卻流。無</a><a name="0185b21" id="0185b21">今一滴順河而過。長者聞已心極憂懼。當知</a><a name="0185b22" id="0185b22">王欲科罰我等作此書來。其瞻波城諸人聚</a><a name="0185b23" id="0185b23">集。共作一書馳報宰相。王頻附書。敕云王來。</a><a name="0185b24" id="0185b24">復言子來。復令擁塞弶伽卻流。讀此書已。又</a><a name="0185b25" id="0185b25">得報云。王及王子俱亦不來。王欲得見寶德</a><a name="0185b26" id="0185b26">之子。汝等速當遣來是要。時瞻波人密遣一</a><a name="0185b27" id="0185b27">人。往王舍城聽察虛實。其人乃知一依書事。</a><a name="0185b28" id="0185b28">于時城邑諸人。同往長者之宅。諮寶德言。</a><a name="0185b29" id="0185b29">大王欲見汝男。其國臣相實語不虛。我密遣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240185a.htm'><img src='up.gif' border=0></a>
<a href='T240185c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>