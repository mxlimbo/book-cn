<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0003a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷1)</font> 明四波羅夷法之一 <font face='Arial'>T23, p0003a</h2></font><hr>
<span class='old'>
</a><a name="0002c28" id="0002c28">女行婬。二處犯波羅夷。謂雞若似雞是</a><a name="0002c29" id="0002c29"><p>佛在舍衛國。有一乞食比丘。名曰難提。晨朝</span><a name="0003a01" id="0003a01">時到著衣持缽入城乞食食已持尼師壇著</a><a name="0003a02" id="0003a02">左肩上入安桓林。在一樹下敷尼師壇端身</a><a name="0003a03" id="0003a03">正坐。有魔天神。欲破是比丘三昧故。化作端</a><a name="0003a04" id="0003a04">政女身在其前立。比丘從三昧起。見此女</a><a name="0003a05" id="0003a05">身即生著心。世俗禪定不能堅固。尋時退失</a><a name="0003a06" id="0003a06">欲摩女身。女人即卻漸漸遠去。便起隨逐欲</a><a name="0003a07" id="0003a07">捉其身。時彼林中有一死馬。女到馬所則</a><a name="0003a08" id="0003a08">身不現。是比丘婬欲燒身故。便共死馬行</a><a name="0003a09" id="0003a09">婬。既行婬已欲熱小止。即生悔言。我已退</a><a name="0003a10" id="0003a10">墮。非是比丘非釋種子。今諸比丘必捨遠我</a><a name="0003a11" id="0003a11">不復共住。我不應以不清淨身著此法衣。即</a><a name="0003a12" id="0003a12">脫袈裟攝著囊中以置肩上往詣佛所。爾時</a><a name="0003a13" id="0003a13">佛與百千萬眾恭敬圍遶而為說法。佛遙見</a><a name="0003a14" id="0003a14">來即作是念。若我不以軟語勞問者。其心必</a><a name="0003a15" id="0003a15">破沸血當從面孔出。是比丘來到佛所。佛言。</a><a name="0003a16" id="0003a16">善哉難提。汝更欲學比丘所學耶。聞佛所言</a><a name="0003a17" id="0003a17">善哉難提。心大歡欣便作是念。我當得共</a><a name="0003a18" id="0003a18">諸比丘住必不擯我。如是思惟已答言。世尊。</a><a name="0003a19" id="0003a19">我更欲學比丘學法。爾時佛語諸比丘。汝等</a><a name="0003a20" id="0003a20">還與難提比丘學法。若有如難提比丘者亦</a><a name="0003a21" id="0003a21">與學法。應一心和合僧難提比丘偏袒右肩</a><a name="0003a22" id="0003a22">脫革屣胡跪合掌作如是言。大德僧聽。我難</a><a name="0003a23" id="0003a23">提比丘。不捨戒戒不羸不出作婬法。我今從</a><a name="0003a24" id="0003a24">僧還乞學法。僧憐愍我故。還與我學法。第二</a><a name="0003a25" id="0003a25">第三亦如是說。是中一比丘於僧中唱。大德</a><a name="0003a26" id="0003a26">僧聽難提比丘不還戒戒不羸作婬法。是難</a><a name="0003a27" id="0003a27">提比丘從僧乞還學法。今僧憐愍故還與學</a><a name="0003a28" id="0003a28">法。若僧時到僧忍聽。還與難提比丘學法。白</a><a name="0003a29" id="0003a29">如是。如是用白四羯磨還與難提比丘學法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230002c.htm'><img src='up.gif' border=0></a>
<a href='T230003b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>