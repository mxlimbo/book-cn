<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0504a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷34)</font> 明威儀法之一 四提舍尼初 <font face='Arial'>T22, p0504a</h2></font><hr>
<span class='old'>
</a><a name="0503c28" id="0503c28">我方始住。佛言。從今已後。床敷一切比丘</a><a name="0503c29" id="0503c29">應如是知。云何知。一切比丘不得令床褥處</span><a name="0504a01" id="0504a01">處雨露日炙蟲噉。若見散在地者。應聚著一</a><a name="0504a02" id="0504a02">處。若雨露日炙者應安覆處。若蟲噉者當支</a><a name="0504a03" id="0504a03">足。若房舍漏壞者應覆。草覆者草補。乃至泥</a><a name="0504a04" id="0504a04">覆者泥補。壁穿壞者當補治泥地。若床褥枕</a><a name="0504a05" id="0504a05">拘執垢膩破壞者。不得看置。應浣染補治。內</a><a name="0504a06" id="0504a06">毳當擘還。[<a href='javascript:showpic("images/072303.gif")'>槎-工+目</a>]床繩緩者當織令堅緻。打揵</a><a name="0504a07" id="0504a07">椎治床褥時。不得徐徐來。應疾往集。集已應</a><a name="0504a08" id="0504a08">當共治。有應作繩者。有應織者。當共作。若分</a><a name="0504a09" id="0504a09">者各自持去。若如是打揵椎治床褥時。不得</a><a name="0504a10" id="0504a10">言我是阿練若我乞食我大德我是上座不能</a><a name="0504a11" id="0504a11">治此中受用者。自當治一切盡集共治。有繩</a><a name="0504a12" id="0504a12">線者。有縫者。有上色者。比丘應如是一切</a><a name="0504a13" id="0504a13">治。若不如是越威儀法</a><a name="0504a14" id="0504a14"><p>佛住舍衛城。爾時諸比丘處處大便。為世人</a><a name="0504a15" id="0504a15">所嫌。云何沙門釋子似如牛驢。便右無常處。</a><a name="0504a16" id="0504a16">諸比丘以是因緣往白世尊。佛言。從今已後</a><a name="0504a17" id="0504a17">應作廁屋。廁屋不得在東在北。應在南在西</a><a name="0504a18" id="0504a18">開風道。作法者。若作坑。若依高岸。若坑底有</a><a name="0504a19" id="0504a19">水出者。當使淨人先起止中。然後比丘行。若</a><a name="0504a20" id="0504a20">臨岸上底有流水者應安板。令先墮板上後</a><a name="0504a21" id="0504a21">墮水中。應作兩孔三孔。孔廣一不舒手。長</a><a name="0504a22" id="0504a22">一肘半。屋中應安隔。使兩不相見。邊安廁篦。</a><a name="0504a23" id="0504a23">屋下應安衣架。爾時有比丘先在廁上。後有</a><a name="0504a24" id="0504a24">比丘急行入廁便。欲在先比丘上行。彼比丘</a><a name="0504a25" id="0504a25">言。長老莫污我。比丘以是因緣往白世尊。佛</a><a name="0504a26" id="0504a26">言。從今日後。上廁法應如是知。云何如是</a><a name="0504a27" id="0504a27">知。不得臨急已然後上廁。應當如覺欲行便</a><a name="0504a28" id="0504a28">往。往時不得默然入應彈指。若內有人亦應</a><a name="0504a29" id="0504a29">逆彈指。若大急者。應背蹲先人應相容處。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220503c.htm'><img src='up.gif' border=0></a>
<a href='T220504b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>