<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0445c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷59)</font> 僧伽婆尸沙初 <font face='Arial'>T23, p0445c</h2></font><hr>
<span class='old'>
</a><a name="0445b28" id="0445b28">令還。得突吉羅。若僧坊中語無罪。問頗有</a><a name="0445b29" id="0445b29">比丘。無病入白衣舍。從非親里比丘尼。自</span><a name="0445c01" id="0445c01">手受飲食。不得波羅提提舍尼耶。答曰有。</a><a name="0445c02" id="0445c02">若比丘尼自持飲食。就白衣舍與比丘。自手</a><a name="0445c03" id="0445c03">受無罪。問頗比丘尼約敕白衣。與如是飯</a><a name="0445c04" id="0445c04">如是羹比丘食。不得波羅提提舍尼耶。答曰</a><a name="0445c05" id="0445c05">有。若比丘尼。是比丘親里。勸與食。比丘不</a><a name="0445c06" id="0445c06">呵而食。得突吉羅(五段竟)</a><a name="0445c07" id="0445c07"><p class='juan'>
十誦律卷第五十九</p>
</a><a name="0445c08" id="0445c08"></a><a name="0445c09" id="0445c09"></a><a name="0445c10" id="0445c10"><p class='juan'>
十誦律卷第六十(善誦毘尼序卷上)</p>
</a><a name="0445c11" id="0445c11"></a><a name="0445c12" id="0445c12"><p><span class='byline'>　　　　東晉罽賓三藏卑摩羅叉續譯</span><br></a><a name="0445c13" id="0445c13"><p><b>　　<A NAME="n170"></A>五百比丘結集三藏法品第一</b></a><a name="0445c14" id="0445c14"><p>佛婆伽婆。在拘尸城娑羅雙樹間力士住</a><a name="0445c15" id="0445c15">處般涅槃。拘尸諸力士供養佛身。是時長老</a><a name="0445c16" id="0445c16">摩訶迦葉。將五百比丘。從波婆城。欲到拘</a><a name="0445c17" id="0445c17">尸城。二城中間。爾時有梵志。持天曼陀羅</a><a name="0445c18" id="0445c18">華。發拘尸城。欲詣波婆城。長老摩訶迦葉</a><a name="0445c19" id="0445c19">問。汝識我大師不。答言識。汝大師娑羅</a><a name="0445c20" id="0445c20">雙樹間力士住處般涅槃。今已七日。諸天</a><a name="0445c21" id="0445c21">世人供養佛身。我從彼得此天曼陀羅華來。</a><a name="0445c22" id="0445c22">摩訶迦葉不樂。諸弟子中有大憂愁者。有舉</a><a name="0445c23" id="0445c23">手哭者。有躄地者。皆言。佛取涅槃一何駛</a><a name="0445c24" id="0445c24">哉。世間眼滅。諸比丘有宛轉地者。有心中</a><a name="0445c25" id="0445c25">愁慼者。有行捨心觀諸法相者。所謂一切無</a><a name="0445c26" id="0445c26">常苦空無我。此無常相法。何可得常。佛在</a><a name="0445c27" id="0445c27">時常說。一切眾生所可樂著不可久保。皆當</a><a name="0445c28" id="0445c28">別離散壞磨滅。爾時有一愚癡不善不及老</a><a name="0445c29" id="0445c29">比丘。發此惡言。彼長老常言。應當行是不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230445b.htm'><img src='up.gif' border=0></a>
<a href='T230446a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>