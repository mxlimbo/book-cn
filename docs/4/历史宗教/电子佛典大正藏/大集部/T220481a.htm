<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0481a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷31)</font> 明雜誦跋渠法之一 四提舍尼初 <font face='Arial'>T22, p0481a</h2></font><hr>
<span class='old'>
</a><a name="0480c28" id="0480c28">下賤人。著一重革屣。此壞敗人何道之有。諸</a><a name="0480c29" id="0480c29">比丘以是因緣。往白世尊。佛言。從今日不</span><a name="0481a01" id="0481a01">聽著一重革屣</a><a name="0481a02" id="0481a02"><p>復次佛住王舍城尸陀林。爾時。世尊身少</a><a name="0481a03" id="0481a03">不和。耆舊童子往至佛所。頭面禮足白佛言。</a><a name="0481a04" id="0481a04">世尊。聞世尊不和。可服下藥。世尊雖不須。</a><a name="0481a05" id="0481a05">為眾生故願受此藥。使來世眾生開視法明。</a><a name="0481a06" id="0481a06">病者受藥施者得福。爾時世尊默然而受。耆</a><a name="0481a07" id="0481a07">舊復念。不可令世尊如常人法服藥。當以藥</a><a name="0481a08" id="0481a08">熏青蓮華授與世尊。世尊三嗅藥勢。十八行</a><a name="0481a09" id="0481a09">下。下已光相不悅。爾時阿難語尊者大目連</a><a name="0481a10" id="0481a10">言。世尊服藥何處有隨病食。時目連即觀見</a><a name="0481a11" id="0481a11">瞻波國。恕奴二十億子日煮五百味食。是時</a><a name="0481a12" id="0481a12">目連。即以神力到其前立。時二十億子。見尊</a><a name="0481a13" id="0481a13">者目連威儀神德。心懷踊躍歎未曾有。目連</a><a name="0481a14" id="0481a14">爾時即說偈言</a><a name="0481a15" id="0481a15"><p class='lg'>　　天尊甚奇妙　　　無量功德聚</a><br><a name="0481a16" id="0481a16">　　身中小不和　　　宜須隨病食</a><br><a name="0481a17" id="0481a17">　　汝今得善利　　　當獲大果報</a><br><a name="0481a18" id="0481a18">　　聲聞諸弟子　　　仰比於世尊</a><br><a name="0481a19" id="0481a19">　　喻如須彌山　　　得一芥子分　</p></a><a name="0481a20" id="0481a20"><p>時長者子聞說此偈。心大歡喜。歎言善哉。今</a><a name="0481a21" id="0481a21">得斯利。即辦餚膳請目連住。食時目連作是</a><a name="0481a22" id="0481a22">念。我為世尊索隨病食。不宜先食。即便受食</a><a name="0481a23" id="0481a23">置虛空中。然後自食。二十億童子語尊者目</a><a name="0481a24" id="0481a24">連言。我欲令世尊先食然後我食。云何得知。</a><a name="0481a25" id="0481a25">目連言。此食器須臾當還。自知食訖。爾時目</a><a name="0481a26" id="0481a26">連屈申臂頃。到世尊所奉食世尊。世尊食已</a><a name="0481a27" id="0481a27">器乘空而還。時恕奴二十億童子遙見器還。</a><a name="0481a28" id="0481a28">起迎頂戴而受。時瓶沙王來問訊世尊。聞</a><a name="0481a29" id="0481a29">食香問言。此何香。答言食香。佛語大王。欲食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220480c.htm'><img src='up.gif' border=0></a>
<a href='T220481b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>