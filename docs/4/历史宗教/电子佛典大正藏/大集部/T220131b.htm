<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0131b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷19)</font> 第三分之四自恣法 <font face='Arial'>T22, p0131b</h2></font><hr>
<span class='old'>
</a><a name="0131a28" id="0131a28">成就五善法而問。應敬聽說罪</a><a name="0131a29" id="0131a29"><p>時諸比丘作是議。如世尊所說。應問聽不應</span><a name="0131b01" id="0131b01">問聽。應敬聽不應敬聽。唯有羅漢然後應</a><a name="0131b02" id="0131b02">問。我等云何而得行此。以是白佛。佛以是事</a><a name="0131b03" id="0131b03">集比丘僧。問諸比丘。汝等實作此議不。答言。</a><a name="0131b04" id="0131b04">實爾世尊。佛告諸比丘。從今以十利故。為諸</a><a name="0131b05" id="0131b05">比丘作自恣法。應求僧自恣說罪言。諸大德。</a><a name="0131b06" id="0131b06">若見我罪。若聞我罪。若疑我罪。憐愍故自恣</a><a name="0131b07" id="0131b07">說。我當見罪悔過。如是三說</a><a name="0131b08" id="0131b08"><p>時諸比丘作是念。世尊教我等自恣應共奉</a><a name="0131b09" id="0131b09">行。便日日自恣。或二日三日至五日一自恣。</a><a name="0131b10" id="0131b10">以是白佛。佛言。不應爾。應夏三月最後日自</a><a name="0131b11" id="0131b11">恣。諸比丘便於比丘尼式叉摩那沙彌沙彌</a><a name="0131b12" id="0131b12">尼前自恣。若白衣外道狂心亂心病壞心被</a><a name="0131b13" id="0131b13">舉滅擯異見人前自恣。以是白佛。佛言。不應</a><a name="0131b14" id="0131b14">爾。應在如法比丘眾中自恣。有諸比丘坐床</a><a name="0131b15" id="0131b15">上自恣。以是白佛。佛言。不應爾。諸比丘既下</a><a name="0131b16" id="0131b16">地自恣污衣服。以是白佛。佛言。應好泥治地</a><a name="0131b17" id="0131b17">布草於上自恣。六群比丘言。若次至我然後</a><a name="0131b18" id="0131b18">下地。以是白佛。佛言。不應爾。應一比丘先</a><a name="0131b19" id="0131b19">唱言。大德僧聽。今僧自恣時到。僧當和合</a><a name="0131b20" id="0131b20">作自恣。白如是。然後俱下地胡跪自恣。諸</a><a name="0131b21" id="0131b21">比丘自恣未竟。上座老病不堪久跪。以是白</a><a name="0131b22" id="0131b22">佛。佛言。聽自恣竟者還坐。諸比丘已自恣竟</a><a name="0131b23" id="0131b23">便出去。以是白佛。佛言。不應先出。要待都</a><a name="0131b24" id="0131b24">竟。諸比丘一時向上座自恣。不知誰已自恣</a><a name="0131b25" id="0131b25">誰未自恣。以是白佛。佛言。不應一時自恣。諸</a><a name="0131b26" id="0131b26">比丘便復一一從上座自恣。有諸白衣欲布</a><a name="0131b27" id="0131b27">施聽法久不能得。便譏訶言。我等多務廢業</a><a name="0131b28" id="0131b28">來此。而諸比丘不時受施為我說法。諸比丘</a><a name="0131b29" id="0131b29">以是白佛。佛言。不應一一自恣。聽上座八<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220131a.htm'><img src='up.gif' border=0></a>
<a href='T220131c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>