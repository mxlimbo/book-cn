<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0046c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷10)</font> [<a href='javascript:showpic("images/001244.gif")'>仁-二+爾</a>]羅步提緣 <font face='Arial'>T24, p0046c</h2></font><hr>
<span class='old'>
</a><a name="0046b28" id="0046b28">象寶。宜速善調。善調順已。送於我所。白言。</a><a name="0046b29" id="0046b29">如王教敕。於一日中。所應調者。悉皆調之。而</span><a name="0046c01" id="0046c01">此象寶。其性賢善。能隨調法。如百歲象學</a><a name="0046c02" id="0046c02">調之相。見象調已即將奉王。白言。大王。</a><a name="0046c03" id="0046c03">象寶調善。王自知時。王欲試象。日初出時。乘</a><a name="0046c04" id="0046c04">象出宮。遍遊四天。食時還至本宮喫食。姊妹。</a><a name="0046c05" id="0046c05">若轉輪王。出現世間如此象寶。方出於世。</a><a name="0046c06" id="0046c06">言馬寶者。如紺青色。頭黑光悅。形狀端正。甚</a><a name="0046c07" id="0046c07">可愛樂。王若見之。情甚歡悅。令此馬寶。具</a><a name="0046c08" id="0046c08">大賢相。喚調馬者。令速調伏。即依王命。以調</a><a name="0046c09" id="0046c09">馬法。於一日中。皆悉教授。亦如上說。善調畢</a><a name="0046c10" id="0046c10">已。牽奉王前。白言。大王。馬寶調已。願王知</a><a name="0046c11" id="0046c11">時。王欲試馬。日初出時。亦乘馬寶。遊四天</a><a name="0046c12" id="0046c12">下。具如上說。姊妹。若轉輪王。出現世間。而</a><a name="0046c13" id="0046c13">此馬寶。方現於世。言珠寶者。有如是形色。八</a><a name="0046c14" id="0046c14">楞具足。紺琉璃色。清淨鮮潔。光明輝耀。破諸</a><a name="0046c15" id="0046c15">幽暗。姊妹。其珠寶有如是功德。轉輪王出現。</a><a name="0046c16" id="0046c16">珠寶方現於世。言女寶者。形儀端正。容貌超</a><a name="0046c17" id="0046c17">絕。不白不黑。不黃不赤。不長不短。不麤不</a><a name="0046c18" id="0046c18">細。身諸毛孔。出栴檀香。口氣香潔。如青蓮</a><a name="0046c19" id="0046c19">花。寒時觸。即溫煖。熱時觸。即清涼。是時具</a><a name="0046c20" id="0046c20">壽阿難陀。為說輪王七寶。至女寶時。而彼</a><a name="0046c21" id="0046c21">女人料理麥了。即便頂禮阿難陀。合掌發</a><a name="0046c22" id="0046c22">願。願我以斯福業。當作輪王女寶。時阿難陀</a><a name="0046c23" id="0046c23">持至佛所。諸佛世尊無不覺了。知而故問。</a><a name="0046c24" id="0046c24">佛告阿難陀曰。誰料理麥耶。阿難陀白言。</a><a name="0046c25" id="0046c25">大德世尊。有一婆羅門女。佛復問曰。汝與彼</a><a name="0046c26" id="0046c26">有何言說。白言。共語。佛告阿難陀。汝與彼</a><a name="0046c27" id="0046c27">女。所有言語。為我說之。阿難陀奉教具陳。</a><a name="0046c28" id="0046c28">佛復告阿難陀曰。何故不與顯說佛德。說</a><a name="0046c29" id="0046c29">轉輪王耶。白言。大德。我作是念。佛德甚深。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240046b.htm'><img src='up.gif' border=0></a>
<a href='T240047a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>