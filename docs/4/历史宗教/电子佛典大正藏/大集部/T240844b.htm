<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0844b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷8)</font> <font face='Arial'>T24, p0844b</h2></font><hr>
<span class='old'>
</a><a name="0844a28" id="0844a28"><p><span class='byline'>　　　　失譯人名今附秦錄</span><br></a><a name="0844a29" id="0844a29"><p>十夜相應法者。若比丘畜長衣。不作淨施不</span><a name="0844b01" id="0844b01">過十日。畜長缽不作淨施。亦不過十日。是名</a><a name="0844b02" id="0844b02">十夜相應法。半月相應法者。夏安居前一月</a><a name="0844b03" id="0844b03">求浴衣。得衣已要半月著。至夏安居中半月</a><a name="0844b04" id="0844b04">一用浴。若比丘尼犯僧殘。二部漪集半月行</a><a name="0844b05" id="0844b05">摩那埵。比丘尼半月中從僧乞教誡法。二部</a><a name="0844b06" id="0844b06">眾半月應洗。半月應布薩。比丘夏安居中有</a><a name="0844b07" id="0844b07">緣出界外。遠者應受十五日法。為持戒令清</a><a name="0844b08" id="0844b08">淨故。名半月相應法。一月相應法者。比丘三</a><a name="0844b09" id="0844b09">衣中若少一衣。求衣財得已。一月中要割截</a><a name="0844b10" id="0844b10">染治縫竟受持。若過一月尼薩耆波逸提。自</a><a name="0844b11" id="0844b11">恣後一月離衣宿。春一月殘應求浴衣。浴衣</a><a name="0844b12" id="0844b12">法。長六肘廣二肘半。夏安居中所為事。七</a><a name="0844b13" id="0844b13">日十五日竟應求一月。受迦絺那衣法。七月</a><a name="0844b14" id="0844b14">十六日應受。若事緣不及乃至八月十五日</a><a name="0844b15" id="0844b15">故得受。過是不得受。是名一月相應法</a><a name="0844b16" id="0844b16"><p>二月相應法者。不剃髮極遲。得滿二月不得</a><a name="0844b17" id="0844b17">過。是名二月相應法。三月相應法者。三月夏</a><a name="0844b18" id="0844b18">安居竟。應一宿出外。是名三月相應法。四月</a><a name="0844b19" id="0844b19">相應法者。夏四月中用雨浴衣。若檀越施僧</a><a name="0844b20" id="0844b20">四月藥令服者。僧即應受用。不得過四月。若</a><a name="0844b21" id="0844b21">外道詣諸僧求出家。應四月令別住觀其行</a><a name="0844b22" id="0844b22">跡。不覓僧過故來也。不偽心求出家不。心意</a><a name="0844b23" id="0844b23">調和不。知其行已然後剃髮度令出家</a><a name="0844b24" id="0844b24"><p>復有四月相應者。四月是冬。四月是春。四月</a><a name="0844b25" id="0844b25">是夏。是名四月相應法。五月相應法者。自恣</a><a name="0844b26" id="0844b26">後滿五月。捨迦絺那衣。是名五月相應法。十</a><a name="0844b27" id="0844b27">二月相應法者。受大道人具足戒已。十二月</a><a name="0844b28" id="0844b28">中教授。一切大道人所作法竟。然後更有受</a><a name="0844b29" id="0844b29">具足者當為受。未滿十二月不得受也。沙彌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240844a.htm'><img src='up.gif' border=0></a>
<a href='T240844c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>