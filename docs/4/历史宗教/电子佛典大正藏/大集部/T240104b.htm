<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0104b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷1)</font> <font face='Arial'>T24, p0104b</h2></font><hr>
<span class='old'>
</a><a name="0104a28" id="0104a28">親往以為遊戲。時增長王即敕曰。誰為此</a><a name="0104a29" id="0104a29">樂。諸臣白言。是四王子在中娛樂。王聞是語</span><a name="0104b01" id="0104b01">即大嗔怒。汝可往彼為吾殺卻。群臣咸皆跪</a><a name="0104b02" id="0104b02">白王曰。願王慈悲莫斷其命。王若嫌者且令</a><a name="0104b03" id="0104b03">出國。王聞依請。爾時群臣奉王命已。即喚王</a><a name="0104b04" id="0104b04">子來至王所。告令出國。爾時四子。四輪著地</a><a name="0104b05" id="0104b05">合掌白王。我等四子請乞一願。所有眷屬欲</a><a name="0104b06" id="0104b06">隨去者。願王懷慈許其隨去。王告子曰。隨汝</a><a name="0104b07" id="0104b07">所願。時四王子。各將其妹欲出國去。時國人</a><a name="0104b08" id="0104b08">民亦願隨去。於七日內。國中人眾隨去欲盡。</a><a name="0104b09" id="0104b09">爾時諸臣白王。若不閉此城門。恐百姓盡。王</a><a name="0104b10" id="0104b10">告臣曰。急閉城門無令盡去</a><a name="0104b11" id="0104b11"><p class='juan'>
根本說一切有部毘奈耶破僧事卷第一</p>
</a><a name="0104b12" id="0104b12"></a><a name="0104b13" id="0104b13"></a><a name="0104b14" id="0104b14"><p class='juan'>
根本說一切有部毘奈耶破僧事</a><a name="0104b15" id="0104b15">卷第二</p>
</a><a name="0104b16" id="0104b16"></a><a name="0104b17" id="0104b17"><p><span class='byline'>　　　　大唐三藏法師義淨奉　制譯</span><br></a><a name="0104b18" id="0104b18"><p>爾時四王子。與諸人眾漸漸前行。至雪山下</a><a name="0104b19" id="0104b19">弶伽河側。近劫比羅仙人所住之處。時四王</a><a name="0104b20" id="0104b20">子與諸人眾。各剪茅草以為屋舍。依此而住。</a><a name="0104b21" id="0104b21">爾時眾人共相採捕以自養活。時四王子。日</a><a name="0104b22" id="0104b22">日三時往劫比羅仙所。親近供養。四王子等</a><a name="0104b23" id="0104b23">年既長大。而無妻妾形體羸瘦。仙人問曰。汝</a><a name="0104b24" id="0104b24">等何因漸加憔悴。王子答曰。我等少年無有</a><a name="0104b25" id="0104b25">妻妾。日夜憂愁豈不憔悴。時仙報曰。汝等之</a><a name="0104b26" id="0104b26">妹互相配適。王子白曰。我等不知合得以不。</a><a name="0104b27" id="0104b27">仙人報曰。既不同母通許此事。爾時王子各</a><a name="0104b28" id="0104b28">自思惟。我等兄弟既離本國。此處無人可為</a><a name="0104b29" id="0104b29">婚對。仙人此教甚適我願。即大歡喜。互相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240104a.htm'><img src='up.gif' border=0></a>
<a href='T240104c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>