<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0314a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷43)</font> <font face='Arial'>T23, p0314a</h2></font><hr>
<span class='old'>
</a><a name="0313c28" id="0313c28">時衣作時衣分。尼薩耆波逸提。尼薩耆波逸</a><a name="0313c29" id="0313c29">提者。是衣應捨。波逸提罪應悔過。是中犯者。</span><a name="0314a01" id="0314a01">若比丘尼非時衣作時衣。分尼薩耆波逸。提</a><a name="0314a02" id="0314a02">隨分時隨得爾所尼薩耆波逸提(第二十一事竟)</a><a name="0314a03" id="0314a03"><p>佛在舍衛國。爾時偷蘭難陀比丘尼。有弟子。</a><a name="0314a04" id="0314a04">名施越沙。善好有功德。偷蘭難陀。與是弟子</a><a name="0314a05" id="0314a05">一割截衣。著詣祇洹。是比丘尼。與跋難陀</a><a name="0314a06" id="0314a06">知舊相識。跋難陀見是比丘尼來。於是衣中</a><a name="0314a07" id="0314a07">心生貪著。是比丘尼頭面禮足一面坐。跋難</a><a name="0314a08" id="0314a08">陀言。善女。汝衣好可愛。比丘尼言。實好。跋</a><a name="0314a09" id="0314a09">難陀言。可以施我。比丘尼言。我不得與。跋難</a><a name="0314a10" id="0314a10">陀言。我當以衣與汝貿。比丘尼言。不能。跋難</a><a name="0314a11" id="0314a11">陀是大法師。辯才能善說法。即為說種種微</a><a name="0314a12" id="0314a12">妙法。令比丘尼生歡喜心。持割截衣與跋難</a><a name="0314a13" id="0314a13">陀。跋難陀即與一可可衣。比丘尼著是衣。入</a><a name="0314a14" id="0314a14">比丘尼精舍。和上尼問言。汝衣所在。答言。與</a><a name="0314a15" id="0314a15">他貿易。為與誰貿。答言。與跋難陀。和上尼</a><a name="0314a16" id="0314a16">言。跋難陀欺誑誘汝。弟子言。若誑若誘已與</a><a name="0314a17" id="0314a17">貿竟。和上尼言。是衣價大。汝今所著者價直</a><a name="0314a18" id="0314a18">甚少。弟子言。大價小價我以貿竟。和上尼</a><a name="0314a19" id="0314a19">言。可還取來。若不得者終身驅汝出。是弟</a><a name="0314a20" id="0314a20">子畏盡形驅出故。即往索衣言。本衣還我。我</a><a name="0314a21" id="0314a21">還汝衣。跋難陀言。我已貿竟。不還汝衣。施</a><a name="0314a22" id="0314a22">越沙言。汝誑我誘我。答言。若誑若誘我已貿</a><a name="0314a23" id="0314a23">竟。終不相還。施越沙言。若不還我割截衣者。</a><a name="0314a24" id="0314a24">和上尼盡形驅我。答言。若驅以不驅我已貿</a><a name="0314a25" id="0314a25">竟。是中有比丘尼。少欲知足行頭陀。聞是事</a><a name="0314a26" id="0314a26">心不喜。呵責施越沙言。云何名比丘尼。與比</a><a name="0314a27" id="0314a27">丘貿衣。還悔言。我還汝衣汝還我衣。種種因</a><a name="0314a28" id="0314a28">緣呵已向佛廣說。佛以是事集二部漪。知而</a><a name="0314a29" id="0314a29">故問施越沙比丘尼。汝實作是事不答言。實<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230313c.htm'><img src='up.gif' border=0></a>
<a href='T230314b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>