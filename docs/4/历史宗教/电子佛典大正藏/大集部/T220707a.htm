<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0707a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷20)</font> 式叉迦羅尼法 <font face='Arial'>T22, p0707a</h2></font><hr>
<span class='old'>
</a><a name="0706c28" id="0706c28">者無犯。無犯者。最初未制戒。癡狂心亂痛</a><a name="0706c29" id="0706c29">惱所纏(三十九竟)</span><a name="0707a01" id="0707a01"><p>爾時佛在舍衛國祇樹給孤獨園。爾時有居</a><a name="0707a02" id="0707a02">士。請諸比丘欲設羹飯種種好食供養。即</a><a name="0707a03" id="0707a03">夜辦具。明日往白時到。諸比丘著衣持缽</a><a name="0707a04" id="0707a04">往至其家就座而坐。居士手自斟酌飯食。</a><a name="0707a05" id="0707a05">時六群比丘。受食不如法。手把飯摶嚙</a><a name="0707a06" id="0707a06">半食。居士見已譏嫌言。此沙門釋子。不知</a><a name="0707a07" id="0707a07">慚愧受無厭足。食如似豬狗駱駝驢牛烏鳥。</a><a name="0707a08" id="0707a08">時諸比丘聞。其中有少欲知足行頭陀樂</a><a name="0707a09" id="0707a09">學戒知慚愧者。嫌責已往世尊所。頭面禮</a><a name="0707a10" id="0707a10">足在一面坐。以此因緣具白世尊。世尊爾</a><a name="0707a11" id="0707a11">時以此因緣集比丘僧。無數方便如上呵</a><a name="0707a12" id="0707a12">責六群比丘。乃至最初犯戒已。告諸比丘</a><a name="0707a13" id="0707a13">言。自今已去與比丘結戒。集十句義乃至</a><a name="0707a14" id="0707a14">正法久住。欲說戒者當如是說。不得遺</a><a name="0707a15" id="0707a15">落飯食。式叉迦羅尼。是中遺落者。半入口</a><a name="0707a16" id="0707a16">半在手中。若比丘故作手把飯摶食半留</a><a name="0707a17" id="0707a17">半者。犯應懺突吉羅。以故作故。犯非威</a><a name="0707a18" id="0707a18">儀突吉羅。若不故作犯突吉羅。比丘尼乃</a><a name="0707a19" id="0707a19">至沙彌沙彌尼突吉羅。是謂為犯。不犯者。或</a><a name="0707a20" id="0707a20">時有如是病。噉薄餅燋飯。或時噉肉若芥</a><a name="0707a21" id="0707a21">甘蔗。噉菜菴婆羅果梨閻蔔果蒱桃蕊葉</a><a name="0707a22" id="0707a22">心不犯。不犯者最初未制戒。癡狂心亂痛</a><a name="0707a23" id="0707a23">惱所纏(四十竟)</a><a name="0707a24" id="0707a24"><p class='juan'>
四分律卷第二十</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220706c.htm'><img src='up.gif' border=0></a>
<a href='T220707b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>