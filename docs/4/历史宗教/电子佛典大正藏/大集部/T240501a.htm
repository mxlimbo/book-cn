<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1454 根本說一切有部戒經 0501a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1454 根本說一切有部戒經</font> <font face='Arial'>(卷1)</font> <font face='Arial'>T24, p0501a</h2></font><hr>
<span class='old'>
</a><a name="0500c28" id="0500c28">欲求清淨者。當發露。發露即安樂。不發露</a><a name="0500c29" id="0500c29">不安樂。諸大德。我已說戒經序。今問諸大德。</span><a name="0501a01" id="0501a01">是中清淨不(如是三說)諸大德。是中清淨。默然故我</a><a name="0501a02" id="0501a02">今如是持</a><a name="0501a03" id="0501a03"><p>諸大德。此四波羅市迦法。半月半月戒經中</a><a name="0501a04" id="0501a04">說</a><a name="0501a05" id="0501a05"><p>攝頌曰</a><a name="0501a06" id="0501a06"><p class='lg'>　　若作不淨行　　　不與取斷人</a><br><a name="0501a07" id="0501a07">　　妄說上人法　　　斯皆不共住　</p></a><a name="0501a08" id="0501a08"><p>若復苾芻與諸苾芻同得學處。不捨學處。學</a><a name="0501a09" id="0501a09">羸不自說作不淨行。兩交會法。乃至共傍生。</a><a name="0501a10" id="0501a10">此苾芻亦得波羅市迦不應共住<p>若復苾</a><a name="0501a11" id="0501a11">芻。若在聚落。若空閑處。他不與物以盜心取。</a><a name="0501a12" id="0501a12">如是盜時。若王若大臣。若捉若殺。若縛驅</a><a name="0501a13" id="0501a13">擯。若呵責言。咄男子。汝是賊癡無所知。作</a><a name="0501a14" id="0501a14">如是盜。如是盜者。此苾芻亦得波羅市迦不</a><a name="0501a15" id="0501a15">應共住<p>若復苾芻。若人若人胎。故自手</a><a name="0501a16" id="0501a16">斷其命。或持刀授與。或自持刀。或求持刀</a><a name="0501a17" id="0501a17">者。若勸死讚死。語言。咄男子。何用此罪累</a><a name="0501a18" id="0501a18">不淨惡活為。汝今寧死死勝生。隨自心念。以</a><a name="0501a19" id="0501a19">餘言說勸讚令死。彼因死者。此苾芻亦得波</a><a name="0501a20" id="0501a20">羅市迦不應共住<p>若復苾芻。實無知無</a><a name="0501a21" id="0501a21">遍知。自知不得上人法寂靜聖者殊勝證悟</a><a name="0501a22" id="0501a22">智見安樂住。而言我知我見。彼於異時。若問</a><a name="0501a23" id="0501a23">若不問。欲自清淨故。作如是說。諸具壽。我</a><a name="0501a24" id="0501a24">實不知不見言知言見。虛誑妄語。除增上慢。</a><a name="0501a25" id="0501a25">此苾芻亦得波羅市迦不應共住<p>諸大德</a><a name="0501a26" id="0501a26">我已說四他勝法。苾芻於此隨犯一一事。不</a><a name="0501a27" id="0501a27">得與諸苾芻共住。如前後亦如是得他勝罪</a><a name="0501a28" id="0501a28">不應共住<p>今問諸大德。是中清淨不(如是三說)</a><a name="0501a29" id="0501a29">諸大德。是中清淨。默然故我今如是持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240500c.htm'><img src='up.gif' border=0></a>
<a href='T240501b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>