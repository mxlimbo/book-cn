<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0148a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷22)</font> 第三分之八食法 <font face='Arial'>T22, p0148a</h2></font><hr>
<span class='old'>
</a><a name="0147c28" id="0147c28"><p><b>　　<A NAME="n56"></A>五分律第三分之八食法</b></a><a name="0147c29" id="0147c29"><p>佛在波羅奈國。爾時五比丘。到佛所頭面禮</span><a name="0148a01" id="0148a01">足。白佛言。世尊。我等當於何食。佛言。聽汝</a><a name="0148a02" id="0148a02">等乞食。復白佛言。當用何器。佛言聽用缽。時</a><a name="0148a03" id="0148a03">諸比丘乞得粳米飯不敢受。以是白佛。佛言。</a><a name="0148a04" id="0148a04">聽隨意受食。時諸比丘乞。或得種種飯。或得</a><a name="0148a05" id="0148a05">種種餅。或得種種糗。或得種種熟麥豆。或</a><a name="0148a06" id="0148a06">得種種燒麥及糯米。或得種種羹。或得種種</a><a name="0148a07" id="0148a07">苦酒及醬。或得種種鹽。或得種種肉。或得</a><a name="0148a08" id="0148a08">種種魚或得種種乳酪。或得種種菜。或得種</a><a name="0148a09" id="0148a09">種根藕根等。或得種種莖甘蔗等。或得種種</a><a name="0148a10" id="0148a10">果菴羅椰子等。皆不敢受。以是白佛。佛言皆</a><a name="0148a11" id="0148a11">聽隨意受食</a><a name="0148a12" id="0148a12"><p>佛在毘舍離。時世飢饉乞食難得。諸比丘持</a><a name="0148a13" id="0148a13">食著餘處失之。作是念。若世尊聽我等共食</a><a name="0148a14" id="0148a14">一處宿者不致此苦。以是白佛。佛言。聽共食</a><a name="0148a15" id="0148a15">一處宿。諸比丘於餘處作食失之。便作是</a><a name="0148a16" id="0148a16">念。若世尊聽我等於住處作食者不致此苦。</a><a name="0148a17" id="0148a17">以是白佛。佛言。聽在住處作食。諸比丘雇人</a><a name="0148a18" id="0148a18">作食與價與食彼人復偷。作是念。若佛聽我</a><a name="0148a19" id="0148a19">等自作食者。可無此費。以是白佛。佛言。聽自</a><a name="0148a20" id="0148a20">作食。諸比丘既自作食。求人授之復索雇直。</a><a name="0148a21" id="0148a21">作是念。若世尊聽我等自持食求不倩雇人</a><a name="0148a22" id="0148a22">授者可無此費。以是白佛。佛言。聽自持食求</a><a name="0148a23" id="0148a23">不倩雇人令授。諸比丘得木果無人授。以</a><a name="0148a24" id="0148a24">是白佛。佛言。聽如木想取食。諸比丘得池果</a><a name="0148a25" id="0148a25">無人授。以是白佛。佛言。聽就池水受。諸比丘</a><a name="0148a26" id="0148a26">欲食果無淨人使淨。以是白佛。佛言。聽先去</a><a name="0148a27" id="0148a27">核然後食之</a><a name="0148a28" id="0148a28"><p>佛在毘舍離。爾時世尊患風。阿難自煮藥粥</a><a name="0148a29" id="0148a29">上佛。佛問阿難。誰煮此藥。答言。是我所煮。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220147c.htm'><img src='up.gif' border=0></a>
<a href='T220148b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>