<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0764c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷25)</font> 九十波逸底迦法 毀呰語學處第二 <font face='Arial'>T23, p0764c</h2></font><hr>
<span class='old'>
</a><a name="0764b28" id="0764b28">許。王問男子汝有證不。白王言有。王曰。為人</a><a name="0764b29" id="0764b29">為非人。白言非人。王曰是何。白言是牛。王</span><a name="0764c01" id="0764c01">曰。為作人語為餘語耶。白言。不作人語。王</a><a name="0764c02" id="0764c02">曰。如何成證。白言。彼有實信令人表知。其牛</a><a name="0764c03" id="0764c03">於七日中繫在廠內莫與水草。滿七日已可</a><a name="0764c04" id="0764c04">於地中多水草處放牛令出。我引為證必有</a><a name="0764c05" id="0764c05">奇相。乃至大王未信已來牛終不食。此若虛</a><a name="0764c06" id="0764c06">者我當死罪。王命臣曰。當依此言看其證驗。</a><a name="0764c07" id="0764c07">大臣奉教便取二牛。繫之廠內不與水草。時</a><a name="0764c08" id="0764c08">禿尾禿角報大牛曰。豈期顛倒唯獨我等日</a><a name="0764c09" id="0764c09">出西方。幽閉廠中不聞水草。大牛報曰。豈非</a><a name="0764c10" id="0764c10">我許居士子為作保證。於七日中自餓而住。</a><a name="0764c11" id="0764c11">乃至王未信來不食水草。禿尾禿角報大牛</a><a name="0764c12" id="0764c12">曰。若放我者逢石尚噉況水草耶。大牛報曰。</a><a name="0764c13" id="0764c13">此居士子愛念我等事同父母。豈得違信誤</a><a name="0764c14" id="0764c14">彼人耶。禿尾禿角曰。雖實愛念恩同二親。然</a><a name="0764c15" id="0764c15">常喚我為禿尾禿角。我聞喚時即欲以角決</a><a name="0764c16" id="0764c16">破其腹。大牛聞已默爾而住。彼居士子時復</a><a name="0764c17" id="0764c17">來看。問其牛曰得安隱不。大牛報曰。我且安</a><a name="0764c18" id="0764c18">隱汝不安隱。居士子曰何意如此。大牛曰。此</a><a name="0764c19" id="0764c19">禿尾禿角作如是言。若放我者逢石尚噉況</a><a name="0764c20" id="0764c20">水草乎。居士子曰。若如是者我於今夜當急</a><a name="0764c21" id="0764c21">逃走。對王為誑命在須臾。大牛報曰。汝不須</a><a name="0764c22" id="0764c22">走。當與禿尾禿角穿鼻安繩。其紖促繫我角。</a><a name="0764c23" id="0764c23">放出之日。若彼違信食水草時。我以雙角舉</a><a name="0764c24" id="0764c24">鼻令上。汝即報言。今此二牛告第五護世。</a><a name="0764c25" id="0764c25">世人共許有五種擁護者。謂地水火風日。時</a><a name="0764c26" id="0764c26">居士子遂與穿鼻。禿尾禿角報大牛曰。仁當</a><a name="0764c27" id="0764c27">觀此苦虐於我。大牛曰。與著瓔珞何苦之有。</a><a name="0764c28" id="0764c28">便以拘紖繫大者頭。至七日已王及諸臣親</a><a name="0764c29" id="0764c29">共觀視多水草田放二牛出。禿尾禿角既見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230764b.htm'><img src='up.gif' border=0></a>
<a href='T230765a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>