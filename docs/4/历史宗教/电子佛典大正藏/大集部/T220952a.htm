<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0952a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷52)</font> 雜揵度之一 <font face='Arial'>T22, p0952a</h2></font><hr>
<span class='old'>
</a><a name="0951c28" id="0951c28">施與諸比丘。諸比丘不受言。佛未聽我等</a><a name="0951c29" id="0951c29">畜尸賒婆木缽。時諸比丘白佛。佛言。不應</span><a name="0952a01" id="0952a01">畜木缽。此是外道法。若畜如法治。時瓶沙</a><a name="0952a02" id="0952a02">王。以石缽施諸比丘。諸比丘不受言。佛</a><a name="0952a03" id="0952a03">未聽我等畜石缽白佛。佛言不應畜。此</a><a name="0952a04" id="0952a04">是如來法缽。若畜得偷蘭遮。時瓶沙王。作</a><a name="0952a05" id="0952a05">金缽施比丘。比丘不受言。世尊未聽我等</a><a name="0952a06" id="0952a06">畜金缽白佛。佛言。比丘不應畜金缽。此</a><a name="0952a07" id="0952a07">是白衣法若畜如法治。時王瓶沙。復作銀缽。</a><a name="0952a08" id="0952a08">作琉璃缽。作寶缽。雜寶作缽。施諸比丘。比</a><a name="0952a09" id="0952a09">丘不受言。佛未聽我等畜如是缽。諸比丘</a><a name="0952a10" id="0952a10">白佛。佛言。不應畜如此等缽。此是白衣</a><a name="0952a11" id="0952a11">法。若畜如法治。爾時世尊在婆伽提國。毘舍</a><a name="0952a12" id="0952a12">離跋闍子比丘畜金缽。佛言不應畜。彼畜</a><a name="0952a13" id="0952a13">銀缽琉璃缽畜寶缽畜雜寶缽。佛言不應</a><a name="0952a14" id="0952a14">畜。汝等癡人。避我所制更作餘事。自今已</a><a name="0952a15" id="0952a15">去。一切寶缽不應畜。若畜如法治</a><a name="0952a16" id="0952a16"><p>爾時世尊在毘舍離。諸梨奢得大價摩尼缽。</a><a name="0952a17" id="0952a17">以旃檀末香滿缽奉世尊。大德。願慈愍故。</a><a name="0952a18" id="0952a18">受此摩尼缽。佛言梨奢。我不應畜此缽。復</a><a name="0952a19" id="0952a19">白佛言。願慈愍故。受旃檀末香。世尊即受。</a><a name="0952a20" id="0952a20">時諸梨奢念言。當持此缽與誰。中有言。與</a><a name="0952a21" id="0952a21">不蘭迦葉。或有言。與末佉羅瞿舍羅阿夷頭</a><a name="0952a22" id="0952a22">翅舍欽婆羅。與波休迦旃延。與訕若毘羅</a><a name="0952a23" id="0952a23">吒子。與尼犍那耶子。與薩遮尼犍子。彼</a><a name="0952a24" id="0952a24">即持缽與薩遮尼犍子。時薩遮尼犍子。</a><a name="0952a25" id="0952a25">聞毘舍離諸梨奢以大價摩尼缽先與瞿</a><a name="0952a26" id="0952a26">曇沙門不受後來與我。彼懷憍慢貢高嫉</a><a name="0952a27" id="0952a27">妒之心。瞋恚不喜不自慎護。便作惡言。若</a><a name="0952a28" id="0952a28">使汝等截諸梨奢子舌滿缽。爾乃當受。彼</a><a name="0952a29" id="0952a29">作是念。薩遮尼犍子。大欲傷毀我等種族。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220951c.htm'><img src='up.gif' border=0></a>
<a href='T220952b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>