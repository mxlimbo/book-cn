<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1449 根本說一切有部毘奈耶羯恥那衣事 0098c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1449 根本說一切有部毘奈耶羯恥那衣事</font> <font face='Arial'>(卷1)</font> <font face='Arial'>T24, p0098c</h2></font><hr>
<span class='old'>
</a><a name="0098b28" id="0098b28">出羯恥那衣。白如是。羯磨准白成。乃至結竟。</a><a name="0098b29" id="0098b29">既作法已。所有利物。受衣之人皆共平分。其</span><a name="0098c01" id="0098c01">所得衣。各隨自意。分遺被賊無衣苾芻。鄔波</a><a name="0098c02" id="0098c02">離請世尊曰。大德。疏薄衣。惡衣。多結衣。紵</a><a name="0098c03" id="0098c03">麻衣。繚緣衣。破故衣。犯捨衣。死人衣。此等</a><a name="0098c04" id="0098c04">諸衣合作羯恥那不。佛言。不合</a><a name="0098c05" id="0098c05"><p>大德。石碾衣。及屬別人三衣。及不滿三五肘。</a><a name="0098c06" id="0098c06">或不割截。或不清淨。或不差張衣人。或在界</a><a name="0098c07" id="0098c07">外。得張衣不。佛言。不合。夏三月中所得衣。</a><a name="0098c08" id="0098c08">成張衣不。佛言得。若夏三月了。所得之衣得</a><a name="0098c09" id="0098c09">作羯恥那衣不。佛言得。若更有眾多法非法</a><a name="0098c10" id="0098c10">衣。准上文意應知</a><a name="0098c11" id="0098c11"><p>出羯恥那衣相。本有八種。云何為八。攝頌曰</a><a name="0098c12" id="0098c12"><p class='lg'>　　初決去不定　　　決定失去衣</a><br><a name="0098c13" id="0098c13">　　聞出出界疑　　　望斷同心出　</p></a><a name="0098c14" id="0098c14"><p>云何決去失。如有苾芻。同在一處。受羯恥那</a><a name="0098c15" id="0098c15">衣。作衣已竟。於此無戀心。遂持衣缽。欲往</a><a name="0098c16" id="0098c16">餘方。出界外。更不擬來。決意出者。是名決去</a><a name="0098c17" id="0098c17">失。云何不定失。如有苾芻。同在一處。受羯恥</a><a name="0098c18" id="0098c18">那衣。未作衣。遂出界外求衣。或未作衣。或已</a><a name="0098c19" id="0098c19">作半。於此利物。及以住處。或有戀。或無戀。</a><a name="0098c20" id="0098c20">或有望。或無望。更擬還作衣。或起疑念。是名</a><a name="0098c21" id="0098c21">不定失</a><a name="0098c22" id="0098c22"><p>云何決定失。如有苾芻。同在一處。受羯恥那</a><a name="0098c23" id="0098c23">衣。未作衣。遂出界外求衣。作如是念。還來</a><a name="0098c24" id="0098c24">作衣。復作是念。我今出去。更不復來。亦復不</a><a name="0098c25" id="0098c25">能造支伐羅。是名決定失</a><a name="0098c26" id="0098c26"><p>云何失去失。如有苾芻。同在一處。受羯恥那</a><a name="0098c27" id="0098c27">衣。未作衣。出界外造支伐羅。起首作衣。遂失</a><a name="0098c28" id="0098c28">其衣。是名失去失</a><a name="0098c29" id="0098c29"><p>云何聞出失。如有苾芻。同在一處。受羯恥那<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240098b.htm'><img src='up.gif' border=0></a>
<a href='T240099a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>