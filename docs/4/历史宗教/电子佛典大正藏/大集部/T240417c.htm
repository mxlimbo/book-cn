<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0417c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷1)</font> <font face='Arial'>T24, p0417c</h2></font><hr>
<span class='old'>
</a><a name="0417b28" id="0417b28"><p>第五子攝頌曰</a><a name="0417b29" id="0417b29"><p class='lg'>　　地牆等秉事　　　結界無與欲</span><br><a name="0417c01" id="0417c01">　　但於一處坐　　　得為四羯磨　</p></a><a name="0417c02" id="0417c02"><p>緣在室羅伐城。具壽鄔波離請世尊曰。在地</a><a name="0417c03" id="0417c03">居人。共地居者遙秉羯磨。得成秉不。佛言。</a><a name="0417c04" id="0417c04">不成。與欲得成。大德。在地之人與牆頭者共</a><a name="0417c05" id="0417c05">秉羯磨。得成秉不。佛言。不成。大德。在地之</a><a name="0417c06" id="0417c06">人。與樹上者共秉羯磨。得成秉不。佛言。不</a><a name="0417c07" id="0417c07">成。大德。在地之人。與居空者共秉羯磨。得成</a><a name="0417c08" id="0417c08">秉不。佛言。不成。應知以樹牆空為頭。各有四</a><a name="0417c09" id="0417c09">句亦如是。如世尊說。有百一羯磨。幾合與</a><a name="0417c10" id="0417c10">欲。幾不合與欲。佛言。唯除結界。餘並與欲。</a><a name="0417c11" id="0417c11">大德。若以神變幻術而作標相。得為標不。佛</a><a name="0417c12" id="0417c12">言。不得。神力幻術非實有故。或以日月星宿</a><a name="0417c13" id="0417c13">為標相者。得成標不。佛言。不得。日月星宿非</a><a name="0417c14" id="0417c14">定住故。若以水波浪得成標不。佛言。不得。由</a><a name="0417c15" id="0417c15">其波浪疾移轉故。若苾芻為他持欲淨乘空</a><a name="0417c16" id="0417c16">而去。此得名為持欲淨不。佛言。不成。應更</a><a name="0417c17" id="0417c17">取欲。若有苾芻。秉一羯磨於四住處。並得成</a><a name="0417c18" id="0417c18">不。佛言。得如其四界。各有四人事現前者。各</a><a name="0417c19" id="0417c19">於其處別置三人。時秉法者。或席或床或板</a><a name="0417c20" id="0417c20">或薦。壓四界上而秉羯磨。以秉法者添彼四</a><a name="0417c21" id="0417c21">數。咸成作法。如是若於四界。有別事起。作七</a><a name="0417c22" id="0417c22">羯磨等。謂驅擯羯磨。今怖羯磨。折伏羯磨。求</a><a name="0417c23" id="0417c23">謝羯磨。不見罪羯磨。不如法悔羯磨。不捨惡</a><a name="0417c24" id="0417c24">見羯磨若作此等羯磨之時。其秉法人。在彼</a><a name="0417c25" id="0417c25">四界角相近處。若以席板床薦總壓而坐。秉</a><a name="0417c26" id="0417c26">法皆成</a><a name="0417c27" id="0417c27"><p>第六子攝頌曰</a><a name="0417c28" id="0417c28"><p class='lg'>　　大界兩驛半　　　下水上山巔</a><br><a name="0417c29" id="0417c29">　　異見明相過　　　五眾受七日　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240417b.htm'><img src='up.gif' border=0></a>
<a href='T240418a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>