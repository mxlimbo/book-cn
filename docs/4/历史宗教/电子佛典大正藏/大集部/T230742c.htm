<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0742c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷22)</font> 三十泥薩祇波逸底迦法 出納求利學處第十九 <font face='Arial'>T23, p0742c</h2></font><hr>
<span class='old'>
</a><a name="0742b28" id="0742b28">語。彼便怕怖往鄔波難陀所。鄔波難陀既遙</a><a name="0742b29" id="0742b29">見來即作是念。看此外道舉動形勢。必當奪</span><a name="0742c01" id="0742c01">我上好毛緂。便急入房閉戶而住。外道既至</a><a name="0742c02" id="0742c02">扣門相喚。鄔波難陀默然不對。諸苾芻見問</a><a name="0742c03" id="0742c03">言。外道。汝何須見鄔波難陀。報言。將我毛緂</a><a name="0742c04" id="0742c04">故來相覓。苾芻報曰。汝若欲得舊毛緂者。往</a><a name="0742c05" id="0742c05">世尊所求哀歸向。時彼外道往詣佛所。爾時</a><a name="0742c06" id="0742c06">世尊遙見外道來。告諸苾芻曰。汝等見彼外</a><a name="0742c07" id="0742c07">道來不。白佛言見。佛言。彼為毛緂故來。若索</a><a name="0742c08" id="0742c08">得者善。若不得者便歐熱血而致命終。外道</a><a name="0742c09" id="0742c09">來至佛所作如是言。大德鄔波難陀取我毛</a><a name="0742c10" id="0742c10">緂。唯願世尊慈悲哀愍令彼還我。若不還者。</a><a name="0742c11" id="0742c11">我等同梵行者擯斥於我。如前具說。爾時世</a><a name="0742c12" id="0742c12">尊告具壽阿難陀曰。汝自往告鄔波難陀願</a><a name="0742c13" id="0742c13">汝無病。仍告之曰。汝當還彼外道毛緂。若不</a><a name="0742c14" id="0742c14">還者。此之外道當歐熱血而取命終。時具壽</a><a name="0742c15" id="0742c15">阿難陀。奉佛教已往鄔波難陀所。時彼遙見</a><a name="0742c16" id="0742c16">作如是念。看此外道將佛侍者以為使人。必</a><a name="0742c17" id="0742c17">當見奪我之毛緂。時具壽阿難陀報鄔波難</a><a name="0742c18" id="0742c18">陀曰。具壽。世尊願汝無病。鄔波難陀聞是</a><a name="0742c19" id="0742c19">語已即從座起。報言。我今敬禮無上世尊。阿</a><a name="0742c20" id="0742c20">難陀曰。世尊有教宜當見還外道毛緂。若能</a><a name="0742c21" id="0742c21">還者。斯曰善哉。若不還者。此之外道當歐熱</a><a name="0742c22" id="0742c22">血而取命終。鄔波難陀曰。敬奉佛教。豈敢有</a><a name="0742c23" id="0742c23">違。若非佛教遣我還者。汝令外道滿贍部洲</a><a name="0742c24" id="0742c24">數如竹葦甘蔗。皆歐熱血一時命終。我鄔波</a><a name="0742c25" id="0742c25">難陀一毛不動。具壽阿難陀可去。我當還彼。</a><a name="0742c26" id="0742c26">便語外道曰。汝之大師先行妄語欺誑世間。</a><a name="0742c27" id="0742c27">彼命終已墮在無間大地獄中。在彼舌上有</a><a name="0742c28" id="0742c28">五百犁晝夜耕墾。汝今妄語更倍於彼。當有</a><a name="0742c29" id="0742c29">千犁常耕汝舌。鄔波難陀曰。汝已著我毛緂。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230742b.htm'><img src='up.gif' border=0></a>
<a href='T230743a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>