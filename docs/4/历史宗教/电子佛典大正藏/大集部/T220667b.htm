<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0667b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷15)</font> 九十單提法之一 <font face='Arial'>T22, p0667b</h2></font><hr>
<span class='old'>
</a><a name="0667a28" id="0667a28">盲不聾。或從前過不住。或卒病倒地。或</a><a name="0667a29" id="0667a29">力勢者所持。或被繫閉。或命難或梵行難</span><a name="0667b01" id="0667b01">不犯。不犯者。最初未制戒。癡狂心亂痛惱</a><a name="0667b02" id="0667b02">所纏(四十四竟)</a><a name="0667b03" id="0667b03"><p>爾時佛在舍衛國祇樹給孤獨園。爾時尊者</a><a name="0667b04" id="0667b04">迦留陀夷。本處俗時有白衣親友婦名曰</a><a name="0667b05" id="0667b05">齋。顏貌端正。迦留陀夷亦顏貌端正。時迦留</a><a name="0667b06" id="0667b06">陀夷繫意在齋優婆私所。齋優婆私亦繫意</a><a name="0667b07" id="0667b07">在迦留陀夷所。爾時尊者迦留陀夷到時著</a><a name="0667b08" id="0667b08">衣持缽。往至齋優婆私家。在露地共一處</a><a name="0667b09" id="0667b09">坐語。有一乞食比丘來至其家。見迦留陀</a><a name="0667b10" id="0667b10">夷與齋憂婆私共露地一處坐語。即嫌責</a><a name="0667b11" id="0667b11">尊者迦留陀夷言。云何與齋憂婆私露地</a><a name="0667b12" id="0667b12">共一處坐語耶。時乞食比丘舍衛城中食已。</a><a name="0667b13" id="0667b13">還僧伽藍中。以此因緣語諸比丘。諸比丘</a><a name="0667b14" id="0667b14">聞。其中有少欲知足行頭陀樂學戒知慚</a><a name="0667b15" id="0667b15">愧者。嫌責迦留陀夷言云何在齋憂婆私</a><a name="0667b16" id="0667b16">家露地共一處坐語。爾時諸比丘往至世</a><a name="0667b17" id="0667b17">尊所頭面禮足在一面坐。以此因緣具白</a><a name="0667b18" id="0667b18">世尊。世尊以此因緣集比丘僧。知而故問</a><a name="0667b19" id="0667b19">迦留陀夷。汝實與齋憂婆私露地共一處坐</a><a name="0667b20" id="0667b20">語耶。答言實爾世尊。爾時世尊以無數方</a><a name="0667b21" id="0667b21">便呵責迦留陀夷。汝所為非非威儀非沙</a><a name="0667b22" id="0667b22">門法非淨行非隨順行。所不應為。云何</a><a name="0667b23" id="0667b23">迦留陀夷。在齋憂婆私家露地共一處坐語</a><a name="0667b24" id="0667b24">耶。呵責迦留陀夷已告諸比丘。此癡人多</a><a name="0667b25" id="0667b25">種有漏處最初犯戒。自今已去與比丘結戒。</a><a name="0667b26" id="0667b26">集十句義乃至正法久住欲說戒者當如</a><a name="0667b27" id="0667b27">是說。若比丘獨與女人露地坐波逸提。比</a><a name="0667b28" id="0667b28">丘義如上。女人者人女有智命根不斷。獨</a><a name="0667b29" id="0667b29">者一女人一比丘。屏處者。見屏處聞屏處。見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220667a.htm'><img src='up.gif' border=0></a>
<a href='T220667c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>