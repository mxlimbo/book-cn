<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0160a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷22)</font> <font face='Arial'>T23, p0160a</h2></font><hr>
<span class='old'>
</a><a name="0159c28" id="0159c28">法清淨。作布薩戒。眾滿故。第二長老憶念。</a><a name="0159c29" id="0159c29">今僧布薩日。若十四日若十五日。長老。知</span><a name="0160a01" id="0160a01">我清淨。憶持無遮道法清淨。作布薩戒。眾</a><a name="0160a02" id="0160a02">滿故。第三長老憶念。今僧布薩日若十四日</a><a name="0160a03" id="0160a03">若十五日。長老。知我清淨。憶持無遮道法清</a><a name="0160a04" id="0160a04">淨。作布薩戒。眾滿故</a><a name="0160a05" id="0160a05"><p>有一住處二比丘。布薩時。不應說波羅提木</a><a name="0160a06" id="0160a06">叉。是二比丘。應一處集三語作布薩。與上</a><a name="0160a07" id="0160a07">三比丘同</a><a name="0160a08" id="0160a08"><p>有一住處一比丘。布薩時是比丘。應掃塔掃</a><a name="0160a09" id="0160a09">布薩處掃地竟次第敷繩床。應辦火燈籠燈</a><a name="0160a10" id="0160a10">炷燈。筋辦籌。如是思惟。若諸比丘來。未作</a><a name="0160a11" id="0160a11">布薩。是比丘共布薩說波羅提木叉。若不</a><a name="0160a12" id="0160a12">來。是中有高處立望。若見有比丘。喚言疾疾</a><a name="0160a13" id="0160a13">來。諸長老。今日布薩。若不見。應待至暮還坐</a><a name="0160a14" id="0160a14">本處。如是心念口言。今日僧布薩。若十四日</a><a name="0160a15" id="0160a15">若十五日。我亦今日布薩。如是一比丘作布</a><a name="0160a16" id="0160a16">薩竟</a><a name="0160a17" id="0160a17"><p>佛在舍衛國。佛語諸比丘。是夜多過。應說波</a><a name="0160a18" id="0160a18">羅提木叉。是時一比丘。從坐起偏袒合掌白</a><a name="0160a19" id="0160a19">佛言。有諸病比丘不來。佛言。應取清淨來。如</a><a name="0160a20" id="0160a20">是應取。應語比丘與清淨來。答言與。是名得</a><a name="0160a21" id="0160a21">清淨。若言為我僧中說清淨。是名得清淨。若</a><a name="0160a22" id="0160a22">身動與。是名得清淨。若口言與是名得清淨。</a><a name="0160a23" id="0160a23">若身不與口不與。是名不得清淨。是時一切</a><a name="0160a24" id="0160a24">比丘。應往就病比丘若將來。莫別彼比丘作</a><a name="0160a25" id="0160a25">布薩說波羅提木叉。若別彼比丘作布薩說</a><a name="0160a26" id="0160a26">波羅提木叉。一切比丘得罪</a><a name="0160a27" id="0160a27"><p>有一住處二比丘住。布薩時。不應取清淨不</a><a name="0160a28" id="0160a28">應與清淨。是二比丘應集一處三語布薩。與</a><a name="0160a29" id="0160a29">上三比丘布薩同<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230159c.htm'><img src='up.gif' border=0></a>
<a href='T230160b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>