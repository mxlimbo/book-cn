<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0796c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0796c</h2></font><hr>
<span class='old'>
</a><a name="0796b28" id="0796b28">路見苦勸進。便往到彼親教師邊。白言大師。</a><a name="0796b29" id="0796b29">幸願授我教誦之人。大路聞已作如是念。為</span><a name="0796c01" id="0796c01">是愚路自發此心。為是傍人共相激發。又更</a><a name="0796c02" id="0796c02">觀察見被他人之所勸獎復觀愚路。為因勸</a><a name="0796c03" id="0796c03">讚方能受化。為因呵責堪化度耶。觀由呵責</a><a name="0796c04" id="0796c04">方能受化。遂乃手扼其項推令出房。責曰汝</a><a name="0796c05" id="0796c05">是至愚極愚至鈍極鈍。汝於佛教欲何所為。</a><a name="0796c06" id="0796c06">是時愚路乃於房外泣淚交胸而長歎曰。我</a><a name="0796c07" id="0796c07">非在俗復非出家。今受艱辛欲何控告。世尊</a><a name="0796c08" id="0796c08">常法。於時時中或遊山澗或遊林藪。或往屍</a><a name="0796c09" id="0796c09">林或遊於寺。爾時世尊。有因緣故往大路房。</a><a name="0796c10" id="0796c10">到已便見愚路房外悲啼。問曰汝今何意房</a><a name="0796c11" id="0796c11">外悲啼。白言世尊。我性愚鈍無聰慧力。被親</a><a name="0796c12" id="0796c12">教師驅出房外。既非居俗復非出家。今受艱</a><a name="0796c13" id="0796c13">辛無控告處。世尊告曰。理不如是。牟尼聖教</a><a name="0796c14" id="0796c14">非是汝師。於三無數大劫。備受無量百千苦</a><a name="0796c15" id="0796c15">行。圓滿修成六到彼岸之所持來。然此聖教。</a><a name="0796c16" id="0796c16">但是我於長時具修萬行而自持來。汝頗能</a><a name="0796c17" id="0796c17">於我邊親受誦不。爾時愚路白佛言。世尊。我</a><a name="0796c18" id="0796c18">既至愚極愚至鈍極鈍。云何能得於大師所</a><a name="0796c19" id="0796c19">親受學業。爾時世尊伽他告曰</a><a name="0796c20" id="0796c20"><p class='lg'>　　愚人自說愚　　　此名為智者</a><br><a name="0796c21" id="0796c21">　　愚者妄稱智　　　此謂真愚癡　</p></a><a name="0796c22" id="0796c22"><p>然佛世尊於受學者親教句字。無有是處。爾</a><a name="0796c23" id="0796c23">時佛告阿難陀曰。汝可教授愚路。時阿難陀</a><a name="0796c24" id="0796c24">唯然受敕教其讀誦。而彼不能受持學業。時</a><a name="0796c25" id="0796c25">阿難陀往詣佛所。禮雙足已在一面立。白佛</a><a name="0796c26" id="0796c26">言。世尊。我既親侍大師受持法藏。指撝徒眾</a><a name="0796c27" id="0796c27">婆羅門等為其說法。而我無容得教愚路。爾</a><a name="0796c28" id="0796c28">時世尊。便喚愚路授兩句法。我拂塵我除垢。</a><a name="0796c29" id="0796c29">此亦不能隨言記憶。世尊見已知其障重教<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230796b.htm'><img src='up.gif' border=0></a>
<a href='T230797a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>