<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0866a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷41)</font> 衣揵度 <font face='Arial'>T22, p0866a</h2></font><hr>
<span class='old'>
</a><a name="0865c28" id="0865c28">若與比丘尼僧。若與二部漪。若與四方僧。</a><a name="0865c29" id="0865c29">若與界內僧。若與同羯磨僧。若稱名字與。</span><a name="0866a01" id="0866a01">若與一人。佛言。若與比丘僧。比丘僧應分。</a><a name="0866a02" id="0866a02">若與乃至一人。應屬一人。爾時諸比丘冬</a><a name="0866a03" id="0866a03">月患寒白佛。佛言。聽著帽。露地坐患背痛。</a><a name="0866a04" id="0866a04">佛言。聽作禪帶。爾時比丘身患瘡若污</a><a name="0866a05" id="0866a05">臭。佛言。聽作拭身巾。若面污。聽作拭面</a><a name="0866a06" id="0866a06">巾。若患眼淚。聽作捫淚巾。爾時畢陵伽婆</a><a name="0866a07" id="0866a07">蹉。得大貴價疏衣。彼欲作夏衣畜白佛。</a><a name="0866a08" id="0866a08">佛言。聽淨施持。淨施有二種。一真實淨施。二</a><a name="0866a09" id="0866a09">展轉淨施。真實淨施者言。大德一心念。我有</a><a name="0866a10" id="0866a10">此長衣未淨施。今為淨故。捨與大德。為</a><a name="0866a11" id="0866a11">真實淨故。展轉淨施者言。大德一心念。此是</a><a name="0866a12" id="0866a12">我長衣未作淨。為淨故施與大德。為展轉</a><a name="0866a13" id="0866a13">淨故。彼受淨者。即應作如是言。大德一</a><a name="0866a14" id="0866a14">心念。汝有長衣未作淨。為淨故與我。我今</a><a name="0866a15" id="0866a15">受之。受已當語言。汝施與誰。彼應言施與</a><a name="0866a16" id="0866a16">某甲。受淨者應作如是言。大德一心念。</a><a name="0866a17" id="0866a17">汝是長衣未作淨。為淨故施與我。我今</a><a name="0866a18" id="0866a18">受之。受已汝今與某甲。是衣某甲已有。汝</a><a name="0866a19" id="0866a19">為某甲。善護持著隨因緣作。真實淨施者。</a><a name="0866a20" id="0866a20">應問主然後得著。展轉淨施者。若問若</a><a name="0866a21" id="0866a21">不問隨意著。爾時比丘遣使借與某甲比</a><a name="0866a22" id="0866a22">丘衣。作彼親厚意取衣應取不。佛言。不</a><a name="0866a23" id="0866a23">應作親厚意取。若至道路應作親厚</a><a name="0866a24" id="0866a24">意取不。佛言。不應取。若至彼應作親厚</a><a name="0866a25" id="0866a25">意取不。佛言。不應取。若作遣衣主。親厚</a><a name="0866a26" id="0866a26">意取衣應取不。佛言。應取。若至道路應</a><a name="0866a27" id="0866a27">取不。佛言應取。若至彼應取不。佛言應</a><a name="0866a28" id="0866a28">取。所遣借與衣比丘命過。即作彼命過</a><a name="0866a29" id="0866a29">比丘衣受應受不。佛言。不應受若至道路<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220865c.htm'><img src='up.gif' border=0></a>
<a href='T220866b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>