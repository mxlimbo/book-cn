<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0655b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷6)</font> 斷人命學處第三 <font face='Arial'>T23, p0655b</h2></font><hr>
<span class='old'>
</a><a name="0655a28" id="0655a28">軍曰。我比興易遂至遠方。所有經求悉皆</a><a name="0655a29" id="0655a29">遂意。汝勿憂惱不久當還。小軍聞已深生悔</span><a name="0655b01" id="0655b01">恨。私自念曰。我憶大兄如旱思雨。久絕音信</a><a name="0655b02" id="0655b02">身復不來。我本無心作斯惡行。鄙事彰露方</a><a name="0655b03" id="0655b03">始言歸。世有言曰。怨家之重無越侵妻。兄</a><a name="0655b04" id="0655b04">來若知必害於我。今宜逃避竄跡遠方。又更</a><a name="0655b05" id="0655b05">思量家鄉難捨。今勝光王以釋迦子。同王太</a><a name="0655b06" id="0655b06">子自在無礙。我當就彼而為出家。兄縱迴還</a><a name="0655b07" id="0655b07">欲何所作。即便詣彼逝多林中。就一苾芻白</a><a name="0655b08" id="0655b08">言。聖者我欲出家。願垂矜許。答曰財命非久</a><a name="0655b09" id="0655b09">能捨出家。斯為甚善遂與剃髮令服法衣。并</a><a name="0655b10" id="0655b10">受圓具略教儀式。告言賢首鹿不養鹿相濟</a><a name="0655b11" id="0655b11">極難。室羅伐城其處寬廣。汝宜乞食以自資</a><a name="0655b12" id="0655b12">身。小軍白言。鄔波馱耶我今奉教。即於晨旦</a><a name="0655b13" id="0655b13">執持衣缽。入城乞食遂至本家。其妻遙見</a><a name="0655b14" id="0655b14">推胸告曰。小軍何意棄我出家。報曰勿為</a><a name="0655b15" id="0655b15">此語。爾豈不知。我憶大兄如旱思雨。書信</a><a name="0655b16" id="0655b16">既絕身復不來。我遂與汝作斯惡事。兄來定</a><a name="0655b17" id="0655b17">知必害於我。彼便報曰。仁欲自免我復如何。</a><a name="0655b18" id="0655b18">小軍曰。我被他逼元無本心。汝為欲纏自當</a><a name="0655b19" id="0655b19">勉力。言已捨去。是時小軍有舊親識。先解醫</a><a name="0655b20" id="0655b20">方。詣其本家問小軍所在。其妻報曰。我被欺</a><a name="0655b21" id="0655b21">辱棄我出家。問曰何在。答曰在逝多林沙門</a><a name="0655b22" id="0655b22">住處。如不信者可往尋求。依言往求見苾芻</a><a name="0655b23" id="0655b23">眾。形服相似不知誰是小軍。詢問苾芻小軍</a><a name="0655b24" id="0655b24">何在。時有苾芻指示其處。亦既見已問小軍</a><a name="0655b25" id="0655b25">曰。何不相語來此出家。答曰不應責我輒爾</a><a name="0655b26" id="0655b26">出家。具述兄書兼陳己過。事不獲已而作沙</a><a name="0655b27" id="0655b27">門。友人報曰。我本解醫頗練方藥。若懷胎者</a><a name="0655b28" id="0655b28">有藥能銷。小軍聞之默然而住。時彼知識即</a><a name="0655b29" id="0655b29">為合藥。令女送去與小軍婦。囑曰此之散<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230655a.htm'><img src='up.gif' border=0></a>
<a href='T230655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>