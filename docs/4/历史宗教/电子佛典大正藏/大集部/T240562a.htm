<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0562a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷7)</font> <font face='Arial'>T24, p0562a</h2></font><hr>
<span class='old'>
</a><a name="0561c28" id="0561c28">貯羹菜。或用飲水畜二小缽。及安鹽盤子</a><a name="0561c29" id="0561c29">并匙。悉皆無犯。又於大缽之中隨容小缽。若</span><a name="0562a01" id="0562a01">順所須多畜非犯。應更畜一大缽防闕事故。</a><a name="0562a02" id="0562a02">此異外道縫葉為器。或於手內立拱而食。難</a><a name="0562a03" id="0562a03">養難供非福田相。世尊許一非多非少。善順</a><a name="0562a04" id="0562a04">中道資身修業。頗有苾芻畜缽。一夜得捨墮</a><a name="0562a05" id="0562a05">耶。有謂得缽根轉為尼。經一夜時便得本罪。</a><a name="0562a06" id="0562a06">持缽之法不應令未近圓人洗。若能存護者</a><a name="0562a07" id="0562a07">聽洗。凡於缽上不應書己名字。若作私記者</a><a name="0562a08" id="0562a08">無犯。別人之物皆應准此。若書名時得惡作</a><a name="0562a09" id="0562a09">罪。若人持物施三寶者。應於所施物上鐫題</a><a name="0562a10" id="0562a10">施主名字此是某甲福施之物。別人臥具應</a><a name="0562a11" id="0562a11">作私記。於缽袋中出內缽時。洗及曬暴並不</a><a name="0562a12" id="0562a12">應立。亦不置地應以物替承。不用除穢不</a><a name="0562a13" id="0562a13">安穢處。牛糞有沙不應用洗。若有濕潤不內</a><a name="0562a14" id="0562a14">袋中。若已乾者不應久曬。知量受用如護眼</a><a name="0562a15" id="0562a15">睛。涉路行時。不露擎去。不衣角裹。應以袋盛</a><a name="0562a16" id="0562a16">挂肩而去。袋有三種。一缽袋。二藥袋。三雜</a><a name="0562a17" id="0562a17">袋。若挂肩時應隨次第。各置一肩。不應交絡。</a><a name="0562a18" id="0562a18">不應齊挂傍出肩隅。如瓮鼓形作襻之法。縫</a><a name="0562a19" id="0562a19">帶內氈以線絡之。勿令卷縮。凡安缽處。若在</a><a name="0562a20" id="0562a20">寺中應為龕窟。居蘭若者應編竹葦為籠。泥</a><a name="0562a21" id="0562a21">及牛糞塗其表堙C若欲他行不應持去。所到</a><a name="0562a22" id="0562a22">之處隨時更作。若苾芻自解作缽。應居屏處。</a><a name="0562a23" id="0562a23">勿令俗見</a><a name="0562a24" id="0562a24"><p><b>　　<A NAME="n300"></A>乞缽學處第二十二</b></a><a name="0562a25" id="0562a25"><p>佛在室羅伐城給孤獨園。時鄔波難陀為行</a><a name="0562a26" id="0562a26">乞食。至於商人處。乞第二缽情貪好故。增</a><a name="0562a27" id="0562a27">長煩惱招物。譏嫌事惱同前。制斯學處</a><a name="0562a28" id="0562a28"><p>若復苾芻有缽減五綴。堪得受用為好故。更</a><a name="0562a29" id="0562a29">求餘缽。得者泥薩祇波逸底迦。彼苾芻當於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240561c.htm'><img src='up.gif' border=0></a>
<a href='T240562b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>