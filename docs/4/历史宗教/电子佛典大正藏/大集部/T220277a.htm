<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0277a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷6)</font> 明僧殘戒之一 <font face='Arial'>T22, p0277a</h2></font><hr>
<span class='old'>
</a><a name="0276c23" id="0276c23">此是惡法。私乞作房惱諸檀越。佛告諸比丘。</a><a name="0276c24" id="0276c24">汝等莫復為房舍。故惱亂檀越。錢財難得布</span><a name="0277a01" id="0277a01">施亦難。婆羅門居士割損財物。供養沙門。衣</a><a name="0277a02" id="0277a02">服飲食床臥病瘦醫藥此亦甚難。佛告營事</a><a name="0277a03" id="0277a03">比丘。過去世時有比丘。名跋懅。止住林中。</a><a name="0277a04" id="0277a04">時有釋軍多鳥。亦栖集此林。晨暮亂鳴惱彼</a><a name="0277a05" id="0277a05">比丘。爾時跋懅比丘詣世尊所。頂禮佛足。</a><a name="0277a06" id="0277a06">於一面立。爾時世尊。慰問林中比丘言。云何</a><a name="0277a07" id="0277a07">少病少惱樂住林中不。林中比丘白世尊言。</a><a name="0277a08" id="0277a08">少病少惱樂住林中。但晨暮時為諸釋軍多</a><a name="0277a09" id="0277a09">鳥。鳴喚惱亂不得思惟。佛告比丘。汝欲令釋</a><a name="0277a10" id="0277a10">軍多鳥一切不來耶。答言。願爾。世尊。佛言。</a><a name="0277a11" id="0277a11">比丘汝於日暮釋軍多鳥來時。便從眾鳥。各</a><a name="0277a12" id="0277a12">乞一毛。晨朝去時。亦如是乞。比丘白佛言。</a><a name="0277a13" id="0277a13">善哉世尊。即還林中正坐思惟。至日向暮鳥</a><a name="0277a14" id="0277a14">集亂鳴便作是言。汝釋軍多鳥各乞一毛。</a><a name="0277a15" id="0277a15">我今須用。爾時眾鳥少時無聲寂然不得。已</a><a name="0277a16" id="0277a16">後各拔一毛著地。晨朝復乞。爾時眾鳥。即便</a><a name="0277a17" id="0277a17">移去異處一宿不樂。彼處尋復來還。爾時比</a><a name="0277a18" id="0277a18">丘復從索毛。一一復與。眾鳥念言。今此沙門</a><a name="0277a19" id="0277a19">奇異喜乞。恐我不久毛衣都盡。肉段在地</a><a name="0277a20" id="0277a20">不能復飛。當如之何。便共議言。此比丘常</a><a name="0277a21" id="0277a21">住林中。我等當去。更求餘栖不復宜還。佛告</a><a name="0277a22" id="0277a22">諸比丘。飛鳥畜生尚嫌多求。況復世人。汝</a><a name="0277a23" id="0277a23">等比丘莫為營事。多欲多求。令彼信心婆羅</a><a name="0277a24" id="0277a24">門居士苦捨財物。供給沙門衣服飲食床臥</a><a name="0277a25" id="0277a25">病瘦醫藥。諸比丘白佛言。世尊。云何此林中</a><a name="0277a26" id="0277a26">比丘怯劣喜亂畏惡鳥聲。佛告比丘。是林中</a><a name="0277a27" id="0277a27">比丘不但今日怯劣。昔已曾畏諸比丘。言已</a><a name="0277a28" id="0277a28">曾爾耶。佛告諸比丘。過去世時有一龍象住。</a><a name="0277a29" id="0277a29">在林中空閑之處。大風卒起吹折樹木。象聞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220276c.htm'><img src='up.gif' border=0></a>
<a href='T220277b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>