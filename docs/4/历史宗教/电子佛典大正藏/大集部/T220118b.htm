<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0118b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷17)</font> 第三分初受戒法上 <font face='Arial'>T22, p0118b</h2></font><hr>
<span class='old'>
</a><a name="0118a28" id="0118a28">受依止。若一宿不受依止。乃至不聽飲僧坊</a><a name="0118a29" id="0118a29">內水。若飲突吉羅。佛既不聽不受依止。便不</span><a name="0118b01" id="0118b01">敢復住僧坊內。時有一比丘避住止處往到</a><a name="0118b02" id="0118b02">佛所。頭面禮足卻坐一面。佛問。汝從何方來。</a><a name="0118b03" id="0118b03">答言從某方來。又問。彼住處第一上座第二</a><a name="0118b04" id="0118b04">第三上座為誰。答言不識。又問。彼左右住處</a><a name="0118b05" id="0118b05">上座復是誰。答亦不識。又問。汝何故不識。答</a><a name="0118b06" id="0118b06">言。我避住處不入彼眾。是故不識。又問汝何</a><a name="0118b07" id="0118b07">故避住處。答言。佛不聽不受依止。若不受依</a><a name="0118b08" id="0118b08">止乃至不聽飲僧坊內水。是故避之。佛種種</a><a name="0118b09" id="0118b09">訶責彼比丘。汝所作非法。不應為受依止故</a><a name="0118b10" id="0118b10">避住處。呵已告諸比丘。若為受依止避住處</a><a name="0118b11" id="0118b11">突吉羅</a><a name="0118b12" id="0118b12"><p>復有諸比丘。在道行見僧坊。便入受依止。值</a><a name="0118b13" id="0118b13">諸比丘坐禪或遇相瞋不得受。以此失伴。或</a><a name="0118b14" id="0118b14">受依止已即去。諸比丘問。汝何故受依止已</a><a name="0118b15" id="0118b15">即去。答言。世尊不聽為受依止避住處。我今</a><a name="0118b16" id="0118b16">見僧住止處。不敢不過受依止。復應及伴。是</a><a name="0118b17" id="0118b17">以便去。彼失伴者道中遇賊。諸長老比丘。以</a><a name="0118b18" id="0118b18">是白佛。佛言。今聽一宿不受依止。雖得一宿</a><a name="0118b19" id="0118b19">猶有諸難。復以白佛。佛言。今聽不受依止乃</a><a name="0118b20" id="0118b20">至六宿。復有諸比丘過六宿不受依止。以是</a><a name="0118b21" id="0118b21">白佛。佛言。不聽過六宿。過者突吉羅</a><a name="0118b22" id="0118b22"><p>時諸比丘。趣與人作依止。亦趣依止人。以是</a><a name="0118b23" id="0118b23">白佛。佛言。皆不應爾。應依止長老如法比丘</a><a name="0118b24" id="0118b24">善能教誡者。若受依止人欲移餘處。應先問</a><a name="0118b25" id="0118b25">和尚阿闍梨。知彼有可依止人然後可往。有</a><a name="0118b26" id="0118b26">諸弟子臨行時辭和尚阿闍梨。佛言。不聽臨</a><a name="0118b27" id="0118b27">行時辭。要先二三日白師。師應籌量所往處。</a><a name="0118b28" id="0118b28">有可依止人乃聽去。到彼住處應先禮塔。次</a><a name="0118b29" id="0118b29">禮上座索房舍。然後求依止。作依止比丘應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220118a.htm'><img src='up.gif' border=0></a>
<a href='T220118c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>