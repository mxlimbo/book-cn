<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0088b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷12)</font> 明九十波夜提法之一 <font face='Arial'>T23, p0088b</h2></font><hr>
<span class='old'>
</a><a name="0088a28" id="0088a28">德威相成就事事具足。但無兒子。惟有一</a><a name="0088a29" id="0088a29">女。端正姝妙。是居士作是念。是小兒姓不</span><a name="0088b01" id="0088b01">減我。但貧乏財。今日所得財物我舍不及。今</a><a name="0088b02" id="0088b02">當與女作婦。即自語婦。婦言隨意。是居士</a><a name="0088b03" id="0088b03">即以女與。如偈所說</a><a name="0088b04" id="0088b04"><p class='lg'>　　有者皆盡　　　高者亦墮　　　合會有離</a><br><a name="0088b05" id="0088b05">　　生者有死　</p></a><a name="0088b06" id="0088b06"><p>以是因緣故。是居士死。波斯匿王聞已問言。</a><a name="0088b07" id="0088b07">是居士有兒不。答言無兒。有兄弟不。答言無</a><a name="0088b08" id="0088b08">有。誰料理是家。答言。有一女婿。善好有功</a><a name="0088b09" id="0088b09">德。料理其家。王言。其家財物即與是人。復</a><a name="0088b10" id="0088b10">與舍衛城內大居士職位。作是教已。即用作</a><a name="0088b11" id="0088b11">大居士職。是諸比丘。食後出城往詣佛所。頭</a><a name="0088b12" id="0088b12">面禮足在一面坐。諸佛常法。諸比丘食還。以</a><a name="0088b13" id="0088b13">如是語勞問比丘。飲食多美眾僧飽滿不。</a><a name="0088b14" id="0088b14">佛以是語問諸比丘飲食多美眾僧飽滿不。</a><a name="0088b15" id="0088b15">諸比丘答言。飲食多美眾僧飽滿。以是事向</a><a name="0088b16" id="0088b16">佛廣說。佛以是事集比丘僧。以種種因緣訶</a><a name="0088b17" id="0088b17">責比丘。云何名比丘。數數食。佛但訶責而</a><a name="0088b18" id="0088b18">未結戒。佛在維耶離。爾時維耶離有一大</a><a name="0088b19" id="0088b19">力大臣。往詣佛所頭面禮足一面坐已。佛以</a><a name="0088b20" id="0088b20">種種因緣說法示教利喜。示教利喜已默然。</a><a name="0088b21" id="0088b21">是大力大臣知佛種種示教利喜已。從坐起</a><a name="0088b22" id="0088b22">合掌白佛言。世尊。願佛及僧受我明日食。佛</a><a name="0088b23" id="0088b23">默然受。大臣知佛受已。即禮佛足右繞而去。</a><a name="0088b24" id="0088b24">還到自舍。通夜辦種種淨潔多美飲食。爾時</a><a name="0088b25" id="0088b25">維耶離節日。眾僧多得豬肉乾糒。諸比丘受</a><a name="0088b26" id="0088b26">已。欲少嘗看漸漸飽滿。是人辦種種淨潔</a><a name="0088b27" id="0088b27">多美飲食已。早起敷座遣使白佛。食具已辦</a><a name="0088b28" id="0088b28">佛自知時。諸比丘往大臣舍。佛自房住迎</a><a name="0088b29" id="0088b29">食分。是大臣見僧坐已。自手行水。自持飯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230088a.htm'><img src='up.gif' border=0></a>
<a href='T230088c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>