<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1473 佛說沙彌十戒儀則經 0935c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1473 佛說沙彌十戒儀則經</font> <font face='Arial'>(卷1)</font> <font face='Arial'>T24, p0935c</h2></font><hr>
<span class='old'>
</a><br><a name="0935b28" id="0935b28">　　如是若為食　　　用前清淨水</a><br><a name="0935b29" id="0935b29">　　以水灌手淨　　　如法默然食</span><br><a name="0935c01" id="0935c01">　　食已說二偈　　　迴向於信施</a><br><a name="0935c02" id="0935c02">　　如說而依行　　　增長正念行</a><br><a name="0935c03" id="0935c03">　　信解淨戒法　　　依法而修持</a><br><a name="0935c04" id="0935c04">　　正觀自相應　　　出家心安樂</a><br><a name="0935c05" id="0935c05">　　若人自犯戒　　　他見生輕毀</a><br><a name="0935c06" id="0935c06">　　二人皆得罪　　　持者須一心</a><br><a name="0935c07" id="0935c07">　　持戒或破戒　　　乃至病患人</a><br><a name="0935c08" id="0935c08">　　說法不當機　　　他聞心不重</a><br><a name="0935c09" id="0935c09">　　命終得大苦　　　若人行毒藥</a><br><a name="0935c10" id="0935c10">　　及行咒法等　　　令他得命終</a><br><a name="0935c11" id="0935c11">　　又復以種種　　　方便而行殺</a><br><a name="0935c12" id="0935c12">　　如是破戒因　　　永沈三惡道</a><br><a name="0935c13" id="0935c13">　　地獄鬼畜生　　　如次受罪報</a><br><a name="0935c14" id="0935c14">　　及彼諸天輩　　　若或亦殺生</a><br><a name="0935c15" id="0935c15">　　還墮惡趣中　　　受彼諸惡報</a><br><a name="0935c16" id="0935c16">　　若有出家者　　　恣用身口意</a><br><a name="0935c17" id="0935c17">　　誤殺螻蟻類　　　於其三業中</a><br><a name="0935c18" id="0935c18">　　而得三種罪　　　若人以拳棒</a><br><a name="0935c19" id="0935c19">　　土石及塼瓦　　　打擲於有情</a><br><a name="0935c20" id="0935c20">　　駝騾禽獸等　　　亦得破戒罪</a><br><a name="0935c21" id="0935c21">　　駝騾象馬類　　　而欲輒乘騎</a><br><a name="0935c22" id="0935c22">　　往來逼迫他　　　亦得破戒罪</a><br><a name="0935c23" id="0935c23">　　若有出家者　　　不得行偷盜</a><br><a name="0935c24" id="0935c24">　　若自若教他　　　偷得於財物</a><br><a name="0935c25" id="0935c25">　　迦哩沙波拏　　　四分中一分</a><br><a name="0935c26" id="0935c26">　　如是破戒因　　　而成最重罪</a><br><a name="0935c27" id="0935c27">　　飲食穀米等　　　花果草木類</a><br><a name="0935c28" id="0935c28">　　地生或水生　　　而行於偷竊</a><br><a name="0935c29" id="0935c29">　　或偷官稅利　　　私過於關律<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240935b.htm'><img src='up.gif' border=0></a>
<a href='T240936a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>