<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0203b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷20)</font> <font face='Arial'>T24, p0203b</h2></font><hr>
<span class='old'>
</a><a name="0203a28" id="0203a28">身騰虛空。具四威儀行住坐臥。入火光三昧。</a><a name="0203a29" id="0203a29">放種種光明青黃赤白。或身上出水身下出</span><a name="0203b01" id="0203b01">火。或身上出火身下出水。東西南北具見四</a><a name="0203b02" id="0203b02">種神通。現神通已。從空而下卻坐本處。是時</a><a name="0203b03" id="0203b03">大眾見大目乾連具此神通。心懷悲惱。我若</a><a name="0203b04" id="0203b04">侍佛亦應具得神通道德。舍利子告大眾曰。</a><a name="0203b05" id="0203b05">諸苾芻。汝等若於佛世尊所。有赤心者可隨</a><a name="0203b06" id="0203b06">我去。既聞語已。即隨舍利子後往詣佛所。僧</a><a name="0203b07" id="0203b07">眾去後。孤迦利迦苾芻。即喚提婆達多起。</a><a name="0203b08" id="0203b08">令趁舍利子。時舍利子。恐提婆達多不見我</a><a name="0203b09" id="0203b09">徒眾故。必當懊惱吐血而死。遂便漸次緩緩</a><a name="0203b10" id="0203b10">遊行。使提婆達多得見我等。于時提婆達</a><a name="0203b11" id="0203b11">多。從睡起已拭眼而趁。舍利子以神通力當</a><a name="0203b12" id="0203b12">路作大深坑。提婆達多孤迦利迦褰荼達驃</a><a name="0203b13" id="0203b13">等五人。不覺墮坑。迷亂不知出處。復自思惟。</a><a name="0203b14" id="0203b14">我今既失徒眾。莫知尋覓且歸本處。時舍利</a><a name="0203b15" id="0203b15">子目健連及諸僧眾。漸詣佛所。到闌鐸迦</a><a name="0203b16" id="0203b16">竹林園邊欲見世尊。極大羞慚不能舉目。各</a><a name="0203b17" id="0203b17">自思惟。我等云何作如是非法無慚愧事。漸</a><a name="0203b18" id="0203b18">詣佛前而立。時世尊大慈憐愍軟聲慰問。汝</a><a name="0203b19" id="0203b19">等苾芻。極大疲勞來至我所。今者人身難得</a><a name="0203b20" id="0203b20">已得。佛法難聞已聞。六根難具已具。善惡之</a><a name="0203b21" id="0203b21">事已具知之。我已成就如來應供正遍知明</a><a name="0203b22" id="0203b22">行足善逝世間解無上<span class='corr'>士</span>調御丈夫天人師佛</a><a name="0203b23" id="0203b23">世尊。我常演說寂靜涅槃究竟菩提。說無明</a><a name="0203b24" id="0203b24">緣行。行緣識。識緣名色。名色緣六入。六入緣</a><a name="0203b25" id="0203b25">觸。觸緣受。受緣愛。愛緣取。取緣有。有緣生。</a><a name="0203b26" id="0203b26">生緣老死憂悲苦惱。若無明滅則行滅。行滅</a><a name="0203b27" id="0203b27">則識滅。識滅則名色滅。名色滅則六入滅。</a><a name="0203b28" id="0203b28">六入滅則觸滅。觸滅則受滅。受滅則愛滅。</a><a name="0203b29" id="0203b29">愛滅則取滅。取滅則有滅。有滅則生滅。生滅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240203a.htm'><img src='up.gif' border=0></a>
<a href='T240203c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>