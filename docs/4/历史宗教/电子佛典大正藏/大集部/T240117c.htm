<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0117c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷4)</font> <font face='Arial'>T24, p0117c</h2></font><hr>
<span class='old'>
</a><a name="0117b28" id="0117b28">糧久圓滿故。於車匿言曾不在念。爾時菩薩</a><a name="0117b29" id="0117b29">即於車匿手中。取其所執之刀。其刀輕利。青</span><a name="0117c01" id="0117c01">光湛色如青蓮花葉。既拔其刀。即自割髮擲</a><a name="0117c02" id="0117c02">虛空中。釋提桓因。於虛空中即便捧接。將往</a><a name="0117c03" id="0117c03">三十三天。每至此日。集三十三大眾旋繞供</a><a name="0117c04" id="0117c04">養。其割髮之地。信心長者婆羅門等營一寶</a><a name="0117c05" id="0117c05">塔。名曰割髮地塔。苾芻俗人常應供養。菩薩</a><a name="0117c06" id="0117c06">當割髮已告車匿曰。汝見我不。形容已毀心</a><a name="0117c07" id="0117c07">復堅固。如斯之人豈有更還在人間耶。車匿</a><a name="0117c08" id="0117c08">曰。不也。車匿即自思念。今此太子是剎帝利</a><a name="0117c09" id="0117c09">種。情多高慢。我雖苦言終不移改。作是念已</a><a name="0117c10" id="0117c10">禮菩薩足。乾陟馬王亦禮菩薩。便吐其舌舐</a><a name="0117c11" id="0117c11">菩薩足。菩薩即以百寶輪手撫其馬背。而作</a><a name="0117c12" id="0117c12">是言。汝乾陟去。我證菩提常念汝恩。告車匿</a><a name="0117c13" id="0117c13">曰。汝必不應將我乾陟入於宮內。車匿悲泣</a><a name="0117c14" id="0117c14">不勝哽咽。所視迷悶歸還路時顧菩薩前。以</a><a name="0117c15" id="0117c15">菩薩神德力故。於二更中便至於彼。及車匿</a><a name="0117c16" id="0117c16">還路。經七日方至本國。既到城門。車匿念言。</a><a name="0117c17" id="0117c17">我若與馬同入城者。當為眾人之所尤怨。我</a><a name="0117c18" id="0117c18">之身命或可不存。是時車匿入苑林中。且先</a><a name="0117c19" id="0117c19">遣馬卻入城內。是時乾陟既入城內。即便悲</a><a name="0117c20" id="0117c20">嘶。時城中人及宮人等。聞此馬聲咸皆忙遽。</a><a name="0117c21" id="0117c21">不見菩薩。抱乾陟項悲號懊惱。然畜生有</a><a name="0117c22" id="0117c22">常法。於世間情無不解了。況此馬王。爾時乾</a><a name="0117c23" id="0117c23">陟。見諸人等號慟傷感。其氣迷絕便至於殞。</a><a name="0117c24" id="0117c24">然此乾陟從昔已來。於具六種勤事婆羅門</a><a name="0117c25" id="0117c25">家。受其胎形。若菩薩得無上道時。當言汝惡</a><a name="0117c26" id="0117c26">性馬。便得宿念。超於生死畏途中。登究竟涅</a><a name="0117c27" id="0117c27">槃岸。時菩薩須袈裟。於無比城中有一居士。</a><a name="0117c28" id="0117c28">財寶富盛倉庫盈溢多諸眷屬。如薜室羅末</a><a name="0117c29" id="0117c29">拏天王。時彼居士。於其同類種族中取女為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240117b.htm'><img src='up.gif' border=0></a>
<a href='T240118a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>