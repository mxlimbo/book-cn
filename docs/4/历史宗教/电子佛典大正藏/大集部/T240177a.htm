<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0177a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷15)</font> <font face='Arial'>T24, p0177a</h2></font><hr>
<span class='old'>
</a><a name="0176c28" id="0176c28">是諸獸中王。能報恩不。每日之中常與我食。</a><a name="0176c29" id="0176c29">師子王報曰。依汝所須常能供給。鳥便思念。</span><a name="0177a01" id="0177a01">我作方計除卻其骨。待去卻後然始令知待</a><a name="0177a02" id="0177a02">師子睡方可除骨。既作念已。暫遊於樹求覓</a><a name="0177a03" id="0177a03">其食。時師子王。遇涼風吹。遂便美睡。鳥見睡</a><a name="0177a04" id="0177a04">已。以木著口審細更看。遂入口中銜骨而</a><a name="0177a05" id="0177a05">出。在於樹上待師子王睡眠覺。後將骨示之。</a><a name="0177a06" id="0177a06">時師子王須臾睡寤。遂覺喉中骨去無痛。蹲</a><a name="0177a07" id="0177a07">踞嚬呻。鳥見歡喜。從樹飛下以骨示之。報師</a><a name="0177a08" id="0177a08">子云。阿舅。苦痛皆由此骨。師子歡慶報彼鳥</a><a name="0177a09" id="0177a09">云。外甥。我久苦痛今得除差。我欲一生供養</a><a name="0177a10" id="0177a10">承事。唯願外甥。日日來此。鳥聞此語歡喜而</a><a name="0177a11" id="0177a11">去。後師子王正食鹿時。其啄木鳥被鷹所逐。</a><a name="0177a12" id="0177a12">驚怖飢急飛投師子。說被鷹逐飢急怖事。願</a><a name="0177a13" id="0177a13">舅。賜我一餐之食。時師子王。以頌答曰</a><a name="0177a14" id="0177a14"><p class='lg'>　　我當行殺害　　　惡性亦惡行</a><br><a name="0177a15" id="0177a15">　　我牙齒鋒利　　　入我口得出</a><br><a name="0177a16" id="0177a16">　　應當自忻慶　　　今復更何索　</p></a><a name="0177a17" id="0177a17"><p>鳥聞此說亦以頌答</a><a name="0177a18" id="0177a18"><p class='lg'>　　物墮海中失　　　夢得寤時失</a><br><a name="0177a19" id="0177a19">　　承事惡人失　　　救濟無恩人</a><br><a name="0177a20" id="0177a20">　　此更為大失　　　我從汝何索　</p></a><a name="0177a21" id="0177a21"><p>部漏已即便飛去。佛告諸苾芻。往時啄木</a><a name="0177a22" id="0177a22">鳥王者。即我身是。彼無恩師子王者。今提</a><a name="0177a23" id="0177a23">婆達多是。先不知恩亦不知報。今亦如是。汝</a><a name="0177a24" id="0177a24">等當知</a><a name="0177a25" id="0177a25"><p>世尊復告諸苾芻曰。提婆達多。復有無恩無</a><a name="0177a26" id="0177a26">報之行。汝等諦聽。往昔婆羅[<a href='javascript:showpic("images/022129.gif")'>病-丙+尼</a>]斯城有一貧</a><a name="0177a27" id="0177a27">人。常取柴樵賣以活命。其人復於一時。執持</a><a name="0177a28" id="0177a28">繩斧往趣林邊。將欲伐柴。即逢非時大暴風</a><a name="0177a29" id="0177a29">雨。七日不息。為避風雨漸次經歷。遂至山邊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240176c.htm'><img src='up.gif' border=0></a>
<a href='T240177b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>