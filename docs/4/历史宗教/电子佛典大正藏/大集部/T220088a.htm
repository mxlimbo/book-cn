<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0088a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷12)</font> 第二分之四尼律墮法 <font face='Arial'>T22, p0088a</h2></font><hr>
<span class='old'>
</a><a name="0087c28" id="0087c28">尼突吉羅。若遮人不使來。若屏處浴。若樹若</a><a name="0087c29" id="0087c29">衣物障。皆不犯(八十)</span><a name="0088a01" id="0088a01"><p>爾時諸比丘尼離水浴衣行。不知著何物浴。</a><a name="0088a02" id="0088a02">諸長老比丘尼見種種訶責。乃至今為諸比</a><a name="0088a03" id="0088a03">丘尼結戒。亦如上說。從今是戒應如是說。</a><a name="0088a04" id="0088a04">若比丘尼離水浴衣行波逸提。式叉摩那沙</a><a name="0088a05" id="0088a05">彌尼突吉羅。若染浣打若火燒水漂及壞不</a><a name="0088a06" id="0088a06">犯</a><a name="0088a07" id="0088a07"><p>爾時旃荼修摩那比丘尼弟子。獨得五新衣。</a><a name="0088a08" id="0088a08">白和尚言。為我先著使我獲福。和尚既著便</a><a name="0088a09" id="0088a09">不復還。弟子著麤弊衣行。諸比丘尼見問言。</a><a name="0088a10" id="0088a10">汝獨得五新衣。何故不著。答言。我先用供養</a><a name="0088a11" id="0088a11">和尚。和尚不復見還。諸比丘尼訶責旃茶修</a><a name="0088a12" id="0088a12">摩那。云何弟子得新衣。先以供養。便不復還。</a><a name="0088a13" id="0088a13">諸長老比丘尼以事白佛。乃至今為諸比丘</a><a name="0088a14" id="0088a14">尼結戒。亦如上說。從今是戒應如是說。若比</a><a name="0088a15" id="0088a15">丘尼得新衣先以供養便不復還波逸提。若</a><a name="0088a16" id="0088a16">比丘尼得新衣供養彼比丘尼。彼比丘尼應</a><a name="0088a17" id="0088a17">一日著。若令更著復應為著。隨主意久近。</a><a name="0088a18" id="0088a18">若過限波逸提。式叉摩那沙彌尼突吉羅</a><a name="0088a19" id="0088a19"><p>爾時有比丘尼遮僧分衣。餘比丘尼待之妨</a><a name="0088a20" id="0088a20">坐禪行道。諸長老比丘尼訶責。云何比丘尼</a><a name="0088a21" id="0088a21">遮僧分衣。種種訶責。乃至今為諸比丘尼結</a><a name="0088a22" id="0088a22">戒。亦如上說。從今是戒應如是說。若比丘尼</a><a name="0088a23" id="0088a23">遮僧分衣波逸提。式叉摩那沙彌尼突吉羅。</a><a name="0088a24" id="0088a24">若病不得往若不聞不犯</a><a name="0088a25" id="0088a25"><p>爾時有一下坐比丘尼得未成衣。少知識自</a><a name="0088a26" id="0088a26">不知作。持至偷羅難陀比丘尼所求作。答言</a><a name="0088a27" id="0088a27">我多事不得為汝作。復持至餘比丘尼所。餘</a><a name="0088a28" id="0088a28">比丘尼為作作成。偷羅難陀問言。誰為汝</a><a name="0088a29" id="0088a29">作。取來看。為如法不。即以示之。便言。此衣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220087c.htm'><img src='up.gif' border=0></a>
<a href='T220088b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>