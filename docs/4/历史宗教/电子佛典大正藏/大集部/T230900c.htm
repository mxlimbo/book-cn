<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0900c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷50)</font> 四波羅底提舍尼法 學家受食學處第三 <font face='Arial'>T23, p0900c</h2></font><hr>
<span class='old'>
</a><a name="0900b28" id="0900b28">而與。家人有持葉與苾芻藉缽。苾芻不受。</a><a name="0900b29" id="0900b29">佛言。應受。時廣嚴城栗姑毘等。見長者家</span><a name="0900c01" id="0900c01">財食罄乏。遂遣傭人助力耕墾。昔時所廢之</a><a name="0900c02" id="0900c02">地。地既停久沃壤異常。所費不多成實數倍。</a><a name="0900c03" id="0900c03">未久之間衣食豐贍倍勝於前。時彼長者既</a><a name="0900c04" id="0900c04">見家道隆盛思仰福田。往詣佛所請解羯磨。</a><a name="0900c05" id="0900c05">佛便聽許。佛教長者曰。應入寺中具以其事</a><a name="0900c06" id="0900c06">白上座知。令鳴搥集眾。於上座前向眾禮</a><a name="0900c07" id="0900c07">拜。蹲踞合掌作如是白。大德僧伽聽。我師</a><a name="0900c08" id="0900c08">子於三寶所深起信心。意樂淳善常樂惠施。</a><a name="0900c09" id="0900c09">由施三寶故以至貧窮。由此僧伽哀愍我故</a><a name="0900c10" id="0900c10">為作羯磨。令諸聖眾不入我家。我今財食還</a><a name="0900c11" id="0900c11">復豐盈。然我師子先得眾法。今從大眾乞解</a><a name="0900c12" id="0900c12">羯磨。唯願為我解羯磨法。慈愍故。三說。如是</a><a name="0900c13" id="0900c13">白已禮眾而去。是時大眾應令一人准所為</a><a name="0900c14" id="0900c14">事作白四羯磨應解。既作解已。諸苾芻眾如</a><a name="0900c15" id="0900c15">昔還往。隨受供養並皆無犯。若復苾芻者謂</a><a name="0900c16" id="0900c16">六眾也。餘如上說。學者謂信三寶證得見諦。</a><a name="0900c17" id="0900c17">家謂四姓。僧謂世尊弟子。羯磨者謂白二法。</a><a name="0900c18" id="0900c18">於如是家先不受請。輒往受食者得罪。此中</a><a name="0900c19" id="0900c19">犯者。於如是處受二五食。噉咽之時同前得</a><a name="0900c20" id="0900c20">罪。其說悔法如上。若得解法食皆無犯。又無</a><a name="0900c21" id="0900c21">犯者廣如前說</a><a name="0900c22" id="0900c22"><p><b>　　<A NAME="n647"></A>阿蘭若住處外受食學處第四</b></a><a name="0900c23" id="0900c23"><p>佛在劫比羅伐窣睹城多根樹園。於此夏安</a><a name="0900c24" id="0900c24">居。時諸釋子知諸苾芻前安居了。於八月十</a><a name="0900c25" id="0900c25">四日俱往佛所。禮佛足已白佛言。世尊。明日</a><a name="0900c26" id="0900c26">聖眾夏了。我等送食來至住處。願佛及僧慈</a><a name="0900c27" id="0900c27">愍納受。世尊默然。時諸釋子知佛受已禮佛</a><a name="0900c28" id="0900c28">而退。便於明日以好飲食滿車載去。令諸使</a><a name="0900c29" id="0900c29">女隨從而行。既至半途諸賊來劫。賊帥令曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230900b.htm'><img src='up.gif' border=0></a>
<a href='T230901a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>