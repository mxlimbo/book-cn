<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0421c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷24)</font> 明雜誦跋渠法之一 四提舍尼初 <font face='Arial'>T22, p0421c</h2></font><hr>
<span class='old'>
</a><a name="0421b28" id="0421b28">頭面<span class='corr'>禮</span>足卻坐一面。即以上事具白世尊。唯</a><a name="0421b29" id="0421b29">願世尊。從今日後制諸比丘。奴主不放勿令</span><a name="0421c01" id="0421c01">出家。爾時世尊為白淨王。隨順說法。發歡喜</a><a name="0421c02" id="0421c02">心已。王即頭面禮足而退。王去不久。世尊往</a><a name="0421c03" id="0421c03">眾多比丘所。敷尼師壇坐。具以上事為諸比</a><a name="0421c04" id="0421c04">丘說。佛告諸比丘。從今日後奴主不放。不應</a><a name="0421c05" id="0421c05">與出家。奴者五種。家生。買得。抄得。他與。自</a><a name="0421c06" id="0421c06">來。家生者。家中婢妾生。買得者雇錢買得。</a><a name="0421c07" id="0421c07">抄得者。抄鄰國得。他與者。他人與。自來者。</a><a name="0421c08" id="0421c08">自來作奴。是中家生錢買抄得此三種。此間</a><a name="0421c09" id="0421c09">不聽。餘處亦不聽。他與自來此二種。此間不</a><a name="0421c10" id="0421c10">聽。餘處聽。若奴主不放不應與出家。若已出</a><a name="0421c11" id="0421c11">家者。不應驅出。若與出家受具足者。越比</a><a name="0421c12" id="0421c12">尼罪。是名奴。身分不端正者。佛住舍衛城。</a><a name="0421c13" id="0421c13">廣說如上。爾時諸比丘度人出家。種種身分</a><a name="0421c14" id="0421c14">不端正。為世人所譏。云何沙門釋子度人身</a><a name="0421c15" id="0421c15">分不端正。出家之人應身端嚴。此壞敗人何</a><a name="0421c16" id="0421c16">道之有。諸比丘以是因緣。往白世尊。佛言。呼</a><a name="0421c17" id="0421c17">是比丘來。來已佛具問上事。汝實爾不。答言。</a><a name="0421c18" id="0421c18">實爾。佛言。從今日後身分不端正人。不應與</a><a name="0421c19" id="0421c19">出家。身分不端正者。眼瞎僂脊。跛腳脽</a><a name="0421c20" id="0421c20">腳。齲齒瓠盧頭。如是種種身分不端正。不</a><a name="0421c21" id="0421c21">應與出家。若已出家者。不應驅出。若度出家</a><a name="0421c22" id="0421c22">受具足者。越比尼罪。是名身分不端正。陋形</a><a name="0421c23" id="0421c23">者。佛住舍衛城。廣說如上。諸天世人之所</a><a name="0421c24" id="0421c24">供養。爾時諸比丘度陋形人出家。太黑太白</a><a name="0421c25" id="0421c25">太黃太赤。太長太短太麤太細。為世人所譏。</a><a name="0421c26" id="0421c26">云何沙門釋子度陋形人出家。出家之人形</a><a name="0421c27" id="0421c27">應端嚴。此人醜陋人不喜見。此壞敗人有何</a><a name="0421c28" id="0421c28">道法。復有人言。此沙門唯二種人不度。一者</a><a name="0421c29" id="0421c29">死人。二者不樂出家。若不度此眾不增長。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220421b.htm'><img src='up.gif' border=0></a>
<a href='T220422a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>