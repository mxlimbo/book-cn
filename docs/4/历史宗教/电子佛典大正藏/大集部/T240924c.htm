<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1470 大比丘三千威儀 0924c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1470 大比丘三千威儀</font> <font face='Arial'>(卷2)</font> <font face='Arial'>T24, p0924c</h2></font><hr>
<span class='old'>
</a><a name="0924b28" id="0924b28"><p>復有五事。一者不得正對僧坐。二者不得先</a><a name="0924b29" id="0924b29">自檀罰人。三者語但順人意。四者白事不</span><a name="0924c01" id="0924c01">得增減人語。五者若有所分皆當調等</a><a name="0924c02" id="0924c02"><p>復有五事。一者若僧中不如法者。不應便自</a><a name="0924c03" id="0924c03">於眾中呵罵。二者不得違僧正令。三者不得</a><a name="0924c04" id="0924c04">數捨僧出妄行。四者事畢當從僧悔。若語言</a><a name="0924c05" id="0924c05">不可分布不等乞除罪。五者白彼已不得先</a><a name="0924c06" id="0924c06">出去</a><a name="0924c07" id="0924c07"><p>復有五事。一者朝暮當行視病瘦。二者當日</a><a name="0924c08" id="0924c08">行問訊上座諸大人。三者當時往至檀越家</a><a name="0924c09" id="0924c09">勞問。四者若有遠許比丘來當安隱之。五者</a><a name="0924c10" id="0924c10">若同學中有命盡。當占視遠送之。是都摩波</a><a name="0924c11" id="0924c11">利二十五德</a><a name="0924c12" id="0924c12"><p>從是五德。一者後世在所從生。若有被病著</a><a name="0924c13" id="0924c13">床。當有自然持神藥往瞻視護汝。二者後世</a><a name="0924c14" id="0924c14">若在厄難處無所聞知。當有自然呼者。三者</a><a name="0924c15" id="0924c15">後世若在無穀水漿之處。當有自然持香甘</a><a name="0924c16" id="0924c16">美食往與之。四者後世若在不安隱處地飢</a><a name="0924c17" id="0924c17">渴。當有自然持甘露與之。五者已受是福。後</a><a name="0924c18" id="0924c18">世會當得道神足</a><a name="0924c19" id="0924c19"><p>當會揵椎。當先從小起。大下三十。次下二</a><a name="0924c20" id="0924c20">十。次下十。小小下五。如是至三。後大下三。</a><a name="0924c21" id="0924c21">會沙門時。便大下四十。次下三十。次下二十。</a><a name="0924c22" id="0924c22">次下十。小小下五。上三通。後三大下。若布薩</a><a name="0924c23" id="0924c23">時。先小小下七。大下五十。次四十。次三十。</a><a name="0924c24" id="0924c24">次二十。次小小下十。亦三通。大下三。僧飯</a><a name="0924c25" id="0924c25">時。先大下四。疏直下二十。次下十。小小下亦</a><a name="0924c26" id="0924c26">十。次下五。後再通。先數隨時。趣三通當視</a><a name="0924c27" id="0924c27">因緣。非常時無數。先急後緩或時先緩後急。</a><a name="0924c28" id="0924c28">是都摩波利揵椎法。當會有五事。一者聞揵</a><a name="0924c29" id="0924c29">椎聲。即當著袈裟出戶如法。二者於講堂戶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240924b.htm'><img src='up.gif' border=0></a>
<a href='T240925a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>