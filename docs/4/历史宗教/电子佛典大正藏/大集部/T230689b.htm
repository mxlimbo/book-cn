<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0689b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷12)</font> 故泄精學處第一 造大寺學處第七 <font face='Arial'>T23, p0689b</h2></font><hr>
<span class='old'>
</a><a name="0689a28" id="0689a28">舍不可停居。時諸苾芻聞而告曰。諸具壽。仁</a><a name="0689a29" id="0689a29">等唯他住他舊寺。自無功力能安片石及造</span><a name="0689b01" id="0689b01">小庵。而復流言譏嫌他事。是時六眾互相謂</a><a name="0689b02" id="0689b02">曰。離陀鄔波難陀。我今極被黑缽者之所輕</a><a name="0689b03" id="0689b03">賤。我等宜應別造餘寺。令黑缽者曾所不見</a><a name="0689b04" id="0689b04">復相告曰。我等若皆共營作者。彼黑缽人得</a><a name="0689b05" id="0689b05">我瑕隙便作是語。六眾苾芻並皆營作如傭</a><a name="0689b06" id="0689b06">力人。致令我等乞食之時人見輕賤。我今宜</a><a name="0689b07" id="0689b07">應於自眾內。差請一人聰明利智善識機宜。</a><a name="0689b08" id="0689b08">能以細針引入麤杵。少作言說多獲珍財者。</a><a name="0689b09" id="0689b09">我當請作授事之人。鄔波難陀報言極善。然</a><a name="0689b10" id="0689b10">我眾內誰是聰明利智善識機宜。聖者闡陀</a><a name="0689b11" id="0689b11">即其人也。我等宜應共詣其所。既俱至已而</a><a name="0689b12" id="0689b12">白之曰。具壽闡陀。仁今知不。即具以上事次</a><a name="0689b13" id="0689b13">第告知。唯有大德智慧辯才善識機宜。堪充</a><a name="0689b14" id="0689b14">知事。闡陀告曰。善哉善哉。此大福田自他俱</a><a name="0689b15" id="0689b15">利。無違眾意共成隨喜。是時具壽闡陀。便於</a><a name="0689b16" id="0689b16">房外洗足已即入房中。結跏而坐作是念。以</a><a name="0689b17" id="0689b17">何方便我為僧伽能建大寺。復更思惟。今此</a><a name="0689b18" id="0689b18">世間人天諸眾。於世尊所普生敬信。彼某甲</a><a name="0689b19" id="0689b19">家於具壽阿慎若憍陳如心生敬信。彼家於</a><a name="0689b20" id="0689b20">具壽馬勝所。彼家於跋陀羅所。彼家於婆澀</a><a name="0689b21" id="0689b21">波所。彼家於大名所。彼家於滿慈所。彼家</a><a name="0689b22" id="0689b22">於無垢所。彼家於牛王所。彼家於舍利子所。</a><a name="0689b23" id="0689b23">彼家於大目連所。如是及餘諸大苾芻。皆有</a><a name="0689b24" id="0689b24">施主別生敬信。我既無好施主。當憑告誰而</a><a name="0689b25" id="0689b25">能造寺。時此城中有一婆羅門。大富多財。然</a><a name="0689b26" id="0689b26">稟性慳澀乃至滌器之水亦不惠人。若能化</a><a name="0689b27" id="0689b27">彼令生信者。可為僧伽造大住處。是時闡陀</a><a name="0689b28" id="0689b28">至天明已。著衣持缽入憍閃毘而行乞食。先</a><a name="0689b29" id="0689b29">於一二家得片糗已。便往詣彼婆羅門家欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230689a.htm'><img src='up.gif' border=0></a>
<a href='T230689c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>