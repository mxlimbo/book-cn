<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0044a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷10)</font> [<a href='javascript:showpic("images/001244.gif")'>仁-二+爾</a>]羅步提緣 <font face='Arial'>T24, p0044a</h2></font><hr>
<span class='old'>
</a><a name="0043c28" id="0043c28">界。不取別界。所謂眼耳鼻舌身根。何者界處</a><a name="0043c29" id="0043c29">攝。何者依處。佛言。婆羅門。若此五根。種</span><a name="0044a01" id="0044a01">種界處。各取本界。而不取別。所謂眼界。乃至</a><a name="0044a02" id="0044a02">身界。是諸根等。意能攝受。然此五根。以意為</a><a name="0044a03" id="0044a03">依止。婆羅門曰。意復以何為依止。佛言。以念</a><a name="0044a04" id="0044a04">為依止。婆羅門曰。念以何為依止。佛言。以四</a><a name="0044a05" id="0044a05">念處為依止。又問。四念處以何為依止。佛言。</a><a name="0044a06" id="0044a06">七覺支為依止。又問。七覺支以何為依止。佛</a><a name="0044a07" id="0044a07">言。明解脫為依止。又問。明解脫以何為依止。</a><a name="0044a08" id="0044a08">佛言。涅槃為依止。又問。涅槃以何為依止。</a><a name="0044a09" id="0044a09">佛言。婆羅門。汝今所問。此事深遠。汝不能到</a><a name="0044a10" id="0044a10">彼邊際涅槃。我今所修梵行。正斷苦故。盡諸</a><a name="0044a11" id="0044a11">苦際</a><a name="0044a12" id="0044a12"><p>爾時鄔陀延婆羅門大長者聞世尊語已。心</a><a name="0044a13" id="0044a13">生歡喜。從坐而起。辭佛而去。時彼長者作如</a><a name="0044a14" id="0044a14">是念。如何於彼。而作損害。其長者昔聞有人</a><a name="0044a15" id="0044a15">以食。供養世尊。及聲聞眾。便即發願。心有所</a><a name="0044a16" id="0044a16">求。悉皆獲得。作是念已。還來佛所。整理衣</a><a name="0044a17" id="0044a17">服。合掌頂禮。而即白言。唯願世尊。及苾芻</a><a name="0044a18" id="0044a18">眾。明日晨朝。於我家中。願受飯食。廣如上</a><a name="0044a19" id="0044a19">說。是時長者知世尊食訖。洗手收缽已。於</a><a name="0044a20" id="0044a20">世尊前。即取小座而坐。便念惡願。此輩沙門</a><a name="0044a21" id="0044a21">喬答摩。及諸弟子。食我飯者。與我作牛。爾時</a><a name="0044a22" id="0044a22">世尊知鄔陀延心之所念。而即告曰。婆羅門。</a><a name="0044a23" id="0044a23">汝心違法。終不能成。此諸苾芻。已盡後有。汝</a><a name="0044a24" id="0044a24">今可更別發餘願。爾時世尊說施咒願已。從</a><a name="0044a25" id="0044a25">座而去。還至本住處。在苾芻前。敷座而坐。告</a><a name="0044a26" id="0044a26">諸苾芻。彼鄔陀延為求耶願。而生惡心。汝</a><a name="0044a27" id="0044a27">等食已。宜可速說先佛伽他。使彼耶願勿</a><a name="0044a28" id="0044a28">得成就。時諸苾芻說伽他已</a><a name="0044a29" id="0044a29"><p>爾時世尊。夜分已盡。於清旦時。入鄔陀延聚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240043c.htm'><img src='up.gif' border=0></a>
<a href='T240044b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>