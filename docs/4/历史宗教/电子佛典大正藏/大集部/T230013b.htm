<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0013b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷2)</font> 明四波羅夷法之一 <font face='Arial'>T23, p0013b</h2></font><hr>
<span class='old'>
</a><a name="0013a28" id="0013a28">耆夜叉共鬥得勝。目連從三昧起。語諸比丘。</a><a name="0013a29" id="0013a29">摩竭陀人當破跋耆人。後共鬥時跋耆人得</span><a name="0013b01" id="0013b01">勝。諸比丘語目連。汝先言摩竭陀人當破跋</a><a name="0013b02" id="0013b02">耆人。今跋耆人更破摩竭陀人。汝空無過人</a><a name="0013b03" id="0013b03">法故作妄語。汝目連應擯治驅遣。是事問佛。</a><a name="0013b04" id="0013b04">佛語諸比丘。莫說目連是事犯罪。何以故。目</a><a name="0013b05" id="0013b05">連見前不見後。如來見前亦見後。是摩竭陀</a><a name="0013b06" id="0013b06">夜叉與跋耆夜叉共鬥得勝。時摩竭陀人亦</a><a name="0013b07" id="0013b07">勝跋耆人。後跋耆人更集兵眾共鬥得勝。目</a><a name="0013b08" id="0013b08">連隨心想說無犯。有一時目連。晨朝時到著</a><a name="0013b09" id="0013b09">衣持缽入居士舍。與敷座處共相問訊。居士</a><a name="0013b10" id="0013b10">言。大德目連。是妊身婦人為生男女。目連答</a><a name="0013b11" id="0013b11">言。生男。語已便去。復有一梵志來入舍。居士</a><a name="0013b12" id="0013b12">問言。此妊身婦人為生男女。答言。生女。後</a><a name="0013b13" id="0013b13">實生女。諸比丘語目連。汝先說居士婦生男。</a><a name="0013b14" id="0013b14">今乃生女。汝空無過人法故作妄語。汝目連</a><a name="0013b15" id="0013b15">應擯治驅遣。是事白佛。佛語諸比丘。莫說目</a><a name="0013b16" id="0013b16">連是事犯罪。何以故。目連見前不見後。如來</a><a name="0013b17" id="0013b17">見前亦見後。是時此女是男。後轉為女。目</a><a name="0013b18" id="0013b18">連隨心想說無犯。後復相他生女亦如是。爾</a><a name="0013b19" id="0013b19">時大旱。目連入定見。卻後七日天當大雨溝</a><a name="0013b20" id="0013b20">坑滿溢。諸城邑人皆聞是語。咸大歡喜。國中</a><a name="0013b21" id="0013b21">人民皆捨眾務覆屋蓋藏。各各屈指捉籌數</a><a name="0013b22" id="0013b22">日。到第七日尚無雨氣。何況大雨。諸比丘語</a><a name="0013b23" id="0013b23">目連。汝言七日大雨溝坑滿溢。今無雨氣何</a><a name="0013b24" id="0013b24">況有雨。汝空無過人法故作妄語。汝目連應</a><a name="0013b25" id="0013b25">擯治驅遣。是事白佛。佛語諸比丘。莫說目連</a><a name="0013b26" id="0013b26">是事犯罪。何以故。目連見前不見後。如來亦</a><a name="0013b27" id="0013b27">見前亦見後。是七日時實有大雨。有羅[<a href='javascript:showpic("images/023523.gif")'>目*侯</a>]阿</a><a name="0013b28" id="0013b28">修羅王。以手接去置大海中。目連隨心想說</a><a name="0013b29" id="0013b29">無犯。又一時長老莎伽陀語諸比丘。我入禪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230013a.htm'><img src='up.gif' border=0></a>
<a href='T230013c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>