<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0810c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0810c</h2></font><hr>
<span class='old'>
</a><a name="0810b28" id="0810b28">報言能。盡形壽不得執持生像金銀寶物。</a><a name="0810b29" id="0810b29">是謂沙彌戒。能持者報言能。此是沙彌十</span><a name="0810c01" id="0810c01">戒。盡形壽不得犯。能持者報言能。時有</a><a name="0810c02" id="0810c02">小沙彌。眾僧不聽入近村寺及阿蘭若處</a><a name="0810c03" id="0810c03">住沙彌遂為豹所害。諸比丘以此事往白</a><a name="0810c04" id="0810c04">佛。佛言。不得兩邊遮小沙彌。彼時或村邊</a><a name="0810c05" id="0810c05">寺無阿蘭若處遮沙彌。佛言不應爾。彼阿</a><a name="0810c06" id="0810c06">蘭若處無村邊寺彼遮沙彌。佛言不應爾。</a><a name="0810c07" id="0810c07">彼復遮沙彌。不聽至多人處溫室食堂經</a><a name="0810c08" id="0810c08">行堂。沙彌無有止宿處。佛言。不應遮入多</a><a name="0810c09" id="0810c09">人處。乃至經行堂處。若閣上多人宿處。閣下</a><a name="0810c10" id="0810c10">多人行處。閣下多人宿處。閣上多人行處。</a><a name="0810c11" id="0810c11">聽語言莫入我宿處。時沙彌不為和尚阿</a><a name="0810c12" id="0810c12">闍梨作使。亦不為餘人作使。而彼遮不</a><a name="0810c13" id="0810c13">與沙彌僧中利養物。佛言不應遮。此是施</a><a name="0810c14" id="0810c14">主物。佛言。自今已去應語沙彌言。汝應如</a><a name="0810c15" id="0810c15">法供給和尚阿闍梨及眾僧。若僧作使次</a><a name="0810c16" id="0810c16">至應作。爾時有長老比丘。將兒出家已。將</a><a name="0810c17" id="0810c17">入村乞食。若到諸市肆前。見有餅飯舒手</a><a name="0810c18" id="0810c18">言。與我餅與我飯。時諸長者見已。皆共嫌</a><a name="0810c19" id="0810c19">之。沙門釋子不知慚愧。犯梵行。外自稱</a><a name="0810c20" id="0810c20">言。我知正法。云何出家。故生兒而將自隨。</a><a name="0810c21" id="0810c21">如是有何正法。時諸比丘。以此因緣往白</a><a name="0810c22" id="0810c22">世尊。世尊言。自今已去不得度年減十二</a><a name="0810c23" id="0810c23">者</a><a name="0810c24" id="0810c24"><p>爾時阿難。有檀越家死盡。唯有一小兒</a><a name="0810c25" id="0810c25">在。將至佛所頭面禮足在一面坐。佛知而</a><a name="0810c26" id="0810c26">故問。此是何等小兒。阿難以此因緣具白</a><a name="0810c27" id="0810c27">世尊。世尊告言。何故不度令出家答言。世</a><a name="0810c28" id="0810c28">尊先有制。不得度年減十二者。是以不度</a><a name="0810c29" id="0810c29">佛問阿難。此小兒。能驅烏。能持戒。能一食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220810b.htm'><img src='up.gif' border=0></a>
<a href='T220811a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>