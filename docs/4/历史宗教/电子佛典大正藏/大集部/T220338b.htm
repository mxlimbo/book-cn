<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0338b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷14)</font> 明單提九十二事法之一 <font face='Arial'>T22, p0338b</h2></font><hr>
<span class='old'>
</a><a name="0338a28" id="0338a28">尼心悔。說沙彌沙彌尼十戒。得越毘尼罪。下</a><a name="0338a29" id="0338a29">至俗人五戒。得越毘尼心悔。是故說</span><a name="0338b01" id="0338b01"><p>佛住舍衛城。廣說如上。爾時尊者陀驃摩羅</a><a name="0338b02" id="0338b02">子。僧羯磨典知九事。如十三事中廣說。爾時</a><a name="0338b03" id="0338b03">有舍那糞掃衣不可分。是陀驃白僧作是言。</a><a name="0338b04" id="0338b04">是舍那糞掃衣不可分可與長老摩訶迦葉</a><a name="0338b05" id="0338b05">不。諸比丘咸言可與。是陀驃恐後有諍言故。</a><a name="0338b06" id="0338b06">即更於僧中唱言。是糞掃舍那衣與長老摩</a><a name="0338b07" id="0338b07">訶迦葉。如是三唱。唱已六群比丘從坐起作</a><a name="0338b08" id="0338b08">是言。阿誰言與。六群比丘為與不。汝作是唱</a><a name="0338b09" id="0338b09">非平等心。汝私相親愛故。迴僧物與諸比丘。</a><a name="0338b10" id="0338b10">以是因緣往白世尊。佛言。呼六群比丘來。來</a><a name="0338b11" id="0338b11">已佛問六群比丘。汝實爾不。答言。實爾世尊。</a><a name="0338b12" id="0338b12">佛語比丘。此是惡事。如是梵行人須汝皮肉</a><a name="0338b13" id="0338b13">血髓猶尚當與。況是糞掃衣不可分。僧中唱</a><a name="0338b14" id="0338b14">與而復還遮。汝先默然與時似貴人相。今還</a><a name="0338b15" id="0338b15">更遮似賤人相。此非法非律非如佛教。不可</a><a name="0338b16" id="0338b16">以是長養善法。佛告諸比丘。依止舍衛城者</a><a name="0338b17" id="0338b17">盡集。以十利故與諸比丘制戒。乃至已聞者</a><a name="0338b18" id="0338b18">當重聞。若比丘僧應分物先和合聽與。後還</a><a name="0338b19" id="0338b19">遮者波夜提。比丘者如上說。僧者八種如上</a><a name="0338b20" id="0338b20">說。物者八種。時藥乃至淨不淨。先聽者先僧</a><a name="0338b21" id="0338b21">中分物共和合與。後遮者作如是言。長老隨</a><a name="0338b22" id="0338b22">親厚以僧物與。波夜提。波夜提者如上說。若</a><a name="0338b23" id="0338b23">僧中分物。僧伽梨鬱多羅僧安陀會尼師壇</a><a name="0338b24" id="0338b24">覆瘡衣雨浴衣腰帶編繩缽小缽銅盂扇傘</a><a name="0338b25" id="0338b25">蓋盛油革囊刀子革屣澡瓶。如是等一切應</a><a name="0338b26" id="0338b26">分物。來當次應取。若意不欲取者。聽過不</a><a name="0338b27" id="0338b27">取若人問言。汝何以不取應答言。此非我所</a><a name="0338b28" id="0338b28">須。欲取餘物。後來須者應取無罪。若行物者</a><a name="0338b29" id="0338b29">唱言。隨意自恣取。比丘爾時隨所須者得自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220338a.htm'><img src='up.gif' border=0></a>
<a href='T220338c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>