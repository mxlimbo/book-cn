<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0314c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷10)</font> 明三十尼薩耆波夜提法之初 <font face='Arial'>T22, p0314c</h2></font><hr>
<span class='old'>
</a><a name="0314b28" id="0314b28">服供王賦稅。阿闍梨是我家供養尊重故。說</a><a name="0314b29" id="0314b29">是語耳。時舍利弗廣為說法。生歡喜心已而</span><a name="0314c01" id="0314c01">去。時尊者舍利弗以是因緣。往白世尊。佛言。</a><a name="0314c02" id="0314c02">呼是比丘來。即呼來已。佛問比丘。汝實爾不。</a><a name="0314c03" id="0314c03">答言。實爾世尊。佛語諸比丘。施主不知籌</a><a name="0314c04" id="0314c04">量受者應籌量。佛言。從今日比丘長缽聽一</a><a name="0314c05" id="0314c05">日畜</a><a name="0314c06" id="0314c06"><p>復次佛住毘舍離大林重閣精舍。廣說如上。</a><a name="0314c07" id="0314c07">毘舍離人年年請僧食。食已施缽。時比丘不</a><a name="0314c08" id="0314c08">受用此缽。為世尊聽。我長缽正得一日畜。</a><a name="0314c09" id="0314c09">未得受用。便成不淨。時施主言。我當從世尊</a><a name="0314c10" id="0314c10">乞是願。施主到世尊所。頭面禮足。卻住一面</a><a name="0314c11" id="0314c11">白佛言。世尊。我等年年請僧食。食已施缽。</a><a name="0314c12" id="0314c12">諸比丘不受作是言。我用此缽為未得受用。</a><a name="0314c13" id="0314c13">便成不淨。善哉世尊。頗有因緣得開通。令施</a><a name="0314c14" id="0314c14">者得功德。受者得利不。佛言。聽先一日更</a><a name="0314c15" id="0314c15">與九日。時諸比丘畜缽滿十日。持缽往至世</a><a name="0314c16" id="0314c16">尊所。白言。此缽滿十日。今當云何。佛言。</a><a name="0314c17" id="0314c17">諸比丘。此缽應知識比丘邊作淨。若十日</a><a name="0314c18" id="0314c18">捨故受新。十日一易。佛告諸比丘。依止毘舍</a><a name="0314c19" id="0314c19">離比丘。皆悉令集。以十利故。為諸比丘制</a><a name="0314c20" id="0314c20">戒。乃至已聞者當重聞。若比丘長缽得畜十</a><a name="0314c21" id="0314c21">日。若過者。尼薩耆波夜提。比丘者。如上說。</a><a name="0314c22" id="0314c22">十日者。得畜齊十日。長缽者。受持外缽也。缽</a><a name="0314c23" id="0314c23">者。一參婆缽。二烏迦斯魔缽。三優迦吒耶</a><a name="0314c24" id="0314c24">缽。四多祇耶缽。五鐵缽。六緻葉尼缽。七畢</a><a name="0314c25" id="0314c25">荔偷缽。上缽中缽下缽。過缽非缽隨缽。上者</a><a name="0314c26" id="0314c26">摩竭提國一阿羅米作飯及受羹菜。一阿</a><a name="0314c27" id="0314c27">羅者可此間斗六升。中者半阿羅米作</a><a name="0314c28" id="0314c28">飯及受羹菜。下者一缽他米作飯及受羹菜。</a><a name="0314c29" id="0314c29">三分飯一分羹菜。過缽者煮一阿羅米飯。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220314b.htm'><img src='up.gif' border=0></a>
<a href='T220315a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>