<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0150b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷21)</font> <font face='Arial'>T23, p0150b</h2></font><hr>
<span class='old'>
</a><a name="0150a28" id="0150a28">處高床大床。若能當言爾。盡壽離著華瓔珞</a><a name="0150a29" id="0150a29">香塗身香熏衣。是沙彌戒。是中盡壽離著華</span><a name="0150b01" id="0150b01">瓔珞香塗身香熏衣。若能當言爾。盡壽離作</a><a name="0150b02" id="0150b02">伎歌舞不往觀聽種種樂器。是沙彌戒。是中</a><a name="0150b03" id="0150b03">盡壽離作伎歌舞不往觀聽種種莊嚴。若能</a><a name="0150b04" id="0150b04">當言爾。盡壽離受畜金銀錢寶。是沙彌戒。是</a><a name="0150b05" id="0150b05">中盡壽離受畜金銀錢寶。若能當言爾。盡壽</a><a name="0150b06" id="0150b06">離非時食。是沙彌戒。是中盡壽離非時食。若</a><a name="0150b07" id="0150b07">能當言爾。如是五法成就。滿十歲應畜沙彌。</a><a name="0150b08" id="0150b08">若不成就五法。滿十歲畜沙彌。得罪</a><a name="0150b09" id="0150b09"><p>佛在王舍城。長老大目犍連。與王舍城中和</a><a name="0150b10" id="0150b10">利等。十七諸年少樂人授具足戒。是諸人</a><a name="0150b11" id="0150b11">晡時飢極。僧坊內高聲大啼。作小兒啼聲。</a><a name="0150b12" id="0150b12">佛知故問阿難。何以僧坊內有小兒啼聲。阿</a><a name="0150b13" id="0150b13">難答言。世尊。長老大目犍連。與王舍城中</a><a name="0150b14" id="0150b14">和利等。十七諸年少樂人與受具足。是諸人</a><a name="0150b15" id="0150b15">晡時飢極。僧坊內高聲大啼作小兒啼聲。是</a><a name="0150b16" id="0150b16">時佛以是因緣集僧。集僧已。佛知故問。問</a><a name="0150b17" id="0150b17">目犍連。汝實作是事不。目連答言。實爾世</a><a name="0150b18" id="0150b18">尊。佛種種因緣訶目犍連。汝不知時。不知</a><a name="0150b19" id="0150b19">量。不知限齊。汝其欲度人。未滿二十人。不</a><a name="0150b20" id="0150b20">能忍寒熱飢渴蚊虻蚤虱蛇蚖毒螫。他人惡</a><a name="0150b21" id="0150b21">語身中苦痛悉不能忍。滿二十歲人。能忍寒</a><a name="0150b22" id="0150b22">熱飢渴蚊虻蚤虱蛇蚖毒螫。他人惡語及身</a><a name="0150b23" id="0150b23">中苦痛皆悉能忍。佛種種因緣訶已。語諸比</a><a name="0150b24" id="0150b24">丘。從今不滿二十年人。不應與受具足。若與</a><a name="0150b25" id="0150b25">受得波逸提罪</a><a name="0150b26" id="0150b26"><p>佛在舍衛國。佛語諸比丘。若異道人信善法</a><a name="0150b27" id="0150b27">欲出家。是人應四月與波利婆沙。若滿四月</a><a name="0150b28" id="0150b28">得諸比丘意。應與出家。如是應與波利婆沙。</a><a name="0150b29" id="0150b29">一心集僧。是本異道。從坐起偏袒著衣脫革<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230150a.htm'><img src='up.gif' border=0></a>
<a href='T230150c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>