<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0797a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0797a</h2></font><hr>
<span class='old'>
</a><a name="0796c28" id="0796c28">時世尊。便喚愚路授兩句法。我拂塵我除垢。</a><a name="0796c29" id="0796c29">此亦不能隨言記憶。世尊見已知其障重教</span><a name="0797a01" id="0797a01">令除滅。告愚路曰。汝能與諸苾芻拂拭鞋履</a><a name="0797a02" id="0797a02">不。白佛言能。汝今宜去為諸苾芻拂拭鞋履。</a><a name="0797a03" id="0797a03">即既奉教而作。諸苾芻不許。佛言汝等勿</a><a name="0797a04" id="0797a04">遮。欲令此人除去業障。其兩句法汝等應教。</a><a name="0797a05" id="0797a05">時諸苾芻令拂鞋履教兩句法。愚路精勤常</a><a name="0797a06" id="0797a06">誦此法。積功不已遂得通利。時愚路苾芻便</a><a name="0797a07" id="0797a07">於後夜時作如是念。世尊令我誦兩句法。我</a><a name="0797a08" id="0797a08">拂塵我除垢者。此之字句。其義云何。塵垢有</a><a name="0797a09" id="0797a09">二。一內二外。此之法言。為表於內為表外耶。</a><a name="0797a10" id="0797a10">為是直詮為是密說。作是思惟忽然啟悟。善</a><a name="0797a11" id="0797a11">根發起業障消除。曾所不學三妙伽他。即於</a><a name="0797a12" id="0797a12">此時從心顯現</a><a name="0797a13" id="0797a13"><p class='lg'>　　此塵是欲非土塵　　　密說此欲為土塵</a><br><a name="0797a14" id="0797a14">　　智者能除此欲染　　　非是無慚放逸人</a><br><a name="0797a15" id="0797a15">　　此塵是瞋非土塵　　　密說此瞋為土塵</a><br><a name="0797a16" id="0797a16">　　智者能除此瞋恚　　　非是無慚放逸人</a><br><a name="0797a17" id="0797a17">　　此塵是癡非土塵　　　密說此癡為土塵</a><br><a name="0797a18" id="0797a18">　　智者能除此癡毒　　　非是無慚放逸人　</p></a><a name="0797a19" id="0797a19"><p>爾時愚路憶此頌義。如理修行蠲除三毒。勤</a><a name="0797a20" id="0797a20">勇無怠斷諸煩惱。於須臾頃證阿羅漢果。平</a><a name="0797a21" id="0797a21">等運心愛憎無二。破無明[<a href='javascript:showpic("images/016693.gif")'>穀-禾+卵</a>]永出樊籠。釋梵</a><a name="0797a22" id="0797a22">諸天尊重供養。廣說如上。即於其處加趺未</a><a name="0797a23" id="0797a23">起。大路因行見其端坐。然阿羅漢。若不觀察</a><a name="0797a24" id="0797a24">智見不生。乃牽其臂喚云具壽。且起習誦。然</a><a name="0797a25" id="0797a25">後思惟。愚路苾芻見兄慈悲引臂喚起。不離於</a><a name="0797a26" id="0797a26">座長舒其手。如象王鼻隨逐而去。大路迴顧</a><a name="0797a27" id="0797a27">見希有已。問言具壽。汝能證會此殊勝德。愚</a><a name="0797a28" id="0797a28">路默然無對。時彼愚路苾芻得勝果已。諸外</a><a name="0797a29" id="0797a29">道輩共起譏嫌。沙門喬答摩自云。我證甚深<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230796c.htm'><img src='up.gif' border=0></a>
<a href='T230797b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>