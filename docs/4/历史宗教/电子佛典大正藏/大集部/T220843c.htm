<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0843c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷38)</font> 皮革揵度 <font face='Arial'>T22, p0843c</h2></font><hr>
<span class='old'>
</a><a name="0843b28" id="0843b28">主。及諸長者。聞王語已。共詣耆闍崛山。時</a><a name="0843b29" id="0843b29">有長老娑竭陀。為佛給使。在異處磐石</span><a name="0843c01" id="0843c01">上坐。時瞻婆城主。詣長老娑竭陀所問言。</a><a name="0843c02" id="0843c02">今世尊在何處。我等欲見如來。娑竭陀言</a><a name="0843c03" id="0843c03">小待長者。須我白佛。爾時長老娑竭陀。即</a><a name="0843c04" id="0843c04">沒石上。如力士屈申臂頃。從彼來踊出</a><a name="0843c05" id="0843c05">佛前白言。瞻婆長者欲見世尊。佛告言。汝</a><a name="0843c06" id="0843c06">往屋蔭中敷座。我當往坐。時娑竭陀。即受</a><a name="0843c07" id="0843c07">教敷座已。還到佛所。頭面禮足在一面住。</a><a name="0843c08" id="0843c08">白世尊言。我已敷座竟。今正是時。爾時世</a><a name="0843c09" id="0843c09">尊。從屋中出坐已。告娑竭陀言。語瞻婆長</a><a name="0843c10" id="0843c10">者來。時長老娑竭陀。沒於佛前。如力士屈</a><a name="0843c11" id="0843c11">申臂頃。踊出於石上。時諸長者。見歎未曾</a><a name="0843c12" id="0843c12">有。世尊。弟子神足猶爾況復如來。娑竭陀言。</a><a name="0843c13" id="0843c13">長者宜知。是時瞻婆城主來詣佛所。頭面</a><a name="0843c14" id="0843c14">作禮卻坐一面。世尊。爾時即為諸長者子</a><a name="0843c15" id="0843c15">及瞻婆城主。種種方便說法勸化。令大歡喜。</a><a name="0843c16" id="0843c16">布施持戒生天之法。即於座上得法眼淨。</a><a name="0843c17" id="0843c17">見法得法得果證。不復迴還。白世尊言。</a><a name="0843c18" id="0843c18">大德。從今已去。歸依佛法僧。聽為優婆塞。</a><a name="0843c19" id="0843c19">從今已去。不殺生乃至不飲酒。爾時長</a><a name="0843c20" id="0843c20">者子守籠那在會中坐。作是念言。我聞佛</a><a name="0843c21" id="0843c21">所說。若我在家與妻子俱。不得修清淨行。</a><a name="0843c22" id="0843c22">我今寧可從佛求除鬚髮捨家為道意欲</a><a name="0843c23" id="0843c23">令眾罷散。爾時瞻婆城主。聞佛種種方便</a><a name="0843c24" id="0843c24">說法。心大歡喜。即從坐起。作禮遶佛而</a><a name="0843c25" id="0843c25">去。長者子守籠那。還詣佛所。頭面作禮</a><a name="0843c26" id="0843c26">卻住一面。即白世尊言。如我聞佛所說。若</a><a name="0843c27" id="0843c27">我在家與妻子俱。不得修清淨行。今欲</a><a name="0843c28" id="0843c28">從世尊求除鬚髮捨家為道佛問守籠</a><a name="0843c29" id="0843c29">那。汝父母聽汝不。答言世尊。父母未聽。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220843b.htm'><img src='up.gif' border=0></a>
<a href='T220844a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>