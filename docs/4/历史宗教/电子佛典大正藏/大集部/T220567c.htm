<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0567c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷1)</font> 序 <font face='Arial'>T22, p0567c</h2></font><hr>
<span class='old'>
</a><br><a name="0567b28" id="0567b28">　　優波離為首　　　及餘身證者</a><br><a name="0567b29" id="0567b29">　　今說戒要義　　　諸賢咸共聽</span><br><a name="0567c01" id="0567c01">　　今欲說深戒　　　為樂持戒者</a><br><a name="0567c02" id="0567c02">　　為能諷誦者　　　利益諸長老</a><br><a name="0567c03" id="0567c03">　　今說十句義　　　諸佛之戒法</a><br><a name="0567c04" id="0567c04">　　令僧喜永安　　　攝取於僧故</a><br><a name="0567c05" id="0567c05">　　不信者令信　　　已信者增長</a><br><a name="0567c06" id="0567c06">　　斷不持戒者　　　令邪道入正</a><br><a name="0567c07" id="0567c07">　　慚愧者安隱　　　佛法得久住</a><br><a name="0567c08" id="0567c08">　　是以世最勝　　　演布禁戒經</a><br><a name="0567c09" id="0567c09">　　眾山須彌最　　　眾流海為最</a><br><a name="0567c10" id="0567c10">　　眾經億百千　　　戒為第一最</a><br><a name="0567c11" id="0567c11">　　欲求第一最　　　今世及後世</a><br><a name="0567c12" id="0567c12">　　當持此禁戒　　　終身莫毀犯</a><br><a name="0567c13" id="0567c13">　　除結無罣礙　　　縛著由此解</a><br><a name="0567c14" id="0567c14">　　以戒自觀察　　　如鏡照面像</a><br><a name="0567c15" id="0567c15">　　夫欲造善法　　　備具三種業</a><br><a name="0567c16" id="0567c16">　　當審觀其意　　　如羅云經說</a><br><a name="0567c17" id="0567c17">　　所以立王者　　　由世諍訟故</a><br><a name="0567c18" id="0567c18">　　眾人之所舉　　　古昔之常法</a><br><a name="0567c19" id="0567c19">　　犯罪者知法　　　順法者成就</a><br><a name="0567c20" id="0567c20">　　戒律亦如是　　　如王治正法</a><br><a name="0567c21" id="0567c21">　　如醫觀眾病　　　進止得其所</a><br><a name="0567c22" id="0567c22">　　可治則進藥　　　不可者則捨</a><br><a name="0567c23" id="0567c23">　　如醫經所說　　　四事不可治</a><br><a name="0567c24" id="0567c24">　　可救有十三　　　餘者不須救</a><br><a name="0567c25" id="0567c25">　　譬如有死屍　　　大海不容受</a><br><a name="0567c26" id="0567c26">　　為疾風所飄　　　棄之於岸上</a><br><a name="0567c27" id="0567c27">　　諸作惡行者　　　猶如彼死屍</a><br><a name="0567c28" id="0567c28">　　眾所不容受　　　以是當持戒</a><br><a name="0567c29" id="0567c29">　　如守門牢固　　　不憂失財物<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220567b.htm'><img src='up.gif' border=0></a>
<a href='T220568a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>