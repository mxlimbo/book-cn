<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1487 佛說菩薩內戒經 1032b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1487 佛說菩薩內戒經</font> <font face='Arial'>(卷1)</font> <font face='Arial'>T24, p1032b</h2></font><hr>
<span class='old'>
</a><a name="1032a28" id="1032a28">見迷惑者。願使之疾見正道。陰冥者得睹</a><a name="1032a29" id="1032a29">光明。疾者皆使除愈。強健各現色力。陸行願</span><a name="1032b01" id="1032b01">使人馬車牛肥壯。人手足筋力強健財物安</a><a name="1032b02" id="1032b02">隱。船行者東西南北上水下水各得其願。船</a><a name="1032b03" id="1032b03">車安隱帆行條利。賈市百倍千倍萬倍。住止</a><a name="1032b04" id="1032b04">得處賣買便利。貴賤各得所願。居家者妻子</a><a name="1032b05" id="1032b05">父母公嫗皆使安隱。水火盜賊疾病縣官無</a><a name="1032b06" id="1032b06">有。居官者常得安隱。慈心愛育人民。家人</a><a name="1032b07" id="1032b07">富饒無有貧窮憂厄苦劇者。是為菩薩十一</a><a name="1032b08" id="1032b08">時戒平等之行。善男子善女人聞是歡喜。皆</a><a name="1032b09" id="1032b09">得阿惟越致。諸天神地神山神皆來侍衛帶</a><a name="1032b10" id="1032b10">持是經者。一切災害不敢干犯。是為菩薩已</a><a name="1032b11" id="1032b11">得神通</a><a name="1032b12" id="1032b12"><p>第十一時</a><a name="1032b13" id="1032b13"><p>南無佛。南無法。南無比丘僧。南無諸菩薩摩</a><a name="1032b14" id="1032b14">訶薩。南無文殊師利菩薩。菩薩從一數二隨</a><a name="1032b15" id="1032b15">三止四觀五還六淨。以次得道。得須陀洹。得</a><a name="1032b16" id="1032b16">斯陀含阿那含。得阿羅漢辟支佛。皆不於中</a><a name="1032b17" id="1032b17">住得佛道。現三十二相八十種好紫金色。十</a><a name="1032b18" id="1032b18">種力。四無所畏。十八法不共。八種大音聲。亦</a><a name="1032b19" id="1032b19">不於中住。菩薩發大乘之業。以僧那僧涅度</a><a name="1032b20" id="1032b20">脫一切人非人。以波羅蜜示現眾人。以慈悲</a><a name="1032b21" id="1032b21">喜捨救濟眾人。菩薩以儒軟伏諸剛強。菩</a><a name="1032b22" id="1032b22">薩以漚和拘舍羅和合眾人。菩薩以謙恭慈</a><a name="1032b23" id="1032b23">仁安慰眾人。菩薩以和悅歡喜降伏諸惡逆。</a><a name="1032b24" id="1032b24">菩薩以道力度諸愚癡。菩薩以貞潔度諸愛</a><a name="1032b25" id="1032b25">欲。菩薩以大慈愍念眾生。菩薩以省約絕諸</a><a name="1032b26" id="1032b26">財寶。菩薩以清淨斷諸醉酒。菩薩以訥言正</a><a name="1032b27" id="1032b27">心口忍辱。菩薩以經行立於精進。菩薩以少</a><a name="1032b28" id="1032b28">食絕於睡臥。菩薩以無欲輕身強健。菩薩以</a><a name="1032b29" id="1032b29">無瞋怒養於道德。菩薩以無嫉妒合聚眾人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241032a.htm'><img src='up.gif' border=0></a>
<a href='T241032c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>