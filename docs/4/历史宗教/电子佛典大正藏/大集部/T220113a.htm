<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0113a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷16)</font> 第三分初受戒法上 <font face='Arial'>T22, p0113a</h2></font><hr>
<span class='old'>
</a><a name="0112c28" id="0112c28">喻法四依法</a><a name="0112c29" id="0112c29"><p>爾時佛未聽諸比丘有阿闍梨。諸比丘和尚</span><a name="0113a01" id="0113a01">喪。以無和尚阿闍梨故。披著上下衣不如法</a><a name="0113a02" id="0113a02">乃至食時亂語皆如上說。諸長老比丘以是</a><a name="0113a03" id="0113a03">白佛。佛言。從今以十利故。聽諸比丘有阿闍</a><a name="0113a04" id="0113a04">梨。阿闍梨自然生心視弟子如兒。弟子自然</a><a name="0113a05" id="0113a05">生心視阿闍梨如父。事事如和尚中說。佛既</a><a name="0113a06" id="0113a06">聽有阿闍梨。不知有幾種阿闍梨。以是白佛。</a><a name="0113a07" id="0113a07">佛言。有五種阿闍梨。出家阿闍梨。教授阿闍</a><a name="0113a08" id="0113a08">梨。羯磨阿闍梨。受經阿闍梨。依止阿闍梨。</a><a name="0113a09" id="0113a09">諸比丘不知云何是出家乃至依止阿闍梨。</a><a name="0113a10" id="0113a10">以是白佛。佛言。始度受沙彌戒。是名出家阿</a><a name="0113a11" id="0113a11">闍梨。受具足戒時教威儀法。是名教授阿闍</a><a name="0113a12" id="0113a12">梨受具足戒時為作羯磨。是名羯磨阿闍梨。</a><a name="0113a13" id="0113a13">就受經乃至一日誦。是名受經阿闍梨。乃</a><a name="0113a14" id="0113a14">至依止住一宿。是名依止阿闍梨。佛既聽有</a><a name="0113a15" id="0113a15">依止阿闍梨。便依止比丘尼式叉摩那沙彌</a><a name="0113a16" id="0113a16">沙彌尼狂心亂心病壞心人被舉人滅擯人異</a><a name="0113a17" id="0113a17">處住人別住人行摩那埵人行本日人應出罪</a><a name="0113a18" id="0113a18">人自言人多人語人諸羯磨人。以是白佛。佛</a><a name="0113a19" id="0113a19">言。不聽依止如上諸人。唯聽依止如法比</a><a name="0113a20" id="0113a20">丘</a><a name="0113a21" id="0113a21"><p>此中有成乞依止。有不成乞依止。有成與依</a><a name="0113a22" id="0113a22">止。有不成與依止。有成受依止。有不成受依</a><a name="0113a23" id="0113a23">止。不成乞依止者。若比丘從比丘尼乞依止。</a><a name="0113a24" id="0113a24">若從式叉摩那沙彌沙彌尼乃至諸羯磨人乞</a><a name="0113a25" id="0113a25">依止。是名不成乞依止。若從如法比丘乞依</a><a name="0113a26" id="0113a26">止。而不作是語。我某甲今求尊依止。尊為我</a><a name="0113a27" id="0113a27">作依止。我依止尊住。尊當教誡我。我當受尊</a><a name="0113a28" id="0113a28">教誡。是亦不成乞依止。成乞依止者。從如法</a><a name="0113a29" id="0113a29">比丘作如上乞。是名成乞依止<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220112c.htm'><img src='up.gif' border=0></a>
<a href='T220113b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>