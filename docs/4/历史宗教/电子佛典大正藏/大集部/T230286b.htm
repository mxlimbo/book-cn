<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0286b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷39)</font> <font face='Arial'>T23, p0286b</h2></font><hr>
<span class='old'>
</a><a name="0286a28" id="0286a28">佛言。從今他不聽。不得說他罪。不得令他憶</a><a name="0286a29" id="0286a29">罪。不得遮他說戒自恣。不得遮他教誡比丘</span><a name="0286b01" id="0286b01">尼。遮者突吉羅</a><a name="0286b02" id="0286b02"><p>佛在舍衛國。爾時有下座比丘。不恭敬喚上</a><a name="0286b03" id="0286b03">座。上座聞已心不喜。諸比丘不知云何。是事</a><a name="0286b04" id="0286b04">白佛。佛言。從今不得不恭敬喚上座。若不恭</a><a name="0286b05" id="0286b05">敬喚上座者突吉羅。爾時諸比丘不知云何</a><a name="0286b06" id="0286b06">喚上座。是事白佛。佛言。從今下座比丘喚上</a><a name="0286b07" id="0286b07">座言長老。爾時但喚長老不便。佛言。從今喚</a><a name="0286b08" id="0286b08">長老某甲。如喚長老舍利弗。長老目犍連。長</a><a name="0286b09" id="0286b09">老阿難。長老難提。長老金毘羅。佛在舍衛國。</a><a name="0286b10" id="0286b10">有那羅比丘。有施羅比丘尼。二人共戲笑言</a><a name="0286b11" id="0286b11">語。惱亂諸比丘。是事白佛。佛言。是那羅比丘</a><a name="0286b12" id="0286b12">施羅比丘尼所作不善。所噉食如偷盜。佛以</a><a name="0286b13" id="0286b13">是事集比丘僧。語諸比丘。應與是二人作不</a><a name="0286b14" id="0286b14">清淨羯磨。一心和合僧一比丘唱言。大德僧</a><a name="0286b15" id="0286b15">聽。是那羅比丘施羅比丘尼。共戲笑言語惱</a><a name="0286b16" id="0286b16">亂諸比丘。若僧時到僧忍聽。是那羅比丘施</a><a name="0286b17" id="0286b17">羅比丘尼共戲笑言語惱亂諸比丘。是所噉</a><a name="0286b18" id="0286b18">食如偷盜。如是白。白二羯磨。僧與那羅比</a><a name="0286b19" id="0286b19">丘施羅比丘尼作不清淨羯磨竟。僧忍默然</a><a name="0286b20" id="0286b20">故。是事如是持。僧與二人作不清淨羯磨竟。</a><a name="0286b21" id="0286b21">是二人心生悔。自見過罪四布懺悔。作是言。</a><a name="0286b22" id="0286b22">我先惱亂眾僧。今生清淨心。乞捨不清淨羯</a><a name="0286b23" id="0286b23">磨。諸比丘不知云何。是事白佛。佛言。是那羅</a><a name="0286b24" id="0286b24">比丘施羅比丘尼悔過生清淨心。應與捨不</a><a name="0286b25" id="0286b25">清淨羯磨應如是作。一心和合僧。是那羅比</a><a name="0286b26" id="0286b26">丘施羅比丘尼從座起。偏袒右肩脫革屣右</a><a name="0286b27" id="0286b27">膝著地合掌作是言。大德僧聽。我那羅比丘</a><a name="0286b28" id="0286b28">施羅比丘尼。共戲笑言語惱亂僧故。僧與我</a><a name="0286b29" id="0286b29">等作不清淨羯磨。所噉食如偷盜。我等今悔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230286a.htm'><img src='up.gif' border=0></a>
<a href='T230286c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>