<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0997a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷58)</font> 毘尼增一之一 <font face='Arial'>T22, p0997a</h2></font><hr>
<span class='old'>
</a><a name="0996c28" id="0996c28">數恐我等。我今寧可於世尊前至誠悔過</a><a name="0996c29" id="0996c29">耶。時彼比丘。即持衣缽。往王舍城。到世尊</span><a name="0997a01" id="0997a01">所。頭面禮足卻坐一面。以此因緣具白世</a><a name="0997a02" id="0997a02">尊。從坐起頭面禮足至誠悔過言。大德。我</a><a name="0997a03" id="0997a03">愚癡無智不善。而世尊為諸比丘無數方便</a><a name="0997a04" id="0997a04">說戒法。而我生不信樂心。懷憂惱言。世尊</a><a name="0997a05" id="0997a05">數恐我等。唯願大德。受我悔過。佛告比</a><a name="0997a06" id="0997a06">丘言。汝自懺悔愚癡無智不善。我為諸比</a><a name="0997a07" id="0997a07">丘說戒。汝自不信樂。心懷憂惱言。世尊數</a><a name="0997a08" id="0997a08">恐我等。於我法中。能至誠如法懺悔者。便</a><a name="0997a09" id="0997a09">得增益。汝懺悔應生厭離心。汝比丘至誠</a><a name="0997a10" id="0997a10">如法懺悔。我為受之。時彼迦葉比丘。禮佛</a><a name="0997a11" id="0997a11">足已卻坐一面。佛告言。若上座既不學</a><a name="0997a12" id="0997a12">戒亦不讚歎戒。若有餘比丘樂學戒讚</a><a name="0997a13" id="0997a13">歎戒者。亦復不能以時勸勉讚歎迦葉比</a><a name="0997a14" id="0997a14">丘。我不讚歎如是上座。何以故。若我讚歎</a><a name="0997a15" id="0997a15">者。令諸比丘親近。若有親近者。令餘人習</a><a name="0997a16" id="0997a16">學其法。若有習學其法。長夜受苦。是故迦</a><a name="0997a17" id="0997a17">葉比丘。我見如是上座過失故不讚歎。若</a><a name="0997a18" id="0997a18">中下座亦如是(此上中下座。是不如法者。其次應有上中下座如法者反上句。即是不復煩文。</a><a name="0997a19" id="0997a19">故不出也)佛說如是。迦葉比丘歡喜信樂</a><a name="0997a20" id="0997a20">受持。爾時佛告諸比丘。譬如有驢與群牛</a><a name="0997a21" id="0997a21">共行。自言我亦是牛我亦是牛。而驢毛不似</a><a name="0997a22" id="0997a22">牛腳。不似牛音聲。亦不似牛。而與牛共</a><a name="0997a23" id="0997a23">行。自言是牛。如是有癡人。隨逐如法比丘。</a><a name="0997a24" id="0997a24">自言我是比丘。此癡人無有增戒增心增</a><a name="0997a25" id="0997a25">慧。如善比丘與眾僧共行。自言我是比丘。</a><a name="0997a26" id="0997a26">是故汝等。當勤修習增戒增心增慧學。佛說</a><a name="0997a27" id="0997a27">如是。諸比丘聞。歡喜信樂受持</a><a name="0997a28" id="0997a28"><p>爾時世尊在毘舍離。有跋闍子比丘。往世</a><a name="0997a29" id="0997a29">尊所頭面禮足卻坐一面。白世尊言。半月<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220996c.htm'><img src='up.gif' border=0></a>
<a href='T220997b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>