<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0654b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷6)</font> 斷人命學處第三 <font face='Arial'>T23, p0654b</h2></font><hr>
<span class='old'>
</a><a name="0654a28" id="0654a28">芻。所用之缽色壞有孔。餘苾芻告言。具壽汝</a><a name="0654a29" id="0654a29">所用缽有孔色壞何。不熏治。報曰若熏治</span><a name="0654b01" id="0654b01">者多有所須。瓦籠牛糞及油麻滓等。苾芻告</a><a name="0654b02" id="0654b02">言。具壽。汝若無缽豈得存耶。報曰我無缽者</a><a name="0654b03" id="0654b03">寧復得。存然於某處有一苾芻。身嬰重患不</a><a name="0654b04" id="0654b04">久命終。彼有一缽光淨圓好堪得受用。彼若</a><a name="0654b05" id="0654b05">死者我當取之。諸苾芻聞而告曰。具壽。汝為</a><a name="0654b06" id="0654b06">缽故生此極惡旃荼羅心。彼聞慚恥復生追</a><a name="0654b07" id="0654b07">悔。默爾而住。將非我今有犯罪耶。即以此緣</a><a name="0654b08" id="0654b08">告諸苾芻。諸苾芻白佛。佛告諸苾芻。彼苾芻</a><a name="0654b09" id="0654b09">無願死心故無犯。然諸苾芻不應為缽生此</a><a name="0654b10" id="0654b10">極惡旃荼羅心。起此心者得越法罪。然諸</a><a name="0654b11" id="0654b11">苾芻護持其缽當如眼睛。應綴者綴應熏者</a><a name="0654b12" id="0654b12">熏。若苾芻有缽。應合熏綴而不為者。得越法</a><a name="0654b13" id="0654b13">罪。此是緣起未制學處</a><a name="0654b14" id="0654b14"><p>佛在室羅伐城給孤獨園。於此城中有一苾</a><a name="0654b15" id="0654b15">芻。僧伽胝衣破弊塵垢。有餘苾芻告言。具壽</a><a name="0654b16" id="0654b16">汝僧伽胝破弊塵垢。何不浣染縫治。報曰若</a><a name="0654b17" id="0654b17">修補者多有所須。柴薪染汁針線盆等。苾芻</a><a name="0654b18" id="0654b18">告曰。汝若無衣得存濟耶。答言我若無衣寧</a><a name="0654b19" id="0654b19">得存濟。然於某處有一苾芻。身嬰重病不久</a><a name="0654b20" id="0654b20">命終。彼有僧伽胝衣新染赤色堪得受用。我</a><a name="0654b21" id="0654b21">當取之。諸苾芻聞而告曰。具壽汝為衣故生</a><a name="0654b22" id="0654b22">此極惡旃荼羅心。彼聞慚恥便生追悔。默爾</a><a name="0654b23" id="0654b23">而住。將非我今有犯罪耶。即以此緣告諸苾</a><a name="0654b24" id="0654b24">芻。諸苾芻白佛。佛告諸苾芻。彼苾芻無願</a><a name="0654b25" id="0654b25">死心故無犯。然諸苾芻不應為衣生此極惡</a><a name="0654b26" id="0654b26">旃荼羅心。起此心者得越法罪。然諸苾芻護</a><a name="0654b27" id="0654b27">惜衣服當如身皮。應浣染縫治者當隨事作。</a><a name="0654b28" id="0654b28">若不作者得越法罪。此是緣起未制學處</a><a name="0654b29" id="0654b29"><p>佛在室羅伐城給孤獨園。於此城中有一長<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230654a.htm'><img src='up.gif' border=0></a>
<a href='T230654c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>