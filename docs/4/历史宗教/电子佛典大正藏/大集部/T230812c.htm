<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0812c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷34)</font> 九十波逸底迦法 展轉食學處第三十一 <font face='Arial'>T23, p0812c</h2></font><hr>
<span class='old'>
</a><a name="0812b28" id="0812b28">已遂便啼泣。長者曰何故啼泣。豈我於汝相</a><a name="0812b29" id="0812b29">欺負耶。答曰長者大人無容欺負。然我本心</span><a name="0812c01" id="0812c01">求錢五百。於佛及僧擬申供養。錢既未足更</a><a name="0812c02" id="0812c02">復苦身。為此因緣我悲啼耳。長者曰若緣福</a><a name="0812c03" id="0812c03">事我願助成。貧人報曰。長者添滿自成福業。</a><a name="0812c04" id="0812c04">乖我本願不得生天。長者曰汝以信心奉佛眾</a><a name="0812c05" id="0812c05">不。報言如是若爾汝可往問世尊。如佛所說</a><a name="0812c06" id="0812c06">汝當奉行。時彼貧人尋詣佛所。禮佛足已在</a><a name="0812c07" id="0812c07">一面坐。白佛言。世尊我為供佛僧眾。自賃己</a><a name="0812c08" id="0812c08">身求五百金錢。在某長者家多時客作。及至</a><a name="0812c09" id="0812c09">作了五百不充。長者見欠為我添滿。為當取</a><a name="0812c10" id="0812c10">耶為不取耶。佛言。童子應可取之。白佛言。世</a><a name="0812c11" id="0812c11">尊他物相助恐不生天。佛言。童子汝初發心</a><a name="0812c12" id="0812c12">當生天處。何況捨施不生天耶。奉佛教已</a><a name="0812c13" id="0812c13">歡喜而去。至長者家取五百金錢還詣母所</a><a name="0812c14" id="0812c14">白言。慈母此是五百金錢。幸願營辦供佛及</a><a name="0812c15" id="0812c15">僧。母曰汝豈不知。家道先貧觸途闕乏。食手</a><a name="0812c16" id="0812c16">器具座褥皆無。欲請佛僧若為能濟。汝今可</a><a name="0812c17" id="0812c17">去白傭力處長者令知彼舍寬容或能為作。</a><a name="0812c18" id="0812c18">貧人聞告。詣長者處白言。今我家貧觸途匱</a><a name="0812c19" id="0812c19">乏。食手器具座席並無。欲請佛僧事不能濟。</a><a name="0812c20" id="0812c20">敢欲憑告就此宅中為辦所須。請佛僧食是</a><a name="0812c21" id="0812c21">事得不。長者便念。我造新宅得供佛僧斯成</a><a name="0812c22" id="0812c22">善事。告曰汝可留物往請佛僧。來就宅中為</a><a name="0812c23" id="0812c23">受供養。時彼貧生留物而去。遂於明日往詣</a><a name="0812c24" id="0812c24">佛所。禮佛足已長跪合掌白言。世尊唯願明</a><a name="0812c25" id="0812c25">日就某宅中哀受微供</a><a name="0812c26" id="0812c26"><p>爾時世尊默然受請。見佛受已禮足而去。報</a><a name="0812c27" id="0812c27">長者知時。彼長者即為具辦種種上妙飲食。</a><a name="0812c28" id="0812c28">於晨朝時敷設座褥。安大水器布列香花。令</a><a name="0812c29" id="0812c29">使白佛。飲食已辦。願佛知時。爾時世尊。於日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230812b.htm'><img src='up.gif' border=0></a>
<a href='T230813a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>