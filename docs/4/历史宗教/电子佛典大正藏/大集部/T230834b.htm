<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0834b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷38)</font> 九十波逸底迦法 共至俗家不與食學處第五十一 <font face='Arial'>T23, p0834b</h2></font><hr>
<span class='old'>
</a><a name="0834a28" id="0834a28">如前。乃至重佛教故日別三時就師致禮。時</a><a name="0834a29" id="0834a29">鄔波難陀語難陀曰。大德當知。達摩於我先</span><a name="0834b01" id="0834b01">有讎隙。我必對佛僧及餘眾前。彰其惡響</a><a name="0834b02" id="0834b02">作不饒益事。或令一日絕食受飢。難陀報曰。</a><a name="0834b03" id="0834b03">此之達摩稟性持戒。愧恥為懷追悔在心。曾</a><a name="0834b04" id="0834b04">無有犯。何能與彼作無益事。鄔波難陀曰。我</a><a name="0834b05" id="0834b05">今必當令彼無食受餓。難陀聞已便作是念。</a><a name="0834b06" id="0834b06">寧使絕食不可令其漫彰餘過。時有長者來</a><a name="0834b07" id="0834b07">請難陀鄔波難陀就舍而食。是時難陀報鄔</a><a name="0834b08" id="0834b08">波難陀。今日我令達摩絕食。鄔波難陀曰。</a><a name="0834b09" id="0834b09">今正是時。達摩時至欲得乞食。便詣師所禮</a><a name="0834b10" id="0834b10">拜合掌白言。鄔波馱耶存念。我今欲行乞食。</a><a name="0834b11" id="0834b11">師便報曰。我於今日有一施主。來請我食并弟</a><a name="0834b12" id="0834b12">子一人。汝可與我就彼而食。便白師曰。豈我</a><a name="0834b13" id="0834b13">比來曾隨師後受請食耶。鄔波難陀聞其語</a><a name="0834b14" id="0834b14">已而告之曰。達摩。我先別聞與今見異。我意</a><a name="0834b15" id="0834b15">謂汝稟性持戒慚愧為懷。遵奉師言情無違</a><a name="0834b16" id="0834b16">逆。豈復本師以不淨物而勸於汝。何故汝今</a><a name="0834b17" id="0834b17">見違上命。是時達摩既蒙大德呵責默然而</a><a name="0834b18" id="0834b18">止。復白師曰。我取水羅及乞食缽方從師去。</a><a name="0834b19" id="0834b19">鄔波難陀報言。具壽。更復何用水羅缽為。於</a><a name="0834b20" id="0834b20">彼舍中自有淨器。其水先濾亦復無蟲。即可</a><a name="0834b21" id="0834b21">與我相隨而去。是時達摩尋從師後。有一乞</a><a name="0834b22" id="0834b22">食苾芻見而問曰。具壽達摩欲何所適。報言。</a><a name="0834b23" id="0834b23">欲往請處。乞食者報曰。具壽。知量而食。達摩</a><a name="0834b24" id="0834b24">曰。大德。事未可知。為當得食為絕食耶。時乞</a><a name="0834b25" id="0834b25">食者相隨而去入室羅伐城。時難陀鄔波難</a><a name="0834b26" id="0834b26">陀。與其弟子至一店所。其難陀達摩便住於</a><a name="0834b27" id="0834b27">此。鄔波難陀即往施主家。飽足食已還來店</a><a name="0834b28" id="0834b28">上。難陀次往就舍而食。達摩便白鄔波難陀</a><a name="0834b29" id="0834b29">曰。阿遮利耶時將欲至。我當行矣。鄔波難陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230834a.htm'><img src='up.gif' border=0></a>
<a href='T230834c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>