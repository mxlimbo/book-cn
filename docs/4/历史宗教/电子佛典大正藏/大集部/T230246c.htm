<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0246c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷34)</font> <font face='Arial'>T23, p0246c</h2></font><hr>
<span class='old'>
</a><a name="0246b28" id="0246b28">丘無所得去。時有阿練兒比丘。從舊比丘求</a><a name="0246b29" id="0246b29">索舉衣缽屋。諸比丘言。佛未聽我等與阿練</span><a name="0246c01" id="0246c01">兒舉衣缽屋。是事白佛。佛言。從今聽與阿</a><a name="0246c02" id="0246c02">練兒比丘舉衣缽屋。爾時有諸客比丘。暫來</a><a name="0246c03" id="0246c03">無住處疲極苦惱。是事白佛。佛言。應暫與房</a><a name="0246c04" id="0246c04">舍臥具。有時一比丘來宿已。早起便去。是房</a><a name="0246c05" id="0246c05">中所有供養。前食時食乃至房舍衣。舊比丘</a><a name="0246c06" id="0246c06">生疑。客比丘來是房中宿。早起便去。有是供</a><a name="0246c07" id="0246c07">養分。不知云何。是事白佛。佛言。客比丘雖在</a><a name="0246c08" id="0246c08">中宿。住者房舍應受</a><a name="0246c09" id="0246c09"><p>佛在舍衛國。爾時諸比丘廢學比尼。誦</a><a name="0246c10" id="0246c10">讀修多羅阿毘曇遠離比尼。佛見諸比丘不</a><a name="0246c11" id="0246c11">學比尼誦讀修多羅阿毘曇遠離比尼故。見</a><a name="0246c12" id="0246c12">已讚歎比丘通利比尼者。面前讚歎長老優</a><a name="0246c13" id="0246c13">波離。諸持比尼中最勝第一。諸比丘作是念。</a><a name="0246c14" id="0246c14">佛讚歎比丘通利比尼者。面前讚歎。長老優</a><a name="0246c15" id="0246c15">波離諸持比尼中最為第一。我等何不讀誦</a><a name="0246c16" id="0246c16">比尼。諸上座長老比丘。從長老優波離受誦</a><a name="0246c17" id="0246c17">比尼。長老優波離。不為高處坐教。恭敬上座</a><a name="0246c18" id="0246c18">故。亦不下處坐教。為尊法故。若經行時若</a><a name="0246c19" id="0246c19">立時教。爾時長老優波離。行立久故。患腳痛</a><a name="0246c20" id="0246c20">[跳-兆+專]膝髀。腰脅脊痛。是事白佛。佛以是事集</a><a name="0246c21" id="0246c21">比丘僧。知而故問長老優波離。優波離。實</a><a name="0246c22" id="0246c22">有上座比丘。從汝受比尼。汝不高處坐教。恭</a><a name="0246c23" id="0246c23">敬上座故。又不下處坐教。為尊法故。汝經行</a><a name="0246c24" id="0246c24">時若立時教。行立久故。患腳痛[跳-兆+專]膝髀腰脅</a><a name="0246c25" id="0246c25">脊痛。汝實爾不。答言。實爾世尊。佛種種因緣</a><a name="0246c26" id="0246c26">讚戒讚持戒。讚戒讚持戒已語諸比丘。從今</a><a name="0246c27" id="0246c27">聽下座比丘欲教上座法者。應在高處坐教。</a><a name="0246c28" id="0246c28">為尊法故。若上座欲從下座受法者。應在下</a><a name="0246c29" id="0246c29">處坐受法。為尊法故。從今聽。下座比丘教上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230246b.htm'><img src='up.gif' border=0></a>
<a href='T230247a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>