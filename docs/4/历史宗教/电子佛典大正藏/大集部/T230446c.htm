<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0446c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷60)</font> 五百比丘結集三藏法品第一 <font face='Arial'>T23, p0446c</h2></font><hr>
<span class='old'>
</a><a name="0446b28" id="0446b28">在此般涅槃。來請舍利分。汝當與我。我於</a><a name="0446b29" id="0446b29">王舍城起塔供養。拘尸城諸力士答大臣婆</span><a name="0446c01" id="0446c01">羅門言。佛在我國土地般涅槃。我自於此拘</a><a name="0446c02" id="0446c02">尸城起塔供養。舍利分不得與汝。大臣婆羅</a><a name="0446c03" id="0446c03">門言。摩伽陀國主阿闍世王語汝。汝等以舍</a><a name="0446c04" id="0446c04">利與我者善。若不見與。當舉四兵以力奪汝。</a><a name="0446c05" id="0446c05">諸力士言。我自供養不以與汝。波婆城力士</a><a name="0446c06" id="0446c06">亦集四兵。在一面住。羅婆聚落拘婆羅。亦</a><a name="0446c07" id="0446c07">集四兵在一面住。遮勒國諸剎帝利。亦集四</a><a name="0446c08" id="0446c08">兵在一面住。毘[<a href='javascript:showpic("images/060797.gif")'>少/兔</a>]國諸婆羅門。亦集四兵在</a><a name="0446c09" id="0446c09">一面住。毘耶離國諸梨昌。亦集四兵在一</a><a name="0446c10" id="0446c10">面住。迦毘羅婆諸釋子。亦集四兵在一面</a><a name="0446c11" id="0446c11">住。婆羅沙迦羅婆羅門。更增四兵。拘尸城</a><a name="0446c12" id="0446c12">一面住。爾時拘尸城外。八軍圍繞。為舍利</a><a name="0446c13" id="0446c13">故。各欲奪取。爾時大眾中。有一婆羅門姓</a><a name="0446c14" id="0446c14">煙。在八軍中。高聲大唱。拘尸城諸力士主</a><a name="0446c15" id="0446c15">聽。佛無量劫積善修忍。諸君亦常聞讚忍法。</a><a name="0446c16" id="0446c16">今日何可於佛滅後為舍利故起兵相奪。諸</a><a name="0446c17" id="0446c17">君當知此非敬事。舍利現在。但當分作八分。</a><a name="0446c18" id="0446c18">諸力士言。敬如來議。爾時姓煙婆羅門。即</a><a name="0446c19" id="0446c19">分舍利作八分。分竟復高聲大唱。汝諸力士</a><a name="0446c20" id="0446c20">主聽盛舍利瓶。請以見惠。欲還頭那羅聚落</a><a name="0446c21" id="0446c21">起瓶塔。華香幡蓋伎樂供養。諸力士答言。</a><a name="0446c22" id="0446c22">敬從來請。爾時必波羅延那婆羅門居士。復</a><a name="0446c23" id="0446c23">以高聲大唱。拘尸城中諸力士主聽。燒佛處</a><a name="0446c24" id="0446c24">炭與我。欲還我國起炭塔。華香伎樂供養。</a><a name="0446c25" id="0446c25">諸力士答婆羅門。敬從來請。爾時拘尸城諸</a><a name="0446c26" id="0446c26">力士。得第一分舍利。即於國中起塔。華香</a><a name="0446c27" id="0446c27">伎樂種種供養。波婆國得第二分舍利。還歸</a><a name="0446c28" id="0446c28">起塔種種供養。羅摩聚落拘樓羅。得第三分</a><a name="0446c29" id="0446c29">舍利。還歸起塔種種供養。遮勒國諸剎帝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230446b.htm'><img src='up.gif' border=0></a>
<a href='T230447a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>