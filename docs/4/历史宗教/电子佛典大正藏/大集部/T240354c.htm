<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0354c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷30)</font> 第六門第四子攝之餘明佛從天下等事 <font face='Arial'>T24, p0354c</h2></font><hr>
<span class='old'>
</a><br><a name="0354b28" id="0354b28">　　親族皆零落　　　何面欲求生</a><br><a name="0354b29" id="0354b29">　　寧在於山藪　　　曠野無人處</span><br><a name="0354c01" id="0354c01">　　不住於家宅　　　憂愁日夜增　</p></a><a name="0354c02" id="0354c02"><p>說是頌已即與奴別。隨意東西唯獨一身。至</a><a name="0354c03" id="0354c03">一聚落遇到一家。見有老母撚劫貝線權寄停</a><a name="0354c04" id="0354c04">止。母遂相容便到母邊共其撚線。有一織師</a><a name="0354c05" id="0354c05">少年。時來母處買劫貝線。母於異時便持細</a><a name="0354c06" id="0354c06">縷往少年處。彼問阿母。昔日縷麤今何細妙。</a><a name="0354c07" id="0354c07">母曰。此非我作。問是誰為。答有客人彼能妙</a><a name="0354c08" id="0354c08">作。報言。阿母我獨一身。更無兼手何不見與。</a><a name="0354c09" id="0354c09">我以衣食相供。答言。我歸問彼知意報來。即</a><a name="0354c10" id="0354c10">貴價取縷設好飲食。香花莊飾令母還歸。瘦</a><a name="0354c11" id="0354c11">瞿答彌見而問曰。阿母。何處賣線得錢身香</a><a name="0354c12" id="0354c12">花彩。答言。少女非直貴價得錢。身服花彩更</a><a name="0354c13" id="0354c13">乃飽餐美食歡喜歸來。女曰。我怪非常為此</a><a name="0354c14" id="0354c14">相問。即於女前說織師好。復言。少女彼之織</a><a name="0354c15" id="0354c15">師未有妻室。汝能共活衣食相供。答言。阿</a><a name="0354c16" id="0354c16">母勿說斯語。我於家室深生厭患。隨宜活命</a><a name="0354c17" id="0354c17">更不求餘。母曰。女人無依理難存濟。宜覓處</a><a name="0354c18" id="0354c18">所以自安身。遂說百種因緣令其改嫁。女便</a><a name="0354c19" id="0354c19">心變從彼所求。織師既知以禮迎去。時彼織</a><a name="0354c20" id="0354c20">師性多毒害。雖無罪過常行杖楚。其女即往</a><a name="0354c21" id="0354c21">告老母曰。何意將我付與藥叉。常受苦楚知</a><a name="0354c22" id="0354c22">欲何計。報言。少女汝勿懷憂若有男女自相</a><a name="0354c23" id="0354c23">憐愛。家產資財並皆屬汝。其女未久便即有</a><a name="0354c24" id="0354c24">娠。其夫知已不加楚毒。妻生慢意不並尋常。</a><a name="0354c25" id="0354c25">織師覺已懷恨而住。後諸織師共為聚集。酒</a><a name="0354c26" id="0354c26">醉還家扣門而喚。其時婦屬產期閉門而坐。</a><a name="0354c27" id="0354c27">雖聞叫喚無由出看。織師性惡復加酒醉。懷</a><a name="0354c28" id="0354c28">恨在心更增忿怒。婦生子畢方與開門。告</a><a name="0354c29" id="0354c29">夫主曰。我已生兒君宜喜慶。夫聞斯語懷毒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240354b.htm'><img src='up.gif' border=0></a>
<a href='T240355a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>