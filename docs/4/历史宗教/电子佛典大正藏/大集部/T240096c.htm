<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0096c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷18)</font> 諸大弟子及佛自說業報 <font face='Arial'>T24, p0096c</h2></font><hr>
<span class='old'>
</a><a name="0096b28" id="0096b28">懷忿恚。作如是念。彼人三度遭極苦患。我與</a><a name="0096b29" id="0096b29">除損。不能酬恩。更若遭疾。當與某藥令彼愚</span><a name="0096c01" id="0096c01">人內情斷絕。後於異時。長者子復宿疾發動。</a><a name="0096c02" id="0096c02">同前請醫。醫以惡心。與不宜藥。致令病者腸</a><a name="0096c03" id="0096c03">絕段段。汝等苾芻。於意云何往古昔時善醫</a><a name="0096c04" id="0096c04">師者。豈異人乎。我身即是。由我惡心令長者</a><a name="0096c05" id="0096c05">子服其毒藥。由斯業故。經於無量百千歲中。</a><a name="0096c06" id="0096c06">墮在地獄受諸苦惱。餘殘業報。成正覺後。身</a><a name="0096c07" id="0096c07">患背痛</a><a name="0096c08" id="0096c08"><p>時諸苾芻。復白佛言。大德世尊。先作何業。成</a><a name="0096c09" id="0096c09">正覺後。他誅釋種。世尊頭痛。佛言。汝諸苾</a><a name="0096c10" id="0096c10">芻。如來往昔自作斯業。還自受報。廣如餘說。</a><a name="0096c11" id="0096c11">汝等苾芻。乃往古昔。流惠河邊。有五百人。捕</a><a name="0096c12" id="0096c12">魚為業。時大海內。忽有二大魚。流入彼河。諸</a><a name="0096c13" id="0096c13">人捕獲。共作是議。若斷魚命肉便臭爛。無人</a><a name="0096c14" id="0096c14">頓易。宜可繩繫。有須買者。續截秤賣。庶得精</a><a name="0096c15" id="0096c15">新。作是議已。以繩繫縛。有人買者。割截續</a><a name="0096c16" id="0096c16">與。當割之時。魚遭大苦。踠轉血流。河水變</a><a name="0096c17" id="0096c17">赤。時有小兒。見河血色。情懷喜笑而為暢適。</a><a name="0096c18" id="0096c18">汝等苾芻。於意云何。其捕魚師小兒者。豈異</a><a name="0096c19" id="0096c19">人乎。我身即是。由於往昔當殺魚時我心暢</a><a name="0096c20" id="0096c20">適。由斯業故。經於無量百千歲中。當患頭痛。</a><a name="0096c21" id="0096c21">餘殘業報。成正覺後。誅釋種時。我頭苦痛</a><a name="0096c22" id="0096c22"><p>時諸苾芻。復白佛言。大德世尊。先作何業。成</a><a name="0096c23" id="0096c23">正覺後。尚遭背患風痛。佛言。諸苾芻。如來往</a><a name="0096c24" id="0096c24">昔生在異類。自作斯業。今還自受。廣如餘說。</a><a name="0096c25" id="0096c25">汝等苾芻。乃往古昔。有一壯士。遊歷邦國。至</a><a name="0096c26" id="0096c26">一王都。其王復有一大壯士。力無敵對。二士</a><a name="0096c27" id="0096c27">相知。為欲賭當衣服故。即共相撲。壯士常法。</a><a name="0096c28" id="0096c28">相共執手。即知強弱。其外來者執王壯士手</a><a name="0096c29" id="0096c29">已。知彼力士不能得勝。王都壯士。報外來者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240096b.htm'><img src='up.gif' border=0></a>
<a href='T240097a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>