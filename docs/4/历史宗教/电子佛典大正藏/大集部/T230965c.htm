<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0965c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷11)</font> 第三部三十三捨墮事 得僧祇利物迴入己學處第三十 <font face='Arial'>T23, p0965c</h2></font><hr>
<span class='old'>
</a><a name="0965b28" id="0965b28"><p><b>　　<A NAME="n725"></A>得僧祇利物迴入己學處第三十</b></a><a name="0965b29" id="0965b29"><p>緣處同前。諸苾芻尼三月安居。吐羅難陀從</span><a name="0965c01" id="0965c01">諸俗旅乞隨意時。供養眾利得皆入己。俗旅</a><a name="0965c02" id="0965c02">聞已咸皆譏嫌。云何苾芻尼。為眾乞求物將</a><a name="0965c03" id="0965c03">獨入己。尼白苾芻。苾芻白佛。佛以此緣。同</a><a name="0965c04" id="0965c04">前集尼問實訶責。廣說乃至制其學處。應如</a><a name="0965c05" id="0965c05">是說</a><a name="0965c06" id="0965c06"><p>若復苾芻尼。得僧祇利物迴入己者。泥薩祇</a><a name="0965c07" id="0965c07">波逸底迦</a><a name="0965c08" id="0965c08"><p>尼謂吐羅難陀。或復餘尼。得僧祇利者。謂尼</a><a name="0965c09" id="0965c09">眾故得二種利。或衣或食。迴入己者。自將受</a><a name="0965c10" id="0965c10">用。釋罪相同前</a><a name="0965c11" id="0965c11"><p><b>　　<A NAME="n726"></A>買藥解繫學處第三十一</b></a><a name="0965c12" id="0965c12"><p>緣處同前。時珠髻難陀苾芻尼。於一賣香男</a><a name="0965c13" id="0965c13">子處有愛染心。詣彼鋪所買諸藥物。繫竟復</a><a name="0965c14" id="0965c14">解。解而復繫。談話受樂。諸尼見諫。聖者勿作</a><a name="0965c15" id="0965c15">如此事。彼不納受。尼白苾芻。苾芻白佛。佛以</a><a name="0965c16" id="0965c16">此緣。同前集尼問實訶責。廣說乃至制其學</a><a name="0965c17" id="0965c17">處。應如是說。若復苾芻尼。買諸藥物。繫竟</a><a name="0965c18" id="0965c18">復解。解而復繫者。泥薩祇波逸底迦</a><a name="0965c19" id="0965c19"><p>尼謂珠髻難陀。或復餘尼。買諸藥物乃至復</a><a name="0965c20" id="0965c20">解者。謂從他貨取有染愛心。解繫受樂。泥</a><a name="0965c21" id="0965c21">薩祇波逸底迦者。其物應捨墮罪說悔。此中</a><a name="0965c22" id="0965c22">犯相。凡有解繫。咸得墮罪</a><a name="0965c23" id="0965c23"><p><b>　　<A NAME="n727"></A>持貴價重衣學處第三十二</b></a><a name="0965c24" id="0965c24"><p>緣處同前。時憍薩羅勝光大王。將貴價重衣。</a><a name="0965c25" id="0965c25">賜與軍將。彼便以衣施法與尼。尼得衣已安</a><a name="0965c26" id="0965c26">於架上。時珠髻難陀尼。入法與房禮拜。見此</a><a name="0965c27" id="0965c27">貴衣問言。聖者於何處得。報曰。執戟軍將持</a><a name="0965c28" id="0965c28">來施我。珠髻尼曰。聖者福深人天供養。法與</a><a name="0965c29" id="0965c29">尼曰。意有所愛。珠髻尼言。聖者神廟殘花萎<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230965b.htm'><img src='up.gif' border=0></a>
<a href='T230966a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>