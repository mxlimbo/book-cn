<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0173c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0173c</h2></font><hr>
<span class='old'>
</a><a name="0173b28" id="0173b28">行。一比丘有漉水囊。一比丘無。不相借極渴</a><a name="0173b29" id="0173b29">乏。以是白佛。佛言。我先不制無漉水囊行不</span><a name="0173c01" id="0173c01">得過半由旬耶。若是無漉水囊。有衣角可漉</a><a name="0173c02" id="0173c02">水者聽。欲行時心念用以漉水。亦聽畜漉水</a><a name="0173c03" id="0173c03">筒。諸比丘便用金銀寶作。佛言。不應爾。聽用</a><a name="0173c04" id="0173c04">銅鐵竹木瓦石作之。以十種家施衣細者漫</a><a name="0173c05" id="0173c05">口。不聽用糞掃衣。犯者突吉羅。時舍利弗患</a><a name="0173c06" id="0173c06">風。有一呵梨勒果著床腳邊。瞿伽離來。以是</a><a name="0173c07" id="0173c07">上座驅舍利弗。舍利弗即避之忘呵梨勒。瞿</a><a name="0173c08" id="0173c08">伽離見語諸比丘。世尊讚歎舍利弗少欲知</a><a name="0173c09" id="0173c09">足。而今藏積我等所無。舍利弗聞作是念。我</a><a name="0173c10" id="0173c10">今云何以此小事墮譏嫌中。便取棄之。諸比</a><a name="0173c11" id="0173c11">丘語言。大德風患所須。勿棄此藥。可還取之。</a><a name="0173c12" id="0173c12">答言。以此小物乃使同梵行人致此嫌怪。我</a><a name="0173c13" id="0173c13">已棄之終不復取。諸比丘以是白佛。佛言。舍</a><a name="0173c14" id="0173c14">利弗不但今棄此藥不肯復取。過去世時亦</a><a name="0173c15" id="0173c15">曾如是。乃往過去時有一黑蛇。螫一犢子。</a><a name="0173c16" id="0173c16">還入穴中。有一咒師。以羖羊咒。咒令出穴。不</a><a name="0173c17" id="0173c17">能令出。咒師便於犢子前燃火咒之。化成火</a><a name="0173c18" id="0173c18">蜂。入蛇穴中。燒螫黑蛇。蛇不堪痛然後出</a><a name="0173c19" id="0173c19">穴。羖羊以角抄著咒師前。咒師語言。汝還舐</a><a name="0173c20" id="0173c20">毒。不爾投此火中。黑蛇即說偈言</a><a name="0173c21" id="0173c21"><p class='lg'>　　我既吐此毒　　　終不還收之</a><br><a name="0173c22" id="0173c22">　　若有死事至　　　畢命不復迴　</p></a><a name="0173c23" id="0173c23"><p>於是遂不收毒自投火中。佛言。爾時黑蛇者</a><a name="0173c24" id="0173c24">舍利弗是。昔受如此死苦猶不收毒。況今更</a><a name="0173c25" id="0173c25">取所棄之藥。從今聽諸比丘畜藥。六群比丘</a><a name="0173c26" id="0173c26">便多積聚藥。諸白衣譏訶言。此諸沙門為欲</a><a name="0173c27" id="0173c27">作醫為欲販賣。自言小欲知足。而無厭已。</a><a name="0173c28" id="0173c28">諸比丘以是白佛。佛言。不應多畜藥。聽畜</a><a name="0173c29" id="0173c29">種種雜藥各一阿陀羅。若有長病聽隨宜更<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220173b.htm'><img src='up.gif' border=0></a>
<a href='T220174a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>