<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0487a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷32)</font> 明雜誦跋渠法之一 四提舍尼初 <font face='Arial'>T22, p0487a</h2></font><hr>
<span class='old'>
</a><a name="0486c28" id="0486c28">羅食肉。諸比丘亦有食者。時耆舊童子至佛</a><a name="0486c29" id="0486c29">所。頭面禮足卻住一面白佛言。世尊瓶沙王</span><a name="0487a01" id="0487a01">象死。有諸小姓旃陀羅噉肉。諸比丘亦有噉</a><a name="0487a02" id="0487a02">者。比丘者出家人。人所敬重。唯願世尊。莫</a><a name="0487a03" id="0487a03">令食象肉。世尊為童子隨順說法示教利喜。</a><a name="0487a04" id="0487a04">頭面禮足而退。時世尊往至眾多比丘所。敷</a><a name="0487a05" id="0487a05">尼師檀坐。為諸比丘具說上事。佛言。從今</a><a name="0487a06" id="0487a06">已後不聽食象肉。乃至象髓亦不聽食。聽以</a><a name="0487a07" id="0487a07">象牙骨作缽支衣細結無罪</a><a name="0487a08" id="0487a08"><p>佛住王舍城。時瓶沙王馬死。亦如上象中說</a><a name="0487a09" id="0487a09">若外有癬疥病。須馬血塗者無罪。塗已不得</a><a name="0487a10" id="0487a10">眾中住。應在邊小房中住。佛住舍衛城。時諸</a><a name="0487a11" id="0487a11">比丘食狗肉。入聚落時為狗所逐競吠。諸比</a><a name="0487a12" id="0487a12">丘以是因緣往白世尊。乃至佛言。從今日</a><a name="0487a13" id="0487a13">後。不聽食狗肉。乃至狗髓不聽食。若為狗所</a><a name="0487a14" id="0487a14">齧。須燒狗毛塗瘡者得用無罪。佛住舍衛</a><a name="0487a15" id="0487a15">城時有比丘食烏肉。比丘入聚落乞食。或林</a><a name="0487a16" id="0487a16">中經行時。群烏逐鳴。諸比丘以是因緣往白</a><a name="0487a17" id="0487a17">世尊。乃至佛言。從今日後。不聽食烏肉。乃</a><a name="0487a18" id="0487a18">至烏髓亦不聽食。若須翅翮外用者無罪</a><a name="0487a19" id="0487a19"><p>佛住舍衛城。時有比丘食鷲鳥肉。比丘近林</a><a name="0487a20" id="0487a20">中經行。有諸群鷲逐比丘鳴喚。諸比丘以是</a><a name="0487a21" id="0487a21">因緣往白世尊。乃至佛言。從今已後。不聽食</a><a name="0487a22" id="0487a22">鷲鳥肉。乃至鷲髓亦不聽食。若須翅翮外用</a><a name="0487a23" id="0487a23">者無罪。一人肉。二龍肉。三象肉。四馬肉。五</a><a name="0487a24" id="0487a24">狗肉。六烏肉。七鷲鳥肉。八豬肉。九獼猴肉。</a><a name="0487a25" id="0487a25">十師子肉。蒜者。生熟皮葉。一切盡不聽食。</a><a name="0487a26" id="0487a26">若須外用塗瘡聽用。若塗已不得眾中住。當</a><a name="0487a27" id="0487a27">在邊小房中住。差已應淨洗浴還聽入眾。是</a><a name="0487a28" id="0487a28">名肉蒜法</a><a name="0487a29" id="0487a29"><p>皮法者。佛住舍衛城。時難陀優波難陀。至牧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220486c.htm'><img src='up.gif' border=0></a>
<a href='T220487b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>