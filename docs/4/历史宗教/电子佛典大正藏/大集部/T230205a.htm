<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0205a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷28)</font> <font face='Arial'>T23, p0205a</h2></font><hr>
<span class='old'>
</a><a name="0204c28" id="0204c28">善。若不持去。應用治四方僧房臥具</a><a name="0204c29" id="0204c29"><p>有受法諸比丘。擯一比丘。到不受法比丘所</span><a name="0205a01" id="0205a01">言。諸大德。除我罪作清淨。我當作不受法。若</a><a name="0205a02" id="0205a02">未除罪而死。受法諸比丘應還攝衣缽。若除</a><a name="0205a03" id="0205a03">罪而死。衣缽物屬不受法諸比丘</a><a name="0205a04" id="0205a04"><p>有不受法諸比丘。擯一比丘。是比丘往受法</a><a name="0205a05" id="0205a05">諸比丘所言。大德。除我罪作清淨。我當作受</a><a name="0205a06" id="0205a06">法。若未除罪而死。衣缽物屬不受法諸比丘。</a><a name="0205a07" id="0205a07">若除罪而死。衣缽物應屬受法諸比丘</a><a name="0205a08" id="0205a08"><p>有一比丘有衣應捨。是比丘與六群諸比丘。</a><a name="0205a09" id="0205a09">六群比丘取自用。不肯還歸。爾時有異諸比</a><a name="0205a10" id="0205a10">丘苦惱。不能得清淨可信比丘。佛夏後月遊</a><a name="0205a11" id="0205a11">行諸國。諸比丘著新染衣。是比丘著弊故衣。</a><a name="0205a12" id="0205a12">佛見是比丘。知而故問是比丘。汝何以著故</a><a name="0205a13" id="0205a13">弊衣。答言。我有衣應捨。與六群諸比丘。六群</a><a name="0205a14" id="0205a14">比丘取自用。不肯還我。亦有異諸比丘苦惱。</a><a name="0205a15" id="0205a15">不能得清淨可信比丘與。佛言。是清淨故布</a><a name="0205a16" id="0205a16">施。是時比丘即應還取。若取得善。若不還</a><a name="0205a17" id="0205a17">應強奪。教突吉羅罪懺悔</a><a name="0205a18" id="0205a18"><p>佛在舍衛國。有一居士。請佛及僧明日食。佛</a><a name="0205a19" id="0205a19">默然受。知佛受已。從坐起頭面禮佛足繞佛</a><a name="0205a20" id="0205a20">而還。其夜多辦淨妙種種飲食。清旦布坐處。</a><a name="0205a21" id="0205a21">遣人白佛。食具已辦唯聖知時。佛自房住迎</a><a name="0205a22" id="0205a22">食分。一切僧入居士舍。阿難送佛食分。有</a><a name="0205a23" id="0205a23">五因緣。佛住精舍迎食分。何等五。一若欲入</a><a name="0205a24" id="0205a24">定。二欲為諸天說法。三欲諸房遊看。四看病</a><a name="0205a25" id="0205a25">比丘。五若未結戒欲結。佛知諸比丘入居士</a><a name="0205a26" id="0205a26">舍。捉戶鉤遍看諸房。見一住處開門扇。一</a><a name="0205a27" id="0205a27">病比丘苦痛無侶。自臥大小便中。佛知故問</a><a name="0205a28" id="0205a28">問病比丘。汝何所患苦。獨無人瞻視。自臥</a><a name="0205a29" id="0205a29">大小便上。是比丘忠直相實相白佛。大德。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230204c.htm'><img src='up.gif' border=0></a>
<a href='T230205b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>