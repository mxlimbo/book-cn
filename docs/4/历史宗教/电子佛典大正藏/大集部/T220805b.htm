<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0805b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0805b</h2></font><hr>
<span class='old'>
</a><a name="0805a28" id="0805a28">諸比丘。以此事往白佛。佛言。自今已去。聽</a><a name="0805a29" id="0805a29">五歲比丘當誦白羯磨使利。不者當如法</span><a name="0805b01" id="0805b01">治爾時有比丘將受戒者出界外。聞有</a><a name="0805b02" id="0805b02">賊來皆恐怖。從坐起去不得受戒。諸比丘。</a><a name="0805b03" id="0805b03">以此因緣往白佛。佛言。自今已去有八難</a><a name="0805b04" id="0805b04">事及餘因緣。二人三人聽一時作羯磨不</a><a name="0805b05" id="0805b05">得過。所謂難處者一王二賊三火四水五病</a><a name="0805b06" id="0805b06">六人七非人八失梨[<a href='javascript:showpic("images/033074.gif")'>沙/虫</a>]虫。所謂餘因緣者。有</a><a name="0805b07" id="0805b07">大眾集坐具少若多病人。聽二人三人一時</a><a name="0805b08" id="0805b08">作羯磨。若有大眾集房舍少。若天雨漏。聽</a><a name="0805b09" id="0805b09">二人三人一時作羯磨。爾時尊者優波離即</a><a name="0805b10" id="0805b10">從坐起。偏露右臂脫革屣右膝著地合掌</a><a name="0805b11" id="0805b11">白佛言。若有諸重事。得過二人三人一</a><a name="0805b12" id="0805b12">時作羯磨不。佛言不得過。彼遣使受依</a><a name="0805b13" id="0805b13">止。佛言不應爾。彼遣使與依止。佛言不應</a><a name="0805b14" id="0805b14">爾。時和尚阿闍梨出界外行。弟子念言。</a><a name="0805b15" id="0805b15">和尚阿闍梨行不久當還我即依止而住。便</a><a name="0805b16" id="0805b16">無依止而住。諸比丘以此因緣往白佛。佛</a><a name="0805b17" id="0805b17">言。自今已去聽和尚阿闍梨出界外行日。</a><a name="0805b18" id="0805b18">即日應受依止。若不受當如法治。彼諸弟</a><a name="0805b19" id="0805b19">子出界外遠行彼自念言。我等行不久還。</a><a name="0805b20" id="0805b20">即以此依止和尚阿闍梨住。便無依止而</a><a name="0805b21" id="0805b21">住。時諸比丘以此因緣往白佛。佛言。自今</a><a name="0805b22" id="0805b22">已去。聽新受戒客比丘。須依止者。不得</a><a name="0805b23" id="0805b23">先洗足。不得先飲水先當受依止。爾時客</a><a name="0805b24" id="0805b24">新受戒比丘須依止。彼作是念。世尊制言。</a><a name="0805b25" id="0805b25">新受戒客比丘須依止。不得先洗足。不得</a><a name="0805b26" id="0805b26">先飲水。當先受依止。當受依止。時迷悶倒</a><a name="0805b27" id="0805b27">地便得病。爾時諸比丘。以此因緣往白佛。</a><a name="0805b28" id="0805b28">佛言。自今已去。聽客新受戒比丘須依止。</a><a name="0805b29" id="0805b29">先洗足先飲水小停息已受依止。彼不選<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220805a.htm'><img src='up.gif' border=0></a>
<a href='T220805c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>