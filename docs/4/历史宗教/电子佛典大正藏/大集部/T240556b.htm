<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0556b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷6)</font> <font face='Arial'>T24, p0556b</h2></font><hr>
<span class='old'>
</a><a name="0556a28" id="0556a28">親想疑。令浣染打。得捨墮罪。實是親族非親</a><a name="0556a29" id="0556a29">想疑。令浣染打。咸得惡作。與衣已後尼轉根</span><a name="0556b01" id="0556b01">者。或時歸俗得方便罪。使非親尼親尼為浣。</a><a name="0556b02" id="0556b02">亦得惡作。意浣此衣錯浣餘衣者。但得墮罪。</a><a name="0556b03" id="0556b03">無其捨法。凡見門徒為非不止。由不正教故。</a><a name="0556b04" id="0556b04">師亦得罪。言無犯者。或三寶衣物。或使親尼。</a><a name="0556b05" id="0556b05">或時自浣。或師主為浣。或鄔波索迦鄔波斯</a><a name="0556b06" id="0556b06">迦。或使親尼非親為浣。斯皆無犯。令他浣衣</a><a name="0556b07" id="0556b07">有四種別。一者不浣。二者微浣。三者善浣。四</a><a name="0556b08" id="0556b08">者過浣。如是染打同有四別。犯有輕重隨事</a><a name="0556b09" id="0556b09">應知。有五染色。謂根皮葉花果。然非法色有</a><a name="0556b10" id="0556b10">其二別。一謂八種大色何者是耶。頌曰</a><a name="0556b11" id="0556b11"><p class='lg'>　　紫礦紅藍鬱金香　　　朱沙大青及紅茜</a><br><a name="0556b12" id="0556b12">　　黃丹蘇方八大色　　　苾芻不應將染衣　</p></a><a name="0556b13" id="0556b13"><p>二謂深緋色及淺緋色。此二種色若為玩好</a><a name="0556b14" id="0556b14">心著者。皆不清淨。得惡作罪。若有施主生敬</a><a name="0556b15" id="0556b15">重心。將大色衣持施。苾芻應用餘色壞其大</a><a name="0556b16" id="0556b16">色。著時無犯。凡著衣服應捨三種心生五種</a><a name="0556b17" id="0556b17">心。言三種者。一喜好玩飾心。二輕賤受用心。</a><a name="0556b18" id="0556b18">三矯覓名稱心。後謂詐著弊衣。欲令他知有</a><a name="0556b19" id="0556b19">德有行。希招利譽。如是三心皆不應作。但求</a><a name="0556b20" id="0556b20">壞色。趣得充身。順大師教。進修善品</a><a name="0556b21" id="0556b21"><p>言五種心者。一知量。二知間隙。三知思察。四</a><a name="0556b22" id="0556b22">知時。五知數。言知量者。受用衣時知其新舊</a><a name="0556b23" id="0556b23">量度而用。徐徐緩牽勿使傷損。後求難得。言</a><a name="0556b24" id="0556b24">知間隙者。不可頻頻。常著一衣臭而疾破。可</a><a name="0556b25" id="0556b25">間用之。言思察者。心常思察此衣來處極難。</a><a name="0556b26" id="0556b26">非自臂力。由他施已作報恩心。受用之時勿</a><a name="0556b27" id="0556b27">為非法。言知時者。寒熱適時受用合度。若乖</a><a name="0556b28" id="0556b28">時節自損損他。自損者不益己身。損他者福</a><a name="0556b29" id="0556b29">不增長。言知數者。十三資具足得資身。多畜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240556a.htm'><img src='up.gif' border=0></a>
<a href='T240556c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>