<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0885b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷47)</font> 九十波逸底迦法 入王宮門學處第八十二之一 <font face='Arial'>T23, p0885b</h2></font><hr>
<span class='old'>
</a><a name="0885a28" id="0885a28"><p>爾時世尊。觀見曠野手堪應受化。乃至廣說。</a><a name="0885a29" id="0885a29">若曠野手與紺容相會者。染愛纏縛於生死</span><a name="0885b01" id="0885b01">中未能出離。無階聖果。爾時世尊知是事已。</a><a name="0885b02" id="0885b02">即從王舍往曠野城。至彼城隅日光遂沒。即</a><a name="0885b03" id="0885b03">於其夜臥牛跡搶地。時曠野手。聞佛世尊來</a><a name="0885b04" id="0885b04">至城外臥牛跡搶中。天既曉已。時曠野手欲</a><a name="0885b05" id="0885b05">禮世尊出城門下。見紺容女車馬僕從。問是</a><a name="0885b06" id="0885b06">誰女宿此城門。時紺容女具以來意答曠野</a><a name="0885b07" id="0885b07">手。王聞是事令往宮中。時王詣佛所稽首白</a><a name="0885b08" id="0885b08">言。世尊不審大師。宿在荒田得安隱不。世尊</a><a name="0885b09" id="0885b09">告曰。曠野手於此世間得安隱眠者我為第</a><a name="0885b10" id="0885b10">一。爾時世尊說伽他曰</a><a name="0885b11" id="0885b11"><p class='lg'>　　能除於罪惡　　　不被欲所繫</a><br><a name="0885b12" id="0885b12">　　離染歸圓寂　　　彼得安隱眠</a><br><a name="0885b13" id="0885b13">　　能除熱惱病　　　一切希望斷</a><br><a name="0885b14" id="0885b14">　　其心常寂靜　　　彼得安隱眠　</p></a><a name="0885b15" id="0885b15"><p>爾時世尊。為曠野手種種說法示教利喜。即</a><a name="0885b16" id="0885b16">於座上證不還果。廣說如阿笈摩經。禮佛足</a><a name="0885b17" id="0885b17">已從座而去。既還宮已語紺容曰。我捨諸欲</a><a name="0885b18" id="0885b18">更不耽樂。汝雖來至隨意去住。無人遮止。紺</a><a name="0885b19" id="0885b19">容曰。我樂住此。願與佛子為給侍人。時曠野</a><a name="0885b20" id="0885b20">手為佛及僧。於此城外造僧住處。四事供養</a><a name="0885b21" id="0885b21">無所闕少。廣說乃至曠野手王遇疾而死。生</a><a name="0885b22" id="0885b22">無熱天。既起三心。來詣佛所禮足而坐。世尊</a><a name="0885b23" id="0885b23">告曰。汝曠野手因何業故生無熱天。即以伽</a><a name="0885b24" id="0885b24">他答世尊曰</a><a name="0885b25" id="0885b25"><p class='lg'>　　我由見世尊　　　及得聞正法</a><br><a name="0885b26" id="0885b26">　　供養於僧眾　　　曾無厭足心</a><br><a name="0885b27" id="0885b27">　　受行勝人法　　　遠離於貪愛</a><br><a name="0885b28" id="0885b28">　　於三事常修　　　故我生無熱　</p></a><a name="0885b29" id="0885b29"><p>時曠野手天子。頂禮佛足忽然不現。時諸苾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230885a.htm'><img src='up.gif' border=0></a>
<a href='T230885c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>