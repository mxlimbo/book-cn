<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1476 佛說優婆塞五戒相經 0942c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1476 佛說優婆塞五戒相經</font> <font face='Arial'>(卷1)</font> <font face='Arial'>T24, p0942c</h2></font><hr>
<span class='old'>
</a><a name="0942b28" id="0942b28">有七種。一非己想。二不同意。三不暫用。四知</a><a name="0942b29" id="0942b29">有主。五不狂。六不心亂。七不病壞心。此七</span><a name="0942c01" id="0942c01">者。取重物犯不可悔。取輕物犯中可悔。又</a><a name="0942c02" id="0942c02">有七種。一者己想。二者同意。三者暫用。四者</a><a name="0942c03" id="0942c03">謂無主。五狂。六心亂七病壞心。此七者。取物</a><a name="0942c04" id="0942c04">無犯。有一居士種植蘿蔔。又有一人來至園</a><a name="0942c05" id="0942c05">所。語居士言。與我蘿蔔。居士問言。汝有價</a><a name="0942c06" id="0942c06">耶。為當直索。答言。我無價也。居士曰。若須</a><a name="0942c07" id="0942c07">蘿蔔當持價來。我若但與汝者。何以供朝夕</a><a name="0942c08" id="0942c08">之膳耶。客言。汝定不與我耶。主曰。吾豈得</a><a name="0942c09" id="0942c09">與汝。客便以咒術令菜乾枯。迴自生疑。將無</a><a name="0942c10" id="0942c10">犯不可悔耶。往決如來。佛言。計直所犯可悔</a><a name="0942c11" id="0942c11">不可悔。莖葉華實皆與根同</a><a name="0942c12" id="0942c12"><p>有一人在祇洹間耕墾。脫衣著田一面。時有</a><a name="0942c13" id="0942c13">居士四望無人。便持衣去。時耕者遙見語居</a><a name="0942c14" id="0942c14">士言。勿取我衣。居士不聞。猶謂無主。故持衣</a><a name="0942c15" id="0942c15">去。耕人即隨後捉之。語居士言。汝法應不與</a><a name="0942c16" id="0942c16">取耶。居士答言。我謂無主故取之耳。豈法宜</a><a name="0942c17" id="0942c17">然。耕人言。此是我衣。居士言曰。是汝衣者便</a><a name="0942c18" id="0942c18">可持去。居士生疑。我將無犯不可悔耶。即往</a><a name="0942c19" id="0942c19">佛所諮質此事。佛知故問。汝以何心取之。居</a><a name="0942c20" id="0942c20">士白言。謂言無主。佛言無犯。自今而後取</a><a name="0942c21" id="0942c21">物者。善加籌量。或自有物。雖無人守而實有</a><a name="0942c22" id="0942c22">主者也。若發心欲偷未取者。犯不可悔。取</a><a name="0942c23" id="0942c23">而不滿五錢者。犯中可悔。取而滿五錢。犯不</a><a name="0942c24" id="0942c24">可悔</a><a name="0942c25" id="0942c25"><p>婬戒第三</a><a name="0942c26" id="0942c26"><p>佛告諸比丘。優婆塞。不應生欲想欲覺。尚不</a><a name="0942c27" id="0942c27">應生心。何況起欲恚癡結縛根本不淨惡業。</a><a name="0942c28" id="0942c28">是中犯邪婬有四處。男女黃門二根。女者。人</a><a name="0942c29" id="0942c29">女非人女畜生女。男者。人男非人男畜生男。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240942b.htm'><img src='up.gif' border=0></a>
<a href='T240943a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>