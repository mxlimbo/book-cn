<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0575a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷8)</font> <font face='Arial'>T24, p0575a</h2></font><hr>
<span class='old'>
</a><a name="0574c27" id="0574c27">縱是聰敏。亦不應說</a><a name="0574c28" id="0574c28"><p class='juan'>
根本薩婆多部律攝卷第八</p>
</span><a name="0575a01" id="0575a01"></a><a name="0575a02" id="0575a02"><p class='juan'>
根本薩婆多部律攝卷第九</p>
</a><a name="0575a03" id="0575a03"></a><a name="0575a04" id="0575a04"><p><span class='byline'>　　　　尊者勝友集</span><br></a><a name="0575a05" id="0575a05"><p><span class='byline'>　　　　三藏法師義淨奉　制譯</span><br></a><a name="0575a06" id="0575a06"><p><b>　　<A NAME="n317"></A>與未近圓人同讀誦學處第六</b></a><a name="0575a07" id="0575a07"><p>爾時薄伽梵在室羅伐城給孤獨園。時六眾</a><a name="0575a08" id="0575a08">苾芻共未近圓人。齊聲讀誦。如婆羅門。諠</a><a name="0575a09" id="0575a09">譁雜亂致招譏損。其事同前。由慢法煩惱。</a><a name="0575a10" id="0575a10">制斯學處</a><a name="0575a11" id="0575a11"><p>若復苾芻與未近圓人。同句讀誦教授法者。</a><a name="0575a12" id="0575a12">波逸底迦</a><a name="0575a13" id="0575a13"><p>言未近圓人者。除苾芻苾芻尼。所餘人是。</a><a name="0575a14" id="0575a14">言人者。假而非實。由四種義假說為人。謂順</a><a name="0575a15" id="0575a15">世俗故。易為言說故。又聞無人生恐怖故。為</a><a name="0575a16" id="0575a16">陳自他得失事故。言同句者。謂同句說或先</a><a name="0575a17" id="0575a17">句說。或同字說。或先字說句者。所謂一伽</a><a name="0575a18" id="0575a18">他中四分之一。俱時而說。名為同句。若阿</a><a name="0575a19" id="0575a19">遮利耶未說之時。弟子在先抄說。是名先句。</a><a name="0575a20" id="0575a20">授謂授與。受學之人。法謂十二分教。又有</a><a name="0575a21" id="0575a21">說云。此中法者。謂與毘柰耶相應之法。既遮</a><a name="0575a22" id="0575a22">未具具便非犯。若苾芻於所授人實未近圓作</a><a name="0575a23" id="0575a23">未近圓想疑。或同句或先句。或同字或先字。</a><a name="0575a24" id="0575a24">而授說者。得波逸底迦。於近圓人作未近圓</a><a name="0575a25" id="0575a25">想疑。得惡作罪。或非人傍生。或狂亂心。或</a><a name="0575a26" id="0575a26">苦受所纏癡聾盲等。同句說時。咸得惡作。以</a><a name="0575a27" id="0575a27">同句等望未圓人。應作四句。隨事應思。法</a><a name="0575a28" id="0575a28">作法想疑。如前應說。若有俗人為求過失。或</a><a name="0575a29" id="0575a29">偷法心。或無信敬。或無所知。或是外道以與<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240574c.htm'><img src='up.gif' border=0></a>
<a href='T240575b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>