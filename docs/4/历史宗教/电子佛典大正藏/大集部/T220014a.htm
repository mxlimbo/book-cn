<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0014a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷2)</font> 第一分之二僧殘法 <font face='Arial'>T22, p0014a</h2></font><hr>
<span class='old'>
</a><a name="0013c28" id="0013c28"><p class='lg'>　　賢人不言乞　　　言乞必不賢</a><br><a name="0013c29" id="0013c29">　　默然不有求　　　是謂為大人　</p></span><a name="0014a01" id="0014a01"><p>時王聞說賢人之偈。心大歡喜。即以牛王一</a><a name="0014a02" id="0014a02">頭及餘千牛而施與之。告諸比丘。王與梵志</a><a name="0014a03" id="0014a03">雖相愛重。猶難有求。況諸居士。於汝無愛而</a><a name="0014a04" id="0014a04">多求乎。又告比丘。昔有族姓子。名羅吒波</a><a name="0014a05" id="0014a05">羅。父母重愛自以出家。不從父母有所求索。</a><a name="0014a06" id="0014a06">時父母亦以偈問</a><a name="0014a07" id="0014a07"><p class='lg'>　　人皆從遠來　　　無方從吾乞</a><br><a name="0014a08" id="0014a08">　　汝親吾愛子　　　不求有何意　</p></a><a name="0014a09" id="0014a09"><p>羅吒波羅。即以偈答</a><a name="0014a10" id="0014a10"><p class='lg'>　　乞者人不喜　　　不與致怨憎</a><br><a name="0014a11" id="0014a11">　　我既已出家　　　不應復有求　</p></a><a name="0014a12" id="0014a12"><p>諸比丘羅吒波羅。父母愛重。尚以出家不還</a><a name="0014a13" id="0014a13">求索。況諸居士。於汝無親而多求乎。如是</a><a name="0014a14" id="0014a14">種種呵責已告諸比丘。以十利故為諸比丘</a><a name="0014a15" id="0014a15">結戒。從今是戒應如是說。若比丘自乞作房。</a><a name="0014a16" id="0014a16">無主為身。應如量作。長佛十二礫手。廣七</a><a name="0014a17" id="0014a17">礫手。應將諸比丘求作處。諸比丘應示作</a><a name="0014a18" id="0014a18">處。無難處有行處。若不將諸比丘求作處。</a><a name="0014a19" id="0014a19">若過量僧伽婆尸沙</a><a name="0014a20" id="0014a20"><p>自乞者。比丘為己從他乞。房者於中可得行</a><a name="0014a21" id="0014a21">立坐臥行四威儀。無主者。無有檀越。為身者。</a><a name="0014a22" id="0014a22">為己不為人亦不為僧。應將諸比丘求作處</a><a name="0014a23" id="0014a23">者。應將知法持律比丘示己作處。諸比丘應</a><a name="0014a24" id="0014a24">示作處無難處有行處者。難處名四衢道</a><a name="0014a25" id="0014a25">中多人聚戲處婬女處市肆處放牧處師子虎</a><a name="0014a26" id="0014a26">狼惡獸處嶮岸處水湯湥處社樹大樹處好</a><a name="0014a27" id="0014a27">園田處墳墓處或逼村或去村遠道路嶮巇。</a><a name="0014a28" id="0014a28">是名難處。無此諸難是名無難處。有行處者。</a><a name="0014a29" id="0014a29">繞四邊得通車。是名有行處。若有上諸難處<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220013c.htm'><img src='up.gif' border=0></a>
<a href='T220014b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>