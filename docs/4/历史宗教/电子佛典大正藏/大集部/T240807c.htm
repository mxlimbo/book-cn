<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0807c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷2)</font> <font face='Arial'>T24, p0807c</h2></font><hr>
<span class='old'>
</a><a name="0807b28" id="0807b28">界羯磨淨地羯磨。如此等不在白擯罰羯磨</a><a name="0807b29" id="0807b29">也。復有二種羯磨。一為人二為法。何等為法</span><a name="0807c01" id="0807c01">羯磨。如白已說波羅提木叉戒自恣。如平僧</a><a name="0807c02" id="0807c02">坊地差營事人差分衣缽人。如為受迦絺那</a><a name="0807c03" id="0807c03">衣捨迦絺那衣結界捨界離衣宿先布薩卻安</a><a name="0807c04" id="0807c04">居者。諸比丘檀越請安居。安居日滿比丘尼</a><a name="0807c05" id="0807c05">為飲食美故不去。檀越心生疲厭。諸比丘即</a><a name="0807c06" id="0807c06">往白佛。佛即制。安居竟比丘尼若過一日波</a><a name="0807c07" id="0807c07">逸提。若大比丘突吉羅。齊集自恣。問法答法。</a><a name="0807c08" id="0807c08">問毘尼答毘尼。問法者迦葉是。答法者阿難</a><a name="0807c09" id="0807c09">是。問毘尼者迦葉是。答毘尼者優波離是。俱</a><a name="0807c10" id="0807c10">名依法羯磨。云何名依人羯磨。如度沙彌法</a><a name="0807c11" id="0807c11">先白後剃髮受戒。如行波利婆沙日未滿更</a><a name="0807c12" id="0807c12">犯還行本事行摩那埵行阿浮訶那與現前毘</a><a name="0807c13" id="0807c13">尼憶念毘尼。因闥婆摩羅子被謗故。佛制憶</a><a name="0807c14" id="0807c14">念毘尼。因難提伽比丘本清淨心受戒。失心</a><a name="0807c15" id="0807c15">所作違於毘尼。後還得本心。諸比丘謗言犯</a><a name="0807c16" id="0807c16">罪。此比丘自言。我本失心時所作不覺不知。</a><a name="0807c17" id="0807c17">佛言。癡狂心所作不犯。是故此比丘。從眾</a><a name="0807c18" id="0807c18">僧乞不癡毘尼。云何名自知比丘。佛在世時</a><a name="0807c19" id="0807c19">常自說戒。忽至說戒日。說戒時至。初夜中夜</a><a name="0807c20" id="0807c20">諸比丘請佛說戒。佛默然不說。目連以天眼</a><a name="0807c21" id="0807c21">觀此眾中。誰不清淨。佛不說也。見一比丘不</a><a name="0807c22" id="0807c22">清淨。目連即起捉臂牽出。佛即告目連言。何</a><a name="0807c23" id="0807c23">以不審悉問之。諸比丘應自知。所以初夜中</a><a name="0807c24" id="0807c24">夜佛不言者。外有惡賊故爾。爾時舍衛國諸</a><a name="0807c25" id="0807c25">比丘鬥訟。此應滅之云何得滅。眾中三藏比</a><a name="0807c26" id="0807c26">丘。當取其語和合滅之。有比丘字訶德。有風</a><a name="0807c27" id="0807c27">熱亂心故。與諸外道論義。言辭錯亂前後不</a><a name="0807c28" id="0807c28">定。為外道所笑。諸比丘白佛。佛呼此比丘在</a><a name="0807c29" id="0807c29">前。語言。汝莫亂心故與人論議。言應定實。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240807b.htm'><img src='up.gif' border=0></a>
<a href='T240808a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>