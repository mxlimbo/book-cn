<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0364a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷17)</font> 明單提九十二事法之一 <font face='Arial'>T22, p0364a</h2></font><hr>
<span class='old'>
</a><br><a name="0363c28" id="0363c28">　　身無垢清淨　　　樂獨靜林中</a><br><a name="0363c29" id="0363c29">　　得甘露深法　　　相好身具足</span><br><a name="0364a01" id="0364a01">　　心清淨無垢　　　捨眾樂靜林　</p></a><a name="0364a02" id="0364a02"><p>目連說此偈已。語尊者阿難。世尊今在波利</a><a name="0364a03" id="0364a03">耶娑羅林賢樹下。受象王供養。汝欲往者今</a><a name="0364a04" id="0364a04">正是時。尊者阿難還到諸比丘所。作如是言。</a><a name="0364a05" id="0364a05">世尊今在波利耶娑羅林賢樹下。受象王供</a><a name="0364a06" id="0364a06">養。我等今共往世尊所。禮覲問訊。諸比丘</a><a name="0364a07" id="0364a07">聞阿難語已。即便共去。往波利耶娑羅林賢</a><a name="0364a08" id="0364a08">樹下。去世尊不遠。阿難語諸比丘言。長老。</a><a name="0364a09" id="0364a09">如來應供正遍知在阿練若處。不應徑往。長</a><a name="0364a10" id="0364a10">老等可小住此。我當先往。答言。善哉阿難。即</a><a name="0364a11" id="0364a11">往詣佛。佛遙見阿難來。作如是言。善來阿難。</a><a name="0364a12" id="0364a12">久不見汝。尊者阿難頭面禮佛足已。作如是</a><a name="0364a13" id="0364a13">言。世尊。少病少惱安樂住不。佛言。如來少病</a><a name="0364a14" id="0364a14">少惱安樂住受象王供養。問阿難言。比丘僧</a><a name="0364a15" id="0364a15">少病少惱安樂住不。乞食不疲行道如法不。</a><a name="0364a16" id="0364a16">答言。世尊。比丘僧少病少惱安樂住。乞食不</a><a name="0364a17" id="0364a17">疲。行道如法。即復白言。五百比丘今在林外。</a><a name="0364a18" id="0364a18">欲來奉覲。唯願聽許。佛言。聽入。阿難即往諸</a><a name="0364a19" id="0364a19">比丘所語言。長老。得大善利。世尊聽入。諸比</a><a name="0364a20" id="0364a20">丘即隨阿難。俱到佛所。頭面禮足。卻住一面。</a><a name="0364a21" id="0364a21">時坐中有一比丘。作如是念。云何比丘如是</a><a name="0364a22" id="0364a22">知如是見。次第得漏盡。作是默念。不敢問佛。</a><a name="0364a23" id="0364a23">世尊知彼比丘心之所念。即告阿難言此坐中</a><a name="0364a24" id="0364a24">有一比丘。作如是念。云何比丘如是知如是</a><a name="0364a25" id="0364a25">見。次第得漏盡。默作是念。而不敢問佛告阿</a><a name="0364a26" id="0364a26">難。我先已為諸比丘。說陰界入十二因緣觀。</a><a name="0364a27" id="0364a27">若比丘如是知如是見。得盡諸漏。是比丘聞</a><a name="0364a28" id="0364a28">世尊語已。即作是念。色是我。爾時世尊知是</a><a name="0364a29" id="0364a29">比丘心之所念。復告阿難。是比丘作如是念。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220363c.htm'><img src='up.gif' border=0></a>
<a href='T220364b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>