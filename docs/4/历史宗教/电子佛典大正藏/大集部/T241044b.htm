<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1044b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷2)</font> 自利利他品第十 <font face='Arial'>T24, p1044b</h2></font><hr>
<span class='old'>
</a><a name="1044a28" id="1044a28">皆為調伏諸眾生故。菩薩摩訶薩先自除惡</a><a name="1044a29" id="1044a29">後教人除。若不自除能教他除。無有是處。</span><a name="1044b01" id="1044b01">是故菩薩先應自施持戒知足勤行精進。然</a><a name="1044b02" id="1044b02">後化人。菩薩若不自行法行。則不能得教化</a><a name="1044b03" id="1044b03">眾生。善男子。眾生諸根凡有三種。菩薩諸根</a><a name="1044b04" id="1044b04">亦復三種。謂下中上。下根菩薩能化下根不</a><a name="1044b05" id="1044b05">及中上。中根菩薩能化中下不及上根。上根</a><a name="1044b06" id="1044b06">菩薩能三種化善男子。菩薩有二種。一者在</a><a name="1044b07" id="1044b07">家。二者出家。出家菩薩自利利他。是不為</a><a name="1044b08" id="1044b08">難。在家菩薩修是二利。是乃為難。何以故。</a><a name="1044b09" id="1044b09">在家菩薩多惡因緣所纏繞故</a><a name="1044b10" id="1044b10"><p><b>　　<A NAME="n613"></A>優婆塞戒經自他莊嚴品第十一</b></a><a name="1044b11" id="1044b11"><p>善生言。世尊。菩薩摩訶薩具足幾法能自他</a><a name="1044b12" id="1044b12">利。善男子。具足八法能自他利。何等為八。一</a><a name="1044b13" id="1044b13">者壽命長遠。二者具上妙色。三者身具大力。</a><a name="1044b14" id="1044b14">四者具好種姓。五者多饒財寶。六者具男</a><a name="1044b15" id="1044b15">子身。七者言語辯了。八者無大眾畏。善生言。</a><a name="1044b16" id="1044b16">世尊。何因緣故。菩薩得壽命長。乃至大眾不</a><a name="1044b17" id="1044b17">生怖畏。佛言。善男子。菩薩摩訶薩無量世中</a><a name="1044b18" id="1044b18">慈心不殺。以是因緣獲得長壽。無量世中常</a><a name="1044b19" id="1044b19">施衣燈。以是因緣獲得上色。無量世中常壞</a><a name="1044b20" id="1044b20">憍慢。以是因緣生上種姓。無量世中常施飲</a><a name="1044b21" id="1044b21">食。以是因緣身力具足。無量世中常樂說法。</a><a name="1044b22" id="1044b22">以是因緣多饒財寶。無量世中呵責女身。以是</a><a name="1044b23" id="1044b23">因緣得男子身。無量世中至心持戒。以是因</a><a name="1044b24" id="1044b24">緣言語辯了。無量世中供養三寶。以是因緣</a><a name="1044b25" id="1044b25">無大眾畏。如是八事有三因緣。一者物淨。二</a><a name="1044b26" id="1044b26">者心淨。三者福田淨。云何物淨。非偷盜物。</a><a name="1044b27" id="1044b27">非聖遮物。非眾共物。非三寶物。非施一人迴</a><a name="1044b28" id="1044b28">與多人。非施多人迴與一人。不惱他得。不誑</a><a name="1044b29" id="1044b29">他得。不欺人得。是名物淨。云何心淨。施時不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241044a.htm'><img src='up.gif' border=0></a>
<a href='T241044c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>