<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0805a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷32)</font> 九十波逸底迦法 謗他為飲食故教授苾芻尼學處第二十三 <font face='Arial'>T23, p0805a</h2></font><hr>
<span class='old'>
</a><a name="0804c28" id="0804c28"><p>若復苾芻者鄔波難陀。餘義如上。飲食者謂</a><a name="0804c29" id="0804c29">五噉五嚼。餘並同前。此中犯相其事云何。若</span><a name="0805a01" id="0805a01">苾芻向他苾芻作如是語。為飲食故教授苾</a><a name="0805a02" id="0805a02">芻尼者。皆得波逸底迦。若見苾芻實為飲食</a><a name="0805a03" id="0805a03">教授尼者。說之無犯。又無犯者謂最初犯人。</a><a name="0805a04" id="0805a04">或癡狂心亂痛惱所纏</a><a name="0805a05" id="0805a05"><p><b>　　<A NAME="n553"></A>與非親苾芻尼衣學處第二十四</b></a><a name="0805a06" id="0805a06"><p>佛在室羅伐城逝多林給孤獨園。於此城中</a><a name="0805a07" id="0805a07">有一長者。夫妻共居更無男女。至年衰邁。親</a><a name="0805a08" id="0805a08">舊知識物產資生悉皆將盡。告其婦曰。賢首</a><a name="0805a09" id="0805a09">我今年老不能經紀。欲求出家。婦曰我亦出</a><a name="0805a10" id="0805a10">家。報言隨意。即便相隨詣大世主處。頂禮足</a><a name="0805a11" id="0805a11">已白言。聖者我妻欲於善說法律而求出家。</a><a name="0805a12" id="0805a12">唯願聖者與其出家并受圓具。時大世主問</a><a name="0805a13" id="0805a13">知無難。即與出家并受圓具。時大世主報其</a><a name="0805a14" id="0805a14">夫曰。賢首女人之法體多愛著。仁可時時來</a><a name="0805a15" id="0805a15">相看問。報言甚善。夫即往詣逝多林中一苾</a><a name="0805a16" id="0805a16">芻處。求哀出家。苾芻問已即與出家并受圓</a><a name="0805a17" id="0805a17">具。時城內人聞長者出家。嗟歎希有。諸人皆</a><a name="0805a18" id="0805a18">以飲食衣服臥具湯藥而為供養。冀希勝福。</a><a name="0805a19" id="0805a19">彼於異時披著上服。往尼寺中詣故二尼處。</a><a name="0805a20" id="0805a20">尼禮足已在一面坐。頻頻舉目觀僧伽胝。是</a><a name="0805a21" id="0805a21">時苾芻報言。姊妹汝意欲得此大衣耶。答曰</a><a name="0805a22" id="0805a22">必有盈餘施亦佳矣。苾芻便念。此意難違我</a><a name="0805a23" id="0805a23">與此衣更作餘者。即與衣而去。爾時世尊告</a><a name="0805a24" id="0805a24">阿難陀曰。汝可告諸苾芻。世尊欲向人間慢</a><a name="0805a25" id="0805a25">行。若有願樂隨佛去者。當持衣服。時阿難陀</a><a name="0805a26" id="0805a26">奉教告知。世尊便與大眾寂靜圍遶。如上廣</a><a name="0805a27" id="0805a27">說。世尊欲往摩揭陀國。世尊常法將出行時。</a><a name="0805a28" id="0805a28">即以全身右旋而顧。如大象王觀察徒眾。恐</a><a name="0805a29" id="0805a29">諸苾芻衣服不整。見彼苾芻唯著上下二衣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230804c.htm'><img src='up.gif' border=0></a>
<a href='T230805b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>