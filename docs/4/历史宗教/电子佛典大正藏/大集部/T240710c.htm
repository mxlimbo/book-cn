<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0710c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷6)</font> 舍利弗品 <font face='Arial'>T24, p0710c</h2></font><hr>
<span class='old'>
</a><a name="0710b28" id="0710b28">如是施已。心猶未止。復更施絳欽婆羅一</a><a name="0710b29" id="0710b29">張。又缽兜那波[<a href='javascript:showpic("images/003533.gif")'>口*宅</a>](漢言絹也)佛與比丘截斷欽</span><a name="0710c01" id="0710c01">婆羅。各作禪帶及缽囊襻。又斷裂缽兜</a><a name="0710c02" id="0710c02">那波[<a href='javascript:showpic("images/003533.gif")'>口*宅</a>]。作腰繩漉水囊二種。復有百煎藥</a><a name="0710c03" id="0710c03">膏。滿一器直金錢一千。以供眾僧塗身。法</a><a name="0710c04" id="0710c04">師曰。布施沙門者。法止四種。不與世人同。</a><a name="0710c05" id="0710c05">今已備足。律本所說。布施三衣不及四種。</a><a name="0710c06" id="0710c06">我今故演耳。於是婆羅門作此施已。與眷</a><a name="0710c07" id="0710c07">屬俱頭面禮佛及比丘僧卻坐一面。爾時</a><a name="0710c08" id="0710c08">世尊作是念言。此婆羅門及其眷屬。請我夏</a><a name="0710c09" id="0710c09">坐。三月之中為魔所嬈未聞法要。我今以</a><a name="0710c10" id="0710c10">其三月未聽法故。併為一日敷演解說甘</a><a name="0710c11" id="0710c11">露法味。令其眷屬各得飽滿。佛為婆羅門</a><a name="0710c12" id="0710c12">說法竟。即起出門欲向餘國。於是婆羅門</a><a name="0710c13" id="0710c13">及其眷屬。各各頭面著地為佛作禮流淚</a><a name="0710c14" id="0710c14">而言。唯願世尊。哀愍我等時復一來。與我</a><a name="0710c15" id="0710c15">相見使不恨耳。爾時世尊於蘭若中。停三</a><a name="0710c16" id="0710c16">日入佛境界。觀諸比丘九十日中日食馬</a><a name="0710c17" id="0710c17">麥。身體羸瘦不堪遠涉。直路而去到須離</a><a name="0710c18" id="0710c18">國。從須離去取波夜伽處。到已即渡</a><a name="0710c19" id="0710c19">大江。渡已便向婆羅那私國。到已從此</a><a name="0710c20" id="0710c20">而去到毘舍離城。是時世尊。便於摩呵句</a><a name="0710c21" id="0710c21">[<a href='javascript:showpic("images/003533.gif")'>口*宅</a>]羅精舍而住。法師曰。律毘婆沙。名善具</a><a name="0710c22" id="0710c22">足毘蘭若因緣竟<p>迦蘭陀品</a><a name="0710c23" id="0710c23"><p>此毘婆沙義味具足。不雜他法分別戒相。</a><a name="0710c24" id="0710c24">於律中因緣根本所說甚為難解。此毘婆沙</a><a name="0710c25" id="0710c25">善能分別一切律藏。無有障礙。故名具足</a><a name="0710c26" id="0710c26"><p class='lg'>　　世間中尊王　　　哀愍眾生故</a><br><a name="0710c27" id="0710c27">　　今說毘尼藏　　　令眾生調伏</a><br><a name="0710c28" id="0710c28">　　亦將眾善行　　　滅除諸惡法　</p></a><a name="0710c29" id="0710c29"><p>爾時毘舍離城。如是次第易可解耳。若有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240710b.htm'><img src='up.gif' border=0></a>
<a href='T240711a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>