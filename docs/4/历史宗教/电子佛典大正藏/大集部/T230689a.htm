<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0689a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷12)</font> 故泄精學處第一 造小房學處第六 <font face='Arial'>T23, p0689a</h2></font><hr>
<span class='old'>
</a><a name="0688c28" id="0688c28">房舍。白如是。次作羯磨。准白應為。若彼苾芻</a><a name="0688c29" id="0688c29">既眾許已隨意當作。勿致疑惑言。僧伽伐尸</span><a name="0689a01" id="0689a01">沙者。此罪依僧而得除滅。乃至出罪非依別</a><a name="0689a02" id="0689a02">人。無殘有殘已如上說</a><a name="0689a03" id="0689a03"><p>此中犯相其事云何。若苾芻於不淨處有諍</a><a name="0689a04" id="0689a04">競處無進趣處。自作使人作小房時。於此三</a><a name="0689a05" id="0689a05">中隨有一過。皆得窣吐羅底也。若僧不許而</a><a name="0689a06" id="0689a06">作者。亦窣吐羅底也。若過量作者。亦窣吐羅</a><a name="0689a07" id="0689a07">底也。若總具前過而作房者。得僧伽伐尸沙。</a><a name="0689a08" id="0689a08">若有苾芻往餘苾芻處作如是語。仁當為我</a><a name="0689a09" id="0689a09">於無諍競有進趣處求僧聽許。勿令過量造</a><a name="0689a10" id="0689a10">作小房。時彼苾芻為作小房。於有諍競處。或</a><a name="0689a11" id="0689a11">於無進趣處。或僧不聽許。或過量作。彼營</a><a name="0689a12" id="0689a12">作苾芻。皆得窣吐羅底也。若總具前過而作</a><a name="0689a13" id="0689a13">房者。得僧伽伐尸沙。若彼苾芻往營作苾芻</a><a name="0689a14" id="0689a14">所作如是語。汝今作房極是善好。如我所教</a><a name="0689a15" id="0689a15">不相違背。若有少闕草木泥等我當供給。若</a><a name="0689a16" id="0689a16">於有諍處。或於無進趣處。或僧不聽許。或時</a><a name="0689a17" id="0689a17">過量。二人皆得窣吐羅底也。若總具前過。二</a><a name="0689a18" id="0689a18">人俱得僧伽伐尸沙。若彼苾芻至營作苾芻</a><a name="0689a19" id="0689a19">所作如是語。汝今作房極為不善。如我所言</a><a name="0689a20" id="0689a20">皆相違背。有所闕少皆不供給。其營作人如</a><a name="0689a21" id="0689a21">前得罪。彼苾芻無犯。若得先成屋及舊受用</a><a name="0689a22" id="0689a22">房。或修營舊室者無犯。又無犯者調最初犯</a><a name="0689a23" id="0689a23">人。或癡狂心亂痛惱所纏</a><a name="0689a24" id="0689a24"><p><b>　　<A NAME="n462"></A>造大寺學處第七</b></a><a name="0689a25" id="0689a25"><p>佛在憍閃毘瞿師羅園。時六眾苾芻於他寺</a><a name="0689a26" id="0689a26">中止住之時常起嫌賤。是時難陀語鄔波難</a><a name="0689a27" id="0689a27">陀曰。當觀此寺棟宇傾隤牆壁崩毀。猶如象</a><a name="0689a28" id="0689a28">舍不可停居。時諸苾芻聞而告曰。諸具壽。仁</a><a name="0689a29" id="0689a29">等唯他住他舊寺。自無功力能安片石及造<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230688c.htm'><img src='up.gif' border=0></a>
<a href='T230689b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>