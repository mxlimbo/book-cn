<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1069b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷6)</font> 業品第二十四之一 <font face='Arial'>T24, p1069b</h2></font><hr>
<span class='old'>
</a><a name="1069a28" id="1069a28">亦念念滅。滅已無住。若無住者。尚無有作。況</a><a name="1069a29" id="1069a29">有無作。是義不然。何以故。世間之法有因有</span><a name="1069b01" id="1069b01">果無因無果。如面水鏡則有像現離面無像。</a><a name="1069b02" id="1069b02">作亦如是從身有作。從是作法則出無作。如</a><a name="1069b03" id="1069b03">面水鏡則有像現。譬如有人發惡心故則惡</a><a name="1069b04" id="1069b04">色現。發善心故則善色現。作以無作亦復如</a><a name="1069b05" id="1069b05">是。若因善業得善妙色。若因惡業得麤惡色。</a><a name="1069b06" id="1069b06">作以無作亦復如是。若以念念常滅無有作</a><a name="1069b07" id="1069b07">無作者。如先所說燈河等喻。雖念念滅。以二</a><a name="1069b08" id="1069b08">諦故說作無作。微塵雖復次第不住。亦復不</a><a name="1069b09" id="1069b09">破世諦法也。正以微塵次第得名。父母羅漢。</a><a name="1069b10" id="1069b10">其有殺者得無量罪。父母羅漢及以他人。陰</a><a name="1069b11" id="1069b11">界入等等無差別。所以得重。以是福田報</a><a name="1069b12" id="1069b12">恩田故。如說二字不得一時。然此二字終不</a><a name="1069b13" id="1069b13">和合義不可說。雖念念滅亦名妄語不破世</a><a name="1069b14" id="1069b14">諦。猶如射箭。雖念念滅因於身業微塵力故</a><a name="1069b15" id="1069b15">到不到處。作以無作亦復如是。如舞獨樂。雖</a><a name="1069b16" id="1069b16">念念滅因於身業微塵力故。而能動轉。作以</a><a name="1069b17" id="1069b17">無作亦復如是。如旋火輪。雖念念滅。因於身</a><a name="1069b18" id="1069b18">業微塵力故。火得圓匝初發心異方便心異。</a><a name="1069b19" id="1069b19">作時心異說時心異。眾緣和合故得名。作</a><a name="1069b20" id="1069b20">以作因緣生於無作。如威儀異其心亦異。不</a><a name="1069b21" id="1069b21">可得壞故名無作。從此作法得無作已。心雖</a><a name="1069b22" id="1069b22">在善不善無記。所作諸業無有漏失。故名無</a><a name="1069b23" id="1069b23">作。若身作善口作不善。當知是人獲得雜果。</a><a name="1069b24" id="1069b24">若身善業有作無作。口不善業唯有有作無</a><a name="1069b25" id="1069b25">有無作。當知是人唯得善果不得惡果。是故</a><a name="1069b26" id="1069b26">經中說七種業有作無作。如人重病要須眾</a><a name="1069b27" id="1069b27">藥和合治之。若少一種則不能治。何以故。其</a><a name="1069b28" id="1069b28">病重故。一切眾生亦復如是。具諸惡故要須</a><a name="1069b29" id="1069b29">眾戒然後治之。若少一戒則不能治<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241069a.htm'><img src='up.gif' border=0></a>
<a href='T241069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>