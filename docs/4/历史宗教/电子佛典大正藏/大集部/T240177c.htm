<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0177c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷15)</font> <font face='Arial'>T24, p0177c</h2></font><hr>
<span class='old'>
</a><a name="0177b28" id="0177b28"><p>時熊說此頌已即便命終。時彼獵師知熊死</a><a name="0177b29" id="0177b29">已。即入窟中取熊剝皮分作三分。語彼樵人。</span><a name="0177c01" id="0177c01">汝取肉二分。我取一分。時採樵人以手取肉。</a><a name="0177c02" id="0177c02">當取肉時兩手俱落。獵師見以唱言。奇哉奇</a><a name="0177c03" id="0177c03">哉。獵師已肉亦不將行。便卻入城。以希奇事</a><a name="0177c04" id="0177c04">聞奏於王。說向國人。王既聞已親自往看。收</a><a name="0177c05" id="0177c05">取熊皮往詣寺中。打鍾集眾。遂將熊皮安僧</a><a name="0177c06" id="0177c06">眾前。王禮僧已。為諸僧眾說如上事。寺中上</a><a name="0177c07" id="0177c07">坐證阿羅漢果。以頌報國王曰</a><a name="0177c08" id="0177c08"><p class='lg'>　　大王今當知　　　此非實熊身</a><br><a name="0177c09" id="0177c09">　　是勝上菩薩　　　當獲無上果</a><br><a name="0177c10" id="0177c10">　　應三世供養　　　大王須起塔　</p></a><a name="0177c11" id="0177c11"><p>時王聞已敕諸大臣。取種種香木。往詣熊窟</a><a name="0177c12" id="0177c12">所焚燒其身起塔安置種種花香懸繒幡蓋灑</a><a name="0177c13" id="0177c13">掃供養。國王大臣及諸人等。共立制約。每一</a><a name="0177c14" id="0177c14">年中同集供養。共立制已禮塔而去。一切人</a><a name="0177c15" id="0177c15">民若有來禮彼塔及供養者。皆得生天。佛告</a><a name="0177c16" id="0177c16">諸苾芻。往昔熊者。今我身是。昔採樵惡人者。</a><a name="0177c17" id="0177c17">今提婆達多是。昔時早已無恩無報。今時亦</a><a name="0177c18" id="0177c18">復無恩無愧。汝等當知</a><a name="0177c19" id="0177c19"><p>爾時世尊復告諸苾芻。此提婆達多。復有無</a><a name="0177c20" id="0177c20">恩無報之行。汝等諦聽。往昔婆羅[<a href='javascript:showpic("images/022129.gif")'>病-丙+尼</a>]斯城有</a><a name="0177c21" id="0177c21">一貧人。常取柴樵賣以活命。其人後於一時。</a><a name="0177c22" id="0177c22">執持繩斧詣於山林。至一樹邊欲採其樵。遂</a><a name="0177c23" id="0177c23">逢大蟲驚怕卻走。上一大樹。不覺樹上有熊。</a><a name="0177c24" id="0177c24">見已復怕不敢更上。熊見驚怕漸下報言。汝</a><a name="0177c25" id="0177c25">不須怕。但依投我。樵人聞已亦不敢近。熊見</a><a name="0177c26" id="0177c26">悲愍自來執抱。於其樹上選安隱處。熊抱而</a><a name="0177c27" id="0177c27">坐。是時樹下大蟲報其熊曰。此是無恩眾生。</a><a name="0177c28" id="0177c28">後殃害汝。何須守護。當可擲於樹下。我須</a><a name="0177c29" id="0177c29">食之。若不得食我終不去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240177b.htm'><img src='up.gif' border=0></a>
<a href='T240178a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>