<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0487c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷32)</font> 明雜誦跋渠法之一 四提舍尼初 <font face='Arial'>T22, p0487c</h2></font><hr>
<span class='old'>
</a><a name="0487b28" id="0487b28">腳。揩物者。若方若圓。刻上如摩沙豆蒙具豆</a><a name="0487b29" id="0487b29">形。一切不聽用。腳底有垢破。得圓草若塼</span><a name="0487c01" id="0487c01">瓦聽用。是名揩腳物。眼藥者。佛住王舍城。</a><a name="0487c02" id="0487c02">時世人節日男女出城遊觀。時六群比丘以</a><a name="0487c03" id="0487c03">空青黑物莊眼。為世人所嫌。云何沙門釋</a><a name="0487c04" id="0487c04">子如貴勝童子。以空青莊眼。有見黑物莊者。</a><a name="0487c05" id="0487c05">復言沙門釋子如下賤使人。黑物莊眼而行。</a><a name="0487c06" id="0487c06">此壞敗人何道之有。諸比丘以是因緣往白</a><a name="0487c07" id="0487c07">世尊。乃至佛言。從今日後。不聽莊眼。復次</a><a name="0487c08" id="0487c08">佛住舍衛城耆舊童子菴婆羅園。時諸比丘</a><a name="0487c09" id="0487c09">眼痛。耆舊童子言。尊者。可以此藥塗眼。諸比</a><a name="0487c10" id="0487c10">丘言。世尊制戒不聽塗眼。童子言。我當往從</a><a name="0487c11" id="0487c11">世尊乞此願。即往佛所頭面禮足卻住一面</a><a name="0487c12" id="0487c12">白佛言。世尊。諸比丘是一食人。眼是人之所</a><a name="0487c13" id="0487c13">重。唯願世尊。聽諸比丘著眼藥。佛言。從今已</a><a name="0487c14" id="0487c14">後。聽用眼藥。除空青。若醫言。尊者此眼痛得</a><a name="0487c15" id="0487c15">空青屑塗便差更無餘方。若爾者得塗。塗已</a><a name="0487c16" id="0487c16">不得眾中住。應在邊小房中。差已當淨洗</a><a name="0487c17" id="0487c17">得還入眾。是名眼藥。眼藥筒者。佛住舍衛</a><a name="0487c18" id="0487c18">城。時諸比丘持樹葉盛眼藥。佛知而故問。比</a><a name="0487c19" id="0487c19">丘此是何等。答言。是眼藥。佛言。眼藥是貴</a><a name="0487c20" id="0487c20">物。應用筒盛。時諸比丘作金銀筒盛。佛言。金</a><a name="0487c21" id="0487c21">銀及一切寶不聽用。應用銅鐵白臘竹葦筐</a><a name="0487c22" id="0487c22">鳥翮下至皮裹。是名藥筒。眼藥籌者。佛住</a><a name="0487c23" id="0487c23">舍衛城。時有比丘。持竹作眼藥籌。佛知而故</a><a name="0487c24" id="0487c24">問。比丘此是何等。答言世尊。是眼藥籌。佛</a><a name="0487c25" id="0487c25">言。眼是軟物。應用滑物作籌。時有比丘便以</a><a name="0487c26" id="0487c26">金銀作。佛言。不聽金銀及一切寶物作。應用</a><a name="0487c27" id="0487c27">銅鐵牙骨栴檀堅木作。揩摩令滑澤。下至用</a><a name="0487c28" id="0487c28">指頭。是名眼藥籌法。蓋法者。佛住王舍城。</a><a name="0487c29" id="0487c29">時世人節會日男女遊觀。時六群比丘持種<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220487b.htm'><img src='up.gif' border=0></a>
<a href='T220488a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>