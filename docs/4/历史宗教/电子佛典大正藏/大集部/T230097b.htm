<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0097b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷13)</font> 明九十波夜提法之一 <font face='Arial'>T23, p0097b</h2></font><hr>
<span class='old'>
</a><a name="0097a22" id="0097a22">里。若先請。若不索自與不犯(四十竟第二誦竟)</a><a name="0097a23" id="0097a23"><p class='juan'>
十誦律卷第十三</p>
</span><a name="0097b01" id="0097b01"></a><a name="0097b02" id="0097b02"><p class='juan'>
十誦律卷第十四(第三誦之一)</p>
</a><a name="0097b03" id="0097b03"></a><a name="0097b04" id="0097b04"><p><span class='byline'>　　　　後秦北印度三藏弗若多羅譯</span><br></a><a name="0097b05" id="0097b05"><p><b>　　<A NAME="n30"></A>九十波逸提之六</b></a><a name="0097b06" id="0097b06"><p>佛在拘睒彌國。爾時長老闡那用有蟲水。</a><a name="0097b07" id="0097b07">諸比丘語闡那言。莫用有蟲水。多少蟲</a><a name="0097b08" id="0097b08">死。闡那言。我用水不用蟲。諸比丘言。汝知</a><a name="0097b09" id="0097b09">水有蟲不。答言知。若知者何以用。答言。</a><a name="0097b10" id="0097b10">我自用水不用蟲。是中有比丘。少欲知</a><a name="0097b11" id="0097b11">足行頭陀。聞是事心不喜。種種因緣訶責。</a><a name="0097b12" id="0097b12">云何名比丘。於眾生中無憐愍心。種種因</a><a name="0097b13" id="0097b13">緣訶已。向佛廣說。佛以是事集比丘僧。知而</a><a name="0097b14" id="0097b14">故問闡那。汝實作是事不。答言。實作世尊佛</a><a name="0097b15" id="0097b15">以種種因緣訶責闡那。云何名比丘。知水</a><a name="0097b16" id="0097b16">有蟲故自取用。於眾生中無憐愍心。種種</a><a name="0097b17" id="0097b17">因緣訶已語諸比丘。以十利故與諸比丘</a><a name="0097b18" id="0097b18">結戒。從今是戒應如是說。若比丘知水有蟲。</a><a name="0097b19" id="0097b19">用者波逸提。知者。若自知若從他聞。蟲者。</a><a name="0097b20" id="0097b20">若眼所見若漉水囊所得。波逸提者。煮燒覆</a><a name="0097b21" id="0097b21">障。若不悔過。能障礙道。是中犯者。若比丘知</a><a name="0097b22" id="0097b22">水有蟲用者。隨所有蟲死。一一波逸提。若</a><a name="0097b23" id="0097b23">比丘用有蟲水煮飯羹粥湯染。隨爾所蟲死。</a><a name="0097b24" id="0097b24">一一波逸提。若用有蟲水洗手洗腳洗</a><a name="0097b25" id="0097b25">口面目洗身。隨爾所蟲死。一一波逸提。若</a><a name="0097b26" id="0097b26">有蟲水中有蟲想用波逸提。有蟲水中無蟲</a><a name="0097b27" id="0097b27">想用波逸提。有蟲水中疑用波逸提。無蟲</a><a name="0097b28" id="0097b28">水中有蟲想用突吉羅。無蟲水中疑用突吉</a><a name="0097b29" id="0097b29">羅。無蟲水中無蟲想用不犯(四十一竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230097a.htm'><img src='up.gif' border=0></a>
<a href='T230097c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>