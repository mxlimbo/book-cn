<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0632b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷10)</font> 三十捨墮法之一 <font face='Arial'>T22, p0632b</h2></font><hr>
<span class='old'>
</a><a name="0632a28" id="0632a28">告阿難。自今已去聽諸比丘在阿蘭若有</a><a name="0632a29" id="0632a29">疑多恐懼處住。在如是阿蘭若處住比丘欲</span><a name="0632b01" id="0632b01">留衣。三衣中若一一衣得留置舍內。爾時</a><a name="0632b02" id="0632b02">六群比丘聞佛聽阿蘭若處有疑恐懼處</a><a name="0632b03" id="0632b03">住。在如是處住欲留衣。三衣中若一一衣</a><a name="0632b04" id="0632b04">留置舍內。即便留衣置舍內。囑親友比丘</a><a name="0632b05" id="0632b05">已出行。後親友比丘出衣日中曬。諸比丘見</a><a name="0632b06" id="0632b06">已。自相謂言。世尊制戒。聽比丘畜三衣不</a><a name="0632b07" id="0632b07">得長。此是誰衣耶。彼比丘言。六群比丘與</a><a name="0632b08" id="0632b08">我知識親友。留衣在此出人間慢行。是故</a><a name="0632b09" id="0632b09">我等為曬衣。時諸比丘聞已。其中有少欲知</a><a name="0632b10" id="0632b10">足行頭陀樂學戒知慚愧者。呵責六群比</a><a name="0632b11" id="0632b11">丘言。云何世尊聽諸比丘在阿蘭若處有</a><a name="0632b12" id="0632b12">疑恐懼處住。於三衣中留一一衣著舍內。</a><a name="0632b13" id="0632b13">汝等云何今多寄衣知識親友。人間慢行而</a><a name="0632b14" id="0632b14">離衣宿。時諸比丘往至世尊所。頭面禮足</a><a name="0632b15" id="0632b15">在一面坐。以此因緣具白世尊。世尊即以</a><a name="0632b16" id="0632b16">此因緣集比丘僧。訶責六群比丘。汝所為</a><a name="0632b17" id="0632b17">非。非威儀非沙門法非淨行非隨順行。</a><a name="0632b18" id="0632b18">所不應為。云何六群比丘。我聽諸比丘在</a><a name="0632b19" id="0632b19">阿蘭若有疑恐懼處住比丘在如是處住</a><a name="0632b20" id="0632b20">三衣中留一一衣著舍內。汝等云何今多</a><a name="0632b21" id="0632b21">寄衣親友人間慢行離衣宿。爾時世尊以</a><a name="0632b22" id="0632b22">無數方便呵責六群比丘已。告諸比丘。此</a><a name="0632b23" id="0632b23">六群比丘癡人。多種有漏處最初犯戒。自今</a><a name="0632b24" id="0632b24">已去。與比丘結戒。集十句義乃至正法久</a><a name="0632b25" id="0632b25">住。欲說戒者當如是說。若比丘夏三月</a><a name="0632b26" id="0632b26">竟。後迦提一月滿在阿蘭若有疑恐懼處</a><a name="0632b27" id="0632b27">住比丘在如是處住。三衣中欲留一一衣</a><a name="0632b28" id="0632b28">置舍內。諸比丘有因緣離衣宿乃至六夜。</a><a name="0632b29" id="0632b29">若過者尼薩耆波逸提。比丘義如上。阿蘭若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220632a.htm'><img src='up.gif' border=0></a>
<a href='T220632c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>