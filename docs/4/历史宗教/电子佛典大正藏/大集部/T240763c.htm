<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0763c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷13)</font> 舍利弗品 <font face='Arial'>T24, p0763c</h2></font><hr>
<span class='old'>
</a><a name="0763b28" id="0763b28">第四僧伽婆尸沙竟</a><a name="0763b29" id="0763b29"><p>爾時佛住舍衛國。行媒戒。智慧者。大有智</span><a name="0763c01" id="0763c01">慧聰明。了了能療理家事。不懈怠有慚愧</a><a name="0763c02" id="0763c02">心。語童女者。此男子好。汝可取為夫。復向</a><a name="0763c03" id="0763c03">男子言。此童女極好作。又忠信真實無虛</a><a name="0763c04" id="0763c04">邪心。汝可取為婦。檀越答。大德。我等</a><a name="0763c05" id="0763c05">不甚體悉此人。未知好惡。是誰家兒子。</a><a name="0763c06" id="0763c06">定是何姓何名。那得輒以女相與。若大德</a><a name="0763c07" id="0763c07">教我與。我當遣嫁。若不教與不敢專輒。</a><a name="0763c08" id="0763c08">如此婚姻事大。時剋吉凶發遣進止。後日</a><a name="0763c09" id="0763c09">好惡悉委大德。自知故二眾者。此女其夫</a><a name="0763c10" id="0763c10">生時。是村眾主。其夫死已。故號為故二</a><a name="0763c11" id="0763c11">眾。村後者。是村外村後邊住也。諸人共相推</a><a name="0763c12" id="0763c12">論。知優陀夷先後貫練嫁娶婚姻。善解</a><a name="0763c13" id="0763c13">進止。悉是其知養。看兒婦者。初至看視</a><a name="0763c14" id="0763c14">依兒婦無異。後便增薄猶如婢使。初至一</a><a name="0763c15" id="0763c15">月悉付囑家事。過一月已種種驅使。作田</a><a name="0763c16" id="0763c16">取水苦者。是貧窮也。於是優陀夷語檀越。</a><a name="0763c17" id="0763c17">莫苦人女。如此猥使甚不可。檀越答言。我</a><a name="0763c18" id="0763c18">等不與大德共論此事。我是白衣知白衣</a><a name="0763c19" id="0763c19">事。大德是出家知出家法。各不相關。若知</a><a name="0763c20" id="0763c20">白衣家者。此人非沙門。作如是語已仍息。</a><a name="0763c21" id="0763c21">優陀夷便即遣出。汝去汝去。汝莫住此處。</a><a name="0763c22" id="0763c22">裝嚴者。一切金銀珍寶。頭多者。漢言多色</a><a name="0763c23" id="0763c23">欲人也。能供養者。若女人以音聲色觸香</a><a name="0763c24" id="0763c24">味。如是一切妙法悉持供養其夫。是名能</a><a name="0763c25" id="0763c25">供養。共賭者。若我等能得此女。汝當償我。</a><a name="0763c26" id="0763c26">若不能得者。我即償汝。如律中所說。比丘</a><a name="0763c27" id="0763c27">不得戲賭。暫時者。乃至一剎那。漢言彈指</a><a name="0763c28" id="0763c28">頃。是名暫時。得行媒法則。何以故。隨人</a><a name="0763c29" id="0763c29">驅使行媒法故。男女者。女餉男子。比丘</a><a name="0763c30" id="0763c30">傳言。此女人念汝。男子答餉。比丘復往女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240763b.htm'><img src='up.gif' border=0></a>
<a href='T240764a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>