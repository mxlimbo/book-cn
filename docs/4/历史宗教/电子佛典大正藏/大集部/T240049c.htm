<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0049c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷11)</font> [<a href='javascript:showpic("images/001244.gif")'>仁-二+爾</a>]羅步提緣 <font face='Arial'>T24, p0049c</h2></font><hr>
<span class='old'>
</a><a name="0049b28" id="0049b28">來此者。皆悉許得於善說法律。而為出家。</a><a name="0049b29" id="0049b29">并受近圓。成苾芻性。可修梵行。既出家已。勤</span><a name="0049c01" id="0049c01">修善品。乃至心得解脫。常法如是。若得生</a><a name="0049c02" id="0049c02">天。起三種念。一者我於何處死。生在何處。以</a><a name="0049c03" id="0049c03">何業故。是時蝦蟆得生天已。即便觀見。捨蝦</a><a name="0049c04" id="0049c04">蟆身。得生四天王宮。由於佛處。發清淨心。</a><a name="0049c05" id="0049c05">以斯業故。得生於此。便作是念。若先受天樂。</a><a name="0049c06" id="0049c06">不往見佛。甚無恩孝。我今預應往見世尊。</a><a name="0049c07" id="0049c07">是時蝦蟆天子。以天容儀。莊嚴身首。於中夜</a><a name="0049c08" id="0049c08">分。來詣佛所。弶伽河側。光明照耀。以天妙</a><a name="0049c09" id="0049c09">花。散如來上。頂禮佛足。對面而坐。聽佛說</a><a name="0049c10" id="0049c10">法。于時世尊。觀知蝦蟆天子根性隨眠意樂</a><a name="0049c11" id="0049c11">差別。說如是法。於四聖諦。令其開悟。彼</a><a name="0049c12" id="0049c12">聞法已。以智金剛杵。摧滅二十種有身見山。</a><a name="0049c13" id="0049c13">證預流果。超越骨山。涸竭血海。時蝦蟆天子</a><a name="0049c14" id="0049c14">深生歡喜。如賈客得賣主。如農夫得天雨。</a><a name="0049c15" id="0049c15">如陣得勝。如病得差。從坐而起。頂禮佛足。辭</a><a name="0049c16" id="0049c16">還天處。是諸苾芻。初夜後夜。悉皆覺了。夜見</a><a name="0049c17" id="0049c17">其光。而生疑念。於晨朝時。白世尊曰。於昨夜</a><a name="0049c18" id="0049c18">中。梵釋諸天。護世四天王。來於佛所耶。佛</a><a name="0049c19" id="0049c19">言。不來。然牧牛歡喜。聽我法時。有一蝦蟆。</a><a name="0049c20" id="0049c20">以杖隱著。皮肉穿穴。作聲恐驚牧牛歡喜</a><a name="0049c21" id="0049c21">聽法。而於我處。發清淨心。忍痛命終。得生四</a><a name="0049c22" id="0049c22">天王宮。來於我所。為彼說法。彼聞法已。辭還</a><a name="0049c23" id="0049c23">本宮。時諸苾芻咸皆有疑。請世尊曰。牧牛</a><a name="0049c24" id="0049c24">歡喜。及五百人。先作何業。為牧牛者。於佛教</a><a name="0049c25" id="0049c25">中。而為出家。斷諸煩惱。證阿羅漢果。蝦蟆天</a><a name="0049c26" id="0049c26">子先作何業。生在蝦蟆。見真諦理。佛告諸苾</a><a name="0049c27" id="0049c27">芻。由彼自造斯業。今還自受。廣說乃至。頌</a><a name="0049c28" id="0049c28">曰</a><a name="0049c29" id="0049c29"><p class='lg'>　　假令經百劫　　　所作業不亡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240049b.htm'><img src='up.gif' border=0></a>
<a href='T240050a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>