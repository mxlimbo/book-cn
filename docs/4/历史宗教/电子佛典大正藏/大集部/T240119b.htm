<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0119b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷4)</font> <font face='Arial'>T24, p0119b</h2></font><hr>
<span class='old'>
</a><a name="0119a28" id="0119a28">曰。我等願得大梵天王。一仙又曰。我等願得</a><a name="0119a29" id="0119a29">欲界魔王。菩薩爾時聞是語已。便自思念。此</span><a name="0119b01" id="0119b01">等仙人天上人間輪迴不絕。此是耶道。非清</a><a name="0119b02" id="0119b02">淨道。菩薩既見仙人行垢穢道。即便棄之。詣</a><a name="0119b03" id="0119b03">歌羅羅仙所。既至彼已。合掌恭敬相對而坐。</a><a name="0119b04" id="0119b04">問彼仙曰。汝師是誰。我欲共學梵行。彼仙</a><a name="0119b05" id="0119b05">報曰。仁者喬答摩。我無尊者。汝欲學者隨</a><a name="0119b06" id="0119b06">意無礙。菩薩問曰。大仙得何法果。仙人報曰。</a><a name="0119b07" id="0119b07">仁者喬答摩。我得無想定。菩薩聞此私作是</a><a name="0119b08" id="0119b08">念。羅羅信心我亦信心。羅羅精進有念有善</a><a name="0119b09" id="0119b09">有智。我亦有之。羅羅仙人見得如許多法乃</a><a name="0119b10" id="0119b10">至無想定。如是之法我豈不得。爾時菩薩默</a><a name="0119b11" id="0119b11">然而去。念彼諸法。未得欲得未證欲證未見</a><a name="0119b12" id="0119b12">欲見。菩薩爾時獨處閑林。專念此道勤加精</a><a name="0119b13" id="0119b13">進。作是事已不久之間。便得證見此法。得此</a><a name="0119b14" id="0119b14">法已。還乃至彼羅羅仙所。白羅羅曰。今汝</a><a name="0119b15" id="0119b15">此法乃至無想定豈自得耶。彼仙報曰。如是</a><a name="0119b16" id="0119b16">喬答摩。乃至無想定我自得之。菩薩報曰。仁</a><a name="0119b17" id="0119b17">者。此等智慧乃至無想定。我亦得之。彼仙報</a><a name="0119b18" id="0119b18">曰。喬答摩。汝既得之我亦得之。我既得之汝</a><a name="0119b19" id="0119b19">亦得之。今我二人此弟子眾。可共教授此法。</a><a name="0119b20" id="0119b20">義理一種得故。此羅羅仙。即是菩薩。第一教</a><a name="0119b21" id="0119b21">授阿遮利耶。彼羅羅仙。以菩薩智慧故。歡</a><a name="0119b22" id="0119b22">喜供養親好而住。菩薩爾時作如是念。今此</a><a name="0119b23" id="0119b23">道法者。非智慧非證見。不得阿耨多羅三藐</a><a name="0119b24" id="0119b24">三菩提道。是垢穢道故。菩薩知已告羅羅曰。</a><a name="0119b25" id="0119b25">仁者好住。我今辭去。菩薩爾時遊行山林。</a><a name="0119b26" id="0119b26">見水獺端正仙子。舊云鬱頭藍者此誤也。即</a><a name="0119b27" id="0119b27">往親近恭敬問訊。告彼仙曰。汝師是誰。我共</a><a name="0119b28" id="0119b28">修學。彼仙報曰。我無尊者。汝欲修學隨意</a><a name="0119b29" id="0119b29">無礙。菩薩問曰。汝得何道。彼仙報曰。仁者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240119a.htm'><img src='up.gif' border=0></a>
<a href='T240119c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>