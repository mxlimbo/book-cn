<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0003c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷1)</font> 明四波羅夷法之一 <font face='Arial'>T23, p0003c</h2></font><hr>
<span class='old'>
</a><a name="0003b28" id="0003b28">使外道譏嫌呵責。佛現在世出如是漏結因</a><a name="0003b29" id="0003b29">緣法。阿難受教。即往破之。達尼迦比丘二月</span><a name="0003c01" id="0003c01">遊行。還見舍破壞。問所囑比丘。誰壞我舍。比</a><a name="0003c02" id="0003c02">丘答言。是佛大師教令破之。達尼迦心念。法</a><a name="0003c03" id="0003c03">王教破不得有言。今王舍城諸材木師。是我</a><a name="0003c04" id="0003c04">知識。可作木舍。過夜時到著衣持缽入城</a><a name="0003c05" id="0003c05">乞食。乞食已到木師所。汝今知不。摩竭國</a><a name="0003c06" id="0003c06">主韋提希子阿闍世王。與我材木。木師答</a><a name="0003c07" id="0003c07">言。若王與者隨意取之。是中有大重材中守</a><a name="0003c08" id="0003c08">護城難持出入不應乞人者。即取斬截藏著</a><a name="0003c09" id="0003c09">一處。時知城統。見大重材中守護城斬截覆</a><a name="0003c10" id="0003c10">藏。見已驚怖毛豎生念。得無怨賊將欲來耶。</a><a name="0003c11" id="0003c11">若已得入往問木師。是大材木用守護城。誰</a><a name="0003c12" id="0003c12">取斬截藏著一處。答言。有達尼迦比丘。來作</a><a name="0003c13" id="0003c13">是言。阿闍世王與我材木。我時答言。若王與</a><a name="0003c14" id="0003c14">者隨意取之。即便自取大材木斬截藏著一</a><a name="0003c15" id="0003c15">處。城統心念。王今云何乃以大材與此比丘。</a><a name="0003c16" id="0003c16">即到王所言。大王更有餘材。云何乃以守城</a><a name="0003c17" id="0003c17">大材持與比丘。王言不與。城統言。王今已</a><a name="0003c18" id="0003c18">與。誰言我與。答言。木師言與。王曰。將木師</a><a name="0003c19" id="0003c19">來。即受教去將木師來。時木師中道見達尼</a><a name="0003c20" id="0003c20">迦比丘語言。以汝因緣故我今有事。比丘言。</a><a name="0003c21" id="0003c21">且去我隨後往。時城統即將木師到王所言。</a><a name="0003c22" id="0003c22">大王。此是木師。時達尼迦比丘隨後來。王遙</a><a name="0003c23" id="0003c23">見之便言。放木師去將比丘來。城統即放木</a><a name="0003c24" id="0003c24">師將達尼迦比丘前到王所。王言。汝比丘法</a><a name="0003c25" id="0003c25">云何不與而取。答言。大王。我非不與取。王</a><a name="0003c26" id="0003c26">先與我。王言。我不憶與。比丘答言。今令王</a><a name="0003c27" id="0003c27">憶。王言云何。答言。王當自念初登位時。作</a><a name="0003c28" id="0003c28">如是言。若我國內草木及水。隨諸持戒沙門</a><a name="0003c29" id="0003c29">婆羅門取用。王言。我謂無主草木故作是說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230003b.htm'><img src='up.gif' border=0></a>
<a href='T230004a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>