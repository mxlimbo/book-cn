<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0108a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷15)</font> 九十波逸提之六 <font face='Arial'>T23, p0108a</h2></font><hr>
<span class='old'>
</a><a name="0107c28" id="0107c28">毒蛇阿難。惡毒蛇世尊。王即喚問。縛汝標</a><a name="0107c29" id="0107c29">頭實作是語毒蛇阿難惡毒蛇世尊不。是人</span><a name="0108a01" id="0108a01">答言。大王。施我無活粽。答言。與</a><a name="0108a02" id="0108a02">汝無畏。即言。有是寶藏。我先貧賤。山下刈</a><a name="0108a03" id="0108a03">麥。有二比丘共來上山。一在前行。一在後行。</a><a name="0108a04" id="0108a04">前行比丘見是藏時。作是言。毒蛇阿難。語已</a><a name="0108a05" id="0108a05">直去不到物所。亦不取物。後行比丘亦見。復</a><a name="0108a06" id="0108a06">作是言。惡毒蛇世尊。語已直去不到物所。亦</a><a name="0108a07" id="0108a07">不取物。我聞是二語。即作是念。我未曾見沙</a><a name="0108a08" id="0108a08">門釋子毒蛇惡毒蛇。尋便往看。見是寶藏為</a><a name="0108a09" id="0108a09">水所突。見已歡喜。即以車輿衣囊取著家</a><a name="0108a10" id="0108a10">中。現富貴相。起大堂舍金肆銀肆客作肆銅</a><a name="0108a11" id="0108a11">肆珠肆象馬群牛羊群車乘輦輿人民奴</a><a name="0108a12" id="0108a12">婢。今我墮罪便憶是語。此惡毒蛇今於我身</a><a name="0108a13" id="0108a13">能作何等。必噉我命。為是寶故。王盡奪我</a><a name="0108a14" id="0108a14">所有財物。垂當奪命。王作是念。必當是佛與</a><a name="0108a15" id="0108a15">阿難。王言汝去。於命無畏賞汝金錢五百。於</a><a name="0108a16" id="0108a16">是急中。說於佛語及阿難所言故。從死得脫。</a><a name="0108a17" id="0108a17">時是眾中大臣大官大聲唱言甚希有事。憶</a><a name="0108a18" id="0108a18">佛語故便得脫死。諸比丘聞是事。向佛廣說。</a><a name="0108a19" id="0108a19">佛言。取重物得如是罪。及過是罪。皆由取寶</a><a name="0108a20" id="0108a20">物故。佛但訶責而未結戒</a><a name="0108a21" id="0108a21"><p>佛在維耶離爾時諸童子等。出城詣園林中</a><a name="0108a22" id="0108a22">學射。射門扇孔仰射空中筈筈相拄。爾</a><a name="0108a23" id="0108a23">時跋難陀釋子。早起著衣持缽欲入城乞食。</a><a name="0108a24" id="0108a24">諸童子遙見共相謂言。此跋難陀釋子喜作</a><a name="0108a25" id="0108a25">惡罪。若見罪聞罪疑罪無慚愧無厭足。我等</a><a name="0108a26" id="0108a26">今當試看。即以寶物價直一千。放著道中捨</a><a name="0108a27" id="0108a27">遠遙看。時跋難陀釋子到是寶物所。四顧無</a><a name="0108a28" id="0108a28">人取著腋下。諸童子見即往圍繞捉言。汝比</a><a name="0108a29" id="0108a29">丘法。他物不與便偷取耶。答言不偷。何故取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230107c.htm'><img src='up.gif' border=0></a>
<a href='T230108b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>