<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0122b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷5)</font> <font face='Arial'>T24, p0122b</h2></font><hr>
<span class='old'>
</a><a name="0122a28" id="0122a28">釋提桓因既而見之。化為妙翅飛入龍宮。恐</a><a name="0122a29" id="0122a29">嚇龍王奪缽而去。於三十三天置一缽塔。以</span><a name="0122b01" id="0122b01">時供養。菩薩問二女曰。今汝施我欲有何願。</a><a name="0122b02" id="0122b02">二女答曰。聖者。有雪山南弶伽河側劫比羅</a><a name="0122b03" id="0122b03">城。釋迦種中誕一太子。顏容殊妙人所喜見。</a><a name="0122b04" id="0122b04">相師占之。當為轉輪王。我今以此功德。願為</a><a name="0122b05" id="0122b05">彼妃。菩薩報曰。彼之太子不樂世欲今已出</a><a name="0122b06" id="0122b06">家。二女報曰。若已出家不貪世欲。以此功德</a><a name="0122b07" id="0122b07">當令彼人所願成就。便說漏曰</a><a name="0122b08" id="0122b08"><p class='lg'>　　彼悉達太子　　　世間最勝人</a><br><a name="0122b09" id="0122b09">　　若欲求所願　　　當令速成就　</p></a><a name="0122b10" id="0122b10"><p>爾時菩薩。見此二女說斯頌願已。告二女曰。</a><a name="0122b11" id="0122b11">依汝所願。時二女人聞菩薩此語。禮足而退。</a><a name="0122b12" id="0122b12">菩薩因食乳粥。氣力充瓷粽。於尼連</a><a name="0122b13" id="0122b13">禪河岸遊行觀察。覓清淨處將欲安止。見孤</a><a name="0122b14" id="0122b14">石山有雜華果莊嚴圍遶。菩薩見已即登此</a><a name="0122b15" id="0122b15">山。平整石上結跏趺坐。爾時此山忽自裂碎。</a><a name="0122b16" id="0122b16">菩薩起立作是疑念。由我惡業尚不盡故。令</a><a name="0122b17" id="0122b17">山碎耶。空中諸天。觀知菩薩疑念此事。即於</a><a name="0122b18" id="0122b18">空中告菩薩曰。世尊。昔無惡業此是。菩薩成</a><a name="0122b19" id="0122b19">道常法。善根功德充滿身心。一切地力不能</a><a name="0122b20" id="0122b20">勝載。今之此地。非是菩薩成菩提處。一切大</a><a name="0122b21" id="0122b21">地之力。不能負載二種之人。一者善最多者。</a><a name="0122b22" id="0122b22">二惡最多者。菩薩善業甚多。所以此山自然</a><a name="0122b23" id="0122b23">摧碎。今過尼連禪河東有金剛地。彼處過現</a><a name="0122b24" id="0122b24">未來諸如來等。皆於其上得最勝智。已得現</a><a name="0122b25" id="0122b25">得當得。菩薩聞已將往其地。舉足步步皆生</a><a name="0122b26" id="0122b26">蓮花。四大海水成蓮花池。來迎菩薩足所履</a><a name="0122b27" id="0122b27">地。地皆振動如扣銅器。有遮沙鳥及善瑞鹿</a><a name="0122b28" id="0122b28">來遶菩薩。主風之神。調其清涼吹去塵穢。</a><a name="0122b29" id="0122b29">主雨之神。微洒甘澤令囂埃不飛。菩薩既見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240122a.htm'><img src='up.gif' border=0></a>
<a href='T240122c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>