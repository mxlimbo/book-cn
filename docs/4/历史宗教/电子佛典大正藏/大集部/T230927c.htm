<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0927c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷4)</font> 八波羅市迦法 妄說自得上人法學處第四 <font face='Arial'>T23, p0927c</h2></font><hr>
<span class='old'>
</a><a name="0927b28" id="0927b28">相寂止方便。世間作意折伏煩惱。欲染瞋恚</a><a name="0927b29" id="0927b29">不復現行。時彼即便更相告言。具壽。汝今知</span><a name="0927c01" id="0927c01">不。阿蘭若中所應得者我今已得。我生已盡</a><a name="0927c02" id="0927c02">梵行已立。所作已辦不受後有。我今可捨蘭</a><a name="0927c03" id="0927c03">若處住聚落中。便捨靜林就村居止。時彼數</a><a name="0927c04" id="0927c04">數見諸女人。又見淨人及諸求寂。共為雜住。</a><a name="0927c05" id="0927c05">煩惱還起。欲染瞋恚還復現行。時彼諸人各</a><a name="0927c06" id="0927c06">作是念。世尊。為諸弟子於毘奈耶制其學處。</a><a name="0927c07" id="0927c07">廣如上說</a><a name="0927c08" id="0927c08"><p>時諸苾芻即相告曰。我等住阿蘭若受麤臥</a><a name="0927c09" id="0927c09">具。勤策相應得少自相寂止方便折伏煩惱。</a><a name="0927c10" id="0927c10">便棄靜林來至聚落。既觀諸境煩惱現行。如</a><a name="0927c11" id="0927c11">前廣說。豈非我等犯他勝耶。我等共詣具壽</a><a name="0927c12" id="0927c12">阿難陀所。以事陳告。如彼所說我當奉行。即</a><a name="0927c13" id="0927c13">便到彼。問具壽阿難陀曰。尊者知不。如佛世</a><a name="0927c14" id="0927c14">尊為諸弟子制其學處</a><a name="0927c15" id="0927c15"><p>若復苾芻。乃至波羅市迦不應共住。我等在</a><a name="0927c16" id="0927c16">阿蘭若煩惱不起。今來聚落煩惱還生。廣說</a><a name="0927c17" id="0927c17">如前。我皆有疑。豈非我等犯波羅市迦耶。我</a><a name="0927c18" id="0927c18">等共議。當問具壽阿難陀。如彼所說我當奉</a><a name="0927c19" id="0927c19">行。由是事故。我等今來至尊者所。詳欲諮決。</a><a name="0927c20" id="0927c20">豈非我等犯波羅市迦耶。爾時具壽。阿難陀</a><a name="0927c21" id="0927c21">聞諸苾芻說是事已。遂將諸苾芻往世尊所。</a><a name="0927c22" id="0927c22">頂禮佛足在一面座。時具壽阿難陀白佛言。</a><a name="0927c23" id="0927c23">世尊大德。如是為諸苾芻。於毘奈耶制其學</a><a name="0927c24" id="0927c24">處。若復苾芻廣說乃至得波羅市迦不應共</a><a name="0927c25" id="0927c25">住。此苾芻等在阿蘭若住。受邊際臥具。勤策</a><a name="0927c26" id="0927c26">相應得少自相寂止方便。作意折伏煩惱。欲</a><a name="0927c27" id="0927c27">染瞋恚不復現行。時彼即便更相告言。具</a><a name="0927c28" id="0927c28">壽。汝今知不。阿蘭若中所應得者我今已得。</a><a name="0927c29" id="0927c29">我生已盡梵行已立。所作已辦不受後有。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230927b.htm'><img src='up.gif' border=0></a>
<a href='T230928a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>