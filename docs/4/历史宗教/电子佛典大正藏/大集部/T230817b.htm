<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0817b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷35)</font> 九十波逸底迦法 施一食處過受學處第三十二 <font face='Arial'>T23, p0817b</h2></font><hr>
<span class='old'>
</a><a name="0817a28" id="0817a28">道曰。我等好食斷絕事由於汝。汝可出去。彼</a><a name="0817a29" id="0817a29">便出外遊行。逢見諸餘先出外道。問曰。仁等</span><a name="0817b01" id="0817b01">比來四出求覓。頗得多少好門徒不。諸人告</a><a name="0817b02" id="0817b02">曰。令汝看守因何出行。答曰。彼驅出我。問是</a><a name="0817b03" id="0817b03">何人。曰是沙門釋子。問曰。現有幾人。答曰。</a><a name="0817b04" id="0817b04">唯有六人。外道議曰。我等六十豈可不能禁</a><a name="0817b05" id="0817b05">六人耶。打令熟手驅之令出。時彼上座告諸</a><a name="0817b06" id="0817b06">人曰。我今共去至彼舍中。我若發聲道作事</a><a name="0817b07" id="0817b07">時。汝等諸人十人捉一。好打令熟曳出村隅。</a><a name="0817b08" id="0817b08">作此平章共入村內。上座告曰。我等先當見</a><a name="0817b09" id="0817b09">彼長者。既至彼已問其安不。尋便問曰。長者</a><a name="0817b10" id="0817b10">仁之住處本為於誰。答曰。我造住處無准的</a><a name="0817b11" id="0817b11">心。在中住者供給飲食。外道曰。長者中平意</a><a name="0817b12" id="0817b12">無偏黨。即俱至常住處。問言。汝沙門釋子此</a><a name="0817b13" id="0817b13">非住處。宜應急出。勿更居停。若不出者與汝</a><a name="0817b14" id="0817b14">毒手。鄔波難陀聞而告曰。拔髮外道出無義</a><a name="0817b15" id="0817b15">言。沙門釋子此非住處。若非我者豈屬汝耶。</a><a name="0817b16" id="0817b16">時彼露形怒而告曰。汝等作事。時諸外道十</a><a name="0817b17" id="0817b17">人捉一。即便打搭。難陀告曰。具壽各各自當</a><a name="0817b18" id="0817b18">護其眼耳。無令損瞎為同梵行者所嗤。告外</a><a name="0817b19" id="0817b19">道曰。行者可打肩膊及以腰胯。時諸外道打</a><a name="0817b20" id="0817b20">棒疲勞手足皆困。遂便停歇。闡陀告曰。諸具</a><a name="0817b21" id="0817b21">壽次我作事。時彼六人俱有大力。展右手時</a><a name="0817b22" id="0817b22">撲五外道。次舒左手復倒五人。或以錫杖或</a><a name="0817b23" id="0817b23">以手足。拳打腳蹴恣意熟搥。鄔陀夷曰。諸</a><a name="0817b24" id="0817b24">具壽當護本罪。莫使命斷。勿令我等得波羅</a><a name="0817b25" id="0817b25">市迦。既熟打已悉皆推出。諸婆羅門等見已</a><a name="0817b26" id="0817b26">相告。汝觀釋子共外道鬥。必定天神當下大</a><a name="0817b27" id="0817b27">雨。是時六眾驅外道已。訶說迦曰。諸具壽我</a><a name="0817b28" id="0817b28">今戰勝不。辱僧徒宜可俱行詣室羅伐。爾時</a><a name="0817b29" id="0817b29">南方有一外道論師。名鄔陀夷。是盧迦臾多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230817a.htm'><img src='up.gif' border=0></a>
<a href='T230817c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>