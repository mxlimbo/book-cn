<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本說一切有部苾芻尼毘奈耶 0969c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本說一切有部苾芻尼毘奈耶</font> <font face='Arial'>(卷12)</font> 毀訾語學處第二 <font face='Arial'>T23, p0969c</h2></font><hr>
<span class='old'>
</a><a name="0969b28" id="0969b28">證。事既非虛。宜以彼女共為婚事。便放二牛</a><a name="0969b29" id="0969b29">俱食水草。時居士子既得勝已。娶女為妻</span><a name="0969c01" id="0969c01"><p>佛告諸苾芻。汝等當知。在傍生趣聞毀訾言</a><a name="0969c02" id="0969c02">尚懷害念。況復於人。是故苾芻不應惡語毀</a><a name="0969c03" id="0969c03">訾他人。此是緣起猶未制戒。佛復告諸苾芻。</a><a name="0969c04" id="0969c04">乃往古昔。於一村中有長者住。以行車為業。</a><a name="0969c05" id="0969c05">彼有二牸牛。一名歡喜。二名美味。於春陽時</a><a name="0969c06" id="0969c06">各生一子。毛色斑駮。既漸長大。歡喜之子其</a><a name="0969c07" id="0969c07">角廣長。美味之兒頭禿無角。是時長者為其</a><a name="0969c08" id="0969c08">立字。一名歡喜長角。二名美味禿頭。及其壯</a><a name="0969c09" id="0969c09">盛俱有氣力。後於異時諸行車人。各因飲牛</a><a name="0969c10" id="0969c10">共集池所。作如是言。誰牛最勝。各云牛勝。長</a><a name="0969c11" id="0969c11">者答云。我牛極勝。何以得知。可於峻阪令牽</a><a name="0969c12" id="0969c12">重車。共立明言。賭金錢五百。作是要已。便將</a><a name="0969c13" id="0969c13">己牛於峻阪處牽其重車。時彼長者便喚牛</a><a name="0969c14" id="0969c14">曰。歡喜長角宜可疾牽。美味禿頭亦當急挽。</a><a name="0969c15" id="0969c15">時禿頭牛聞毀訾語。即便卻住不肯挽車。長</a><a name="0969c16" id="0969c16">者大怒。便以麤杖而拷楚之。餘人報曰。汝今</a><a name="0969c17" id="0969c17">豈欲殺此牛耶。既其不如宜當放卻。是時長</a><a name="0969c18" id="0969c18">者便輸五百金錢。極大忿怒多與牛杖繫之</a><a name="0969c19" id="0969c19">枯樹。牛解人語已如上說。長者報曰。今由汝</a><a name="0969c20" id="0969c20">故罰我金錢。牛曰。由曹主口過。長者曰。我</a><a name="0969c21" id="0969c21">何口過。牛曰。何故人前辱毀於我。若言好名</a><a name="0969c22" id="0969c22">不毀訾者。便於峻阪牽倍重載。共立明要。倍</a><a name="0969c23" id="0969c23">賭一千。長者報曰。汝今更欲倍罰我耶。牛曰。</a><a name="0969c24" id="0969c24">勿毀訾我定當盡力。後時共他要契。以牛牽</a><a name="0969c25" id="0969c25">車令上峻阪。便喚牛曰。歡喜宜可急牽。美味</a><a name="0969c26" id="0969c26">當須疾挽。二牛聞已便生歡悅。盡力牽車令</a><a name="0969c27" id="0969c27">至平地。亦既得勝。便獲金錢一千。時有天神。</a><a name="0969c28" id="0969c28">於虛空中說伽他曰</a><a name="0969c29" id="0969c29"><p class='lg'>　　雖有極重載　　　居在峻阪下<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230969b.htm'><img src='up.gif' border=0></a>
<a href='T230970a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>