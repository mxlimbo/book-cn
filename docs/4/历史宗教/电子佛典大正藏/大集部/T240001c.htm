<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0001c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷1)</font> <font face='Arial'>T24, p0001c</h2></font><hr>
<span class='old'>
</a><a name="0001b28" id="0001b28">鹽。云何。五種澀藥。謂阿摩羅木。楝木。贍部</a><a name="0001b29" id="0001b29">木。尸利沙木。高苫薄迦木。此中時藥者。謂於</span><a name="0001c01" id="0001c01">時中服食。若更藥七日盡壽藥。若與時藥相</a><a name="0001c02" id="0001c02">和者。時中應服非時不應服。若更藥七日盡</a><a name="0001c03" id="0001c03">壽藥。與更藥相和者。齊初更分應服。過此</a><a name="0001c04" id="0001c04">不應服。若七日藥。與盡壽藥相和者。七日應</a><a name="0001c05" id="0001c05">服。若過七日。不應服。若盡壽藥。應盡壽守持</a><a name="0001c06" id="0001c06">而服。然此四藥相和。從強而服。若無病。及病</a><a name="0001c07" id="0001c07">差。不應服。或捨與同梵行者。應如是守持。先</a><a name="0001c08" id="0001c08">洗淨手。受取其藥。對一苾芻。蹲踞執藥。作如</a><a name="0001c09" id="0001c09">是言。具壽存念。我苾芻某甲。有是病緣。此盡</a><a name="0001c10" id="0001c10">壽藥。我今守持。為服用故。并同梵行者。如是</a><a name="0001c11" id="0001c11">三說。若七日藥更藥。准此守持</a><a name="0001c12" id="0001c12"><p>緣在室羅伐城。有一苾芻。身患風疾。往醫人</a><a name="0001c13" id="0001c13">處。問曰。賢首。我患風疾。為我處方。時彼醫</a><a name="0001c14" id="0001c14">人白言。聖者。宜可服有情脂。病當除差。苾芻</a><a name="0001c15" id="0001c15">報曰。賢首。我今豈合食此脂耶。醫人報曰。唯</a><a name="0001c16" id="0001c16">有斯藥。餘不能差。時諸苾芻以此因緣。具白</a><a name="0001c17" id="0001c17">世尊。佛言。苾芻有病。若醫人說唯此是藥。餘</a><a name="0001c18" id="0001c18">不能差者。應當服脂。時諸苾芻不知服何等</a><a name="0001c19" id="0001c19">脂。還問醫人。醫人報曰。汝師既是一切智人。</a><a name="0001c20" id="0001c20">可往諮問。自當知之</a><a name="0001c21" id="0001c21"><p>時諸苾芻即往問佛。佛言。有五種脂。一者魚</a><a name="0001c22" id="0001c22">脂。二者江豚脂。三者鮫魚脂。四者熊脂。五者</a><a name="0001c23" id="0001c23">豬脂。此等五脂。非時煮。非時漉。非時受。非</a><a name="0001c24" id="0001c24">時守持。不應服。時煮。非時漉。非時受。非時</a><a name="0001c25" id="0001c25">守持。不應服。時煮。時漉。非時受。非時守持。</a><a name="0001c26" id="0001c26">不應服。時煮。時漉。時受。非時守持。不應服。</a><a name="0001c27" id="0001c27">時煮。時漉。時受。時守持。應服。如服油法。七</a><a name="0001c28" id="0001c28">日服。過七日不應服。彼病苾芻因此服脂。</a><a name="0001c29" id="0001c29">病遂除愈。愈已殘藥。遂便總棄。時有苾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240001b.htm'><img src='up.gif' border=0></a>
<a href='T240002a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>