<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0640b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷11)</font> 九十單提法之一 <font face='Arial'>T22, p0640b</h2></font><hr>
<span class='old'>
</a><a name="0640a28" id="0640a28">丘僧。知而故問迦留陀夷。汝實爾於姑前</a><a name="0640a29" id="0640a29">與他兒婦耳語說法耶。答曰實爾。爾時世</span><a name="0640b01" id="0640b01">尊。以無數方便呵責迦留陀夷。汝所為非。</a><a name="0640b02" id="0640b02">非威儀非沙門法非淨行非隨順行。所</a><a name="0640b03" id="0640b03">不應為。汝云何於姑前為他兒婦耳語說</a><a name="0640b04" id="0640b04">法耶。呵責迦留陀夷已告諸比丘。此迦留</a><a name="0640b05" id="0640b05">陀夷癡人。多種有漏處最初犯戒。自今已去</a><a name="0640b06" id="0640b06">與比丘結戒。集十句義乃至正法久住。欲</a><a name="0640b07" id="0640b07">說戒者當如是說。若比丘與女人說法波</a><a name="0640b08" id="0640b08">逸提。如是世尊與比丘結戒。時有諸女人</a><a name="0640b09" id="0640b09">請諸比丘言。唯願諸尊。與我等說法。時諸</a><a name="0640b10" id="0640b10">比丘各有畏慎心。世尊制戒。比丘不得與</a><a name="0640b11" id="0640b11">女人說法。諸比丘以此因緣具白世尊。世</a><a name="0640b12" id="0640b12">尊告曰。自今已去。聽諸比丘與女人五六</a><a name="0640b13" id="0640b13">語說法。自今已去當如是說戒。若比丘為</a><a name="0640b14" id="0640b14">女人說法。過五六語波逸提。如是世尊與</a><a name="0640b15" id="0640b15">比丘結戒。諸比丘復有畏慎心。以無有知</a><a name="0640b16" id="0640b16">男子便休。不與女人說法。佛告諸比丘。自</a><a name="0640b17" id="0640b17">今已去有有知男子。聽過五六語與女人</a><a name="0640b18" id="0640b18">說法。自今已去當如是說戒。若比丘與女</a><a name="0640b19" id="0640b19">人說法。過五六語除有知男子波逸提。時</a><a name="0640b20" id="0640b20">有諸女人。請諸比丘言。大德。願授我五戒。</a><a name="0640b21" id="0640b21">時諸比丘有畏慎心。以無有知男子便不</a><a name="0640b22" id="0640b22">與戒佛言。自今已去聽無有知男子與女</a><a name="0640b23" id="0640b23">人受五戒。時有女人請諸比丘。大德為</a><a name="0640b24" id="0640b24">我說五戒法。時無有知男子。比丘有畏慎</a><a name="0640b25" id="0640b25">心。不與說五戒法。佛告諸比丘。自今已去</a><a name="0640b26" id="0640b26">聽諸比丘無有知男子與女人說五戒法。</a><a name="0640b27" id="0640b27">時有諸女人欲受八關齋法。諸比丘有畏</a><a name="0640b28" id="0640b28">慎心。以無有知男子不與受齋法。佛告</a><a name="0640b29" id="0640b29">諸比丘。自今已去聽諸比丘無有知男子與<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220640a.htm'><img src='up.gif' border=0></a>
<a href='T220640c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>