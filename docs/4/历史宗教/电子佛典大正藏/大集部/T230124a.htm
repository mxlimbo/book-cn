<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0124a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷17)</font> 九十波逸提之六 <font face='Arial'>T23, p0124a</h2></font><hr>
<span class='old'>
</a><a name="0123c28" id="0123c28">然受已。從坐起頭面禮佛足右繞而去。還自</a><a name="0123c29" id="0123c29">舍通夜辦種種多美飲食。跋難陀常出入多</span><a name="0124a01" id="0124a01">家。晨朝著衣持缽入諸家。時僧坊中無有人</a><a name="0124a02" id="0124a02">唱時到。亦無打犍搥者。佛告阿難。時到汝</a><a name="0124a03" id="0124a03">自知之。阿難即令唱時到打揵槌。佛及僧入</a><a name="0124a04" id="0124a04">是居士舍。無有人迎佛作禮敬敷坐處者。</a><a name="0124a05" id="0124a05">時佛語阿難。今時所應作者便作。阿難即約</a><a name="0124a06" id="0124a06">敕主人令敷座處。即敷座處。佛及僧坐已。佛</a><a name="0124a07" id="0124a07">語阿難。所應次第作事汝自當知。阿難即時</a><a name="0124a08" id="0124a08">語居士言。佛及僧坐久。食具已辦。何不下</a><a name="0124a09" id="0124a09">食。居士言。小住。待跋難陀釋子來。佛小默然。</a><a name="0124a10" id="0124a10">第二復語阿難。次第所應作事汝自當知。阿</a><a name="0124a11" id="0124a11">難第二復語居士。食具已辦。可與佛及僧。</a><a name="0124a12" id="0124a12">居士言。小住。待跋難陀釋子來。佛復默然。</a><a name="0124a13" id="0124a13">第三復語阿難。今時次第所應作事汝自</a><a name="0124a14" id="0124a14">當知。阿難第三復語居士。佛及僧坐久。食具</a><a name="0124a15" id="0124a15">已辦可與佛及僧。居士復言。是會因跋難陀</a><a name="0124a16" id="0124a16">釋子。跋難陀釋子若來者當與若不來者或</a><a name="0124a17" id="0124a17">與或不與。若須食者當住待跋難陀。時跋難</a><a name="0124a18" id="0124a18">陀曰。時欲過方來。居士即自手行水。自</a><a name="0124a19" id="0124a19">與多美飲食。式i◇】﹞w。跋難陀先疾食竟</a><a name="0124a20" id="0124a20">便起入餘家。爾時居士以多美飲食。自恣與</a><a name="0124a21" id="0124a21">佛及僧竟。自行水知佛洗手攝缽。取小床坐</a><a name="0124a22" id="0124a22">佛前聽說法。佛以種種因緣說法示教利喜</a><a name="0124a23" id="0124a23">已。佛及僧從座起去。佛食後語阿難。為我敷</a><a name="0124a24" id="0124a24">坐床辦水集比丘僧竟語我。阿難受教即</a><a name="0124a25" id="0124a25">敷坐床辦水集比丘僧往白佛言。世尊。我已</a><a name="0124a26" id="0124a26">敷座辦水集比丘僧。除一比丘跋難陀釋子。</a><a name="0124a27" id="0124a27">佛自知時。爾時跋難陀至日暮乃來。阿難第</a><a name="0124a28" id="0124a28">二復到佛所。白言世尊。我已敷座辦水集比</a><a name="0124a29" id="0124a29">丘僧。佛自知時。爾時世尊洗腳已。便坐阿難<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230123c.htm'><img src='up.gif' border=0></a>
<a href='T230124b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>