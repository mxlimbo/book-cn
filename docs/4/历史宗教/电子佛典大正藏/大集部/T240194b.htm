<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0194b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷18)</font> <font face='Arial'>T24, p0194b</h2></font><hr>
<span class='old'>
</a><a name="0194a28" id="0194a28">作是願已。血便止息瘡即除差。時諸苾芻苾</a><a name="0194a29" id="0194a29">芻尼鄔波索迦鄔波斯迦及王舍城一切道俗。</span><a name="0194b01" id="0194b01">皆大歡喜踊躍無量。唯提婆達多與未生怨</a><a name="0194b02" id="0194b02">王。并拘迦里迦惡苾芻等。心不歡喜。口云。得</a><a name="0194b03" id="0194b03">病差者誠為善哉。因此能有諸善根故。時諸</a><a name="0194b04" id="0194b04">苾芻皆生疑惑。唯佛世尊能斷除之。諸苾芻</a><a name="0194b05" id="0194b05">白佛言。世尊。有何因緣。十力迦攝發誓願</a><a name="0194b06" id="0194b06">已。血流止息瘡得除差</a><a name="0194b07" id="0194b07"><p>佛告諸苾芻。非但今日有此因緣。過去世時</a><a name="0194b08" id="0194b08">亦有此事。汝應諦聽。乃往過去我被毒瘡。彼</a><a name="0194b09" id="0194b09">發實語已得除差。乃往昔時於一山野有一</a><a name="0194b10" id="0194b10">大村。去村不遠有大叢林。多饒根果。異類諸</a><a name="0194b11" id="0194b11">鳥在此栖遊。出和雅音甚可愛樂。有一仙人</a><a name="0194b12" id="0194b12">止住其中。但食根果飲清流水。被樹皮衣專</a><a name="0194b13" id="0194b13">持神咒。於此村內有一長者。在於宗族娶一</a><a name="0194b14" id="0194b14">女人。以為夫妻共為歡樂。於後不久妻便有</a><a name="0194b15" id="0194b15">娠。歲月滿已誕生一子。滿三七日設會立名。</a><a name="0194b16" id="0194b16">字之喜樂。長成已。或時經行或時坐臥。常思</a><a name="0194b17" id="0194b17">善事常行善業。時彼村人見彼喜樂。號名法</a><a name="0194b18" id="0194b18">愛。謂求善故。時時往詣仙人所承事供養。眾</a><a name="0194b19" id="0194b19">人見彼愛樂仙人勤修練行。復號其名以為</a><a name="0194b20" id="0194b20">練行。當於後時彼長者子身患毒瘡。以種種</a><a name="0194b21" id="0194b21">藥及諸咒法療治不差。然其父母將子共往</a><a name="0194b22" id="0194b22">詣仙人所白言。仙人。侍者今患瘡極困。當願</a><a name="0194b23" id="0194b23">療治。時彼仙人即作實語發願。今此長者子。</a><a name="0194b24" id="0194b24">於親於怨皆生平等無有異心。若是實言。毒</a><a name="0194b25" id="0194b25">當除愈。發此願已。毒瘡當時即得除愈。佛告</a><a name="0194b26" id="0194b26">諸苾芻。汝意云何。爾時長者子者。即我身是。</a><a name="0194b27" id="0194b27">時仙人者。即十力大迦葉身是。於彼時中為</a><a name="0194b28" id="0194b28">發真實願故。病得除愈。今時亦復如是。時提</a><a name="0194b29" id="0194b29">婆達多意生悔過。我於喬答摩沙門。以石擊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240194a.htm'><img src='up.gif' border=0></a>
<a href='T240194c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>