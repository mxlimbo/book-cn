<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0276c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷38)</font> <font face='Arial'>T23, p0276c</h2></font><hr>
<span class='old'>
</a><a name="0276b28" id="0276b28">諸比丘不取。將無是乞美食耶。是事白佛。佛</a><a name="0276b29" id="0276b29">言。不乞而得應受。初二十法竟。中二十法</span><a name="0276c01" id="0276c01">上</a><a name="0276c02" id="0276c02"><p>佛在王舍城。爾時跋提長者。作大僧坊種種</a><a name="0276c03" id="0276c03">莊嚴。不覆上房舍漏。是事白佛。佛言。應覆。</a><a name="0276c04" id="0276c04">覆已脊上漏。佛言。更厚覆。厚覆已風發。佛</a><a name="0276c05" id="0276c05">言。應釘撅。釘撅已撅孔頭漏。佛言。應施</a><a name="0276c06" id="0276c06">盆覆。覆已盆喜墮地。佛言。應穿底作孔釘。</a><a name="0276c07" id="0276c07">釘已水入。佛言。應釘上安覆釜。安覆釜已風</a><a name="0276c08" id="0276c08">吹撅動搖作聲。佛言。應以草葉樹皮纏頭。</a><a name="0276c09" id="0276c09">纏頭已安覆釜。佛在舍衛國。爾時比丘畜貴</a><a name="0276c10" id="0276c10">價火浣衣。時諸比丘二三人共抖擻抖擻時</a><a name="0276c11" id="0276c11">衣褰縮不正。佛言。應細杖打塵土。打時土</a><a name="0276c12" id="0276c12">入長條中。佛言。更以小杖打。打時土入短條</a><a name="0276c13" id="0276c13">中。佛言。更以小杖打</a><a name="0276c14" id="0276c14"><p>佛在舍衛國。爾時比丘新成染衣。以掃篲掃</a><a name="0276c15" id="0276c15">卻染滓。是衣色壞衣上成道。是事白佛。佛</a><a name="0276c16" id="0276c16">言。應以新手巾卻滓</a><a name="0276c17" id="0276c17"><p>佛在王舍城。爾時跋提長者作僧坊。極廣大</a><a name="0276c18" id="0276c18">種種莊嚴。多人來看。無地覆故。多塵土出坌</a><a name="0276c19" id="0276c19">僧坊內。諸比丘心念若佛聽地覆者善。是事</a><a name="0276c20" id="0276c20">白佛。佛言。應安地覆。佛在舍衛國。諸比丘無</a><a name="0276c21" id="0276c21">擣藥物。是事白佛。佛言。應石上磨</a><a name="0276c22" id="0276c22"><p>佛在王舍城。爾時瓶沙王。於竹園中起五百</a><a name="0276c23" id="0276c23">僧坊。有成者有未成者。時王命終。王阿闍世</a><a name="0276c24" id="0276c24">到竹園中看。見是房舍即問此為誰作。比丘</a><a name="0276c25" id="0276c25">答言。大王。是父王所作。有成者有未成者。王</a><a name="0276c26" id="0276c26">便命終。王問比丘。何不成竟。答言。無直。王</a><a name="0276c27" id="0276c27">言。我當與直。時房舍成竟。無蹬道故。無人</a><a name="0276c28" id="0276c28">在上住。王問諸比丘。是房中有人不。答言無。</a><a name="0276c29" id="0276c29">何以故。答言以無蹬道故。王言。我當作。比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230276b.htm'><img src='up.gif' border=0></a>
<a href='T230277a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>