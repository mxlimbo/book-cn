<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0050a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷7)</font> 明三十尼薩耆法之三 <font face='Arial'>T23, p0050a</h2></font><hr>
<span class='old'>
</a><a name="0049c28" id="0049c28">嶮道中。一估客。車軸折牛腳傷破。是估客</a><a name="0049c29" id="0049c29">語諸伴言。汝等各各。為我少多載是羊毛。勿</span><a name="0050a01" id="0050a01">令都失。諸估客言。我等車各自滿重。若為</a><a name="0050a02" id="0050a02">汝載者。亦當俱失。諸估客悉皆捨去。是估客</a><a name="0050a03" id="0050a03">在一面立。愁憂守是車物。諸比丘隨後來。以</a><a name="0050a04" id="0050a04">二因緣故。一者為塵坌身。二者不喜聞車聲。</a><a name="0050a05" id="0050a05">是估客遙見諸比丘來。心喜作是念。是羊毛</a><a name="0050a06" id="0050a06">必當不失。當以布施是比丘僧。作是念已語</a><a name="0050a07" id="0050a07">諸比丘。共集一處。我以是羊毛布施眾僧。</a><a name="0050a08" id="0050a08">僧即時集。居士布施已去。諸比丘各各作分。</a><a name="0050a09" id="0050a09">有比丘肩上擔去。有比丘脊上負去。有比丘</a><a name="0050a10" id="0050a10">手持去。經大聚落中過。諸前行估客。見諸比</a><a name="0050a11" id="0050a11">丘持羊毛來。心生嫉妒。作是呵責言。汝等何</a><a name="0050a12" id="0050a12">處買是毛來。欲何處販去。何處坐肆。是為得</a><a name="0050a13" id="0050a13">利。為不得利。是中有比丘。少欲知足行頭</a><a name="0050a14" id="0050a14">陀。聞是估客呵責心不喜。向佛廣說。佛以是</a><a name="0050a15" id="0050a15">事集比丘僧。知而故問諸比丘。汝實作是事</a><a name="0050a16" id="0050a16">不。答言。實作世尊。佛以種種因緣呵責。云何</a><a name="0050a17" id="0050a17">名比丘。自擔羊毛過三由延。佛如是種種因</a><a name="0050a18" id="0050a18">緣呵已。語諸比丘。以十利故與比丘結戒。</a><a name="0050a19" id="0050a19">從今是戒應如是說。若比丘行道中得施羊</a><a name="0050a20" id="0050a20">毛。比丘須者自取持去。乃至三由延。若無人</a><a name="0050a21" id="0050a21">代過是擔者。尼薩耆波夜提。若二比丘得羊</a><a name="0050a22" id="0050a22">毛持去。得至六由延。若三比丘得至九由延。</a><a name="0050a23" id="0050a23">若四比丘得至十二由延。若五比丘得至十</a><a name="0050a24" id="0050a24">五由延。如是隨人多少。一人得至三由延。尼</a><a name="0050a25" id="0050a25">薩耆波夜提者。是羊毛應捨。波夜提罪應悔</a><a name="0050a26" id="0050a26">過。是中犯者。若比丘自持羺羊毛去。過三由</a><a name="0050a27" id="0050a27">延。尼薩耆波夜提。若令比丘比丘尼式叉摩</a><a name="0050a28" id="0050a28">尼沙彌沙彌尼持去。過三由延。突吉羅。若比</a><a name="0050a29" id="0050a29">丘持羺羊毛。著耳上去。若著耳中。若著咽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230049c.htm'><img src='up.gif' border=0></a>
<a href='T230050b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>