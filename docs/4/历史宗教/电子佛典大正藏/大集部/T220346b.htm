<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0346b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷15)</font> 明單提九十二事法之一 <font face='Arial'>T22, p0346b</h2></font><hr>
<span class='old'>
</a><a name="0346a28" id="0346a28">不肯去。爾時大愛道憍曇彌比丘尼。往至佛</a><a name="0346a29" id="0346a29">所頭面禮足白佛言。世尊。尊者難陀次應教</span><a name="0346b01" id="0346b01">誡比丘尼。而不肯去。誰當應去。作是語已</a><a name="0346b02" id="0346b02">頭面禮佛足而去。佛語比丘呼難陀來。來已</a><a name="0346b03" id="0346b03">佛問難陀。汝次應教誡比丘尼。何故不去。難</a><a name="0346b04" id="0346b04">陀白佛言。世尊。未被僧羯磨。是以不去。佛語</a><a name="0346b05" id="0346b05">諸比丘。有十二事成就。僧當拜作教誡比丘</a><a name="0346b06" id="0346b06">尼人。何等十二。一持戒清淨。二多聞阿毘</a><a name="0346b07" id="0346b07">曇。三多聞毘尼。四學戒。五學定六學</a><a name="0346b08" id="0346b08">慧。七能為人除惡邪。八能自毘尼能毘尼</a><a name="0346b09" id="0346b09">他。九有辭辯。十不污梵行。十一不壞比</a><a name="0346b10" id="0346b10">丘尼重禁。十二二十臘若過二十臘。是為</a><a name="0346b11" id="0346b11">十二法。羯磨人應作是說。大德僧聽。尊者難</a><a name="0346b12" id="0346b12">陀十二法成就。若僧時到。僧拜難陀作教</a><a name="0346b13" id="0346b13">誡比丘尼人。如是白。大德僧聽。尊者難陀十</a><a name="0346b14" id="0346b14">二法成就。僧今差難陀教誡比丘尼。諸大</a><a name="0346b15" id="0346b15">德忍難陀教誡比丘尼者默然。若不忍者便</a><a name="0346b16" id="0346b16">說。僧已忍差難陀教誡比丘尼竟。僧忍默然</a><a name="0346b17" id="0346b17">故是事如是持。爾時尊者難陀為諸比丘尼</a><a name="0346b18" id="0346b18">廣說法。遂至日沒。諸比丘尼逼暮還入城。為</a><a name="0346b19" id="0346b19">世人所嫌。作是言。沙門釋子將是比丘尼竟</a><a name="0346b20" id="0346b20">日自娛樂。日沒乃還。女人可愍不得自在。乃</a><a name="0346b21" id="0346b21">至如是此壞敗人何道之有。諸比丘聞已以</a><a name="0346b22" id="0346b22">是因緣往白世尊。佛言。呼難陀來。來已佛問</a><a name="0346b23" id="0346b23">難陀。汝實爾不。答言實爾。佛語難陀。此是</a><a name="0346b24" id="0346b24">惡事非法非律非如佛教。不可以是長養善</a><a name="0346b25" id="0346b25">法。佛告諸比丘。依止舍衛城住者皆悉令集。</a><a name="0346b26" id="0346b26">以十利故與諸比丘制戒。乃至已聞者當重</a><a name="0346b27" id="0346b27">聞。若比丘僧差教誡比丘尼。從日沒乃至明</a><a name="0346b28" id="0346b28">相未出者。波夜提。比丘者如上說。僧差者。</a><a name="0346b29" id="0346b29">十二法成就。眾成就白成就羯磨成就。教誡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220346a.htm'><img src='up.gif' border=0></a>
<a href='T220346c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>