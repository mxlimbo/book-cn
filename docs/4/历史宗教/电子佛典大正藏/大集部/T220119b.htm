<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0119b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷17)</font> 第三分初受戒法上 <font face='Arial'>T22, p0119b</h2></font><hr>
<span class='old'>
</a><a name="0119a28" id="0119a28">害。及自爛壞。不復能男。皆應滅擯</a><a name="0119a29" id="0119a29"><p>時諸比丘度被截手腳人為受具足戒。諸居</span><a name="0119b01" id="0119b01">士見譏訶言。沙門釋子無可度不可度。無沙</a><a name="0119b02" id="0119b02">門行破沙門法。諸長老比丘聞。以是白佛。佛</a><a name="0119b03" id="0119b03">言。不應度此等人。若度得名受具足戒。師僧</a><a name="0119b04" id="0119b04">突吉羅。從今截手截腳截手腳截耳截鼻截</a><a name="0119b05" id="0119b05">耳鼻截指截男根頭挑眼出得鞭壞好相遭</a><a name="0119b06" id="0119b06">官罪攣躄失聲內外癭身內曲身外曲身內外</a><a name="0119b07" id="0119b07">曲睞眼一臂偏長一臂偏短左手作啞聾盲</a><a name="0119b08" id="0119b08">乾痟病癲狂極老無威儀極醜。毀辱眾僧者。</a><a name="0119b09" id="0119b09">如是比皆不得度。若已度得名受具足戒如</a><a name="0119b10" id="0119b10">上說。諸比丘度吃人。佛言。不應度吃人與受</a><a name="0119b11" id="0119b11">具足戒</a><a name="0119b12" id="0119b12"><p>復有諸比丘。不先與受沙彌戒。便與受具足</a><a name="0119b13" id="0119b13">戒。復有諸比丘。不請和尚便與受具足戒。復</a><a name="0119b14" id="0119b14">有諸比丘。不乞受具足戒。便與受具足戒。復</a><a name="0119b15" id="0119b15">有諸比丘。與裸形人受具足戒。復有諸比丘。</a><a name="0119b16" id="0119b16">與不具衣缽人受具足戒。以是白佛。佛言皆</a><a name="0119b17" id="0119b17">不應爾</a><a name="0119b18" id="0119b18"><p>時有一比丘借他衣缽受具足戒。受具足戒</a><a name="0119b19" id="0119b19">已諸比丘語。汝著衣持缽共行乞食。答言我</a><a name="0119b20" id="0119b20">無衣缽。諸比丘言。佛不制無衣缽不得受具</a><a name="0119b21" id="0119b21">足戒耶。答言佛制。我借他衣缽受。諸比丘不</a><a name="0119b22" id="0119b22">知云何。以是白佛。佛以是事集比丘僧。告諸</a><a name="0119b23" id="0119b23">比丘。聽將欲受戒者著戒壇外眼見耳不聞</a><a name="0119b24" id="0119b24">語處。請十眾在戒壇上。和尚應語羯磨師。</a><a name="0119b25" id="0119b25">長老今作羯磨。復應語教師。長老今受羯磨。</a><a name="0119b26" id="0119b26">羯磨師應如是白僧。大德僧聽。某甲求某甲</a><a name="0119b27" id="0119b27">受具足戒。某甲作教師。若僧時到僧忍聽。白</a><a name="0119b28" id="0119b28">如是。教師應從坐起至和尚前問言。已度此</a><a name="0119b29" id="0119b29">人未。若言未度。應語言先度之。若言已度。應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220119a.htm'><img src='up.gif' border=0></a>
<a href='T220119c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>