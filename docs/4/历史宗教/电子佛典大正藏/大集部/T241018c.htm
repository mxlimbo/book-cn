<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩薩瓔珞本業經 1018c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩薩瓔珞本業經</font> <font face='Arial'>(卷2)</font> 佛母品第五 <font face='Arial'>T24, p1018c</h2></font><hr>
<span class='old'>
</a><a name="1018b28" id="1018b28">淨故不二。諸佛還為凡夫故不空。無無故</a><a name="1018b29" id="1018b29">不有。空實故不一。本際不生故不二。不壞假</span><a name="1018c01" id="1018c01">名諸法相故不空。諸法即非諸法故不有。法</a><a name="1018c02" id="1018c02">非法故不二。非非法故不一。佛子。二諦義者。</a><a name="1018c03" id="1018c03">不一亦不二。不常亦不斷。不來亦不去。不生</a><a name="1018c04" id="1018c04">亦不滅。而二相即聖智無二。無二故是諸佛</a><a name="1018c05" id="1018c05">菩薩智母。佛子。十方無極剎土諸佛。皆亦如</a><a name="1018c06" id="1018c06">是說。吾今為是大眾略說明月瓔珞經中二</a><a name="1018c07" id="1018c07">諦要義</a><a name="1018c08" id="1018c08"><p>爾時敬首菩薩白佛言。諸佛菩薩大方便平</a><a name="1018c09" id="1018c09">等慧照諸法界。為頓等覺。為漸漸云何。無</a><a name="1018c10" id="1018c10">明藏與心。為一為異。劫量久近復當云何。佛</a><a name="1018c11" id="1018c11">言。佛子。汝於過去七佛法中一一已問。非為</a><a name="1018c12" id="1018c12">不知。直為此大眾十四億人。於此法中便欲</a><a name="1018c13" id="1018c13">令得決了故問。佛子。吾今為十四億大眾。</a><a name="1018c14" id="1018c14">以金剛口說決定了義。佛子。我昔會有一億</a><a name="1018c15" id="1018c15">八千無垢大士。即坐達法性原。頓覺無二一</a><a name="1018c16" id="1018c16">切法一合相。從法會出各各坐十方界。說菩</a><a name="1018c17" id="1018c17">薩瓔珞大藏。時坐大眾見一億八千世尊。名</a><a name="1018c18" id="1018c18">頓覺如來。各坐百寶師子吼座。時無量大眾</a><a name="1018c19" id="1018c19">亦坐一處。聽等覺如來說瓔珞法藏。是故無</a><a name="1018c20" id="1018c20">漸覺世尊。唯有頓覺如來。三世諸佛所說無</a><a name="1018c21" id="1018c21">異。今我亦然</a><a name="1018c22" id="1018c22"><p>佛子。汝先言。無明心一者。是事不然。苦解與</a><a name="1018c23" id="1018c23">無明諸見一相者。應無縛解凡佛非二。所以</a><a name="1018c24" id="1018c24">者何。煩惱同一體相故。何以故。而共一心生</a><a name="1018c25" id="1018c25">滅一時。不別不異故。佛子。若縛解一相者。四</a><a name="1018c26" id="1018c26">大可為一。六味應不異。而大異而味異故。</a><a name="1018c27" id="1018c27">縛解亦如是。佛子。一切菩薩為凡夫時具足</a><a name="1018c28" id="1018c28">一切結。而斷時麤分先去細分後除。若一</a><a name="1018c29" id="1018c29">心煩惱一者。不應明闇有二。佛子。復以近<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241018b.htm'><img src='up.gif' border=0></a>
<a href='T241019a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>