<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0668a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷15)</font> 九十單提法之一 <font face='Arial'>T22, p0668a</h2></font><hr>
<span class='old'>
</a><a name="0667c28" id="0667c28">食便語言汝速去。我共汝若坐若語不樂。</a><a name="0667c29" id="0667c29">我獨坐獨語樂。遣彼比丘還祇洹中。日時</span><a name="0668a01" id="0668a01">過竟不得食乏極。爾時諸比丘往至世尊</a><a name="0668a02" id="0668a02">所頭面禮足在一面坐。以此因緣具白世</a><a name="0668a03" id="0668a03">尊。世尊爾時以此因緣集比丘僧呵責跋</a><a name="0668a04" id="0668a04">難陀釋子。汝所為非。非威儀非沙門法非</a><a name="0668a05" id="0668a05">淨行非隨順行。所不應為。云何將餘比</a><a name="0668a06" id="0668a06">丘言與汝食竟不與食。便語言汝速去。我</a><a name="0668a07" id="0668a07">共汝若坐若語不樂。我獨坐獨語樂。使彼</a><a name="0668a08" id="0668a08">比丘入祇洹中。日時過不得食乏極耶。爾</a><a name="0668a09" id="0668a09">時世尊以無數方便呵責跋難陀釋子已告</a><a name="0668a10" id="0668a10">諸比丘。此癡人多種有漏處最初犯戒。自今</a><a name="0668a11" id="0668a11">已去與比丘結戒。集十句義乃至正法久</a><a name="0668a12" id="0668a12">住。欲說戒者當如是說。若比丘語餘比丘</a><a name="0668a13" id="0668a13">如是語。大德共至聚落。當與汝食彼比丘</a><a name="0668a14" id="0668a14">竟不教與是比丘食語言汝去。我與汝一處</a><a name="0668a15" id="0668a15">若坐若語不樂。我獨坐獨語樂。以此因緣</a><a name="0668a16" id="0668a16">非餘方便遣他去波逸提。比丘義如上。村</a><a name="0668a17" id="0668a17">者四種村如上。食者時食。彼比丘語此比</a><a name="0668a18" id="0668a18">丘言。至聚落間與汝食。彼竟不與比丘</a><a name="0668a19" id="0668a19">食。便語言汝去。我與汝若坐若語不樂。</a><a name="0668a20" id="0668a20">我獨坐獨語樂。彼方便遣去捨見處聞處波</a><a name="0668a21" id="0668a21">逸提。捨見處至聞處突吉羅。捨聞處至</a><a name="0668a22" id="0668a22">見處突吉羅。方便遣去自捨見處聞處</a><a name="0668a23" id="0668a23">波逸提。捨見處至聞處捨聞處至見處突</a><a name="0668a24" id="0668a24">吉羅。比丘尼波逸提。式叉摩那沙彌沙彌尼</a><a name="0668a25" id="0668a25">突吉羅。是謂為犯。不犯者與食遣去。若病</a><a name="0668a26" id="0668a26">若無威儀。人見不喜者。語言汝去。我當</a><a name="0668a27" id="0668a27">送食至僧伽藍中。彼若破戒破見破威儀。</a><a name="0668a28" id="0668a28">若眾中所舉。若被擯若應擯。若見命難</a><a name="0668a29" id="0668a29">淨行難方便遣去。不以嫌恨故遣去不犯。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220667c.htm'><img src='up.gif' border=0></a>
<a href='T220668b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>