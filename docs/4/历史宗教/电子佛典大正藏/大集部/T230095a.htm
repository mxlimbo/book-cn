<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0095a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷13)</font> 明九十波夜提法之一 <font face='Arial'>T23, p0095a</h2></font><hr>
<span class='old'>
</a><a name="0094c29" id="0094c29">小豆。諸居士問言。欲作何等。答言。我外甥</a><a name="0094c30" id="0094c30">深敬佛。我欲令歡喜故。欲請佛及弟子作一</span><a name="0095a01" id="0095a01">食。諸居士信佛法故。故多與米麵。得已</a><a name="0095a02" id="0095a02">出城見一比丘。即便語言。汝能為我請</a><a name="0095a03" id="0095a03">佛及爾所弟子。明日至我舍食不。比丘答</a><a name="0095a04" id="0095a04">言。佛未聽我等受沙門別眾食。彼言。俱是</a><a name="0095a05" id="0095a05">出家人。何故不聽。有何不可。我亦不敬汝</a><a name="0095a06" id="0095a06">等。但為外甥敬佛。欲令歡喜故。為汝等作</a><a name="0095a07" id="0095a07">食。時外道作是念。我當辦具飲食。若佛與弟</a><a name="0095a08" id="0095a08">子來者當與。若不來者當用作酒自飲。是比</a><a name="0095a09" id="0095a09">丘不知云何。以是事白佛。佛以是事集比丘</a><a name="0095a10" id="0095a10">僧種種因緣讚戒讚持戒。讚戒讚持戒已語</a><a name="0095a11" id="0095a11">諸比丘。從今聽沙門因緣故別眾食。從今是</a><a name="0095a12" id="0095a12">戒應如是說。若比丘別眾食波逸提。除因緣。</a><a name="0095a13" id="0095a13">因緣者。病時作衣時道行時船行時大眾集</a><a name="0095a14" id="0095a14">時沙門請時。沙門者。名阿耆維尼揵子老</a><a name="0095a15" id="0095a15">弟子。略說除佛五眾。餘出家人皆名沙門。</a><a name="0095a16" id="0095a16">是中犯者。若沙門請比丘。白衣手持食與。是</a><a name="0095a17" id="0095a17">比丘受請不犯。食者波逸提。若白衣請比丘。</a><a name="0095a18" id="0095a18">沙門手持食與。是比丘受請故突吉羅。食者</a><a name="0095a19" id="0095a19">不犯。若白衣請比丘。白衣手持食與。受請故</a><a name="0095a20" id="0095a20">突吉羅。食者波逸提。不犯者。若沙門請沙</a><a name="0095a21" id="0095a21">門。手持食與若受請若食不犯(三十六竟)</a><a name="0095a22" id="0095a22"><p>佛在舍衛國。爾時節日至。諸居士辦種種</a><a name="0095a23" id="0095a23">好飲食。出城入園林中。爾時十七群比丘。自</a><a name="0095a24" id="0095a24">相謂言。可共到彼園中看去。皆言可爾。即</a><a name="0095a25" id="0095a25">自洗浴莊嚴面目香油塗髮著新淨衣。到園</a><a name="0095a26" id="0095a26">林中一處立看。是十七群比丘端正姝好多</a><a name="0095a27" id="0095a27">人敬愛。諸居士見共相謂言。看是諸出家</a><a name="0095a28" id="0095a28">年少端正姝好。皆言實爾。諸居士歡喜故。</a><a name="0095a29" id="0095a29">持種種好酒食與言。汝能噉不。答言。汝等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230094c.htm'><img src='up.gif' border=0></a>
<a href='T230095b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>