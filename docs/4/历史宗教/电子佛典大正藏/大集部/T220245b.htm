<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0245b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷3)</font> 盜戒之一 <font face='Arial'>T22, p0245b</h2></font><hr>
<span class='old'>
</a><a name="0245a28" id="0245a28">蘭罪。若離本處滿者波羅夷。復有十六種物。</a><a name="0245a29" id="0245a29">地地中物。水水中物。船船中物。乘乘中物。四</span><a name="0245b01" id="0245b01">足四足上物。兩足兩足上物。無足無足上物。</a><a name="0245b02" id="0245b02">虛空虛空中物。云何地。金礦銀礦赤銅礦鉛</a><a name="0245b03" id="0245b03">錫礦白鑞礦。空青雌黃石膽鹽石灰赤土白</a><a name="0245b04" id="0245b04">墡。乃至瓦師取土地。是名地。若比丘盜心</a><a name="0245b05" id="0245b05">觸此諸地者。得越比尼罪。若動彼物偷蘭罪。</a><a name="0245b06" id="0245b06">若離本處滿者波羅夷。地中物者。若人藏物</a><a name="0245b07" id="0245b07">著地中。所謂錢金銀頗梨珂貝真珠車磲馬</a><a name="0245b08" id="0245b08">瑙。酥瓶油瓶石蜜瓶。根莖枝葉果等諸藥。</a><a name="0245b09" id="0245b09">乃至八種物藏著地中。是名地中物。若比丘</a><a name="0245b10" id="0245b10">盜心觸此地中物者。得越比尼罪。若動彼物</a><a name="0245b11" id="0245b11">偷蘭罪。若離本處滿者波羅夷。水者。水有十</a><a name="0245b12" id="0245b12">種。河水池水。井水龍淵水。清水溫泉水。不</a><a name="0245b13" id="0245b13">病水雨澇水。空中水長流水。有處水貴有處</a><a name="0245b14" id="0245b14">水賤。或一錢得四五瓶。或一切所有物得一</a><a name="0245b15" id="0245b15">瓶。如近村城邑而有好水。一錢得五六瓶。有</a><a name="0245b16" id="0245b16">估客遠行路由曠遠。或五由旬或十乃至</a><a name="0245b17" id="0245b17">五百由旬。道路無水。彼諸估客皆各負水</a><a name="0245b18" id="0245b18">去。或有自供或有賣者。時有一估客水少不</a><a name="0245b19" id="0245b19">足。為熱渴所逼。便作是念。若我存者自能得</a><a name="0245b20" id="0245b20">錢。若我渴死錢復何用。盡以錢物買一瓶</a><a name="0245b21" id="0245b21">水。時有比丘隨估客行。估客常供給比丘</a><a name="0245b22" id="0245b22">水。未至所在水便欲盡。時估客語比丘言。</a><a name="0245b23" id="0245b23">道路猶遠水復欲盡。爾許水以供尊者。爾許</a><a name="0245b24" id="0245b24">水我自當飲。如估客所施。比丘應當如其量</a><a name="0245b25" id="0245b25">飲若盜心多飲。滿者波羅夷。不滿者偷蘭罪。</a><a name="0245b26" id="0245b26">估客復言。今供給尊者水飲。願莫與他。時</a><a name="0245b27" id="0245b27">有老病人。為熱渴所逼。來從比丘乞水飲。比</a><a name="0245b28" id="0245b28">丘慈心給彼病者。作是思惟。主人雖作是言</a><a name="0245b29" id="0245b29">彼病可愍。我今以水施之。主人故當不見怪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220245a.htm'><img src='up.gif' border=0></a>
<a href='T220245c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>