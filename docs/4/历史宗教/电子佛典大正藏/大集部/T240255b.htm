<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0255b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷11)</font> 第二門第十子攝頌之餘難陀因緣 <font face='Arial'>T24, p0255b</h2></font><hr>
<span class='old'>
</a><a name="0255a28" id="0255a28"><p>難陀。第二十七日。於母腹中有風名曰堅固。</a><a name="0255a29" id="0255a29">此風依胎左腳生指節二十骨。右腳亦生二</span><a name="0255b01" id="0255b01">十骨。足跟四骨膞有二骨膝有二骨。髀有</a><a name="0255b02" id="0255b02">二骨腰髁有三骨。脊有十八骨。肋有二十四</a><a name="0255b03" id="0255b03">骨。復依左手生指節二十骨。復依右手亦生</a><a name="0255b04" id="0255b04">二十。腕有二骨臂有四骨。胸有七骨肩有七</a><a name="0255b05" id="0255b05">骨。項有四骨頷有二骨。齒有三十二骨髑髏</a><a name="0255b06" id="0255b06">四骨。難陀。譬如塑師或彼弟子。先用[<a href='javascript:showpic("images/042838.gif")'>革*更</a>]木</a><a name="0255b07" id="0255b07">作其相狀。次以繩纏後安諸泥以成形像。此</a><a name="0255b08" id="0255b08">業風力安布諸骨亦復如是。此中大骨數有</a><a name="0255b09" id="0255b09">二百。除餘小骨</a><a name="0255b10" id="0255b10"><p>難陀。第二十一七日。於母腹中有風名曰生</a><a name="0255b11" id="0255b11">起。能令胎子身上生肉。譬如泥師先好調泥</a><a name="0255b12" id="0255b12">泥於牆壁。此風生肉亦復如是</a><a name="0255b13" id="0255b13"><p>難陀。第二十二七日。於母腹中有風名曰浮</a><a name="0255b14" id="0255b14">流。此風能令胎子生血</a><a name="0255b15" id="0255b15"><p>難陀。第二十三七日。於母腹內有風名曰淨</a><a name="0255b16" id="0255b16">持。此風能令胎子生皮</a><a name="0255b17" id="0255b17"><p>難陀。第二十四七日。於母腹中有風名曰滋</a><a name="0255b18" id="0255b18">漫。此風能令胎子皮膚光悅</a><a name="0255b19" id="0255b19"><p>難陀。第二十五七日。於母腹中有風名曰持</a><a name="0255b20" id="0255b20">城。此風能令胎子血肉滋潤</a><a name="0255b21" id="0255b21"><p>難陀。第二十六七日。於母腹中有風名曰生</a><a name="0255b22" id="0255b22">成。能令胎子身生髮毛爪甲。此皆一一共脈</a><a name="0255b23" id="0255b23">相連</a><a name="0255b24" id="0255b24"><p>難陀。第二十七七日。於母腹中有風名曰曲</a><a name="0255b25" id="0255b25">藥。此風能令胎子髮毛爪甲悉皆成就。難</a><a name="0255b26" id="0255b26">陀。由其胎子先造惡業。慳澀吝惜於諸財物。</a><a name="0255b27" id="0255b27">堅固執著不肯惠施。不受父母師長言教。以</a><a name="0255b28" id="0255b28">身語意造不善業。日夜增長當受斯報。若生</a><a name="0255b29" id="0255b29">人間所得果報皆不稱意。若諸世人以長為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240255a.htm'><img src='up.gif' border=0></a>
<a href='T240255c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>