<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0071c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷9)</font> 初分之五墮初 <font face='Arial'>T22, p0071c</h2></font><hr>
<span class='old'>
</a><a name="0071b25" id="0071b25">欲與僧物入已中說(九十一竟)</a><a name="0071b26" id="0071b26"><p class='juan'>
五分律卷第九</p>
</span><a name="0071c01" id="0071c01"></a><a name="0071c02" id="0071c02"><p class='juan'>
五分律卷第十(彌沙塞)</p>
</a><a name="0071c03" id="0071c03"></a><a name="0071c04" id="0071c04"><p><span class='byline'>　　　　宋罽賓三藏佛陀什</a><a name="0071c05" id="0071c05">共竺道生等譯</span><br></a><a name="0071c06" id="0071c06"><p><b>　　<A NAME="n23"></A>第一分之六悔過法</b></a><a name="0071c07" id="0071c07"><p>佛在舍衛城。爾時和伽羅母優婆夷。信樂佛</a><a name="0071c08" id="0071c08">法常供養沙門。為人長雅。其後以信出家。少</a><a name="0071c09" id="0071c09">欲知足多致供養。乞食持歸。見一比丘問言。</a><a name="0071c10" id="0071c10">何故行此。答言。乞食。又問。能受我此食不。</a><a name="0071c11" id="0071c11">答言能。即便與之。復入一家乞食。彼比丘語</a><a name="0071c12" id="0071c12">餘比丘言。和伽羅母比丘尼能得飲食。可從</a><a name="0071c13" id="0071c13">彼取。諸比丘聞即便往就彼。比丘尼得食輒</a><a name="0071c14" id="0071c14">復與之。作是念。我最後所得當持歸食。既得</a><a name="0071c15" id="0071c15">持出。復逢一比丘如前問訊。又以與之。空</a><a name="0071c16" id="0071c16">缽而還。諸比丘食後集議言。彼比丘尼幸能</a><a name="0071c17" id="0071c17">多得飲食。我等何煩餘處求乞。但當日日共</a><a name="0071c18" id="0071c18">隨其後。於是明旦入聚落中而尋隨之。彼比</a><a name="0071c19" id="0071c19">丘尼得食輒與。空缽而歸。至第三日。晨朝</a><a name="0071c20" id="0071c20">行乞時。有長者乘馬車行。彼比丘尼適欲避</a><a name="0071c21" id="0071c21">之。即便倒地。時波斯匿王有令。若於國內輕</a><a name="0071c22" id="0071c22">慢釋子沙門者。當重治之。彼長者即大惶怖。</a><a name="0071c23" id="0071c23">下車扶起謝言。我不相犯。何以忽爾。答言。實</a><a name="0071c24" id="0071c24">不見犯。我飢乏故。又問。乞食不得耶。答言。</a><a name="0071c25" id="0071c25">我所得食盡與比丘。故致此惡。又言。願受我</a><a name="0071c26" id="0071c26">食。默然許之。即以施與還與比丘。長者</a><a name="0071c27" id="0071c27">下車人眾已多。皆譏呵言。此比丘尼施雖無</a><a name="0071c28" id="0071c28">厭受者應自知量。此輩常說少欲知足。而今</a><a name="0071c29" id="0071c29">貪取苟困同道。諸長老比丘聞種種呵責以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220071b.htm'><img src='up.gif' border=0></a>
<a href='T220072a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>