<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0552c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷5)</font> <font face='Arial'>T24, p0552c</h2></font><hr>
<span class='old'>
</a><a name="0552b28" id="0552b28">衣者。應取其一。為羯恥那。餘隨意分要是</a><a name="0552b29" id="0552b29">新衣已浣染者。未曾披著及非急施衣。若僧</span><a name="0552c01" id="0552c01">伽胝。或嗢呾羅僧伽。或安呾婆娑。此中隨一</a><a name="0552c02" id="0552c02">咸須作了。若未了者不合舒張。五肘及過斯</a><a name="0552c03" id="0552c03">成應法。若體疏薄往返蓋屍帖葉縵條。先曾</a><a name="0552c04" id="0552c04">披著犯捨墮。物破碎被柔及以補替。並不應</a><a name="0552c05" id="0552c05">張。若十五日得已成者。亦得作羯恥那衣</a><a name="0552c06" id="0552c06"><p>何人共張羯恥那衣。謂同一界。是善苾芻同</a><a name="0552c07" id="0552c07">共受衣。及與欲者有十種人。不合同受羯恥</a><a name="0552c08" id="0552c08">那衣。一未有夏人。二破夏人。三後安居人。</a><a name="0552c09" id="0552c09">四餘處安居人。五張衣之時不現前人。六行</a><a name="0552c10" id="0552c10">遍住人。七遍住竟人。八行意喜人。九意喜竟</a><a name="0552c11" id="0552c11">人。十授學人。復有十人。但得利物不獲饒益。</a><a name="0552c12" id="0552c12">謂以求寂替前第四便成十人。有五種人利</a><a name="0552c13" id="0552c13">及饒益悉皆不得。謂三種捨置人。餘處安居</a><a name="0552c14" id="0552c14">人僧伽破時。非法之黨云何饒益。謂有十種。</a><a name="0552c15" id="0552c15">一畜長衣得過十日。二畜長衣得過一月。三</a><a name="0552c16" id="0552c16">得離衣宿。四得上下二衣隨處遊行。五得多</a><a name="0552c17" id="0552c17">畜三衣。六得別眾食。七得展轉食。八不受請</a><a name="0552c18" id="0552c18">得自往食。九得非時入村不囑授。十得法學</a><a name="0552c19" id="0552c19">家隨意受食。從八月十六日。至正月十五日。</a><a name="0552c20" id="0552c20">是衣出時但由張衣。獲其饒益。非廢學處。</a><a name="0552c21" id="0552c21">此羯恥那衣如何當出。張衣之人於正月十</a><a name="0552c22" id="0552c22">五日。應白眾言。諸大德。明日我當出羯恥那</a><a name="0552c23" id="0552c23">衣。仁等各各守持自衣。既至明日。僧伽盡集</a><a name="0552c24" id="0552c24">秉白二羯磨而出。聞有賊來恐被劫奪。限雖</a><a name="0552c25" id="0552c25">未至亦得出衣。若有利物亦即應分。有八種</a><a name="0552c26" id="0552c26">本事。出羯恥那衣。何謂為八</a><a name="0552c27" id="0552c27"><p>攝頌曰</a><a name="0552c28" id="0552c28"><p class='lg'>　　初決去不定　　　決定失去衣</a><br><a name="0552c29" id="0552c29">　　聞出出界疑　　　望斷同心出　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240552b.htm'><img src='up.gif' border=0></a>
<a href='T240553a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>