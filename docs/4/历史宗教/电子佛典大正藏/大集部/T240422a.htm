<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0422a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷2)</font> <font face='Arial'>T24, p0422a</h2></font><hr>
<span class='old'>
</a><a name="0421c28" id="0421c28">缽咸在我邊。仁應將去。苾芻答曰。亡尼之</a><a name="0421c29" id="0421c29">物我不合得。時諸苾芻以緣白佛。佛言。若於</span><a name="0422a01" id="0422a01">其處無尼眾者。苾芻應取。此亦無犯</a><a name="0422a02" id="0422a02"><p>具壽鄔波離請世尊曰。大德。若諸苾芻在俗</a><a name="0422a03" id="0422a03">人家而命過者。所有衣缽誰當合得。佛言。最</a><a name="0422a04" id="0422a04">初到者應得。若二人俱到。誰當合得。佛言。先</a><a name="0422a05" id="0422a05">索者得。若二俱索。誰當合得。佛言。二俱合</a><a name="0422a06" id="0422a06">得。或隨俗人情樂。與者當取</a><a name="0422a07" id="0422a07"><p>緣處同前。有二苾芻共相鬥諍。諸餘苾芻看</a><a name="0422a08" id="0422a08">鬥而住。俗人見已作如是言。聖者。我是俗流。</a><a name="0422a09" id="0422a09">見他鬥時尚為揮解。如何尊者看鬥而住。苾</a><a name="0422a10" id="0422a10">芻報曰。此皆儜人好為鬥諍。誰能為解。諸苾</a><a name="0422a11" id="0422a11">芻以緣白佛。佛言。應可止諫。不應看住。時諸</a><a name="0422a12" id="0422a12">苾芻。雖設言諫仍不止息。佛言。若諫不止者。</a><a name="0422a13" id="0422a13">應可與作捨置羯磨。有二苾芻。共為論議研</a><a name="0422a14" id="0422a14">覈是非。因生瞋忿懷諍而住。時諸苾芻與作</a><a name="0422a15" id="0422a15">捨置。時彼二人作如是說。我等論議研尋道</a><a name="0422a16" id="0422a16">理。仁輩何因輒作羯磨。苾芻報曰。鬥諍之人</a><a name="0422a17" id="0422a17">佛令捨置。由此因緣與汝羯磨。以緣白佛。佛</a><a name="0422a18" id="0422a18">言。不應如是為作羯磨。若現有二師者。應</a><a name="0422a19" id="0422a19">為諫誨。若滿十夏離依止者。諸苾芻應諫。若</a><a name="0422a20" id="0422a20">不止者。眾應與作捨置羯磨。具壽鄔波離請</a><a name="0422a21" id="0422a21">世尊曰。若有苾芻。於兩界中而命過者此之</a><a name="0422a22" id="0422a22">衣缽誰當合得佛言。隨頭向處合得。若頭在</a><a name="0422a23" id="0422a23">兩界。此欲如何。佛言。二處俱得</a><a name="0422a24" id="0422a24"><p>第二子攝頌曰</a><a name="0422a25" id="0422a25"><p class='lg'>　　唱導乘車輿　　　得衣應舉掌</a><br><a name="0422a26" id="0422a26">　　僧伽獲衣利　　　凡聖可同分　</p></a><a name="0422a27" id="0422a27"><p>爾時佛在室羅伐城。時此城中。先多外道於</a><a name="0422a28" id="0422a28">此而住。由佛來至。令諸外道無復威光利養</a><a name="0422a29" id="0422a29">寡少。時諸俗流信外道者。皆悉乞求為興供<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240421c.htm'><img src='up.gif' border=0></a>
<a href='T240422b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>