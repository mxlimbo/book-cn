<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0768a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷26)</font> 九十波逸底迦法 離間語學處第三 <font face='Arial'>T23, p0768a</h2></font><hr>
<span class='old'>
</a><a name="0767c28" id="0767c28">世尊告曰。汝非沙門非隨順行。不清淨不應</a><a name="0767c29" id="0767c29">為。非出家人之所應作。世尊種種呵責已告</span><a name="0768a01" id="0768a01">諸苾芻曰。汝等若作離間語者自損損他。汝</a><a name="0768a02" id="0768a02">當善聽。乃往古昔於險林中有母師子懷妊</a><a name="0768a03" id="0768a03">而住。凡母師子欲至產日。先多取肉後乃生</a><a name="0768a04" id="0768a04">兒。時母師子為求肉故。往牛群處隨逐而行。</a><a name="0768a05" id="0768a05">時有牸牛新生犢子為護子故在後而行。時</a><a name="0768a06" id="0768a06">彼師子便殺牸牛牽往險林。是時犢子為貪</a><a name="0768a07" id="0768a07">乳故。逐死母行到其住處。師子見已便作是</a><a name="0768a08" id="0768a08">念。此小犢兒我今亦取。後更起念此不須殺。</a><a name="0768a09" id="0768a09">我若生兒將作朋友共為歡戲。便即生兒二</a><a name="0768a10" id="0768a10">俱乳養皆漸長大。後於異時母師子患臨命</a><a name="0768a11" id="0768a11">終際。並喚兩兒俱告之曰。汝等二子一乳所</a><a name="0768a12" id="0768a12">資。我意無差義成兄弟。須知人世離間之徒。</a><a name="0768a13" id="0768a13">構合諂言滿贍部內。我終歿後宜好相看。背</a><a name="0768a14" id="0768a14">面之言勿復聽採。作是語已即便命終。汝諸</a><a name="0768a15" id="0768a15">苾芻諸法常爾。即說漏曰</a><a name="0768a16" id="0768a16"><p class='lg'>　　積聚皆消散　　　崇高必墮落</a><br><a name="0768a17" id="0768a17">　　合會終別離　　　有命咸歸死　</p></a><a name="0768a18" id="0768a18"><p>時母師子既命過已。其兒於後取好麋鹿。熱</a><a name="0768a19" id="0768a19">肉熱血以自資養日漸長大。其牛由彼師子</a><a name="0768a20" id="0768a20">力故。所獲豐草隨情噉之形貌肥壯。時有老</a><a name="0768a21" id="0768a21">野干。常隨師子規覓殘食。師子每食熱血肉</a><a name="0768a22" id="0768a22">已疾還住處。與彼大牛而共歡戲。所有殘肉</a><a name="0768a23" id="0768a23">餘獸野干尋皆餐噉。時老野干作如是念。我</a><a name="0768a24" id="0768a24">試觀察此師子王何處居止。遂逐其後往至</a><a name="0768a25" id="0768a25">林中。見與牛王共為歡戲。見已便念。此二皆</a><a name="0768a26" id="0768a26">當俱入我腹。我今宜可作離間事令其相殺。</a><a name="0768a27" id="0768a27">時彼野干待師子去。向牛王邊垂耳而住。聖</a><a name="0768a28" id="0768a28">方國法。喚老者為舅名少者為外甥。牛見野</a><a name="0768a29" id="0768a29">干年老喚言。阿舅豈可溫風吹身困極垂耳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230767c.htm'><img src='up.gif' border=0></a>
<a href='T230768b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>