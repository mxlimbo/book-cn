<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0095c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷13)</font> 明九十波夜提法之一 <font face='Arial'>T23, p0095c</h2></font><hr>
<span class='old'>
</a><a name="0095b28" id="0095b28">持還。至自房舍著石上曬。明日洗手從淨人</a><a name="0095b29" id="0095b29">受噉。爾時佛共阿難遊行諸比丘房。到是上</span><a name="0095c01" id="0095c01">勝比丘房所。見石上曬飯。佛知故問阿難是</a><a name="0095c02" id="0095c02">石上阿誰曬飯。阿難答言。世尊。是房中有比</a><a name="0095c03" id="0095c03">丘。名上勝。受乞食法。乞二分食。一分即噉。</a><a name="0095c04" id="0095c04">一分持來著石上曬。明日洗手從淨人受噉。</a><a name="0095c05" id="0095c05">是故曬飯。佛問阿難。諸比丘噉舉宿殘食</a><a name="0095c06" id="0095c06">耶。答言實噉。佛以是事集比丘僧。知而故問</a><a name="0095c07" id="0095c07">上勝比丘。汝實作是事不。答言。實作世尊。</a><a name="0095c08" id="0095c08">佛以種種因緣訶責。云何名比丘。噉舉宿殘</a><a name="0095c09" id="0095c09">食。種種因緣訶已語諸比丘。以十利故與比</a><a name="0095c10" id="0095c10">丘結戒。從今是戒應如是說。若比丘舉殘宿</a><a name="0095c11" id="0095c11">佉陀尼蒲闍尼噉者。波逸提。舉殘宿食者。</a><a name="0095c12" id="0095c12">若大比丘。今日手所受食。舉至明日。名舉</a><a name="0095c13" id="0095c13">殘宿食。食者。五種佉陀尼五種蒲闍尼五</a><a name="0095c14" id="0095c14">似食。波逸提者。煮燒覆障。若不悔過。能障礙</a><a name="0095c15" id="0095c15">道。是中犯者。若比丘噉舉宿根食波逸提。</a><a name="0095c16" id="0095c16">若噉莖葉磨果。皆波逸提。若食舉宿飯糗糒</a><a name="0095c17" id="0095c17">魚肉。皆波逸提。若食舉宿麋粟穬麥莠子</a><a name="0095c18" id="0095c18">迦師飯。皆波逸提。若比丘樹生淨地。垂在</a><a name="0095c19" id="0095c19">不淨地。若果墮不淨地。若比丘內宿噉是果</a><a name="0095c20" id="0095c20">者突吉羅。若樹生不淨地。垂在淨地。若果墮</a><a name="0095c21" id="0095c21">淨地。若比丘以草竹葉以瓦取是果。舉宿明</a><a name="0095c22" id="0095c22">日噉者波逸提。若比丘樹生淨不淨地。若果</a><a name="0095c23" id="0095c23">墮竹上。若墮維多羅枝上摩留多枝上。取</a><a name="0095c24" id="0095c24">果內宿噉者。突吉羅(淨地法佛在時已捨三十八竟)</a><a name="0095c25" id="0095c25"><p>佛在舍衛國。爾時長老摩訶迦羅。受一切糞</a><a name="0095c26" id="0095c26">掃物法。是人持糞掃僧伽梨鬱多羅僧安陀</a><a name="0095c27" id="0095c27">衛糞掃缽糞掃杖糞掃革屣糞掃食。云何持</a><a name="0095c28" id="0095c28">糞掃僧伽梨。若巷中若死人處糞掃中。有段</a><a name="0095c29" id="0095c29">弊衣。取持水上淨浣治。作僧伽梨鬱多羅僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230095b.htm'><img src='up.gif' border=0></a>
<a href='T230096a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>