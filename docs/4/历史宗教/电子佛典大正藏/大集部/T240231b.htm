<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0231b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷6)</font> 第一門第六子攝頌之餘 <font face='Arial'>T24, p0231b</h2></font><hr>
<span class='old'>
</a><a name="0231a28" id="0231a28">以自活。後於異時多獲利物。便作是念。有</a><a name="0231a29" id="0231a29">何方便得修福業復多獲利。此之居士素有</span><a name="0231b01" id="0231b01">信心。作如是念。我今宜可請佛及僧。座敷</a><a name="0231b02" id="0231b02">妙衣設諸飲食。衣食供養是大福田。緣此施</a><a name="0231b03" id="0231b03">因我多獲利。作是念已往詣佛所。禮雙足已</a><a name="0231b04" id="0231b04">在一面立。白佛言。世尊。願佛及僧。明當就舍</a><a name="0231b05" id="0231b05">受我微供。唯願慈悲無違所請。爾時世尊默</a><a name="0231b06" id="0231b06">然而受。長者知已禮佛而去。還至舍中。備</a><a name="0231b07" id="0231b07">辦種種上妙飲食。盛設妙座敷以上衣。即令</a><a name="0231b08" id="0231b08">使者馳往白佛。飲食已辦願佛知時。于時大</a><a name="0231b09" id="0231b09">眾皆赴彼宅。唯佛世尊及知事人。留在寺</a><a name="0231b10" id="0231b10">內。諸佛世尊有五因緣。留知事人為佛取</a><a name="0231b11" id="0231b11">食。云何為五。一者為欲簡靜離諸諠鬧。二</a><a name="0231b12" id="0231b12">者欲為諸天宣說法要。三者為欲觀察病人。</a><a name="0231b13" id="0231b13">四者為欲觀察臥具。五者為欲與諸弟子制</a><a name="0231b14" id="0231b14">其學處。今者世尊為制學處。諸苾芻眾赴彼</a><a name="0231b15" id="0231b15">請時。遂於中途。遭天大雨衣服皆濕。至彼家</a><a name="0231b16" id="0231b16">中就座而坐。隨其坐處衣皆被染。居士見已</a><a name="0231b17" id="0231b17">極起嫌心。作是思惟。我諸衣物並皆失利。</a><a name="0231b18" id="0231b18">我今宜可還持此物施與苾芻。作是念已告</a><a name="0231b19" id="0231b19">言聖者。所坐之物我皆奉施咸可持將。苾芻</a><a name="0231b20" id="0231b20">答曰。待白世尊未知許不。苾芻以緣白佛。佛</a><a name="0231b21" id="0231b21">言。汝等應知。非彼居士本心持施。為有譏</a><a name="0231b22" id="0231b22">嫌故不應受時諸苾芻奉佛教已令使往報居</a><a name="0231b23" id="0231b23">士。應知佛作是語。非彼居士本心持施。為</a><a name="0231b24" id="0231b24">有譏嫌故不應受。時彼居士聞是語已。深起</a><a name="0231b25" id="0231b25">敬心便作是念。我此衣物若欲賣者不得半</a><a name="0231b26" id="0231b26">價。若諸聖者染令壞色。披著受用正是所</a><a name="0231b27" id="0231b27">宜。即便持衣詣寺告聖眾曰。我本無心欲捨</a><a name="0231b28" id="0231b28">此物。今時有意持以奉僧。願為我受染以披</a><a name="0231b29" id="0231b29">著。唯願仁等當持傘蓋勿令衣濕。答言。居士<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240231a.htm'><img src='up.gif' border=0></a>
<a href='T240231c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>