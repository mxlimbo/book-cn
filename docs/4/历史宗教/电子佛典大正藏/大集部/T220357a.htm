<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0357a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷16)</font> 明單提九十二事法之一 <font face='Arial'>T22, p0357a</h2></font><hr>
<span class='old'>
</a><a name="0356c28" id="0356c28">盡命。不得作殘食食。五法成就盡命聽作殘</a><a name="0356c29" id="0356c29">食食。中間廣說如上。乃至足不足想勸食。越</span><a name="0357a01" id="0357a01">毘尼罪。不足足想勸食。越毘尼罪。足作足想</a><a name="0357a02" id="0357a02">勸食。波夜提。不足不足想勸食無罪。此中不</a><a name="0357a03" id="0357a03">犯者。一切粥初出釜畫不成字。一切果一切</a><a name="0357a04" id="0357a04">菜。是不犯。是故說</a><a name="0357a05" id="0357a05"><p>佛住舍衛城。廣說如上。爾時尊者阿那律一切</a><a name="0357a06" id="0357a06">糞掃。糞掃缽。糞掃衣。糞掃食。糞掃革屣云何</a><a name="0357a07" id="0357a07">糞掃缽。比丘破缽滿五綴擲棄者。阿那律取</a><a name="0357a08" id="0357a08">已。更綴受持。是名糞掃缽。糞掃衣者。里巷</a><a name="0357a09" id="0357a09">中棄弊故衣。取淨浣補染受持。是名糞掃衣。</a><a name="0357a10" id="0357a10">糞掃食者。若他棄祠祀鬼神食。是長老自取</a><a name="0357a11" id="0357a11">食。是名糞掃食。糞掃革屣者。諸比丘所著革</a><a name="0357a12" id="0357a12">屣斷壞棄者。拾取更補治著。是名糞掃革屣。</a><a name="0357a13" id="0357a13">是長老時到著衣持缽入城欲乞食。初入城</a><a name="0357a14" id="0357a14">門見一婦女。挾篋持飯。持草牛屎并火祭</a><a name="0357a15" id="0357a15">祀之具而出。是尊者見已。作是念。此中可</a><a name="0357a16" id="0357a16">有得食理。於我為樂。當更求。即便捨去。從巷</a><a name="0357a17" id="0357a17">至巷。遍無所得。到池水邊。還見前婦人灑掃</a><a name="0357a18" id="0357a18">塗地。敷淨草安置祭具祭祀已訖。以飯灑散</a><a name="0357a19" id="0357a19">四邊。作如是言。賢烏來食。賢烏來食。爾時</a><a name="0357a20" id="0357a20">尊者在一樹下立。尊者威神力故。眾烏無來</a><a name="0357a21" id="0357a21">食者。時此婦人見尊者已。作如是言。汝如瞎</a><a name="0357a22" id="0357a22">眼烏。常隨逐人。婦人罵已即還。時尊者收拾</a><a name="0357a23" id="0357a23">祭食還向精舍。諸比丘見已。更相謂言。是尊</a><a name="0357a24" id="0357a24">者求食極苦難得。諸比丘問言。尊者得食不。</a><a name="0357a25" id="0357a25">答言得。但彼中有多過不甘。即問有何過。答</a><a name="0357a26" id="0357a26">言。如是如是。諸比丘聞已。往白世尊。此罵女</a><a name="0357a27" id="0357a27">人為得幾罪。佛言。得多罪。比丘復問。齊幾為</a><a name="0357a28" id="0357a28">多。佛語比丘。此女人五百世中常作瞎眼烏。</a><a name="0357a29" id="0357a29">一切受身皆當餓死。佛言。呼阿那律來。即呼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220356c.htm'><img src='up.gif' border=0></a>
<a href='T220357b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>