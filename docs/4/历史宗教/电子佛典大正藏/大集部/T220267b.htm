<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0267b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷5)</font> 明僧殘戒之一 <font face='Arial'>T22, p0267b</h2></font><hr>
<span class='old'>
</a><a name="0267a28" id="0267a28">心。得越比尼罪。若欲心蹴水著女人者。得</a><a name="0267a29" id="0267a29">偷蘭罪。若比丘與女人共船上行。比丘當在</span><a name="0267b01" id="0267b01">男子所住處住若正有一住處者。比丘當</a><a name="0267b02" id="0267b02">正念而住。若有異心相觸者。僧伽婆尸沙。若</a><a name="0267b03" id="0267b03">船沒時。女人水漂向比丘。比丘作地想持出</a><a name="0267b04" id="0267b04">水不犯。若有欲心。得僧伽婆尸沙。若比丘</a><a name="0267b05" id="0267b05">河邊經行。有女人落水中。作哀苦聲。求比</a><a name="0267b06" id="0267b06">丘救者。比丘作地想捉出不犯。若授竹木繩</a><a name="0267b07" id="0267b07">牽出不犯。若比丘言知汝雖苦當任宿命者</a><a name="0267b08" id="0267b08">無罪。若女人急捉比丘者。比丘當正念住。若</a><a name="0267b09" id="0267b09">心有異。合麤厚衣捉者。得偷蘭罪。若軟薄衣</a><a name="0267b10" id="0267b10">合捉者。得僧伽婆尸沙。若比丘入城時。若</a><a name="0267b11" id="0267b11">王出若大會日多人出入。比丘當住伺人小</a><a name="0267b12" id="0267b12">希然後乃入。若隨多人男女比入者非威</a><a name="0267b13" id="0267b13">儀。乃至有欲心觸。僧伽婆尸沙。若比丘入城</a><a name="0267b14" id="0267b14">乞食。過到婬女家婬女捉比丘者。當正思惟</a><a name="0267b15" id="0267b15">若比丘乞食時。有端正女人持食與比丘。比</a><a name="0267b16" id="0267b16">丘見女人起欲想者。應放缽著地令餘人授。</a><a name="0267b17" id="0267b17">若女人持食與比丘。若女人一手過食。一手</a><a name="0267b18" id="0267b18">承缽底者非威儀。若有欲心乃至觸。僧伽婆</a><a name="0267b19" id="0267b19">尸沙。若比丘陜道巷中與女人相逢。比丘應</a><a name="0267b20" id="0267b20">住待女人過。若競行者非威儀。若有欲心</a><a name="0267b21" id="0267b21">乃至觸。僧伽婆尸沙。若比丘與母姊妹親里</a><a name="0267b22" id="0267b22">等久別相見。歡喜抱捉比丘。比丘當正憶念</a><a name="0267b23" id="0267b23">住。若有異心者。僧伽婆尸沙。若比丘至檀越</a><a name="0267b24" id="0267b24">家時。女人抱小兒。著比丘膝上。不犯。若比丘</a><a name="0267b25" id="0267b25">就女人手中。捉小兒者非威儀。若有欲心者。</a><a name="0267b26" id="0267b26">得越比尼罪。展轉相動者。得偷蘭罪。若手觸</a><a name="0267b27" id="0267b27">彼女人。僧伽婆尸沙。若比丘入城。若王出</a><a name="0267b28" id="0267b28">若大會日。若多男女出入。比丘應住須人小</a><a name="0267b29" id="0267b29">希比丘便入。若時有狂象狂馬狂牛奔車<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220267a.htm'><img src='up.gif' border=0></a>
<a href='T220267c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>