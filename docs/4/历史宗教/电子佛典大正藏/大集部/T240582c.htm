<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本薩婆多部律攝 0582c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本薩婆多部律攝</font> <font face='Arial'>(卷10)</font> <font face='Arial'>T24, p0582c</h2></font><hr>
<span class='old'>
</a><a name="0582b28" id="0582b28"><p>佛在室羅伐城給孤獨園。有一苾芻以己大</a><a name="0582b29" id="0582b29">衣與故二尼。事惱同前。制斯學處</span><a name="0582c01" id="0582c01"><p>若復苾芻與非親苾芻尼衣除貿易。波逸底</a><a name="0582c02" id="0582c02">迦。言非親者。由非親尼多不籌量。苾芻三衣</a><a name="0582c03" id="0582c03">足與不足。親族之人即不如是。生顧念心。然</a><a name="0582c04" id="0582c04">後方受。如世尊說。若自父母貧無飲食。當</a><a name="0582c05" id="0582c05">於己分減半與之。或於施主勸化供給。若不</a><a name="0582c06" id="0582c06">依行者。得惡作罪。言衣者。謂是應法堪受持</a><a name="0582c07" id="0582c07">衣。非親及尼。境想六句並同前說。若尼被賊</a><a name="0582c08" id="0582c08">現闕衣服。設使非親與之無犯</a><a name="0582c09" id="0582c09"><p><b>　　<A NAME="n337"></A>與非親尼作衣學處第二十五</b></a><a name="0582c10" id="0582c10"><p>佛在室羅伐城給孤獨園。時鄔陀夷苾芻為</a><a name="0582c11" id="0582c11">笈多尼而作法服。以五色線刺作己形。并作</a><a name="0582c12" id="0582c12">尼形抱頸而坐。事惱同前。制斯學處</a><a name="0582c13" id="0582c13"><p>若復苾芻與非親苾芻尼作衣者。波逸底迦。</a><a name="0582c14" id="0582c14">言作衣者。謂割刺浣染境想六句。亦同前說</a><a name="0582c15" id="0582c15"><p><b>　　<A NAME="n338"></A>與苾芻尼同道行學第二十六</b></a><a name="0582c16" id="0582c16"><p>佛在室羅伐城給孤獨園。時六眾苾芻共十</a><a name="0582c17" id="0582c17">二眾苾芻尼。共期一路行。諸俗人見作如是</a><a name="0582c18" id="0582c18">言。男即是夫。女即是婦。足自相匹何異我</a><a name="0582c19" id="0582c19">乎。事惱同前。制斯學處</a><a name="0582c20" id="0582c20"><p>若復苾芻與苾芻尼。共商旅期行者。除餘時。</a><a name="0582c21" id="0582c21">波逸底迦。餘時者。謂有恐怖畏難處。此是</a><a name="0582c22" id="0582c22">餘時。此中與者謂共期契。下至一苾芻尼同</a><a name="0582c23" id="0582c23">道而去。便得墮罪。言期行者。始從住處詣</a><a name="0582c24" id="0582c24">餘處所。若苾芻苾芻尼將行之時。預先一日</a><a name="0582c25" id="0582c25">應白二師。我今有事詣彼村坊。聽不隨師不</a><a name="0582c26" id="0582c26">應違逆。若無二師應白上坐。所有臥具囑他</a><a name="0582c27" id="0582c27">守護。於同行伴普告令知。勿有病人捨棄而</a><a name="0582c28" id="0582c28">去。出門之時應相告曰。今日我等不有遺忘</a><a name="0582c29" id="0582c29">事。不應可斟量。所依商旅善惡進不。無令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240582b.htm'><img src='up.gif' border=0></a>
<a href='T240583a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>