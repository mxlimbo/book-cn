<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0109a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷15)</font> 九十波逸提之六 <font face='Arial'>T23, p0109a</h2></font><hr>
<span class='old'>
</a><a name="0108c28" id="0108c28"><p>佛在王舍城。爾時王舍城人。以龍雹因緣</a><a name="0108c29" id="0108c29">故。作一月會。最後日設會。伎兒作伎。應多</span><a name="0109a01" id="0109a01">與價直。爾時六群比丘共相謂言。往看去</a><a name="0109a02" id="0109a02">來。皆言隨意。即便俱往在一面立。遣人語伎</a><a name="0109a03" id="0109a03">人言。是中有所得物。與我等分。若不與者</a><a name="0109a04" id="0109a04">我壞汝會。便即往語。汝所得物與我等分。</a><a name="0109a05" id="0109a05">若不與者當壞汝會。問誰作是語。答言沙</a><a name="0109a06" id="0109a06">門。問何沙門。答言。釋子沙門。伎人共相謂</a><a name="0109a07" id="0109a07">言。我等今牽觀者心伎樂已調。若有大樂師</a><a name="0109a08" id="0109a08">尚不能壞。何況釋子沙門。不與汝分。使即</a><a name="0109a09" id="0109a09">還報。不肯與汝分。聞不與已。即張異衣作</a><a name="0109a10" id="0109a10">幔。異衣作障。異衣作敷。是中著白衣服結</a><a name="0109a11" id="0109a11">加趺坐。辯才莊嚴讚佛讚法讚僧聖戒。是中</a><a name="0109a12" id="0109a12">有人。從大眾中起。試往看之。如是第二第</a><a name="0109a13" id="0109a13">三。會處皆空。來就比丘聞法得味不復還去。</a><a name="0109a14" id="0109a14">是中即空。爾時伎人應大得價。即不復得。</a><a name="0109a15" id="0109a15">共相問言。彼中是誰。答言。沙門釋子。即訶</a><a name="0109a16" id="0109a16">責言。是失沙門法。燒沙門法。盡奪我等所</a><a name="0109a17" id="0109a17">得財物。是中有比丘。少欲知足行頭陀。聞</a><a name="0109a18" id="0109a18">是事心不喜。向佛廣說。佛以是事集比丘僧。</a><a name="0109a19" id="0109a19">知而故問六群比丘。汝實作是事不。答言。實</a><a name="0109a20" id="0109a20">作世尊。佛以種種因緣訶責六群比丘。云何</a><a name="0109a21" id="0109a21">名比丘。不作淨染衣著。佛但訶責而未結戒。</a><a name="0109a22" id="0109a22">佛在舍衛國。爾時諸比丘。從憍薩羅國遊行</a><a name="0109a23" id="0109a23">向舍衛國。與估客眾俱欲度險道。時有賊來</a><a name="0109a24" id="0109a24">劫估客物。裸形放去。諸比丘亦失衣服。復有</a><a name="0109a25" id="0109a25">餘出家人。亦在此中俱失衣服。時賊收衣</a><a name="0109a26" id="0109a26">聚在一處。是賊愛佛法故。語諸比丘。汝等各</a><a name="0109a27" id="0109a27">各還自取衣。餘出家人亦有染衣。諸比丘</a><a name="0109a28" id="0109a28">疑惑。謂是他衣。竟不敢取。次第到舍衛國。</a><a name="0109a29" id="0109a29">往詣佛所頭面作禮一面坐。諸佛常法。有客<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230108c.htm'><img src='up.gif' border=0></a>
<a href='T230109b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>