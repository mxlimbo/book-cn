<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0149c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷10)</font> <font face='Arial'>T24, p0149c</h2></font><hr>
<span class='old'>
</a><a name="0149b28" id="0149b28">捨王業而作出家。我為是緣故來紹繼爾。宜</a><a name="0149b29" id="0149b29">與我為妻室乎。時彼得信。遂便巡事告瞿彌</span><a name="0149c01" id="0149c01">迦。時瞿彌迦報耶輸達羅曰。仁應遣使告天</a><a name="0149c02" id="0149c02">授云。菩提薩埵我昔執手。彼力堪持汝若有</a><a name="0149c03" id="0149c03">能可來見就。是時天授情無羞恥。不忖己骸</a><a name="0149c04" id="0149c04">力。進入中宮進陛昇階。欲就其處。時瞿彌迦</a><a name="0149c05" id="0149c05">顧諸宮女咍然而笑。天授不覺合掌而居。時</a><a name="0149c06" id="0149c06">瞿彌迦有大諾近那力。遂將左手握其天授。</a><a name="0149c07" id="0149c07">于時十指迸血驚流。遂於菩提薩埵昔遊戲池。</a><a name="0149c08" id="0149c08">擲之池內。既墮池已出大叫聲。是時舍迦競</a><a name="0149c09" id="0149c09">來奔就。遂詳議曰。提婆達多不恃其力輒入</a><a name="0149c10" id="0149c10">宮內欲事欺陵。轉復尋聲見在池內。遂相告</a><a name="0149c11" id="0149c11">曰。斯內亂入可斷其命。復更議曰。勿於死人</a><a name="0149c12" id="0149c12">更加其害。世尊記此提婆達多。生惡道者墮</a><a name="0149c13" id="0149c13">泥黎者。無間一劫不堪救療。此即與死相似。</a><a name="0149c14" id="0149c14">更復何勞見害。于時人眾捨不與言。時提婆</a><a name="0149c15" id="0149c15">達多從池起已。於水竇中逃走而出。被其</a><a name="0149c16" id="0149c16">橛杙裂所著衣。白[<a href='javascript:showpic("images/057087.gif")'>疊*毛</a>]一條遂成兩片。便作是</a><a name="0149c17" id="0149c17">念。善哉斯服巧稱淨儀。為我聲聞制其裙服。</a><a name="0149c18" id="0149c18">又於一時告舍迦種。汝等宜可策我為王。諸</a><a name="0149c19" id="0149c19">人報曰。菩提薩埵現有內宮。汝可秉權令其</a><a name="0149c20" id="0149c20">賓伏。既納妻室方可稱王。時提婆達多。於舍</a><a name="0149c21" id="0149c21">迦處息其猜貳。除恐怖心。遂入宮中昇高樓</a><a name="0149c22" id="0149c22">上。到耶輸達羅所。合掌一邊而白之曰。幸存</a><a name="0149c23" id="0149c23">恩澤曲見哀憐。汝為國大夫人。我乃稱王此</a><a name="0149c24" id="0149c24">邑。時耶輸達羅。有大缽塞建拖力。從妙寶</a><a name="0149c25" id="0149c25">床起就天授。捉其合掌雙膝摧地。天授十指</a><a name="0149c26" id="0149c26">迸血流出。婉轉于地痛不自勝。時耶輸達羅</a><a name="0149c27" id="0149c27">而告之曰。汝真無賴。愚惷之極。暫執其手已</a><a name="0149c28" id="0149c28">不堪任。況復求念以充交合。轉輪王主應作</a><a name="0149c29" id="0149c29">我夫。或最後生菩提薩埵。我充其室方始合<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240149b.htm'><img src='up.gif' border=0></a>
<a href='T240150a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>