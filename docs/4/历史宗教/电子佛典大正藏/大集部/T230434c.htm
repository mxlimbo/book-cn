<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0434c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷58)</font> <font face='Arial'>T23, p0434c</h2></font><hr>
<span class='old'>
</a><a name="0434b28" id="0434b28">言。我用汝衣財作衣訖。汝與我瓦缽來。和</a><a name="0434b29" id="0434b29">修達言。汝是客作貧窮。不能自活人耶。答</span><a name="0434c01" id="0434c01">言。汝不知耶我是。即時和修達。淨洗缽著</a><a name="0434c02" id="0434c02">一面未與便出去。時須尸摩作自物想取持</a><a name="0434c03" id="0434c03">去。和修達來不見缽。語須尸摩言。善知識。</a><a name="0434c04" id="0434c04">汝得波羅夷。何以故。汝以盜心取我缽。須</a><a name="0434c05" id="0434c05">尸摩生疑悔。我將無得波羅夷耶。是事白佛。</a><a name="0434c06" id="0434c06">佛知故問。汝以何心取。答言。我以自物想</a><a name="0434c07" id="0434c07">取。佛言。無罪。從今日不應為取物故與他</a><a name="0434c08" id="0434c08">作。若為取物故作得突吉羅。不犯者。若彼</a><a name="0434c09" id="0434c09">言。汝有事我當代汝作。我若守僧房。汝當代</a><a name="0434c10" id="0434c10">我迎食分。如是無罪</a><a name="0434c11" id="0434c11"><p>有二客比丘。一名阿逸多。二名舍摩達多。</a><a name="0434c12" id="0434c12">是二客比丘向暮來。舍摩達多比丘著新染</a><a name="0434c13" id="0434c13">好衣。阿逸多見是衣即生貪心。是二人共房</a><a name="0434c14" id="0434c14">舍宿。各自卷牒是衣纏裹置一處。以小因緣</a><a name="0434c15" id="0434c15">故是衣易本處。阿逸多比丘。夜未曉謂己衣</a><a name="0434c16" id="0434c16">是舍摩達多衣。以盜心而持去。地了看乃是</a><a name="0434c17" id="0434c17">己衣。心生疑。我將無以自盜衣故得波羅夷</a><a name="0434c18" id="0434c18">耶。是事白佛。佛知故問。汝以何心取。答言。</a><a name="0434c19" id="0434c19">我以盜心取。佛言。先作故無罪。從今日自</a><a name="0434c20" id="0434c20">衣不應以盜心取。若盜心取得偷蘭遮。放豬</a><a name="0434c21" id="0434c21">人失豬。諸賊在祇桓塹中。殺豬取好肉持去。</a><a name="0434c22" id="0434c22">留腸著塹中。諸比丘早起乞食。見是腸語弟</a><a name="0434c23" id="0434c23">子言。持此腸煮。我乞飯食去。放豬人不見。</a><a name="0434c24" id="0434c24">求覓到是中。遙見煙便往看。見煮豬腸。問</a><a name="0434c25" id="0434c25">言。諸比丘此中煮何等。答言。我煮豬腸。</a><a name="0434c26" id="0434c26">放豬人言。我失豬。汝等煮豬腸。汝必偷我</a><a name="0434c27" id="0434c27">豬。諸比丘答言。我等不偷汝豬。我於塹中</a><a name="0434c28" id="0434c28">得是腸耳。放豬人言。諸比丘語我實。諸比</a><a name="0434c29" id="0434c29">丘若不肯語我實。我當向官言。言已官人問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230434b.htm'><img src='up.gif' border=0></a>
<a href='T230435a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>