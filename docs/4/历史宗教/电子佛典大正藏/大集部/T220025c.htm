<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0025c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷4)</font> 第一分之四捨墮法 <font face='Arial'>T22, p0025c</h2></font><hr>
<span class='old'>
</a><a name="0025b28" id="0025b28">心作是念。此比丘尼今不可得。唯當尋其住</a><a name="0025b29" id="0025b29">處方便圖之。蓮華色乞食畢。還安陀園入</span><a name="0025c01" id="0025c01">所住房。彼婆羅門。隨後察之知其住處。後</a><a name="0025c02" id="0025c02">日時到復行乞食。彼婆羅門。於後逃入伏其</a><a name="0025c03" id="0025c03">床下。是日諸比丘尼竟夜說法。疲極還房仰</a><a name="0025c04" id="0025c04">臥熟眠。於是婆羅門。從床下出作不淨行。比</a><a name="0025c05" id="0025c05">丘尼即覺踊升虛空。時婆羅門。便於床上生</a><a name="0025c06" id="0025c06">入地獄。蓮華色因從空中往詣佛所。頭面禮</a><a name="0025c07" id="0025c07">足以是白佛。佛問。汝當爾時。意為云何。答</a><a name="0025c08" id="0025c08">言。如燒鐵爍身。佛言。如此無罪。復白佛言。</a><a name="0025c09" id="0025c09">獨宿當有犯不。佛言。得道者無犯。時有群賊</a><a name="0025c10" id="0025c10">聚共議言。我等當於何處分物用易美食又</a><a name="0025c11" id="0025c11">得好色。咸言。此安陀園比丘尼住處必有好</a><a name="0025c12" id="0025c12">色亦當多有上美供養。往彼分物必得所欲。</a><a name="0025c13" id="0025c13">時彼賊帥信樂佛法。聞此不悅。即作是念。</a><a name="0025c14" id="0025c14">此諸人等。必當惱亂諸比丘尼。我當密遣一</a><a name="0025c15" id="0025c15">人先往告語。即便遣之語比丘尼言。暮當</a><a name="0025c16" id="0025c16">有惡人往。恐必相惱。幸可避去。諸比丘尼聞。</a><a name="0025c17" id="0025c17">即入舍衛城。彼城大臣。先以一宅施比丘僧。</a><a name="0025c18" id="0025c18">而無僧住。諸比丘尼暮到往宿。時彼群賊。</a><a name="0025c19" id="0025c19">夜入安陀園。都無所見。賊帥歡喜念言。比</a><a name="0025c20" id="0025c20">丘尼脫此艱難。何其快哉。即以最上衣盛滿</a><a name="0025c21" id="0025c21">生熟上美飲食。懸著樹枝。念言。若有得道神</a><a name="0025c22" id="0025c22">通比丘尼。取此衣食。於是蓮華色比丘尼。如</a><a name="0025c23" id="0025c23">力士屈伸臂頃。從舍衛城往安陀園樹上取</a><a name="0025c24" id="0025c24">之。明日食時。以所得食。為長老優波斯那</a><a name="0025c25" id="0025c25">及跋難陀設供。時至皆往。下種種食。食訖</a><a name="0025c26" id="0025c26">行水。取小床於眾前坐。請說妙法。優波斯那。</a><a name="0025c27" id="0025c27">為說法已從坐而去。跋難陀留後。語蓮華色</a><a name="0025c28" id="0025c28">言。姊妹何從得此美食。蓮華色具以事答。</a><a name="0025c29" id="0025c29">跋難陀言。可示我衣。即以示之。跋難陀見便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220025b.htm'><img src='up.gif' border=0></a>
<a href='T220026a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>