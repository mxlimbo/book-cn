<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1439 十誦羯磨比丘要用 0498a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1439 十誦羯磨比丘要用</font> <font face='Arial'>(卷1)</font> 受六法壇文第五 <font face='Arial'>T23, p0498a</h2></font><hr>
<span class='old'>
</a><a name="0497c28" id="0497c28">是事盡壽不應犯。汝能持不(答能)</a><a name="0497c29" id="0497c29"><p>佛種種因緣呵欲欲想欲欲覺欲欲熱。讚歎</span><a name="0498a01" id="0498a01">斷欲除欲想滅欲熱。若式叉摩尼。有漏心聽</a><a name="0498a02" id="0498a02">漏心男子。髮際至腕膝已上卻衣。順摩逆摩</a><a name="0498a03" id="0498a03">抱捉牽推。舉上舉下若按若掐。是非式叉摩</a><a name="0498a04" id="0498a04">尼。非沙門尼非釋女。失滅式叉摩尼法。若犯</a><a name="0498a05" id="0498a05">者可更受。是事盡壽不應犯。汝能持不(答能)</a><a name="0498a06" id="0498a06"><p>佛種種因緣呵欲欲想欲欲覺欲欲熱。讚歎</a><a name="0498a07" id="0498a07">斷欲除欲想滅欲熱。若式叉摩尼有漏心。聽</a><a name="0498a08" id="0498a08">漏心男子。捉手捉衣共立共語。共期入屏覆</a><a name="0498a09" id="0498a09">處。待男子來自身往就。如白衣女人。此八</a><a name="0498a10" id="0498a10">事示貪著相。是非式叉摩尼。非沙門尼非釋</a><a name="0498a11" id="0498a11">女。失滅式叉摩尼法。若犯更受。是事盡壽</a><a name="0498a12" id="0498a12">不應犯。汝能持不(答能)</a><a name="0498a13" id="0498a13"><p>汝某甲聽。僧已與汝二歲學法。式叉摩尼受</a><a name="0498a14" id="0498a14">持六法。名式叉摩尼。汝得具滿和上阿闍梨</a><a name="0498a15" id="0498a15">具滿比丘尼僧。得好國土。得好行處。轉輪聖</a><a name="0498a16" id="0498a16">王所願尚不能滿。汝今已具滿。當恭敬三寶</a><a name="0498a17" id="0498a17">佛寶法寶比丘僧寶。當供養和上阿闍梨恭</a><a name="0498a18" id="0498a18">敬上中下坐。當勤三學善戒學善心學善慧</a><a name="0498a19" id="0498a19">學。當修三脫門空無相無作。當勤三業坐禪</a><a name="0498a20" id="0498a20">誦經勸作眾事。汝行是法當開甘露門。得</a><a name="0498a21" id="0498a21">須陀洹果斯陀含果阿那含果阿羅漢果。如</a><a name="0498a22" id="0498a22">蓮華在水日夜增長。法諸善根亦復如是。於</a><a name="0498a23" id="0498a23">佛法中日夜增長。餘殘諸戒。和上阿闍梨。當</a><a name="0498a24" id="0498a24">漸漸為汝廣說</a><a name="0498a25" id="0498a25"><p class='lg'>　　釋師子法中　　　已獲難得戒</a><br><a name="0498a26" id="0498a26">　　無難時難得　　　已得勿使空</a><br><a name="0498a27" id="0498a27">　　頭面禮僧足　　　右繞歡喜去　</p></a><a name="0498a28" id="0498a28"><p><b>　　<A NAME="n216"></A>大比丘尼壇文第六(式叉摩尼初來入尼僧中頭面一一禮僧足禮僧足已尼戒師應教</a><a name="0498a29" id="0498a29">受衣缽應問此五衣缽是汝有不答言是應教效我語)</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230497c.htm'><img src='up.gif' border=0></a>
<a href='T230498b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>