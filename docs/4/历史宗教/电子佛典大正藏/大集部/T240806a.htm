<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0806a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷1)</font> <font face='Arial'>T24, p0806a</h2></font><hr>
<span class='old'>
</a><a name="0805c28" id="0805c28">生滅代謝如水流燈焰。受隨受觀。我觀法無</a><a name="0805c29" id="0805c29">我。屬諸因緣。法隨法觀。世尊。我於如來所</span><a name="0806a01" id="0806a01">說法中無有錯謬。當頂戴奉行。世尊。我於爾</a><a name="0806a02" id="0806a02">時王舍城千二百五十僧中。眾僧行籌唱言。</a><a name="0806a03" id="0806a03">誰是應真可捉此籌。我於爾時。即拔此籌。若</a><a name="0806a04" id="0806a04">不遇如來出世。應得辟支佛而入涅槃。所以</a><a name="0806a05" id="0806a05">爾者。曾於諸佛久種善根。我於爾時。在畢波</a><a name="0806a06" id="0806a06">羅。石窟中卒遇小患。世尊故來問疾。但窟小</a><a name="0806a07" id="0806a07">身大。我即以手舉此石窟令大。世尊。即入為</a><a name="0806a08" id="0806a08">我說苦空法也</a><a name="0806a09" id="0806a09"><p>爾時我在畢波羅窟中入火光三昧。是時帝</a><a name="0806a10" id="0806a10">釋梵王來禮我足。復有一人捉刀欲害我。從</a><a name="0806a11" id="0806a11">定出觀此二人平等無異。復言我在大眾及</a><a name="0806a12" id="0806a12">與私房威儀無異。佛告諸比丘。威儀進止當</a><a name="0806a13" id="0806a13">如迦葉。我雖聞此言不以喜悅。迦葉復言。我</a><a name="0806a14" id="0806a14">夜經行及中時乞食。意中生念。夜短中逼。舉</a><a name="0806a15" id="0806a15">目上看日月。皆住不行。諸天變為人身。前後</a><a name="0806a16" id="0806a16">圍繞供養於我。我於爾時。於此事中都無喜</a><a name="0806a17" id="0806a17">歡奇特之心。我於王舍城中。與千二百五十</a><a name="0806a18" id="0806a18">比丘俱集一處。行籌唱言。如來滅後誰能持</a><a name="0806a19" id="0806a19">佛法。我於爾時即拔此籌。所以爾者。於論中</a><a name="0806a20" id="0806a20">辯才無制御者。是故拔籌。若有正問。於五欲</a><a name="0806a21" id="0806a21">中誰不重染。應說我是。何以故。於三有中善</a><a name="0806a22" id="0806a22">得解脫故。若有人問。於根力覺道誰能成就。</a><a name="0806a23" id="0806a23">我於此中能師子吼。何以故。於一切苦集滅出</a><a name="0806a24" id="0806a24">離。知味知過如實見之。欲如火坑乃至喻於</a><a name="0806a25" id="0806a25">牟戟。欲之過患亦復如是。我無愛貪永已絕</a><a name="0806a26" id="0806a26">矣。心緣解脫涅槃。速疾如山頂水。捨於有漏</a><a name="0806a27" id="0806a27">如棄涕唾。我以廣修四念處乃至八聖道。於</a><a name="0806a28" id="0806a28">八解脫定自在出入。我於神通自在無礙。世</a><a name="0806a29" id="0806a29">尊。我於眾生有漏無漏種種諸心皆能悉達。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240805c.htm'><img src='up.gif' border=0></a>
<a href='T240806b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>