<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0251c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷3)</font> 盜戒之一 <font face='Arial'>T22, p0251c</h2></font><hr>
<span class='old'>
</a><a name="0251b28" id="0251b28">彼比丘言。汝不欲作賊者汝但守門。當與汝</a><a name="0251b29" id="0251b29">分。摩訶羅念言。我不作賊與我等分。何以不</span><a name="0251c01" id="0251c01">去。答言可爾。即俱共去。使摩訶羅守門。彼</a><a name="0251c02" id="0251c02">比丘便入。盜心觸物時二俱得越比尼罪。若</a><a name="0251c03" id="0251c03">動彼物時二俱得偷蘭罪。若離本處滿者二</a><a name="0251c04" id="0251c04">俱得波羅夷。若有客比丘來。或在食堂或在</a><a name="0251c05" id="0251c05">禪房止宿。晨朝便去。或忘衣缽及諸物等。</a><a name="0251c06" id="0251c06">時舊比丘摩摩諦安行房舍。欲知客比丘去</a><a name="0251c07" id="0251c07">未。便見衣缽。即生盜心。取已徙著異處覆藏。</a><a name="0251c08" id="0251c08">得波羅夷。更異比丘來復見是衣物。亦生</a><a name="0251c09" id="0251c09">盜心。即取復徙異處覆藏。亦波羅夷。復第</a><a name="0251c10" id="0251c10">三人復生盜心徙覆藏餘處。亦波羅夷。隨人</a><a name="0251c11" id="0251c11">多少起盜心轉徙。一切悉得波羅夷。彼衣物</a><a name="0251c12" id="0251c12">主遠去已憶念。還來取得者無罪。有比丘忘</a><a name="0251c13" id="0251c13">衣缽。餘比丘見即生盜心。不自手取便語一</a><a name="0251c14" id="0251c14">摩訶羅比丘令取。摩訶羅比丘謂為是其衣</a><a name="0251c15" id="0251c15">缽。便為取之。觸時是盜心。比丘得越比尼罪。</a><a name="0251c16" id="0251c16">動時得偷蘭罪。離本處滿者得波羅夷。摩訶</a><a name="0251c17" id="0251c17">羅不作盜心故。三時都無罪。若先語摩訶羅。</a><a name="0251c18" id="0251c18">取此衣缽當共分之。摩訶羅盜心觸時。俱越</a><a name="0251c19" id="0251c19">比尼罪。動時俱偷蘭罪。若離本處滿者俱波</a><a name="0251c20" id="0251c20">羅夷。若摩訶羅看已作是念。何為與彼分。我</a><a name="0251c21" id="0251c21">當獨取。即便持去得波羅夷罪。彼比丘得偷</a><a name="0251c22" id="0251c22">蘭罪。若比丘作摩摩帝塔無物。眾僧有物。便</a><a name="0251c23" id="0251c23">作是念。天人所以供養眾僧者。皆蒙佛恩。供</a><a name="0251c24" id="0251c24">養佛者便為供養眾僧。即持僧物修治塔者。</a><a name="0251c25" id="0251c25">此摩摩帝得波羅夷。若塔有物眾僧無物。便</a><a name="0251c26" id="0251c26">作是念。供養僧者佛亦在其中。便持塔物供</a><a name="0251c27" id="0251c27">養眾僧。摩摩帝用者得波羅夷。若塔無物僧</a><a name="0251c28" id="0251c28">有物者。得如法貸用。但分明疏記言。某時貸</a><a name="0251c29" id="0251c29">用某時得當還。若僧無物塔有物者。得如法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220251b.htm'><img src='up.gif' border=0></a>
<a href='T220252a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>