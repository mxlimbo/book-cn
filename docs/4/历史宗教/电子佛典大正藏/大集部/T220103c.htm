<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0103c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷15)</font> 第三分初受戒法上 <font face='Arial'>T22, p0103c</h2></font><hr>
<span class='old'>
</a><a name="0103b28" id="0103b28">趺坐三昧七日受解脫樂。過七日已從三昧</a><a name="0103b29" id="0103b29">起。著衣持缽復到其舍。斯那奉食受二自歸</span><a name="0103c01" id="0103c01">亦如上說。佛後復往其舍。其婦見佛奉食。受</a><a name="0103c02" id="0103c02">二自歸亦如上說。佛後復往其舍。彼姊妹四</a><a name="0103c03" id="0103c03">人見佛奉食。受二自歸亦如上說。佛食已復</a><a name="0103c04" id="0103c04">還菩提樹下三昧七日。起向阿豫波羅尼拘</a><a name="0103c05" id="0103c05">類樹。中路見一女人鑽酪作酥。便從乞食。彼</a><a name="0103c06" id="0103c06">女芋摭奉佛。受二自歸亦如上說。佛</a><a name="0103c07" id="0103c07">食已前到樹下三昧七日。過七日已從三昧</a><a name="0103c08" id="0103c08">起。作是念。我所得法甚深微妙難解難見寂</a><a name="0103c09" id="0103c09">寞無為。智者所知非愚所及。眾生樂著三界</a><a name="0103c10" id="0103c10">窟宅集此諸業。何緣能悟十二因緣甚深微</a><a name="0103c11" id="0103c11">妙難見之法。又復息一切行截斷諸流。盡恩</a><a name="0103c12" id="0103c12">愛源無餘泥洹。益復甚難。若我說者徒自</a><a name="0103c13" id="0103c13">疲勞唐自枯苦。爾時世尊欲重明不可說義。</a><a name="0103c14" id="0103c14">而說偈言</a><a name="0103c15" id="0103c15"><p class='lg'>　　我所成道難　　　若為窟宅說</a><br><a name="0103c16" id="0103c16">　　逆流迴生死　　　深妙甚難解</a><br><a name="0103c17" id="0103c17">　　染欲之所覆　　　黑闇無所見</a><br><a name="0103c18" id="0103c18">　　貪恚愚癡者　　　不能入此法　</p></a><a name="0103c19" id="0103c19"><p>爾時世尊以此默然而不說法。時梵天王</a><a name="0103c20" id="0103c20">於梵天上。遙知佛意作是念。今佛正覺興出</a><a name="0103c21" id="0103c21">于世。不為眾生說所悟法。世間長衰永處盲</a><a name="0103c22" id="0103c22">冥。死即當復墮三惡道。念已如力士屈伸臂</a><a name="0103c23" id="0103c23">頃。於梵天沒涌出佛前。頭面禮足卻住一面。</a><a name="0103c24" id="0103c24">白佛言。惟願世尊。哀愍眾生時為說法。自有</a><a name="0103c25" id="0103c25">眾生能受佛教。若不聞者便當退落如是三</a><a name="0103c26" id="0103c26">返。復以此義說偈請佛</a><a name="0103c27" id="0103c27"><p class='lg'>　　先此摩竭界　　　常說雜穢法</a><br><a name="0103c28" id="0103c28">　　願開甘露門　　　為演純淨義</a><br><a name="0103c29" id="0103c29">　　自我在梵宮　　　皆見古佛說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220103b.htm'><img src='up.gif' border=0></a>
<a href='T220104a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>