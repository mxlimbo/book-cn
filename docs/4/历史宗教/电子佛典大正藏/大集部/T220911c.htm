<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0911c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷46)</font> 破僧揵度第十五 <font face='Arial'>T22, p0911c</h2></font><hr>
<span class='old'>
</a><a name="0911b28" id="0911b28">海取如意珠令閻浮提眾生無有貧者。王</a><a name="0911b29" id="0911b29">言。隨汝意。時惡行王子即作是念。今正是</span><a name="0911c01" id="0911c01">時。可得其便而斷其命。即至王所白王</a><a name="0911c02" id="0911c02">言。善行是我所敬重。今欲入海。若我不見</a><a name="0911c03" id="0911c03">將恐喪命。今欲與相隨入海。王言隨意。</a><a name="0911c04" id="0911c04">時王子。與王及夫人眷屬辭別已。往詣修</a><a name="0911c05" id="0911c05">婆羅城中。搖鈴唱言。誰能捨離父母妻子</a><a name="0911c06" id="0911c06">兄弟姊妹及諸親屬。欲須金銀珍寶無價寶</a><a name="0911c07" id="0911c07">珠者。隨我入海。一切所須飲食莊嚴之具。</a><a name="0911c08" id="0911c08">我當供給。時即有五百賈客來集其所。時</a><a name="0911c09" id="0911c09">善行。與五百賈客俱至須波羅城。於彼城</a><a name="0911c10" id="0911c10">中買船并求船師。船師知海中諸難。涌</a><a name="0911c11" id="0911c11">浪難洄澓難大魚難莊嚴船已。復重唱令</a><a name="0911c12" id="0911c12">如上。即放船入海。以善行福德故。風吹</a><a name="0911c13" id="0911c13">其船詣七寶所。告諸賈人言。今已至寶渚。</a><a name="0911c14" id="0911c14">好牢堅莊船。自恣取寶。滿船勿令沈沒。</a><a name="0911c15" id="0911c15">時諸賈人受教取寶。善行教授眾賈人已。</a><a name="0911c16" id="0911c16">更詣餘處。惡行王子。以惡言向眾賈人說</a><a name="0911c17" id="0911c17">之。善行王子若安隱還至當奪汝等寶。曼</a><a name="0911c18" id="0911c18">今未還。可推船置海而去。時惡行說五</a><a name="0911c19" id="0911c19">百賈人。賈人已受其說。推船入海而去。彼</a><a name="0911c20" id="0911c20">薄福果報風破其船五百賈人沒海而死。惡</a><a name="0911c21" id="0911c21">行王子得一船板。風吹展轉得還趣岸。彼</a><a name="0911c22" id="0911c22">於海邊在貧賤聚落。家家乞食自活。時善</a><a name="0911c23" id="0911c23">行還至故處不見眾賈人。亦不見船。即便</a><a name="0911c24" id="0911c24">椎胸啼泣懊惱。恐諸賈人為惡鬼羅剎等</a><a name="0911c25" id="0911c25">所害。時寶渚神語善行言。五百賈人非惡</a><a name="0911c26" id="0911c26">鬼羅剎等所害。是惡行王子惡言。破壞五</a><a name="0911c27" id="0911c27">百賈人。使推船入海而去。薄福果報風破</a><a name="0911c28" id="0911c28">其船。五百賈人。沒海而死惡行王子得一船</a><a name="0911c29" id="0911c29">板。風吹至岸。彼於海邊乞食自活。善行自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220911b.htm'><img src='up.gif' border=0></a>
<a href='T220912a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>