<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0193b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷26)</font> <font face='Arial'>T23, p0193b</h2></font><hr>
<span class='old'>
</a><a name="0193a28" id="0193a28">漿。四捨樓漿。五說波多漿。六頗留沙漿。七</a><a name="0193a29" id="0193a29">梨漿。八蒲萄漿。以水作淨應飲。佛從阿摩</span><a name="0193b01" id="0193b01">那國。隨所住竟持衣缽。向阿頭佉國遊行。此</a><a name="0193b02" id="0193b02">國中有父子比丘。本作剃毛鬚髮師。其父摩</a><a name="0193b03" id="0193b03">呵羅。聞佛從阿摩那國遊行到阿頭佉國。此</a><a name="0193b04" id="0193b04">中無檀越供給僧亦無供養。誰當供養佛。便</a><a name="0193b05" id="0193b05">語兒言。我聞佛從阿摩那國土遊行欲來至</a><a name="0193b06" id="0193b06">此。此中無檀越供給僧亦無供養。汝可持缽</a><a name="0193b07" id="0193b07">入城求胡麻粳米小豆磨沙豆供養世尊。其</a><a name="0193b08" id="0193b08">子巧能其事。即持缽入城。大得胡麻粳米小</a><a name="0193b09" id="0193b09">豆摩沙豆。世尊既到。父子選擇房舍。布好</a><a name="0193b10" id="0193b10">坐具。即辦種種粥胡麻油粥乳粥二種豆</a><a name="0193b11" id="0193b11">粥清粥。辦已奉佛及僧。諸粥太多。餘殘棄</a><a name="0193b12" id="0193b12">一房舍內地。佛食後經行。摩訶羅從佛仿</a><a name="0193b13" id="0193b13">佯。到是處見地粥狼藉。佛知故問摩呵羅。</a><a name="0193b14" id="0193b14">何許得是多粥。有檀越與耶。答言無。佛言。是</a><a name="0193b15" id="0193b15">眾僧物耶。答言非。佛言何處得。摩訶羅以是</a><a name="0193b16" id="0193b16">事具白佛。佛以是因緣故集僧。集僧已。佛種</a><a name="0193b17" id="0193b17">種因緣訶摩訶羅。何以名比丘。教子作不淨</a><a name="0193b18" id="0193b18">事。佛種種因緣訶已告諸比丘。從今日五眾</a><a name="0193b19" id="0193b19">不得相教作不淨事。若教得突吉羅羅。從今</a><a name="0193b20" id="0193b20">日前工師時種種作具不應畜。若畜得罪。若</a><a name="0193b21" id="0193b21">先縫衣人畜針筒不犯。先能書人畜筆筒不</a><a name="0193b22" id="0193b22">犯。先銅作人畜鑽不犯。佛從阿頭佉國持衣</a><a name="0193b23" id="0193b23">缽。向波婆國遊行。此國中諸豪族先作要。佛</a><a name="0193b24" id="0193b24">來入國。一切應一由延迎佛。若不迎者。罰五</a><a name="0193b25" id="0193b25">百金錢。既聞佛來出迎。中有一豪族。字盧</a><a name="0193b26" id="0193b26">芝。第一力士。是阿難舊知識。其人於佛無信。</a><a name="0193b27" id="0193b27">阿難遙見其來。語言盧芝。汝來迎佛甚善。盧</a><a name="0193b28" id="0193b28">芝言。我非信佛而迎。我順親族法故。阿難言。</a><a name="0193b29" id="0193b29">有何法。答言。我親族先作要法。若佛來者。應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230193a.htm'><img src='up.gif' border=0></a>
<a href='T230193c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>