<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0287c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷18)</font> 第三門第四子攝頌之餘 <font face='Arial'>T24, p0287c</h2></font><hr>
<span class='old'>
</a><a name="0287b28" id="0287b28">此是業熟知欲如何。舍利子言。具壽。豈非大</a><a name="0287b29" id="0287b29">師聲聞眾中稱說神通最為第一。何乃至斯。</span><a name="0287c01" id="0287c01">答曰。業力持故我於神字尚不能憶。況發通</a><a name="0287c02" id="0287c02">耶。時舍利子以七條衣裹襆其身猶若嬰兒</a><a name="0287c03" id="0287c03">抱持至寺。諸人驚集問舍利子。尊者何緣身</a><a name="0287c04" id="0287c04">至如此。答曰。執杖外道打令爛熟。遂緩下衣</a><a name="0287c05" id="0287c05">徐置于地。時諸苾芻問舍利子曰。豈非大師</a><a name="0287c06" id="0287c06">聲聞眾中。說尊者目連神通第一。答言。實說。</a><a name="0287c07" id="0287c07">仁等當知。業力最大。然大目連有大氣力。以</a><a name="0287c08" id="0287c08">足右指蹴天帝釋戰勝之宮。能令搖動幾欲</a><a name="0287c09" id="0287c09">崩倒。於聲聞中如來讚說有大威力神通第</a><a name="0287c10" id="0287c10">一。然由前世業力所持。於神字尚不能憶。況</a><a name="0287c11" id="0287c11">發於通。是時目連作如是念。我以不淨無用</a><a name="0287c12" id="0287c12">之身。親於佛邊而為給侍。奉行教命隨力隨</a><a name="0287c13" id="0287c13">能無有違犯。於佛教主少酬恩惠。誰於德海</a><a name="0287c14" id="0287c14">盡能報謝。我於此身不能荷負。無邊苦器深</a><a name="0287c15" id="0287c15">生厭離。當求寂靜無宜久停。即留命行捨其</a><a name="0287c16" id="0287c16">壽行。時有苾芻未得聖道者。見是事已極生</a><a name="0287c17" id="0287c17">憂惱起出離心。即往林中阿蘭若處。受下臥</a><a name="0287c18" id="0287c18">具少欲自居。屏棄人間專修寂靜。于時王舍</a><a name="0287c19" id="0287c19">城中并餘住處人皆普聞。執杖外道共打聖者</a><a name="0287c20" id="0287c20">大目乾連。遍身支節悉皆爛熟碎如搥[<a href='javascript:showpic("images/026240.gif")'>竺-二+韋</a>]。</a><a name="0287c21" id="0287c21">時舍利子自以衣裹。猶若嬰兒持至竹園。僅</a><a name="0287c22" id="0287c22">有殘命極受苦痛不久將死。時有百千大眾</a><a name="0287c23" id="0287c23">總萃竹園。諸臣白王。執杖外道共打聖者大</a><a name="0287c24" id="0287c24">目乾連。遍身支節碎如搥[<a href='javascript:showpic("images/026240.gif")'>竺-二+韋</a>]。時舍利子自</a><a name="0287c25" id="0287c25">以衣裹猶若嬰兒持至園中。僅有殘命極受</a><a name="0287c26" id="0287c26">苦痛不久將死。王既聞已深生痛惜。便與內</a><a name="0287c27" id="0287c27">宮太子宰相城內諸人。悉皆雲集詣竹園中。</a><a name="0287c28" id="0287c28">諸人見王即便開路。至尊者所涕淚橫流。猶</a><a name="0287c29" id="0287c29">如大樹崩倒于地。執足號啼悲哽言曰。聖者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240287b.htm'><img src='up.gif' border=0></a>
<a href='T240288a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>