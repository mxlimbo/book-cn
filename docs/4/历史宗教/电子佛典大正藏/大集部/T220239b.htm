<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0239b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷2)</font> 盜戒之一 <font face='Arial'>T22, p0239b</h2></font><hr>
<span class='old'>
</a><a name="0239a28" id="0239a28">陀安隱得出。時王舍城諸不信佛法者。咸有</a><a name="0239a29" id="0239a29">恚言。云何是沙門達膩伽倚傍偽理欺罔於</span><a name="0239b01" id="0239b01">王苟得免罪。恐自今已往我等家中所有材</a><a name="0239b02" id="0239b02">木亦當取去。而言王先見與。當奈之何。如是</a><a name="0239b03" id="0239b03">敗人何道之有。諸比丘以是因緣具白世尊。</a><a name="0239b04" id="0239b04">佛言。呼達膩伽比丘來。來已佛問達膩伽。汝</a><a name="0239b05" id="0239b05">實取王家飛梯材不。答言。實取。佛言。汝出家</a><a name="0239b06" id="0239b06">人云何他物不與而取。達膩伽言。世尊。王先</a><a name="0239b07" id="0239b07">見與非是不與。佛言。云何王與。達膩伽言。王</a><a name="0239b08" id="0239b08">初登位時。口自發言。國中所有水草樹木。施</a><a name="0239b09" id="0239b09">與沙門婆羅門。是故言與非是不與。佛言。癡</a><a name="0239b10" id="0239b10">人。王與無守護者。不與有守護者。今此王材</a><a name="0239b11" id="0239b11">有守護者云何言與。達膩伽汝常不聞佛種</a><a name="0239b12" id="0239b12">種因緣呵責不與取。種種稱讚與而後取耶。</a><a name="0239b13" id="0239b13">云何汝今不與而取。達膩伽此非法非律非</a><a name="0239b14" id="0239b14">是佛教。不可以是事增長善法。諸比丘白佛</a><a name="0239b15" id="0239b15">言。世尊。云何是達膩伽比丘最初開不與取。</a><a name="0239b16" id="0239b16">佛告諸比丘。是達膩伽不但今日犯最初不</a><a name="0239b17" id="0239b17">與取。過去世時已曾最初犯不與取。諸比丘</a><a name="0239b18" id="0239b18">白佛言。已曾爾耶。佛言。如是。過去世時。此</a><a name="0239b19" id="0239b19">世界劫盡時。諸眾生生光音天上。世界還成。</a><a name="0239b20" id="0239b20">光音諸天來下世間。時諸天人行住虛空。</a><a name="0239b21" id="0239b21">以禪悅為食。快樂善住所在遊行。身光相照</a><a name="0239b22" id="0239b22">不以日月為明。爾時眾生無有晝夜日月。歲</a><a name="0239b23" id="0239b23">數時節。時水既去地味便生如天甘露。時有</a><a name="0239b24" id="0239b24">一貪味輕躁眾生。嘗此地味覺色香美味。心</a><a name="0239b25" id="0239b25">便貪著。其餘眾生效而食之。亦覺其美皆共</a><a name="0239b26" id="0239b26">取食。食已其身麤重。退失神通光明悉滅。世</a><a name="0239b27" id="0239b27">間便有日月昏明歲數時節。爾時眾生非男</a><a name="0239b28" id="0239b28">非女。食地味久形色並異。其食多者身色麤</a><a name="0239b29" id="0239b29">醜。其食少者身色端正。時端正者自言己勝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220239a.htm'><img src='up.gif' border=0></a>
<a href='T220239c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>