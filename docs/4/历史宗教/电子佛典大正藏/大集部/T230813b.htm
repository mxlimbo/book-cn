<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0813b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷34)</font> 九十波逸底迦法 展轉食學處第三十一 <font face='Arial'>T23, p0813b</h2></font><hr>
<span class='old'>
</a><a name="0813a28" id="0813a28">今此少年是誰之子。報云是某甲長者子。商</a><a name="0813a29" id="0813a29">主報曰。此人即是我知識之子。便以大疊</span><a name="0813b01" id="0813b01">敷之于地。并安珍寶普相告曰。諸君當知。我</a><a name="0813b02" id="0813b02">聞眾縷成衣渧水盈器。仁有施者宜安此處。</a><a name="0813b03" id="0813b03">須臾之間便成寶聚。商主報曰。當受此物。貧</a><a name="0813b04" id="0813b04">生曰。我但施食無求物心。商主曰。斯非食價。</a><a name="0813b05" id="0813b05">此中一寶能成百供。非關食直以慶喜心共</a><a name="0813b06" id="0813b06">相贈遺報言。我今設食求覓生天。仁雖見惠</a><a name="0813b07" id="0813b07">我不敢取。勿緣此故障我生天。商主曰。汝信</a><a name="0813b08" id="0813b08">佛不。答言。我信。若信佛者可往問佛。隨佛所</a><a name="0813b09" id="0813b09">教當奉行之。時長者子往詣佛所。禮佛足已</a><a name="0813b10" id="0813b10">白言。世尊。我向設供尚有餘食。與五百商人</a><a name="0813b11" id="0813b11">皆令飽滿。時彼歡喜以眾多珍寶見惠於我。</a><a name="0813b12" id="0813b12">為受此物為不受耶。佛言。受取。白言。世尊勿</a><a name="0813b13" id="0813b13">緣此寶障我生天。佛言。此是花報。果報在後。</a><a name="0813b14" id="0813b14">時長者子禮佛而去。為受珍寶</a><a name="0813b15" id="0813b15"><p>爾時王舍城中有一首望長者。遇疾身亡更</a><a name="0813b16" id="0813b16">無子息。眾人議曰。長者身死首望交無欲覓</a><a name="0813b17" id="0813b17">於誰共相領攝。宜應共覓大福德人立為首</a><a name="0813b18" id="0813b18">望。諸人議曰。如何得知是大福德。中有智</a><a name="0813b19" id="0813b19">者。告諸人曰。應以眾多種子置一[<a href='javascript:showpic("images/021447.gif")'>土*瓦</a>]中。令</a><a name="0813b20" id="0813b20">彼諸人以手探取。若得一色種子者。當立其</a><a name="0813b21" id="0813b21">人以為首望。即便如議。以雜種子置一瓨中。</a><a name="0813b22" id="0813b22">眾人各探咸得雜種。獨此貧生得純色種子。</a><a name="0813b23" id="0813b23">眾人雖見而僉議曰。我等豈可立客作人以</a><a name="0813b24" id="0813b24">為首望。便令三取皆得純色。諸人既見共生</a><a name="0813b25" id="0813b25">希有。云是天神之所加護。我等今者宜可同</a><a name="0813b26" id="0813b26">心。請為尊首是時郭邑共拜貧生以為首望。</a><a name="0813b27" id="0813b27">時設供長者見是事已。即以眾寶瓔珞嚴飾</a><a name="0813b28" id="0813b28">其女而娉與之。時貧生善業力故宅中珍寶</a><a name="0813b29" id="0813b29">忽然自生。眾人因此號曰善生。時善生長者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230813a.htm'><img src='up.gif' border=0></a>
<a href='T230813c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>