<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0031c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷5)</font> 明三十尼薩耆法之一 <font face='Arial'>T23, p0031c</h2></font><hr>
<span class='old'>
</a><a name="0031b28" id="0031b28">從今是戒應如是說。若比丘衣竟捨迦絺那</a><a name="0031b29" id="0031b29">衣已三衣中若離一衣。乃至一夜宿。尼薩耆</span><a name="0031c01" id="0031c01">波逸提。除僧羯磨。一夜者。從日沒至明相</a><a name="0031c02" id="0031c02">未出。三衣中若離一衣者。若離僧伽梨。若</a><a name="0031c03" id="0031c03">離鬱多羅僧。若離安陀衛。除僧羯磨者。僧</a><a name="0031c04" id="0031c04">羯磨名如大迦葉。以因緣故。留僧伽梨耆闍</a><a name="0031c05" id="0031c05">崛山中。著上下衣來入竹園。時遇天雨。不得</a><a name="0031c06" id="0031c06">還上耆闍崛山。離僧伽梨宿。是大迦葉語</a><a name="0031c07" id="0031c07">諸比丘。我以因緣故。留僧伽梨耆闍崛山中。</a><a name="0031c08" id="0031c08">今遇天雨不得還山。離僧伽梨宿。今當云何。</a><a name="0031c09" id="0031c09">諸比丘以是事白佛。佛以是事集比丘僧。佛</a><a name="0031c10" id="0031c10">知而故問大迦葉。汝實留僧伽梨山中。著上</a><a name="0031c11" id="0031c11">下衣來入竹園。時天雨不得還山。是事問諸</a><a name="0031c12" id="0031c12">比丘。我留僧伽梨耆闍崛山中。著上下衣來</a><a name="0031c13" id="0031c13">入竹園。今遇天雨不得還山。今當云何。汝實</a><a name="0031c14" id="0031c14">爾不。答言。實爾世尊。佛以種種因緣讚戒讚</a><a name="0031c15" id="0031c15">持戒。讚戒讚持戒已。語諸比丘。從今日聽</a><a name="0031c16" id="0031c16">一布薩共住處結不離衣羯磨。不離衣羯磨</a><a name="0031c17" id="0031c17">法者。一心和合僧。一比丘應僧中唱。大德</a><a name="0031c18" id="0031c18">僧聽。是一布薩共住處。僧先所結共布薩界</a><a name="0031c19" id="0031c19">是中除聚落及聚落界。取空地及住處。若僧</a><a name="0031c20" id="0031c20">時到僧忍聽。僧一布薩共住處。作不離衣羯</a><a name="0031c21" id="0031c21">磨。白如是。大德僧聽。是一布薩共住處。僧</a><a name="0031c22" id="0031c22">先所結共布薩界。是中除聚落及聚落界。取</a><a name="0031c23" id="0031c23">空地及住處。作不離衣羯磨。誰諸長老忍是</a><a name="0031c24" id="0031c24">一布薩共住處作不離衣羯磨者默然。誰不</a><a name="0031c25" id="0031c25">忍者是長老說。僧已結一布薩共住處作不</a><a name="0031c26" id="0031c26">離衣羯磨竟。僧忍默然故。是事如是持。是名</a><a name="0031c27" id="0031c27">除僧羯磨。復有僧羯磨。如長老舍利弗病。欲</a><a name="0031c28" id="0031c28">一月遊行諸國。僧伽梨重。時舍利弗語諸比</a><a name="0031c29" id="0031c29">丘。我欲一月遊行。我今有病。僧伽梨重。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230031b.htm'><img src='up.gif' border=0></a>
<a href='T230032a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>