<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0847c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷40)</font> 九十波逸底迦法 非時洗浴學處第六十 <font face='Arial'>T23, p0847c</h2></font><hr>
<span class='old'>
</a><a name="0847b28" id="0847b28">時塗拭如牛臥處。行時者。謂行一踰膳那或</a><a name="0847b29" id="0847b29">半踰膳那。還來者是。風時者。乃至風吹衣角</span><a name="0847c01" id="0847c01">搖動者是。雨時者。乃至兩三渧雨落身上者</a><a name="0847c02" id="0847c02">是。風雨時者。謂二俱有。此是時者是隨聽</a><a name="0847c03" id="0847c03">法。結罪同前。此中犯相其事云何。若苾芻</a><a name="0847c04" id="0847c04">每於開限洗浴之時。常須心念口言而為守</a><a name="0847c05" id="0847c05">持。應云在某時中我今洗浴。若不守持者。以</a><a name="0847c06" id="0847c06">水洗身水未至臍。得惡作罪。水至臍者即得</a><a name="0847c07" id="0847c07">墮罪。若入水洗者准此應知。若先以煖水後</a><a name="0847c08" id="0847c08">以冷水如上浴時。得罪同前。或先池後河等。</a><a name="0847c09" id="0847c09">事亦同此。時有苾芻。於河彼岸有請喚事。不</a><a name="0847c10" id="0847c10">敢入水往赴其請。佛言應去。勿致疑惑。苾芻</a><a name="0847c11" id="0847c11">有事渡河。腳跌墮水。心生疑悔。佛言無犯。苾</a><a name="0847c12" id="0847c12">芻渡橋墮落悶絕。餘人見之便以水灑。苾芻</a><a name="0847c13" id="0847c13">起已便生疑悔。佛言無犯。又無犯者謂最初</a><a name="0847c14" id="0847c14">犯人。或癡狂心亂痛惱所纏</a><a name="0847c15" id="0847c15"><p>第七攝頌曰</a><a name="0847c16" id="0847c16"><p class='lg'>　　殺傍生故惱　　　擊擽水同眠</a><br><a name="0847c17" id="0847c17">　　怖藏資索衣　　　無根女同路　</p></a><a name="0847c18" id="0847c18"><p><b>　　<A NAME="n598"></A>殺傍生學處第六十一</b></a><a name="0847c19" id="0847c19"><p>佛在室羅伐城。爾時具壽鄔陀夷日初分時</a><a name="0847c20" id="0847c20">入城乞食。遂至教射堂中。其師出外但有諸</a><a name="0847c21" id="0847c21">生。見教射處所置堋垛事無准的。時鄔陀夷</a><a name="0847c22" id="0847c22">遂取五箭仰視虛空。時有一烏飛騰而過。鄔</a><a name="0847c23" id="0847c23">陀夷便射四箭遮烏四邊。烏乃上飛。遂以箭</a><a name="0847c24" id="0847c24">貫從口而出。告諸生曰。少年汝等應當求如</a><a name="0847c25" id="0847c25">是師傅學斯技術。後教射師迴至射堂。弟</a><a name="0847c26" id="0847c26">子具說其事。師作是念。勿令苾芻數來相</a><a name="0847c27" id="0847c27">惱。即設方計。令彼諸生持其死烏。繫竹竿上</a><a name="0847c28" id="0847c28">隨鄔陀夷後。令彼惡響周遍十方。作如是說。</a><a name="0847c29" id="0847c29">仁等當知。大德鄔陀夷有斯技藝。空中落羽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230847b.htm'><img src='up.gif' border=0></a>
<a href='T230848a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>