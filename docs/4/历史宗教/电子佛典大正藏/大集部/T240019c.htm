<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0019c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷5)</font> <font face='Arial'>T24, p0019c</h2></font><hr>
<span class='old'>
</a><a name="0019b28" id="0019b28"><p>內攝頌曰</a><a name="0019b29" id="0019b29"><p class='lg'>　　王城那蘭陀　　　波吒竹仗林</span><br><a name="0019c01" id="0019c01">　　弶伽勝峰山　　　響聲薜舍離　</p></a><a name="0019c02" id="0019c02"><p>爾時世尊在王舍城羯蘭鐸迦池竹園中。是</a><a name="0019c03" id="0019c03">時未生怨太子由被提婆達多種種擊發。而</a><a name="0019c04" id="0019c04">受其語。便加殺害順法父王。自登王位。爾時</a><a name="0019c05" id="0019c05">此王於如來所。欲作種種毀害之事。放一大</a><a name="0019c06" id="0019c06">象名為護財。及惡馬惡狗。令害如來。爾時</a><a name="0019c07" id="0019c07">王母韋提希既聞斯事。即告子言。汝於世尊</a><a name="0019c08" id="0019c08">所。勿行輕毀。如來甯眾生起輕毀行。恐佛</a><a name="0019c09" id="0019c09">世尊離王舍城。此國土中失大利益。由世尊</a><a name="0019c10" id="0019c10">威力故。安伽國及摩揭陀國所有眾生。增長</a><a name="0019c11" id="0019c11">利樂。琤芶w喜。王聞此語。心懷忿怒。報其母</a><a name="0019c12" id="0019c12">言。餘國土中無有如來。其國豈當滅沒無有</a><a name="0019c13" id="0019c13">眾生。其母種種方便遮止。亦不迴心</a><a name="0019c14" id="0019c14"><p>爾時世尊即作是念。此未生怨太子作無量</a><a name="0019c15" id="0019c15">罪。我當令此住無根信。今未是時。我今旦</a><a name="0019c16" id="0019c16">往室羅伐城。作是念已。爾時世尊與聲聞眾。</a><a name="0019c17" id="0019c17">漸次遊行詣室羅伐城。到彼城已。住逝多林</a><a name="0019c18" id="0019c18">給孤獨園。時彼鄰國王等。聞未生怨於世尊</a><a name="0019c19" id="0019c19">所欲行輕毀。如來懼於斯事。離王舍城。詣室</a><a name="0019c20" id="0019c20">羅伐城。今現到彼。鄰國王等即作念言。彼</a><a name="0019c21" id="0019c21">小國王。父順正法。而被殺害。由懷不足。諸天</a><a name="0019c22" id="0019c22">世人共所供養者。唯有如來。今此惡人更生</a><a name="0019c23" id="0019c23">輕毀。我等諸國共作種種方便。奪其王位。</a><a name="0019c24" id="0019c24">是諸王等展轉遣使。更相報已備四種兵。具</a><a name="0019c25" id="0019c25">全甲仗。所謂象兵馬兵車兵步兵。至王舍城。</a><a name="0019c26" id="0019c26">四方苗稼。悉被毀壞。周營而住。是時無稻</a><a name="0019c27" id="0019c27">幹龍王復降大雹。更加傷損。有五百泉池。</a><a name="0019c28" id="0019c28">自然涸竭。天復無雨。國中飢饉。人亦不安。城</a><a name="0019c29" id="0019c29">外流水。咸散毒藥。未生怨王大懷劇苦。非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240019b.htm'><img src='up.gif' border=0></a>
<a href='T240020a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>