<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本說一切有部毘奈耶破僧事 0116c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本說一切有部毘奈耶破僧事</font> <font face='Arial'>(卷4)</font> <font face='Arial'>T24, p0116c</h2></font><hr>
<span class='old'>
</a><a name="0116b28" id="0116b28">中善神。既見是已悉皆號哭。淚下如雨車匿</a><a name="0116b29" id="0116b29">見之白菩薩曰。此是雨不。菩薩報曰。此不是</span><a name="0116c01" id="0116c01">雨。是宮中神見我今去。淚下如此。車匿爾時。</a><a name="0116c02" id="0116c02">聞菩薩此言。哽咽歔欷默然不語。菩薩爾時。</a><a name="0116c03" id="0116c03">如象旋顧望其宮中。便自思念。是我末後與</a><a name="0116c04" id="0116c04">諸女人共居一處。今一時別之。不復更爾。復</a><a name="0116c05" id="0116c05">重思念。我若不從東門與父王別。恐生嫌恨</a><a name="0116c06" id="0116c06">責諸兵士不加防守。即詣東門。見其父王睡</a><a name="0116c07" id="0116c07">眠極重。菩薩爾時。遶父王三匝跪禮父足。</a><a name="0116c08" id="0116c08">作是言曰。我今去者非不孝敬。但為生老病</a><a name="0116c09" id="0116c09">死磨滅有情。由是義故。我欲出家證菩提道</a><a name="0116c10" id="0116c10">救濟斯苦。作是語已即騰虛空。時釋迦大名</a><a name="0116c11" id="0116c11">將軍。巡行觀察至城東門。忽見菩薩騰在虛</a><a name="0116c12" id="0116c12">空。發聲啼哭白菩薩曰。欲何所作欲何所</a><a name="0116c13" id="0116c13">作。菩薩報曰。大將當知。我欲出家。大名將曰</a><a name="0116c14" id="0116c14">此是非法。菩薩報曰。我已曾於三阿僧祇劫。</a><a name="0116c15" id="0116c15">常行苦行求無上菩提。於一切眾生拔諸苦</a><a name="0116c16" id="0116c16">難。我今豈得在於宮中。今當一心為法而去。</a><a name="0116c17" id="0116c17">大名釋迦。聞是語已即復啼哭。哀哉哀哉。淨</a><a name="0116c18" id="0116c18">飯大王及諸釋種。苦哉苦哉。雖發大願欲留</a><a name="0116c19" id="0116c19">太子。徒加愛念。此事便發。釋迦大將即說</a><a name="0116c20" id="0116c20">頌曰</a><a name="0116c21" id="0116c21"><p class='lg'>　　今日淨飯王　　　為子生憂惱</a><br><a name="0116c22" id="0116c22">　　舉手叫蒼天　　　悲恨大號哭</a><br><a name="0116c23" id="0116c23">　　耶輸陀羅等　　　及諸大宮人</a><br><a name="0116c24" id="0116c24">　　今別悉達已　　　常為苦所逼　</p></a><a name="0116c25" id="0116c25"><p>大名釋迦。說此頌已悲淚懊惱。速至耶輸陀</a><a name="0116c26" id="0116c26">羅所。以手推耶輸陀羅。即說漏曰</a><a name="0116c27" id="0116c27"><p class='lg'>　　悉達夫欲去　　　應可生留戀</a><br><a name="0116c28" id="0116c28">　　勿當後時憂　　　為憶夫愁故</a><br><a name="0116c29" id="0116c29">　　今去極難見　　　最後相見時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240116b.htm'><img src='up.gif' border=0></a>
<a href='T240117a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>