<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0256a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷4)</font> 盜戒之一 <font face='Arial'>T22, p0256a</h2></font><hr>
<span class='old'>
</a><a name="0255c28" id="0255c28">汝已得斯陀含。一來世間便盡苦邊。何不自</a><a name="0255c29" id="0255c29">殺用苦活為。復言汝已得阿那含。不還世間</span><a name="0256a01" id="0256a01">便盡苦邊。何不自殺用苦活為。復言汝已得</a><a name="0256a02" id="0256a02">阿羅漢婬怒癡盡。不隨煩惱心得自在。何不</a><a name="0256a03" id="0256a03">自殺用苦活為。若比丘欲殺人故。讚歎施</a><a name="0256a04" id="0256a04">戒果者得越比尼罪。彼方便欲自殺時。得偷</a><a name="0256a05" id="0256a05">蘭罪。若自殺已波羅夷。若行若獨廢。若毘</a><a name="0256a06" id="0256a06">陀羅咒若屑藥。若烏滿吐若坑陷。若阿波</a><a name="0256a07" id="0256a07">欽滿若示道。若河若大臣。若僧坊若虎若外</a><a name="0256a08" id="0256a08">道。行者。若十人若二十人共隨道行。比丘</a><a name="0256a09" id="0256a09">先有怨嫌。欲害前人誤害中人。得越比尼</a><a name="0256a10" id="0256a10">罪。欲害中人誤害後人。得越比尼罪。欲害</a><a name="0256a11" id="0256a11">後人誤害中人。得越比尼罪。欲害中人誤害</a><a name="0256a12" id="0256a12">前人。得越比尼罪。欲害前人害前人者。波羅</a><a name="0256a13" id="0256a13">夷。欲害中後人害中後人者。波羅夷。若都一</a><a name="0256a14" id="0256a14">切有殺心者。隨所害人得波羅夷。是名行殺。</a><a name="0256a15" id="0256a15">獨廢殺者。若比丘有殺心作獨廢。若於</a><a name="0256a16" id="0256a16">道中安施獨廢時。得越比尼罪。彼受苦</a><a name="0256a17" id="0256a17">痛時得偷蘭罪。若彼死者得波羅夷。是名獨</a><a name="0256a18" id="0256a18">廢殺。毘陀羅咒者。若比丘欲殺人故。作毘</a><a name="0256a19" id="0256a19">陀羅咒。害心作咒時得越比尼罪。令彼生恐</a><a name="0256a20" id="0256a20">怖時得偷蘭罪。彼死者得波羅夷。是名毘陀</a><a name="0256a21" id="0256a21">羅咒殺。屑藥殺者。若比丘欲殺人故。作末</a><a name="0256a22" id="0256a22">屑藥時作是念。持是藥當殺彼人者。得越比</a><a name="0256a23" id="0256a23">尼罪。若藥著彼身者得偷蘭罪。若彼死者波</a><a name="0256a24" id="0256a24">羅夷。是名屑藥殺。烏滿吐者。若比丘欲殺人</a><a name="0256a25" id="0256a25">故。於道中作烏滿吐。若比丘殺心作時得越</a><a name="0256a26" id="0256a26">比尼罪。彼受苦痛得偷蘭罪。若死者波羅</a><a name="0256a27" id="0256a27">夷。是名烏滿吐殺。坑陷殺者。若比丘欲</a><a name="0256a28" id="0256a28">殺人故。當道中作坑安種種利槍。以草土覆</a><a name="0256a29" id="0256a29">上令彼墮死。殺心作時得越比尼罪。若受苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220255c.htm'><img src='up.gif' border=0></a>
<a href='T220256b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>