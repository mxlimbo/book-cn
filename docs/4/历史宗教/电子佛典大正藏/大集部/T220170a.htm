<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0170a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷26)</font> 第五分雜法 <font face='Arial'>T22, p0170a</h2></font><hr>
<span class='old'>
</a><a name="0169c28" id="0169c28">常用白銅缽食。彼女出家後猶用先器乞食。</a><a name="0169c29" id="0169c29">諸居士譏呵言。沙門釋子用銅缽。與外道不</span><a name="0170a01" id="0170a01">可分別。諸比丘以是白佛。佛言。不聽用外道</a><a name="0170a02" id="0170a02">銅缽。犯者突吉羅。聽用三種缽。鐵缽瓦缽</a><a name="0170a03" id="0170a03">蘇摩缽。時毘舍離諸離車得栴檀缽。共議。</a><a name="0170a04" id="0170a04">此缽應與誰。或言應與世尊。或言應與薩遮</a><a name="0170a05" id="0170a05">尼犍子。多人欲與世尊。以少從多便盛滿</a><a name="0170a06" id="0170a06">缽白石蜜歡喜丸奉上世尊。白言。我等共得</a><a name="0170a07" id="0170a07">此缽以奉世尊。唯願哀受。佛受歡喜丸以缽</a><a name="0170a08" id="0170a08">還之。語言。此是外道缽。佛所不畜。復共議</a><a name="0170a09" id="0170a09">言。我等以缽奉上世尊。世尊不受。我今寧可</a><a name="0170a10" id="0170a10">用施眾僧。議已即復持缽往至僧坊施諸比</a><a name="0170a11" id="0170a11">丘。諸比丘不敢受。以是事白佛。佛言。聽受</a><a name="0170a12" id="0170a12">破作香用。後諸離車復得牛頭栴檀缽著高</a><a name="0170a13" id="0170a13">標頭唱言。若有神力能取者與之。時賓頭盧</a><a name="0170a14" id="0170a14">語目連言。世尊說汝神足第一。何不取之。答</a><a name="0170a15" id="0170a15">言。汝亦有神足便可往取。即便取之以施於</a><a name="0170a16" id="0170a16">僧。諸比丘不知云何。以是白佛。佛言。聽受破</a><a name="0170a17" id="0170a17">作香用。時四大聲聞迦葉目連阿那律賓頭</a><a name="0170a18" id="0170a18">盧共議。今王舍城有不信樂佛法僧者。我等</a><a name="0170a19" id="0170a19">當共令其信樂。作是議已。遍觀近遠。唯見</a><a name="0170a20" id="0170a20">跋提長者及其姊。不信樂佛法僧。三聲聞言。</a><a name="0170a21" id="0170a21">能化跋提不。賓頭盧言能化其姊。彼長者作</a><a name="0170a22" id="0170a22">七重門。有三部伎。若欲食時七門皆閉。一</a><a name="0170a23" id="0170a23">食作一部伎。阿那律於其食時在其前乞食</a><a name="0170a24" id="0170a24">長者問言。從何處入。答言。從門入。長者即問</a><a name="0170a25" id="0170a25">守門者。汝何以聽乞人入。答言。門閉如常</a><a name="0170a26" id="0170a26">不見人入。長者便以一片麻餅著其缽中。語</a><a name="0170a27" id="0170a27">言出去。汝若有物當作此食。阿那律得已即</a><a name="0170a28" id="0170a28">去。於後食時。迦葉復在前乞。問答如前。後</a><a name="0170a29" id="0170a29">問守門者。汝何故再聽乞人突入我門。答言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220169c.htm'><img src='up.gif' border=0></a>
<a href='T220170b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>