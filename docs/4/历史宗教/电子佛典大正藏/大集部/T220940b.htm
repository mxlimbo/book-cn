<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0940b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷50)</font> 房舍揵度初 <font face='Arial'>T22, p0940b</h2></font><hr>
<span class='old'>
</a><a name="0940a28" id="0940a28">諸比丘長幼相次恭敬上座。彼禮拜白衣</a><a name="0940a29" id="0940a29">言。汝生年長我。佛言。不應禮白衣。汝等應</span><a name="0940b01" id="0940b01">禮不應禮。一切女人不應禮。前受大戒者不</a><a name="0940b02" id="0940b02">應禮後受大戒者。言犯邊罪犯比丘尼。賊</a><a name="0940b03" id="0940b03">心受戒壞二道黃門。殺父殺母殺阿羅漢。</a><a name="0940b04" id="0940b04">破僧惡心出佛身血。非人畜生二根。若被舉</a><a name="0940b05" id="0940b05">若滅擯若應滅擯。一切非法語者不應禮。何</a><a name="0940b06" id="0940b06">等人應禮。少沙彌尼。應禮大沙彌尼沙彌式</a><a name="0940b07" id="0940b07">叉摩那比丘尼比丘。如是等人塔一切應禮。</a><a name="0940b08" id="0940b08">若少年沙彌。應禮大沙彌沙彌尼式叉摩那</a><a name="0940b09" id="0940b09">乃至比丘。及塔一切應禮。小式叉摩那。應禮</a><a name="0940b10" id="0940b10">大式叉摩那比丘尼比丘。及塔應禮。年少</a><a name="0940b11" id="0940b11">比丘尼。應禮大比丘尼比丘。及塔亦應禮。</a><a name="0940b12" id="0940b12">小比丘。應禮大比丘。大比丘塔亦應禮。一</a><a name="0940b13" id="0940b13">切諸天世人諸魔梵王沙門婆羅門。皆應禮</a><a name="0940b14" id="0940b14">如來世尊。塔亦應禮。世尊既有是教。應禮</a><a name="0940b15" id="0940b15">塔。彼便禮白衣塔廟。佛言。不應禮白衣塔</a><a name="0940b16" id="0940b16">廟。彼既不得禮白衣塔廟。便左遶行護塔廟</a><a name="0940b17" id="0940b17">神瞋。佛言。隨本所來處行。不應故左遶</a><a name="0940b18" id="0940b18">行。諸比丘作如是念。沙彌當以生年為次</a><a name="0940b19" id="0940b19">第為以出家年為次第。佛言。應以生年</a><a name="0940b20" id="0940b20">為次第。若生年等者。應以出家年為次第。</a><a name="0940b21" id="0940b21">彼比丘先至。後有比丘來大。一夜便移前</a><a name="0940b22" id="0940b22">比丘。佛言。不應移亦不應起。聽在中間</a><a name="0940b23" id="0940b23">坐。既在中間坐。復更相移動。令眾亂鬧。佛</a><a name="0940b24" id="0940b24">言。聽後來者在下坐。既在下坐。乃在白衣</a><a name="0940b25" id="0940b25">下坐。佛言不應爾。彼復在沙彌下坐。佛言。</a><a name="0940b26" id="0940b26">不應爾。應在大比丘下坐。彼不及後安居</a><a name="0940b27" id="0940b27">受大戒數以為歲。佛言。不應爾。和尚阿闍</a><a name="0940b28" id="0940b28">梨。應教受戒時節。作如是教。若冬若春</a><a name="0940b29" id="0940b29">若夏。汝得若干日。若一月若半月若一日。若前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220940a.htm'><img src='up.gif' border=0></a>
<a href='T220940c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>