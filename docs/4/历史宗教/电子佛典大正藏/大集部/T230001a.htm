<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0001a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷1)</font> <font face='Arial'>T23, p0001a</h2></font><hr>
<span class='old'>
<p><p></span><a name="0001a01" id="0001a01"></a><a name="0001a02" id="0001a02"></a><a name="0001a03" id="0001a03"><p><b>　　<A NAME="n1"></A>No. 1435</b></a><a name="0001a04" id="0001a04"><p class='juan'>
十誦律卷第一(初誦之一)</p>
</a><a name="0001a05" id="0001a05"></a><a name="0001a06" id="0001a06"><p><span class='byline'>　　　　後秦北印度三藏</a><a name="0001a07" id="0001a07">弗若多羅共羅什譯</span><br></a><a name="0001a08" id="0001a08"><p><b>　　<A NAME="n3"></A>明四波羅夷法之一</b></a><a name="0001a09" id="0001a09"><p>佛在毘耶離國。去城不遠有一聚落。是中有</a><a name="0001a10" id="0001a10">長者子。名須提那加蘭陀子。富貴多財種種</a><a name="0001a11" id="0001a11">成就。自歸三寶為佛弟子。厭世出家剃除鬚</a><a name="0001a12" id="0001a12">髮被著法服而作比丘。遠離鄉土到憍薩羅</a><a name="0001a13" id="0001a13">國一處安居。時世飢饉乞食難得。諸人民妻</a><a name="0001a14" id="0001a14">子尚乏飲食。何況能與諸乞求人。時須提那</a><a name="0001a15" id="0001a15">作是念。此大飢饉乞求難得。我等諸親里多</a><a name="0001a16" id="0001a16">饒財富。當因我故布施作福。今正是時。作是</a><a name="0001a17" id="0001a17">念已。夏安居過三月自恣竟作衣畢。著衣持</a><a name="0001a18" id="0001a18">缽還毘耶離。經遊諸國至本聚落。晨朝時到</a><a name="0001a19" id="0001a19">著衣持缽入村乞食至親里舍。為諸比丘各各</a><a name="0001a20" id="0001a20">勸與種種飲食。自行頭陀受乞食法。次乞食</a><a name="0001a21" id="0001a21">已還到自舍。而作是言。先許當還我今來歸。</a><a name="0001a22" id="0001a22">作是語已便駃出去。其家小婢見其駃去。</a><a name="0001a23" id="0001a23">即馳往白須提那母。向須提那入門便去。其</a><a name="0001a24" id="0001a24">母念言。須提那入門即去。或能愁憂欲還捨</a><a name="0001a25" id="0001a25">戒不樂梵行。我今當往教令還家自恣五欲</a><a name="0001a26" id="0001a26">布施作福。作是念已。往到其所語須提那。汝</a><a name="0001a27" id="0001a27">若愁憂不樂梵行欲捨戒者。便來還家受五</a><a name="0001a28" id="0001a28">欲樂布施作福。即答母言。我無愁憂不欲捨</a><a name="0001a29" id="0001a29">戒不厭梵行。亦不欲捨沙門之法心樂梵行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>