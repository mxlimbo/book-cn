<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0249b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷10)</font> 第二門第五子攝頌之餘 <font face='Arial'>T24, p0249b</h2></font><hr>
<span class='old'>
</a><a name="0249a28" id="0249a28"><p>汝等苾芻乃往古昔此賢劫中人壽二萬歲</a><a name="0249a29" id="0249a29">時。有佛世尊。名曰迦攝波如來應正等覺。</span><a name="0249b01" id="0249b01">十號具足。出現於世。在婆羅[<a href='javascript:showpic("images/022129.gif")'>病-丙+尼</a>]斯仙人墮處</a><a name="0249b02" id="0249b02">施鹿林中。時彼世尊化緣已盡。入無餘涅槃</a><a name="0249b03" id="0249b03">如薪盡火滅。時有國王名吉利枳。為供養彼</a><a name="0249b04" id="0249b04">如來舍利。起四寶塔縱廣一踰繕那高半踰</a><a name="0249b05" id="0249b05">繕那。王有大妃及五百婇女。年既朽邁王便</a><a name="0249b06" id="0249b06">棄捨。自相謂曰。何故大王今於我等捨而不</a><a name="0249b07" id="0249b07">問。眾共議曰。由年衰老是故不問。時有婇</a><a name="0249b08" id="0249b08">女作如是語。諸姊妹修行何業得不衰邁能</a><a name="0249b09" id="0249b09">令願滿。王妃答曰。若供養迦攝波佛舍利</a><a name="0249b10" id="0249b10">塔者。所願皆遂。咸言極善。啟王允許。即</a><a name="0249b11" id="0249b11">持種種末香塗香花鬘瓔珞幢幡寶蓋諸妙香</a><a name="0249b12" id="0249b12">饌。詣於塔所廣設供養殷重讚歎。五輪敬禮</a><a name="0249b13" id="0249b13">右繞行道。長跪合掌發如是願。以此供養無</a><a name="0249b14" id="0249b14">上福田所有善根。願我生生乃至壽終身無</a><a name="0249b15" id="0249b15">老相。汝等苾芻其王大妃及五百婇女者。今</a><a name="0249b16" id="0249b16">大世主喬答彌及五百苾芻尼是。由此福力</a><a name="0249b17" id="0249b17">乃至今生百二十歲無有老相。猶如十六童</a><a name="0249b18" id="0249b18">女。汝等苾芻當知。皆是由自業力。廣說如前。</a><a name="0249b19" id="0249b19">如是應學</a><a name="0249b20" id="0249b20"><p>緣在室羅伐城。爾時世尊制諸苾芻。見他啑</a><a name="0249b21" id="0249b21">時不云長壽者。於此城中有一長者。雖復娶</a><a name="0249b22" id="0249b22">妻竟無男女。年既衰邁錢財喪盡。告其妻曰。</a><a name="0249b23" id="0249b23">我今年老更無子息。意欲出家。妻云任意。即</a><a name="0249b24" id="0249b24">詣逝多林於苾芻處而為出家并受圓具。後</a><a name="0249b25" id="0249b25">於異時佛為大眾宣說法要。時老苾芻在眾</a><a name="0249b26" id="0249b26">外坐。舊妻忽來聞夫啑噴。諸苾芻等無有</a><a name="0249b27" id="0249b27">一人願言長壽。其妻見。已心生不忍。便以左</a><a name="0249b28" id="0249b28">手握土。繞苾芻頭向外而棄咒願長壽。時諸</a><a name="0249b29" id="0249b29">苾芻共觀其事。妻前捉臂惡口罵詈。告言聖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240249a.htm'><img src='up.gif' border=0></a>
<a href='T240249c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>