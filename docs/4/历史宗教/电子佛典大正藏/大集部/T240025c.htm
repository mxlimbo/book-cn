<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0025c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷6)</font> <font face='Arial'>T24, p0025c</h2></font><hr>
<span class='old'>
</a><a name="0025b28" id="0025b28">大瞋怒。便告大臣曰。汝等即可嚴四種兵。</a><a name="0025b29" id="0025b29">我今自往伐彼摩娑婆王。并破國土。時多財</span><a name="0025c01" id="0025c01">王。即領兵眾。一者象兵。二者馬兵。三者車</a><a name="0025c02" id="0025c02">兵。四者步兵。各嚴器仗。遂向中天。渡弶伽河</a><a name="0025c03" id="0025c03">已。南岸而住。時摩娑婆王。聞多財王領四種</a><a name="0025c04" id="0025c04">兵馬。至河南岸。既聞是已。亦嚴四兵。各持軍</a><a name="0025c05" id="0025c05">器。渡弶伽河。北岸而住。時寶光如來知此二</a><a name="0025c06" id="0025c06">王正堪調伏。來至弶伽河。止宿而住。於其夜</a><a name="0025c07" id="0025c07">中。起世間心。諸佛常法。若起念時。帝釋梵王</a><a name="0025c08" id="0025c08">護世善神。即知佛念。彼諸天等。既知念已。來</a><a name="0025c09" id="0025c09">至佛所。頂禮佛足。退坐一面。由彼天光赫[<a href='javascript:showpic("images/019068.gif")'>火*赤</a>]</a><a name="0025c10" id="0025c10">照彼摩娑婆王軍眾。時多財王見彼光明。心</a><a name="0025c11" id="0025c11">生驚怪。問諸臣曰。是何光明。照耀彼軍。群</a><a name="0025c12" id="0025c12">臣答曰。彼摩娑婆王國內。有佛出世。號曰寶</a><a name="0025c13" id="0025c13">光如來。帝釋諸天悉來供養。具大威德。有斯</a><a name="0025c14" id="0025c14">光明。時多財王告諸臣曰。彼摩娑婆王國內。</a><a name="0025c15" id="0025c15">有此佛寶二足福田。出現世間。感得梵天王</a><a name="0025c16" id="0025c16">等常來供養。我今豈得損彼王身國軍人眾。</a><a name="0025c17" id="0025c17">時多財王即遣使者。報彼王曰。王今可來</a><a name="0025c18" id="0025c18">共我相見。汝大福德。國中感得二足福田寶</a><a name="0025c19" id="0025c19">光如來應正等覺。釋梵諸天而來供養。然我</a><a name="0025c20" id="0025c20">今者欲得相見。執手取辭。彼此無畏。各得</a><a name="0025c21" id="0025c21">安穩。時摩娑婆王聞此語已。心懷不信。遂</a><a name="0025c22" id="0025c22">往寶光佛所。頂禮雙足。退坐一面。而白佛言。</a><a name="0025c23" id="0025c23">世尊。彼多財王遣使相喚。欲得相見。執手取</a><a name="0025c24" id="0025c24">辭。我今不知云何。世尊遣我去不。爾時寶</a><a name="0025c25" id="0025c25">光如來報曰。大王今可往看。必得安穩。時王</a><a name="0025c26" id="0025c26">復問佛曰。我今至彼。既相見已。如何設禮。</a><a name="0025c27" id="0025c27">佛告王曰。彼王有力。應先禮拜。時摩娑婆</a><a name="0025c28" id="0025c28">王聞佛語已。即往多財王所。欲禮雙足。時</a><a name="0025c29" id="0025c29">多財王即起迎接。相抱撫拍。共相慰喻。歡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240025b.htm'><img src='up.gif' border=0></a>
<a href='T240026a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>