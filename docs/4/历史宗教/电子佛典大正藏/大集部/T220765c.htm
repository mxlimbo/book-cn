<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0765c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷29)</font> 一百七十八單提法之一 <font face='Arial'>T22, p0765c</h2></font><hr>
<span class='old'>
</a><a name="0765b28" id="0765b28">滿。當遣信往禮拜問訊。若比丘尼僧盡病。</a><a name="0765b29" id="0765b29">亦當遣信往禮拜問訊。若別眾若尼眾不和</span><a name="0765c01" id="0765c01">合若眾不滿。亦當遣信往禮拜問訖。若不</a><a name="0765c02" id="0765c02">往者突吉羅。比丘突吉羅。是謂為犯。不犯</a><a name="0765c03" id="0765c03">者。半月往大僧中求教授。今日囑明日問。</a><a name="0765c04" id="0765c04">比丘期而往。比丘尼期而來迎。彼聞教授</a><a name="0765c05" id="0765c05">人來半由旬迎。在寺內供給洗浴具飯食</a><a name="0765c06" id="0765c06">羹粥果蓏。以此供養。若大僧有病。應遣信</a><a name="0765c07" id="0765c07">往禮拜問訊。若別眾眾不和合若眾不滿。</a><a name="0765c08" id="0765c08">遣信往禮拜問訊。若比丘尼僧病。若別眾若</a><a name="0765c09" id="0765c09">眾不和合若眾不滿。亦應遣信禮拜問訊。</a><a name="0765c10" id="0765c10">若水陸道斷。賊寇惡獸難。若河水瀑漲。若</a><a name="0765c11" id="0765c11">為強力所執若被繫閉。命難梵行難。如是</a><a name="0765c12" id="0765c12">眾難。不遣信問訊者無犯。無犯者。最初未</a><a name="0765c13" id="0765c13">制戒。癡狂心亂痛惱所纏(四十一)</a><a name="0765c14" id="0765c14"><p>爾時婆伽婆。在舍衛國祇樹給孤獨園。時諸</a><a name="0765c15" id="0765c15">比丘尼。聞世尊制戒聽比丘尼夏安居竟應</a><a name="0765c16" id="0765c16">往比丘僧中說三事自恣見聞疑。然此諸</a><a name="0765c17" id="0765c17">比丘尼。不往至大僧中說三事自恣見聞</a><a name="0765c18" id="0765c18">疑。時諸比丘尼聞。中有少欲知足行頭陀</a><a name="0765c19" id="0765c19">樂學戒知慚愧者。呵責諸比丘尼言。云何</a><a name="0765c20" id="0765c20">世尊制戒聽比丘尼夏安居竟往大僧中說</a><a name="0765c21" id="0765c21">三事自恣見聞疑。而汝等不往說自恣耶。</a><a name="0765c22" id="0765c22">即白諸比丘。諸比丘往白世尊。世尊以此</a><a name="0765c23" id="0765c23">因緣集比丘僧。呵責諸比丘尼言。汝所為</a><a name="0765c24" id="0765c24">非。非威儀非沙門法。非淨行非隨順行</a><a name="0765c25" id="0765c25">所不應為。比丘尼夏安居竟應往大僧中</a><a name="0765c26" id="0765c26">說三事自恣見聞疑。云何不往耶。以無數</a><a name="0765c27" id="0765c27">方便呵責已。告諸比丘。此比丘尼多種有漏</a><a name="0765c28" id="0765c28">處最初犯戒。自今已去與比丘尼結戒。集</a><a name="0765c29" id="0765c29">十句義乃至正法久住。欲說戒者當如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220765b.htm'><img src='up.gif' border=0></a>
<a href='T220766a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>