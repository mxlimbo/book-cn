<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0724a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷7)</font> 舍利弗品 <font face='Arial'>T24, p0724a</h2></font><hr>
<span class='old'>
</a><a name="0723c28" id="0723c28">給妻子。唯破村人估客取物。以此為業。諸</a><a name="0723c29" id="0723c29">乾陀賊求覓村人估客。勞自防衛。不能得</span><a name="0724a01" id="0724a01">故。比丘在阿練若處。無人防衛。易可得</a><a name="0724a02" id="0724a02">故。捉得而作是念。若殺比丘應得大罪。</a><a name="0724a03" id="0724a03">欲破比丘戒。而將女人至比丘所。令其</a><a name="0724a04" id="0724a04">破戒。法師曰。如前說無異。說四種竟。前</a><a name="0724a05" id="0724a05">說人女三道行婬。初說如是。今當演說斷</a><a name="0724a06" id="0724a06">諸迷惑。以道道者。問曰。何謂以道道者。答</a><a name="0724a07" id="0724a07">曰。女人有三道。於一一道中。以男根內。或</a><a name="0724a08" id="0724a08">二道合成一道。水道入從穀道出。以穀</a><a name="0724a09" id="0724a09">道入以水道出。從道非道出者。從水道</a><a name="0724a10" id="0724a10">入。水道邊有瘡。從瘡而出。以非道者。以</a><a name="0724a11" id="0724a11">瘡入水道出。以非道入從非道出。波羅</a><a name="0724a12" id="0724a12">夷偷蘭遮。二瘡道合成一道。從第一瘡入。</a><a name="0724a13" id="0724a13">第二瘡道出。得偷蘭遮。次說無罪不知不受</a><a name="0724a14" id="0724a14">樂者。此二我當演說。眠比丘者。若知受樂</a><a name="0724a15" id="0724a15">莫言我眠。而言不知不覺。言得脫二人俱驅</a><a name="0724a16" id="0724a16">還俗。應問眠者。汝受樂不。若受樂者犯波</a><a name="0724a17" id="0724a17">羅夷。故作者。不須問。如是有罪悉現。今</a><a name="0724a18" id="0724a18">次至無罪不覺者。此比丘若眠不覺。如人</a><a name="0724a19" id="0724a19">入定。都無所知。是故無罪。如律本所說。白</a><a name="0724a20" id="0724a20">世尊。我不覺此事。佛語比丘。若不覺不知</a><a name="0724a21" id="0724a21">即不犯罪。覺不受者。覺已即起不受樂便</a><a name="0724a22" id="0724a22">無罪。如律本所說。白世尊。我覺已不受樂。</a><a name="0724a23" id="0724a23">佛語比丘。若覺已不受樂。便無罪。顛狂者</a><a name="0724a24" id="0724a24">有二。一者內瞻顛狂。二者外瞻顛狂。外瞻</a><a name="0724a25" id="0724a25">如血遍身。若病起時體生疥癩。合身振動。</a><a name="0724a26" id="0724a26">若以藥治即便得差。若內瞻起者。而生狂</a><a name="0724a27" id="0724a27">亂不知輕重。若以藥治都無除差。如此顛</a><a name="0724a28" id="0724a28">狂不犯。失心者。夜叉反心有二種。一者或</a><a name="0724a29" id="0724a29">夜叉現形人見可畏。是故失心。二者夜叉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240723c.htm'><img src='up.gif' border=0></a>
<a href='T240724b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>