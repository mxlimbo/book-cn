<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0779b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷31)</font> 受戒揵度之一 <font face='Arial'>T22, p0779b</h2></font><hr>
<span class='old'>
</a><a name="0779a28" id="0779a28">帝。三名阿濕卑。四名乾陀羅。五名伽陵迦。</a><a name="0779a29" id="0779a29">六名瞻鞞。七名拘羅婆。八名般闍羅。九名</span><a name="0779b01" id="0779b01">彌悉梨。十名懿師摩。伽[<a href='javascript:showpic("images/060797.gif")'>少/兔</a>]支次第相承五王。</a><a name="0779b02" id="0779b02">多樓毘帝次第五王。阿濕卑七王。乾陀羅</a><a name="0779b03" id="0779b03">八王。伽陵迦九王。瞻鞞十四王。拘羅婆三</a><a name="0779b04" id="0779b04">十一王。般闍羅三十二王。彌悉梨次第八萬</a><a name="0779b05" id="0779b05">四千王。懿師摩王次第百王。從懿師摩王後。</a><a name="0779b06" id="0779b06">有王名大善生。大善生王有子。名懿師摩。</a><a name="0779b07" id="0779b07">懿師摩王有子。名憂羅陀。憂羅陀有子。</a><a name="0779b08" id="0779b08">名瞿羅。瞿羅有子。名尼浮羅。尼浮羅有子。</a><a name="0779b09" id="0779b09">名師子頰。師子頰有子。名悅頭檀。悅頭檀</a><a name="0779b10" id="0779b10">有子。名菩薩。菩薩有子。名羅[<a href='javascript:showpic("images/023523.gif")'>目*侯</a>]羅。北方國</a><a name="0779b11" id="0779b11">界雪山側釋種子。生處豪族父母真正。眾相</a><a name="0779b12" id="0779b12">具足。適生已時。諸相師婆羅門。皆共占相。記</a><a name="0779b13" id="0779b13">言大王。此兒有三十二大人之相。有此相</a><a name="0779b14" id="0779b14">者。必趣二道。終無差錯。若不出家。當為剎</a><a name="0779b15" id="0779b15">利水澆頂轉輪聖王。能勝一切主四天下。</a><a name="0779b16" id="0779b16">名為法王。為眾生故。而作自在。七寶具足。</a><a name="0779b17" id="0779b17">所謂七寶者。一輪寶二象寶三馬寶四珠寶</a><a name="0779b18" id="0779b18">五玉女寶六主藏臣寶七典兵寶。有千子滿</a><a name="0779b19" id="0779b19">足雄猛勇健。能卻眾敵。從海內諸地不加</a><a name="0779b20" id="0779b20">刀杖。自以己力正法治化。無所畏懼。而</a><a name="0779b21" id="0779b21">行王事。所為自在不為怯弱。若當出家入</a><a name="0779b22" id="0779b22">非家者。當成無上正真等正覺明行足為善</a><a name="0779b23" id="0779b23">逝世間解無上士調御丈夫天人師佛世尊。</a><a name="0779b24" id="0779b24">彼於魔眾梵眾沙門婆羅門眾天及人眾。自</a><a name="0779b25" id="0779b25">身作證而自娛樂。與眾生說法。上善中善</a><a name="0779b26" id="0779b26">下善。有義味具足。開現梵行。時摩竭王洴</a><a name="0779b27" id="0779b27">沙。備慮邊國遣人處處衛邏。時王聞邏人所</a><a name="0779b28" id="0779b28">說。北方國界雪山側。有釋種子。生處豪族父</a><a name="0779b29" id="0779b29">母真正。有三十二大人之相。相師占相。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220779a.htm'><img src='up.gif' border=0></a>
<a href='T220779c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>