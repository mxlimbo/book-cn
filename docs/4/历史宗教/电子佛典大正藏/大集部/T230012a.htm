<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0012a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷2)</font> 明四波羅夷法之一 <font face='Arial'>T23, p0012a</h2></font><hr>
<span class='old'>
</a><a name="0011c28" id="0011c28">不淨行。出家之人所不應作。汝不知佛世尊</a><a name="0011c29" id="0011c29">以種種因緣呵責妄語。種種因緣讚歎不妄</span><a name="0012a01" id="0012a01">語。佛常說法教人離妄語。汝等尚不應生心</a><a name="0012a02" id="0012a02">作妄語想。何況為飲食故。空無過人聖法。自</a><a name="0012a03" id="0012a03">說言得。如是種種因緣呵已。向佛廣說。佛以</a><a name="0012a04" id="0012a04">是事集比丘僧。知而故問婆求摩河比丘。汝</a><a name="0012a05" id="0012a05">等實作是事不。答言。實作世尊。佛以種種因</a><a name="0012a06" id="0012a06">緣呵責婆求摩河比丘。汝等所作事。非沙門</a><a name="0012a07" id="0012a07">法不隨順道。無欲樂心作不淨行。出家之人</a><a name="0012a08" id="0012a08">所不應作。汝癡人不知。我以種種因緣呵責</a><a name="0012a09" id="0012a09">妄語。種種因緣讚歎不妄語。我常說法教人</a><a name="0012a10" id="0012a10">離妄語。汝尚不應生心作妄語想。何況為飲</a><a name="0012a11" id="0012a11">食故。空無過人法。自說言得。佛如是種種因</a><a name="0012a12" id="0012a12">緣呵已。語諸比丘。世間有三種大賊。一者作</a><a name="0012a13" id="0012a13">百人主故在百人前百人恭敬圍遶。二百三</a><a name="0012a14" id="0012a14">百四百五百人主故在五百人前五百人恭敬</a><a name="0012a15" id="0012a15">圍繞。入城聚落穿踰牆壁斷道偷奪破城殺</a><a name="0012a16" id="0012a16">人是名初世間大賊。二者有比丘。用四方眾</a><a name="0012a17" id="0012a17">僧園林中竹木根莖枝葉花果財物飲食。賣</a><a name="0012a18" id="0012a18">以自活若與知識白衣。是名第二世間大賊。</a><a name="0012a19" id="0012a19">三者有比丘。為飲食供養故。空無過人聖</a><a name="0012a20" id="0012a20">法。故作妄語自說言得。若與百人恭敬圍繞。</a><a name="0012a21" id="0012a21">至五百人恭敬圍繞。入城聚落受他供養前</a><a name="0012a22" id="0012a22">食後食怛缽那。是名第三世間大賊。是中百</a><a name="0012a23" id="0012a23">人賊主。在百人前恭敬圍繞。二百三百四百</a><a name="0012a24" id="0012a24">五百人主。在五百人前恭敬圍繞。入城聚</a><a name="0012a25" id="0012a25">落穿踰牆壁斷道偷奪破城殺人。此名小賊。</a><a name="0012a26" id="0012a26">若有比丘。用四方眾僧園林中竹木根莖枝</a><a name="0012a27" id="0012a27">葉花果財物飲食。賣以自活若與知識白衣。</a><a name="0012a28" id="0012a28">是亦小賊。佛言。是第三賊。於天人世間魔界</a><a name="0012a29" id="0012a29">梵世沙門婆羅門天人眾中。最是大賊。謂為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230011c.htm'><img src='up.gif' border=0></a>
<a href='T230012b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>