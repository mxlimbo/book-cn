<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0357b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷16)</font> 明單提九十二事法之一 <font face='Arial'>T22, p0357b</h2></font><hr>
<span class='old'>
</a><a name="0357a28" id="0357a28">多。佛語比丘。此女人五百世中常作瞎眼烏。</a><a name="0357a29" id="0357a29">一切受身皆當餓死。佛言。呼阿那律來。即呼</span><a name="0357b01" id="0357b01">來已。佛問阿那律。汝實爾不。答言實爾。佛語</a><a name="0357b02" id="0357b02">阿那律。汝雖欲少事。從今日不聽不與自手</a><a name="0357b03" id="0357b03">取</a><a name="0357b04" id="0357b04"><p>復次佛住舍衛城。爾時世尊制不得自手取。</a><a name="0357b05" id="0357b05">諸比丘聞已。水及齒木皆從人受。有淨人者</a><a name="0357b06" id="0357b06">便得。無淨人者苦不能得。爾時世尊為大眾</a><a name="0357b07" id="0357b07">說法。有比丘自聞口邊臭。在眾人下風而</a><a name="0357b08" id="0357b08">坐。不欲令口臭氣熏諸梵行人。佛知而故問。</a><a name="0357b09" id="0357b09">比丘何故在彼坐。如瞋恨人。諸比丘白佛言。</a><a name="0357b10" id="0357b10">世尊制戒不授不得取。諸比丘水及齒木。皆</a><a name="0357b11" id="0357b11">從人受。有淨人者得。無淨人者苦不能得。口</a><a name="0357b12" id="0357b12">中氣臭恐熏諸梵行人故。在下風而住。佛言</a><a name="0357b13" id="0357b13">從今日聽除水及齒木。佛告諸比丘。依止舍</a><a name="0357b14" id="0357b14">衛城住者皆悉令集。以十利故。與諸比丘</a><a name="0357b15" id="0357b15">制戒。乃至已聞者當重聞。若比丘不與取。著</a><a name="0357b16" id="0357b16">口中除水及齒木。波夜提。比丘者如上說。不</a><a name="0357b17" id="0357b17">與者。他不與。不從前人受。著口中食者。除水</a><a name="0357b18" id="0357b18">及齒木。水有十種如前說。若水濁者應受。若</a><a name="0357b19" id="0357b19">水性黃色者飲無罪。齒木者有二種。一擗。二</a><a name="0357b20" id="0357b20">團。若比丘口中有熱氣生瘡。醫言。應嚼齒木。</a><a name="0357b21" id="0357b21">咽汁者應當受除水及齒木。世尊說無罪。波</a><a name="0357b22" id="0357b22">夜提者。如上說。食上。樹上。井中。屋上。淨</a><a name="0357b23" id="0357b23">廚。器受非器。受床。船乘。心念受道路。食上</a><a name="0357b24" id="0357b24">者。若食時敷床。若長板。若甘蔗束。若蘿蔔</a><a name="0357b25" id="0357b25">束。若穀豆囊上。敷種種坐床褥覆上。比丘</a><a name="0357b26" id="0357b26">坐時不應動身。不應問。若動若問。此是何</a><a name="0357b27" id="0357b27">等。是名不淨。若比丘食時。風吹塵來坋缽。下</a><a name="0357b28" id="0357b28">草不坋。食者得食。草葉當受。若坋草葉及食</a><a name="0357b29" id="0357b29">者。一切更受。比丘食時。若牛若駱駝等行。腳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220357a.htm'><img src='up.gif' border=0></a>
<a href='T220357c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>