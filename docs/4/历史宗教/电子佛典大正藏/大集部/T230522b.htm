<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 薩婆多毘尼毘婆沙 0522b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 薩婆多毘尼毘婆沙</font> <font face='Arial'>(卷3)</font> 第八無根謗戒 <font face='Arial'>T23, p0522b</h2></font><hr>
<span class='old'>
</a><a name="0522a28" id="0522a28">練若。禪法有所疑滯。諮問有處。兼欲數聞說</a><a name="0522a29" id="0522a29">法增修。是以相近。持律者。凡欲知戒相輕重。</span><a name="0522b01" id="0522b01">決了罪過斷解僧法。是以相近。法師者。義論</a><a name="0522b02" id="0522b02">說法稱揚三寶。能增長善根。契經者。誦諸大</a><a name="0522b03" id="0522b03">經多知廣見隨事能答。故相親近。若僧坊中</a><a name="0522b04" id="0522b04">房尟少。若有四房。先唱與阿練若。次第唱</a><a name="0522b05" id="0522b05">與。若別波演有四房。亦次第唱與。若舍有四</a><a name="0522b06" id="0522b06">重。亦次第唱與。若無四房。隨宜分處。不須燈</a><a name="0522b07" id="0522b07">燭者。凡光明神力要入定心。若分臥具必出</a><a name="0522b08" id="0522b08">定心。云何不定心中而有光明。答曰。諸佛</a><a name="0522b09" id="0522b09">不可思議。禪定不可思議。龍不可思議。業</a><a name="0522b10" id="0522b10">報不可思議。又云。此人利根。禪定亦利。當分</a><a name="0522b11" id="0522b11">臥具時。或入定心。或出定心。其間駃速謂但</a><a name="0522b12" id="0522b12">是散心。如擊鼓人手自擊鼓口並叫喚。擊鼓</a><a name="0522b13" id="0522b13">心非緣叫喚心。二心各異。但以其駃疾故。謂</a><a name="0522b14" id="0522b14">是一心。又如浮人手捉浮瓠腳並蹋水。捉浮</a><a name="0522b15" id="0522b15">瓠心腳蹋水心。二心各異亦復如是。又云。</a><a name="0522b16" id="0522b16">先入定心手出光明。出光明已然後出定。以</a><a name="0522b17" id="0522b17">入定勢力故。雖在不定心中。光明不滅。猶</a><a name="0522b18" id="0522b18">如陶師轉輪作器。以一轉力故。十匝五匝。</a><a name="0522b19" id="0522b19">勢故不盡。此亦復爾。一定力故光明久住。</a><a name="0522b20" id="0522b20">如過去然燈佛。出現於世為眾生說法。時世</a><a name="0522b21" id="0522b21">眾生樂著世樂。懈怠慢恣不受佛法。定光如</a><a name="0522b22" id="0522b22">來。以神通力化作一城。莊嚴清淨。其中人</a><a name="0522b23" id="0522b23">民富樂充溢五欲自恣。如是經由十二年中。</a><a name="0522b24" id="0522b24">定光如來亦十二年常在禪定。過是以後。</a><a name="0522b25" id="0522b25">大水忽至漂沒此城。城中人民一切散滅。時</a><a name="0522b26" id="0522b26">世人民樂著富樂者。或悟無常。我不久亦當</a><a name="0522b27" id="0522b27">如是。定光如來即從定起。踊在虛空作種種</a><a name="0522b28" id="0522b28">神變。從虛空來下為眾說法。時會眾生。或</a><a name="0522b29" id="0522b29">得須陀洹乃至阿羅漢。或種辟支佛道因緣。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230522a.htm'><img src='up.gif' border=0></a>
<a href='T230522c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>