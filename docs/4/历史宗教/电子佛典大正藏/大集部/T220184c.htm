<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0184c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷28)</font> 第五分之七調伏法 <font face='Arial'>T22, p0184c</h2></font><hr>
<span class='old'>
</a><a name="0184b28" id="0184b28">憐愍心見比丘如此方更笑之。華色答言。此</a><a name="0184b29" id="0184b29">比丘過去世。時作大國王。名毘竭婆。我時為</span><a name="0184c01" id="0184c01">作第一夫人。其王強取五百童女破其當世。</a><a name="0184c02" id="0184c02">以此因緣無數百千萬歲墮大地獄苦毒燒</a><a name="0184c03" id="0184c03">煮。餘報受此五百癰瘡。諸比丘尼謂無此</a><a name="0184c04" id="0184c04">理。種種呵責。云何比丘尼自稱得過人法。以</a><a name="0184c05" id="0184c05">是白佛。佛言。彼比丘實爾。窗粽無犯。時</a><a name="0184c06" id="0184c06">長老目連語諸比丘言。我見阿耨達池有蓮</a><a name="0184c07" id="0184c07">華大如車輪。諸比丘不信。謂是虛說得過人</a><a name="0184c08" id="0184c08">法。以是白佛。佛言。實有此華。目連說粽無</a><a name="0184c09" id="0184c09">犯。有諸比丘虛說得過人法。作如是言。我有</a><a name="0184c10" id="0184c10">業報因緣天眼天耳他心智。後疑問佛。佛言</a><a name="0184c11" id="0184c11">不犯。得偷羅遮罪。有諸比丘虛說得過人法</a><a name="0184c12" id="0184c12">作如是言。我得天眼天耳他心智諸漏已盡。</a><a name="0184c13" id="0184c13">後疑問佛。佛言犯。有一婆羅門請僧食。言大</a><a name="0184c14" id="0184c14">德諸羅漢來坐食。食竟言。諸羅漢還去。諸</a><a name="0184c15" id="0184c15">比丘生疑問佛。佛言。人自作此讚歎皆無犯。</a><a name="0184c16" id="0184c16">有諸比丘為利養故。坐起行立言語安詳。以</a><a name="0184c17" id="0184c17">此現得道相欲令人知。後疑問佛。佛言。如是</a><a name="0184c18" id="0184c18">等現異皆犯偷羅遮。有諸比丘。臨欲命終應</a><a name="0184c19" id="0184c19">墮地獄。悉見地獄諸相阿傍在前。又有比丘</a><a name="0184c20" id="0184c20">應生天。悉見諸天宮殿聞音樂聲。天子天女</a><a name="0184c21" id="0184c21">在前語言。皆以語人。生疑問佛。佛言。是應生</a><a name="0184c22" id="0184c22">瑞相非妄語無犯。有諸比丘本欲說餘事後</a><a name="0184c23" id="0184c23">非意說摔人法。生疑問佛。佛言。非是本意不</a><a name="0184c24" id="0184c24">犯。得偷羅遮罪。有諸比丘語白衣言。若有住</a><a name="0184c25" id="0184c25">汝房者。皆成就如是如是道法。後自往住。</a><a name="0184c26" id="0184c26">生疑問佛。佛言。作如是等方便皆犯偷羅遮。</a><a name="0184c27" id="0184c27">有諸比丘自說得過人法。欲令人聞而非人</a><a name="0184c28" id="0184c28">聞。又欲令非人聞而人聞。又欲令人非人聞</a><a name="0184c29" id="0184c29">而無聞者。皆生疑問佛。佛言。皆犯偷羅遮。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220184b.htm'><img src='up.gif' border=0></a>
<a href='T220185a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>