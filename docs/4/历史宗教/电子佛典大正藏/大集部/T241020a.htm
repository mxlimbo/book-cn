<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩薩瓔珞本業經 1020a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩薩瓔珞本業經</font> <font face='Arial'>(卷2)</font> 因果品第六 <font face='Arial'>T24, p1020a</h2></font><hr>
<span class='old'>
</a><a name="1019c28" id="1019c28">薩二身俱是無常身。佛子。一切凡夫亦有二</a><a name="1019c29" id="1019c29">身。一報身二方便身。報身不共有。方便身</span><a name="1020a01" id="1020a01">共一切眾生有。佛子。一切菩薩一切眾生皆</a><a name="1020a02" id="1020a02">有二身。一切諸如來常作如是說。故名決定</a><a name="1020a03" id="1020a03">了義。佛子。佛義功德身者。諸佛道同果法不</a><a name="1020a04" id="1020a04">異。所謂十號。一如來二應供三正遍知四明</a><a name="1020a05" id="1020a05">行足五善逝六世間解七無上士八調御丈夫</a><a name="1020a06" id="1020a06">九天人師十佛陀。具向十德故。為一切眾生</a><a name="1020a07" id="1020a07">所供養。復次十八不共法。所謂身無失。念</a><a name="1020a08" id="1020a08">無失。口無失。無異想。無不定心。無不知已</a><a name="1020a09" id="1020a09">捨。心念無減。欲無減。精進無減。智慧無減。</a><a name="1020a10" id="1020a10">解脫無減。解脫知見無減。身業隨智慧行。口</a><a name="1020a11" id="1020a11">業隨智慧行。意業隨智慧行。智知過去未</a><a name="1020a12" id="1020a12">來現在無礙無障。復有十力。是處非處力業</a><a name="1020a13" id="1020a13">力定力根力欲力性力果力天眼力宿命力結</a><a name="1020a14" id="1020a14">盡力。慈悲喜捨我是一切智人。我漏已盡無</a><a name="1020a15" id="1020a15">漏。出煩惱道煩惱障道。天身天眼天耳漏盡</a><a name="1020a16" id="1020a16">宿命他心。五眼五分法身。無罪三業佛寶法</a><a name="1020a17" id="1020a17">僧。滅諦解脫靈智一乘。金剛寶藏法身藏自</a><a name="1020a18" id="1020a18">性清妙藏。三達三無為三明。一諦一道獨法</a><a name="1020a19" id="1020a19">大樂無為。佛子。一切聖果無量功德藏中。不</a><a name="1020a20" id="1020a20">可說不可說果。是果一道。佛子。果體圓滿無</a><a name="1020a21" id="1020a21">德不備理無不周。居中道第一義諦清淨國</a><a name="1020a22" id="1020a22">土。無極無名無相。非一切法可得。非有體非</a><a name="1020a23" id="1020a23">無體。其一照相一合相一體相一覺相。淨明</a><a name="1020a24" id="1020a24">無二。佛子。是果獨法圓滿常住。一果體相</a><a name="1020a25" id="1020a25">有無量義。義有無量德。德有無量名。義果者。</a><a name="1020a26" id="1020a26">所謂滅諦常樂我淨。十八不共一切功德。皆</a><a name="1020a27" id="1020a27">名義果。故名果果。佛子。義德名是三。皆教化</a><a name="1020a28" id="1020a28">故。有如是三句之義。若賢人一切眾生。有</a><a name="1020a29" id="1020a29">解是三句者。是人已為三世諸佛受佛職位。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241019c.htm'><img src='up.gif' border=0></a>
<a href='T241020b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>