<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0732a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷20)</font> 三十泥薩祇波逸底迦法 知俗人共許與衣就乞學處第八 <font face='Arial'>T23, p0732a</h2></font><hr>
<span class='old'>
</a><a name="0731c28" id="0731c28">苦虐於我。弊衣惡食尚不充軀。今者恩慈事</a><a name="0731c29" id="0731c29">同父母。復更思念。自從聖者鄔波難陀入此</span><a name="0732a01" id="0732a01">舍後。仁心撫育更不打我。我今欲將何物報</a><a name="0732a02" id="0732a02">聖者恩。若於家中偷竊少物將報恩者。家主</a><a name="0732a03" id="0732a03">若知同前苦楚。既無得處但懷愧心。後於異</a><a name="0732a04" id="0732a04">時鄔波難陀來為夫婦說法而去。時長者婦</a><a name="0732a05" id="0732a05">告其夫曰。仁豈不知聖者鄔波難陀是我等</a><a name="0732a06" id="0732a06">善友。令捨惡業住善品中。歸敬三尊受五學</a><a name="0732a07" id="0732a07">處。復能時時以法相授。我等宜應奉施多少。</a><a name="0732a08" id="0732a08">長者問曰欲作何事。妻曰施一白疊帔。其婢</a><a name="0732a09" id="0732a09">聞之便作是念。我以此言持報聖者。時鄔波</a><a name="0732a10" id="0732a10">難陀旦入城中。次第乞食至長者家。婢見禮</a><a name="0732a11" id="0732a11">足。告言聖者。我有善言欲以相報。問言何事。</a><a name="0732a12" id="0732a12">婢曰我家長者及以夫人。欲將上衣持奉大</a><a name="0732a13" id="0732a13">德。鄔波難陀聞已生念。世間所有貪餮之人</a><a name="0732a14" id="0732a14">我當一數。今聞獲利實稱本心。然此婢子雖</a><a name="0732a15" id="0732a15">有此言我更窮詰。便帶瞋色報言。小女。汝以</a><a name="0732a16" id="0732a16">何緣輒弄於我。報言聖者豈敢相弄。鄔波難</a><a name="0732a17" id="0732a17">陀報言。小女。若言實者家長設瞋我勸容恕。</a><a name="0732a18" id="0732a18">若其虛者多與汝杖還同昔日。報言聖者何</a><a name="0732a19" id="0732a19">事須疑。但入宅中自當知矣。時鄔波難陀即</a><a name="0732a20" id="0732a20">入其舍。彼二夫妻見唱善來。敷座令坐。既禮</a><a name="0732a21" id="0732a21">足已。便取卑座跪而聽法。為說法已。告言</a><a name="0732a22" id="0732a22">長者。許與大疊我今欲見。時彼夫妻互相瞻</a><a name="0732a23" id="0732a23">視。鄔波難陀見而問曰。何故仁等更互相看。</a><a name="0732a24" id="0732a24">彼二答曰。聖者此是我等私屏之言誰當告</a><a name="0732a25" id="0732a25">知。豈復聖者了他心耶。鄔波難陀曰。我從</a><a name="0732a26" id="0732a26">少來持缽乞食齒落髮白。於斯少事汝不信</a><a name="0732a27" id="0732a27">耶。時彼長者便授與衣。鄔波難陀受其衣已</a><a name="0732a28" id="0732a28">周遍觀察。即便翻手面帶憂相。長者問曰聖</a><a name="0732a29" id="0732a29">者何意如此。報言長者汝有捨福無受用福。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230731c.htm'><img src='up.gif' border=0></a>
<a href='T230732b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>