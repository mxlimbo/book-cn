<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0882a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷46)</font> 九十波逸底迦法 入王宮門學處第八十二之一 <font face='Arial'>T23, p0882a</h2></font><hr>
<span class='old'>
</a><a name="0881c28" id="0881c28">恐罪眾人。遂便捨去。復有五通仙者來至此</a><a name="0881c29" id="0881c29">處。諸人復以糞掃而棄擲之。仙見此已亦復</span><a name="0882a01" id="0882a01">捨去。人皆生念。於尊者所棄糞得福。遂於父</a><a name="0882a02" id="0882a02">母之上亦棄糞穢。時此聚落有二長者。見行</a><a name="0882a03" id="0882a03">非法普告之曰。仁等所作實乖法憲。緣斯惡</a><a name="0882a04" id="0882a04">業必招苦果。聚落諸人雖聞此語。而邪見轉</a><a name="0882a05" id="0882a05">增惡心不息。汝等苾芻昔時長者女者即頂髻</a><a name="0882a06" id="0882a06">是。彼聚落中邪見諸人即勝音城中眾多人</a><a name="0882a07" id="0882a07">是。時彼二長者諫止諸人者。即利益除患二</a><a name="0882a08" id="0882a08">大臣是。往時勸止不令邪見。今時免難不被</a><a name="0882a09" id="0882a09">塵壓。童女之兄見歡笑者即迦多演那是。由</a><a name="0882a10" id="0882a10">昔喜笑仍遭土壓。汝等苾芻迦多演那若不</a><a name="0882a11" id="0882a11">證得無學果者。今因壓土必致命終。是故諸</a><a name="0882a12" id="0882a12">苾芻若純黑業得純黑異熟。廣說如上。乃至</a><a name="0882a13" id="0882a13">應當修學。爾時憍閃毘城有一長者。名曰善</a><a name="0882a14" id="0882a14">財。語作金聲。家有一億金錢。於旦朝時出大</a><a name="0882a15" id="0882a15">音聲命諸作人曰。賢首汝等可起營作生務。</a><a name="0882a16" id="0882a16">此長者宅居近王宮。人聞語聲作如是念。此</a><a name="0882a17" id="0882a17">人聲相合一億金錢至朝集。時王命臣曰。此</a><a name="0882a18" id="0882a18">善財長者我聞其聲依如相法有一億金錢。</a><a name="0882a19" id="0882a19">時王即喚善財至。問言。長者卿之宅內有幾</a><a name="0882a20" id="0882a20">珍財。答言大王。有一億金錢。諸臣聞已知王</a><a name="0882a21" id="0882a21">善相歎未曾有。由王知彼有妙音響。時人因</a><a name="0882a22" id="0882a22">即喚為妙音長者。由彼長者乃至失命因緣。</a><a name="0882a23" id="0882a23">終不口中故為妄語。王見驚嗟立為國相。長</a><a name="0882a24" id="0882a24">者以法輔正映蔽諸臣。悉皆見嫉。遂白王</a><a name="0882a25" id="0882a25">曰。妙音大臣多行欺誑。王聞是已即便試驗。</a><a name="0882a26" id="0882a26">遂從貸用半億金錢。令於百姓處隨意徵取。</a><a name="0882a27" id="0882a27">時彼長者依數而取。不枉一錢。王勘知已深</a><a name="0882a28" id="0882a28">生希有。重加其位。時妙音大臣體知財食皆</a><a name="0882a29" id="0882a29">悉無常。遂造義堂給施衣食。令人守掌。告<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230881c.htm'><img src='up.gif' border=0></a>
<a href='T230882b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>