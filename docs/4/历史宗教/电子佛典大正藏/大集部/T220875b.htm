<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0875b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷43)</font> 藥揵度之一 <font face='Arial'>T22, p0875b</h2></font><hr>
<span class='old'>
</a><a name="0875a28" id="0875a28">菜。自散種子後疑言。我自種不敢食。白佛。</a><a name="0875a29" id="0875a29">佛言。種子已變盡聽食。時比丘移菜餘處殖</span><a name="0875b01" id="0875b01">疑言。自殖不敢食。白佛。佛言。以重生故</a><a name="0875b02" id="0875b02">聽食。若自種胡瓜甘蔗蒱桃。梨奈呵梨勒</a><a name="0875b03" id="0875b03">鞞醯勒阿摩勒椒薑蓽茇。及移殖應食。爾</a><a name="0875b04" id="0875b04">時有小沙彌。捉淨食過水不自勝舉。佛言。</a><a name="0875b05" id="0875b05">聽大比丘扶沙彌令過。時有小沙彌持</a><a name="0875b06" id="0875b06">淨食不能上岸。佛言。聽大比丘扶令上。</a><a name="0875b07" id="0875b07">時有沙彌小。不能舉淨食懸著壁上若龍</a><a name="0875b08" id="0875b08">牙杙上。又不能下。白佛。佛言。聽下安床</a><a name="0875b09" id="0875b09">若机蹬上令得上下。時諸比丘有酥瓶油</a><a name="0875b10" id="0875b10">瓶不覆。白佛。佛言聽使淨人覆。若無淨</a><a name="0875b11" id="0875b11">人。應自手捉蓋懸置其上。不應手觸。時六</a><a name="0875b12" id="0875b12">群比丘噉不淨菜。諸居士見皆共譏嫌言。沙</a><a name="0875b13" id="0875b13">門釋子。不知慚愧。無有厭足。斷眾生命。</a><a name="0875b14" id="0875b14">自言我知正法。如是何有正法。不淨菜便</a><a name="0875b15" id="0875b15">食之。諸比丘白佛。佛言不應噉不淨菜應</a><a name="0875b16" id="0875b16">淨。時彼便自作淨。佛言。不應自作淨。應</a><a name="0875b17" id="0875b17">令淨人作淨。時比丘自手捉食已使人作</a><a name="0875b18" id="0875b18">淨。佛言。不應自手捉食已使人作淨。應</a><a name="0875b19" id="0875b19">置地使人作淨。彼作淨已不受便食。佛言。</a><a name="0875b20" id="0875b20">不應作淨已不受便食。應作淨已洗手受</a><a name="0875b21" id="0875b21">食。彼洗連根菜已更作淨。佛言。不應洗已</a><a name="0875b22" id="0875b22">更作淨。此洗即是淨。時有比丘。先相嫌便</a><a name="0875b23" id="0875b23">觸他淨食。作如是意令比丘得不淨食。</a><a name="0875b24" id="0875b24">彼比丘不知淨不淨。白佛。佛言。於觸者是</a><a name="0875b25" id="0875b25">不淨。不觸者淨。觸者犯突吉羅。時有比丘</a><a name="0875b26" id="0875b26">嫌彼比丘。於彼小沙彌邊觸彼淨食。作如</a><a name="0875b27" id="0875b27">是意。令彼和尚阿闍梨得不淨食。彼比丘</a><a name="0875b28" id="0875b28">不知淨不淨。白佛。佛言。觸者不淨。不觸者</a><a name="0875b29" id="0875b29">淨。觸者得突吉羅。時淨人作如是意。強多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220875a.htm'><img src='up.gif' border=0></a>
<a href='T220875c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>