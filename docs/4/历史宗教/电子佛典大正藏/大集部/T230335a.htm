<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0335a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷46)</font> <font face='Arial'>T23, p0335a</h2></font><hr>
<span class='old'>
</a><br><a name="0334c28" id="0334c28">　　頭面禮僧足　　　右遶歡喜去　</p></a><a name="0334c29" id="0334c29"><p>(一百二十七事竟)</span><a name="0335a01" id="0335a01"><p>佛在舍衛國。爾時舍衛城諸居士婦。向阿耆</a><a name="0335a02" id="0335a02">羅河洗浴。先有比丘尼。裸形河中洗浴。諸居</a><a name="0335a03" id="0335a03">士婦呵責言。不吉弊女麤身大腹垂乳。何用</a><a name="0335a04" id="0335a04">作比丘尼為。何不反戒作婢。是中有比丘</a><a name="0335a05" id="0335a05">尼。少欲知足行頭陀。聞是事心不喜。以是事</a><a name="0335a06" id="0335a06">向佛廣說。佛以是事集二部漪。知而故問是</a><a name="0335a07" id="0335a07">比丘尼。汝實作是事不。答言。實作世尊。佛</a><a name="0335a08" id="0335a08">以種種因緣呵責言。云何名比丘尼。裸形露</a><a name="0335a09" id="0335a09">處洗。種種因緣呵責已語諸比丘。從今聽比</a><a name="0335a10" id="0335a10">丘尼畜浴衣著露地洗。爾時諸比丘尼。知佛</a><a name="0335a11" id="0335a11">聽畜浴衣。便廣長作。是中有比丘尼。少欲知</a><a name="0335a12" id="0335a12">足行頭陀。聞是事心不喜。種種因緣呵責。云</a><a name="0335a13" id="0335a13">何名比丘尼。知佛聽畜浴衣。便廣長大作。種</a><a name="0335a14" id="0335a14">種因緣呵已向佛廣說。佛以是事集二部漪。</a><a name="0335a15" id="0335a15">知而故問諸比丘尼。汝實作是事不。答言。實</a><a name="0335a16" id="0335a16">作世尊。佛以種種因緣呵責言。云何名比丘</a><a name="0335a17" id="0335a17">尼。知我聽畜浴衣。便廣長大作。種種因緣呵</a><a name="0335a18" id="0335a18">已語諸比丘。以十利故。與比丘尼結戒。從今</a><a name="0335a19" id="0335a19">是戒應如是說。若比丘尼欲作浴衣。當應量</a><a name="0335a20" id="0335a20">作。量者。長五修伽陀[<a href='javascript:showpic("images/012504.gif")'>打-丁+桀</a>]手。廣二[<a href='javascript:showpic("images/012504.gif")'>打-丁+桀</a>]手半。</a><a name="0335a21" id="0335a21">過是作者波夜提。波夜提者。燒煮覆障。若</a><a name="0335a22" id="0335a22">不悔過能障礙道。是中犯者。若比丘尼欲作</a><a name="0335a23" id="0335a23">浴衣。若過長量不過廣量波夜提。若過廣量</a><a name="0335a24" id="0335a24">不過長量波夜提。隨過長廣量。隨得波夜提</a><a name="0335a25" id="0335a25">(一百二十八事竟)</a><a name="0335a26" id="0335a26"><p>佛在王舍城。爾時有助調達比丘尼。數數易</a><a name="0335a27" id="0335a27">衣服。是時有比丘尼。少欲知足行頭陀。聞是</a><a name="0335a28" id="0335a28">事心不喜。種種因緣呵責。云何名比丘尼。</a><a name="0335a29" id="0335a29">數數易衣服。種種因緣呵已向佛廣說。佛以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230334c.htm'><img src='up.gif' border=0></a>
<a href='T230335b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>