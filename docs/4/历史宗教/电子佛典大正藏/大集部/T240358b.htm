<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0358b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷31)</font> 第六門第四子攝之餘明佛從天下等事 <font face='Arial'>T24, p0358b</h2></font><hr>
<span class='old'>
</a><a name="0358a28" id="0358a28">為貪說法不令尼坐。久立疲倦被日照身熱悶</a><a name="0358a29" id="0358a29">倒地。是時眾中無信心者共相議曰。我聞蓮</span><a name="0358b01" id="0358b01">華色尼無諸染欲。今見阿難陀美貌容儀遂</a><a name="0358b02" id="0358b02">生異念。欲火燒心便即倒地。諸苾芻聞以緣</a><a name="0358b03" id="0358b03">白佛。佛言汝等苾芻諸長者婆羅門善說其</a><a name="0358b04" id="0358b04">過。從今已後。若苾芻尼於苾芻處來聽法時。</a><a name="0358b05" id="0358b05">應言姊妹就座而坐。苾芻若為說法忘命令</a><a name="0358b06" id="0358b06">坐。苾芻尼應可白知隨處安坐</a><a name="0358b07" id="0358b07"><p>緣處同前。如世尊說。汝等苾芻。由此譬喻</a><a name="0358b08" id="0358b08">能解其義。汝等應聽我略教誨。言日出者。謂</a><a name="0358b09" id="0358b09">是如來出現於世。喻如日出放大光明。眾鳥</a><a name="0358b10" id="0358b10">皆鳴者。謂說法人挍量義理。農夫耕作者。謂</a><a name="0358b11" id="0358b11">是諸餘信施檀越。於我弟子營福智田。群賊</a><a name="0358b12" id="0358b12">皆散者。謂是魔軍及諸外道悉皆逃迸。如是</a><a name="0358b13" id="0358b13">苾芻。如來大師於諸聲聞弟子所應作者教</a><a name="0358b14" id="0358b14">令疾作。為欲哀愍以大悲心成就利益。所應</a><a name="0358b15" id="0358b15">作事我已作訖。汝等作者自可修行。當離諠</a><a name="0358b16" id="0358b16">鬧獨處閑居。往空林中在一樹下。或空室內</a><a name="0358b17" id="0358b17">或在山崖或依坎窟。或在草積。或於露地。或</a><a name="0358b18" id="0358b18">向塚間。或屍林處。隨宜臥具趣得支身。如是</a><a name="0358b19" id="0358b19">等處當可端心。勤修靜慮莫為放逸。勿於後</a><a name="0358b20" id="0358b20">時情生悔恨。此則是我之所教誡。時諸苾芻</a><a name="0358b21" id="0358b21">聞佛說已。便往山林坎窟之中。茂林清沼華</a><a name="0358b22" id="0358b22">果勝處。一心靜慮遠離放逸。諸苾芻尼亦近</a><a name="0358b23" id="0358b23">王園。於闇林中或在餘處。受用隨時供身臥</a><a name="0358b24" id="0358b24">具。加趺而坐宴默思惟。遂有蟲來入小便</a><a name="0358b25" id="0358b25">處。因生苦惱。世尊聞已告諸苾芻。諸尼不應</a><a name="0358b26" id="0358b26">加趺而坐。以修寂定應半加坐。是時諸尼</a><a name="0358b27" id="0358b27">奉教而作。尚有細蟲入身相惱。佛言應以故</a><a name="0358b28" id="0358b28">破衣及以軟葉而為掩蔽。方始半加當修寂</a><a name="0358b29" id="0358b29">定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240358a.htm'><img src='up.gif' border=0></a>
<a href='T240358c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>