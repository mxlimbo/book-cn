<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0349b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷15)</font> 明單提九十二事法之一 <font face='Arial'>T22, p0349b</h2></font><hr>
<span class='old'>
</a><a name="0349a28" id="0349a28">水。除直渡。波夜提。比丘者如上說。期者若</a><a name="0349a29" id="0349a29">今日若明日若半月若一月。除直渡者世尊</span><a name="0349b01" id="0349b01">說無罪。波夜提者如上說。若比丘共比丘尼</a><a name="0349b02" id="0349b02">共期同載。經一聚落間得一波夜提。若無</a><a name="0349b03" id="0349b03">聚落空地者。一拘盧舍一波夜提。若比丘與</a><a name="0349b04" id="0349b04">比丘尼共載船岸邊住。比丘尼下船大小行。</a><a name="0349b05" id="0349b05">時船欲去。比丘喚比丘尼言姊妹來。已名</a><a name="0349b06" id="0349b06">為期若舉一足越毘尼罪。二足得波夜提。若</a><a name="0349b07" id="0349b07">共期而不去者得越毘尼罪。若不期而去者</a><a name="0349b08" id="0349b08">無罪。共期共去者波夜提不期不去者無罪。</a><a name="0349b09" id="0349b09">後四句亦如上。是故說</a><a name="0349b10" id="0349b10"><p>佛住舍衛城。廣說如上。爾時有無歲比丘。著</a><a name="0349b11" id="0349b11">新好染衣來至佛所。頭面禮足而去。乃經七</a><a name="0349b12" id="0349b12">年著弊故衣來至世尊所。頭面禮足卻住一</a><a name="0349b13" id="0349b13">面。佛知而故問。比丘汝先無歲時著新好染</a><a name="0349b14" id="0349b14">衣。今何故著弊故衣。答言。我從七年已來。</a><a name="0349b15" id="0349b15">得好衣與比丘尼。佛告諸比丘。設使親里比</a><a name="0349b16" id="0349b16">丘著如是弊故衣。以好衣與親里尼者。當取</a><a name="0349b17" id="0349b17">不。答言不取。設使親里比丘著如是弊故衣</a><a name="0349b18" id="0349b18">能以好衣與親里比丘尼不。答言不與。佛言。</a><a name="0349b19" id="0349b19">從今日不聽與非親里尼衣</a><a name="0349b20" id="0349b20"><p>復次佛住舍衛城。爾時南方有一比丘來。多</a><a name="0349b21" id="0349b21">有衣缽。是比丘有姊於佛法中出家。即語尊</a><a name="0349b22" id="0349b22">者阿難。送我往看姊尼去。尊者阿難易倩。即</a><a name="0349b23" id="0349b23">送到比丘尼精舍門住。問某甲比丘尼在不。</a><a name="0349b24" id="0349b24">比丘尼問言。喚者是誰。答言。我是阿難及某</a><a name="0349b25" id="0349b25">甲比丘。比丘尼言。尊者小住。即為敷床褥已。</a><a name="0349b26" id="0349b26">入內開半戶喚言。尊者來入坐。即入坐已。共</a><a name="0349b27" id="0349b27">相問訊須臾便出。時彼比丘語尊者阿難言。</a><a name="0349b28" id="0349b28">我故遠來看姊姊。不出看我為何以故。尊者</a><a name="0349b29" id="0349b29">阿難善知相法。語此比丘言。汝不知汝姊不</a><a name="0349b30" id="0349b30">出意耶。答言不知。阿難言。汝姊衣裳弊壞羞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220349a.htm'><img src='up.gif' border=0></a>
<a href='T220349c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>