<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0976c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷55)</font> 調部之一 <font face='Arial'>T22, p0976c</h2></font><hr>
<span class='old'>
</a><a name="0976b28" id="0976b28">作是念。我不應以信出家而作是事。以是</a><a name="0976b29" id="0976b29">故不往。復異時。彼破戒比丘。往彼村盜</span><a name="0976c01" id="0976c01">他物。各各分已。作一分送與此比丘。此比</a><a name="0976c02" id="0976c02">丘答言。我不須此分。我先不作如是言以</a><a name="0976c03" id="0976c03">信出家不應作如是事耶疑。佛問言汝以</a><a name="0976c04" id="0976c04">何心。即具以因緣白佛。佛言無犯。先然可</a><a name="0976c05" id="0976c05">彼突吉羅。時有比丘欲盜他衣而錯取</a><a name="0976c06" id="0976c06">己衣疑。佛言汝偷蘭遮。時有比丘。盜取他</a><a name="0976c07" id="0976c07">衣并得己衣疑。佛言。己衣偷蘭遮。他衣波</a><a name="0976c08" id="0976c08">羅夷。時有比丘他盜取物而奪彼盜者物</a><a name="0976c09" id="0976c09">疑。佛言波羅夷。時有眾多白衣在塚間。脫</a><a name="0976c10" id="0976c10">衣置一處埋死人。有糞掃衣比丘。謂是糞</a><a name="0976c11" id="0976c11">掃衣即持去。諸白衣見已語。大德。莫持我</a><a name="0976c12" id="0976c12">衣去。彼答言。我謂是糞掃衣。即置衣而去</a><a name="0976c13" id="0976c13">疑。佛問言汝以何心。答言。以糞掃衣想。不</a><a name="0976c14" id="0976c14">以盜心。佛言無犯。若多有衣聚。不應作</a><a name="0976c15" id="0976c15">糞掃衣取。時有比丘去塚不遠行。遙見多</a><a name="0976c16" id="0976c16">有糞掃衣。即聚集而去。言還當取。餘糞掃</a><a name="0976c17" id="0976c17">衣比丘。見謂是糞掃衣即持去。彼比丘還不</a><a name="0976c18" id="0976c18">見衣。至寺內見有比丘浣治。即語言。汝</a><a name="0976c19" id="0976c19">偷我衣犯盜。彼答言我不盜取。糞掃衣耳</a><a name="0976c20" id="0976c20">彼疑佛言汝以何心。答言作糞掃衣取。佛</a><a name="0976c21" id="0976c21">言不犯。而不應取聚糞掃衣。時有居士去</a><a name="0976c22" id="0976c22">塚不遠行。遙見有大價糞掃衣。即往取置</a><a name="0976c23" id="0976c23">草中而去。言還當取與某甲比丘。時有糞</a><a name="0976c24" id="0976c24">掃衣比丘。見即持去。彼居士還不見衣。至</a><a name="0976c25" id="0976c25">寺中見比丘浣治即語言。汝盜我衣。比丘</a><a name="0976c26" id="0976c26">答言。我不盜汝衣。取糞掃衣耳疑。佛問言</a><a name="0976c27" id="0976c27">汝以何心。答言作糞掃衣取。佛言無犯。而</a><a name="0976c28" id="0976c28">不應取如是處糞掃衣。時有牧牛人。脫衣</a><a name="0976c29" id="0976c29">置頭前而眠。有糞掃衣比丘。見謂是死人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220976b.htm'><img src='up.gif' border=0></a>
<a href='T220977a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>