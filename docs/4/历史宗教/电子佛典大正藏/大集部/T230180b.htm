<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0180b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷25)</font> <font face='Arial'>T23, p0180b</h2></font><hr>
<span class='old'>
</a><a name="0180a28" id="0180a28">食變為膿血。億耳言。是女何以自噉肉。女言。</a><a name="0180a29" id="0180a29">是女我兒婦。以物與舉。或自噉若與人。我問</span><a name="0180b01" id="0180b01">時如是言。我不噉不與他。若自噉若與他者。</a><a name="0180b02" id="0180b02">我當自噉肉。是故今自噉肉。是第二女復作</a><a name="0180b03" id="0180b03">何等。變作羖羊噉草。貴女言。是我婢。我使舂</a><a name="0180b04" id="0180b04">磨。或自噉或與他。若問時言。我不自噉不與</a><a name="0180b05" id="0180b05">他。若自噉若與他者。我後世當作羊噉草。以</a><a name="0180b06" id="0180b06">是因緣今作羊噉草。億耳言。汝作何行。女</a><a name="0180b07" id="0180b07">言。我有少罪。我是中不久住。我此間死。當生</a><a name="0180b08" id="0180b08">四天王天中。汝能少為我不。億耳言何等事。</a><a name="0180b09" id="0180b09">女言。王薩薄聚落中我有女。未知修善。汝還</a><a name="0180b10" id="0180b10">至彼。為我語是女某甲。我見汝父母兄兄婦</a><a name="0180b11" id="0180b11">婢。唯汝母獨受福。餘者受罪。汝母因我語汝。</a><a name="0180b12" id="0180b12">莫作惡事。後世多受苦報。汝若不信汝母言。</a><a name="0180b13" id="0180b13">是處有藏。大有錢財。取為我作福供養僧。亦</a><a name="0180b14" id="0180b14">供養長老迦旃延殘餘可以自活。作是語已問</a><a name="0180b15" id="0180b15">億耳言。汝欲去耶。答言欲去。女言汝瞑眼。</a><a name="0180b16" id="0180b16">即如其言便瞑眼。須臾之頃。便於王薩薄聚</a><a name="0180b17" id="0180b17">落不遠置之。是諸商客先到聚落者。諸人問</a><a name="0180b18" id="0180b18">之。何以不見沙門億耳。諸商客言。大海中</a><a name="0180b19" id="0180b19">失。是時聚落諸人聞其失億耳。舉邑啼哭如</a><a name="0180b20" id="0180b20">喪父母。億耳問之。何以如此。諸人言。沙門億</a><a name="0180b21" id="0180b21">耳大海中失。以其失故啼哭相吊。億耳即作</a><a name="0180b22" id="0180b22">是念。我死消息聞是聚落如是憂憒。若今見</a><a name="0180b23" id="0180b23">我必復擾動。何須復歸。彼貴女囑我語其女。</a><a name="0180b24" id="0180b24">當為至彼。億耳漸到女舍。共相問訊語其女</a><a name="0180b25" id="0180b25">言。某甲知不。我見汝父母兄兄婦婢盡在餓</a><a name="0180b26" id="0180b26">鬼中。唯汝母獨受福。餘者受苦。汝母語汝。</a><a name="0180b27" id="0180b27">莫作惡事後受苦報。女言。咄男子。汝癡人汝</a><a name="0180b28" id="0180b28">狂人。我父母布施作福德。死必生天。何以故</a><a name="0180b29" id="0180b29">在餓鬼中。億耳即語女言。汝母言。某處有藏。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230180a.htm'><img src='up.gif' border=0></a>
<a href='T230180c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>