<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0458a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷28)</font> 明雜誦跋渠法之一 四提舍尼初 <font face='Arial'>T22, p0458a</h2></font><hr>
<span class='old'>
</a><a name="0457c28" id="0457c28">請依止敬如和上。請依止法者。應偏袒右肩</a><a name="0457c29" id="0457c29">胡跪接足。作如是言。尊憶念。我某甲從尊</span><a name="0458a01" id="0458a01">乞求依止。尊為我作依止。我依止尊住。第</a><a name="0458a02" id="0458a02">二第三亦如是說。復次有一歲比丘。受無歲</a><a name="0458a03" id="0458a03">比丘依止。乃至九歲比丘受八歲比丘依止。</a><a name="0458a04" id="0458a04">諸比丘以是因緣具白世尊。佛言。從今日後。</a><a name="0458a05" id="0458a05">不聽減十歲受人依止。時六群比丘滿十歲。</a><a name="0458a06" id="0458a06">受人依止已不教誡。如天牛天羊。乃至不知</a><a name="0458a07" id="0458a07">著衣持缽法。諸比丘以是因緣具白世尊。佛</a><a name="0458a08" id="0458a08">言。從今日後。成就十法聽受人依止。何等十。</a><a name="0458a09" id="0458a09">持戒乃至滿十歲。是名十事得受依止。下至</a><a name="0458a10" id="0458a10">滿十歲知二部律亦得。欲請依止時。不得趣</a><a name="0458a11" id="0458a11">請。有五法成就然後得請。何等五。一愛念。</a><a name="0458a12" id="0458a12">二恭敬。三慚。四愧。五樂住。是名五法應請依</a><a name="0458a13" id="0458a13">止。阿闍梨有四。何等四。一依止師。二受</a><a name="0458a14" id="0458a14">法師。三戒師。四空靜處教師。復有四種阿</a><a name="0458a15" id="0458a15">闍梨。何等四。有阿闍梨不問而去。有阿闍梨</a><a name="0458a16" id="0458a16">須問而去。有阿闍梨苦住盡壽應隨。有阿闍</a><a name="0458a17" id="0458a17">梨樂住雖遣盡壽不離。不問而去者。有師依</a><a name="0458a18" id="0458a18">止住。無衣食病瘦湯藥。復不能說出家修梵</a><a name="0458a19" id="0458a19">行無上沙門果法。如是師不問而去。問而去</a><a name="0458a20" id="0458a20">者。有阿闍梨依止而住。雖有衣食病瘦湯藥。</a><a name="0458a21" id="0458a21">而不能說出家修梵行無上沙門果法。如是</a><a name="0458a22" id="0458a22">師須問而去。苦住者。有阿闍梨依止而住。雖</a><a name="0458a23" id="0458a23">無衣食病瘦湯藥。善說出家修梵行無上沙</a><a name="0458a24" id="0458a24">門果法。如是阿闍梨共住雖苦盡壽不應去。</a><a name="0458a25" id="0458a25">有樂往者。有阿闍梨依止而住。能與衣食</a><a name="0458a26" id="0458a26">病瘦湯藥。善說出家修梵行無上沙門果法。</a><a name="0458a27" id="0458a27">如是阿闍梨雖驅遣。盡壽不應去。是名四。復</a><a name="0458a28" id="0458a28">有四種。何等四。受法依止調伏貪欲瞋恚愚</a><a name="0458a29" id="0458a29">癡。是中能為弟子善說法除貪欲瞋恚愚癡。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220457c.htm'><img src='up.gif' border=0></a>
<a href='T220458b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>