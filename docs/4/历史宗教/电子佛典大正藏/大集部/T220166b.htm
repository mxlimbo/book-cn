<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0166b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷25)</font> 第五分初破僧法 <font face='Arial'>T22, p0166b</h2></font><hr>
<span class='old'>
</a><a name="0166a28" id="0166a28">說言非法。若非法非法想說言是法。若法非</a><a name="0166a29" id="0166a29">法想說言是法。若非法法想說言非法。若法</span><a name="0166b01" id="0166b01">非法法想說言非法。若法非法非法想說言</a><a name="0166b02" id="0166b02">是法。若法非法疑說言是法。若法非法疑說</a><a name="0166b03" id="0166b03">言非法。有六人破僧不墮大地獄一劫受苦。</a><a name="0166b04" id="0166b04">若法法想說言是法。若非法非法想說言非</a><a name="0166b05" id="0166b05">法。若法非法想說言非法。若非法法想說言</a><a name="0166b06" id="0166b06">是法。若法非法非法想說言非法。若法非法</a><a name="0166b07" id="0166b07">法想說言是法</a><a name="0166b08" id="0166b08"><p><b>　　<A NAME="n65"></A>五分律第五分之二臥具法</b></a><a name="0166b09" id="0166b09"><p>佛在王舍城。爾時頞髀比丘侍佛左右。後</a><a name="0166b10" id="0166b10">時著衣持缽入城乞食。威儀庠序視地而行。</a><a name="0166b11" id="0166b11">有一長者見之作是念。我未曾見如此人比。</a><a name="0166b12" id="0166b12">便往問言。汝是誰誰之弟子。從誰出家行誰</a><a name="0166b13" id="0166b13">道法。時佛始成道。世皆稱之為大沙門。答</a><a name="0166b14" id="0166b14">言。我名頞髀。大沙門是我之師。從彼出家</a><a name="0166b15" id="0166b15">行其道法。長者聞已歎言。未曾有也自有</a><a name="0166b16" id="0166b16">如是威儀而從大沙門出家行其道法。又問。</a><a name="0166b17" id="0166b17">汝今住何處。答言。阿練若處山巖樹下露地</a><a name="0166b18" id="0166b18">塚間是我住處。長者聞已倍生歡喜。歎言。</a><a name="0166b19" id="0166b19">威儀庠雅所師已勝。乃復住止如斯之處。又</a><a name="0166b20" id="0166b20">問。敷何敷具。答言。如尸草拘尸草婆婆草</a><a name="0166b21" id="0166b21">文柔草及樹葉等。下至沙土皆我敷具。長者</a><a name="0166b22" id="0166b22">聞已復加喜敬。歎言。乃能復作如是少欲。又</a><a name="0166b23" id="0166b23">問。我若為大德作房能受用不。答言。世尊</a><a name="0166b24" id="0166b24">未聽我等受用房舍。又言。大德。可以此白佛。</a><a name="0166b25" id="0166b25">我亦當自白。頞髀默受其語。於食後還到</a><a name="0166b26" id="0166b26">佛所。頭面禮足以是白佛。佛以是事集比丘</a><a name="0166b27" id="0166b27">僧。讚少欲知足讚戒讚持戒已。告諸比丘。從</a><a name="0166b28" id="0166b28">今聽諸比丘受房舍施。彼長者後來佛所。遙</a><a name="0166b29" id="0166b29">見世尊容顏殊特猶若金山。內懷喜敬前禮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220166a.htm'><img src='up.gif' border=0></a>
<a href='T220166c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>