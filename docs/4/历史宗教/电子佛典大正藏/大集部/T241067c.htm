<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1067c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷6)</font> 業品第二十四之一 <font face='Arial'>T24, p1067c</h2></font><hr>
<span class='old'>
</a><a name="1067b28" id="1067b28">受財物。任意施與歡喜受樂。無有慚愧不生</a><a name="1067b29" id="1067b29">悔恨。自讚其身生大憍慢。是名成已。於他</span><a name="1067c01" id="1067c01">財物生貪欲得。是名根本。發煩惱心是名方</a><a name="1067c02" id="1067c02">便。作已得財任意施與。歡喜受樂復向餘說。</a><a name="1067c03" id="1067c03">無有慚愧不生悔恨。自讚其身生大憍慢。是</a><a name="1067c04" id="1067c04">名成已。若打罵人是名根本。若捉杖石問其</a><a name="1067c05" id="1067c05">過罪。是名方便。打已生喜受取財物。任意施</a><a name="1067c06" id="1067c06">與歡喜受樂。無有慚愧不生悔恨。自讚其身</a><a name="1067c07" id="1067c07">生大憍慢。是名成已。若誹謗業因果真諦賢</a><a name="1067c08" id="1067c08">聖之人。是名根本。若讀誦書寫信受邪書讚</a><a name="1067c09" id="1067c09">歎稱譽。是名方便。受已向他分別演說。增其</a><a name="1067c10" id="1067c10">邪見受邪財物。任意施與歡喜受樂。無有慚</a><a name="1067c11" id="1067c11">愧不生悔恨。自讚其身生大憍慢。是名成已。</a><a name="1067c12" id="1067c12">或復有人於十業道。一時作二。妄語兩舌。或</a><a name="1067c13" id="1067c13">一時三。所謂妄語兩舌惡口。又復有三。所謂</a><a name="1067c14" id="1067c14">邪見惡口妄語。如是說者即是無義。是名為</a><a name="1067c15" id="1067c15">四。瞋之與貪不得一時。其餘八事可得一時。</a><a name="1067c16" id="1067c16">云何一時。六處遣使。自作二事。一者婬他妻</a><a name="1067c17" id="1067c17">婦。二者謂無業果。先作期要一時得業。是十</a><a name="1067c18" id="1067c18">惡業。或得作色無無作色。或有作色及無作</a><a name="1067c19" id="1067c19">色。若無方便及成已者。則得作色無無作色。</a><a name="1067c20" id="1067c20">若有莊嚴及成已者。則得作色及無作色。是</a><a name="1067c21" id="1067c21">十業道有輕有重。若殺父母及辟支佛。偷三</a><a name="1067c22" id="1067c22">寶物。於所生母及羅漢尼作非梵行。妄說壞</a><a name="1067c23" id="1067c23">僧是名為重。善男子。是十業道各有三種。</a><a name="1067c24" id="1067c24">一從貪生。二從瞋生。三從癡生。若為貪利故</a><a name="1067c25" id="1067c25">害命者。是名從貪。若殺怨家是名從瞋。殺</a><a name="1067c26" id="1067c26">老父母是名從癡。劫盜他財亦復三種。自</a><a name="1067c27" id="1067c27">為己身妻子眷屬。貪他財物而往劫奪。是名</a><a name="1067c28" id="1067c28">從貪。盜怨家物是名從瞋。劫奪下姓是名從</a><a name="1067c29" id="1067c29">癡。邪婬亦三。若為自樂行非梵行。是名從<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241067b.htm'><img src='up.gif' border=0></a>
<a href='T241068a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>