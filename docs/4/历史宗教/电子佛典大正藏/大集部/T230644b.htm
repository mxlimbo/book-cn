<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0644b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷4)</font> 不與取學處第二之一 <font face='Arial'>T23, p0644b</h2></font><hr>
<span class='old'>
</a><a name="0644a28" id="0644a28">彼苾芻然後取物。應問彼言。與我染未。若不</a><a name="0644a29" id="0644a29">問而取者。得越法罪</span><a name="0644b01" id="0644b01"><p>佛在室羅伐城給孤獨園。時六眾苾芻難陀</a><a name="0644b02" id="0644b02">向鄔波難陀。作如是語。彼諸黑缽者。皆以獼</a><a name="0644b03" id="0644b03">猴脂用塗其足。若欲行時多獲利養。迴還之</a><a name="0644b04" id="0644b04">時復受客利。眾人愛念悉皆敬重。我等事同</a><a name="0644b05" id="0644b05">井蛙不曾出入。我等如何能獲利養。得使眾</a><a name="0644b06" id="0644b06">人皆共欽仰。我今宜去同諸苾芻。鄔波難陀</a><a name="0644b07" id="0644b07">問曰。欲何處去。難陀答曰。我今且去求覓商</a><a name="0644b08" id="0644b08">旅。遂遇商旅欲詣北方。告曰仁等欲何所詣。</a><a name="0644b09" id="0644b09">答曰我等欲向北方。難陀報曰。我願同行。商</a><a name="0644b10" id="0644b10">人曰北方居處其地磽确。多有惡犬人性麤</a><a name="0644b11" id="0644b11">疏。仁等於彼未能愛樂。難陀曰土地雖惡情</a><a name="0644b12" id="0644b12">樂觀方。商人曰若樂去者可共同行。難陀鄔</a><a name="0644b13" id="0644b13">波難陀。遂與商旅同至北方。初到之時心便</a><a name="0644b14" id="0644b14">不樂。遂於清旦行詣廛中。時彼商人俱來</a><a name="0644b15" id="0644b15">禮足。問言聖者。北方何似生愛樂不。報言賢</a><a name="0644b16" id="0644b16">首。我初到時情生不樂。商人曰豈不先時以</a><a name="0644b17" id="0644b17">事相報。北方居處其地磽确。多有惡犬人性</a><a name="0644b18" id="0644b18">麤疏。仁等於彼未能愛樂。聖者今既不樂欲</a><a name="0644b19" id="0644b19">還中國耶。報商人曰。我今欲還。商人曰。我近</a><a name="0644b20" id="0644b20">至此。未有交易不及即還。有餘知識交易已</a><a name="0644b21" id="0644b21">了欲歸中國。仁可隨去。我今將仁投寄知識。</a><a name="0644b22" id="0644b22">難陀曰善。即入商營隨路而去。六眾性畏風</a><a name="0644b23" id="0644b23">塵。或前或後。商旅前去。別遇賈客從中國來。</a><a name="0644b24" id="0644b24">共相慰問。仁自何方。答云我從中國。又問</a><a name="0644b25" id="0644b25">中國交易得利多少。於諸關稅無疲勞耶。答</a><a name="0644b26" id="0644b26">言中國交易雖多獲利。然於關戍索稅極多。</a><a name="0644b27" id="0644b27">事同劫賊實言相告終不見容。所有貨物盡</a><a name="0644b28" id="0644b28">奪將去。時北方商人。聞此語已各懷憂惱。以</a><a name="0644b29" id="0644b29">手柱頤沈吟路傍。是時六眾尋後來至。問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230644a.htm'><img src='up.gif' border=0></a>
<a href='T230644c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>