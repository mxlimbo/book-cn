<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0410a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷40)</font> 第八門第十子攝頌之六五百之餘及七百結集事 <font face='Arial'>T24, p0410a</h2></font><hr>
<span class='old'>
</a><a name="0409c28" id="0409c28"><p class='lg'>　　若人壽百歲　　　不見水白鶴</a><br><a name="0409c29" id="0409c29">　　不如一日生　　　得見水白鶴　</p></span><a name="0410a01" id="0410a01"><p>時阿難陀聞已告彼苾芻曰。汝所誦者大師</a><a name="0410a02" id="0410a02">不作是語。然佛世尊作如是說</a><a name="0410a03" id="0410a03"><p class='lg'>　　若人壽百歲　　　不了於生滅</a><br><a name="0410a04" id="0410a04">　　不如一日生　　　得了於生滅　</p></a><a name="0410a05" id="0410a05"><p>汝今應知。世有二人常謗聖教</a><a name="0410a06" id="0410a06"><p class='lg'>　　不信性多瞋　　　雖信顛倒解</a><br><a name="0410a07" id="0410a07">　　妄執於經義　　　如象溺深泥</a><br><a name="0410a08" id="0410a08">　　彼當自損失　　　由其無智慧</a><br><a name="0410a09" id="0410a09">　　邪解聽無益　　　如毒藥應知</a><br><a name="0410a10" id="0410a10">　　是故諸智者　　　聽已能正行</a><br><a name="0410a11" id="0410a11">　　煩惑漸銷除　　　當得離繫果　</p></a><a name="0410a12" id="0410a12"><p>彼聞教已便告其師。師曰</a><a name="0410a13" id="0410a13"><p class='lg'>　　阿難陀老闇　　　無力能憶持</a><br><a name="0410a14" id="0410a14">　　出言多忘失　　　未必可依信　</p></a><a name="0410a15" id="0410a15"><p>汝但依舊如是誦持。時尊者阿難陀。覆來聽</a><a name="0410a16" id="0410a16">察見依謬說。報言。子我已告汝。世尊不作</a><a name="0410a17" id="0410a17">是說。時彼苾芻悉以師語白尊者知。尊者聞</a><a name="0410a18" id="0410a18">已作如是念。今此苾芻我親教授。既不用語。</a><a name="0410a19" id="0410a19">知欲如何。假令尊者舍利子大目乾連摩訶</a><a name="0410a20" id="0410a20">迦攝波事亦同此。彼諸大德並已涅槃。如來</a><a name="0410a21" id="0410a21">慈善根力。能令法眼住世千年。乃傷歎曰</a><a name="0410a22" id="0410a22"><p class='lg'>　　尊宿已過去　　　新者不齊行</a><br><a name="0410a23" id="0410a23">　　寂慮我一身　　　猶如殼中鳥</a><br><a name="0410a24" id="0410a24">　　過去親皆散　　　知識亦隨亡</a><br><a name="0410a25" id="0410a25">　　於諸知識中　　　無過定中念</a><br><a name="0410a26" id="0410a26">　　所有世間燈　　　明照除眾闇</a><br><a name="0410a27" id="0410a27">　　能破愚癡惑　　　此等亦皆無</a><br><a name="0410a28" id="0410a28">　　所化者無邊　　　能導者但一</a><br><a name="0410a29" id="0410a29">　　如野孤制底　　　殘林唯一樹　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240409c.htm'><img src='up.gif' border=0></a>
<a href='T240410b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>