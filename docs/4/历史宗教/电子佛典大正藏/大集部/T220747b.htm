<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0747b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷26)</font> 一百七十八單提法之一 <font face='Arial'>T22, p0747b</h2></font><hr>
<span class='old'>
</a><a name="0747a28" id="0747a28">嫌言。此比丘尼。無有慚愧皆犯梵行。外自</a><a name="0747a29" id="0747a29">稱言。我修正法。如是有何正法。乃於界內。</span><a name="0747b01" id="0747b01">有疑恐怖處遊行。如賊女婬女無異。時諸</a><a name="0747b02" id="0747b02">比丘尼聞。其中有少欲知足行頭陀樂學</a><a name="0747b03" id="0747b03">戒知慚愧者。嫌責六群比丘尼。汝等云何</a><a name="0747b04" id="0747b04">於人間恐怖處遊行。即往白諸比丘。諸比</a><a name="0747b05" id="0747b05">丘往白世尊。世尊爾時以此因緣集比丘</a><a name="0747b06" id="0747b06">僧。呵責六群比丘尼。汝所為非。非威儀非</a><a name="0747b07" id="0747b07">沙門法非淨行非隨順行。所不應為。云</a><a name="0747b08" id="0747b08">何汝等。在界內人間恐怖處遊行。時世尊</a><a name="0747b09" id="0747b09">以無數方便呵責已告諸比丘。此六群比丘</a><a name="0747b10" id="0747b10">尼多種有漏處最初犯戒。自今已去與比丘</a><a name="0747b11" id="0747b11">尼結戒。集十句義乃至正法久住。欲說戒</a><a name="0747b12" id="0747b12">者當如是說。若比丘尼於界內有疑恐怖</a><a name="0747b13" id="0747b13">處在人間慢行波逸提。比丘尼義如上。界</a><a name="0747b14" id="0747b14">內者繞城四面。有疑者疑有賊盜也。恐</a><a name="0747b15" id="0747b15">怖者恐有賊盜。若比丘尼。於彼界內有</a><a name="0747b16" id="0747b16">疑恐怖處人間慢行。隨入村內行一一界。</a><a name="0747b17" id="0747b17">一一波逸提。無村阿蘭若處。行至十里。一波</a><a name="0747b18" id="0747b18">逸提。減一村減十里。突吉羅村中行一界內。</a><a name="0747b19" id="0747b19">一突吉羅。若方便欲去而不去。共期去而</a><a name="0747b20" id="0747b20">不去。一切突吉羅。比丘突吉羅。式叉摩那沙</a><a name="0747b21" id="0747b21">彌沙彌尼突吉羅。是謂為犯。不犯者。若有</a><a name="0747b22" id="0747b22">所白。若被喚。若請去。若為強力者所執。若</a><a name="0747b23" id="0747b23">被繫縛。或命難梵行難。若先至後有疑恐怖</a><a name="0747b24" id="0747b24">事起者無犯。無犯者。最初未制戒。癡狂心</a><a name="0747b25" id="0747b25">亂痛惱所纏(九十八)</a><a name="0747b26" id="0747b26"><p>爾時婆伽婆。在舍衛國祇樹給孤獨園。時有</a><a name="0747b27" id="0747b27">比丘尼。親近居士居士兒共住作不隨順</a><a name="0747b28" id="0747b28">行。時諸比丘尼諫言。汝莫親近居士居士兒</a><a name="0747b29" id="0747b29">作不隨順行。汝妹可別住。汝若別住。於佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220747a.htm'><img src='up.gif' border=0></a>
<a href='T220747c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>