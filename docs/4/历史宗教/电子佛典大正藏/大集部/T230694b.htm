<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0694b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷13)</font> 故泄精學處第一 無根謗學處第八 <font face='Arial'>T23, p0694b</h2></font><hr>
<span class='old'>
</a><a name="0694a28" id="0694a28">諸善根。猶如熟癰唯待鈹決。今正是時堪任</a><a name="0694a29" id="0694a29">教化。復觀此人為受佛化為弟子化。為神力</span><a name="0694b01" id="0694b01">化為威儀化。觀知乃由弟子威儀方能濟度。</a><a name="0694b02" id="0694b02">時馬勝苾芻於人天中威儀最勝。世尊即告</a><a name="0694b03" id="0694b03">馬勝苾芻曰。汝可知時當觀波波國中實力</a><a name="0694b04" id="0694b04">太子。時馬勝苾芻默然受教。既至明日日初</a><a name="0694b05" id="0694b05">分時執持衣缽。入王舍城次第乞食。食事既</a><a name="0694b06" id="0694b06">訖於食後時舉床席已。執持衣缽漸次遊行。</a><a name="0694b07" id="0694b07">至波波國於水蛭林住。還以日初分時執持</a><a name="0694b08" id="0694b08">衣缽。入波波城次第乞食。舉足下足觀視屈</a><a name="0694b09" id="0694b09">伸。擎持衣缽威儀進趣悉皆詳審。時實力子</a><a name="0694b10" id="0694b10">於高樓上而遙見之。行步安詳曾所未有。威</a><a name="0694b11" id="0694b11">儀進止無有虧失。既遙見已作如是念。於此</a><a name="0694b12" id="0694b12">國內諸出家人。此之威儀實所不見。然出家</a><a name="0694b13" id="0694b13">者於聚落內整肅威容。在蘭若中則不如是。</a><a name="0694b14" id="0694b14">今我宜應令人伺察居林野處能如是不。作</a><a name="0694b15" id="0694b15">是念已。即令使者隨此苾芻所至之處。若居</a><a name="0694b16" id="0694b16">蘭若簡絕人徒。彼此容儀有別異不。使者奉</a><a name="0694b17" id="0694b17">教隨馬勝後私觀察之。時馬勝苾芻城中得</a><a name="0694b18" id="0694b18">食。詣水蛭林衣缽水羅置一面已。振去衣塵</a><a name="0694b19" id="0694b19">以羅濾水澡手濯足。取黃落葉布之於地卻</a><a name="0694b20" id="0694b20">坐而食。飯食已收棄殘葉舉置衣缽。更洗手</a><a name="0694b21" id="0694b21">足結跏而坐。譬如盤龍威儀寂靜正身而住。</a><a name="0694b22" id="0694b22">時彼使人既觀察已。還白太子曰。城內見彼</a><a name="0694b23" id="0694b23">苾芻威儀庠序。既至林野百倍勝前。時實力</a><a name="0694b24" id="0694b24">子告御者曰。汝今宜應速可嚴駕。欲詣林所</a><a name="0694b25" id="0694b25">觀彼苾芻。御者銜命嚴整駕駟。太子乘車導</a><a name="0694b26" id="0694b26">從而往。既至林所徒步而行。便詣馬勝住處</a><a name="0694b27" id="0694b27">遙觀尊者馬勝跏趺入定。作如是念。我今不</a><a name="0694b28" id="0694b28">應令彼苾芻亂殊勝定。待彼出定我當就禮。</a><a name="0694b29" id="0694b29">作是念已隨處而住。時尊者馬勝至晡後時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230694a.htm'><img src='up.gif' border=0></a>
<a href='T230694c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>