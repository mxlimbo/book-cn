<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0304a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷21)</font> 第三門第四子攝頌之餘 <font face='Arial'>T24, p0304a</h2></font><hr>
<span class='old'>
</a><a name="0303c28" id="0303c28">陀前現本龍身彼便輕我。若為婆羅門身往</a><a name="0303c29" id="0303c29">世尊所。此婆羅[<a href='javascript:showpic("images/022129.gif")'>病-丙+尼</a>]斯有大婆羅門。解三明書</span><a name="0304a01" id="0304a01">及四明論彼若見我為摩納婆形共生嫌議。諸</a><a name="0304a02" id="0304a02">婆羅門生高貴族。何故自卑向喬答摩處。復</a><a name="0304a03" id="0304a03">作是念作本龍身往世尊所。龍有多怨恐為</a><a name="0304a04" id="0304a04">障礙。我今應可作轉輪王詣世尊所。即便化</a><a name="0304a05" id="0304a05">作轉輪聖王七寶導前。并九十九俱胝兵旗</a><a name="0304a06" id="0304a06">扈從。千子圍遶如半月形。各以種種寶物而</a><a name="0304a07" id="0304a07">作莊嚴。復有無量種種外道沙門梵志。百千</a><a name="0304a08" id="0304a08">人眾而為輔翊。於王頭上持百支傘蓋。威光</a><a name="0304a09" id="0304a09">赫奕猶如日月。往世尊所。爾時世尊於無量</a><a name="0304a10" id="0304a10">百千大眾之前而為說法。時諸大眾遙見輪</a><a name="0304a11" id="0304a11">王。無量百千軍眾圍遶。生希有心共相謂曰。</a><a name="0304a12" id="0304a12">此之輪王從何處來。世所未見豈非梵天王</a><a name="0304a13" id="0304a13">等來供養耶。時諸人等或有愛樂心生貪著。</a><a name="0304a14" id="0304a14">願此王身各生異念。王至佛所頂禮雙足卻</a><a name="0304a15" id="0304a15">坐一面</a><a name="0304a16" id="0304a16"><p>爾時世尊告言。汝愚癡人於迦葉波佛時。受</a><a name="0304a17" id="0304a17">佛禁戒不能護持。遂便破戒感此下劣長壽</a><a name="0304a18" id="0304a18">龍身。今者何故還起詐心誑我徒眾。汝今還</a><a name="0304a19" id="0304a19">可復其本形。龍王白言。世尊我是龍身多諸</a><a name="0304a20" id="0304a20">怨惡。恐有眾生共相損害。爾時世尊告金剛</a><a name="0304a21" id="0304a21">手曰。汝可護此龍王勿令損惱。時金剛手受</a><a name="0304a22" id="0304a22">世尊語已便為守護隨後而行。是時龍王從</a><a name="0304a23" id="0304a23">坐而起。別至一處遂復本形。身有七頭廣長</a><a name="0304a24" id="0304a24">無量。頭枕婆羅[<a href='javascript:showpic("images/022129.gif")'>病-丙+尼</a>]斯城尾在得叉尸羅國</a><a name="0304a25" id="0304a25">(相去有二百驛)由先惡業一一頭上。各生一[<a href='javascript:showpic("images/004188.gif")'>醫-酉+口</a>]羅大</a><a name="0304a26" id="0304a26">樹。被風搖動膿血皆流。霑污形骸臭穢可惡。</a><a name="0304a27" id="0304a27">常有諸虫蠅蛆之類。遍其身上晝夜唼食。令</a><a name="0304a28" id="0304a28">他嫌恥不樂觀見。是時龍王即以本身。詣世</a><a name="0304a29" id="0304a29">尊所頂禮雙足卻住一面。時諸大眾見此龍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240303c.htm'><img src='up.gif' border=0></a>
<a href='T240304b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>