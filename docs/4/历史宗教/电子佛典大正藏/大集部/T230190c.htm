<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0190c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷26)</font> <font face='Arial'>T23, p0190c</h2></font><hr>
<span class='old'>
</a><a name="0190b28" id="0190b28">時國吉日。清晨眾僧大得豬肉乾飯。諸比丘</a><a name="0190b29" id="0190b29">受思惟欲噉。居士供具已辦敷床座。遣人白</span><a name="0190c01" id="0190c01">佛時到。是時僧入其舍。佛自房住迎食分。僧</a><a name="0190c02" id="0190c02">坐訖。自行澡水下食。食已澡漱攝缽。持一小</a><a name="0190c03" id="0190c03">床坐僧前欲聽說法。上座說法已次第而出。</a><a name="0190c04" id="0190c04">諸比丘食訖不受殘食法。小食先受在精舍</a><a name="0190c05" id="0190c05">內。不知云何。以是事白佛。佛言。從今日聽如</a><a name="0190c06" id="0190c06">是飢餓時。比丘若食竟小食先受。不受殘食</a><a name="0190c07" id="0190c07">法聽噉。何等受小食。諸比丘早起受而不食</a><a name="0190c08" id="0190c08">是也。佛故在毘耶離。是時飢餓乞食難得。有</a><a name="0190c09" id="0190c09">一居士。請佛及僧明日食。佛默然受。知佛受</a><a name="0190c10" id="0190c10">已。從坐起頭面禮佛足還家。具種種餚膳辦</a><a name="0190c11" id="0190c11">已敷床褥。遣人白佛時到。爾時僧入其舍。佛</a><a name="0190c12" id="0190c12">自房住迎食分。居士白眾僧。大德是施早辦。</a><a name="0190c13" id="0190c13">僧等飽食。殘可持去須臾更食。諸比丘食飽。</a><a name="0190c14" id="0190c14">如居士言持殘食去。諸比丘食竟不受殘食</a><a name="0190c15" id="0190c15">法。所持殘食不知當云何。是事白佛。佛言。</a><a name="0190c16" id="0190c16">從今日聽飢餓時食竟持殘食去。若不受殘</a><a name="0190c17" id="0190c17">食法而食。何等是持食去。諸比丘食竟持殘</a><a name="0190c18" id="0190c18">食去。是名持食去食。有仙人字雞泥耶。取木</a><a name="0190c19" id="0190c19">果奉佛。佛言。雞泥耶。與僧作分。彼即與諸比</a><a name="0190c20" id="0190c20">丘。諸比丘言。我曹食竟不受殘食法。諸比丘</a><a name="0190c21" id="0190c21">不知云何。是事白佛。佛言。從今日飢饉時。</a><a name="0190c22" id="0190c22">諸比丘若食竟不受殘食法聽食。木果若胡</a><a name="0190c23" id="0190c23">桃栗枇杷。更有如是種種木果。是一切聽</a><a name="0190c24" id="0190c24">食。長老舍利弗熱血病。藥師語言。應食池</a><a name="0190c25" id="0190c25">物。舍利弗言。佛未聽我食池物。白佛。佛言。</a><a name="0190c26" id="0190c26">從今日聽食池物。長老大目犍連。至漫陀耆</a><a name="0190c27" id="0190c27">尼池中取藕。大如人髀極美。如淳淨白蜜。</a><a name="0190c28" id="0190c28">其汁如乳。以授舍利弗。舍利弗問。何處得來。</a><a name="0190c29" id="0190c29">目連言。至漫陀耆尼池中得來。舍利弗言。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230190b.htm'><img src='up.gif' border=0></a>
<a href='T230191a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>