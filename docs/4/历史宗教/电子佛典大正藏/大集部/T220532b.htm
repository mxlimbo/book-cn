<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0532b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷38)</font> 明一百四十一波夜提法之一 <font face='Arial'>T22, p0532b</h2></font><hr>
<span class='old'>
</a><a name="0532a28" id="0532a28">此非法非律不如佛教。不可以是長養善法。</a><a name="0532a29" id="0532a29">佛告大愛道瞿曇彌。依止舍衛城住比丘尼</span><a name="0532b01" id="0532b01">皆悉令集。乃至已聞者當重聞。若比丘尼自</a><a name="0532b02" id="0532b02">打而啼泣淚者波夜提。比丘尼者如上說。自</a><a name="0532b03" id="0532b03">打者若手搏若拳敲若杖若土塊若鞭。如</a><a name="0532b04" id="0532b04">是比丘尼自打而啼者波夜提。波夜提者如</a><a name="0532b05" id="0532b05">上說。若比丘尼自打不啼者越比尼罪。啼而</a><a name="0532b06" id="0532b06">不打者亦越比尼罪。自打而啼者波夜提。不</a><a name="0532b07" id="0532b07">打不啼者無罪。若比丘自打而啼越比尼罪。</a><a name="0532b08" id="0532b08">是故世尊說</a><a name="0532b09" id="0532b09"><p>佛住舍衛城。爾時偷蘭難陀比丘尼到俗人</a><a name="0532b10" id="0532b10">家舍。稱說樹提比丘尼。賢善持戒精進。乃</a><a name="0532b11" id="0532b11">至威儀庠序左顧右視。著衣持缽審諦安詳</a><a name="0532b12" id="0532b12">省於言語。天人供養。檀越見已生恭敬心。給</a><a name="0532b13" id="0532b13">施衣缽飲食疾病湯藥。偷蘭難陀威儀不具</a><a name="0532b14" id="0532b14">足。著穿破垢衣。大腹乳脅露現。舉止卒暴多</a><a name="0532b15" id="0532b15">於言語。生不敬心不請與衣缽飲食疾病湯</a><a name="0532b16" id="0532b16">藥。便作是言。我至檀越家稱歎樹提故得此</a><a name="0532b17" id="0532b17">供養。而樹提但道說我不好事故我不得供</a><a name="0532b18" id="0532b18">養。樹提言。阿梨耶。我不道說何故說汝惡事。</a><a name="0532b19" id="0532b19">諸比丘尼聞已語大愛道。大愛道即以是事</a><a name="0532b20" id="0532b20">往白世尊。佛言。呼是比丘尼來。來已問言。汝</a><a name="0532b21" id="0532b21">實爾不。答言實爾。佛言。此是惡事。汝云何不</a><a name="0532b22" id="0532b22">審諦而便嫌責。此非法非律非如佛教。不可</a><a name="0532b23" id="0532b23">以是長養善法。佛言。從今已後。不得不審</a><a name="0532b24" id="0532b24">諦聞而嫌責他。佛告大愛道瞿曇彌。依止舍</a><a name="0532b25" id="0532b25">衛城住比丘尼皆悉令集。乃至已聞者當重</a><a name="0532b26" id="0532b26">聞。若比丘尼語比丘尼作是言。阿梨耶。共</a><a name="0532b27" id="0532b27">往某甲家。彼於後不忍。某甲比丘尼無因</a><a name="0532b28" id="0532b28">緣不審諦聞而呵責者。波夜提。比丘尼者如</a><a name="0532b29" id="0532b29">偷蘭難陀比丘尼。家者剎利家。婆羅門家。毘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220532a.htm'><img src='up.gif' border=0></a>
<a href='T220532c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>