<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0065b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷14)</font> 尾施縛多羅緣 <font face='Arial'>T24, p0065b</h2></font><hr>
<span class='old'>
</a><a name="0065a28" id="0065a28">諸親友眷屬圍遶。亦如眾星而圓明月。三春</a><a name="0065a29" id="0065a29">屆節。百卉敷榮。茂林清池。花鳥交映。孔雀</span><a name="0065b01" id="0065b01">鸚鵡。鵝雁鴛鴦。雜類哀鳴。群飛合響。太子</a><a name="0065b02" id="0065b02">于時有邊境國王。知王子遊時。與諸<span class='corr'>婇</span>女於</a><a name="0065b03" id="0065b03">芳園所。隨處周旋。歡喜嬉戲。樂行布施。令</a><a name="0065b04" id="0065b04">婆羅門速來乞象。其婆羅門至王子所。作美</a><a name="0065b05" id="0065b05">妙言詞。說伽他曰</a><a name="0065b06" id="0065b06"><p class='lg'>　　天人聞好施　　　美妙遍諸方</a><br><a name="0065b07" id="0065b07">　　施我所乘象　　　今正是其時　</p></a><a name="0065b08" id="0065b08"><p>爾時王子聞斯語已。心即歡喜。速從象下。而</a><a name="0065b09" id="0065b09">為奉施。復以伽他。而發願曰</a><a name="0065b10" id="0065b10"><p class='lg'>　　願我捨此象　　　喜施婆羅門</a><br><a name="0065b11" id="0065b11">　　如是捨三界　　　速證妙菩提　</p></a><a name="0065b12" id="0065b12"><p>爾時群臣來奏王曰。外境怨國遣婆羅門。</a><a name="0065b13" id="0065b13">來乞王子所乘最勝之象。今已施彼。大王聞</a><a name="0065b14" id="0065b14">已。極生瞋恚。即喚王子。種種呵責。令其出</a><a name="0065b15" id="0065b15">國。其王子聞父責已。作是思惟。即說伽他</a><a name="0065b16" id="0065b16">曰</a><a name="0065b17" id="0065b17"><p class='lg'>　　我修菩薩行　　　慈攝苦眾生</a><br><a name="0065b18" id="0065b18">　　已著堅固甲　　　捨斯最勝象</a><br><a name="0065b19" id="0065b19">　　家中一切物　　　隨力皆行施</a><br><a name="0065b20" id="0065b20">　　要心練行林　　　決定當須作</a><br><a name="0065b21" id="0065b21">　　捨家修苦行　　　當詣練行林</a><br><a name="0065b22" id="0065b22">　　不作如斯語　　　豈有施於人　</p></a><a name="0065b23" id="0065b23"><p>菩薩作是語已。即到妃邊。告言。賢首。所有財</a><a name="0065b24" id="0065b24">物。皆須布施。可入山林。修其苦行。具如前</a><a name="0065b25" id="0065b25">說。其婦聞已。恐於太子。有別離憂。合掌白</a><a name="0065b26" id="0065b26">言。賢子。我身男女。願亦相隨。山林中住為修</a><a name="0065b27" id="0065b27">道。我亦不忍一念之中。而能相離。以妙伽他。</a><a name="0065b28" id="0065b28">答太子曰</a><a name="0065b29" id="0065b29"><p class='lg'>　　如雪無有月　　　大地無苗稼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240065a.htm'><img src='up.gif' border=0></a>
<a href='T240065c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>