<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0057a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷8)</font> 初分之五墮初 <font face='Arial'>T22, p0057a</h2></font><hr>
<span class='old'>
</a><a name="0056c28" id="0056c28">弗默然許之。即到其所。共相問訊卻坐一面。</a><a name="0056c29" id="0056c29">問言。汝實作是語不。答言。實爾。更廣說如前。</span><a name="0057a01" id="0057a01">舍利弗諫言。汝莫作是語。汝之所說非法非</a><a name="0057a02" id="0057a02">律。種種呵責言。彼比丘堅持不捨。從坐起</a><a name="0057a03" id="0057a03">去往到佛所。廣以白佛。唯願世尊憐愍故教</a><a name="0057a04" id="0057a04">此比丘捨惡邪見。佛便敕一比丘。汝呼阿梨</a><a name="0057a05" id="0057a05">吒來。即受教往語。大師呼汝。阿梨吒即來。頭</a><a name="0057a06" id="0057a06">面禮足在一面住。佛問阿梨吒。汝實作是語</a><a name="0057a07" id="0057a07">不。答言實爾世尊。佛又問。汝作云何解我所</a><a name="0057a08" id="0057a08">說。答亦如前。佛言。汝愚癡人。莫謗如來莫誣</a><a name="0057a09" id="0057a09">如來。何以故。我說障道法實能障道。若受五</a><a name="0057a10" id="0057a10">欲欲火所燒欲覺所迷。及外道不捨本見得</a><a name="0057a11" id="0057a11">四沙門果。無有是處。世尊為說。彼猶不捨。佛</a><a name="0057a12" id="0057a12">復語言。我已見汝作惡邪見。是為謗我是為</a><a name="0057a13" id="0057a13">誣我。汝還所住。我自更問餘諸比丘。阿梨吒</a><a name="0057a14" id="0057a14">去。佛欲明彼比丘惡邪見故。問諸比丘。汝等</a><a name="0057a15" id="0057a15">解我所說如阿梨吒不。諸比丘言。我等不如</a><a name="0057a16" id="0057a16">是解。又問云何。答言。佛說障道法實能障道。</a><a name="0057a17" id="0057a17">廣說如上。佛言。善哉汝等善解我意。告諸比</a><a name="0057a18" id="0057a18">丘。應使一比丘與阿梨吒親善者於屏處軟</a><a name="0057a19" id="0057a19">語諫言。汝莫作是語。莫謗佛莫誣佛。佛說障</a><a name="0057a20" id="0057a20">道法實能障道。汝捨是惡邪見。若捨者善。若</a><a name="0057a21" id="0057a21">不捨應眾多比丘往諫如上。若捨者善。若不</a><a name="0057a22" id="0057a22">捨復應僧往諫亦如上。若捨者善。諸比丘受</a><a name="0057a23" id="0057a23">教。如是三反。堅持不捨。諸比丘以是白佛。佛</a><a name="0057a24" id="0057a24">以是事集比丘僧。遙責阿梨吒已告諸比丘。</a><a name="0057a25" id="0057a25">今為諸比丘結戒。從今是戒應如是說。若比</a><a name="0057a26" id="0057a26">丘作是語。如我解佛所說。障道法不能障道。</a><a name="0057a27" id="0057a27">諸比丘語是比丘。汝莫作是語。莫謗佛莫誣</a><a name="0057a28" id="0057a28">佛。佛說障道法實能障道。汝捨是惡邪見。如</a><a name="0057a29" id="0057a29">是諫堅持不捨。應第二第三諫。第二第三諫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220056c.htm'><img src='up.gif' border=0></a>
<a href='T220057b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>