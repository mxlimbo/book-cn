<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0742b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷10)</font> 舍利弗品 <font face='Arial'>T24, p0742b</h2></font><hr>
<span class='old'>
</a><a name="0742a28" id="0742a28">為護住處故。又寺中房舍多。無人修治敗</a><a name="0742a29" id="0742a29">壞。應留好者。餘麤敗得壞賣為食用。為</span><a name="0742b01" id="0742b01">護住處故。若有檀越以四事布施。不得</a><a name="0742b02" id="0742b02">迴以餘用。若以此直雇人守護園林。令住</a><a name="0742b03" id="0742b03">園中然後得用。若比丘行來過此園。見椰</a><a name="0742b04" id="0742b04">子多羅樹子。守者得自與眾僧食。何以故。</a><a name="0742b05" id="0742b05">已令其守護故。又守護人眾僧限分果與。</a><a name="0742b06" id="0742b06">應依限數取食。不得過長。若守者為眾</a><a name="0742b07" id="0742b07">僧。販貨果蓏得淨衣物與眾僧者得。益與</a><a name="0742b08" id="0742b08">守視人果食者善。若檀越布施園。為華香燈</a><a name="0742b09" id="0742b09">供養塔像及修治僧房。得取少直賃人</a><a name="0742b10" id="0742b10">守園。若無果直者。得用佛物迴賃人。若</a><a name="0742b11" id="0742b11">佛無物。得用眾僧物賃令守住園中。若</a><a name="0742b12" id="0742b12">守者於園中販貨果蓏。如前所說。熟菴羅</a><a name="0742b13" id="0742b13">果者。佛語諸比丘。得受守護園人布施。法</a><a name="0742b14" id="0742b14">師曰。若守護善。若不守護不善。大德修</a><a name="0742b15" id="0742b15">摩那言。若守園人眾僧日得供果。自有限</a><a name="0742b16" id="0742b16">應依限與者善。若過限不善。大德波頭摩</a><a name="0742b17" id="0742b17">言。賃守園無券疏者。亦得任意與。眾僧果</a><a name="0742b18" id="0742b18">多少得食。又言。若聚落童子為眾僧守園。</a><a name="0742b19" id="0742b19">若童子與果者眾僧得食。若童子便自取</a><a name="0742b20" id="0742b20">者。不得食眾僧果或佛果。有人先下少直</a><a name="0742b21" id="0742b21">贉市園果。而即守護園若以果與眾僧者</a><a name="0742b22" id="0742b22">得食。若眾僧以果雇人守園者。守園人以</a><a name="0742b23" id="0742b23">己果分。得與眾僧食。非己分不得與。又眾</a><a name="0742b24" id="0742b24">僧眾多果樹。指以一樹雇守園人。是其樹</a><a name="0742b25" id="0742b25">限果者。得與比丘。不得取眾僧果。與材</a><a name="0742b26" id="0742b26">木者。借用無罪。眾僧材木。擬作說戒堂。</a><a name="0742b27" id="0742b27">或作食堂者。先白眾僧然後借用得。若眾</a><a name="0742b28" id="0742b28">僧材具露。無覆爛敗。或雨濕曝露。得用作</a><a name="0742b29" id="0742b29">房。若後有眾僧。責直及材具者。應依數<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240742a.htm'><img src='up.gif' border=0></a>
<a href='T240742c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>