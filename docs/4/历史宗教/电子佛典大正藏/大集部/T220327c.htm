<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0327c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷12)</font> 明單提九十二事法之一 <font face='Arial'>T22, p0327c</h2></font><hr>
<span class='old'>
</a><a name="0327b28" id="0327b28">是比丘言。諸大德。我不能滅此諍。我詣舍衛</a><a name="0327b29" id="0327b29">城。到世尊所。當問滅此諍事。是比丘到已頭</span><a name="0327c01" id="0327c01">面禮佛足卻住一面。白佛言。世尊。拘睒彌諸</a><a name="0327c02" id="0327c02">比丘鬥諍相言。同止不和合。所謂法非法。乃</a><a name="0327c03" id="0327c03">至我不能滅此諍事。當往世尊所。問滅此諍</a><a name="0327c04" id="0327c04">事。唯願世尊。為諸比丘滅此諍事。爾時世尊</a><a name="0327c05" id="0327c05">告優波離。汝往詣拘睒彌國。如法如律滅此</a><a name="0327c06" id="0327c06">諍事。所謂現前毘尼滅。優波離諍事。有三處</a><a name="0327c07" id="0327c07">起。若一人若眾多。若僧亦應三處。捨三處。取</a><a name="0327c08" id="0327c08">三處滅。優波離汝往詣拘睒彌比丘所。如法</a><a name="0327c09" id="0327c09">如律滅此諍事。所謂現前毘尼滅。尊者優波</a><a name="0327c10" id="0327c10">離白佛言。世尊。比丘成就幾法。能滅此諍事。</a><a name="0327c11" id="0327c11">佛告優波離。比丘成就五法。能滅諍事。何等</a><a name="0327c12" id="0327c12">五。知是實非是不實。是利益非不利益。得伴</a><a name="0327c13" id="0327c13">非不得伴。得平等伴非不得平等伴。得時非</a><a name="0327c14" id="0327c14">不得時。優波離。若非時斷事。或破僧或僧諍。</a><a name="0327c15" id="0327c15">或僧離散。若得時滅諍者。僧不破不諍不分</a><a name="0327c16" id="0327c16">散。是為五法成就。比丘能滅諍事。為諸梵</a><a name="0327c17" id="0327c17">行者。愛念稱讚。今汝往至拘睒彌比丘所。</a><a name="0327c18" id="0327c18">如法如律如佛教斷事。所謂現前毘尼滅。爾</a><a name="0327c19" id="0327c19">時尊者優波離禮世尊足已。往拘睒彌比丘所</a><a name="0327c20" id="0327c20">言。長老。還去到彼諍事起處。當彼間滅。莫此</a><a name="0327c21" id="0327c21">間斷事。何以故。此間眾僧和合歡喜不諍。共</a><a name="0327c22" id="0327c22">一學住。不應擾亂。爾時拘睒彌比丘白尊者</a><a name="0327c23" id="0327c23">優波離言。大德。我若能於彼滅諍事者。不來</a><a name="0327c24" id="0327c24">詣此。唯願尊者。為我至彼滅此諍事。優波離</a><a name="0327c25" id="0327c25">言。我若往到彼應作羯磨者。作羯磨。應治罰</a><a name="0327c26" id="0327c26">者。當罰之。應作折伏羯磨不語羯磨。發喜羯</a><a name="0327c27" id="0327c27">磨。擯出羯磨。舉羯磨。別住羯磨。摩那埵羯</a><a name="0327c28" id="0327c28">磨。阿浮呵那羯磨。有如是如是過。我當作如</a><a name="0327c29" id="0327c29">是羯磨治。汝等爾時心莫不悅。彼使比丘白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220327b.htm'><img src='up.gif' border=0></a>
<a href='T220328a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>