<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1499 菩薩戒羯磨文 1106c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1499 菩薩戒羯磨文</font> <font face='Arial'>(卷1)</font> 得捨差別第三 <font face='Arial'>T24, p1106c</h2></font><hr>
<span class='old'>
</a><a name="1106b28" id="1106b28">欲覺悟菩薩戒念。雖數重受而非新受。亦不</a><a name="1106b29" id="1106b29">新得</span><a name="1106c01" id="1106c01"><p class='juan'>
菩薩戒羯磨文</p>
</a><a name="1106c02" id="1106c02"></a><a name="1106c03" id="1106c03"><p><b>　　<A NAME="n663"></A>菩薩戒羯磨序</b></a><a name="1106c04" id="1106c04"><p><span class='byline'>　　　　沙門靜邁製</span><br></a><a name="1106c05" id="1106c05"><p>夫<span class='corr'>瀛</span>溟沖廓。總川逝而朝宗。法性惟玄。統品</a><a name="1106c06" id="1106c06">物而都會。是知無說顯道崇毘耶之息言。絕</a><a name="1106c07" id="1106c07">聽雨花。宗摩竭之掩室。自非德本宏邈。孰能</a><a name="1106c08" id="1106c08">究其弘致者哉。有三藏法師。是稱玄奘。弱齡</a><a name="1106c09" id="1106c09">軼俗。凝神氣於白雲。壯志遊真。晰智暉於</a><a name="1106c10" id="1106c10">玄妙。漱其源者隨迎而不如。涮其流者游泳</a><a name="1106c11" id="1106c11">而不測。大龜啟滅之歲。捐觿鞢而整花田。須</a><a name="1106c12" id="1106c12">陀問道之年。鏡戒珠而嬉行地。爰以炎隋季</a><a name="1106c13" id="1106c13">祀三聚創膺。深惟蹄旨。悟有餘說。悼靈章之</a><a name="1106c14" id="1106c14">紊譯。愴神理之紕傳。故能出玉門而遐往。</a><a name="1106c15" id="1106c15">戾金河而殉妙。爰有大正法藏。寔號戒賢。</a><a name="1106c16" id="1106c16">道格四依。稱流五印。凡厥藏海取質若人。故</a><a name="1106c17" id="1106c17">以所旌戒標洪譽。遂於摩揭陀國。欽承函</a><a name="1106c18" id="1106c18">杖。見所未見。聞所未聞。雖薩陀之遇曇無。</a><a name="1106c19" id="1106c19">蔑以加也。因固請受菩薩律儀。一稔三祈肇</a><a name="1106c20" id="1106c20">允殷望。法師以菩薩淨戒。諒一乘之[<a href='javascript:showpic("images/009948.gif")'>(雪-雨)/粉/廾</a>]倫。授</a><a name="1106c21" id="1106c21">受宏規。信十地之洪範。特所吟味。匪替喉衿。</a><a name="1106c22" id="1106c22">以大唐貞觀二十有三年。皇上御天下之始</a><a name="1106c23" id="1106c23">月魄日。於大慈恩寺奉詔譯周羯磨戒本。爰</a><a name="1106c24" id="1106c24">開兩軸。蓋菩薩正地之流澌也。邁以不敏猥</a><a name="1106c25" id="1106c25">廁譯僚。親稟洪規。證斯傳焰。動衷形說。式讚</a><a name="1106c26" id="1106c26">大猷。聊紀譯辰。以備攸忘。其證義。證文。正</a><a name="1106c27" id="1106c27">字。筆受。義業。沙門明琰等。二十許人。各司</a><a name="1106c28" id="1106c28">其務同資教旨</a><a name="1106c29" id="1106c29">菩薩戒羯磨文
<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241106b.htm'><img src='up.gif' border=0></a>
<a href='T241107a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>