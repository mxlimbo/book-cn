<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0274c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷15)</font> 第三門第四子攝頌之餘 <font face='Arial'>T24, p0274c</h2></font><hr>
<span class='old'>
</a><a name="0274b28" id="0274b28">一肘半。其一肘半中疊縫之。一頭開口形如</a><a name="0274b29" id="0274b29">象鼻。佛言。不應如是可當中開口。不安怐紐</span><a name="0274c01" id="0274c01">塵土猶入。佛言。應安怐紐。苾芻以常用衣</a><a name="0274c02" id="0274c02">置之於下。非常用者安在於上。取時翻攪令</a><a name="0274c03" id="0274c03">衣雜亂。佛言。常用者在上非常用者在下</a><a name="0274c04" id="0274c04"><p>緣處同前。時有群賊於路劫人遂入村中。諸</a><a name="0274c05" id="0274c05">人競出趁賊敗散隨處依投。時賊求水無綆</a><a name="0274c06" id="0274c06">及罐。賊帥令人上樹遙望。若有來者可隨借</a><a name="0274c07" id="0274c07">用。見有苾芻隨路而來。遂相告曰。有釋子來</a><a name="0274c08" id="0274c08">彼多著事必有罐索。若有者善彼若無者。當</a><a name="0274c09" id="0274c09">破其腹取血飲之。作是議已。遙望而住。苾芻</a><a name="0274c10" id="0274c10">來至。問言聖者。頗有井索及水罐不。答言我</a><a name="0274c11" id="0274c11">無。時賊聞已即便鬧亂各持刀杖左右觀瞻。</a><a name="0274c12" id="0274c12">眾中上首是阿羅漢即便觀察。何故諸人各</a><a name="0274c13" id="0274c13">持刀杖。觀見彼賊欲殺苾芻。告諸賊曰。何</a><a name="0274c14" id="0274c14">故仁等情生鬧亂。彼具報知。上座告曰。仁</a><a name="0274c15" id="0274c15">等勿憂我皆為辦。必得清水恣意飲足。即</a><a name="0274c16" id="0274c16">取苾芻所有腰絛共相連接。復取其缽繫使</a><a name="0274c17" id="0274c17">堅牢。放下井中隨意取水。觀察無虫飽足令</a><a name="0274c18" id="0274c18">飲。諸人慶悅報言聖者。如其無水我於仁等</a><a name="0274c19" id="0274c19">相害不疑。善哉聖者當持井索。苾芻報曰。當</a><a name="0274c20" id="0274c20">順爾言。賊便禮足隨路而去。時諸苾芻亦皆</a><a name="0274c21" id="0274c21">飲水。盛滿君持并添澡罐(君持著嘴澡罐口開)俱尋前</a><a name="0274c22" id="0274c22">路漸至給園。苾芻見已慰問善來善來。仁等</a><a name="0274c23" id="0274c23">尋途得安隱不。即便具告苾芻白佛。佛言。由</a><a name="0274c24" id="0274c24">是我今聽諸苾芻須持井索。苾芻聞已持極</a><a name="0274c25" id="0274c25">長繩。佛言。不應爾。便持極短。佛言不應爾。</a><a name="0274c26" id="0274c26">然繩有三種。謂長中短。長者一百五十肘。短</a><a name="0274c27" id="0274c27">者十肘。二內名中。有處足水尚持長繩。佛言</a><a name="0274c28" id="0274c28">可量地勢長短隨時</a><a name="0274c29" id="0274c29"><p>第三門第十子攝頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240274b.htm'><img src='up.gif' border=0></a>
<a href='T240275a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>