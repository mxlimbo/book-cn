<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0294c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷8)</font> 明三十尼薩耆波夜提法之初 <font face='Arial'>T22, p0294c</h2></font><hr>
<span class='old'>
</a><a name="0294b28" id="0294b28">受籌塔羯磨。作不失衣法。如是白。大德僧</a><a name="0294b29" id="0294b29">聽。從祇洹林乃至受籌塔。是中除聚落及聚</span><a name="0294c01" id="0294c01">落界。僧今作不失衣法。諸大德忍。從祇洹</a><a name="0294c02" id="0294c02">林至開眼林。乃至受籌塔。作不失衣法。忍</a><a name="0294c03" id="0294c03">者僧默然。若不忍便說。僧已忍。從祇洹林</a><a name="0294c04" id="0294c04">至開眼林。乃至受籌塔。作不失衣法竟。僧忍</a><a name="0294c05" id="0294c05">默然故。是事如是持。復次佛住舍衛城祇洹</a><a name="0294c06" id="0294c06">精舍。爾時舍衛城中失火。時城中諸人象馬</a><a name="0294c07" id="0294c07">車乘男女擔負衣物出城。諸比丘多於城中</a><a name="0294c08" id="0294c08">寄衣畏火燒衣故。急走向城。城中諸人不信</a><a name="0294c09" id="0294c09">佛者。皆呵責言。我等火逼出城避難。是沙門</a><a name="0294c10" id="0294c10">等向城而走。如蛾赴火。有何急事。時有人</a><a name="0294c11" id="0294c11">言。汝莫語此沙門輩不順正理。欲取人物。</a><a name="0294c12" id="0294c12">譬如賊伺人慢藏。如醫治病。以自濟活。是</a><a name="0294c13" id="0294c13">沙門輩亦復如是。伺人災患向城而走是壞</a><a name="0294c14" id="0294c14">敗人有何道哉。諸比丘聞已。以是因緣。具白</a><a name="0294c15" id="0294c15">世尊。佛言。呼是比丘來。即呼來已。佛問諸</a><a name="0294c16" id="0294c16">比丘。汝等何故向城而走。為世人所嫌。答言。</a><a name="0294c17" id="0294c17">我等衣物先在城中。城中失火。畏火燒故。走</a><a name="0294c18" id="0294c18">往取之。佛問比丘。汝等云何僧不作羯磨。而</a><a name="0294c19" id="0294c19">離衣宿。答言作羯磨。復問云何作。答言。通結</a><a name="0294c20" id="0294c20">舍衛城。佛告比丘。汝等云何阿練若處。通結</a><a name="0294c21" id="0294c21">聚落。從今已後不聽阿練若處通結聚落。應</a><a name="0294c22" id="0294c22">阿練若處通結阿練若處。聚落處通結聚落</a><a name="0294c23" id="0294c23">處。若阿練若處通結聚落。聚落處通結阿</a><a name="0294c24" id="0294c24">練若處者。得越比尼罪。佛告諸比丘。依止舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220294b.htm'><img src='up.gif' border=0></a>
<a href='T220295a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>