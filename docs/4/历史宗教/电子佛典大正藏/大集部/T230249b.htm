<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0249b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷34)</font> <font face='Arial'>T23, p0249b</h2></font><hr>
<span class='old'>
</a><a name="0249a28" id="0249a28">波波羅餅曼提羅餅。汝持象耳餛飩持閻</a><a name="0249a29" id="0249a29">浮梨餅入與上座。諸比丘不知云何。是事</span><a name="0249b01" id="0249b01">白佛。佛言。應羯磨立分帶缽那人。分帶缽那</a><a name="0249b02" id="0249b02">人。應和合等分。若更有美者來。亦應次第與。</a><a name="0249b03" id="0249b03">若今日不遍者。明日更有。應續次與</a><a name="0249b04" id="0249b04"><p>佛在王舍城。爾時諸居士辦種種藥。所謂酥</a><a name="0249b05" id="0249b05">油蜜石蜜薑胡椒蓽茇黑鹽訶梨勒鞞醯勒</a><a name="0249b06" id="0249b06">阿摩勒波櫨路毘咒曼陀多耶摩那伽頭櫨醯</a><a name="0249b07" id="0249b07">持詣竹園。爾時六群比丘早起門邊立。見已</a><a name="0249b08" id="0249b08">問言。持何等物。答言。種種藥。所謂酥油蜜</a><a name="0249b09" id="0249b09">石蜜薑椒蓽茇黑鹽訶梨勒鞞醯勒阿摩勒</a><a name="0249b10" id="0249b10">波櫨路毘咒曼陀多耶摩那伽頭櫨醯。六群</a><a name="0249b11" id="0249b11">比丘言。我欲行去。與我酥油蜜石蜜薑椒蓽</a><a name="0249b12" id="0249b12">茇黑鹽。汝持訶梨勒鞞醯勒呵摩勒波櫨路</a><a name="0249b13" id="0249b13">毘咒曼陀多耶摩那伽頭櫨醯入僧坊與上</a><a name="0249b14" id="0249b14">座。諸比丘不知云何。是事白佛。佛言。從今應</a><a name="0249b15" id="0249b15">立分藥人。分藥人和合平等分與。若有貴價</a><a name="0249b16" id="0249b16">藥來者。應別舉置。若病比丘索者。應與兩錢</a><a name="0249b17" id="0249b17">半價藥。若索多者。應從索直</a><a name="0249b18" id="0249b18"><p>佛在阿羅毘國。爾時阿羅毘國諸比丘。常從</a><a name="0249b19" id="0249b19">居士索作器。諸居士言。我等云何能常供給</a><a name="0249b20" id="0249b20">汝。汝等何不自畜作器。答言。佛未聽我等</a><a name="0249b21" id="0249b21">畜作器。是事白佛。佛言。從今聽畜作器。阿羅</a><a name="0249b22" id="0249b22">毘國僧坊中。有客作木師。有半月客作者。有</a><a name="0249b23" id="0249b23">一月一歲客作者。是木師晝日作。暮去留作</a><a name="0249b24" id="0249b24">器。便失。佛言。應立知作器比丘。立知作器比</a><a name="0249b25" id="0249b25">丘。作竟持作器聚在一處。又復失盡。是事</a><a name="0249b26" id="0249b26">白佛。佛言。應羯磨一房舍舉作器。立作器房</a><a name="0249b27" id="0249b27">法者。一心和合僧一比丘僧中唱言。大德僧</a><a name="0249b28" id="0249b28">聽。某房舍。僧立作舉作器房。若僧時到僧忍</a><a name="0249b29" id="0249b29">聽。某房作舉作器處。是名白。如是白二羯磨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230249a.htm'><img src='up.gif' border=0></a>
<a href='T230249c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>