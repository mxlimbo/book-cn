<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0282c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷17)</font> 第三門第四子攝頌之餘 <font face='Arial'>T24, p0282c</h2></font><hr>
<span class='old'>
</a><a name="0282b28" id="0282b28">中。今更欲往捺洛迦耶。汝今宜放。黑喜愛著</a><a name="0282b29" id="0282b29">共鬼相爭。以腳踏之強牽而去。往逝多林。時</span><a name="0282c01" id="0282c01">彼屍鬼更增瞋恚隨逐不放。報言。聖者。還我</a><a name="0282c02" id="0282c02">緂來。彼不採錄便入寺中。然逝多林多有天</a><a name="0282c03" id="0282c03">龍藥叉諸大神祇之所守護。此鬼薄福不敢</a><a name="0282c04" id="0282c04">前行。於寺門前啼泣而住。佛知故問阿難陀</a><a name="0282c05" id="0282c05">曰。何意門前非人啼泣。即白佛言。有黑喜苾</a><a name="0282c06" id="0282c06">芻取彼毛緂。佛作是念。看此非人深生愛著。</a><a name="0282c07" id="0282c07">若不得緂必歐熱血因即命終。告阿難陀曰。</a><a name="0282c08" id="0282c08">汝即宜去報彼黑喜還非人緂。若不與者歐</a><a name="0282c09" id="0282c09">血而死。既與緂已令使前行。到彼林中。報言。</a><a name="0282c10" id="0282c10">汝臥後以緂蓋。時阿難陀宣教語彼黑喜苾</a><a name="0282c11" id="0282c11">芻。廣如上說。乃至後以緂蓋。黑喜聞已告</a><a name="0282c12" id="0282c12">阿難陀曰。如佛所教不敢違越。即報鬼曰。愛</a><a name="0282c13" id="0282c13">毛緂者可在前行。至林遣臥。隨言即臥。以緂</a><a name="0282c14" id="0282c14">蓋上。時彼非人便以腳踏黑喜苾芻。黑喜</a><a name="0282c15" id="0282c15">有大力僅得免死。苾芻白佛。佛言。苾芻不應</a><a name="0282c16" id="0282c16">隨宜輒取屍林處衣。亦復不應作如是與。若</a><a name="0282c17" id="0282c17">取衣時從足向頭。若與衣時從頭向足。苾芻</a><a name="0282c18" id="0282c18">當知。屍林處衣有五過失。云何為五。一惡</a><a name="0282c19" id="0282c19">彩色。二臭氣。三無力。四多虱。五藥叉所持。</a><a name="0282c20" id="0282c20">若其死屍身無瘡處不應取衣。聞佛制已。六</a><a name="0282c21" id="0282c21">眾即便將狗而去。不信見譏。問言。聖者。仁將</a><a name="0282c22" id="0282c22">犬去向彼空林。豈殺畜耶。苾芻白佛。佛言。</a><a name="0282c23" id="0282c23">不應將狗隨去。便以刀傷損而取其衣。佛言。</a><a name="0282c24" id="0282c24">不應如是。若有虫蟻損傷身者。後當取衣。</a><a name="0282c25" id="0282c25">彼得衣已隨便即披。佛言。不得即披。可七八</a><a name="0282c26" id="0282c26">日置叢林中。待風日吹曬已。然後浣染方可</a><a name="0282c27" id="0282c27">披著。即披入寺旋禮制底。苾芻白佛。佛言。屍</a><a name="0282c28" id="0282c28">林苾芻所有行法我今應制。屍林苾芻披死</a><a name="0282c29" id="0282c29">人衣。不得入寺不禮制底。若樂禮者離一尋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240282b.htm'><img src='up.gif' border=0></a>
<a href='T240283a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>