<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0390b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷37)</font> 第八門第十子攝頌之餘 <font face='Arial'>T24, p0390b</h2></font><hr>
<span class='old'>
</a><a name="0390a28" id="0390a28">應可善思。至極觀察深知是惡。此非是經。此</a><a name="0390a29" id="0390a29">非是律。非是佛教。當須捨棄。後之四種名大</span><a name="0390b01" id="0390b01">白說。汝等苾芻應可善思。至極觀察深知是</a><a name="0390b02" id="0390b02">善。此實是經。此實是律。真是佛教。當善受</a><a name="0390b03" id="0390b03">持。阿難陀。是謂苾芻依於經教不依於人。如</a><a name="0390b04" id="0390b04">是應學。若異此者非我所說</a><a name="0390b05" id="0390b05"><p>爾時世尊告阿難陀曰。我今欲往波波聚落</a><a name="0390b06" id="0390b06">(波波此云罪惡)答曰。如是世尊是時欲往俱尸那城</a><a name="0390b07" id="0390b07">壯士生地。漸至波波邑。依折鹿迦林而住。諸</a><a name="0390b08" id="0390b08">人聞已眾議同行出波波邑往詣佛所。到已</a><a name="0390b09" id="0390b09">禮足在一面坐佛為說法示教利喜。時此眾</a><a name="0390b10" id="0390b10">中有鍛師之子。名曰准陀。亦坐聽法。時諸大</a><a name="0390b11" id="0390b11">眾既聞法已辭佛而去。准陀即便從座而起。</a><a name="0390b12" id="0390b12">整衣服合掌向佛白言。世尊。唯願如來與諸</a><a name="0390b13" id="0390b13">聖眾。明日就宅受我微供。佛默然受。知佛</a><a name="0390b14" id="0390b14">受已。生大歡喜奉辭而去。即辦種種上妙香</a><a name="0390b15" id="0390b15">美飲食。敷設座席置清淨水土屑齒木已。遣</a><a name="0390b16" id="0390b16">使白佛。飲食已辦。願佛知時。世尊即於日初</a><a name="0390b17" id="0390b17">分時。著衣持缽。與諸大眾赴其食處。佛及</a><a name="0390b18" id="0390b18">僧眾就座而坐。既見坐定。准陀自手持諸供</a><a name="0390b19" id="0390b19">養奉佛聖眾。于時有一罪惡苾芻。遂竊銅碗</a><a name="0390b20" id="0390b20">藏著腋下。佛神力故不令人見。唯佛准陀見</a><a name="0390b21" id="0390b21">此非法。准陀知佛及僧悉飽滿已。即行淨水</a><a name="0390b22" id="0390b22">豆屑齒木屏缽器澡漱已。是時准陀便持小</a><a name="0390b23" id="0390b23">席在佛前坐。即以伽他請世尊曰</a><a name="0390b24" id="0390b24"><p class='lg'>　　我聞牟尼一切智　　　已超彼岸無疑惑</a><br><a name="0390b25" id="0390b25">　　最勝導師調御士　　　願說世有幾沙門　</p></a><a name="0390b26" id="0390b26"><p>世尊亦以伽他答准陀曰</a><a name="0390b27" id="0390b27"><p class='lg'>　　有四沙門無第五　　　我今為汝說次第</a><br><a name="0390b28" id="0390b28">　　應知勝道及示道　　　淨道活命并污道　</p></a><a name="0390b29" id="0390b29"><p>准陀復請曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240390a.htm'><img src='up.gif' border=0></a>
<a href='T240390c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>