<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0043c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷6)</font> 初分之五墮初 <font face='Arial'>T22, p0043c</h2></font><hr>
<span class='old'>
</a><a name="0043b28" id="0043b28">亦不得。復求在簷下庭中露住。皆悉不聽。彼</a><a name="0043b29" id="0043b29">既不聽。此不肯去。便強牽出。十七群比丘即</span><a name="0043c01" id="0043c01">大喚。諸比丘出問。汝何故大喚。答言。六群比</a><a name="0043c02" id="0043c02">丘強牽我出。諸比丘呵責六群比丘。汝云何</a><a name="0043c03" id="0043c03">強牽人出。以是白佛。佛以是事集比丘僧。問</a><a name="0043c04" id="0043c04">六群比丘。汝實爾不。答言。實爾世尊。佛種種</a><a name="0043c05" id="0043c05">呵責已告諸比丘。今為諸比丘結戒。從今是</a><a name="0043c06" id="0043c06">戒應如是說。若比丘於僧房中強牽比丘出</a><a name="0043c07" id="0043c07">波逸提。六群比丘既不得自牽。便使守園人</a><a name="0043c08" id="0043c08">沙彌牽出。諸比丘見問言。佛不制牽比丘出</a><a name="0043c09" id="0043c09">僧房耶。答言。我不自牽。諸比丘言。自牽使人</a><a name="0043c10" id="0043c10">有何等異。以是白佛。佛以是事集比丘僧。問</a><a name="0043c11" id="0043c11">六群比丘。汝實爾不。答言。實爾世尊。佛種種</a><a name="0043c12" id="0043c12">呵責已告諸比丘。從今是戒應如是說。若比</a><a name="0043c13" id="0043c13">丘於僧房中牽比丘出。若自牽若使人牽波</a><a name="0043c14" id="0043c14">逸提。有病比丘在房。欲出庭中不能起居。語</a><a name="0043c15" id="0043c15">諸比丘。善哉長老。牽我出房。諸比丘言。佛不</a><a name="0043c16" id="0043c16">聽我牽比丘出房。復有比丘浴室中浴熱悶</a><a name="0043c17" id="0043c17">倒地。諸比丘不敢牽出氣絕而死。并以白佛。</a><a name="0043c18" id="0043c18">佛以是事集比丘僧告諸比丘。若病人須牽</a><a name="0043c19" id="0043c19">出房牽出。犯波逸提者無有是處。從今是戒</a><a name="0043c20" id="0043c20">應如是說。若比丘瞋不喜。於僧房中自牽比</a><a name="0043c21" id="0043c21">丘出若使人牽。作是語。出去滅去莫此中住。</a><a name="0043c22" id="0043c22">波逸提。若於後屋牽至前屋。若於前屋牽出</a><a name="0043c23" id="0043c23">戶外。若於戶外牽至庭中。若於庭中牽出庭</a><a name="0043c24" id="0043c24">外。皆波逸提。若牽出其衣缽突吉羅。若將其</a><a name="0043c25" id="0043c25">所不喜人來共房住。欲令自出若出若不出</a><a name="0043c26" id="0043c26">皆突吉羅。比丘牽比丘尼出突吉羅。比丘尼</a><a name="0043c27" id="0043c27">牽比丘比丘尼出波逸提。比丘比丘尼牽式</a><a name="0043c28" id="0043c28">叉摩那沙彌沙彌尼出突吉羅。式叉摩那沙</a><a name="0043c29" id="0043c29">彌沙彌尼牽五眾出突吉羅。若牽無慚愧人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220043b.htm'><img src='up.gif' border=0></a>
<a href='T220044a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>