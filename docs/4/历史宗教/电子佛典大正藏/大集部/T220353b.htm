<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0353b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷16)</font> 明單提九十二事法之一 <font face='Arial'>T22, p0353b</h2></font><hr>
<span class='old'>
</a><a name="0353a28" id="0353a28">尊今出何乃太晚。恐諸外道得上座處。爾時</a><a name="0353a29" id="0353a29">世尊時到。著衣持缽威儀庠序。與大眾俱詣</span><a name="0353b01" id="0353b01">河上。諸外道見已。各相謂言。我等竟夜造諸</a><a name="0353b02" id="0353b02">方便。如是苦惱無能渡者。此剃髮沙門。當云</a><a name="0353b03" id="0353b03">何渡。爾時佛告目連。汝自知時。使諸比丘得</a><a name="0353b04" id="0353b04">安隱渡。爾時目連即以神力。造作七寶橋。</a><a name="0353b05" id="0353b05">種種雜寶以為欄楯。上施寶縵七寶絞絡。羅</a><a name="0353b06" id="0353b06">覆其上。雨眾名花。作眾伎樂。燒眾名香。香煙</a><a name="0353b07" id="0353b07">如雲。諸外道見是橋已。皆大歡喜。各作是</a><a name="0353b08" id="0353b08">言。此諸沙門徐徐而來。我等當先渡取第一</a><a name="0353b09" id="0353b09">坐處。即皆奔走競抄趣橋。各欲先渡。足蹈橋</a><a name="0353b10" id="0353b10">上。皆悉墮水。諸外道服飾三奇杖軍持等物。</a><a name="0353b11" id="0353b11">皆落水中隨流而去。佛神力故。令無死者。於</a><a name="0353b12" id="0353b12">是世尊與諸比丘威儀庠序儼然而進。佛最</a><a name="0353b13" id="0353b13">在前。諸比丘次第而行。目連最後隨進步處。</a><a name="0353b14" id="0353b14">寶橋即滅。佛與諸比丘渡已。佛告目連。汝可</a><a name="0353b15" id="0353b15">使河還復如故。諸外道等各各方便乘[<a href='javascript:showpic("images/018501.gif")'>竺-二+淠</a>]筏</a><a name="0353b16" id="0353b16">渡。佛既渡已。一切迴身而說偈言</a><a name="0353b17" id="0353b17"><p class='lg'>　　先渡此岸眾　　　已渡生死海</a><br><a name="0353b18" id="0353b18">　　不為世流漂　　　正智渡彼岸　</p></a><a name="0353b19" id="0353b19"><p>佛說偈已。安詳就坐。諸比丘亦次第坐。諸</a><a name="0353b20" id="0353b20">外道後渡。在比丘下行而坐。爾時檀越手自</a><a name="0353b21" id="0353b21">斟酌種種飲食。供養世尊及弟子眾。爾時諸</a><a name="0353b22" id="0353b22">比丘心疑。世尊制戒不得處處食。我等云何</a><a name="0353b23" id="0353b23">當復得食。即起白佛。佛言。聽作施食法。應作</a><a name="0353b24" id="0353b24">如是言。我今日得食施與某甲比丘乃至沙</a><a name="0353b25" id="0353b25">彌尼。彼於我不計。我當食。如是三說。爾時檀</a><a name="0353b26" id="0353b26">越各各念言。誰應咒願。或有言尼乾子。或言</a><a name="0353b27" id="0353b27">不蘭迦葉。如是外道等。各云。應咒願。爾時有</a><a name="0353b28" id="0353b28">多人言。沙門瞿曇上座法。應咒願。爾時世</a><a name="0353b29" id="0353b29">尊在九十六種道中。不自高顯。不輕他人。隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220353a.htm'><img src='up.gif' border=0></a>
<a href='T220353c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>