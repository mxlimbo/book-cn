<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0869a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷44)</font> 九十波逸底迦法 入王宮門學處第八十二之一 <font face='Arial'>T23, p0869a</h2></font><hr>
<span class='old'>
</a><a name="0868c28" id="0868c28"><p>七日者。爾時勝光王作是念。由我麤語惱彼</a><a name="0868c29" id="0868c29">龍兵。致使雲雷雨諸刀劍。由得聖者大目乾</span><a name="0869a01" id="0869a01">連慈定力故。變作天花存活我等。我欲酬恩</a><a name="0869a02" id="0869a02">聖者。請佛及僧。於七日中以申供養。即從座</a><a name="0869a03" id="0869a03">起頂禮佛足白言。世尊。願佛及僧。於七日內</a><a name="0869a04" id="0869a04">至我宅中哀受微供。爾時世尊見王請已默</a><a name="0869a05" id="0869a05">然為受。王見受已禮佛而去。既出外已告大</a><a name="0869a06" id="0869a06">臣曰。我緣聖者大目連故。請佛及僧於七日</a><a name="0869a07" id="0869a07">中就舍而食。卿等宜應掃飾衢路莊嚴城郭。</a><a name="0869a08" id="0869a08">辦上味食以待佛僧。大臣奉命悉皆備辦。從</a><a name="0869a09" id="0869a09">王宮內至逝多林。於此中間寶幢幡蓋香花</a><a name="0869a10" id="0869a10">等遍滿。既嚴飾已。王令使者往白。佛僧飲</a><a name="0869a11" id="0869a11">食已辦。願佛眾知時。爾時世尊於日初分執</a><a name="0869a12" id="0869a12">持衣缽。大眾隨從至王宅所詣其食處。於先</a><a name="0869a13" id="0869a13">設座就之而坐。時勝光王見眾坐已。自持種</a><a name="0869a14" id="0869a14">種清淨上妙飲食奉佛僧眾。既飯食已澡漱</a><a name="0869a15" id="0869a15">復訖。佛為大王說施頌伽他。并演妙法還歸</a><a name="0869a16" id="0869a16">本處。初日既然。乃至七日悉皆如是。聖眾食</a><a name="0869a17" id="0869a17">已為王說法還歸本處。時勝光王。遂於後時</a><a name="0869a18" id="0869a18">夜中失火燒殺大象。王令鳴鼓宣告國人曰。</a><a name="0869a19" id="0869a19">從今已後不得夜中輒然燈火。若有違者罰</a><a name="0869a20" id="0869a20">六十金錢。其無錢者長繫於獄</a><a name="0869a21" id="0869a21"><p>時諸苾芻咸皆有疑。請世尊曰。大德難陀鄔</a><a name="0869a22" id="0869a22">波難陀此二龍王。曾作何業墮傍生趣。又作</a><a name="0869a23" id="0869a23">何業所居宮宅皆四寶成。受用飲食與諸天</a><a name="0869a24" id="0869a24">同類。八萬四千諸龍以為眷屬。假使金翅鳥</a><a name="0869a25" id="0869a25">王亦無傷損。佛告諸苾芻。此二龍王所作之</a><a name="0869a26" id="0869a26">業。還以自身而受其報。無餘代者。乃至廣</a><a name="0869a27" id="0869a27">說</a><a name="0869a28" id="0869a28"><p class='lg'>　　假令經百劫　　　所作業不亡</a><br><a name="0869a29" id="0869a29">　　因緣會遇時　　　果報還自受　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230868c.htm'><img src='up.gif' border=0></a>
<a href='T230869b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>