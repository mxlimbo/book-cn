<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 優婆塞戒經 1063c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 優婆塞戒經</font> <font face='Arial'>(卷5)</font> 八戒齋品第二十一 <font face='Arial'>T24, p1063c</h2></font><hr>
<span class='old'>
</a><a name="1063b25" id="1063b25">所纏繞故</a><a name="1063b26" id="1063b26"><p class='juan'>
優婆塞戒經卷第五</p>
</span><a name="1063c01" id="1063c01"></a><a name="1063c02" id="1063c02"><p class='juan'>
優婆塞戒經卷第六</p>
</a><a name="1063c03" id="1063c03"></a><a name="1063c04" id="1063c04"><p><span class='byline'>　　　　北涼中印度三藏曇無讖譯</span><br></a><a name="1063c05" id="1063c05"><p><b>　　<A NAME="n629"></A>五戒品第二十二</b></a><a name="1063c06" id="1063c06"><p>善生言。世尊。何等之人得三歸依。何等之人</a><a name="1063c07" id="1063c07">不得三歸。善男子。若人信因信果信諦信有</a><a name="1063c08" id="1063c08">得道。如是之人則得三歸。若人至心信不可</a><a name="1063c09" id="1063c09">敗。親近三寶受善友教。如是之人則得三歸。</a><a name="1063c10" id="1063c10">優婆塞戒亦復如是。若能觀是優婆塞戒。多</a><a name="1063c11" id="1063c11">有無量功德果報。能壞無量弊惡之法。眾生</a><a name="1063c12" id="1063c12">無邊受苦亦爾。難得人身雖得人身難具諸</a><a name="1063c13" id="1063c13">根。雖具諸根難得信心。雖得信心難遇善友。</a><a name="1063c14" id="1063c14">雖遇善友難得自在。雖得自在諸法無常。我</a><a name="1063c15" id="1063c15">今若造惡業。因是惡業獲得二世身心惡報。</a><a name="1063c16" id="1063c16">以是因緣身口意惡即是我怨。設三業惡不</a><a name="1063c17" id="1063c17">得惡報。現在之惡亦不應作。是三惡業現在</a><a name="1063c18" id="1063c18">能生弊惡色等死時生悔。以是因緣我受三</a><a name="1063c19" id="1063c19">歸及八齋法。遠離一切惡不善業。智者當觀</a><a name="1063c20" id="1063c20">戒有二種。一者世戒。二第一義戒。若不依</a><a name="1063c21" id="1063c21">於三寶受戒。是名世戒。是戒不堅如彩色無</a><a name="1063c22" id="1063c22">膠。是故我先歸依三寶然後受戒。若終身受</a><a name="1063c23" id="1063c23">若一日一夜。所謂優婆塞戒八戒齋法。夫世</a><a name="1063c24" id="1063c24">戒者不能破壞先諸惡業。受三歸戒則能壞</a><a name="1063c25" id="1063c25">之。雖作大罪亦不失戒。何以故。戒力勢故。</a><a name="1063c26" id="1063c26">俱有二人同共作罪。一者受戒。二不受戒。</a><a name="1063c27" id="1063c27">已受戒者犯則罪重。不受戒者犯則罪輕。何</a><a name="1063c28" id="1063c28">以故。毀佛語故。罪有二種。一者性重。二者</a><a name="1063c29" id="1063c29">遮重。是二種罪復有輕重。或有人能重罪作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241063b.htm'><img src='up.gif' border=0></a>
<a href='T241064a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>