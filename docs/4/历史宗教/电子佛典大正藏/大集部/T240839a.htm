<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毘尼母經 0839a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毘尼母經</font> <font face='Arial'>(卷6)</font> <font face='Arial'>T24, p0839a</h2></font><hr>
<span class='old'>
</a><a name="0838c26" id="0838c26">法。第三事竟。略名一切章句。如是應廣知</a><a name="0838c27" id="0838c27"><p class='juan'>
毘尼母經卷第六</p>
</span><a name="0839a01" id="0839a01"></a><a name="0839a02" id="0839a02"><p class='juan'>
毘尼母經卷第七</p>
</a><a name="0839a03" id="0839a03"></a><a name="0839a04" id="0839a04"><p><span class='byline'>　　　　失譯人名今附秦錄</span><br></a><a name="0839a05" id="0839a05"><p>犯罪凡有三種。一者初犯罪緣。二者因犯故</a><a name="0839a06" id="0839a06">制。三者重制。云何名緣</a><a name="0839a07" id="0839a07"><p>爾時世尊在修賴吒國遊行。迦蘭陀子修提</a><a name="0839a08" id="0839a08">那。為續種繼後故作欲心。與其本二行欲。</a><a name="0839a09" id="0839a09">因此初犯。佛集諸比丘。是名為緣。云何名為</a><a name="0839a10" id="0839a10">制。若比丘行非梵行。乃至畜生。犯波羅夷不</a><a name="0839a11" id="0839a11">共住。是名為制。云何名為重制</a><a name="0839a12" id="0839a12"><p>爾時世尊在毘梨祇國。有一毘梨祇子出家。</a><a name="0839a13" id="0839a13">後不樂道常思念欲事。歸家即共其本二行</a><a name="0839a14" id="0839a14">欲。行欲已訖即生悔心。制本住寺。向諸比丘</a><a name="0839a15" id="0839a15">說所犯事。諸比丘聞已往白世尊。佛告諸比</a><a name="0839a16" id="0839a16">丘。初入犯波羅夷。如毘舍離林中乞食比丘。</a><a name="0839a17" id="0839a17">此是重制</a><a name="0839a18" id="0839a18"><p>爾時尊者優波離。即從座起整衣服頂禮佛</a><a name="0839a19" id="0839a19">足胡跪合掌。白佛言。世尊。若有人於畜生</a><a name="0839a20" id="0839a20">邊行婬。此為犯不。佛告優波離。初入亦犯。</a><a name="0839a21" id="0839a21">優波離復問。非道行婬為犯不。佛言初入亦</a><a name="0839a22" id="0839a22">犯。初入犯因緣。如律中廣解</a><a name="0839a23" id="0839a23"><p>重制有二種因緣。一者急二者緩。急者。乃至</a><a name="0839a24" id="0839a24">畜生與人同犯。是名為急。云何名緩。若有比</a><a name="0839a25" id="0839a25">丘欲捨道還俗行婬者。聽捨戒還家。若後時</a><a name="0839a26" id="0839a26">還樂在道者。聽出家與受具足。是名為緩。如</a><a name="0839a27" id="0839a27">難提伽比丘犯重。聽懺悔在大僧下沙彌上。</a><a name="0839a28" id="0839a28">此亦是緩。譬如國王有犯罪者一者急二者</a><a name="0839a29" id="0839a29">緩。重制中亦如是。一緩一急。是故三處得決<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240838c.htm'><img src='up.gif' border=0></a>
<a href='T240839b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>