<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0339a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷28)</font> 第六門第四子攝頌大藥之餘 <font face='Arial'>T24, p0339a</h2></font><hr>
<span class='old'>
</a><a name="0338c28" id="0338c28">告若用語者。長受安樂不復辛苦。所課賦稅</a><a name="0338c29" id="0338c29">隨力有無。眷屬妻子永無勞弊。君等六城各</span><a name="0339a01" id="0339a01">自牢守。假令王命及六臣追無宜用語。設其</a><a name="0339a02" id="0339a02">自至亦勿開門。報云。大藥臣來我當賓伏。於</a><a name="0339a03" id="0339a03">其國內聞斯教已。並悉依行不遵舊令。時彼</a><a name="0339a04" id="0339a04">諸臣共白王曰。諸城反叛其欲如何。王曰。卿</a><a name="0339a05" id="0339a05">等可嚴四兵隨處討伐。諸臣各至彼不見隨。</a><a name="0339a06" id="0339a06">臣奏王曰。我等無力王可自來。王即親行彼</a><a name="0339a07" id="0339a07">亦不伏。徒勞戰陣淹滯多時。諸城奏曰。我</a><a name="0339a08" id="0339a08">於大王無心違背。六臣暴虐由是不隨。若令</a><a name="0339a09" id="0339a09">大藥臣來我皆降伏。王即令使往喚大藥。彼</a><a name="0339a10" id="0339a10">聞敕召馳至王所。諸城百姓聞大藥至。皆悉</a><a name="0339a11" id="0339a11">無違開門令入。大藥即便削除虐政。更制輕</a><a name="0339a12" id="0339a12">科彝倫協敘。小大無怨。咸歌再造。共喜來</a><a name="0339a13" id="0339a13">蘇。賑貧窮。恤孤寡。猶如父母各生慈念。國內</a><a name="0339a14" id="0339a14">人眾悉皆雲集。扈從大王俱至城所。聲聞鄰</a><a name="0339a15" id="0339a15">國遠近稱揚。王乃以女娉于大藥。雖蒙賞</a><a name="0339a16" id="0339a16">愛無驕恣心。時有異方貧士來投此王冀求</a><a name="0339a17" id="0339a17">榮祿。王不見許復求大藥。大藥哀愍遂便招</a><a name="0339a18" id="0339a18">納。拯以衣食令無乏短。時有婆羅門來從大</a><a name="0339a19" id="0339a19">藥。求索糠麥即便遣與。時掌庫者苟事遷延</a><a name="0339a20" id="0339a20">不即持惠。後於異時王與大臣及諸寮庶朝</a><a name="0339a21" id="0339a21">集一處。王告眾曰。私密之事誰可告知。有云</a><a name="0339a22" id="0339a22">密事應語知識。有云父母有云妻子。然大藥</a><a name="0339a23" id="0339a23">默無所說。王曰。大藥卿何不言。答曰。言何容</a><a name="0339a24" id="0339a24">易。如我所見凡隱密事不可告語一切男子。</a><a name="0339a25" id="0339a25">況復女人。王曰。豈並如此。大藥曰。此之虛實</a><a name="0339a26" id="0339a26">王當目驗。後時王家失孔雀鳥。大藥捉得別</a><a name="0339a27" id="0339a27">處藏舉。將餘孔雀對婦前殺。報云。汝豈不聞</a><a name="0339a28" id="0339a28">王失孔雀。答曰我聞。大藥曰。此鳥即是可</a><a name="0339a29" id="0339a29">疾料理。我欲充食不得向人共論此事。婦聞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240338c.htm'><img src='up.gif' border=0></a>
<a href='T240339b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>