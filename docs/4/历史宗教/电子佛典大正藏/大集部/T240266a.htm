<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0266a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷13)</font> 第二門第十子攝頌難陀因緣之餘 <font face='Arial'>T24, p0266a</h2></font><hr>
<span class='old'>
</a><a name="0265c28" id="0265c28">摩。然諸苾芻不合訶責而訶責者得越法罪。</a><a name="0265c29" id="0265c29">應合訶責而不訶責亦越法罪。不合容捨而</span><a name="0266a01" id="0266a01">容捨者得越法罪。應合容捨而不容捨亦越</a><a name="0266a02" id="0266a02">法罪</a><a name="0266a03" id="0266a03"><p>若有於前黑品五法。隨一現行心無恭敬應</a><a name="0266a04" id="0266a04">可驅出。若知彼懷有慈順者應可恕之。若具</a><a name="0266a05" id="0266a05">五黑法者即可驅出。若不驅者得越法罪。佛</a><a name="0266a06" id="0266a06">言驅出。即露體驅出。佛言不應露體令去。若</a><a name="0266a07" id="0266a07">是求寂應與水羅君持。及上下二衣然後令</a><a name="0266a08" id="0266a08">去。若是近圓或擬近圓者。應與六物驅其出</a><a name="0266a09" id="0266a09">寺。皆不得露體令去(六物者三衣坐具水羅君持君持有二謂是淨觸)</a><a name="0266a10" id="0266a10"><p>第三門第四子攝頌曰</a><a name="0266a11" id="0266a11"><p class='lg'>　　造寺安簷網　　　廣陳掃地處</a><br><a name="0266a12" id="0266a12">　　求法說二童　　　熱時應造舍　</p></a><a name="0266a13" id="0266a13"><p>緣在室羅伐城。如佛所言樹下臥具者。清淨</a><a name="0266a14" id="0266a14">易得。苾芻依此而為出家并受近圓成苾芻</a><a name="0266a15" id="0266a15">性。若得長利別房樓閣悉皆得受。苾芻造寺</a><a name="0266a16" id="0266a16">不安基階及以前簷。佛言先安基階可與膝</a><a name="0266a17" id="0266a17">齊。上置厚版立柱於上。斗枅梁棟准次而</a><a name="0266a18" id="0266a18">安。上布平版版上布[<a href='javascript:showpic("images/057507.gif")'>專*瓦</a>]。於上復以碎[<a href='javascript:showpic("images/057507.gif")'>專*瓦</a>]和泥。</a><a name="0266a19" id="0266a19">極須[<a href='javascript:showpic("images/042838.gif")'>革*更</a>]築上安鹽石灰泥。一重既爾餘皆類</a><a name="0266a20" id="0266a20">知。前安欄楯橫牽釘柱勿令墮落。時諸苾芻</a><a name="0266a21" id="0266a21">或於此食。有鳥雀來共相惱亂。應安羅網。不</a><a name="0266a22" id="0266a22">知以何為網。佛言有五種網。謂麻紵芒茅</a><a name="0266a23" id="0266a23">及楮皮等。雖作得網不解安置。佛言於網四</a><a name="0266a24" id="0266a24">角安小鐵鐶。方便挂舉勿令雨爛。後於此食</a><a name="0266a25" id="0266a25">鳥尚入者。以物遮掩食了還開。苾芻食時犬</a><a name="0266a26" id="0266a26">來前住希覓殘食。苾芻不與望斷命終。苾芻</a><a name="0266a27" id="0266a27">白佛。佛言凡噉食時為施畜生留一抄食。時</a><a name="0266a28" id="0266a28">蘭若苾芻所出飲食。唯與野干遮餘烏鳥。</a><a name="0266a29" id="0266a29">烏便瞋恨作烏音聲告賊帥曰。林中苾芻多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240265c.htm'><img src='up.gif' border=0></a>
<a href='T240266b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>