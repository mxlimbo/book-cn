<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0375a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷34)</font> 第六門第四子攝之餘明佛從天下等事 <font face='Arial'>T24, p0375a</h2></font><hr>
<span class='old'>
</a><a name="0374c28" id="0374c28">盃。若畜者得越法罪</a><a name="0374c29" id="0374c29"><p>第八門第七子攝頌曰</span><a name="0375a01" id="0375a01"><p class='lg'>　　由婦制錫杖　　　起舞時招罪</a><br><a name="0375a02" id="0375a02">　　濕餅受請食　　　說法伴白知　</p></a><a name="0375a03" id="0375a03"><p>緣處同前。有一長者大富多財。婦生一子情</a><a name="0375a04" id="0375a04">大歡喜。命諸親眷共為喜樂。其婦及夫別房</a><a name="0375a05" id="0375a05">睡著天明不起。時有乞食苾芻。見彼多門遂</a><a name="0375a06" id="0375a06">入家內迷其出處。遂便深入至長者房前。彼</a><a name="0375a07" id="0375a07">即驚覺。苾芻遂向婦邊而過。長者見云。此與</a><a name="0375a08" id="0375a08">我婦共行非法。即打苾芻頭破血出缽盂亦</a><a name="0375a09" id="0375a09">破。婦覺報云。苾芻無過可放令出。時彼苾</a><a name="0375a10" id="0375a10">芻持此容儀至逝多林。苾芻問曰。何故如是。</a><a name="0375a11" id="0375a11">即便具說。苾芻以緣白佛。佛言。苾芻乞食</a><a name="0375a12" id="0375a12">不應造次入多門家。應將餅糗門前為記然</a><a name="0375a13" id="0375a13">後方入。苾芻入時默然而入。見其婦女露形</a><a name="0375a14" id="0375a14">走去俗人嫌恥。佛言。欲入舍時作聲警覺。彼</a><a name="0375a15" id="0375a15">即呵呵作聲喧鬧而入。家人報曰。仁豈小兒</a><a name="0375a16" id="0375a16">呵呵聲響而入我家。答曰。佛令作聲而入為</a><a name="0375a17" id="0375a17">此呵呵。答曰。更無方便可使作聲。唯此呵</a><a name="0375a18" id="0375a18">呵能為警覺。苾芻默爾。苾芻白佛。佛言。苾芻</a><a name="0375a19" id="0375a19">不應呵呵作聲入他人舍。佛制不聽遂拳打</a><a name="0375a20" id="0375a20">門扇作聲而入。家人怪問。何故打破我門。默</a><a name="0375a21" id="0375a21">爾無對。佛言。不應打門可作錫杖。苾芻不</a><a name="0375a22" id="0375a22">解。佛言。杖頭安鐶圓如盞口。安小鐶子搖</a><a name="0375a23" id="0375a23">動作聲而為警覺。狗便出吠用錫杖打。佛言。</a><a name="0375a24" id="0375a24">不應以杖打狗應舉怖之。時有惡狗怖時瞋</a><a name="0375a25" id="0375a25">劇。佛言。取一抄飯擲地令食。至不信家久搖</a><a name="0375a26" id="0375a26">錫時遂生疲倦。而彼家人竟無出問。佛言。不</a><a name="0375a27" id="0375a27">應多時搖動。可二三度搖。無人問時即須行</a><a name="0375a28" id="0375a28">去</a><a name="0375a29" id="0375a29"><p>緣處同前。時有長者請佛及僧家中設食。苾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240374c.htm'><img src='up.gif' border=0></a>
<a href='T240375b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>