<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0665a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷15)</font> 九十單提法之一 <font face='Arial'>T22, p0665a</h2></font><hr>
<span class='old'>
</a><a name="0664c28" id="0664c28">式叉摩那沙彌沙彌尼突吉羅。是謂為犯。</a><a name="0664c29" id="0664c29">不犯者。若捨著地與。若使人與。若與父母。</span><a name="0665a01" id="0665a01">與塔作人別房作人。計作食價與。若為力</a><a name="0665a02" id="0665a02">勢強奪去無犯。無犯者。最初未制戒。癡狂</a><a name="0665a03" id="0665a03">心亂痛惱所纏(四十一竟)</a><a name="0665a04" id="0665a04"><p>爾時佛在舍衛國祇樹給孤獨園。時舍衛城</a><a name="0665a05" id="0665a05">中有一豪族長者。與跋難陀釋子知舊親</a><a name="0665a06" id="0665a06">友。彼作如是念言。若跋難陀釋子來入此</a><a name="0665a07" id="0665a07">城者。當為跋難陀故飯食眾僧。於異時</a><a name="0665a08" id="0665a08">跋難陀釋子來入城中。長者聞來至。即遣</a><a name="0665a09" id="0665a09">人詣僧伽藍中。語諸比丘明日請食。即</a><a name="0665a10" id="0665a10">於其夜辦具種種甘饌飲食。明日清旦往</a><a name="0665a11" id="0665a11">白時到。時諸比丘到時著衣持缽。詣長者</a><a name="0665a12" id="0665a12">家就座而坐。諸比丘語長者言。眾僧已</a><a name="0665a13" id="0665a13">集。飲食辦者可時施設。長者報言。諸尊小</a><a name="0665a14" id="0665a14">留待須跋難陀釋子至。諸比丘報言。眾僧</a><a name="0665a15" id="0665a15">已集。若飲食已辦者便可施設。何須留待</a><a name="0665a16" id="0665a16">日時晚過。恐諸比丘不得具足滿食。時長</a><a name="0665a17" id="0665a17">者白諸比丘。我先有誓願。若跋難陀釋子</a><a name="0665a18" id="0665a18">來入此城者。我當為跋難陀釋子飯食</a><a name="0665a19" id="0665a19">眾僧。願諸尊小留待跋難陀。爾時跋難陀。</a><a name="0665a20" id="0665a20">小食時乃更詣餘家。日時垂欲過方來。</a><a name="0665a21" id="0665a21">時諸比丘見時欲過。雖得飲食竟不滿</a><a name="0665a22" id="0665a22">足。其中有少欲知足行頭陀樂學戒知</a><a name="0665a23" id="0665a23">慚愧者。嫌責跋難陀釋子。云何跋難陀釋</a><a name="0665a24" id="0665a24">子。小食時更詣餘家。時垂欲過方來。使</a><a name="0665a25" id="0665a25">諸比丘飲食不得滿足耶。爾時諸比丘往</a><a name="0665a26" id="0665a26">至世尊所。頭面禮足已在一面坐。以</a><a name="0665a27" id="0665a27">此因緣具白世尊。世尊以此因緣集比丘</a><a name="0665a28" id="0665a28">僧。以無數方便呵責跋難陀釋子。汝所為</a><a name="0665a29" id="0665a29">非。非威儀非沙門法非淨行非隨順行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220664c.htm'><img src='up.gif' border=0></a>
<a href='T220665b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>