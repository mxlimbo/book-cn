<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本說一切有部尼陀那目得迦 0439c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本說一切有部尼陀那目得迦</font> <font face='Arial'>(卷6)</font> <font face='Arial'>T24, p0439c</h2></font><hr>
<span class='old'>
</a><a name="0439b28" id="0439b28">鶿白鷺鵂鶹雕鷲。擔負而歸。時婆羅門居士</a><a name="0439b29" id="0439b29">見而告曰。阿遮利耶何用此物。答言。我將欲</span><a name="0439c01" id="0439c01">食。彼復問言。不應食物何故食之。答曰。所應</a><a name="0439c02" id="0439c02">食者求之既無。豈於此物而不得食。因被譏</a><a name="0439c03" id="0439c03">嫌。以緣白佛。佛言。苾芻不應食諸烏鶿白鶴</a><a name="0439c04" id="0439c04">雕鷲之類。如其食者得越法罪</a><a name="0439c05" id="0439c05"><p class='juan'>
根本說一切有部目得迦卷第六</p>
</a><a name="0439c06" id="0439c06"></a><a name="0439c07" id="0439c07"></a><a name="0439c08" id="0439c08"><p class='juan'>
根本說一切有部目得迦卷第七</p>
</a><a name="0439c09" id="0439c09"></a><a name="0439c10" id="0439c10"><p><span class='byline'>　　　　大唐三藏法師義淨奉　制譯</span><br></a><a name="0439c11" id="0439c11"><p>第五子攝頌曰</a><a name="0439c12" id="0439c12"><p class='lg'>　　狗肉不應噉　　　并食屍鳥獸</a><br><a name="0439c13" id="0439c13">　　及以同蹄畜　　　亦不食獼猴　</p></a><a name="0439c14" id="0439c14"><p>爾時佛在室羅伐城。時屬儉年。諸俗人等多</a><a name="0439c15" id="0439c15">食狗肉。時六眾苾芻。於日初分著衣持缽入</a><a name="0439c16" id="0439c16">城乞食。隨所至處人皆告曰。聖者可去。實無</a><a name="0439c17" id="0439c17">一物堪以奉施。其家釜內有營食處。六眾見</a><a name="0439c18" id="0439c18">已便問彼言。汝舍釜中是何飲食。答云。狗肉。</a><a name="0439c19" id="0439c19">問言。仁等食狗肉耶。答言。我食。六眾報言。</a><a name="0439c20" id="0439c20">我依仁等而為出家。汝所食物宜應與我。彼</a><a name="0439c21" id="0439c21">便授與。六眾苾芻受肉而去。是時群狗既</a><a name="0439c22" id="0439c22">聞肉氣。共來圍繞號吠隨行。時諸居士見而</a><a name="0439c23" id="0439c23">告曰。聖者。何故被群狗逐。答言。我所持者。</a><a name="0439c24" id="0439c24">是其狗肉。問言。仁者食狗肉耶。答言。我食。</a><a name="0439c25" id="0439c25">因被譏嫌。以緣白佛。佛言。凡諸苾芻。不應食</a><a name="0439c26" id="0439c26">狗及以鴟鴞。并諸鳥獸食死屍者。咸不應食。</a><a name="0439c27" id="0439c27">若有食者得惡作罪</a><a name="0439c28" id="0439c28"><p>緣處同前。時有盜賊。偷憍薩羅國勝光大王</a><a name="0439c29" id="0439c29">廄中上馬。將入闇林遂斷其命。棄其頭尾持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240439b.htm'><img src='up.gif' border=0></a>
<a href='T240440a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>