<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0717b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷6)</font> 舍利弗品 <font face='Arial'>T24, p0717b</h2></font><hr>
<span class='old'>
</a><a name="0717a28" id="0717a28">應答言無罪。可懺悔者語令懺悔。應與</a><a name="0717a29" id="0717a29">阿浮呵那者答言與。若不與當言不與。</span><a name="0717b01" id="0717b01">見波羅夷罪相。莫道言汝得波羅夷。何以</a><a name="0717b02" id="0717b02">故。初波羅夷婬欲虛誑妄語其相易現。殺</a><a name="0717b03" id="0717b03">盜二戒其相難知。因細而得從細而解。是</a><a name="0717b04" id="0717b04">故莫向狐疑人道。汝得波羅夷罪。若有師</a><a name="0717b05" id="0717b05">者答言。汝今可往諮問汝師。即便遣去。仍</a><a name="0717b06" id="0717b06">往到律師所。而問言。此罪云何。若此律師觀</a><a name="0717b07" id="0717b07">其罪相可治。此比丘得律師語已。即還報</a><a name="0717b08" id="0717b08">律師言可治。律師言。善哉。隨語而作。若無</a><a name="0717b09" id="0717b09">師者。教問同學。同學若答言可治。還報律</a><a name="0717b10" id="0717b10">師。律師答言。善哉。若無同學教問弟子。弟</a><a name="0717b11" id="0717b11">子又答言可治。還報律師。律師言。善哉。隨</a><a name="0717b12" id="0717b12">語而作。若弟子見有罪相。莫作是言。汝得</a><a name="0717b13" id="0717b13">波羅夷罪。何以故。法師曰。佛出世難得。出</a><a name="0717b14" id="0717b14">家亦難得。受具足戒甚難。語已律師即淨</a><a name="0717b15" id="0717b15">掃灑房舍。令狐疑比丘盡日坐。坐已即與</a><a name="0717b16" id="0717b16">三十禪法。令其自觀。若戒無病。觀者禪法</a><a name="0717b17" id="0717b17">即現。威儀貫通心便入定。坐在定中。若過</a><a name="0717b18" id="0717b18">一日亦不覺知。到瞑律師往至其所。而問</a><a name="0717b19" id="0717b19">言。長老。心意云何。答言。大德。我心意唯有</a><a name="0717b20" id="0717b20">定耳。律師又言。長老。出家人甚難。於沙門</a><a name="0717b21" id="0717b21">法慎勿懈怠。皆應修學。若破戒者。入禪心</a><a name="0717b22" id="0717b22">即不定。如坐棘刺。何以故。為悔過火所燒。</a><a name="0717b23" id="0717b23">亦如坐熱石上。不得安定。而復起去。若律</a><a name="0717b24" id="0717b24">師往到其所而言。長老。心意云何。為定與</a><a name="0717b25" id="0717b25">不。答言。不定。律師言。人於世間為罪行。</a><a name="0717b26" id="0717b26">不可覆藏。初作時。護身善神先應觀知。又</a><a name="0717b27" id="0717b27">沙門婆羅門略知人心。長老。汝可隨宜覓</a><a name="0717b28" id="0717b28">安止處。四種毘尼及律師三法品竟</a><a name="0717b29" id="0717b29"><p class='juan'>
善見律毘婆沙卷第六</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240717a.htm'><img src='up.gif' border=0></a>
<a href='T240717c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>