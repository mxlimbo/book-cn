<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0738c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷21)</font> 三十泥薩祇波逸底迦法 自擔負羊毛學處第十六 <font face='Arial'>T23, p0738c</h2></font><hr>
<span class='old'>
</a><a name="0738b28" id="0738b28">多賊盜。彼之村隅令人遠望。遙見六眾擔來</a><a name="0738b29" id="0738b29">普相告曰。仁等當知有象軍至。諸人見已咸</span><a name="0738c01" id="0738c01">皆驚怖。棄其家宅走入林中。留諸強壯防守</a><a name="0738c02" id="0738c02">村邑。共相告曰。彼非象軍是駱駝也。又曰。彼</a><a name="0738c03" id="0738c03">非駱駝應是牛馱。又云。彼非牛馱是人擔物。</a><a name="0738c04" id="0738c04">既近村已知是苾芻。告言。聖者。奇特大擔</a><a name="0738c05" id="0738c05">有異常人。能使村坊並皆走散。六眾報曰。汝</a><a name="0738c06" id="0738c06">無識者。見有擔來怖云是賊。賊若知者當來</a><a name="0738c07" id="0738c07">劫掠。汝鎮驚走所有家業並悉持將。彼聞默</a><a name="0738c08" id="0738c08">爾。于時六眾見是事已。便相謂曰。難陀鄔波</a><a name="0738c09" id="0738c09">難陀。我等若隨路行多招譏調。可於荒野望</a><a name="0738c10" id="0738c10">直而行。即便棄道而去。時稅關人隨處看守。</a><a name="0738c11" id="0738c11">既見擔至而告之曰。君等商人屢為偷稅。不</a><a name="0738c12" id="0738c12">輸稅直竊路而行。六眾報曰。無智者汝將我</a><a name="0738c13" id="0738c13">是偷稅商人。問云。仁等是何。答云。我是六</a><a name="0738c14" id="0738c14">眾苾芻。彼即報云聖者隨去。復相議曰。我等</a><a name="0738c15" id="0738c15">若至逝多門者。諸黑缽類共調弄我。宜取小</a><a name="0738c16" id="0738c16">門持擔而入。既入小門有摩訶羅。見而問曰。</a><a name="0738c17" id="0738c17">汝客擔人何因破籬而入寺內。報言。老叟。汝</a><a name="0738c18" id="0738c18">將我是客擔人耶。問言。仁等是何。答云。我是</a><a name="0738c19" id="0738c19">苾芻。問云。聖者是六眾耶。報言我是。即云。</a><a name="0738c20" id="0738c20">善來善來。大德。時彼既入以諸毛擔總置寺</a><a name="0738c21" id="0738c21">中。悉積如山。見者稱異。問言。具壽。仁等能</a><a name="0738c22" id="0738c22">持如斯重擔。豈不畏彼世俗譏嫌。即便報曰。</a><a name="0738c23" id="0738c23">我口豈唯噉食。有調弄者三倍弄之。時少欲</a><a name="0738c24" id="0738c24">苾芻共生譏議作如是語。云何苾芻持是重</a><a name="0738c25" id="0738c25">擔所應恥事。更以為能而起高慢。時諸苾芻</a><a name="0738c26" id="0738c26">以此因緣具白世尊。世尊爾時集苾芻眾。廣</a><a name="0738c27" id="0738c27">說如前。制其學處應如是說</a><a name="0738c28" id="0738c28"><p>若復苾芻行路中。得羊毛欲須應取。若無人</a><a name="0738c29" id="0738c29">持得自持至三踰繕那。若過者泥薩祇波逸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230738b.htm'><img src='up.gif' border=0></a>
<a href='T230739a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>