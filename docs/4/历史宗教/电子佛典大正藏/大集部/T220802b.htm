<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0802b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0802b</h2></font><hr>
<span class='old'>
</a><a name="0802a28" id="0802a28">冷。若須水授水與。相日時若欲過者。當</a><a name="0802a29" id="0802a29">即同時食。若和尚食已。當手中取缽行澡漱</span><a name="0802b01" id="0802b01">水。若自食竟。若有餘食。當與人若非人。若</a><a name="0802b02" id="0802b02">著淨地無草處。若著淨地無虫水中。取盛</a><a name="0802b03" id="0802b03">食器淨洗還置本處。取坐具洗足床淨水瓶</a><a name="0802b04" id="0802b04">澡洗瓶還置本處。食處淨掃除糞彼以</a><a name="0802b05" id="0802b05">食缽盛糞棄之。餘比丘見者皆共惡之。自</a><a name="0802b06" id="0802b06">今已去不得持食缽盛糞棄。聽用除糞</a><a name="0802b07" id="0802b07">器。若破器。若故竹筐。若掃帚上除去糞食。</a><a name="0802b08" id="0802b08">缽當好淨潔持之。復次入和尚房時。當看</a><a name="0802b09" id="0802b09">恐有塵土。若有塵土。當出繩床木床坐具</a><a name="0802b10" id="0802b10">大小褥枕氈被。若床榰若地敷。當記本</a><a name="0802b11" id="0802b11">處出在外曬之。淨掃除房中。去糞土棄</a><a name="0802b12" id="0802b12">時當看。若有鍼綖若刀。若弊故段衣。下</a><a name="0802b13" id="0802b13">至一丸二丸藥。當取舉置現處。若有主識</a><a name="0802b14" id="0802b14">者當取。復當拂拭嚮上若杙上。若龍牙杙</a><a name="0802b15" id="0802b15">上。若衣架上。若房有破壞處。若虫鼠孔穴。</a><a name="0802b16" id="0802b16">可補塞者當治之。可泥者便泥之。可搗</a><a name="0802b17" id="0802b17">便搗。可平治便平治。當以泥漿污灑極令</a><a name="0802b18" id="0802b18">淨潔。當取地敷。曬令燥抖擻內房中。若本</a><a name="0802b19" id="0802b19">敷坐不齊當更齊整。若本齊整。當如本齊</a><a name="0802b20" id="0802b20">整。先內床腳榰拂拭之當急繩床繩床腳。</a><a name="0802b21" id="0802b21">向身內房中。安置床榰上。取大小褥枕氈</a><a name="0802b22" id="0802b22">被衣。內著房中。先敷大褥。次敷少褥氈被。</a><a name="0802b23" id="0802b23">安枕置上彼取所著衣。不著衣并置一處。</a><a name="0802b24" id="0802b24">取時各各錯亂。自今已去。不得持所著衣</a><a name="0802b25" id="0802b25">不著衣并置一處。應各各別一處。彼取缽</a><a name="0802b26" id="0802b26">囊革屣囊針筒油器置一處。諸比丘見惡之。</a><a name="0802b27" id="0802b27">佛言。不應爾。自今已去。聽持缽囊針筒置</a><a name="0802b28" id="0802b28">一處。革屣囊與油器著一處。彼應在房內</a><a name="0802b29" id="0802b29">安鑰壯看。令不高下出房外。應還探<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220802a.htm'><img src='up.gif' border=0></a>
<a href='T220802c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>