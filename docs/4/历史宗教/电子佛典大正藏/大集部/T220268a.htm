<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩訶僧祇律 0268a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩訶僧祇律</font> <font face='Arial'>(卷5)</font> 明僧殘戒之一 <font face='Arial'>T22, p0268a</h2></font><hr>
<span class='old'>
</a><a name="0267c23" id="0267c23">有如來。最尊第一。當以此藥奉上世尊。爾時</a><a name="0267c24" id="0267c24">耆舊童子往詣世尊所。禮世尊足卻住一面</span><a name="0268a01" id="0268a01">白佛言。淨居天與我是治轉輪王藥價直百</a><a name="0268a02" id="0268a02">千。我作是念。世間誰最尊重第一應與此</a><a name="0268a03" id="0268a03">藥。尋復念言。唯有如來。世之尊重。今以此藥</a><a name="0268a04" id="0268a04">奉上世尊。唯願哀愍納受此藥。佛告耆舊。如</a><a name="0268a05" id="0268a05">來應供正遍知。婬怒癡垢習障永盡。唯有堅</a><a name="0268a06" id="0268a06">固平等妙身。無有眾患應服此藥。爾時耆舊</a><a name="0268a07" id="0268a07">復白佛言。世尊。如來應供正遍知平等妙身。</a><a name="0268a08" id="0268a08">雖無眾患。哀愍我故。願受此藥。當為來世弟</a><a name="0268a09" id="0268a09">子開示法明。病者受藥施者得福。爾時世尊</a><a name="0268a10" id="0268a10">默然而受。耆舊復念。今不可令世尊如常人</a><a name="0268a11" id="0268a11">法服藥。當取青蓮花葉熏藥令香與世尊嗅</a><a name="0268a12" id="0268a12">之。爾時世尊。便嗅青蓮花葉香藥。勢十八</a><a name="0268a13" id="0268a13">行下。世尊下已光相不悅。時瓶沙王。與諸</a><a name="0268a14" id="0268a14">群臣眷屬俱往問疾。時王舍城有五百婬</a><a name="0268a15" id="0268a15">女。亦詣世尊禮拜問疾。時瓶沙王詣世尊所</a><a name="0268a16" id="0268a16">問疾已。群臣侍從次入問疾。時五百婬女。或</a><a name="0268a17" id="0268a17">乘象馬車輿欲來問疾。中有入者有不入者。</a><a name="0268a18" id="0268a18">有與年少入園林中遊諸浴池。五欲自娛。歌</a><a name="0268a19" id="0268a19">舞戲笑。有一婬女。貧窮弊衣無人共語。便詣</a><a name="0268a20" id="0268a20">優陀夷所白言。阿闍梨。我欲入看。優陀夷</a><a name="0268a21" id="0268a21">言。可爾。汝若不請尚欲呼汝況汝求請。即</a><a name="0268a22" id="0268a22">便入房。時優陀夷亦示諸房舍種種彩畫。優</a><a name="0268a23" id="0268a23">陀夷問言。姊妹房舍好不。答言實好。便問</a><a name="0268a24" id="0268a24">姊妹。能共作是事不。答言。阿闍梨。我仰作</a><a name="0268a25" id="0268a25">是事活。若男子者來。優陀夷言。姊妹。汝可</a><a name="0268a26" id="0268a26">臥地。即時臥地。復言右脅臥。即右脅臥。復教</a><a name="0268a27" id="0268a27">左脅臥。即左脅臥。復教仰臥。即便仰臥。復教</a><a name="0268a28" id="0268a28">匍匐。即便匍匐。時優陀夷即便唾之腳蹴令</a><a name="0268a29" id="0268a29">倒。便言姊妹起。我已作竟。爾時婬女便瞋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220267c.htm'><img src='up.gif' border=0></a>
<a href='T220268b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>