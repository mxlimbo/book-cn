<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0610a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷7)</font> 三十捨墮法之一 <font face='Arial'>T22, p0610a</h2></font><hr>
<span class='old'>
</a><a name="0609c28" id="0609c28">何取他衣與六群比丘及與餘人。嫌責已。</a><a name="0609c29" id="0609c29">往至世尊所。頭面禮足在一面坐。以此</span><a name="0610a01" id="0610a01">因緣具白世尊。世尊以此因緣集諸比丘。</a><a name="0610a02" id="0610a02">知而故問。汝等諸比丘。實三衣具足而取</a><a name="0610a03" id="0610a03">他衣與六群比丘及餘人耶。答言。實爾世</a><a name="0610a04" id="0610a04">尊。世尊以無數方便呵責諸比丘言。汝所</a><a name="0610a05" id="0610a05">為非。非威儀非沙門法非淨行非隨順</a><a name="0610a06" id="0610a06">行。所不應為。舍衛居士以諸比丘失衣故</a><a name="0610a07" id="0610a07">施衣。云何汝等三衣具足而取彼衣與六</a><a name="0610a08" id="0610a08">群比丘及與餘人。呵責已告諸比丘。此癡</a><a name="0610a09" id="0610a09">人。多種有漏處最初犯戒。自今已去與比丘</a><a name="0610a10" id="0610a10">結戒。集十句義乃至正法久住。欲說戒者</a><a name="0610a11" id="0610a11">當如是說。若比丘失衣奪衣燒衣漂衣。若非</a><a name="0610a12" id="0610a12">親里居士居士婦自恣請多與衣。是比丘當</a><a name="0610a13" id="0610a13">知足受衣。若過者尼薩耆波逸提。比丘義</a><a name="0610a14" id="0610a14">如上。非親里親里者如上。居士居士婦</a><a name="0610a15" id="0610a15">者如上說。衣者有十種如上。若失一衣</a><a name="0610a16" id="0610a16">不應取。若失二衣餘一衣若二重三重四重</a><a name="0610a17" id="0610a17">應摘作。若僧伽梨若鬱多羅僧若安陀會。</a><a name="0610a18" id="0610a18">若三衣都失。彼比丘應知足受衣。知足有</a><a name="0610a19" id="0610a19">二種。在家人知足出家人知足。在家人知足</a><a name="0610a20" id="0610a20">者。隨白衣所與衣受之。出家人知足者三</a><a name="0610a21" id="0610a21">衣也。若居士自恣請多與比丘衣。若衣細若</a><a name="0610a22" id="0610a22">薄若不牢。應取作若二重三重四重。當安</a><a name="0610a23" id="0610a23">緣當肩上。應帖障垢膩處。應安鉤紐。若</a><a name="0610a24" id="0610a24">有餘殘。語居士言。此餘殘衣裁作何等。若</a><a name="0610a25" id="0610a25">檀越言。我不以失衣故與。我曹自與大德</a><a name="0610a26" id="0610a26">耳。彼若欲受者便受。若比丘過知足受衣尼</a><a name="0610a27" id="0610a27">薩耆波逸提。此尼薩耆應捨與僧。若眾多人</a><a name="0610a28" id="0610a28">若一人。不得別眾捨。若捨不成捨突吉羅。</a><a name="0610a29" id="0610a29">捨時應往僧中偏露右肩脫革屣向上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220609c.htm'><img src='up.gif' border=0></a>
<a href='T220610b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>