<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十誦律 0280b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十誦律</font> <font face='Arial'>(卷39)</font> <font face='Arial'>T23, p0280b</h2></font><hr>
<span class='old'>
</a><a name="0280a28" id="0280a28">丘吐逆。佛言。應一處作坑。佛在舍衛國。有人</a><a name="0280a29" id="0280a29">施僧華鬘。諸比丘不受。不知用華鬘作何物。</span><a name="0280b01" id="0280b01">是事白佛。佛言。聽受。應以鍼釘著壁上。房舍</a><a name="0280b02" id="0280b02">得香施者得福。佛在舍衛國。時眾僧髮長。時</a><a name="0280b03" id="0280b03">剃髮人大懅。時有一剃髮人作比丘。是比丘</a><a name="0280b04" id="0280b04">作是念。若佛聽我畜剃髮刀剃僧髮者善。是</a><a name="0280b05" id="0280b05">事白佛。佛言。聽畜剃刀與僧剃髮。佛在舍衛</a><a name="0280b06" id="0280b06">國。時僧指爪長。剃髮人懅。時有剃髮人作比</a><a name="0280b07" id="0280b07">丘。是比丘作是念。若佛聽我畜截爪刀與僧</a><a name="0280b08" id="0280b08">截爪者善。是事白佛。佛言。聽畜刀與僧截爪。</a><a name="0280b09" id="0280b09">佛在舍衛國。爾時僧鼻毛長。時剃髮人懅。時</a><a name="0280b10" id="0280b10">有剃髮人作比丘。是比丘作是念。若佛聽我</a><a name="0280b11" id="0280b11">畜鑷拔僧鼻中毛者善。是事白佛。佛言。聽畜</a><a name="0280b12" id="0280b12">鑷拔僧鼻中毛。佛在舍衛國。諸比丘露地敷</a><a name="0280b13" id="0280b13">繩床。結跏趺坐禪。天熱睡時頭動。有一毒蛇</a><a name="0280b14" id="0280b14">繩床前行。見比丘頭動。蛇作是念。或欲惱我。</a><a name="0280b15" id="0280b15">即跳螫比丘額。是比丘故睡不覺。第二螫額</a><a name="0280b16" id="0280b16">亦復不覺。第三螫額比丘即死。諸比丘食後</a><a name="0280b17" id="0280b17">彼處經行。見是比丘死不知云何。是事白</a><a name="0280b18" id="0280b18">佛。佛以是事集比丘僧。集比丘僧已語諸比</a><a name="0280b19" id="0280b19">丘。從今繩床腳下施支令八指。佛在舍衛</a><a name="0280b20" id="0280b20">國。爾時長老畢陵伽婆蹉眼痛。入浴室洗時。</a><a name="0280b21" id="0280b21">汗入眼中便增痛。佛言。應以泥塗額上。時泥</a><a name="0280b22" id="0280b22">氣入眼眼復增劇。是事白佛。佛言。應以香</a><a name="0280b23" id="0280b23">和泥塗額上。佛在舍衛國。長老優波離問佛。</a><a name="0280b24" id="0280b24">如佛說。汝目連。從今僧自說戒。我不入僧中。</a><a name="0280b25" id="0280b25">諸比丘不知誰應說戒。佛言。應上座說。若上</a><a name="0280b26" id="0280b26">座不利。次第二上座。如是次第能者說。時有</a><a name="0280b27" id="0280b27">說戒人處處忘。忘時默然住。佛言。應授。諸比</a><a name="0280b28" id="0280b28">丘便次第授。佛言。不應次第授。但授忘處。</a><a name="0280b29" id="0280b29">佛在舍衛國。長老優波離問佛。阿耆達婆羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230280a.htm'><img src='up.gif' border=0></a>
<a href='T230280c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>