<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善見律毘婆沙 0746a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善見律毘婆沙</font> <font face='Arial'>(卷10)</font> 舍利弗品 <font face='Arial'>T24, p0746a</h2></font><hr>
<span class='old'>
</a><a name="0745c24" id="0745c24">候須陀洹斯陀含阿那含阿羅漢。次第得者</a><a name="0745c25" id="0745c25">即便取之。往昔偈言</span><a name="0746a01" id="0746a01"><p class='lg'>　　譬如師子王　　　隱住山林中</a><br><a name="0746a02" id="0746a02">　　伺諸禽獸近　　　即便捉取食</a><br><a name="0746a03" id="0746a03">　　佛子亦如是　　　隱住阿蘭若</a><br><a name="0746a04" id="0746a04">　　伺取無上道　　　獲得沙門果　</p></a><a name="0746a05" id="0746a05"><p>樹下者。於樹下若坐若行。靜室者。除樹</a><a name="0746a06" id="0746a06">下阿蘭若處。餘一切住。皆名靜室。時節及</a><a name="0746a07" id="0746a07">四大和適時。所宜阿那波那念。是故律本中</a><a name="0746a08" id="0746a08">說。加趺而坐。此是現阿那波那念。易可解</a><a name="0746a09" id="0746a09">耳。結加趺坐者。易解。正身者。十八背骨骨</a><a name="0746a10" id="0746a10">相累筋脈皮寬舒。若急坐者須臾疲勞。從</a><a name="0746a11" id="0746a11">禪定退。安念前者。念禪定法安置其前。</a><a name="0746a12" id="0746a12">出入息者。比丘結加趺坐念禪定已。念出</a><a name="0746a13" id="0746a13">入息云何。念喘息長念喘息短。因長短</a><a name="0746a14" id="0746a14">故。而心得定。無有動搖。因不動搖念即</a><a name="0746a15" id="0746a15">起成。以念及智慧。然後知喘息長短。譬如</a><a name="0746a16" id="0746a16">兒在胎中。初從胎出。先出息長短可知。云</a><a name="0746a17" id="0746a17">何可知。譬如水隨器長短而流。亦如象蛇</a><a name="0746a18" id="0746a18">其身長故息亦隨長。蝦蟆。身短息亦隨短。坐</a><a name="0746a19" id="0746a19">禪比丘亦復如是。以此譬喻知息長短。以</a><a name="0746a20" id="0746a20">正念故。心已生樂。因樂故。極細長出息入</a><a name="0746a21" id="0746a21">息。心轉樂已。因出息入息。心轉樂已。出入</a><a name="0746a22" id="0746a22">息轉細長。因轉樂已生怡悅。因怡悅故。</a><a name="0746a23" id="0746a23">知息轉成微細。因此怡悅復增怡悅。怡悅</a><a name="0746a24" id="0746a24">故。倍息增微細難得分別。已生捨心。以此</a><a name="0746a25" id="0746a25">九法汝自當知。我出息知一切身。入息亦</a><a name="0746a26" id="0746a26">知一切身者。知一切身出息入息。身長短</a><a name="0746a27" id="0746a27">初中後。一切知現前。知知與心合。知息初</a><a name="0746a28" id="0746a28">後。又禪比丘見出息如散塵。此現前見初</a><a name="0746a29" id="0746a29">出。見中後不得見。欲見中後心不能及。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240745c.htm'><img src='up.gif' border=0></a>
<a href='T240746b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>