<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0795a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷31)</font> 九十波逸底迦法 眾不差教授苾芻尼學處第二十一 <font face='Arial'>T23, p0795a</h2></font><hr>
<span class='old'>
</a><a name="0794c28" id="0794c28">羅門娶妻之後。婦每生子便即命終後於異</a><a name="0794c29" id="0794c29">時妻復有娠。時婆羅門知是事已。以手支頰</span><a name="0795a01" id="0795a01">懷憂而坐。有鄰家老母。來至其所告言。婆羅</a><a name="0795a02" id="0795a02">門何故懷憂支頰而住。答曰我婦薄福。每所</a><a name="0795a03" id="0795a03">生子便即命終。今復有娠。設生還死。寧得不</a><a name="0795a04" id="0795a04">憂。老母報曰。若至汝妻誕孕之日。當宜喚我。</a><a name="0795a05" id="0795a05">後時其妻至誕生日。即喚老母。母至婦所見</a><a name="0795a06" id="0795a06">誕一男。老母取兒淨澡浴已。持鮮白疊周</a><a name="0795a07" id="0795a07">匝裹身。上妙生酥置於口內。授與使女告</a><a name="0795a08" id="0795a08">云。汝可抱此孩兒安四衢大路。若見沙門婆</a><a name="0795a09" id="0795a09">羅門行過之時。汝應慇重致敬告諸人言。此</a><a name="0795a10" id="0795a10">小孩兒禮聖者足。至日暮時若命存者。即可</a><a name="0795a11" id="0795a11">持歸。若命不存。隨處當棄。汝可歸還。是時使</a><a name="0795a12" id="0795a12">女隨教抱兒。往四衢大路安在道邊。諸外道</a><a name="0795a13" id="0795a13">輩。於晨朝時禮諸天廟。涉路而過。是時使女</a><a name="0795a14" id="0795a14">遙見彼來。遂便致敬。指示孩兒告言。聖者。此</a><a name="0795a15" id="0795a15">小孩子禮聖者足。彼咒願云。令汝孩子無病</a><a name="0795a16" id="0795a16">長壽天神擁護。父母所願悉令圓滿。復有眾</a><a name="0795a17" id="0795a17">多耆年苾芻。入室羅伐城欲行乞食。亦從此</a><a name="0795a18" id="0795a18">過。使女見之亦同前告白。時諸苾芻如上咒</a><a name="0795a19" id="0795a19">願</a><a name="0795a20" id="0795a20"><p>爾時世尊。於日初分著衣持缽。入室羅伐城</a><a name="0795a21" id="0795a21">欲行乞食。亦從此過。時彼使女見世尊來。慇</a><a name="0795a22" id="0795a22">重至心五輪著地。禮世尊已。指示孩兒合掌</a><a name="0795a23" id="0795a23">白佛。此小孩子禮世尊足。世尊告曰。令汝孩</a><a name="0795a24" id="0795a24">子無病長壽天神擁護。父母所願悉令圓滿。</a><a name="0795a25" id="0795a25">如是致敬至日暮時。就觀孩子見命尚存。抱</a><a name="0795a26" id="0795a26">持歸舍。家人見問孩子活不。報言得活。又問</a><a name="0795a27" id="0795a27">汝抱此兒安在何處。報云在大路傍。父母欣</a><a name="0795a28" id="0795a28">悅便集宗親為大宴樂欲與孩兒施立名號。</a><a name="0795a29" id="0795a29">諸人議曰。今此孩子初誕生已置之大路宜與<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230794c.htm'><img src='up.gif' border=0></a>
<a href='T230795b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>