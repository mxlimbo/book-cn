<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0727c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷19)</font> 三十泥薩祇波逸底迦法 從非親尼取衣學處第五 <font face='Arial'>T23, p0727c</h2></font><hr>
<span class='old'>
</a><a name="0727b28" id="0727b28">修捨施念。告其妻曰。賢首。應生極喜。我已多</a><a name="0727b29" id="0727b29">作來世資糧。妻便報曰。仁今雖作我未修營。</span><a name="0727c01" id="0727c01">長者報曰。今所修福豈非共有。妻曰。雖知共</a><a name="0727c02" id="0727c02">有。然我情願。請大世主及苾芻尼僧伽。就</a><a name="0727c03" id="0727c03">宅食已人施一雙上好白疊。此即是我來世</a><a name="0727c04" id="0727c04">資糧。長者告曰。善哉善哉。隨汝意作。時長</a><a name="0727c05" id="0727c05">者婦即便往詣大世主苾芻尼所。頂禮雙足</a><a name="0727c06" id="0727c06">在一面坐。聽妙法已從坐而起。白言聖者及</a><a name="0727c07" id="0727c07">苾芻尼眾。唯願哀愍明就我家。廣如前說。乃</a><a name="0727c08" id="0727c08">至淨澡漱已。時長者婦便以大箱盛妙白疊。</a><a name="0727c09" id="0727c09">在上座前開之而住。時大世主作如是念。世</a><a name="0727c10" id="0727c10">尊制戒不許苾芻尼受上妙衣服。我今若受</a><a name="0727c11" id="0727c11">便違學處。若不受者障施主福。諸苾芻尼失</a><a name="0727c12" id="0727c12">其利養。尼眾各念。若大世主受此衣者誠亦</a><a name="0727c13" id="0727c13">善哉。時大世主知眾心已作如是念。世尊亦</a><a name="0727c14" id="0727c14">應緣此事故聽受好衣。時大世主總為受衣。</a><a name="0727c15" id="0727c15">為長者婦作咒願伽他已從座而去。詣世尊</a><a name="0727c16" id="0727c16">所如常威儀。具以前事而白世尊。佛告大世</a><a name="0727c17" id="0727c17">主。善哉善哉。我未許者汝已知時。從今已去</a><a name="0727c18" id="0727c18">聽苾芻尼受貴價衣。於苾芻邊共為換易。時</a><a name="0727c19" id="0727c19">大世主奉佛教已禮足而去。至尼住處分與</a><a name="0727c20" id="0727c20">上衣。報言。世尊有教。聽苾芻尼受貴價衣。於</a><a name="0727c21" id="0727c21">苾芻邊易取麤者隨意受用。時苾芻尼受得</a><a name="0727c22" id="0727c22">衣已往誓多林。共諸苾芻欲為換易。時十二</a><a name="0727c23" id="0727c23">眾苾芻尼。便持貴衣至六眾所。報言。聖者。世</a><a name="0727c24" id="0727c24">尊有教。聽苾芻尼受貴價衣。於苾芻邊共為</a><a name="0727c25" id="0727c25">換易。今者宜可取此好衣與我麤者。六眾報</a><a name="0727c26" id="0727c26">曰。姊妹。直爾持施我尚不受。況復共爾愚昧</a><a name="0727c27" id="0727c27">無識不自由者為換易耶。諸餘尼眾各隨自</a><a name="0727c28" id="0727c28">意持所得衣。詣老苾芻所述如上事以衣共</a><a name="0727c29" id="0727c29">易。老苾芻言。姊妹且住。我當問佛。時彼苾芻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230727b.htm'><img src='up.gif' border=0></a>
<a href='T230728a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>