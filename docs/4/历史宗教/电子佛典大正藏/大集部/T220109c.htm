<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0109c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷16)</font> 第三分初受戒法上 <font face='Arial'>T22, p0109c</h2></font><hr>
<span class='old'>
</a><a name="0109b28" id="0109b28">說法教誡。言比丘當思是。不可思是。當憶</a><a name="0109b29" id="0109b29">念是。不憶念是。當修是。當斷是。當依是行。</span><a name="0109c01" id="0109c01">何謂教敕教誡。言比丘一切熾然。云何一切</a><a name="0109c02" id="0109c02">熾然。眼熾然色熾然。眼識眼觸眼觸因緣生</a><a name="0109c03" id="0109c03">受亦熾然。以何熾然。欲火熾然瞋欲癡欲熾</a><a name="0109c04" id="0109c04">然。乃至意法亦如是。聖弟子聞如是法。生</a><a name="0109c05" id="0109c05">於厭離無有染著。便得解脫解脫智生。所作</a><a name="0109c06" id="0109c06">已辦梵行已立不復受有。說是法時。千比丘</a><a name="0109c07" id="0109c07">漏盡心得解脫也</a><a name="0109c08" id="0109c08"><p>爾時世尊作是念。吾昔與瓶沙王要得道度</a><a name="0109c09" id="0109c09">之。今應詣彼。便與千比丘前後圍繞漸漸遊</a><a name="0109c10" id="0109c10">行向王舍城。瓶沙王聞佛成道度優為迦葉</a><a name="0109c11" id="0109c11">兄弟三人及千弟子今來此邑。即敕國界四</a><a name="0109c12" id="0109c12">萬二千聚落。一聚落出豪傑二人出共迎佛。</a><a name="0109c13" id="0109c13">八萬四千人乘象馬車前後導從。爾時春末</a><a name="0109c14" id="0109c14">月熱已極盛。眾人各念。願得微陰。時釋提桓</a><a name="0109c15" id="0109c15">因知彼念。即化作雲蓋涼風微起。自化為梵</a><a name="0109c16" id="0109c16">天。著黃色衣執七寶杖七寶柄拂。離地一肘</a><a name="0109c17" id="0109c17">於佛前導。時摩竭人欲當佛前帝釋驅逐。悉</a><a name="0109c18" id="0109c18">皆嫌之而說偈言</a><a name="0109c19" id="0109c19"><p class='lg'>　　形如梵天像　　　執杖而躡虛</a><br><a name="0109c20" id="0109c20">　　口宣柔軟語　　　是誰之給使　</p></a><a name="0109c21" id="0109c21"><p>時釋提桓因以偈答言</a><a name="0109c22" id="0109c22"><p class='lg'>　　解說一切縛　　　最上調御士</a><br><a name="0109c23" id="0109c23">　　應供已善逝　　　我為彼給使　</p></a><a name="0109c24" id="0109c24"><p>時瓶沙王作是念。佛止宿處。我當即以此處</a><a name="0109c25" id="0109c25">施佛立於精舍。佛知其意暮宿迦蘭陀竹園。</a><a name="0109c26" id="0109c26">于時大眾咸生疑念。不知佛與優為迦葉誰</a><a name="0109c27" id="0109c27">是弟子。佛知眾念。便向優為迦葉而說偈言</a><a name="0109c28" id="0109c28"><p class='lg'>　　優為汝何見　　　而捨事火法</a><br><a name="0109c29" id="0109c29">　　吾今親問汝　　　汝可如實答　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220109b.htm'><img src='up.gif' border=0></a>
<a href='T220110a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>