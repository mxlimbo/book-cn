<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本說一切有部毘奈耶藥事 0047a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本說一切有部毘奈耶藥事</font> <font face='Arial'>(卷10)</font> [<a href='javascript:showpic("images/001244.gif")'>仁-二+爾</a>]羅步提緣 <font face='Arial'>T24, p0047a</h2></font><hr>
<span class='old'>
</a><a name="0046c28" id="0046c28">佛復告阿難陀曰。何故不與顯說佛德。說</a><a name="0046c29" id="0046c29">轉輪王耶。白言。大德。我作是念。佛德甚深。</span><a name="0047a01" id="0047a01">恐彼女人不能悟解。是故為彼。說轉輪王。佛</a><a name="0047a02" id="0047a02">言。阿難陀。汝為過失。為彼女人。若說佛德。</a><a name="0047a03" id="0047a03">而彼女人聞佛功德。必發無上正等覺心。而</a><a name="0047a04" id="0047a04">不退轉。由斯願力。然此女人。必當得作輪王</a><a name="0047a05" id="0047a05">女寶。是時遠近人眾。咸聞婆羅門女料理佛</a><a name="0047a06" id="0047a06">麥。蒙佛記為當作轉輪聖王女寶。是時遂</a><a name="0047a07" id="0047a07">有五百女人。來苾芻處所。將麥料理。咸發誓</a><a name="0047a08" id="0047a08">願。若彼女人。作轉輪王女寶之時。我等咸願</a><a name="0047a09" id="0047a09">與彼侍衛。是時世尊欲食馬麥。具壽阿難陀</a><a name="0047a10" id="0047a10">悲泣雨淚。世尊遊行所至之處。國王勝貴。</a><a name="0047a11" id="0047a11">持佛足土。而為頂戴。於三大劫。修諸善品。何</a><a name="0047a12" id="0047a12">為於此城中。食斯麤麥。是時佛告具壽阿難</a><a name="0047a13" id="0047a13">陀曰。汝今何故悲泣雨淚。白言。大德世尊。生</a><a name="0047a14" id="0047a14">在王宮。合受轉輪王位。王四天下。棄捨國榮。</a><a name="0047a15" id="0047a15">而為出家。經三無數大劫。廣施頭目手足。具</a><a name="0047a16" id="0047a16">一切智。廣受人天殊勝妙供。云何今欲食馬</a><a name="0047a17" id="0047a17">麥耶。佛言。阿難陀。汝今能食如來牙齒之中</a><a name="0047a18" id="0047a18">一粒麥不。白言。甚欲。佛於牙中。取一粒麥。</a><a name="0047a19" id="0047a19">與阿難陀。即便食噉。佛問阿難陀。汝頗曾得</a><a name="0047a20" id="0047a20">如是甘美所食不。答言。大德世尊。我雖生在</a><a name="0047a21" id="0047a21">輪王族內。能自食噉已來。口未曾得如斯美</a><a name="0047a22" id="0047a22">味。佛言。阿難陀。如來凡所入口。皆為甘美。</a><a name="0047a23" id="0047a23">百味中勝。是時遠近諸國鄰王。咸悉知聞其</a><a name="0047a24" id="0047a24">火授王。請佛世尊。及苾芻僧伽。三月安居。便</a><a name="0047a25" id="0047a25">自入密宮。而不出現。不興供養。佛喫馬麥。聞</a><a name="0047a26" id="0047a26">已發使報火授王。其使既此。不許入見。在門</a><a name="0047a27" id="0047a27">首住。時給孤長者聞斯事已。五百乘車。各</a><a name="0047a28" id="0047a28">載精妙粳米。封閉密蓋。擬送佛所。是時惡魔</a><a name="0047a29" id="0047a29">作念。我已多種惱亂沙門喬答摩。不得其便。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240046c.htm'><img src='up.gif' border=0></a>
<a href='T240047b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>