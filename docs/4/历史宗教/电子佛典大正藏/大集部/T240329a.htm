<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本說一切有部毘奈耶雜事 0329a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本說一切有部毘奈耶雜事</font> <font face='Arial'>(卷25)</font> 第三門第四子攝頌之餘 <font face='Arial'>T24, p0329a</h2></font><hr>
<span class='old'>
</a><a name="0328c25" id="0328c25">葉讀誦受持</a><a name="0328c26" id="0328c26"><p class='juan'>
根本說一切有部毘奈耶雜事卷第二十五</p>
</span><a name="0329a01" id="0329a01"></a><a name="0329a02" id="0329a02"></a><a name="0329a03" id="0329a03"><p class='juan'>
根本說一切有部毘奈耶雜事</a><a name="0329a04" id="0329a04">卷第二十六</p>
</a><a name="0329a05" id="0329a05"></a><a name="0329a06" id="0329a06"><p><span class='byline'>　　　　三藏法師義淨奉　制譯</span><br></a><a name="0329a07" id="0329a07"><p><b>　　<A NAME="n86"></A>第六門第四子攝頌之餘佛現大神通事</b></a><a name="0329a08" id="0329a08"><p>爾時薄伽梵。在王舍城羯闌鐸迦池竹林園</a><a name="0329a09" id="0329a09">住。于時國王大臣婆羅門長者居士城邑聚</a><a name="0329a10" id="0329a10">落所有人民商主之類。皆共尊重恭敬供養。</a><a name="0329a11" id="0329a11">大師世尊及苾芻眾。多獲利養飲食衣服。臥</a><a name="0329a12" id="0329a12">具醫藥資身之物。然諸外道不蒙王臣婆羅</a><a name="0329a13" id="0329a13">門等之所恭敬。不獲飲食乃至資身之物。時</a><a name="0329a14" id="0329a14">魔王波旬作如是念。我於長夜惱喬答摩不</a><a name="0329a15" id="0329a15">能得便。我今宜可於諸外道而為惱亂。是</a><a name="0329a16" id="0329a16">時六師晡刺拏等。非一切智作一切智慢。亦</a><a name="0329a17" id="0329a17">於王舍城依止而住。魔王波旬即便化作晡</a><a name="0329a18" id="0329a18">刺拏形。往末羯利瞿舍梨子處。即於其前現</a><a name="0329a19" id="0329a19">諸神變。身出水火降雨雷電。時末羯利瞿</a><a name="0329a20" id="0329a20">舍梨子問言。晡刺拏。汝能成就如是希奇殊</a><a name="0329a21" id="0329a21">勝之德。答言。我證如是。復往珊逝移陛刺</a><a name="0329a22" id="0329a22">知子處。復往阿市多雞舍甘跋羅處。復往腳</a><a name="0329a23" id="0329a23">拘陀迦多演那處。復往昵揭爛陀慎若低子</a><a name="0329a24" id="0329a24">處。皆於其前現諸神變身出水火降雨雷電</a><a name="0329a25" id="0329a25">又復變作末羯利瞿舍梨子形。皆往其處即</a><a name="0329a26" id="0329a26">於其前現諸神變。身出水火降雨雷電。彼皆</a><a name="0329a27" id="0329a27">問言。末羯利瞿舍梨子。汝能成就如是希奇</a><a name="0329a28" id="0329a28">殊勝之德。答言。我證</a><a name="0329a29" id="0329a29"><p>又復變作珊逝移陛刺知子形。皆往其處。廣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240328c.htm'><img src='up.gif' border=0></a>
<a href='T240329b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>