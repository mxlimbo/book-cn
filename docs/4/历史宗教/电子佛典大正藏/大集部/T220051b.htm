<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0051b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷7)</font> 初分之五墮初 <font face='Arial'>T22, p0051b</h2></font><hr>
<span class='old'>
</a><a name="0051a28" id="0051a28">若比丘施一食處。過一食者波逸提。時舍利</a><a name="0051a29" id="0051a29">弗得風病。到一食處食一食已。便欲餘行。諸</span><a name="0051b01" id="0051b01">比丘言。長老疾患不須餘行。我等當以食分</a><a name="0051b02" id="0051b02">相供養。答言。世尊不聽一宿處過一食。有諸</a><a name="0051b03" id="0051b03">居士。聞舍利弗疾患。亦共請住。答亦如初。</a><a name="0051b04" id="0051b04">於是舍利弗牽病而去。諸比丘作是念。若世</a><a name="0051b05" id="0051b05">尊聽病比丘於一食處過一食者便無此苦。</a><a name="0051b06" id="0051b06">以是白佛。佛以是事集比丘僧。告諸比丘。今</a><a name="0051b07" id="0051b07">聽諸病比丘於一食處過一食。從今是戒應</a><a name="0051b08" id="0051b08">如是說。若比丘無病施一食處。過一食波</a><a name="0051b09" id="0051b09">逸提施一食處。眾多比丘暮同時至。若檀越</a><a name="0051b10" id="0051b10">施非時漿若塗足油。聽次第受。明日隨次受</a><a name="0051b11" id="0051b11">食。若無則止一食已應去。若檀越留聽住。若</a><a name="0051b12" id="0051b12">去已有緣事宜還。當白主人。主人聽住則住</a><a name="0051b13" id="0051b13">不聽應去。若後來比丘應得一食食。有餘應</a><a name="0051b14" id="0051b14">與主人所留比丘。若比丘來。而一食處多。諸</a><a name="0051b15" id="0051b15">比丘應分張住。若親里家過一食突吉羅。比</a><a name="0051b16" id="0051b16">丘尼亦如是。式叉摩那沙彌沙彌尼突吉羅。</a><a name="0051b17" id="0051b17">若有諸難不得去不犯(三十三竟)</a><a name="0051b18" id="0051b18"><p>佛在王舍城。時有女人欲還夫家。辦種種餅</a><a name="0051b19" id="0051b19">以為道糧。有一比丘次第乞食。往到其舍。女</a><a name="0051b20" id="0051b20">問言。欲須何等。答言須食。復問。能噉佉闍尼</a><a name="0051b21" id="0051b21">不。答言能。即取缽盛種種餅與之。彼比丘得</a><a name="0051b22" id="0051b22">已。語餘比丘言。某甲家多有美食。汝可往</a><a name="0051b23" id="0051b23">乞。諸比丘聞。皆往從乞。所有熟食施之都盡。</a><a name="0051b24" id="0051b24">時彼夫家遣人催之。答言。資糧未辦。復作</a><a name="0051b25" id="0051b25">種種食如是至三。比丘來乞皆盡與之。夫家</a><a name="0051b26" id="0051b26">三催。答皆如初。便大瞋忿。謂有異意。遣使報</a><a name="0051b27" id="0051b27">言。我已更求婚。不復用汝瞎女。於是女家咸</a><a name="0051b28" id="0051b28">瞋恨言。由沙門釋子使我女寡。復種種罵詈</a><a name="0051b29" id="0051b29">醜言溢口。鄰人語言。他薄汝女何預沙門。即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220051a.htm'><img src='up.gif' border=0></a>
<a href='T220051c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>