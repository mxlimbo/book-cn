<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 彌沙塞部和醯五分律 0050a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 彌沙塞部和醯五分律</font> <font face='Arial'>(卷7)</font> 初分之五墮初 <font face='Arial'>T22, p0050a</h2></font><hr>
<span class='old'>
</a><a name="0049c28" id="0049c28">是其子。諸賈客等聞之。依然語貧人言。汝父</a><a name="0049c29" id="0049c29">是我等師。又與百千兩金以敦舊情。王舍大</span><a name="0050a01" id="0050a01">臣及所賃主。聞見此事益懷歡喜。復各送百</a><a name="0050a02" id="0050a02">千兩金以結新好。即日瓶沙王復拜為大臣。</a><a name="0050a03" id="0050a03">一日之中蔚然富貴。國人號為忽起長者。諸</a><a name="0050a04" id="0050a04">比丘以是白佛。佛以是事集比丘僧。問諸比</a><a name="0050a05" id="0050a05">丘。汝等實受人請而先食他食不。答言。實爾</a><a name="0050a06" id="0050a06">世尊。佛種種呵責。汝愚癡人。云何已受人請</a><a name="0050a07" id="0050a07">而先食他食。呵已告諸比丘。今為諸比丘結</a><a name="0050a08" id="0050a08">戒。從今是戒應如是說。若比丘數數食波逸</a><a name="0050a09" id="0050a09">提。爾時畢陵伽婆蹉等八十比丘。皆得重病</a><a name="0050a10" id="0050a10">不能頓食。以是白佛。佛以是事集比丘僧。告</a><a name="0050a11" id="0050a11">諸比丘。今聽病比丘數數食。從今是戒應如</a><a name="0050a12" id="0050a12">是說。若比丘數數食除因緣波逸提。因緣者</a><a name="0050a13" id="0050a13">病時。是名因緣</a><a name="0050a14" id="0050a14"><p>爾時世尊。聽諸比丘受迦絺那衣。不犯五事。</a><a name="0050a15" id="0050a15">諸比丘作是念。為是衣時不犯數食。衣竟亦</a><a name="0050a16" id="0050a16">不犯耶。以是白佛。佛以是事集比丘僧。告諸</a><a name="0050a17" id="0050a17">比丘。衣時不犯。過衣時犯。從今是戒應如是</a><a name="0050a18" id="0050a18">說。若比丘數數食。除因緣波逸提。因緣者。病</a><a name="0050a19" id="0050a19">時衣時。是名因緣。有諸白衣。知比丘不得數</a><a name="0050a20" id="0050a20">食。作是念。我當作方便為諸比丘作衣。比丘</a><a name="0050a21" id="0050a21">來受并得供養。即便作衣請諸比丘。諸比丘</a><a name="0050a22" id="0050a22">言。我等不得食但與我衣。諸白衣言。大德。若</a><a name="0050a23" id="0050a23">受我食乃當與衣。諸比丘作是念。世尊若聽</a><a name="0050a24" id="0050a24">我以施衣故數食者可不乏衣。以是白佛。佛</a><a name="0050a25" id="0050a25">以是事集比丘僧。告諸比丘。今聽諸比丘為</a><a name="0050a26" id="0050a26">施衣數數食。從今是戒應如是說。若比丘數</a><a name="0050a27" id="0050a27">數食。除因緣波逸提。因緣者。病時衣時施</a><a name="0050a28" id="0050a28">衣時。是名因緣。爾時阿難詣長者家。長者家</a><a name="0050a29" id="0050a29">設諸飲食。阿難忘先受請。便受彼食。垂食乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220049c.htm'><img src='up.gif' border=0></a>
<a href='T220050b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>