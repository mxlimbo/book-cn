<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0749a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷26)</font> 一百七十八單提法之一 <font face='Arial'>T22, p0749a</h2></font><hr>
<span class='old'>
</a><a name="0748c28" id="0748c28">緣集比丘僧。呵責六群比丘尼言。汝所為</a><a name="0748c29" id="0748c29">非。非威儀非沙門法非淨行非隨順行。</span><a name="0749a01" id="0749a01">所不應為。云何比丘尼。露形在河池泉</a><a name="0749a02" id="0749a02">深水中浴耶。時世尊以無數方便呵責六</a><a name="0749a03" id="0749a03">群比丘尼已告諸比丘。此六群比丘尼多種</a><a name="0749a04" id="0749a04">有漏處最初犯戒。自今已去與比丘尼結戒。</a><a name="0749a05" id="0749a05">集十句義乃至正法久住。欲說戒者當如</a><a name="0749a06" id="0749a06">是說。若比丘尼露身形在河水泉水深水</a><a name="0749a07" id="0749a07">池水中浴者波逸提。比丘尼義如上。彼比</a><a name="0749a08" id="0749a08">丘尼應以四事覆形洗浴。若在流水岸側</a><a name="0749a09" id="0749a09">曲迴處。若復有樹蔭覆處。若復水覆障。若</a><a name="0749a10" id="0749a10">以衣障身上。三事不得相取與器物。以</a><a name="0749a11" id="0749a11">衣障者。一切如法事得作。彼比丘尼。若露</a><a name="0749a12" id="0749a12">形在河池泉深水中洗浴身。盡漬波逸提。</a><a name="0749a13" id="0749a13">不盡漬突吉羅。方便欲洗而不洗。共期而</a><a name="0749a14" id="0749a14">不去。一切突吉羅。比丘突吉羅。式叉摩那沙</a><a name="0749a15" id="0749a15">彌沙彌尼突吉羅。是謂為犯。不犯者。水岸曲</a><a name="0749a16" id="0749a16">迴處。樹蔭覆處。水覆障。若以衣障形。若為</a><a name="0749a17" id="0749a17">強力所執無犯。無犯者。最初未制戒。癡狂</a><a name="0749a18" id="0749a18">心亂痛惱所纏(一)</a><a name="0749a19" id="0749a19"><p>爾時婆伽婆。在舍衛國祇樹給孤獨園。爾時</a><a name="0749a20" id="0749a20">世尊。聽比丘尼作浴衣。時六群比丘尼。聞</a><a name="0749a21" id="0749a21">世尊聽比丘尼作浴衣。便多作廣大浴衣。</a><a name="0749a22" id="0749a22">時比丘尼見已問言。佛聽諸比丘尼畜五衣。</a><a name="0749a23" id="0749a23">此是何衣。報言。此是我等浴衣。諸比丘尼聞。</a><a name="0749a24" id="0749a24">其中有少欲知足。行頭陀樂學戒知慚愧</a><a name="0749a25" id="0749a25">者。嫌責六群比丘尼言。世尊聽畜浴衣。云</a><a name="0749a26" id="0749a26">何便多廣大作浴衣耶。時諸比丘尼白諸比</a><a name="0749a27" id="0749a27">丘。諸比丘往白世尊。世尊以此因緣集比</a><a name="0749a28" id="0749a28">丘僧。呵責六群比丘尼言。汝所為非。非威</a><a name="0749a29" id="0749a29">儀非沙門法非淨行非隨順行。所不應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220748c.htm'><img src='up.gif' border=0></a>
<a href='T220749b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>