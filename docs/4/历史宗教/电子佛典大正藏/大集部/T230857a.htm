<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0857a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷42)</font> 九十波逸底迦法 不恭敬學處第七十八 <font face='Arial'>T23, p0857a</h2></font><hr>
<span class='old'>
</a><a name="0856c28" id="0856c28">苾芻以緣白佛。佛言廣說乃至我觀十利。為</a><a name="0856c29" id="0856c29">諸苾芻制其學處。應如是說</span><a name="0857a01" id="0857a01"><p>若復苾芻不恭敬者。波逸底迦</a><a name="0857a02" id="0857a02"><p>若復苾芻者謂雜色。餘義如上。不恭敬者有</a><a name="0857a03" id="0857a03">其二種。一謂大眾。二是別人。於此二處不恭</a><a name="0857a04" id="0857a04">敬時。皆得墮罪</a><a name="0857a05" id="0857a05"><p>此中犯相其事云何。若苾芻知大眾集評論</a><a name="0857a06" id="0857a06">事時。喚令赴集而不來者。便得墮罪。喚住不</a><a name="0857a07" id="0857a07">住遣去不去。遣取臥具而不肯取。不遣取時</a><a name="0857a08" id="0857a08">即便強取。遣請房等事皆同此。違眾教時皆</a><a name="0857a09" id="0857a09">得墮罪。若苾芻見鄔波馱耶阿遮利耶作如</a><a name="0857a10" id="0857a10">是語。喚來不來。乃至房等事。違別人教時皆</a><a name="0857a11" id="0857a11">得惡作。若依道理而白知者。非不恭敬。此皆</a><a name="0857a12" id="0857a12">無犯。又無犯者謂初犯人。廣說如上</a><a name="0857a13" id="0857a13"><p><b>　　<A NAME="n618"></A>飲酒學處第七十九</b></a><a name="0857a14" id="0857a14"><p>佛在室羅伐城逝多林給孤獨園。時憍閃毘</a><a name="0857a15" id="0857a15">失收摩羅山。於此山下多諸聚落。有一長者。</a><a name="0857a16" id="0857a16">名曰浮圖。大富多財衣食豐足。娶妻未久誕</a><a name="0857a17" id="0857a17">生一女。顏貌端正人所樂觀。至年長大。娉與</a><a name="0857a18" id="0857a18">給孤獨長者男為妻。浮圖長者未久之間。復</a><a name="0857a19" id="0857a19">誕一息。容儀可愛。初生之日父見歡喜。唱言</a><a name="0857a20" id="0857a20">善來善來。時諸親族因與立名。號曰善來。由</a><a name="0857a21" id="0857a21">此孩兒薄福力故。所有家產日就銷亡。父母</a><a name="0857a22" id="0857a22">俱喪投竄無所。時諸人眾見其如此。遂號惡</a><a name="0857a23" id="0857a23">來。與乞丐人共為伴侶。以乞活命。時有一人。</a><a name="0857a24" id="0857a24">是惡來父故舊知識。見其貧苦遂與金錢一文</a><a name="0857a25" id="0857a25">令充衣食。從此離別漸至室羅伐城。其姊從</a><a name="0857a26" id="0857a26">婢見而記識。歸報大家曰。我適出外逢見惡</a><a name="0857a27" id="0857a27">來。非常貧窶。其姊聞已深生惻隱便。令使者</a><a name="0857a28" id="0857a28">送白疊金錢權充虛乏。彼薄福故便被賊偷。</a><a name="0857a29" id="0857a29">姊聞此事而嗟歎曰。我今何用如此惡業薄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230856c.htm'><img src='up.gif' border=0></a>
<a href='T230857b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>