<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0770c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷26)</font> 九十波逸底迦法 獨與女人說法過五六語學處第五 <font face='Arial'>T23, p0770c</h2></font><hr>
<span class='old'>
</a><a name="0770b28" id="0770b28">兔中箭。鄔陀夷報曰。汝姑何過。由彼兩乳中</a><a name="0770b29" id="0770b29">間及隱密處有暴惡相。謂黑靨赤靨及以旋</span><a name="0770c01" id="0770c01">毛。是此之過。作是語已取食而去。後於異時</a><a name="0770c02" id="0770c02">復至其舍。問其姑曰。汝之新婦性行如何。報</a><a name="0770c03" id="0770c03">曰。我家新婦性多懶墮不事恭勤。惡罵好瞋</a><a name="0770c04" id="0770c04">出言麤獷。鄔陀夷報曰。新婦何過。說相同前。</a><a name="0770c05" id="0770c05">是此之過。作是語已取食而去。時鄔陀夷便</a><a name="0770c06" id="0770c06">於他日入室羅伐城次行乞食。於婆羅門居</a><a name="0770c07" id="0770c07">士家。因為說法。問其姑曰。汝新婦何如。報言。</a><a name="0770c08" id="0770c08">聖者我之新婦。孝同親女或如小妹。鄔陀</a><a name="0770c09" id="0770c09">夷曰。非彼之德。由彼兩乳中間及隱密處有</a><a name="0770c10" id="0770c10">良善相。謂瓶魚文字盤屈等相。是此之德。復</a><a name="0770c11" id="0770c11">於他日見其新婦。問言。汝姑何如。報言。我姑</a><a name="0770c12" id="0770c12">如姊如母。鄔陀夷曰。非彼之德。由彼兩乳中</a><a name="0770c13" id="0770c13">間如前。具說所有徵相告已而去。彼婦及姑。</a><a name="0770c14" id="0770c14">後於異時因澡浴身體。共相揩拭於隱密處。</a><a name="0770c15" id="0770c15">各睹其相事同尊者鄔陀夷所言。及於後時</a><a name="0770c16" id="0770c16">因有鬥諍共相期剋。姑作是語。汝敢對我為</a><a name="0770c17" id="0770c17">爭競耶。汝不自知與外男子私有交通。答言。</a><a name="0770c18" id="0770c18">我敢設盟實無是事。報曰若如是者。如何令</a><a name="0770c19" id="0770c19">他男子知汝隱處有靨等記。于時新婦亦報</a><a name="0770c20" id="0770c20">姑曰。我實無顏敢相斥觸。敢道家長與外交</a><a name="0770c21" id="0770c21">通。令他男子知其隱相。請勿多言宜息斯事。</a><a name="0770c22" id="0770c22">及其彼二共懺謝已。更相問曰。誰曾告汝隱</a><a name="0770c23" id="0770c23">處相耶。答言。聖者鄔陀夷姑云。我亦曾見鄔</a><a name="0770c24" id="0770c24">陀夷說。是時彼二各共譏嫌。大德何因故惱</a><a name="0770c25" id="0770c25">我等。時有耆老苾芻。因乞食次來至其家。姑</a><a name="0770c26" id="0770c26">便問曰。鄔陀夷者何如人也。苾芻報曰。彼是</a><a name="0770c27" id="0770c27">大臣子捨家棄俗持戒苾芻。答曰。若是持戒</a><a name="0770c28" id="0770c28">苾芻。何因得知女人隱處有靨等相耶。苾芻</a><a name="0770c29" id="0770c29">報曰。彼解身相知有靨等。答曰豈可有相皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230770b.htm'><img src='up.gif' border=0></a>
<a href='T230771a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>