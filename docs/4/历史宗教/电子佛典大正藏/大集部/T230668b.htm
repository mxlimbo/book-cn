<html>  
<head>  
<meta http-equiv="Content-Type" content="text/html; charset=big5">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本說一切有部毘奈耶 0668b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本說一切有部毘奈耶</font> <font face='Arial'>(卷8)</font> 斷人命學處第三 <font face='Arial'>T23, p0668b</h2></font><hr>
<span class='old'>
</a><a name="0668a28" id="0668a28">逼。聞揵稚聲便報父曰。揵稚聲促宜應急</a><a name="0668a29" id="0668a29">往。父老疲困不能速行。其子強推令其進路。</span><a name="0668b01" id="0668b01">子作是念。推行有益復更強推。是時老父面</a><a name="0668b02" id="0668b02">覆於地塵土滿口。因即命終。子見父死遂大</a><a name="0668b03" id="0668b03">號哭。置之路左持其衣缽往逝多林。諸苾芻</a><a name="0668b04" id="0668b04">見告言。善來摩訶羅子。汝之老父今在何處。</a><a name="0668b05" id="0668b05">彼便啼哭。苾芻問曰。具壽。何故啼哭。報言</a><a name="0668b06" id="0668b06">我父已死。諸苾芻告曰。具壽。諸行無常是生</a><a name="0668b07" id="0668b07">滅法。汝於善說法律捨家出家。當自裁抑勿</a><a name="0668b08" id="0668b08">生憂苦。報言我推父倒地。因即命終。我當</a><a name="0668b09" id="0668b09">殺父。苾芻報曰。如汝所言深合啼哭。一得無</a><a name="0668b10" id="0668b10">間罪。二得波羅市迦。在阿鼻地獄長時受苦。</a><a name="0668b11" id="0668b11">時諸苾芻以緣白佛。佛言彼無有犯。然諸苾</a><a name="0668b12" id="0668b12">芻不應在行路中有困乏者強推令去。我今</a><a name="0668b13" id="0668b13">為諸行路苾芻制其行法。若道行時見疲極</a><a name="0668b14" id="0668b14">者。當與按摩解勞。為擎衣缽及諸資具。能去</a><a name="0668b15" id="0668b15">者善。若不能去當可先行。至住處已洗缽</a><a name="0668b16" id="0668b16">請葉。觀察無蟲可為請食。不能來者持食往</a><a name="0668b17" id="0668b17">迎勿令絕食。若在非時送非時漿。道行苾芻</a><a name="0668b18" id="0668b18">如我所制。不依行者得越法罪。時諸苾芻悉</a><a name="0668b19" id="0668b19">皆有疑。俱往白佛言。世尊。何因緣故彼摩</a><a name="0668b20" id="0668b20">訶羅子。斷父命根非無間罪。亦非波羅市迦。</a><a name="0668b21" id="0668b21">佛言。汝諸苾芻此人非但今日殺父無罪。於</a><a name="0668b22" id="0668b22">往昔時已曾殺父不得重罪。汝等應聽。於過</a><a name="0668b23" id="0668b23">去世一聚落中有浣衣人。唯有一子年漸長</a><a name="0668b24" id="0668b24">大。時聚落中有大節會。時人多併洗濯衣</a><a name="0668b25" id="0668b25">服。是時父子多得垢衣。父告子曰。既洗多衣</a><a name="0668b26" id="0668b26">不能歸食。汝可持飯向彼池邊。子於後時持</a><a name="0668b27" id="0668b27">食而去。父既食已告其子曰。汝當浣衣我困</a><a name="0668b28" id="0668b28">且眠。即便睡著。然父頭上無髮。多有蚊蟲來</a><a name="0668b29" id="0668b29">唼其頂。子浣衣已來至父邊。見其頭上多有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230668a.htm'><img src='up.gif' border=0></a>
<a href='T230668c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>