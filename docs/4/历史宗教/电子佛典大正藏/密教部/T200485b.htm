<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1110 佛说一髻尊陀罗尼经 0485b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1110 佛说一髻尊陀罗尼经</font> <font face='Arial'>(卷1)</font> <font face='Arial'>T20, p0485b</h2></font><hr>
<span class='old'>
</a><a name="0485a28" id="0485a28">恒救护。令得解脱一切夜叉罗刹斯等。由此</a><a name="0485a29" id="0485a29">法印陀罗尼力故。令诸夜叉罗刹斯等皆发</span><a name="0485b01" id="0485b01">善心。功德具足。即能发阿耨多罗三藐三菩</a><a name="0485b02" id="0485b02">提心。有如是力。设复有人犯四重五逆等罪。</a><a name="0485b03" id="0485b03">诵持此陀罗尼一遍者。所有一切根本重罪</a><a name="0485b04" id="0485b04">悉皆除灭。况复依法作印受持者。当知是</a><a name="0485b05" id="0485b05">人于万万亿那由他诸佛所。曾闻此法今还</a><a name="0485b06" id="0485b06">得闻。若善男子善女人。能受持忆念昼夜不</a><a name="0485b07" id="0485b07">忘者。是人心所求愿无不满足。每欲求胜上</a><a name="0485b08" id="0485b08">悉地。用白月八日或十五日。以香汤洗浴着</a><a name="0485b09" id="0485b09">新净衣。每上厕一度洗浴。如此净衣不得上</a><a name="0485b10" id="0485b10">厕。作此法时其日不食。作结界护身印。印已</a><a name="0485b11" id="0485b11">诵陀罗尼至于明旦。其道场中置本尊像。结</a><a name="0485b12" id="0485b12">请印诵真言。悬种种杂色幡盖。香华供养。初</a><a name="0485b13" id="0485b13">入道场中。必须珍重至心奉请十方诸佛。至</a><a name="0485b14" id="0485b14">心忏悔赞叹三宝礼拜已。于像前敷一座具。</a><a name="0485b15" id="0485b15">胡跪恭敬至诚发愿。作数珠印。捻已一心诵</a><a name="0485b16" id="0485b16">真言一千八遍。次执香炉烧香而言。此处无</a><a name="0485b17" id="0485b17">有种种供养上味饮食。惭愧谢之。世尊我由</a><a name="0485b18" id="0485b18">此等法印真言力。名号尊贵难可得闻。若有</a><a name="0485b19" id="0485b19">人称念百千俱胝那由他诸佛名号。复有暂</a><a name="0485b20" id="0485b20">时称我名号。彼二人福正等无异</a><a name="0485b21" id="0485b21"><p>尔时观自在菩萨白佛言。世尊善男子善女</a><a name="0485b22" id="0485b22">人。昼夜诵持我此明王翳迦惹吒真言者。得</a><a name="0485b23" id="0485b23">离一切苦恼一切障难怖畏。及三毒罪障悉</a><a name="0485b24" id="0485b24">得除愈。况复有人依法修行。当知是人即得</a><a name="0485b25" id="0485b25">阿耨多罗三藐三菩提如在掌内</a><a name="0485b26" id="0485b26"><p>尔时佛告观自在菩萨摩诃萨言。善哉善哉</a><a name="0485b27" id="0485b27">善男子。汝今能于一切众生。起大慈大悲心。</a><a name="0485b28" id="0485b28">而欲开示此大陀罗尼翳迦惹吒法印。若善</a><a name="0485b29" id="0485b29">男子由此法方便力故。悉能救脱一切众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200485a.htm'><img src='up.gif' border=0></a>
<a href='T200485c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>