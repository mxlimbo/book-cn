<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1374 佛说一切功德庄严王经 0891b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1374 佛说一切功德庄严王经</font> <font face='Arial'>(卷1)</font> <font face='Arial'>T21, p0891b</h2></font><hr>
<span class='old'>
</a><a name="0891a28" id="0891a28">为说。佛告执金刚菩萨言。善男子汝勿请我</a><a name="0891a29" id="0891a29">说一切法功德庄严王经。何以故我若说者。</span><a name="0891b01" id="0891b01">于后恶世当有众生。不能信受作如是语。此</a><a name="0891b02" id="0891b02">经非是如来所说。亦非赞毁此经。能招善恶</a><a name="0891b03" id="0891b03">二种之业然彼众生为悭贪故。不能恭敬供</a><a name="0891b04" id="0891b04">养是经。于说法师亦不亲近。谤毁是经广兴</a><a name="0891b05" id="0891b05">不信。于现世中造众恶业。未来之世堕地狱</a><a name="0891b06" id="0891b06">中受烧然苦。善男子如此经王。深可尊重犹</a><a name="0891b07" id="0891b07">如父母。复能灭除诸恶业障。然于五浊恶世。</a><a name="0891b08" id="0891b08">非是说时亦非听时。何以故勿当令彼一切</a><a name="0891b09" id="0891b09">外道及诸有情。堕于地狱饿鬼傍生长受诸</a><a name="0891b10" id="0891b10">苦。然此众生信心阙少。乐着诸欲勤营俗务</a><a name="0891b11" id="0891b11">贩卖诤讼。于此经典必起谤心。此等众生命</a><a name="0891b12" id="0891b12">终之后。堕八大地狱当受极苦</a><a name="0891b13" id="0891b13"><p>尔时众中有八万人。俱从坐起顶礼佛足。白</a><a name="0891b14" id="0891b14">佛言世尊。我等深心信是经典。尊重供养书</a><a name="0891b15" id="0891b15">写读诵广为他说。若有愚人不信此法。由慢</a><a name="0891b16" id="0891b16">法故亦当毁骂轻陵于我。我于尔时悉皆忍</a><a name="0891b17" id="0891b17">受。报此经恩终无恨忿。唯愿为说殊胜经典。</a><a name="0891b18" id="0891b18">所以者何此妙经王。于当来世利益众生如</a><a name="0891b19" id="0891b19">佛无异。作是语已退坐一面。执金刚菩萨白</a><a name="0891b20" id="0891b20">佛言。世尊云何菩萨摩诃萨求善知识。佛言</a><a name="0891b21" id="0891b21">善男子。求善知识应当如是成就四法。一者</a><a name="0891b22" id="0891b22">数往请问。二者起精勤心。三者意乐清净。四</a><a name="0891b23" id="0891b23">者尊重爱法。执金刚菩萨白佛言。世尊云何</a><a name="0891b24" id="0891b24">菩萨住阿兰若。佛言善男子成就四法住阿</a><a name="0891b25" id="0891b25">兰若。一者舍离俗家。二者远恶知识。三者尽</a><a name="0891b26" id="0891b26">舍财物。四者常摄自心</a><a name="0891b27" id="0891b27"><p>尔时观自在菩萨白佛言。世尊我不见有闻</a><a name="0891b28" id="0891b28">此经人堕恶趣者。世尊此经有大威德难可</a><a name="0891b29" id="0891b29">思量。世尊若有暂闻此经礼拜赞叹供养恭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210891a.htm'><img src='up.gif' border=0></a>
<a href='T210891c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>