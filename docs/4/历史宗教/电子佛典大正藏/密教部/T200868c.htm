<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1191 大方广菩萨藏文殊师利根本仪轨经 0868c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1191 大方广菩萨藏文殊师利根本仪轨经</font> <font face='Arial'>(卷9)</font> 第四净行观想护摩成就法品第十一之一 <font face='Arial'>T20, p0868c</h2></font><hr>
<span class='old'>
</a><a name="0868b28" id="0868b28">静处。如理思惟志心持诵。利益有情植众德</a><a name="0868b29" id="0868b29">本。有如是行德而可为师。若有学者书写受</span><a name="0868c01" id="0868c01">持真言法行。作曼拏罗求受灌顶。如得成就</a><a name="0868c02" id="0868c02">利益无尽。复自随其缘力供养于师。以饮食</a><a name="0868c03" id="0868c03">衣服卧具汤药。香花灯果恭敬供养。如供诸</a><a name="0868c04" id="0868c04">佛而无有异。于四威仪无令缺犯。保重于师</a><a name="0868c05" id="0868c05">如保己命。所学成就长寿无病。一切所愿皆</a><a name="0868c06" id="0868c06">得满足。若彼弟子尊重事师得师欢喜。所有</a><a name="0868c07" id="0868c07">过去现在诸佛世尊声闻缘觉。及诸菩萨一</a><a name="0868c08" id="0868c08">切天人皆生欢喜。若师有德无德有梵行无</a><a name="0868c09" id="0868c09">梵行不得毁谤。又师自道法。如法解说无复</a><a name="0868c10" id="0868c10">吝惜。令彼修学长养法眼。使一切众生归依</a><a name="0868c11" id="0868c11">有处。如是弟子依阿阇梨。得入诸佛秘密法</a><a name="0868c12" id="0868c12">藏。如是阿阇梨依彼弟子。传通圣法令下善</a><a name="0868c13" id="0868c13">种。是故师资相应成就。佛法不断三宝相续。</a><a name="0868c14" id="0868c14">若无弟子付受法教。恒行慈愍贫苦众生。与</a><a name="0868c15" id="0868c15">彼宣说入圣法财。大乘仪轨真言法教。上中</a><a name="0868c16" id="0868c16">下品修行要道。最上希有难得之法。渐次诱</a><a name="0868c17" id="0868c17">引令得修习。熏生智种而得通达。最上法行</a><a name="0868c18" id="0868c18">依教奉行。随处还修曼拏罗法。如前仪说拣</a><a name="0868c19" id="0868c19">择胜地。于恒河岸信度河岸。或大海或大野</a><a name="0868c20" id="0868c20">或高山。或近山或深山。或树下或林中或中</a><a name="0868c21" id="0868c21">国聚落。如是殊胜清净之处。志诚持诵心离</a><a name="0868c22" id="0868c22">散乱。随缘乞食。食已默然冥心密诵。降魔息</a><a name="0868c23" id="0868c23">灾无不成就。若复为人所为之者。亦须信重</a><a name="0868c24" id="0868c24">爱乐忍辱柔和。诸根无缺人相具足。一切法</a><a name="0868c25" id="0868c25">事次第教授。令彼早起于大河中取彼河水。</a><a name="0868c26" id="0868c26">滤过无虫用自洗浴令身无垢。复用粖香志</a><a name="0868c27" id="0868c27">意加持。然用涂身即令入坛。彼阿阇梨亦自</a><a name="0868c28" id="0868c28">洗浴于河岸坐。复用净土洗手二十一遍。然</a><a name="0868c29" id="0868c29">后刷牙整顿衣服。于其佛前头面作礼。以香<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200868b.htm'><img src='up.gif' border=0></a>
<a href='T200869a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>