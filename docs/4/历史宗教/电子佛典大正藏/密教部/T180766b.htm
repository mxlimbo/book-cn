<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0897 蕤呬耶经 0766b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 897 蕤呬耶经</font> <font face='Arial'>(卷2)</font> 摩诃曼荼罗品第七 <font face='Arial'>T18, p0766b</h2></font><hr>
<span class='old'>
</a><a name="0766a28" id="0766a28">尊并诸使者。都而奉请如法供养皆生欢喜。</a><a name="0766a29" id="0766a29">于其西方亦置一座。奉请一切天神如前供</span><a name="0766b01" id="0766b01">养。若作息灾曼荼罗者。当置三宝及诸菩萨</a><a name="0766b02" id="0766b02">净居天等。若作增益曼荼罗者。当置明尊及</a><a name="0766b03" id="0766b03">真言尊。诸大威德等敬信药叉。若作降伏曼</a><a name="0766b04" id="0766b04">荼罗者。应置忿怒诸尊。及使者等诸猛害尊。</a><a name="0766b05" id="0766b05">凡曼荼罗皆须应作三事法。是故应当置三</a><a name="0766b06" id="0766b06">种尊。其最内院若无主者。当置般若印像。于</a><a name="0766b07" id="0766b07">内院门右边置一净箧。于上置般若经甲。于</a><a name="0766b08" id="0766b08">外门左边置护摩火炉。用净好木而为烧柴。</a><a name="0766b09" id="0766b09">或东南方置其火炉。或随事相应而置火炉。</a><a name="0766b10" id="0766b10">安置诸尊准此应知。若于佛堂。或于窟内及</a><a name="0766b11" id="0766b11">以室内。及或迮处所作曼荼罗者。随意安</a><a name="0766b12" id="0766b12">置。若作成就曼荼罗者。不应窟内及与迮处</a><a name="0766b13" id="0766b13">而作。强作即损。凡作曼荼罗。于露地为上。若</a><a name="0766b14" id="0766b14">于神庙及与大室。通许而作。其处若有短树</a><a name="0766b15" id="0766b15">及根大石及树。要须除却。若除不得。当作息</a><a name="0766b16" id="0766b16">灾之法而除其过。又其树瓦石等之物。若在</a><a name="0766b17" id="0766b17">第二第三之院。许作法除。若当内院应弃其</a><a name="0766b18" id="0766b18">处。凡曼荼罗地。以香水洒为净。若山上作者</a><a name="0766b19" id="0766b19">勿见不平之过。若平地作者勿见右过。安置</a><a name="0766b20" id="0766b20">诸尊。本位及方若差者。应作息灾之法而除</a><a name="0766b21" id="0766b21">其过。然第二院必不得错。是故画位毕已。安</a><a name="0766b22" id="0766b22">心普视。若有错处即当复改。其自念诵之尊。</a><a name="0766b23" id="0766b23">及与弟子念诵之尊。随其本位任意安置。若</a><a name="0766b24" id="0766b24">有弟子堪灌顶者。应作方阶。灌顶之处以其</a><a name="0766b25" id="0766b25">白色而阶其道。又以五色作一莲华。甚令圆</a><a name="0766b26" id="0766b26">满。以万字等诸吉祥印。围绕其花。或作其形</a><a name="0766b27" id="0766b27">而安置之。其作食处以白色界道。所有食饮</a><a name="0766b28" id="0766b28">皆置一处。所有幢幡瓶等诸供养具。亦以白</a><a name="0766b29" id="0766b29">色界道。其处而安置<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180766a.htm'><img src='up.gif' border=0></a>
<a href='T180766c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>