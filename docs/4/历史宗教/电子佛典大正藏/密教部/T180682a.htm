<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0893c 苏悉地羯罗经 0682a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 893c 苏悉地羯罗经</font> <font face='Arial'>(卷3)</font> 奉请品第十九 <font face='Arial'>T18, p0682a</h2></font><hr>
<span class='old'>
</a><a name="0681c28" id="0681c28">复置涂香。依于本法而作阏伽烧香薰之。应</a><a name="0681c29" id="0681c29">诵真言。真言阏伽七遍。则当奉请已。依法供</span><a name="0682a01" id="0682a01">养。盛阏伽器。当用金银。或用熟铜。或以石</a><a name="0682a02" id="0682a02">作。或以土木。或取螺作。或用束底。或用荷</a><a name="0682a03" id="0682a03">叶以缀作器。或乳树叶。如上所说阏伽器等。</a><a name="0682a04" id="0682a04">当用之时。须知次第。若扇底迦当用白器。补</a><a name="0682a05" id="0682a05">瑟征迦当用黄器。阿毗遮噜迦当用黑器。作</a><a name="0682a06" id="0682a06">上中下悉地成就。类前所说。应可用之。作扇</a><a name="0682a07" id="0682a07">底迦所用阏伽。置少小麦。补瑟征迦应着胡</a><a name="0682a08" id="0682a08">麻。阿毗遮噜迦当置粟米。又扇底迦置乳。补</a><a name="0682a09" id="0682a09">瑟征迦置酪。阿毗遮噜迦应置牛尿。或着自</a><a name="0682a10" id="0682a10">血遍通用者。应着稻花涂香。及花胡麻茅草</a><a name="0682a11" id="0682a11">环。用熟铜器。盛以阏伽。若无此器。随所得</a><a name="0682a12" id="0682a12">者。亦遍通用。请召之时。应用当部明王真言。</a><a name="0682a13" id="0682a13">及慕捺啰。若有本法已说召请真言。应当取</a><a name="0682a14" id="0682a14">用。无取别者。先请当部尊。次请明王妃。三部</a><a name="0682a15" id="0682a15">之中皆应如是。本法若无请召真言。应用明</a><a name="0682a16" id="0682a16">王等真言。而请召之。本法虽说请召真言。真</a><a name="0682a17" id="0682a17">言是下。岂合请于部主。若以本法真言请召。</a><a name="0682a18" id="0682a18">当速成就。不应生难也。本法若有请召真言</a><a name="0682a19" id="0682a19">及发遣者。当请之时。此真言主。至部主所。请</a><a name="0682a20" id="0682a20">云。今有某甲。为某事奉请。若发遣时亦复如</a><a name="0682a21" id="0682a21">是。所作事已。愿尊证知。随意而去。明王妃真</a><a name="0682a22" id="0682a22">言用。请女仙等。明王真言。请诸真言主。或有</a><a name="0682a23" id="0682a23">真言主。不受明王真言所请。要以明王。及明</a><a name="0682a24" id="0682a24">王妃真言。然可依请。如别部说。置阏伽时。应</a><a name="0682a25" id="0682a25">诵真言。大者一遍。中者三遍。下者七遍。极小</a><a name="0682a26" id="0682a26">者二十一遍。如上所说阏伽法则。先两膝着</a><a name="0682a27" id="0682a27">地。应须手着净茅草环。捧持阏伽。烧香薰之。</a><a name="0682a28" id="0682a28">作如是请。仰唯尊者以本愿故。降赴道场愿</a><a name="0682a29" id="0682a29">垂哀愍。受此阏伽及微献供。有真言主。名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180681c.htm'><img src='up.gif' border=0></a>
<a href='T180682b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>