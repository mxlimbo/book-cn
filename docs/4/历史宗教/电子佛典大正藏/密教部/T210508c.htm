<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1331 佛说灌顶经 0508c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1331 佛说灌顶经</font> <font face='Arial'>(卷4)</font> <font face='Arial'>T21, p0508c</h2></font><hr>
<span class='old'>
</a><a name="0508b22" id="0508b22">经欢喜作礼奉行</a><a name="0508b23" id="0508b23"><p class='juan'>
灌顶经卷第四</p>
</span><a name="0508c01" id="0508c01"></a><a name="0508c02" id="0508c02"><p class='juan'>
佛说灌顶咒宫宅神王守镇左右</a><a name="0508c03" id="0508c03">经卷第五</p>
</a><a name="0508c04" id="0508c04"></a><a name="0508c05" id="0508c05"><p><span class='byline'>　　　　东晋天竺三藏帛尸梨蜜多罗译</span><br></a><a name="0508c06" id="0508c06"><p>闻如是。一时佛在摩竭国。与千二百五十比</a><a name="0508c07" id="0508c07">丘俱。菩萨万七千人。清信士三万人。清信女</a><a name="0508c08" id="0508c08">万二千人。诸天人民鬼神龙王不可称计。皆</a><a name="0508c09" id="0508c09">悉来集听佛说法莫不乐闻</a><a name="0508c10" id="0508c10"><p>佛语目连。波罗阅国去城千里有七百余家。</a><a name="0508c11" id="0508c11">未睹圣化不识真道。多事神鬼山川树神。及</a><a name="0508c12" id="0508c12">日月五星二十八宿水火神等。举村奉事以</a><a name="0508c13" id="0508c13">为真正。杀生祭祠以此为常</a><a name="0508c14" id="0508c14"><p>是时村民宗王名曰迦罗那。门室大小一百</a><a name="0508c15" id="0508c15">余人。春分之中为恶鬼神所共娆触。此迦罗</a><a name="0508c16" id="0508c16">那居山谷之边。或言山神娆我。或言树神娆</a><a name="0508c17" id="0508c17">我。或言水火日月星宿神娆我。作是念已生</a><a name="0508c18" id="0508c18">大愁苦</a><a name="0508c19" id="0508c19"><p>尔时恶魔明旦复将五方鬼魅。悉共并力掴</a><a name="0508c20" id="0508c20">地大呼。恐怖迦罗那家室大小。或有鬼神身</a><a name="0508c21" id="0508c21">如师子。或如熊罴虎狼象龙牛马犬狗猴猿</a><a name="0508c22" id="0508c22">之形不可具说。或虫头人身蚖蛇之形鼋龟</a><a name="0508c23" id="0508c23">之手。或六目三头。或一头而三面齿牙爪</a><a name="0508c24" id="0508c24">距。或担山吐火雷电霹雳。村民闻之莫不助</a><a name="0508c25" id="0508c25">忧。然迦罗那心中烦愦语诸宗族。卿等当佐</a><a name="0508c26" id="0508c26">我作方计</a><a name="0508c27" id="0508c27"><p>尔时村中有学梵志道者。语迦罗那言汝可</a><a name="0508c28" id="0508c28">请大学净信梵志。迦罗那答言可尔。便择良</a><a name="0508c29" id="0508c29">日吉时设大供办。诸梵志集来迦罗那大客<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210508b.htm'><img src='up.gif' border=0></a>
<a href='T210509a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>