<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1185A 佛说文殊师利法宝藏陀罗尼经 0794b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1185A 佛说文殊师利法宝藏陀罗尼经</font> <font face='Arial'>(卷1)</font> <font face='Arial'>T20, p0794b</h2></font><hr>
<span class='old'>
</a><a name="0794a28" id="0794a28">诸愿皆得圆满。常得善神围绕加护。不令鬼</a><a name="0794a29" id="0794a29">魔来相娆恼。尔时佛复告密迹主言。此秘密</span><a name="0794b01" id="0794b01">陀罗尼不可思议。诸佛威德亦不可思议。尔</a><a name="0794b02" id="0794b02">时释迦牟尼如来复告金刚密迹主言。此八</a><a name="0794b03" id="0794b03">字秘密威德大陀罗尼。复有画像法利益一</a><a name="0794b04" id="0794b04">切。诸修行十善国王者说。若有善男子善女</a><a name="0794b05" id="0794b05">人。持此陀罗尼用少功夫得大覆护。复能拥</a><a name="0794b06" id="0794b06">护诸王子妃后宫人婇女百寮辅相。及诸士</a><a name="0794b07" id="0794b07">女并之国士。一切人民所有田宅。如此之类</a><a name="0794b08" id="0794b08">悉皆安乐。凡此画像若有人但能所在处安</a><a name="0794b09" id="0794b09">置者。于中有王贼水火刀兵劫贼。及诸灾难</a><a name="0794b10" id="0794b10">并得除息。乃至非时疫病旱涝不调。虫霜损</a><a name="0794b11" id="0794b11">害咸当除灭。常得依时龙王降雨苗稼丰熟。</a><a name="0794b12" id="0794b12">国人康悦无诸灾难</a><a name="0794b13" id="0794b13"><p>尔时金刚密迹主菩萨摩诃萨。白佛言世尊。</a><a name="0794b14" id="0794b14">向者所说广大画像等法。当云何作唯愿说</a><a name="0794b15" id="0794b15">之。尔时世尊告言。善男子凡欲画像。先觅</a><a name="0794b16" id="0794b16">上妙细白叠。次须简择日月吉宿良曜太白</a><a name="0794b17" id="0794b17">直次。刻分吉祥时善。然后画像。于清净处以</a><a name="0794b18" id="0794b18">香汤扫洒。取衢摩夷而涂其地。悬诸幡盖烧</a><a name="0794b19" id="0794b19">龙脑等香珍馔供养。其叠须阔八肘长十二</a><a name="0794b20" id="0794b20">肘。先于中画释迦牟尼佛。坐七宝莲华座如</a><a name="0794b21" id="0794b21">说法势。于佛右边画文殊师利。如童子相貌</a><a name="0794b22" id="0794b22">顶戴宝冠。项着璎珞种种庄严。身如郁金色</a><a name="0794b23" id="0794b23">面貌熙怡瞻仰如来。次右边画观自在菩萨。</a><a name="0794b24" id="0794b24">次画普贤菩萨。虚空藏菩萨。无尽意菩萨。次</a><a name="0794b25" id="0794b25">于释迦牟尼如来左边。画弥勒菩萨。次画无</a><a name="0794b26" id="0794b26">垢称菩萨。次画除一切障菩萨。次画月光童</a><a name="0794b27" id="0794b27">子。次画金刚藏菩萨。已上菩萨等。各于七宝</a><a name="0794b28" id="0794b28">莲华座上。皆须画本形。乃至手执。并依本</a><a name="0794b29" id="0794b29">法画之。勿使漏脱。复于释迦如来上。画七佛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200794a.htm'><img src='up.gif' border=0></a>
<a href='T200794c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>