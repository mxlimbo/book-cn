<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0896 妙臂菩萨所问经 0756b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 896 妙臂菩萨所问经</font> <font face='Arial'>(卷3)</font> 说胜道分第十 <font face='Arial'>T18, p0756b</h2></font><hr>
<span class='old'>
</a><a name="0756a28" id="0756a28">猛虎见火惊怖。惧诸过咎常令如此是名正</a><a name="0756a29" id="0756a29">行。不学占相男女吉凶等事。不学天文地理</span><a name="0756b01" id="0756b01">阴阳之法。乃至降龙及调象马。书算弧矢之</a><a name="0756b02" id="0756b02">艺。能远斯过是名正分别。不应往观斗象马</a><a name="0756b03" id="0756b03">牛羊鸡鹤飞禽之类。及诸男子相扑之戏。能</a><a name="0756b04" id="0756b04">离斯过是名正念。乃至不应言说王法国政。</a><a name="0756b05" id="0756b05">及地方论兵战相持之事。淫坊淫女耽着</a><a name="0756b06" id="0756b06">之论。亦不谈说谜语。亦不谈说往昔所经之</a><a name="0756b07" id="0756b07">事。乃至世间一切无益文字言论等事。持诵</a><a name="0756b08" id="0756b08">行人当须远离如是种种之过。又若持诵求</a><a name="0756b09" id="0756b09">悉地者。至成就间。不应时入城廓村落塔庙</a><a name="0756b10" id="0756b10">伽蓝。及外道所居神祠宫观。如是之处皆不</a><a name="0756b11" id="0756b11">应往。若为持诵事不获免。当于如上之处随</a><a name="0756b12" id="0756b12">求一处清净胜地。或即别求山间或是池侧。</a><a name="0756b13" id="0756b13">成就空舍或故神祠。或树下或河岸。乃至山</a><a name="0756b14" id="0756b14">泉之侧。离诸喧杂无人之处专心持诵。又复</a><a name="0756b15" id="0756b15">一年之内。唯除三月夏安居时不行余外。若</a><a name="0756b16" id="0756b16">春雨时并及余时。随意游处山林泉池。乃至</a><a name="0756b17" id="0756b17">如上一切胜处专心持诵。行人若是修先行</a><a name="0756b18" id="0756b18">法诵数虽满。夏安居时不得作成就之法。譬</a><a name="0756b19" id="0756b19">如苾刍夏安居时。一切不作安坐寂静。持诵</a><a name="0756b20" id="0756b20">行人亦复如是。唯于持诵不得间断。夏满</a><a name="0756b21" id="0756b21">之后如法护身方作成就</a><a name="0756b22" id="0756b22"><p>复次欲求悉地者。持诵数满须作护摩。作护</a><a name="0756b23" id="0756b23">摩炉亦有数种。所谓莲花相团圆相。三角相</a><a name="0756b24" id="0756b24">四方相。如是四种所用不同。并须虔心制造</a><a name="0756b25" id="0756b25">当令如法。欲作炉者先求净土及衢摩夷。相</a><a name="0756b26" id="0756b26">和作泥泥炉。炉须有唇极令牢固。亦须四面</a><a name="0756b27" id="0756b27">作基陛相。为供养圣贤之位。若作善事及求</a><a name="0756b28" id="0756b28">财宝。乃至息灾及爱重法者。须作圆炉。若为</a><a name="0756b29" id="0756b29">求一切事。至于童女给侍之类。须作莲花炉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180756a.htm'><img src='up.gif' border=0></a>
<a href='T180756c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>