<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1080 如意轮陀罗尼经 0190a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1080 如意轮陀罗尼经</font> <font face='Arial'>(卷1)</font> 诵念法品第三 <font face='Arial'>T20, p0190a</h2></font><hr>
<span class='old'>
</a><a name="0189c28" id="0189c28">长济苦有情众人爱敬。斯经秘要当密秘持。</a><a name="0189c29" id="0189c29">无识之人不应宣传。若证此秘密三昧耶者。</span><a name="0190a01" id="0190a01">当自秘持勿妄宣说。若真成就此陀罗尼最</a><a name="0190a02" id="0190a02">胜法者。当一切处若食不食若净不净。一心</a><a name="0190a03" id="0190a03">观想圣观自在相好圆满。如日初出光明晃</a><a name="0190a04" id="0190a04">曜。诵斯陀罗尼无有妄念。常持不间一无过</a><a name="0190a05" id="0190a05">犯。则得圣观自在现金色身。除诸垢障神力</a><a name="0190a06" id="0190a06">加被。心所求愿皆乞满足。证诸神通安怛陀</a><a name="0190a07" id="0190a07">那法。多闻持法如意珠法。住年药法雨宝雨</a><a name="0190a08" id="0190a08">法。见伏藏法入阿修罗窟法。随意形法种种</a><a name="0190a09" id="0190a09">药法。杵法瓶法世出世间诸所乐法皆得成</a><a name="0190a10" id="0190a10">办。若有国王。王后嫔妃。王子公主宰官。婆</a><a name="0190a11" id="0190a11">罗门刹利毗舍首陀比丘若男若女童男童</a><a name="0190a12" id="0190a12">女若诸外道。伏信斯法而受持者。应知时</a><a name="0190a13" id="0190a13">数。若国王诵念时于七日中。六时各诵一千</a><a name="0190a14" id="0190a14">八十遍。若后嫔妃每时当诵九百遍。若王子</a><a name="0190a15" id="0190a15">诵八百遍。若公主诵七百遍。若宰官诵六百</a><a name="0190a16" id="0190a16">遍。若婆罗门诵五百遍。若刹利诵四百遍。若</a><a name="0190a17" id="0190a17">是毗舍诵三百遍。若首陀诵二百遍。若比</a><a name="0190a18" id="0190a18">丘诵一百八遍。若男子诵一百六遍。若女人</a><a name="0190a19" id="0190a19">诵一百三遍。若童男诵一百遍。若童女诵九</a><a name="0190a20" id="0190a20">十遍。此名课法。持念称名一切胜事皆获成</a><a name="0190a21" id="0190a21">就。富贵福乐资财谷帛奴婢象马。一切乐具</a><a name="0190a22" id="0190a22">随意增长。明者时数每从后夜至明相时。诵</a><a name="0190a23" id="0190a23">一千八十遍常不间废。则得成就一切无边</a><a name="0190a24" id="0190a24">之事。百由旬内地天男女。捷疾如风归敬赞</a><a name="0190a25" id="0190a25">叹。若欲圣观自在现与愿者。清净澡浴末香</a><a name="0190a26" id="0190a26">涂身。着净衣服食三白食。随力所办香花香</a><a name="0190a27" id="0190a27">水。三白饮食果蓏供养。沉水香白栴檀香等</a><a name="0190a28" id="0190a28">和酥蜜。面东结加趺坐。想圣观自在诵如意</a><a name="0190a29" id="0190a29">轮陀罗尼。一明一烧满十万遍。圣观自在现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200189c.htm'><img src='up.gif' border=0></a>
<a href='T200190b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>