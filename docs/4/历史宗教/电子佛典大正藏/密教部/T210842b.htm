<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1342 佛说无崖际总持法门经 0842b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1342 佛说无崖际总持法门经</font> <font face='Arial'>(卷1)</font> <font face='Arial'>T21, p0842b</h2></font><hr>
<span class='old'>
</a><a name="0842a28" id="0842a28"><p>如是胜怨。其持是陀邻尼者。得百千诸总持</a><a name="0842a29" id="0842a29">门。无数百千诸三昧门。当知胜怨。其有讽诵</span><a name="0842b01" id="0842b01">此总持门。常令通利执览在心而不忘者。众</a><a name="0842b02" id="0842b02">鬼魍魉夜叉等辈。无能恐怖得其便者。一切</a><a name="0842b03" id="0842b03">诸魅及旷野鬼师子虎狼食啖人兽诸恶虫</a><a name="0842b04" id="0842b04">等。亦复不能恐怖其人。其人若行远涉长途。</a><a name="0842b05" id="0842b05">迳由崄路设遇贼难。衣毛不竖无恐怖想。如</a><a name="0842b06" id="0842b06">是胜怨。其有讽诵是总持者。于一切恐怖悉</a><a name="0842b07" id="0842b07">得解脱。若人为诸鬼魅所病。夜叉罗刹一切</a><a name="0842b08" id="0842b08">恶鬼之所执持者。悉得解脱。此总持门。若在</a><a name="0842b09" id="0842b09">家中若在空闲处。悉于其中而作大护。外道</a><a name="0842b10" id="0842b10">蛊鬼。若起死人鬼。若冢间鬼。若空闲鬼。其</a><a name="0842b11" id="0842b11">持此总持者。一切恶鬼无能得便。如是胜怨。</a><a name="0842b12" id="0842b12">此总持名所至到处。若在郡县村落国邑塔</a><a name="0842b13" id="0842b13">寺房舍之中。若经行处。所至之处。皆于其中</a><a name="0842b14" id="0842b14">而作大护。不为国王大臣君主所见恐怖。及</a><a name="0842b15" id="0842b15">余军马一切恐怖水火之中悉得解脱。持是</a><a name="0842b16" id="0842b16">总持者。若比丘比丘尼优婆塞优婆夷。若余</a><a name="0842b17" id="0842b17">俗人常当净洁身体香汁澡洗着净衣服。着</a><a name="0842b18" id="0842b18">净衣服已用好香华供养十方一切诸佛及诸</a><a name="0842b19" id="0842b19">菩萨。常当至心忆念一切诸佛世尊及诸菩</a><a name="0842b20" id="0842b20">萨。若有重病之人。当行此真言用加持病</a><a name="0842b21" id="0842b21">人。若人头痛若壮热若风若冷若热。如此三</a><a name="0842b22" id="0842b22">病合为一病。若一日热。若二日若三日若四</a><a name="0842b23" id="0842b23">日。若复常热。若得眼痛。若牙齿痛。若腹内</a><a name="0842b24" id="0842b24">痛。若背脊痛。若复黑[<a href='javascript:showpic("images/022474.gif")'>病-丙+(雍-〦)</a>]一切恶疮。若彼痴</a><a name="0842b25" id="0842b25">颠。若从日月星宿随所得病。用此总持而</a><a name="0842b26" id="0842b26">加持之无不得愈。当知胜怨。若有得闻是总</a><a name="0842b27" id="0842b27">持经一百九十二遍者。此诸人等重病恐怖</a><a name="0842b28" id="0842b28">无不除愈。所以者何。过去诸佛皆用是真言</a><a name="0842b29" id="0842b29">拥护一切众生。当来诸佛亦用是真言拥护<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210842a.htm'><img src='up.gif' border=0></a>
<a href='T210842c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>