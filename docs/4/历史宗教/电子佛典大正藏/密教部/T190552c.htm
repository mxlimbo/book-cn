<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0552c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷6)</font> 入如来不思议甚深事业品第五之一 <font face='Arial'>T19, p0552c</h2></font><hr>
<span class='old'>
</a><a name="0552b28" id="0552b28">始从无间惯。后得阿耨多罗三藐三菩提。即</a><a name="0552b29" id="0552b29">观三世一切众生。心行相续生灭流注。如是</span><a name="0552c01" id="0552c01">知已念念不忘。不求不退故常无减。如来普</a><a name="0552c02" id="0552c02">能观察三聚正念无减。所谓深入众生诸根</a><a name="0552c03" id="0552c03">心行。虽无动念寻伺分别。而为说法无有错</a><a name="0552c04" id="0552c04">乱。是故如来念无减少。亦为众生说如斯法</a><a name="0552c05" id="0552c05">令念无减。是为如来第二十三正觉事业。</a><a name="0552c06" id="0552c06">尔时世尊欲重宣此义。而说偈言</a><a name="0552c07" id="0552c07"><p class='lg'>　　佛念非思常不减　　　知众生界尽无余</a><br><a name="0552c08" id="0552c08">　　自从觉悟大菩提　　　三世遍知无再念</a><br><a name="0552c09" id="0552c09">　　善知众生心行别　　　诸根乐欲各不同</a><br><a name="0552c10" id="0552c10">　　住无功用业常恒　　　亦为众生说胜法　</p></a><a name="0552c11" id="0552c11"><p>复次善男子。如来所有三昧无减。云何如来</a><a name="0552c12" id="0552c12">三昧无减。如来三昧于一切法。平等无二无</a><a name="0552c13" id="0552c13">高无下。如一切法真实义谛。何以故谓三昧</a><a name="0552c14" id="0552c14">平等。即是诸法体性平等。此性平等即三昧</a><a name="0552c15" id="0552c15">平等。三昧平等即是如来。以是义故说佛三</a><a name="0552c16" id="0552c16">昧得于诸法平等之性。云何诸法平等之性。</a><a name="0552c17" id="0552c17">谓染欲际平等即离欲际平等。嗔恚际平等</a><a name="0552c18" id="0552c18">即离嗔际平等。愚痴际平等即离<span class='corr'>愚</span>痴际平等。</a><a name="0552c19" id="0552c19">有为际平等即无为际平等生死际平等即涅</a><a name="0552c20" id="0552c20">槃际平等。入此平等。是故说名如来所有三</a><a name="0552c21" id="0552c21">摩呬多三昧无减。何以无减。与此平等无增</a><a name="0552c22" id="0552c22">减故。又佛三昧不与眼合不与耳合。不与鼻</a><a name="0552c23" id="0552c23">舌身意和合。如来无有分别根故。如来三昧</a><a name="0552c24" id="0552c24">又亦不与地界和合。亦不合于水火风界。亦</a><a name="0552c25" id="0552c25">不合于三界三世。此不和合体性平等不增</a><a name="0552c26" id="0552c26">不减。是故说言如来三昧不增不减。亦为众</a><a name="0552c27" id="0552c27">生说如斯法。皆令得此三昧无减。此是如来</a><a name="0552c28" id="0552c28">第二十四正觉事业。尔时世尊欲重宣此义。</a><a name="0552c29" id="0552c29">而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190552b.htm'><img src='up.gif' border=0></a>
<a href='T190553a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>