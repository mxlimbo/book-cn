<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0790b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷8)</font> <font face='Arial'>T21, p0790b</h2></font><hr>
<span class='old'>
</a><a name="0790a28" id="0790a28"><span class='corr'>已</span>。我于尔时入诸法性。而作是念。谁名为夜</a><a name="0790a29" id="0790a29">叉。谁夺威力。何法名威者。彼向谁语。复有何</span><a name="0790b01" id="0790b01">言随其所有。如是方便。如是诸法唯有音</a><a name="0790b02" id="0790b02">声。唯有一相。所谓无相。尔时我念彼地方中</a><a name="0790b03" id="0790b03">住三日三夜。以其三昧住彼地方时。六十夜</a><a name="0790b04" id="0790b04">叉即于我边心得清净。我念彼等夜叉。以彼</a><a name="0790b05" id="0790b05">善根因缘力故。迦叶如来阿罗呵三藐三佛</a><a name="0790b06" id="0790b06">陀。入教法中而作比丘。无余涅槃而般涅槃。</a><a name="0790b07" id="0790b07">阿难。如是菩萨初发菩提心以决定故。即名</a><a name="0790b08" id="0790b08">为勇健。阿难。菩萨得初发心者有如是处。阿</a><a name="0790b09" id="0790b09">难。假使三千大千世界有诸众生。彼等皆作</a><a name="0790b10" id="0790b10">夜叉夺威力者。可畏可怖无有是处。无有容</a><a name="0790b11" id="0790b11">处。阿难。若有菩萨初住乘者。正心发行者。彼</a><a name="0790b12" id="0790b12">等一切夺威夜叉乃至令彼毛竖。无有是处。</a><a name="0790b13" id="0790b13">况复无生诸法中彼得忍者。何以故。阿难。彼</a><a name="0790b14" id="0790b14">如是等善丈夫辈。不着色声香味触。于诸法</a><a name="0790b15" id="0790b15">中亦复不着。何以故。彼善丈夫得成就最胜</a><a name="0790b16" id="0790b16">上故。阿难。如是菩萨是等诸法成就最胜。于</a><a name="0790b17" id="0790b17">厄难中已得解脱。何等诸法当得具足最胜。</a><a name="0790b18" id="0790b18">智慧开示故。令欢喜故。不诈作威仪。为利</a><a name="0790b19" id="0790b19">益他事故。舍爱着故。忍辱柔和勤精进故。不</a><a name="0790b20" id="0790b20">等怨故。不嫉妒故。不悭惜故。言语依实故。禅</a><a name="0790b21" id="0790b21">定行故。以般若观察故。所作地中空无相愿</a><a name="0790b22" id="0790b22">行故。不舍重担故。凡有欲行能勤进故。请</a><a name="0790b23" id="0790b23">问法故。敬重法故。有所闻法受持故。远离诈</a><a name="0790b24" id="0790b24">诳威仪心故。柔软纯直故。行布施故。大悲故。</a><a name="0790b25" id="0790b25">成就闲业故。以慈遍满一切众生故。如是等</a><a name="0790b26" id="0790b26">行方可证成阿耨多罗三藐三菩提。若能于</a><a name="0790b27" id="0790b27">此法中学者。彼等名为猛健。彼名勇猛。彼名</a><a name="0790b28" id="0790b28">师子。彼名帝释。彼名为梵。应当于此陀罗尼</a><a name="0790b29" id="0790b29">法本中应先作愿。言先愿者。若无有愿。彼等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210790a.htm'><img src='up.gif' border=0></a>
<a href='T210790c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>