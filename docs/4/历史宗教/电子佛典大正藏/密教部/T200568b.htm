<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1130 大乘金刚髻珠菩萨修行分 0568b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1130 大乘金刚髻珠菩萨修行分</font> <font face='Arial'>(卷1)</font> <font face='Arial'>T20, p0568b</h2></font><hr>
<span class='old'>
</a><br><a name="0568a28" id="0568a28">　　堕于猪驴食不净　　　若有聪慧诸智者</a><br><a name="0568a29" id="0568a29">　　达于生死此彼岸　　　应当尊重敬父母</span><br><a name="0568b01" id="0568b01">　　以为无上大福田　　　生于大富正信家</a><br><a name="0568b02" id="0568b02">　　若有轻慢诸德业　　　护法诸天当舍离</a><br><a name="0568b03" id="0568b03">　　诸恶鬼神得其便　　　夜叉之众来惊怖</a><br><a name="0568b04" id="0568b04">　　若有轻慢于父母　　　生生常处贫穷家</a><br><a name="0568b05" id="0568b05">　　一切时中受轻毁　　　复生顽痴奴仆中</a><br><a name="0568b06" id="0568b06">　　若有轻慢于父母　　　终无少选得安乐</a><br><a name="0568b07" id="0568b07">　　妻子亲识皆逼恼　　　又无饮食得充饱</a><br><a name="0568b08" id="0568b08">　　举国饲之常不足　　　生饿鬼形极恶报</a><br><a name="0568b09" id="0568b09">　　若有轻慢于父母　　　当必生于海罗刹</a><br><a name="0568b10" id="0568b10">　　色身如赫焰火然　　　日夜恒食热铁汁</a><br><a name="0568b11" id="0568b11">　　若有轻慢于父母　　　及诸耆宿尊德者</a><br><a name="0568b12" id="0568b12">　　常为世人所厌离　　　所有妻妾心亦然</a><br><a name="0568b13" id="0568b13">　　如是种种恶色类　　　说之穷劫不可尽</a><br><a name="0568b14" id="0568b14">　　若不作过于尊者　　　是名聪慧有智人</a><br><a name="0568b15" id="0568b15">　　三种贪嗔痴不生　　　身口意业常安乐</a><br><a name="0568b16" id="0568b16">　　若嗔恶心断生命　　　堕四趣中长受苦</a><br><a name="0568b17" id="0568b17">　　劫盗邪淫及妄语　　　恶口两舌无义语</a><br><a name="0568b18" id="0568b18">　　贪嗔恚痴诸业果　　　终不得于人中乐</a><br><a name="0568b19" id="0568b19">　　清净心中施财宝　　　常当守慎诸戒业</a><br><a name="0568b20" id="0568b20">　　修习忍辱无退转　　　精进不懈入禅定</a><br><a name="0568b21" id="0568b21">　　般若鉴了常远离　　　是必当得萨婆若</a><br><a name="0568b22" id="0568b22">　　终不犯于邪淫欲　　　常远离于口意过</a><br><a name="0568b23" id="0568b23">　　是则当得大导师　　　而为众生演正法</a><br><a name="0568b24" id="0568b24">　　嗔恚之心不暂有　　　离魔系缚及邪见</a><br><a name="0568b25" id="0568b25">　　不久当作世间灯　　　十善明法化一切</a><br><a name="0568b26" id="0568b26">　　若偷盗人及邪见　　　当来生于针口虫</a><br><a name="0568b27" id="0568b27">　　绮语两舌恶心者　　　常以语言坏正见</a><br><a name="0568b28" id="0568b28">　　若有习行外道法　　　投身高岩卧棘刺</a><br><a name="0568b29" id="0568b29">　　如是邪见施财物　　　当得少分资生报<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200568a.htm'><img src='up.gif' border=0></a>
<a href='T200568c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>