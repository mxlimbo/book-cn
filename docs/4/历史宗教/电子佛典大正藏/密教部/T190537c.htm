<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0537c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷3)</font> 大悲胎藏出生品第三 <font face='Arial'>T19, p0537c</h2></font><hr>
<span class='old'>
</a><a name="0537b28" id="0537b28">贪法。令其三业动止无羁。伤哉众生更相</a><a name="0537b29" id="0537b29">斗诤。嗔恚结恨互为怨仇。当为说法令其除</span><a name="0537c01" id="0537c01">断。伤哉众生。远善知识。随逐恶友不相舍</a><a name="0537c02" id="0537c02">离。如指与甲和合相依。造诸恶业无暂休息。</a><a name="0537c03" id="0537c03">当为说法令舍恶友近善知识。伤哉众生</a><a name="0537c04" id="0537c04">贪求名利无有厌足。如海吞流得之弥盛。如</a><a name="0537c05" id="0537c05">火益薪远离无垢实相智慧。我当为说真实</a><a name="0537c06" id="0537c06">之法。令断名利获清净智。伤哉众生无明</a><a name="0537c07" id="0537c07">黑闇。无我法中横起我见。众生寿命补特伽</a><a name="0537c08" id="0537c08">罗。当为说法断除如是种种邪见。令去翳膜</a><a name="0537c09" id="0537c09">开净智眼。伤哉众生生死牢狱轮回禁系。五</a><a name="0537c10" id="0537c10">蕴怨贼之所杀害。当为说法令出三界。伤哉</a><a name="0537c11" id="0537c11">众生为魔罥索之所系缚。五欲缠绕不得出</a><a name="0537c12" id="0537c12">离。我当为说超魔之法。令绝魔罥断五欲缠。</a><a name="0537c13" id="0537c13">伤哉众生。闭涅槃门开生死路。当为说法令</a><a name="0537c14" id="0537c14">闭三恶入涅槃门。善男子是为菩萨摩诃萨</a><a name="0537c15" id="0537c15">起十六种大悲之心</a><a name="0537c16" id="0537c16"><p>尔时世尊复告文殊师利童子菩萨言。善男</a><a name="0537c17" id="0537c17">子此大悲门。即是一切菩萨之母。菩萨住是</a><a name="0537c18" id="0537c18">大悲之中。即能建立三十二种不共事业日</a><a name="0537c19" id="0537c19">夜勤修速得圆满。云何名为三十二种不共</a><a name="0537c20" id="0537c20">事业。所谓菩萨若见一切愚痴重闇长眠大</a><a name="0537c21" id="0537c21">夜无智众生。便以智慧先自觉察。复以智慧</a><a name="0537c22" id="0537c22">觉悟一切愚痴众生。是名菩萨第一不共事</a><a name="0537c23" id="0537c23">业。若见众生爱乐二乘其心狭劣。菩萨便起</a><a name="0537c24" id="0537c24">广大之心。令其安住大乘法中。是名菩萨第</a><a name="0537c25" id="0537c25">二不共事业。若见众生爱乐非法。纵恣三业</a><a name="0537c26" id="0537c26">无善法欲。菩萨自住正法园苑。复令众生住</a><a name="0537c27" id="0537c27">正法中。是名菩萨第三不共事业。若见众生</a><a name="0537c28" id="0537c28">邪命自活矫诈贪求。先以自身住于正命。复</a><a name="0537c29" id="0537c29">令众生安住正命清净法中。是名菩萨第四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190537b.htm'><img src='up.gif' border=0></a>
<a href='T190538a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>