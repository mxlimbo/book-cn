<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0962 宝悉地成佛陀罗尼经 0335b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 962 宝悉地成佛陀罗尼经</font> <font face='Arial'>(卷1)</font> <font face='Arial'>T19, p0335b</h2></font><hr>
<span class='old'>
</a><a name="0335a28" id="0335a28"><p>佛告金刚手菩萨言。我以佛眼观察一切诸</a><a name="0335a29" id="0335a29">有情类。虽在诸趣烦恼秽中。心性宝珠无有</span><a name="0335b01" id="0335b01">污染。德利具足如我无异。然诸有情不知苦</a><a name="0335b02" id="0335b02">因不证乐果。常没苦海无有出期。是故如来</a><a name="0335b03" id="0335b03">出金刚净界。而入秽恶胎藏世界。演说法要</a><a name="0335b04" id="0335b04">利乐有情。灭罪生福降伏魔王。成就佛身还</a><a name="0335b05" id="0335b05">住涅槃。毕竟平等无所不至。是故如来。今日</a><a name="0335b06" id="0335b06">住如意宝珠王三摩地。说是清净平等理趣</a><a name="0335b07" id="0335b07">深义法要究竟宝印</a><a name="0335b08" id="0335b08"><p>尔时如来说是法时。一切大众证得无生甚</a><a name="0335b09" id="0335b09">深法忍。并证如意宝珠光明三昧。同等无有</a><a name="0335b10" id="0335b10">次位差别。犹如乳水。尔时金刚手菩萨。以伽</a><a name="0335b11" id="0335b11">陀赞曰</a><a name="0335b12" id="0335b12"><p class='lg'>　　善哉善哉大导师　　　放光利益诸有情</a><br><a name="0335b13" id="0335b13">　　善哉善哉大调御　　　雨宝利益诸有情</a><br><a name="0335b14" id="0335b14">　　善哉善哉大丈夫　　　演说秘密利群生</a><br><a name="0335b15" id="0335b15">　　善哉世尊大师子　　　啖食一切诸恶魔</a><br><a name="0335b16" id="0335b16">　　善哉世尊大龙王　　　起大云雨润世间</a><br><a name="0335b17" id="0335b17">　　唯愿大日遍照尊　　　开示般若入阿字　</p></a><a name="0335b18" id="0335b18"><p>尔时金刚手菩萨说是偈已。右手所持五峰</a><a name="0335b19" id="0335b19">金刚掷于空中还住手中。归住本座而观佛</a><a name="0335b20" id="0335b20">意。目不暂舍。尔时佛告金刚手及虚空藏等</a><a name="0335b21" id="0335b21">大菩萨言。一切有情与诸如来同俱一法平等</a><a name="0335b22" id="0335b22">法身。更无别体。亦无别心。事理平等犹如虚</a><a name="0335b23" id="0335b23">空常住一相无有差别。然诸众生深着邪见。</a><a name="0335b24" id="0335b24">因缘诸法不舍妄念起分别相。不知如来万</a><a name="0335b25" id="0335b25">德光明坚固设利。常住有情一念心中。清净</a><a name="0335b26" id="0335b26">白莲犹如满月。故常生六趣贫穷下贱。不亲</a><a name="0335b27" id="0335b27">善友不近智人。造作恶业漂流生死。不得悉</a><a name="0335b28" id="0335b28">地无有出期。是故我今为度彼有情故。说大</a><a name="0335b29" id="0335b29">宝陀罗尼名曰法身驮都如意宝珠甘露药王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190335a.htm'><img src='up.gif' border=0></a>
<a href='T190335c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>