<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1092 不空罥索神变真言经 0314c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1092 不空罥索神变真言经</font> <font face='Arial'>(卷17)</font> 根本莲华顶陀罗尼真言品第三十 <font face='Arial'>T20, p0314c</h2></font><hr>
<span class='old'>
</a><a name="0314b28" id="0314b28">伽人非人等之所翼从。往诣道场剃除须发。</a><a name="0314b29" id="0314b29">服三法衣受持应器。引导无量无数有情。令</span><a name="0314c01" id="0314c01">乘三乘趣证圆寂。以无所得殊胜善根广大</a><a name="0314c02" id="0314c02">愿力。感得如是妙菩提树。吠琉璃宝以为其</a><a name="0314c03" id="0314c03">干。真金刚宝而为其根。奇妙众宝以为枝叶</a><a name="0314c04" id="0314c04">种种花果。其树高广遍覆三千大千佛刹。光</a><a name="0314c05" id="0314c05">明照耀周遍十方殑伽沙等诸佛世界。满足</a><a name="0314c06" id="0314c06">殊胜福慧资粮。成熟有情严净佛土一切功</a><a name="0314c07" id="0314c07">德。乃至尽诸所有一切幻化三昧神通。皆是</a><a name="0314c08" id="0314c08">不空罥索心王陀罗尼真言三昧耶。秘密主</a><a name="0314c09" id="0314c09">汝问如是如来甚深大智见智。藏智大解脱</a><a name="0314c10" id="0314c10">智。一切菩萨摩诃萨大智。本行法界之智者。</a><a name="0314c11" id="0314c11">是观世音菩萨摩诃萨。恒常以斯一切幻化</a><a name="0314c12" id="0314c12">三昧神变。示现如是不空罥索心王陀罗尼</a><a name="0314c13" id="0314c13">真言三昧耶种种形相色类神通。度诸有情。</a><a name="0314c14" id="0314c14">及真言者得大悉地。秘密主彼观世音菩萨</a><a name="0314c15" id="0314c15">摩诃萨。身识心智大慈大悲。皆是不空罥索</a><a name="0314c16" id="0314c16">心王陀罗尼真言三昧耶。如水乳性合一味</a><a name="0314c17" id="0314c17">一相。平等无二平等溉灌。一切界处圆是</a><a name="0314c18" id="0314c18">不空罥索心王陀罗尼真言三昧耶。摄化度</a><a name="0314c19" id="0314c19">脱三有有情。等住涅槃金刚之地。若有人趣</a><a name="0314c20" id="0314c20">地狱趣饿鬼趣一切众生。等心忆念观世音</a><a name="0314c21" id="0314c21">菩萨摩诃萨名者。一时齐至随所给济无不</a><a name="0314c22" id="0314c22">解脱。彼观世音菩萨摩诃萨。悲心愍心不退</a><a name="0314c23" id="0314c23">不悔。复有一切诸天乃至色究竟天。一切龙</a><a name="0314c24" id="0314c24">神药叉罗刹阿素洛乾闼婆[<a href='javascript:showpic("images/032478.gif")'>薛/木</a>]鲁荼紧那罗摩</a><a name="0314c25" id="0314c25">呼啰伽。乃至阿鼻地狱所有有情。一时称</a><a name="0314c26" id="0314c26">念观世音菩萨摩诃萨名者。亦皆同时齐至</a><a name="0314c27" id="0314c27">度脱诸欲厄难。譬如日月平等轮光。灭四洲</a><a name="0314c28" id="0314c28">中所有一切混沌黑暗。彼观世音菩萨摩诃</a><a name="0314c29" id="0314c29">萨亦复如是。以大慈悲。光明遍照一切有情。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200314b.htm'><img src='up.gif' border=0></a>
<a href='T200315a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>