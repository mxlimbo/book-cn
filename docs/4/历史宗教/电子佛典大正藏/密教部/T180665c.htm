<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0893c 苏悉地羯罗经 0665c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 893c 苏悉地羯罗经</font> <font face='Arial'>(卷1)</font> 分别同伴品第四 <font face='Arial'>T18, p0665c</h2></font><hr>
<span class='old'>
</a><a name="0665b28" id="0665b28">有所求知时即送。具如此者为胜同伴。身意</a><a name="0665b29" id="0665b29">贤善心无忧恼。决定坚固终不退心。得如是</span><a name="0665c01" id="0665c01">伴则速成就。于多财利不望贪着。具如是德</a><a name="0665c02" id="0665c02">说为胜伴。复于行者心无舍离。若欲成就诸</a><a name="0665c03" id="0665c03">余等药。为作强缘。不应舍离自然圣戒。具如</a><a name="0665c04" id="0665c04">是德说为胜伴。于行者处无所规求。未得悉</a><a name="0665c05" id="0665c05">地成就以来。终不舍离。纵淹年岁无证悉地。</a><a name="0665c06" id="0665c06">终不怀于舍离退心。假令有大苦及余难事。</a><a name="0665c07" id="0665c07">逼恼身心亦不应舍。具如是德说为胜伴。若</a><a name="0665c08" id="0665c08">有如前种种德行。堪能成就最上胜事。纵无</a><a name="0665c09" id="0665c09">前德。但明真言成就法则。并须善解诸漫荼</a><a name="0665c10" id="0665c10">罗。智慧高明复加福德。胜持诵者。如是之伴</a><a name="0665c11" id="0665c11">亦能成就最上胜事。为欲成就最上事故。其</a><a name="0665c12" id="0665c12">福德伴。半月半月与持诵者。而作灌顶及以</a><a name="0665c13" id="0665c13">护摩。随时所辨香花燃灯。诸余依次第拥</a><a name="0665c14" id="0665c14">护简择。随所有为并须助作。非直助修如前</a><a name="0665c15" id="0665c15">等事若诵持者有所亏失。其福德伴依于经</a><a name="0665c16" id="0665c16">法。以理教诲勿法事有阙。乃至事事广为开</a><a name="0665c17" id="0665c17">释诸行因缘。具如是者最为胜伴。行者每日</a><a name="0665c18" id="0665c18">持诵之时。及所行事有时忘失。其福德伴随</a><a name="0665c19" id="0665c19">所见处。相助作之使令周备。若欲成就药法</a><a name="0665c20" id="0665c20">之时。须常以手而按其药。或执草干而用按</a><a name="0665c21" id="0665c21">之。念诵作法事务虽多。终不废忘行者持诵</a><a name="0665c22" id="0665c22">欲了之时。其伴当须侧近而立。看彼行者念</a><a name="0665c23" id="0665c23">诵既劳。或恐忘作发遣神法。置数珠法。及余</a><a name="0665c24" id="0665c24">法等。见彼忘处应助作之。其伴常须持诵供</a><a name="0665c25" id="0665c25">养。所作诸事而生福德。并皆回向持真言</a><a name="0665c26" id="0665c26">者。满所求愿。有所指授唯共伴语。若欲成</a><a name="0665c27" id="0665c27">就最胜事故。更许一伴。展转合语不得参差。</a><a name="0665c28" id="0665c28">其伴所食与行者同。行者所食如依法制。具</a><a name="0665c29" id="0665c29">如是者堪为寂上胜事同伴。第三同伴福德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180665b.htm'><img src='up.gif' border=0></a>
<a href='T180666a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>