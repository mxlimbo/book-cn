<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0974C 加句灵验佛顶尊胜陀罗尼记 0386a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 974C 加句灵验佛顶尊胜陀罗尼记</font> <font face='Arial'>(卷1)</font> <font face='Arial'>T19, p0386a</h2></font><hr>
<span class='old'>
<p><p></span><a name="0386a01" id="0386a01"></a><a name="0386a02" id="0386a02"><p><b>　　<A NAME="n405"></A>No. 974C</b></a><a name="0386a03" id="0386a03"><p class='juan'>
加句灵验佛顶尊胜陀罗尼记</p>
</a><a name="0386a04" id="0386a04"></a><a name="0386a05" id="0386a05"><p><span class='byline'>　　　　朝议大夫兼侍御史武彻述</span><br></a><a name="0386a06" id="0386a06"><p>佛顶尊胜陀罗尼者。一切如来秘密之藏。总</a><a name="0386a07" id="0386a07">持法门。大日如来智印。吉祥善净。破一切</a><a name="0386a08" id="0386a08">恶道。大神力陀罗尼也。昔仪凤年中。佛陀波</a><a name="0386a09" id="0386a09">利所传之本。遍天下幡刹。持诵有多矣。彻自</a><a name="0386a10" id="0386a10">弱岁。则常念持。永泰初。自丧妻之后。倍益精</a><a name="0386a11" id="0386a11">心。求出离法。时有殿中侍御史蒋那者。常</a><a name="0386a12" id="0386a12">持诵此陀罗尼。异日于私室。条然而来曰。今</a><a name="0386a13" id="0386a13">得究竟道。非常难遇。彻敬问之。即尊胜陀</a><a name="0386a14" id="0386a14">罗尼也。命之令诵。而文句全广。音旨颇异。拜</a><a name="0386a15" id="0386a15">而诵之。乃曰。受之于王开士。开士受之于金</a><a name="0386a16" id="0386a16">刚智三藏。大师云。西国亦希有此本。吾将梵</a><a name="0386a17" id="0386a17">本来。故密授焉。坐中叹奇绝之事而罢。未获</a><a name="0386a18" id="0386a18">求本。俄而将刑殁世。常怀遗悔。追悔不及。每</a><a name="0386a19" id="0386a19">遇精士。即求问之。冀其万一。遂遇僧际公。果</a><a name="0386a20" id="0386a20">有此本文。开元中。五台山下。有一精修居士。</a><a name="0386a21" id="0386a21">姓王。有事远出行。去后父亡。回来不见。至心</a><a name="0386a22" id="0386a22">诵尊胜陀罗尼数十万遍。愿知见先考所受</a><a name="0386a23" id="0386a23">生善恶业报。精诚恳愿。殊无觉知。遂欲出山。</a><a name="0386a24" id="0386a24">见一老人。谓居士曰。仁者念持。寔为勤敏。然</a><a name="0386a25" id="0386a25">文句多脱略。我今授示全本文句。居士拜而</a><a name="0386a26" id="0386a26">而受之。乃云可诵千遍。殆然经数日。于夜</a><a name="0386a27" id="0386a27">中。忽闻环佩箫管之声。降自庭宇。此时居</a><a name="0386a28" id="0386a28">士惊起视之。见天人数十辈。共围绕一天仙。</a><a name="0386a29" id="0386a29">前谓之曰。汝识吾否。居士答曰不知。天仙曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190385c.htm'><img src='up.gif' border=0></a>
<a href='T190386b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>