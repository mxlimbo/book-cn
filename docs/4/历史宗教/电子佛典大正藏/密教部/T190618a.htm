<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1004 般若波罗蜜多理趣经大乐不空三昧真实金刚萨埵菩萨等一十七圣大曼荼罗义述 0618a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1004 般若波罗蜜多理趣经大乐不空三昧真实金刚萨埵菩萨等一十七圣大曼荼罗义述</font> <font face='Arial'>(卷1)</font> <font face='Arial'>T19, p0618a</h2></font><hr>
<span class='old'>
</a><a name="0617c28" id="0617c28"><p>其九所谓金刚自在菩萨。出入三界自在无</a><a name="0617c29" id="0617c29">畏。于生死涅槃而得大我之体。所以住金刚</span><a name="0618a01" id="0618a01">慢相。而现其三昧之身</a><a name="0618a02" id="0618a02"><p>其十所谓金刚春菩萨。能以菩提觉花起供</a><a name="0618a03" id="0618a03">养云海。亦以方便授与众生作功德利。以花</a><a name="0618a04" id="0618a04">是春事。遂以名之。故亦持花以为其契</a><a name="0618a05" id="0618a05"><p>其十一所谓金刚云菩萨。能以法泽慈云。滋</a><a name="0618a06" id="0618a06">润含识。亦以方便授诸身心使无始无明臭</a><a name="0618a07" id="0618a07">秽不善。化成无量供养香云。以炉烟像云。遂</a><a name="0618a08" id="0618a08">以为号。故持焚香之器以为契焉</a><a name="0618a09" id="0618a09"><p>其十二所谓金刚秋菩萨。常以智灯破诸黑</a><a name="0618a10" id="0618a10">暗。亦以方便授与众生。起无量光明供养云</a><a name="0618a11" id="0618a11">海。以其空色清爽莫如秋时。欲表智光之</a><a name="0618a12" id="0618a12">体。遂以名之。故执灯明以为其契</a><a name="0618a13" id="0618a13"><p>其十三所谓金刚霜雪菩萨。能以五无漏蕴</a><a name="0618a14" id="0618a14">香。涂众生心体。灭烦恼之秽热。成五分法</a><a name="0618a15" id="0618a15">身之香。亦以方便授与众生。起涂香供养云</a><a name="0618a16" id="0618a16">海。以栴檀涂香解诸毒热有似霜雪。遂以名</a><a name="0618a17" id="0618a17">之。故执涂香以为其契</a><a name="0618a18" id="0618a18"><p>其十四所谓金刚色菩萨。以色清净智。于净</a><a name="0618a19" id="0618a19">妙界起受用色身。于杂染界起变化色身。而</a><a name="0618a20" id="0618a20">为摄来之事。故以持钩为契</a><a name="0618a21" id="0618a21"><p>其十五所谓金刚声菩萨。以声清净智。能表</a><a name="0618a22" id="0618a22">六十四种梵音。普周法界而为引入之事。故</a><a name="0618a23" id="0618a23">持索以为契</a><a name="0618a24" id="0618a24"><p>其十六所谓金刚香菩萨。以香清净智。发金</a><a name="0618a25" id="0618a25">刚界自然名称之香。入一切散动心以为止</a><a name="0618a26" id="0618a26">留之事。故以持锁为契</a><a name="0618a27" id="0618a27"><p>其十七所谓金刚味菩萨。以味清净智。持瑜</a><a name="0618a28" id="0618a28">伽三摩地无上法味。以为欢乐之事。故持铃</a><a name="0618a29" id="0618a29">为契<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190617c.htm'><img src='up.gif' border=0></a>
<a href='T190618b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>