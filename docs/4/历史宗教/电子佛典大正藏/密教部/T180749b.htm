<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0896 妙臂菩萨所问经 0749b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 896 妙臂菩萨所问经</font> <font face='Arial'>(卷1)</font> 说金刚杵频那夜迦分第四 <font face='Arial'>T18, p0749b</h2></font><hr>
<span class='old'>
</a><a name="0749a28" id="0749a28">四</b></a><a name="0749a29" id="0749a29"><p>我今分别说诸跋折罗量。其量或长八指或</span><a name="0749b01" id="0749b01">长十指。或十二指或十六指。或最长者不过</a><a name="0749b02" id="0749b02">二十指。如是五类无有过者。造跋折罗物或</a><a name="0749b03" id="0749b03">金或木。随所求事种种不同。若欲求佛法真</a><a name="0749b04" id="0749b04">明成就。用菩提木作跋折罗。若降伏地天及</a><a name="0749b05" id="0749b05">持明天。当用金作跋折罗。若求大富贵用鋀</a><a name="0749b06" id="0749b06">石作跋折罗。若降龙用熟铜作。若降修罗入</a><a name="0749b07" id="0749b07">修罗窟用宝石作。若欲成就一切法者。可用</a><a name="0749b08" id="0749b08">金银铜相和作。若欲成就长命吉祥及无病</a><a name="0749b09" id="0749b09">多财宝。乃至降诸宿曜者。可用佉祢啰木作。</a><a name="0749b10" id="0749b10">若欲降伏夜叉女者。可用末度木作。若欲降</a><a name="0749b11" id="0749b11">伏冤家用刺木作。若降害极恶冤敌者。可用</a><a name="0749b12" id="0749b12">人骨作。若欲成幻术者。用玻璃宝作。若欲</a><a name="0749b13" id="0749b13">令极相憎嫌者。用苦栋木作。若欲兴兵斗敌</a><a name="0749b14" id="0749b14">及降鬼神。用吠鼻多迦木作。若欲成就夜叉</a><a name="0749b15" id="0749b15">乾闼婆阿修罗者。可用柏木及松木作。若欲</a><a name="0749b16" id="0749b16">成就龙女爱重者。当以龙木作。若欲成就变</a><a name="0749b17" id="0749b17">形者。可用土及银作。若欲求财用无忧木作。</a><a name="0749b18" id="0749b18">若欲成就对敌得胜者。可用吉祥木及阿祖曩</a><a name="0749b19" id="0749b19">木柳木等作。若欲求成就意乐者。可用赤檀</a><a name="0749b20" id="0749b20">白檀作。如上所说造跋折罗。皆须五股不得</a><a name="0749b21" id="0749b21">缺减。小有破损即法不成。仍须事持光净殊</a><a name="0749b22" id="0749b22">妙端严可爱。若念诵时。先献涂香及妙香花</a><a name="0749b23" id="0749b23">而为供养。然后发广大慈悲之心。手执跋折</a><a name="0749b24" id="0749b24">罗依法专注。持诵本部真言如数满毕。不得</a><a name="0749b25" id="0749b25">少剩依时持诵。满毕数已。然将彼跋折罗安</a><a name="0749b26" id="0749b26">本尊足下。复以诸妙香花涂香等。乃至作礼</a><a name="0749b27" id="0749b27">而供养之。若持诵时手不执跋折罗者。其法</a><a name="0749b28" id="0749b28">终不成就。如再持诵依前次第而作不得亏</a><a name="0749b29" id="0749b29">阙。又若于供养具诸事法等有所阙者。当须<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180749a.htm'><img src='up.gif' border=0></a>
<a href='T180749c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>