<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0742c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷18)</font> 缘生法品第四十六 <font face='Arial'>T21, p0742c</h2></font><hr>
<span class='old'>
</a><a name="0742b28" id="0742b28">于诸佛法无有缺减。为他说时令彼闻者增</a><a name="0742b29" id="0742b29">长善业故。摩那婆。当闻法时。汝等莫着于是</span><a name="0742c01" id="0742c01">法中。但当一心勿生余念。如来应供正遍</a><a name="0742c02" id="0742c02">觉。为斯事故出世间耳。摩那婆。诸佛世尊</a><a name="0742c03" id="0742c03">惟有是事。所谓为利一切世间净世间眼。断</a><a name="0742c04" id="0742c04">除遮障诸非道故。摩那婆。诸佛世尊但一音</a><a name="0742c05" id="0742c05">说。令彼众生随类各解。斯是如来神力加持。</a><a name="0742c06" id="0742c06">故得尔耳。如来一音演诸法义。能以一义得</a><a name="0742c07" id="0742c07">无量智。若以一智即能破除六十二种邪见</a><a name="0742c08" id="0742c08">根本。令诸众生悉皆远离一切尘垢。若有最</a><a name="0742c09" id="0742c09">恶极怖畏处。众生受身所作诸业。如来于中</a><a name="0742c10" id="0742c10">说法教化拔济众生。无有休息教诫众生。汝</a><a name="0742c11" id="0742c11">若不造如是恶业终不生此。如来世尊更无</a><a name="0742c12" id="0742c12">余致。惟教示彼断除行业阴入界等皆是诸</a><a name="0742c13" id="0742c13">行。受生亦然。一切世间所有诸行及以受身。</a><a name="0742c14" id="0742c14">我皆教示不令行此。为是众事我常宣说。无</a><a name="0742c15" id="0742c15">天无人乃至无有寿命资财。世间事业一切</a><a name="0742c16" id="0742c16">皆无。若有作者即有受生。云何作者。所作诸</a><a name="0742c17" id="0742c17">行即是受生。若受后生当知是中无有众生</a><a name="0742c18" id="0742c18">不受生者。汝等当知造诸行者即是受生。复</a><a name="0742c19" id="0742c19">次摩那婆。如大龙王。普兴大云遍覆一切。降</a><a name="0742c20" id="0742c20">注大雨润洽大地。咸令一切树木丛林郁茂</a><a name="0742c21" id="0742c21">滋长。百谷果实皆得成就。是诸众生资此活</a><a name="0742c22" id="0742c22">命。乃至诸畜亦同增长。摩那婆。若诸牸牛食</a><a name="0742c23" id="0742c23">肥美草饮以清流。常令丰饱然后得乳。从乳</a><a name="0742c24" id="0742c24">出酪酪出生酥。从生酥出熟酥。从熟酥</a><a name="0742c25" id="0742c25">出醍醐。如是摩那婆。汝于一切缘生法中不</a><a name="0742c26" id="0742c26">应生怖。亦不应言云何得说有诸众生无诸</a><a name="0742c27" id="0742c27">众生。惟当善观因缘诸行。摩那婆。如人睡时</a><a name="0742c28" id="0742c28">梦中所见或作不作。彼皆寤时曾所经事。又</a><a name="0742c29" id="0742c29">如种子无有定相。论其形质不可说坏亦非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210742b.htm'><img src='up.gif' border=0></a>
<a href='T210743a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>