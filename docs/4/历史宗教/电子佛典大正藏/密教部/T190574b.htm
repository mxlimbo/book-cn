<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0574b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷10)</font> 阿阇世王受记品第十 <font face='Arial'>T19, p0574b</h2></font><hr>
<span class='old'>
</a><a name="0574a28" id="0574a28">软心福德心微妙心欢喜心发起心无忧心。二</a><a name="0574a29" id="0574a29">者身无痛苦。三者少能似语一心忆念所生</span><a name="0574b01" id="0574b01">父母。四者于妻子男女作怜愍心。如常瞻视</a><a name="0574b02" id="0574b02">无爱无恚。耳欲闻于兄弟姊妹亲识姓名。五</a><a name="0574b03" id="0574b03">者于善于恶心不错乱。六者其心正直无有谄</a><a name="0574b04" id="0574b04">诳。七者知于父母亲友眷属善护念我。八者</a><a name="0574b05" id="0574b05">见所营理心生赞叹。九者遗嘱家事藏举财</a><a name="0574b06" id="0574b06">宝示之令出。十者起净信心请佛法僧对面</a><a name="0574b07" id="0574b07">归敬。言南谟佛陀南谟达摩南谟僧伽我今</a><a name="0574b08" id="0574b08">归依。若无佛世归五通仙。大王若临命终具</a><a name="0574b09" id="0574b09">此十相。决定得于人趣中生。大王当知若复</a><a name="0574b10" id="0574b10">有人。临命终时有十种相定得生天。云何为</a><a name="0574b11" id="0574b11">十。一者起怜愍心二者发起善心。三者起欢</a><a name="0574b12" id="0574b12">喜心四者正念现前。五者无诸臭秽六者鼻</a><a name="0574b13" id="0574b13">无欹侧。七者心无恚怒八者于家财宝妻子</a><a name="0574b14" id="0574b14">眷属心无爱恋。九者眼色清净。十者仰面含</a><a name="0574b15" id="0574b15">笑想念天宫当来迎我。若临命终具此十相</a><a name="0574b16" id="0574b16">决定生天。大王如是临终善恶之相汝应当</a><a name="0574b17" id="0574b17">知。时阿阇世王闻佛说已。窃自思念如来此</a><a name="0574b18" id="0574b18">说。为是实事为是虚邪。世尊具足辩才权说</a><a name="0574b19" id="0574b19">此理。尔时如来知阿阇世王心之所念。即以</a><a name="0574b20" id="0574b20">神力令阿阇世见其恶相。忽有地狱苦器充</a><a name="0574b21" id="0574b21">满。有诸狱卒执持苦具。无量众生颠坠地狱</a><a name="0574b22" id="0574b22">如驶雨点。尔时狱卒嗔目振威。指阿阇世而</a><a name="0574b23" id="0574b23">作是言。此是恶逆杀父之人。速当擒来付于</a><a name="0574b24" id="0574b24">阿鼻大地狱中而苦治之。时阿阇世闻是语</a><a name="0574b25" id="0574b25">已。极大惶怖身毛皆竖遍体汗流。遽从座起</a><a name="0574b26" id="0574b26">走欲逃窜。闷绝擗地都不觉知。譬如猛风</a><a name="0574b27" id="0574b27">伐无根树久而不苏。乃以种种方宜救之渐</a><a name="0574b28" id="0574b28">得苏息。连声唱言世尊世尊愿赐寿命愿赐</a><a name="0574b29" id="0574b29">寿命。愿赐寿命如我今日无依无怙从今决<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190574a.htm'><img src='up.gif' border=0></a>
<a href='T190574c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>