<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0126b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷5)</font> 大佛顶如来万行首楞严经序 <font face='Arial'>T19, p0126b</h2></font><hr>
<span class='old'>
</a><a name="0126a28" id="0126a28">初出家常乐睡眠。如来诃我为畜生类。我闻</a><a name="0126a29" id="0126a29">佛诃啼泣自责。七日不眠失其双目。世尊示</span><a name="0126b01" id="0126b01">我乐见照明金刚三昧。我不因眼观见十方。</a><a name="0126b02" id="0126b02">精真洞然如观掌果。如来印我成阿罗汉。佛</a><a name="0126b03" id="0126b03">问圆通如我所证。旋见循元斯为第一</a><a name="0126b04" id="0126b04"><p>周利槃特迦即从座起。顶礼佛足而白佛言。</a><a name="0126b05" id="0126b05">我阙诵持无多闻性。最初值佛闻法出家。忆</a><a name="0126b06" id="0126b06">持如来一句伽陀。于一百日得前遗后得后</a><a name="0126b07" id="0126b07">遗前。佛愍我愚教我安居调出入息。我时观</a><a name="0126b08" id="0126b08">息微细穷尽。生住异灭诸行刹那。其心豁然</a><a name="0126b09" id="0126b09">得大无碍。乃至漏尽成阿罗汉。住佛座下印</a><a name="0126b10" id="0126b10">成无学。佛问圆通如我所证。返息循空斯为</a><a name="0126b11" id="0126b11">第一</a><a name="0126b12" id="0126b12"><p>骄梵钵提即从座起。顶礼佛足而白佛言。我</a><a name="0126b13" id="0126b13">有口业于过去劫轻弄沙门。世世生生有牛</a><a name="0126b14" id="0126b14">齝病。如来示我一味清净心地法门。我得灭</a><a name="0126b15" id="0126b15">心入三摩地。观味之知非体非物。应念得超</a><a name="0126b16" id="0126b16">世间诸漏。内脱身心外遗世界。远离三有如</a><a name="0126b17" id="0126b17">鸟出笼。离垢销尘法眼清净成阿罗汉。如来</a><a name="0126b18" id="0126b18">亲印登无学道。佛问圆通如我所证。还味旋</a><a name="0126b19" id="0126b19">知斯为第一</a><a name="0126b20" id="0126b20"><p>毕陵伽婆蹉即从座起。顶礼佛足而白佛言。</a><a name="0126b21" id="0126b21">我初发心从佛入道。数闻如来说诸世间不</a><a name="0126b22" id="0126b22">可乐事。乞食城中心思法门。不觉路中毒刺</a><a name="0126b23" id="0126b23">伤足。举身疼痛我念有知。知此深痛虽觉觉</a><a name="0126b24" id="0126b24">痛。觉清净心无痛痛觉。我又思惟如是一身</a><a name="0126b25" id="0126b25">宁有双觉。摄念未久身心忽空。三七日中诸</a><a name="0126b26" id="0126b26">漏虚尽成阿罗汉。得亲印记发明无学。佛问</a><a name="0126b27" id="0126b27">圆通如我所证。纯觉遗身斯为第一</a><a name="0126b28" id="0126b28"><p>须菩提即从座起。顶礼佛足而白佛言。我旷</a><a name="0126b29" id="0126b29">劫来心得无碍。自忆受生如恒河沙。初在母<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190126a.htm'><img src='up.gif' border=0></a>
<a href='T190126c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>