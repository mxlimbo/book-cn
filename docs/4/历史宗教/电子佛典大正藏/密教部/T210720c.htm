<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0720c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷13)</font> 供养法师品第三十 <font face='Arial'>T21, p0720c</h2></font><hr>
<span class='old'>
</a><a name="0720b28" id="0720b28">作诸恶业无有正见。常行杀害劫盗他财。邪</a><a name="0720b29" id="0720b29">淫放恣饮酒妄语及余恶业。诸是智人所不</span><a name="0720c01" id="0720c01">为者而便故作。摩那婆。若人乐行如是邪法</a><a name="0720c02" id="0720c02">乃至一句咒者。当知是人不解我法。摩那婆。</a><a name="0720c03" id="0720c03">汝观是人十二年中。惟造地狱畜生饿鬼诸</a><a name="0720c04" id="0720c04">魔王等一切恶业。摩那婆。汝应观是世间盲</a><a name="0720c05" id="0720c05">人于黑暗中往来轮转。摩那婆。是人所为应</a><a name="0720c06" id="0720c06">得善处。以于我法随有作处。不得正信不能</a><a name="0720c07" id="0720c07">正行故。此人若能正信行者则得上生。摩那</a><a name="0720c08" id="0720c08">婆。是持咒人。但为洟唾屎尿聚故。十二年</a><a name="0720c09" id="0720c09">中受彼严炽无益苦己。舍身即生大地狱中。</a><a name="0720c10" id="0720c10">摩那婆。汝于是中应念成就诸如来智。欲求</a><a name="0720c11" id="0720c11">一切诸佛慧者。应当成就诸佛正法。摩那婆。</a><a name="0720c12" id="0720c12">如有二人。一为清廉。三日不食腹中饥虚。一</a><a name="0720c13" id="0720c13">为贪嗜。三日之中口手不住。食过满腹。摩</a><a name="0720c14" id="0720c14">那婆。于意云何。如是二人后若食时何者最</a><a name="0720c15" id="0720c15">美。须夜摩言。世尊。饥者独美。佛言。如是如</a><a name="0720c16" id="0720c16">是。摩那婆。如来世尊善知时宜。凡所宣说无</a><a name="0720c17" id="0720c17">有妄也。要观众生诸根调柔易堪受法。然后</a><a name="0720c18" id="0720c18">随顺为其开演而成熟之。如彼食已增加色</a><a name="0720c19" id="0720c19">力。安隐身心无所患苦。若有众生闻佛说法。</a><a name="0720c20" id="0720c20">多起疑网迷惑乱心。彼为大患。如是众生生</a><a name="0720c21" id="0720c21">疑惑已无有信心。无信心故。则不能得真实</a><a name="0720c22" id="0720c22">正法。不舍本心疑惑此法。如是众生深可怜</a><a name="0720c23" id="0720c23">愍。舍离正法不受三昧诸功德等。以是义故。</a><a name="0720c24" id="0720c24">如来待时。摩那婆。于是三种言教方便业藏</a><a name="0720c25" id="0720c25">之中。说十二句无有变动。当应入彼言教方</a><a name="0720c26" id="0720c26">便。须夜摩言。云何名为无有变动。佛言。摩那</a><a name="0720c27" id="0720c27">婆。所谓初来一切文句次第方便。因彼四十</a><a name="0720c28" id="0720c28">二字庄严音句。不以余音共相杂合。不以余</a><a name="0720c29" id="0720c29">字更相隐覆。摩那婆。自阿至迦此为初分。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210720b.htm'><img src='up.gif' border=0></a>
<a href='T210721a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>