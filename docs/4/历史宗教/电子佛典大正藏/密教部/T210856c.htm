<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1345 金刚场陀罗尼经 0856c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1345 金刚场陀罗尼经</font> <font face='Arial'>(卷1)</font> <font face='Arial'>T21, p0856c</h2></font><hr>
<span class='old'>
</a><a name="0856b28" id="0856b28"><p>文殊师利。男儿法门一切诸法。是陀罗尼法</a><a name="0856b29" id="0856b29">门。文殊师利言。云何是陀罗尼法门。佛言。文</span><a name="0856c01" id="0856c01">殊师利。一切处相无有故。本际已来不可得。</a><a name="0856c02" id="0856c02">乃至后际亦不可得。现在亦不可得。文殊师</a><a name="0856c03" id="0856c03">利。三际处无得故。是处无男无女唯假名</a><a name="0856c04" id="0856c04">说。所言名者宽广得名。彼色者四大合成。此</a><a name="0856c05" id="0856c05">诸法无有生处故。本来寂灭故。文殊师利。一</a><a name="0856c06" id="0856c06">切诸法是名男相入陀罗尼法门</a><a name="0856c07" id="0856c07"><p>文殊师利。地狱法门一切诸法。是陀罗尼法</a><a name="0856c08" id="0856c08">门。文殊师利言。世尊。何故地狱名陀罗尼法</a><a name="0856c09" id="0856c09">门</a><a name="0856c10" id="0856c10"><p>佛告文殊师利。地狱入何相。文殊师利言。世</a><a name="0856c11" id="0856c11">尊。地狱者入虚空相。佛言。文殊师利。于汝意</a><a name="0856c12" id="0856c12">云何。地狱者。为从自分别生。为自然生。文殊</a><a name="0856c13" id="0856c13">师利言。世尊。是凡夫等起分别故。见有地狱</a><a name="0856c14" id="0856c14">畜生饿鬼。无真实事。而诸凡夫受于苦恼。世</a><a name="0856c15" id="0856c15">尊。如我所见。无地狱见。无有苦见。世尊。如</a><a name="0856c16" id="0856c16">人眠睡梦堕地狱。而见自身在大沸镬。及无</a><a name="0856c17" id="0856c17">量人受诸苦痛。热恼逼身生大恐怖。即大惊</a><a name="0856c18" id="0856c18">唤。忽自唱言。大苦大苦悲哭失声。彼人父母</a><a name="0856c19" id="0856c19">及诸眷属问言。汝有何苦。彼人答言。我堕地</a><a name="0856c20" id="0856c20">狱令我痛苦。云何方问。汝有何苦。时彼父母</a><a name="0856c21" id="0856c21">及诸眷属。语彼人言。汝莫怖畏。汝于睡眠见</a><a name="0856c22" id="0856c22">此事耳。汝向睡眠不出家外。何故忽言受地</a><a name="0856c23" id="0856c23">狱苦。彼人即还得醒悟心。我所见事乃是梦</a><a name="0856c24" id="0856c24">耳。所自内心作如是见。悉皆非实还得欢喜。</a><a name="0856c25" id="0856c25">世尊。如彼梦人无有实事见堕地狱。如是如</a><a name="0856c26" id="0856c26">是。世尊。一切凡夫本无有欲。生女想分别。共</a><a name="0856c27" id="0856c27">相娱乐自生乐着。彼即念言。我是男也彼是</a><a name="0856c28" id="0856c28">女也。已生欲心即求五欲。为五欲故。共相斗</a><a name="0856c29" id="0856c29">诤结诸怨仇。散失财物更相杀害。以起颠倒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210856b.htm'><img src='up.gif' border=0></a>
<a href='T210857a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>