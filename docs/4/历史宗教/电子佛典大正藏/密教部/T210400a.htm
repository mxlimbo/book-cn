<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1300 摩登伽经 0400a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1300 摩登伽经</font> <font face='Arial'>(卷1)</font> 度性女品第一 <font face='Arial'>T21, p0400a</h2></font><hr>
<span class='old'>
</a><a name="0399c28" id="0399c28"><p>如是我闻。一时佛在舍卫国。祇树给孤独园。</a><a name="0399c29" id="0399c29">与诸比丘。围绕说法。于晨朝时。尊者阿难。着</span><a name="0400a01" id="0400a01">衣持钵。入城乞食。分卫已讫。还祇洹林。于其</a><a name="0400a02" id="0400a02">路次。有一大池。聚落人众。游集其上。池侧有</a><a name="0400a03" id="0400a03">女栴陀罗种。执持瓶器。始来取水。长老阿</a><a name="0400a04" id="0400a04">难。往到其所语言。姊妹今我渴乏。甚欲须饮。</a><a name="0400a05" id="0400a05">见惠少水真。是时施女言。大德我无所吝。但</a><a name="0400a06" id="0400a06">吾身是栴陀罗女。若相施者。恐非所宜。阿难</a><a name="0400a07" id="0400a07">言。姊我名沙门。其心平等豪贵下劣。观无异</a><a name="0400a08" id="0400a08">相。但时见施。不宜久留。时彼女人。即以净</a><a name="0400a09" id="0400a09">水。授与阿难。阿难饮讫。还其所止。其去已</a><a name="0400a10" id="0400a10">后。此女便取阿难容貌音声语言威仪等相。</a><a name="0400a11" id="0400a11">深生染着。欲心猛盛。作是念言。若使我得向</a><a name="0400a12" id="0400a12">去比丘以为夫者。不亦善乎。复作是念。我母</a><a name="0400a13" id="0400a13">善咒。或能令彼来为吾夫。我当向母具宣斯</a><a name="0400a14" id="0400a14">事。时此女人。持水还家。诣其母所。而作是</a><a name="0400a15" id="0400a15">言。阿难比丘。是佛弟子。我甚爱乐。欲得为</a><a name="0400a16" id="0400a16">夫。如母力者。能办斯事。唯愿哀愍。必满我</a><a name="0400a17" id="0400a17">愿。母语女言。有二种人。虽加咒术。无如之</a><a name="0400a18" id="0400a18">何。何者为二。一者断欲。二是死人。自余之</a><a name="0400a19" id="0400a19">者。吾能调伏。沙门瞿昙。威德高远。波斯匿</a><a name="0400a20" id="0400a20">王。极生信敬。若脱知我将阿难来。栴陀罗辈。</a><a name="0400a21" id="0400a21">皆被残灭。且复瞿昙烦恼已尽。及其眷属。咸</a><a name="0400a22" id="0400a22">离欲秽。我昔曾闻。断生死者。宜加恭敬。如何</a><a name="0400a23" id="0400a23">于彼反起恶业。女闻是已。悲泣而言。若母不</a><a name="0400a24" id="0400a24">得阿难来者。我必定当弃舍身命。假令瞿昙</a><a name="0400a25" id="0400a25">而违我愿。亦复不能久留于世。设得之者。众</a><a name="0400a26" id="0400a26">愿满足。母闻斯言。惨然不悦。而告之曰。莫便</a><a name="0400a27" id="0400a27">舍命。我必能令阿难至此。尔时女母。于自</a><a name="0400a28" id="0400a28">舍内。牛粪涂地布以白茅。于此场中。燃大猛</a><a name="0400a29" id="0400a29">火。百有八枚妙遏迦花。诵咒一周。辄以一茎<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210399c.htm'><img src='up.gif' border=0></a>
<a href='T210400b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>