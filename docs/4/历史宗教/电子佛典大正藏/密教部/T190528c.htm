<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0528c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷1)</font> 陀罗尼品第二之一 <font face='Arial'>T19, p0528c</h2></font><hr>
<span class='old'>
</a><a name="0528b28" id="0528b28">迫。无主无救无归无依。无有所趣无有教导。</a><a name="0528b29" id="0528b29">住于邪见险恶道中。趣向生死背舍涅槃。入</span><a name="0528c01" id="0528c01">三恶道不能自出。堕于险恶广大深坑。追逐</a><a name="0528c02" id="0528c02">恶友随顺恶教。远离一切诸善知识。都不觉</a><a name="0528c03" id="0528c03">知。何者为损何者为益。何者是善何者是恶。</a><a name="0528c04" id="0528c04">为不善法系着不舍。弃背一切三乘圣人。长</a><a name="0528c05" id="0528c05">夜常为生老病死忧悲苦恼种种惑业之所罗</a><a name="0528c06" id="0528c06">网。忧迫恐怖恒失本心自性寂静。远离种种</a><a name="0528c07" id="0528c07">三摩地门陀罗尼门。诸地诸忍般若波罗蜜</a><a name="0528c08" id="0528c08">多甚深住处。亦复远离慈悲喜舍诸菩萨戒。</a><a name="0528c09" id="0528c09">四无碍智六通。十力四无所畏无忘失法无</a><a name="0528c10" id="0528c10">住涅槃。一切随眠我身具足。一切功德我身</a><a name="0528c11" id="0528c11">空无。七菩提分八圣道分。如是等法百千万</a><a name="0528c12" id="0528c12">种悉皆远离。无数苦恼障碍留难恒所恼害。</a><a name="0528c13" id="0528c13">唯愿诸佛诸大菩萨。起大慈悲哀愍护念。与</a><a name="0528c14" id="0528c14">我为主为救为归为依为趣。愿令我等速得</a><a name="0528c15" id="0528c15">圆满大菩提道。及于无量菩提眷属。如来十</a><a name="0528c16" id="0528c16">力四无所畏四无碍解。十八不共四摄三昧。</a><a name="0528c17" id="0528c17">解脱总持六通诸度福德智慧。如是一切诸</a><a name="0528c18" id="0528c18">功德海。愿令我等皆得满足。又复十方一切</a><a name="0528c19" id="0528c19">诸佛诸大菩萨。当证知我当哀愍我受我供</a><a name="0528c20" id="0528c20">养。愿令供具积集圆满。及与我身充遍十方</a><a name="0528c21" id="0528c21">一切世界。及摄十方无有主宰。广大庄严无</a><a name="0528c22" id="0528c22">量供具。现前供养诸佛菩萨。所谓种种妙宝</a><a name="0528c23" id="0528c23">诸天宫殿。各以妙宝而为庄严。众宝栏楯分</a><a name="0528c24" id="0528c24">布行列。宝树宝山以为映带。宝座宝盖宝幢</a><a name="0528c25" id="0528c25">宝幡。宝器宝珠宝铃宝网。宝光宝焰及宝功</a><a name="0528c26" id="0528c26">德。一一无量无数宝洲。摩尼宝聚充满其中。</a><a name="0528c27" id="0528c27">诸宝灯树种种妙宝。间错庄严。金焰发辉宝</a><a name="0528c28" id="0528c28">网罗覆。复有无数妙宝莲华。阎浮檀金以为</a><a name="0528c29" id="0528c29">其台。真金为叶菡萏敷荣。兴天宝云雨天宝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190528b.htm'><img src='up.gif' border=0></a>
<a href='T190529a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>