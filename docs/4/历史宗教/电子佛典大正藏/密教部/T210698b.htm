<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0698b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷9)</font> 劝证品第十九之一 <font face='Arial'>T21, p0698b</h2></font><hr>
<span class='old'>
</a><a name="0698a28" id="0698a28">犹如虚空。汝于是中莫生疑惑。如世人言我</a><a name="0698a29" id="0698a29">疑虚空。而虚空性本无可疑。谁能于中生疑</span><a name="0698b01" id="0698b01">惑者。摩那婆。是诸法门及虚空性。本无名字</a><a name="0698b02" id="0698b02">语言生处。及诸染浊亦不可得。天宫殿处亦</a><a name="0698b03" id="0698b03">不可得。阿迦那字亦不可得。乃至住处亦不</a><a name="0698b04" id="0698b04">可得。唯除虚妄分别法中有是言说。摩那婆。</a><a name="0698b05" id="0698b05">汝于是中不应惊怖及执着想离平等也。若</a><a name="0698b06" id="0698b06">说虚空平等法时。亦勿令他生执着心及恐</a><a name="0698b07" id="0698b07">怖想。若生怖心及执着想。因是平等起斯事</a><a name="0698b08" id="0698b08">者。当知是人甚大愚痴。自为障碍自取殃咎。</a><a name="0698b09" id="0698b09">如是愚人终不能入三教业藏。亦不能得无</a><a name="0698b10" id="0698b10">碍辩才。不能宣扬诸法要义。摩那婆。彼愚痴</a><a name="0698b11" id="0698b11">人于一切法真实法义。本非境界。是法相中</a><a name="0698b12" id="0698b12">既不能解。云何能说及能证知。如是痴人。因</a><a name="0698b13" id="0698b13">此愚痴增长邪慢。以痴慢故虽复读诵分别</a><a name="0698b14" id="0698b14">语言先从他闻或曾承事和上诸师。亦蒙教</a><a name="0698b15" id="0698b15">授甚深法句。不能受持。寻即忘失。乃至世</a><a name="0698b16" id="0698b16">间文字语言尚皆错谬不能记录。于佛深法</a><a name="0698b17" id="0698b17">宁能了知。摩那婆。假使一切众生同时尽得</a><a name="0698b18" id="0698b18">阿罗汉果及辟支佛。于甚深法亦非境界。况</a><a name="0698b19" id="0698b19">凡愚也。摩那婆。以是义故如来应供正遍觉</a><a name="0698b20" id="0698b20">所得法门。于众生中最胜最上。非世间也。何</a><a name="0698b21" id="0698b21">以故。摩那婆。诸佛如来应供正遍觉。独得如</a><a name="0698b22" id="0698b22">是胜妙法身。是故于彼一切众生最尊最上。</a><a name="0698b23" id="0698b23">非世间也。摩那婆。又诸如来所得法身。要因</a><a name="0698b24" id="0698b24">修行然后可得。是故诸如来法。非余众生所</a><a name="0698b25" id="0698b25">能觉悟。唯是如来之所得耳。摩那婆。是中所</a><a name="0698b26" id="0698b26">有诸佛法门。汝当善听闻已深思。依法修行</a><a name="0698b27" id="0698b27">终当自证。是智决定无有疑也。汝等应当具</a><a name="0698b28" id="0698b28">足深信。一心奉持到于彼岸。摩那婆。有诸菩</a><a name="0698b29" id="0698b29">萨未成佛时。欲取佛道应当勤修如是诸法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210698a.htm'><img src='up.gif' border=0></a>
<a href='T210698c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>