<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0824c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷4)</font> 佛说跋折啰功能法相品 地天印咒第五十二 <font face='Arial'>T18, p0824c</h2></font><hr>
<span class='old'>
</a><a name="0824b28" id="0824b28">时脱舍净衣。着污衣裳。行道之人一食长斋。</a><a name="0824b29" id="0824b29">不食余味。唯食大麦乳糜。安道场处必须净</span><a name="0824c01" id="0824c01">室。掘地治法如前七日坛中所说。泥拭鲜洁</a><a name="0824c02" id="0824c02">香泥涂地。复以香水遍洒其地。在其室中量</a><a name="0824c03" id="0824c03">八肘地。纵广正等。四角竖柱周匝悬幡。正坛</a><a name="0824c04" id="0824c04">中央施一高座。置十一面观世音像。像面向</a><a name="0824c05" id="0824c05">西。以种种华散道场内。唯烧沉水苏合等</a><a name="0824c06" id="0824c06">香。从初一日乃至七日。三时各诵根本大咒</a><a name="0824c07" id="0824c07">一百八遍。未须献食。从八日中时至十三日。</a><a name="0824c08" id="0824c08">日别一献种种饮食及余果子。所献之食不</a><a name="0824c09" id="0824c09">着盘上。唯敷净草。新净瓦器并诸叶等盛献</a><a name="0824c10" id="0824c10">饮食。于十四日十五日中。倍加种种上妙香</a><a name="0824c11" id="0824c11">华种种肴膳及余杂果。倍胜于前以为献佛。</a><a name="0824c12" id="0824c12">其行法者。唯敷莎草以为坐具。胡跪恭敬正</a><a name="0824c13" id="0824c13">面向像。于十四日及十五日。在其像前然栴</a><a name="0824c14" id="0824c14">檀火。取苏摩那油一升。净铜器盛置行者前。</a><a name="0824c15" id="0824c15">复须沉水香粗细如箸。寸截数满一千八段</a><a name="0824c16" id="0824c16"><p>尔时行者。后十五日日中以后。取一沉香涂</a><a name="0824c17" id="0824c17">苏摩那油。咒之一遍。投前所烧栴檀火中。</a><a name="0824c18" id="0824c18">如是次第尽千八段。尔时行者。于其二日全</a><a name="0824c19" id="0824c19">不得食。至十五日夜静之时。观世音菩萨来</a><a name="0824c20" id="0824c20">入道场。其栴檀像自然摇动。尔时三千大千</a><a name="0824c21" id="0824c21">世界。一时振动。其像顶上佛面出声。赞行</a><a name="0824c22" id="0824c22">者言。善哉善哉善男子。我来看汝。所有愿者</a><a name="0824c23" id="0824c23">悉令满足。时有四愿何等为四。一者愿我不</a><a name="0824c24" id="0824c24">离坐处。即得飞腾虚空而去自在无碍。二者</a><a name="0824c25" id="0824c25">愿我在于一切贤圣众中。无所障碍得三菩</a><a name="0824c26" id="0824c26">提。三者愿我常作持咒仙人中王。四者愿我</a><a name="0824c27" id="0824c27">现身。即得随从观世音菩萨。是名四愿。尔时</a><a name="0824c28" id="0824c28">行者于四愿中。随意乞者。时观世音即与一</a><a name="0824c29" id="0824c29">愿。其四愿中若不得者。更至后月十五日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180824b.htm'><img src='up.gif' border=0></a>
<a href='T180825a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>