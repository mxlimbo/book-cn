<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1177A 大乘瑜伽金刚性海曼殊室利千臂千钵大教王经 0763c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1177A 大乘瑜伽金刚性海曼殊室利千臂千钵大教王经</font> <font face='Arial'>(卷8)</font> 二者后演一切贤圣入法见道显教修持第四品 <font face='Arial'>T20, p0763c</h2></font><hr>
<span class='old'>
</a><a name="0763b28" id="0763b28">见我所执缚。而自他体性都不可得。真如实</a><a name="0763b29" id="0763b29">性亦不可得。无计属故犹如虚空。名为大</span><a name="0763c01" id="0763c01">空舍相。菩萨摩诃萨于多劫修行大舍空相</a><a name="0763c02" id="0763c02">中。并自己身及是他身。令一切有情众生志</a><a name="0763c03" id="0763c03">求菩提。于真如空性发广弘大愿。行菩萨道</a><a name="0763c04" id="0763c04">誓舍身肉手足男女妻子国城田宅。如幻如</a><a name="0763c05" id="0763c05">化如水流灯焰。内外诸相一切物大舍。名无</a><a name="0763c06" id="0763c06">为舍名为无相舍。菩萨于无为舍中。无灭无</a><a name="0763c07" id="0763c07">生。于实际性中不见有舍。是名大舍。与</a><a name="0763c08" id="0763c08">不舍一切舍等得同圣性菩提。菩萨常修真</a><a name="0763c09" id="0763c09">舍故。名为无相大舍。则是如来根本自性。菩</a><a name="0763c10" id="0763c10">提性空本无舍相故。如是如来说已次第应</a><a name="0763c11" id="0763c11">当而演说之。五者施心。菩萨求菩提以身施</a><a name="0763c12" id="0763c12">口施意施财施法施教导施。如上所说其施</a><a name="0763c13" id="0763c13">有六。合为三种云何为三。一者自发心施。二</a><a name="0763c14" id="0763c14">者被他求乞施。三者教导施。若菩萨自发心</a><a name="0763c15" id="0763c15">施者。观本真如本来自性。无有于施名为无</a><a name="0763c16" id="0763c16">相施。次则菩萨被他求乞施者。若菩萨为一</a><a name="0763c17" id="0763c17">切有情众生求乞布施者。名为有相施。是故</a><a name="0763c18" id="0763c18">次后则当教导施者。菩萨发心我当誓度有</a><a name="0763c19" id="0763c19">情。供养布施一切众生。无有休息其心无歇。</a><a name="0763c20" id="0763c20">等法界令一切众生志愿志求无上正等菩提</a><a name="0763c21" id="0763c21">者。是则名为无为无漏施。若菩萨为一切有</a><a name="0763c22" id="0763c22">情。普能自发心施者。名为无相施。则于内</a><a name="0763c23" id="0763c23">身外身国城男女妻子田宅一切有为诸物。</a><a name="0763c24" id="0763c24">尽皆布施名得无碍无为施。是故菩萨达无</a><a name="0763c25" id="0763c25">为性。谛观如如性中。无念财物亦无受者。</a><a name="0763c26" id="0763c26">其施如空亦无内外。无合无散亦无心行。菩</a><a name="0763c27" id="0763c27">萨于自心源观本自性。性不见有施名达理</a><a name="0763c28" id="0763c28">达施。是名无愿无相施。菩萨则常行无相施</a><a name="0763c29" id="0763c29">者。常住心源自性净土现行在前故。如是说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200763b.htm'><img src='up.gif' border=0></a>
<a href='T200764a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>