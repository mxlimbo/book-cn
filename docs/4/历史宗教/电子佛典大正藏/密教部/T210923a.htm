<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1408 佛说最上意陀罗尼经 0923a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1408 佛说最上意陀罗尼经</font> <font face='Arial'>(卷1)</font> <font face='Arial'>T21, p0923a</h2></font><hr>
<span class='old'>
</a><a name="0922c28" id="0922c28">观察此非他人。乃真实是妙吉祥童子。于是</a><a name="0922c29" id="0922c29">传教比丘诣神人前五轮着地伸其礼敬。作</span><a name="0923a01" id="0923a01">礼起已合掌瞻仰白神人言。云何妙吉祥童子</a><a name="0923a02" id="0923a02">现如是相耶。我今审知定非他圣。时彼神人</a><a name="0923a03" id="0923a03">告比丘言。诚如汝言我妙吉祥也。时传教比</a><a name="0923a04" id="0923a04">丘复白神人言。何故今日现此相耶。时彼神</a><a name="0923a05" id="0923a05">人告传教比丘言。汝知已否。今南阎浮提当</a><a name="0923a06" id="0923a06">有灾难。薄福众生得种种病受诸苦恼。比丘</a><a name="0923a07" id="0923a07">白言。今南阎浮提何故忽尔有此灾难。神人</a><a name="0923a08" id="0923a08">言。今妙高山南面有阿修罗。兴起恶心将诸</a><a name="0923a09" id="0923a09">眷属索天交战。时阿修罗。遮障日月及以星</a><a name="0923a10" id="0923a10">辰光明不现。复有无量极恶夜叉乾闼婆迦</a><a name="0923a11" id="0923a11">楼罗等。住妙高山南面。见阿修罗现是相已</a><a name="0923a12" id="0923a12">亦相党助。时天退败修罗得胜。时南阎浮提。</a><a name="0923a13" id="0923a13">忽见如是日月星辰光明隐蔽。诸不吉相处</a><a name="0923a14" id="0923a14">处出现。风雨非时旱涝兢作。五谷苗稼秀而</a><a name="0923a15" id="0923a15">不实。设有子实食乃无味。当令众生色力威</a><a name="0923a16" id="0923a16">光一切减劣。复有地居毗舍阇等诸恶鬼类。</a><a name="0923a17" id="0923a17">变易本形现其异相。或作师子虎狼或作狗</a><a name="0923a18" id="0923a18">犬之状。亦复现彼女人之相恼乱众生。令得</a><a name="0923a19" id="0923a19">种种之病使其苦恼。所谓瘿病风病痰吐之</a><a name="0923a20" id="0923a20">病。眼目病头痛病腹痛病乃至痔瘘病。又复</a><a name="0923a21" id="0923a21">疟病或频日或隔日或须臾或连月。或患疮</a><a name="0923a22" id="0923a22">癣或患疥癞诸恶疾病遍阎浮提。令诸众生</a><a name="0923a23" id="0923a23">受极苦恼。薄福人辈无有免者。至于耆年中</a><a name="0923a24" id="0923a24">年或少或幼。因是疫沴多从夭殁。比丘我以</a><a name="0923a25" id="0923a25">此事而怀伤愍。故现斯状告语人知。比丘我</a><a name="0923a26" id="0923a26">今告汝若有众生欲为自身及其眷属。乃至</a><a name="0923a27" id="0923a27">聚落迨于国界。禳殄灾沴增益福祥。先于三</a><a name="0923a28" id="0923a28">宝深生信重。然备名华珍果烧香涂香。种种</a><a name="0923a29" id="0923a29">供具而为供养。当须志心于一七日不食。日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210922c.htm'><img src='up.gif' border=0></a>
<a href='T210923b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>