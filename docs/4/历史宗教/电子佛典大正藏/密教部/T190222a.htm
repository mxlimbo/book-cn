<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0950 菩提场所说一字顶轮王经 0222a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 950 菩提场所说一字顶轮王经</font> <font face='Arial'>(卷5)</font> 证学法品第十二 <font face='Arial'>T19, p0222a</h2></font><hr>
<span class='old'>
</a><a name="0221c15" id="0221c15">善应授三归菩提心律仪戒。所闻甚深佛法</a><a name="0221c16" id="0221c16">忆持修行。善修四摄。于如来窣睹波前。常涂</span><a name="0222a01" id="0222a01">曼荼罗。于真言仪轨常精进。作窣睹波身口</a><a name="0222a02" id="0222a02">专精修行。不怒不躁不掉举。口不多语不杂</a><a name="0222a03" id="0222a03">乱语不欺诳他。于诸有情常行恭敬爱乐心。</a><a name="0222a04" id="0222a04">善知如来密意之说。我略说。修行者常怀勇</a><a name="0222a05" id="0222a05">猛大精进意。安立一切有情于佛菩萨道。若</a><a name="0222a06" id="0222a06">修佛顶王真言行者。若修余真言行者。应如</a><a name="0222a07" id="0222a07">所说功德。善应修行成就。如方广经典所说</a><a name="0222a08" id="0222a08">真言行。应当修习。各住自律仪善应护持。复</a><a name="0222a09" id="0222a09">诰金刚手。如说修佛顶真言行者。已得成就</a><a name="0222a10" id="0222a10">身。如初出日轮。真金璎珞臂钏。作阎浮檀金</a><a name="0222a11" id="0222a11">色。一切严具庄严其身。着天妙衣具诸相好。</a><a name="0222a12" id="0222a12">纵广周停身相奇特。百千光明庄严。圆光一</a><a name="0222a13" id="0222a13">寻超过日轮。映夺一切色身</a><a name="0222a14" id="0222a14"><p>复次金刚手。成就持明仙。才见令一切众生</a><a name="0222a15" id="0222a15">喜悦。犹如如意树令满一切所求。复次金刚</a><a name="0222a16" id="0222a16">手成就轮王佛顶菩萨。至于地狱雨种种天</a><a name="0222a17" id="0222a17">妙饮食。亦能满一切众生所须。有所希望者</a><a name="0222a18" id="0222a18">皆得满足。我略说彼有大威德。金刚手成就</a><a name="0222a19" id="0222a19">轮王真言者。皆满一切有情意乐。由心起念</a><a name="0222a20" id="0222a20">则令满足。彼得轮王成就之人。住十地菩萨。</a><a name="0222a21" id="0222a21">不敢违越其教令。金刚手此一字轮王真言。</a><a name="0222a22" id="0222a22">一切真言中为王。大明王主。若修行灭除一</a><a name="0222a23" id="0222a23">切业障。亦灭除一切恶趣之业。得成此真言。</a><a name="0222a24" id="0222a24">一切神通悉皆现前。才瞬目顷往于色究竟</a><a name="0222a25" id="0222a25">天。一切佛菩萨缘觉声闻称赞欢喜。得一切</a><a name="0222a26" id="0222a26">菩萨行。于余世界自在游行。于一切有情。随</a><a name="0222a27" id="0222a27">其意趣。种种音声而为说法。乃至我略说。于</a><a name="0222a28" id="0222a28">无量无边世界有情。希奇行色最胜广大获</a><a name="0222a29" id="0222a29">得成就。尔时如来说伽他曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190221c.htm'><img src='up.gif' border=0></a>
<a href='T190222b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>