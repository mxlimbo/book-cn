<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1319 瑜伽集要焰口施食起教阿难陀缘由 0472c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1319 瑜伽集要焰口施食起教阿难陀缘由</font> <font face='Arial'>(卷1)</font> <font face='Arial'>T21, p0472c</h2></font><hr>
<span class='old'>
</a><a name="0472b28" id="0472b28">陋身体枯瘦。口中火然咽如针锋。头发髼乱</a><a name="0472b29" id="0472b29">牙爪长利甚可怖畏。住阿难前白阿难言。汝</span><a name="0472c01" id="0472c01">却后三日命将欲尽。即便生于饿鬼之中。是</a><a name="0472c02" id="0472c02">时阿难闻此语已。心生惶怖问饿鬼言。大士</a><a name="0472c03" id="0472c03">若我死后生饿鬼者。我今行何方便得免斯</a><a name="0472c04" id="0472c04">苦。尔时饿鬼白阿难言。汝于来日晨朝。若能</a><a name="0472c05" id="0472c05">布施百千那由他恒河沙数饿鬼饮食。并余</a><a name="0472c06" id="0472c06">无量婆罗门仙。阎罗所司业道冥官。及诸鬼</a><a name="0472c07" id="0472c07">神先亡久远等所食饮食。如摩伽陀国所用</a><a name="0472c08" id="0472c08">之斛。各施七七斛饮食。并为我等供养三宝。</a><a name="0472c09" id="0472c09">汝得增寿。令我等辈离饿鬼苦得生天上。阿</a><a name="0472c10" id="0472c10">难见此焰口饿鬼。身形羸瘦枯燋极丑。口中</a><a name="0472c11" id="0472c11">火然其咽如针。头发髼乱毛爪长利。又闻是</a><a name="0472c12" id="0472c12">语。甚大惊怖。身毛皆竖即至晨朝。从座而起</a><a name="0472c13" id="0472c13">往诣佛所。右绕三匝顶礼佛足。身体战栗而</a><a name="0472c14" id="0472c14">白佛言。大悲世尊愿救我苦。所以者何。昨夜</a><a name="0472c15" id="0472c15">三更经行静处念所受法。见焰口鬼而语我</a><a name="0472c16" id="0472c16">言。汝过三日必当命尽生饿鬼中。我问鬼言。</a><a name="0472c17" id="0472c17">云何令我得免斯苦。饿鬼答言。汝若能施百</a><a name="0472c18" id="0472c18">千那由他恒河沙数无量饿鬼。婆罗门仙阎</a><a name="0472c19" id="0472c19">罗所司业道冥官。及诸鬼神侍从眷属先亡</a><a name="0472c20" id="0472c20">久达。平等普施饿鬼饮食。汝得增寿。白言世</a><a name="0472c21" id="0472c21">尊。云何能办无量饮食充足。佛告阿难汝今</a><a name="0472c22" id="0472c22">勿怖。我念过去无量劫中。曾作婆罗门时。于</a><a name="0472c23" id="0472c23">观世音菩萨摩诃萨边受得陀罗尼　名曰无</a><a name="0472c24" id="0472c24">量威德自在光明如来陀罗尼法。佛告阿难。</a><a name="0472c25" id="0472c25">汝若善能作此陀罗尼法加持七遍。能令一</a><a name="0472c26" id="0472c26">食变成种种甘露饮食。即能充足百千俱胝</a><a name="0472c27" id="0472c27">那由他恒河沙数一切饿鬼。婆罗门仙异类</a><a name="0472c28" id="0472c28">鬼神上妙饮食。皆得饱满。如是等众。一一各</a><a name="0472c29" id="0472c29">得摩伽陀国所用之斛。此食此水量同法界。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210472b.htm'><img src='up.gif' border=0></a>
<a href='T210473a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>