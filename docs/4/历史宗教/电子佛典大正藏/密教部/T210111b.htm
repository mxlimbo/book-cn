<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1222a 圣迦柅忿怒金刚童子菩萨成就仪轨经 0111b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1222a 圣迦柅忿怒金刚童子菩萨成就仪轨经</font> <font face='Arial'>(卷2)</font> <font face='Arial'>T21, p0111b</h2></font><hr>
<span class='old'>
</a><a name="0111a28" id="0111a28"><p>又法欲得怨家欢喜者。对像前。以白芥子护</a><a name="0111a29" id="0111a29">摩。七日日三时。时别诵真言一千八遍。一遍</span><a name="0111b01" id="0111b01">一掷火中。即得一切怨家降伏欢喜</a><a name="0111b02" id="0111b02"><p>又法取紫矿护摩。七日日三时。时别诵真言</a><a name="0111b03" id="0111b03">一千八遍。一遍一掷火中。即得一切人恭敬</a><a name="0111b04" id="0111b04">归伏</a><a name="0111b05" id="0111b05"><p>又法取粳米护摩。七日日三时。时别诵真</a><a name="0111b06" id="0111b06">言一千八遍。一遍一掷火中。即得一千贯</a><a name="0111b07" id="0111b07">钱</a><a name="0111b08" id="0111b08"><p>又法从白月一日。一日一夜不食。于趣海河</a><a name="0111b09" id="0111b09">入水立至胸。取苏摩那花十万枚。诵真言一</a><a name="0111b10" id="0111b10">遍。加持一花供养掷水中。获金百两</a><a name="0111b11" id="0111b11"><p>又法加持油一千八遍。涂刀箭伤疮即差</a><a name="0111b12" id="0111b12"><p>又法取土块加持七遍。掷于水中。水中磨竭</a><a name="0111b13" id="0111b13">鱼及鼋鼍龟鳖。皆被噤口不能伤人</a><a name="0111b14" id="0111b14"><p>又法于白月十三日至十五日。三日不食念</a><a name="0111b15" id="0111b15">诵。然后入河中水至脐。献花一十八枚。诵</a><a name="0111b16" id="0111b16">真言一遍掷一花于水中。即得一副衣。价直</a><a name="0111b17" id="0111b17">千金钱</a><a name="0111b18" id="0111b18"><p>又法月蚀时。于舍利塔前取相思子。曝干</a><a name="0111b19" id="0111b19">捣为末。和酥蜜作丸。置熟铜器中。取菩提</a><a name="0111b20" id="0111b20">叶七枚。覆盖器如前念诵。乃至光相现分药</a><a name="0111b21" id="0111b21">供养。如前取服。即得闻持不忘日诵万言</a><a name="0111b22" id="0111b22"><p>又法以此圣迦抳忿怒金刚童子真言加持。</a><a name="0111b23" id="0111b23">一切疾病皆得除愈</a><a name="0111b24" id="0111b24"><p>又法遍身疼痛或寒热病。若一日二日三日</a><a name="0111b25" id="0111b25">四日。或恒常患。加持油麻油一百八遍或</a><a name="0111b26" id="0111b26">二十一遍。用涂即得除愈</a><a name="0111b27" id="0111b27"><p>又法鬼疟毗舍遮疟部多诸鬼魅疟。以真言</a><a name="0111b28" id="0111b28">加持白缕。结索带之即差</a><a name="0111b29" id="0111b29"><p>又法妇人难产。加持油麻油二十一遍。涂脐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210111a.htm'><img src='up.gif' border=0></a>
<a href='T210111c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>